陆游　散怀

东行西行一日过，深酌浅酌万事休。

亦知衣食将不继，老甚安能怀百忧？

陆游

陆游　散怀

小疾便幽翳，孤怀抱郁陶。

遗文诵史汉，奇思探庄骚。

谈笑宽吟苦，经行慰作劳。

东冈聊一往，突兀古台高。

陆游

陆游　散怀

少年已遂遯山林，何况霜毛两鬓侵。

习气尚存诗入梦，病根未去药关心。

猿知秋近啼先苦，鹤阅年多顶渐深。

不忍顿疏风月在，麤能扶杖即登临。

陆游

