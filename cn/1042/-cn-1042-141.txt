王之道　和卞养直见示三绝简圣书

看君落笔走云烟，想见新丰醉少年。

龙脊旧堆骐骥种，义方今服乃翁贤。

王之道

王之道　和卞养直见示三绝简圣书

杨柳阴中乳燕飞，马头寒峭怯单衣。

胡麻知有谁人种，应怪东游未即归。

王之道

王之道　和卞养直见示三绝简圣书

迟日轻风过雨天，笑声何处送秋千。

清明已逼长安近，寄语先生快着鞭。

王之道

