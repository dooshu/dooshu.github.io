二浦二石


［清］屠 绅

古安宜县，傍湖水乡，湿云蒸如，野蛰蠕动。浦氏兄弟，中田葺茅屋三间，为田家栖息地。夏夜，邻村人爇草薰蚋





[1] ，袒而纳凉。更余，见林中一物，如蛇行，头戴一灯，光照墙堵，尾亦如之，身皆细灯穿结。其人惊呼，物倏入浦氏舍，光没焉。后每年有疾雷震其地，羊犬多惊死；相疑为前物之致，初不知何妖。冬月，云曀 [2] 风发，浦氏闭关，有削啄者二人，自称岭南石姓兄弟，泊舟城南，散步来此。与二浦谈，日暮方去；明日复来，周视屋梁，咄咄作番语 [3] ，不可辨。其三日，门晓启，则二石在焉，谓二浦云：“此数椽舍，肯见卖者，吾兄弟将侨居，以俟海客 [4] 。”二浦大言曰：“吾乡地，皆一寸金，家虽贫，不致卖屋。”二石笑曰：“土地非吾我欲，惟所居屋，蔽风雨者，能以畀予 [5] ，饼金当不靳 [6] 耳。”浦之弟，私谓其兄曰：“粤远方人，宜可诈也，索五百何如？”兄欣然从之。二石曰：“即千金亦不难，但交易无后言斯可。”二浦喜非分，倩他人作券，屋破毁地，仍归主人。千金既交，二浦移邻村，二石便室处邻村。好事者微觇其异，始以爨汲 [7] 无奇意。旬余，二石入市，赚贮炭空篓十余器于铁人家，为巨钉二枚，长盈尺，为两斧柄，桃木牲醴香帛，肩荷而归。又借近村升屋梯亦二。觇之者殊无以测其用。一夕五更，二石沐浴，起陈祭物于门中，拜祝虔切 [8] ，翻两唇作梵语，既以梯置屋脊旁，左右齐上，二石携斧击钉；厉声曰：“著著！”钉食于木，屋梁戛戛然。二石跳而下，踊跃曰：“在在。”因雇人发屋，并买舟下吴门，观者围数重。茅既尽，梁之上，横亘 [9] 一巨蜈蚣，首尾被钉，黑皮可镜面，百足如利钩腐梁木。二石命牵屋倒之，出所带旧剑，切物有声，分数十段，以实其篓。举手谢邻里。二浦亦送之舟中。叩其精识。云：“城南有宝光，在湖滨，故物色至此。”二浦因言往年邻村所见灯异，云：“是矣，首尾两明珠，身中多小珠也。是物不畏雷火，然闻雷则病甚而生珠，吾祭之而禁以咒，所由受钉也。不然，且拔屋去矣。”问珠直 [10] 几多？笑云：“俟至苏台始知，非吾兄弟所能逆料。”二浦竟惘惘 [11] 也！



——《六合内外琐言》





【赏析】

此文在写作手法上新颖别致，颇有借鉴价值。

全文写四人：二浦兄弟和二石兄弟，但着眼点在二石兄弟，二浦仅在篇首、篇末出现。二浦有茅屋三间，二石不惜用重金买下，何故？文中没有交代。“好事者微觇其异，始以爨汲无奇意。”后来，二石入市，“赚贮炭空篓十余器于铁人家，为巨钉二枚，长盈尺，为两斧柄，桃木牲醴香帛”，又借近村升屋梯，更令村人不解。这实际上是给读者制造悬念，使人急于欲知二石意图何在？茅屋里到底藏何秘密？

接读下文，人们才知晓，原来“梁之上，横亘一巨蜈蚣”，已首尾被钉。可见二石兄弟是精心安排、胸有成竹的！他们初来村上时彬彬有礼，默不作声，谁也不知他们的葫芦里卖的什么药。直到“茅既尽”，巨型蜈蚣被二石兄弟“分数十段，以实其篓，举手谢邻里”时，村人才恍然大悟！

文中让二浦兄弟篇末再次出场，无非是为了衬托二石的“精识”，捉拿蜈蚣精的缘由及结果，并使全文有始有终。篇末着重写二石对曰：“城南有宝光，在湖滨，故物色至此。”又曰：蜈蚣“首尾两明珠，身中多小珠也。是物不畏雷火，然闻雷则病甚而生珠，吾祭之而禁以咒，所由受钉也。不然，且拔屋去矣”。这就将“往年邻村所见灯异”的原因点明了，并呼应了篇首。原来，从岭南来的二石兄弟购买茅屋的目的是为了捕捉蜈蚣精。可以预料，蜈蚣身上的珍珠运到苏州是肯定能卖到好价钱的，难怪“二浦竟惘惘也”。

本文描述生动处时有所见。如写二石钉蜈蚣，“左右齐上”，曰“著著”、“在在”，便铮铮作响，绘声绘色，使人如临现场；又写蜈蚣“黑皮可镜面，百足如利钩腐梁木”，仔细而又确切，让人如同真见此怪矣！清人汪瑔序屠绅《鹗亭诗话》云，“貌渊粤而实平易……然笔致逋峭可喜”，若移之评这篇《二浦二石》，倒也十分恰当。

（邹自振）

注　释

[1].爇（ruò）草薰蚋（ruì）：点燃香草焚烧蚊子一类的昆虫。

[2].曀（yì）：阴暗。《诗·邶风·终风》：“终风且曀。”毛传：“阴而风曰曀。”

[3].番（pān）语：广东话。番，即番禺，县名，在今广州市南部。

[4].海客：浪迹四方的人。

[5].畀（bì）予：给予：付与。

[6].靳（jìn）：吝惜，不肯给予。

[7].爨（cuàn）汲：爨，烧火做饭，汲，从井里打水。

[8].虔切：非常恭敬。

[9].横亘（gèn）：横贯，从此端直达彼端。

[10].直：通“值”。

[11].惘惘：心中若有所失。





