◎巴陵王休若

休若，文帝第十九子，孝建三年封巴陵王，大明中为冠军将军南琅邪临淮二郡太守，徙南彭城下邳二郡太守，进徐州刺史，征为散骑常侍、左右郎将、吴兴太守，复征为散骑常侍太常，未拜。永光初迁左卫将军，泰始初领安东将军会稽太守，进号卫将军，迁宁蛮校尉雍州刺史，迁湘州刺史，进号征南将军，又为征西将军荆州刺史，又进号征西大将军、开府仪同三司，七年征为征北大将军南徐州刺史。入朝，迁车骑大将军江州刺史。召拜，赐死，赠侍中司空，谥曰哀王。

