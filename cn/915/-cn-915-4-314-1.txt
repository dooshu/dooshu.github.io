◇答友勒仁进者

吾昼察人事，夜看乾象，天之所废，不可支也。方今运在《明夷》之爻，值勿用之位，盖盘桓潜居之时，非在天利见之会也。虽在原陆，犹恐沧海横流，吾其鱼也，况可冒冲风而乘奔波乎！末若严岫颐神，娱心彭、老，优哉游哉，聊以卒岁。（《抱朴子·正郭篇》，又袁宏《后汉纪》二十三与此略同，又《后汉·郭泰传》有首四语。）

