苏轼　秋兴三首

野鸟游鱼信往还，此身同寄水云间。

谁家晚吹残红叶，一夜归心满旧山。

可慰摧颓仍健食，比来通脱屡酡颜。

年华岂是催人老，双鬓无端只自斑。

苏轼

苏轼　秋兴三首

故里依然一梦前，相携重上钓鱼船。

尝陪大幙全陈迹，谬忝承明愧昔年。

报国无成空白首，退耕何处有名田。

黄鸡白酒云山约，此计当时已浩然。

苏轼

苏轼　秋兴三首

浴凤池边星斗光，宴余香满上书囊。

楼前夜月低韦曲，云里车声出未央。

去国何年双鬓雪，黄花重见一枝霜。

伤心无限厌厌梦，长似秋宵一倍长。

苏轼

