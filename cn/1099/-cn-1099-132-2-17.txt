○廵撫江西牌行撫州府曉諭安仁餘千頑民 【 保甲】

照得安仁餘于各有梗化頑民數千餘家、近住東鄉、逃避山澤、沮逆王化、巳將數年、即其罪惡、俱合誅夷無赦、但本院撫臨未及、况查本院新行十家牌諭、各官因各民頑梗。尚未編查。若遽行擒剿。似亦不教而殺。為此牌仰撫州府同知陸俸、督同東鄉縣知縣黃堂、及安仁縣知縣汪濟民、餘干縣知縣馬津、親詣各民村都、沿門挨編推選父老子弟。知禮法者。曉諭教飭。令各革心向化。自求生路。限在一月之內。仇者釋其怨。憤者平其心。逋者歸其負。罪者伏其辜。具繇呈來。仍舊待以良善。若過限不改。不必再加隱忍姑息。徒益長奸縱惡。即便密切指實申來、以憑別有區處施行、

