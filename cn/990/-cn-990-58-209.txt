孙应时　上史魏公寿三首

清都绛阙拱慈皇，鹤驾鸡鸣起未央。

父子至情如一日，国家庆事冠前王。

公功实作风云旧，帝学于今日月光。

天寿两宫千万岁，端留元老赞明昌。

孙应时

孙应时　上史魏公寿三首

中兴大业要规模，公有初言久未孚。

已喜乾坤深估德，况逢岁月正叠弧。

明时礼数尊三事，大老精神压万夫。

军国平章天下望，鹰扬年德正相符。

孙应时

孙应时　上史魏公寿三首

中书考已敌汾阳，神气清明骨更强。

客倒壶觞弄风月，酒阑灯火事文章。

传家正有书千卷，积庆真成笏一床。

看取西湖共长久，年年菊会答秋光。

孙应时

