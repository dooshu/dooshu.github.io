姜特立　和王粹中

昔年曾踏软红尘，回首修门七换春。

官职不多还不欠，交情无旧亦无新。

有花日日招嘉客，问字时时接近邻。

且愿梅山新秫熟，许君长作醉归人。

姜特立

姜特立　和王粹中

非农非吏本同尘，胸次何时不是春。

户外松筠随意好，山中风景逐时新。

择乡幸喜仁为里，省已深惭德有邻，

事契姻联非一日，向来俱是异邦人。

姜特立

