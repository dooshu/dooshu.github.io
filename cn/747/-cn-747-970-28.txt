○请定铨选事例奏（长兴元年十月中书门下）

吏部流内铨诸色选人，先条流试判两节，并委本官优劣等第申奏。文优者宜超二资注拟，其次者以同类官注拟。所以励授毫之作，亦不掩历任之劳。其或於理道全疏者，以人户少处州县同类官中比拟，仍准元敕，业文者任徵引古今，不业文者但据公理判断可否。不当，罪在有司。兼诸色选人，或有元通家状，不实乡里名号，将来赴选者并令改正，一一署本贯属乡县，兼无出身，一奏一除官等，宜并不加选限。

