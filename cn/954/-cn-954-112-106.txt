陈杰　贾鹿泉屡约一出小诗代行十首

故家文献世公台，直为遗黎万里来。

应念颠崖最辛苦，更移鄂省近南开。

陈杰

陈杰　贾鹿泉屡约一出小诗代行十首

河洛声名莽旧墟，百年消息孕真儒。

南方只道足文史，今见北方行秘书。

陈杰

陈杰　贾鹿泉屡约一出小诗代行十首

悃愊无华忧世深，十诗直写古人心。

也教穷谷敲推士，一识中原正大音。

陈杰

陈杰　贾鹿泉屡约一出小诗代行十首

兵前创建教条亲，鞍马丛中玉雪身。

揭起先牌一廉字，十州草木亦回春。

陈杰

陈杰　贾鹿泉屡约一出小诗代行十首

世变峥嵘可奈何，鱼龙杂袭故应多。

风休云定须臾事，惟有高贤炯不磨。

陈杰

陈杰　贾鹿泉屡约一出小诗代行十首

上都仁问远如天，人望公来望岁然。

正有郇模三十字，含毫欲愬复难宣。

陈杰

陈杰　贾鹿泉屡约一出小诗代行十首

南北风殊久未谙，乱离更值旱如惔。

斗升试酌西江水，应有汤年一溉甘。

陈杰

陈杰　贾鹿泉屡约一出小诗代行十首

诏旨丁宁画一颁，尽驱黠吏革贪官。

若行两事无他事，民命那无一线宽。

陈杰

陈杰　贾鹿泉屡约一出小诗代行十首

释老新来各有宗，西民最惜一民穷。

挽回世道能无在，主张斯文尽属公。

陈杰

陈杰　贾鹿泉屡约一出小诗代行十首

故园三亩淡生涯，雨横风狂缩似蜗。

从此亦称萧相客，合无稳种邵平瓜。

陈杰

