◇诈为始皇书赐公子扶苏

朕巡天下，祷词名山诸神以延寿命。今扶苏与将军蒙恬将师数十万以屯边，十有余年矣。不能进而前，士卒多毛，无尺寸之功，乃反数上书直言，诽谤我所为。以不得罢归为太子，日夜怨望。扶苏为人子不孝，其赐剑以自裁。将军蒙恬与扶苏居外，不匡正，宜知其谋，为人臣不忠，其赐死，以兵属裨将王离。（《史记。李斯传》）

