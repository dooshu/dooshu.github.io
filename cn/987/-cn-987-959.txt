苏轼　孔长源挽词二首

少年才气冠当时，晚节孤风益自奇。

君胜宜为夫子後，林宗不愧蔡邕碑。

南荒尚记诛元恶，东越谁能事细儿。

耆旧如今几人在，为君无憾为时悲。

苏轼

苏轼　孔长源挽词二首

小堰门头柳击船，吴山堂上月侵筵。

潮声半夜千岩响，诗句明朝万口传。

岂意日斜庚子後，忽惊岁在巳辰年。

佳城一闭无穷事，南望题诗泪洒笺。

苏轼

