砚林拾遗

东谷李之彦作砚谱缙云叶樾作端溪砚谱襄阳米芾作砚史曹继善作歙砚说其散见诸书者不可枚举砚说备矣顺治壬辰夏以奉

命使粤肇庆府古端州也所寓郭外天宁寺咫尺端江聚砚为市旁诹参校稍益旧闻作砚林拾遗一砚阬

端溪在肇庆府城南一名端江临江一山半浸水中凿石琢砚以穴深入水者为佳其石有层次率尺许为一层上肤下滓中为纯美阬近江者曰水岩色润如肤呵之成液其次距水略远曰朝天岩石色稍燥最远者曰屏风背燥逾甚山之尾曰梅花阬下矣

