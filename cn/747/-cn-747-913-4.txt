○晓了禅师塔碑

师住匾担山，号“晓了”，六祖之嫡嗣也。师得无心之心，了无相之相。无相者森罗眩目，无心者分别炽然。绝一言一响，响莫可传，传之行矣；言莫可穷，穷之非矣。师得无无之无，不无於无也。吾今以有有之有，不有於有也。不有之有，去来非增，不无之无，涅非灭。呜呼！师住世兮曹明，师寂灭兮法舟倾，师谭无说兮寰宇盈，师示迷途兮了义乘。匾担山色垂兹色，空谷犹留晓了名。

承远

承远，景龙中灵安寺沙门。

