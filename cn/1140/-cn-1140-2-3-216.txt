得闲吟

还山去秋云隂渡黄河河水深匹马归来留不住悠悠若个知我心丈夫得时贵行志漫说为贫聊一试疗贫行志两无成白头濡滞需何事空堂积雨罗衣单炊菰脍鲤思江关长风昨夜送清梦故山笑我成苍顔黄金如斗赐归葬何如襆被生前还百年苦知不得息　圣主恩深许暂闲登我读书阁前俯钧龙湾敬亭云气轩牕里宛句溪声枕席间吁嗟莫负此溪山

