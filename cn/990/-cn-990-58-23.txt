孙应时　答陈子序庠见贻

论功畏蝇虎，作计只蜗牛。

松菊招元亮，江湖要子牟。

间须杯问月，愁不赋登楼。

从此相寻地，羊裘一钓舟。

孙应时

孙应时　答陈子序庠见贻

汩没知何事，摧颓欲暮年。

剑鸣怅自匣，琴弄更须弦。

落落心元在，星星发可怜。

与君三叹息，不忍话前贤。

孙应时

孙应时　答陈子序庠见贻

可人无俗韵，之子故清门。

直节豫章后，高名唯室孙。

早知文律令，还要学根原。

逆旅能频过，何妨坐达昏。

孙应时

