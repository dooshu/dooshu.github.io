林致诚　和骆华分水岭诗

一自端明去外台，修途松盖属谁栽。

仁心既许推仁政，玉笋清班趁早排。

林致诚

林致诚　和骆华分水岭诗

莫言种木事平平，多少行人上玉京。

岂惮炎途依密荫，云天大芘尽蒙成。

林致诚

林致诚　和骆华分水岭诗

照人风骨清如玉，振祖家声远若雷。

想对旅窗贪读易，不知门外使车来。

林致诚

