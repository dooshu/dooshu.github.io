【文中子梦颜子援琴歌】

〖文中子世家曰：大业元年。乃续诗书。正礼乐。修玄经。赞易道。盖有事於述者。九年而六经大就。大业十三年而文中子有疾。召薛收而谓之曰：吾梦颜子称孔子之命而登吾阶。坐於牖下。北面援琴而歌曰云云。此殆夫子使回召我也。吾必不起矣。盖寝疾七日而终。〗

礼乐既正。诗书既成。赞明易道。聿修玄经。归休乎。何必永厥龄。（全唐文百三十五引杜淹文中子世家。）

