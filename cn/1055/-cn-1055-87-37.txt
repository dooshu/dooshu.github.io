【贺文相公拜相启〈庆历八年正月〉】

伏审就降命书，入持宰柄，伏惟庆慰。恭以某官际天蕴识，名世标才，以文章甲贤科，以忠义挺臣节。华要之选，翱翔逮周，素蕴内充，所临必最。化行右蜀，政贰中枢。属边寇之肆狂，仗使威而殄灭，暂形筹略，已取荡平。还居庙堂，副圣主仰成之意；坐调鼎鼐，洽群生咸遂之和。凡被陶熔，皆知颂；矧居庶列，实倍常情。





卷九十六·表奏书启四六集卷七

