饮酒望西山戏咏

太白十诗九言酒，醉翁无诗不说山。



若耶老农识几字，也与二事日相关。



饮牛歌门外一溪清见底，老翁牵牛饮溪水。



溪清喜不污牛腹，岂畏践霜寒堕趾。



舍东土瘦多瓦砾，父子勤劳艺黍稷。



勿言牛老行苦迟，我今八十耕犹力。



牛能生犊我有孙，世世相从老故园。



人生得饱万事足，拾牛相齐何足言！



