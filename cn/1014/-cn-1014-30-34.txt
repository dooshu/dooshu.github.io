朱继芳　和颜长官百咏　山居

春到寒莇总向荣，药苗旋种亦初成。

山翁幸自无谁识，可要山中宰相名。

朱继芳

朱继芳　和颜长官百咏　山居

空山薇蕨供清斋，世事悠悠不挂怀。

梅溽得风醒午枕，竹阴转日上南阶。

朱继芳

朱继芳　和颜长官百咏　山居

白云缥缈野人家，丹事年来渐有涯。

不与世人争岁月，却将椿菌勘南华。

朱继芳

朱继芳　和颜长官百咏　山居

宿雨初乾一杖藜，欲呼渔艇访前溪。

碧桃花落无寻处，惆怅人间日又西。

朱继芳

朱继芳　和颜长官百咏　山居

半屋云霞与鹿分，两株古木正当门。

野花自落东流水，坐对青山酒一樽。

朱继芳

朱继芳　和颜长官百咏　山居

好山当户四无雘，似是秦时采药人。

千百年间天地里，不多不少一闲身。

朱继芳

朱继芳　和颜长官百咏　山居

宿世仙家十二楼，误婴时纲未深愁。

浮丘辈行如相觅，骑却紫云归去休。

朱继芳

朱继芳　和颜长官百咏　山居

种药千畦手自锄，年来渐喜识人痚。

等闲旋点黄金卖，莫讶家无檐石储。

朱继芳

朱继芳　和颜长官百咏　山居

矮窗欹枕看朝荣，老觉迎逢礼数生。

来往颇知麋鹿性，寒暄不会俗人情。

朱继芳

朱继芳　和颜长官百咏　山居

拥树溪云迷近远，低檐山果乱红青。

莫言身外都无事，早晚焚香看道经。

朱继芳

