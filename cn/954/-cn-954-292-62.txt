陈元晋　信国鲁夫人挽诗二首

讵有陈平解久贫，共看眉案久如宾。

从夫荣荷西清橐，随祖恪共南涧苹。

玉树庭前双使节，金花天上九恩纶。

绣衣彩服今非昔，忍见堂萱雪后春。

陈元晋

陈元晋　信国鲁夫人挽诗二首

曾是王珪坐上人，孰知孟母德无邻。

长怀就养板舆日，一笑能回县春天。

诗感棘风知痛苦，歌翻薤露亦酸辛。

送车千两瑶塘路，奔走无从愧负薪。

陈元晋

