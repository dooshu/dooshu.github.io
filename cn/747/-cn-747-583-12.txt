○霹雳琴赞（并序）

霹雳琴者，零陵湘水西震余枯桐之为也。始枯铜生石上，说者言有蛟龙伏其。一夕暴震，为火之焚，至曰乃已，其余空然倒卧道上。震旁之民，稍柴薪之。超道人闻之，取以为三琴。琴莫良于桐，桐之良，莫良于生石上，石上之枯，又加良焉，火之余，又加良焉，震之于火为异。是琴也，既良且异，合为二美，天下将不可载焉。微道人，天下之美几丧。余作赞辞，识其越之左与右，以著其事，又益以序，而为他传。辞曰：

惟湘之涯，惟石之危。龙伏之灵，震焚之奇。既良而异，爰合其美。超实为之，赞者柳子。

