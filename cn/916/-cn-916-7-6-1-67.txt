【登玄畅楼诗】

危峰带北阜。高（《类聚》作圆。）顶出南岑。中有陵风榭。（《类聚》作树。）回望川之阴。岸（《初学记》作崖。文苑同。）险（《类聚》作涯岸。）每增减。湍平互浅深。水流本三派。台高乃四临。上有离群客。客有慕（文苑作各有暮。）归心。落晖映长浦。焕景烛不浔。云生岭乍黑。日下溪半阴。信美非吾土。何事不抽簪。（○《类聚》六十三。《初学记》二十四。文苑曲华三百十一。《诗纪》七十三。）

