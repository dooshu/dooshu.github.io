方回　寄康庆之钱塘二首

奕品深参古烂柯，笔踪傍出旧临河。

诗成不觉千篇易，书读曾逾万卷多。

壮士玉关汗血马，美人南国采莲歌。

俊游奇观平生事，将相其如此老何。

方回

方回　寄康庆之钱塘二首

暮年生计乏从容，六秩临头万事慵。

官酒河豚如有毒，故姬秋燕已无踪。

往来迎送犹多事，俯仰炎凉竟少悰。

独□已知心欲去，西湖同赏木芙蓉。

方回

