黄庭坚　渔父二首

秋风淅淅苍葭老，波浪悠悠白鬓翁。

范子几年思狡兔，吕公何处兆非熊。

天寒两岸识渔火，日落几家收钓筒。

不困田租与王役，一船妻子乐无穷。

黄庭坚

黄庭坚　渔父二首

草草生涯事不多，短船身外岂知他。

蒹葭浩荡双蓬鬓，风雨飘零一钓蓑。

春鲔出潜留客鱠，秋蕖遮岸和儿歌。

莫言野父无分别，解笑沈江捐汨罗。

黄庭坚

