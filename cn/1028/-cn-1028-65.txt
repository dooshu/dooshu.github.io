方岳　春词

翠鼎香深旋作花，余酲牵梦几还家。

梦中记得春池绿，曾共丁宁下番花。

方岳

方岳　春词

花不知愁句又尘，晚寒独自倚栏频。

一分心事一分雨，春负予耶予负春。

方岳

方岳　春词

剪得春词不忍看，雨深怕近碧阑干。

春无些力吹成雪，未必杏花能耐寒。

方岳

方岳　春词

草色将寒上客衣，柔情只了得花飞。

湘帘不隔社公雨，百姓人家燕未归。

方岳

方岳　春词

一春直是柳风流，只恁风流只恁愁。

客又不来寒食近，碧蘅红杜满芳洲。

方岳

