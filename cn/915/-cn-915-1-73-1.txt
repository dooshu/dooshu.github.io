◇献书魏王

臣闻赵王以百里之地，请杀痤之身，夫杀无罪范痤，痤薄故也；而得百里之地，大利也。臣窃为大王美之。虽然，而有一焉。百里之地不可得，而死者不可复生也。则主必为天下笑矣！臣窃以为与其以死人市，不若以生人市便也。（《战国策》二十一，赵王使人以百里之地请杀范痤於魏，魏王许诺。范痤献书魏王。）

