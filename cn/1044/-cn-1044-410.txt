王禹偁　五哀诗故尚书虞部员外郎知制诰贬莱州司马渤海高公

文自咸通後，流散不复雅。

因仍历五代，秉笔多艳冶。

高公在紫微，滥觞诱学者。

自此遂彬彬，不荡亦不野。

惜哉伤躁进，忤旨出阁下。

吾君登大宝，兑泽连靟洒。

均阳又淮阳，移徙曾不暇。

遂无牵复命，虚偶文明化。

何路得自新，赍志入长夜。

人谓责太深，终于郡司马。

王禹偁

