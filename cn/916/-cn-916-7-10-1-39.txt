【与柳恽相赠答诗六首】

黄鹂飞上苑。绿芷出汀洲。日映昆明水。春生□鹊楼。飘□白花舞。澜漫紫萍流。书织回文锦。无因寄陇头。思君甚琼树。不见方离忧。（○玉台新咏六。《诗纪》八十一。）

鸣鞭适大阿。联翩渡漳河。燕姬及赵女。挟瑟夜经过。纤腰曳广袖。半额画长蛾。客本倦游者。箕帚在江沱。故人不可弃。新知空复何。（○同上）

离居苦无乐。回慕（玉台作向暮。）心凄凄。要途访赵使。闻君仕执□。杜蘅色已发。菖蒲叶未齐。幂ャ蚕饵{尔虫}。差池燕吐泥。愿逐东（玉台作春。）风去。飘荡至辽西。（○同上）

白日隐城楼。劲风扫寒木。离□片隔东西。（玉台作西东。）执手异凉燠。相思咽不言。洞房清且肃。岁去甚流烟。年来如转轴。别鹤千里飞。孤雌夜未宿。（○同上）

□（玉台作闺。）房肃（玉台作宿。）已静。落月有馀辉。寒虫隐壁思。秋蛾绕烛飞。绝云断更合。离禽去复归。佳人今何在。迢递江之沂。一为别鹤弄。千里泪沾衣。（○同上。又《类聚》三十一。）

秋云静晚天。寒夜方绵绵。闻君吹急管。相思杂采莲。别离未几日。高月三成弦。蹀叠黄河浪。嘶喝陇头蝉。（○《诗纪》作嘶唱陇头弦。）寄君蘼芜叶。插着丛台边。（○同上）

