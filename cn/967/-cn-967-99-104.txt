李洪　会稽偶作二首

去年行遍浙东山，越绝重来岂偶然。

秦望云深萦客恨，镜湖月白结诗缘。

鹧鸪处处啼篁竹，舴艋家家泛钓船。

行役自应多感慨，故山如许好风烟。

李洪

李洪　会稽偶作二首

西陵渡口望吴山，独策羸骖兴惘然。

竹树幽深皆可老，江山信美只随缘。

知章得请千秋观，太白狂歌一酒船。

更拟迟留探禹穴，梅梁风雨暗云烟。

李洪

