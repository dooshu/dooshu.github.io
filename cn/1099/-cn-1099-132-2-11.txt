○寧王反咨南京兵部集謀防守 【 防守寧濠】

節該云云奏外、為照前事、係天下非常之變、　宗社安危之機、雖今備行江西吉安等府、及湖廣福建廣東等處、調集軍兵、合勢征剿外、但彼聲言欲遂順流東下。竊據南部。文成之得著及寧藩之失著也看得長江天險。南北之限。留都根本咽喉所關。雖以　朝廷威德、人心効順、逆謀斷無有成。但其譎奸陰圖、已非一日、兼聞潛伏奸細於京城。期為內應。萬一預備無素。為彼所掩。震驚遠邇。噬臍何及。為此合資貴部。煩為通行在京大小衙門。會謀集議。作急繕完城守。簡練舟師。伏沿江以防不虞之襲。檄旁郡以張必討之威。先發操江之兵。聲義而西。約會湖湘。互為犄角。本職亦砥鈍策駑。牽躡其後。以義取暴。以直加曲。不過兩月之間斷然一鼓可縳。仰惟高明速圖之、

