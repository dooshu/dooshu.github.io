王禹偁　滁州官舍

忽从天上谪人间，知向山州住几年。

俸外不教收果实，公余多爱入林泉。

朝簪未解虽妨道，宦路无机即是禅。

铃阁悄然私自问，郡斋何异玉堂前。

王禹偁

王禹偁　滁州官舍

失职金銮假一麾，琅邪山色遶城池。

解龟且作三年调，下马先吟八绝诗。

勾检簿书宁免俗，逢迎使命亦随时。

公余不敢妨吟咏，异日声名继至之。

王禹偁

