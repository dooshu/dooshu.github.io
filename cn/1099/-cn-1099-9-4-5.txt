○送太學趙孝先從軍詩序 【 土人從軍】

臨海趙君孝先為國子生、其父老矣、當為兵京師、孝先奮曰、吾不代父、誰當為父言者、如告祭酒以願代狀、木許則言于禮部、事聞詔可之當時無兵兵者即衛軍也　聖祖時嚴于衛軍不許輕于脫伍一傳之後法漸廢弛至于今日而衛軍之弊極矣是時可其奏而不脫其籍葢不以一人廢法也釋其父遣歸孝先得命、喜不自勝、如疾甚遇藥、如積雨獲見日月、如羇旅亡聊而獲祿位也、即變服以行愛孝先者曰孝先誠愛父矣然何不自重也。有才如孝先。蓄德踐行如孝先。有聲名如孝先。旦夕當為美官。官于朝而以情請。上未必不許也。而何急自代為哉。為世惜才者曰。國家地盡四海。執干戈職戰守者如林。而少者豈一兵乎。而使孝先為之。夫以孝先行能、用之誠當其所長。于民有所補益。課其積效。孰為寡多。烏可狥一夫之私願。而失良士哉。孝先之發方希直聞之曰、愛孝先者。非知孝先者也、為世惜才者。此叚議論純乎儒矣猶未能闡發聖祖本意也安知國家之深指乎以巳視人則己重而人輕重者宜先輕者宜後也。以親視身。則身輕而親重。苟為榮辱計。而忘大義縱得大位、何能一朝安。中人且不忍為。况孝先卓卓良士乎。聖天子天運神斷。以成大業。其所舉措不易而審亦明矣。豈不知孝先也。豈不知兵之用薄。得士之效大也。辟之天然。將欲暑之。必先寒之。將欲成之。必先難之昭昭生於太陰。隆隆隱于至微。安知抑之非揚。舍之非用乎。安知萬金之非輕。秋毫之非重乎。且士之所學。以善俗化民為本。孝先一舉而使天下士莫不自濯磨奮發。知親之不可遺。祿位之不可苟由是而子則為孝。繇是而臣則為忠。有益干人紀。豈不甚大。其于為人。豈不甚可貴乎。于是言者謝曰。非聖天子之仁。不足以遂孝先之志。非孝先之知學。不能處其以身道信乎士不可不學也。乃相率為詩以美之而余書其說以序之、

