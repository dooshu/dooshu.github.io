虞俦　过登源英济庙祈雨

古庙出灵响，吾侪非过求。

山田虽欠雨，陂水尚通沟。

出郭渐无日，祈年望有秋。

豚蹄真狭甚，明信或堪羞。

虞俦

虞俦　过登源英济庙祈雨

连年因旱祷丛祠，未免斯民有怨咨。

拟学催科今晚矣，不能引去更何之。

下田敢有百车望，好雨犹宽三日期。

惭愧农家私水利，桔槔虽巧不容施。

虞俦

