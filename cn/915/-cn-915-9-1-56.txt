◇立学诏（七年正月乙酉）

建国君民，立教为首。不学将落，嘉植靡由。（《儒林传》序作「砥身砺行，由乎经术」。）朕肇基明命，光宅区宇，虽耕耘雅业。傍阐艺文，而成器未广，志本犹阙，非所以范贵游，纳诸轨度，思欲式敦让齿，自家刑国。今声训所渐，戎夏同风，宜大启庠，博延胄子，务彼十伦，弘此三德，使陶钧远被，微言载表。（《梁武帝纪》中，又见《儒林传》序，仅异二语，张溥本重出。）

