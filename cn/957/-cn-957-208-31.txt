王遂　送黄叔向归永嘉

玉麟堂上共论兵，众裹逢君眼为明。

自愧腐儒宁有用，却怜志士竟无成。

学书不作千人敌，归计犹余一叶轻。

何必封狼方快意，只须垂世用诗名。

王遂

王遂　送黄叔向归永嘉

传闻索米向长安，疏影寒香得细看。

檄羽风生常事急，举头霜满致身难。

五湖莫办鸱夷计，四壁谁怜范叔寒。

今代淮西宜籴谷，悬知一见定交髈。

王遂

