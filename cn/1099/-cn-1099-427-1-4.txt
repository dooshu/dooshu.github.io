○議定南運以濟東運疏 【 粮運】

臣惟東征將士、需餉甚殷、水陸灌輸、需糧甚急、即今天津水運之始、第一苦于無糧。則暫取預備臨德、其次苦于無船。則暫括商船民船。糧船稍具矣。又苦于水手護兵、不識海道。冬月搬運。風水難憑。猶可遠近那移。旦夕接濟。倘延及明春。島氛未靖。徵兵四集。日費更多。則備運之糧。尤有不可不預計者。查得漕運遮洋一摠所轄淮安等八衛所、共駕海船四百二十七隻、裝運山東河南各州縣米二十萬四千八百八十餘石外加耗米四萬四千石有零、每歲運畢、軍軍雖回本衛所、其船隻俱在臨清德州河下灣泊、把摠向在臨清住劄、至次年正月開兌、兌完開幫、多在二月、臣思欲濟春運、莫便于此、除此二弊便自無?葢移倉糧。則多出納之費。而糧且有限。募船則多逼勒之弊。而船未必堪。又領官護兵、漫無紀律、并津登水手、逓相推競。惟遮洋一摠糧、便船便。官軍便。水手便。開幫最蚤最近。又便。不若責令盡數運至旅順。方可不誤軍餉。但此摠上納、倉口有天津、有京通、有昌密、俱經漕運衙門、先期派定、摠欲截留東運、臨時誰肯聽從。雖摠漕于定派之先、預坐該摠徑運旅順口交卸。庶官軍知所遵守。其原派倉口、悉聽摠督倉塲衙門註銷撥補、仍行河南山東監兌官務令早兌早發、行臨德天津各兵巡道催僭儹、越幫前進定限二月中旬至天津、如有遲違聽臣參治、至于應得腳價行糧從水次至天津、照上納天津例支給。從天津至旅順、照顧覓民船例支給。即于山東河南輕齎銀內、分解一二萬兩、付天津管糧官支銷開報。至于旅順交畢、倘有餘剩耗米、令遼東管糧官、用備倭銀照時價糴買、若買得一二萬石又可一二萬石之腳價。尤便之便者也。軍儲至急、難泥漕規、萬一缺遲、咎將誰諉、伏乞勑下戶部、作速議覆、轉行漕運衙門、查照遵奉施行、東師幸甚、萬曆二十五年十月二十八日具題、十一月初一日奉　聖旨、該部知道、

