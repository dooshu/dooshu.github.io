程非二吴旉公招集问政山

冬晴山气佳静侣尘务省余叶烂高柯薄云澄素景入谷得招提低昂竹树影俯寻磵底源仰攀霞外岭层陗辨莲峰散目有超领侧下东南隅池馆复清境懿此崖屋多处处石泉冷曲晏情未阑夕阳射峰顶老梅半芜没丹阁自窅冥世乱林壑难天寒耳目醒旧游忆壮龄二纪成俄顷咏言偕所欢胜赏谁能永

