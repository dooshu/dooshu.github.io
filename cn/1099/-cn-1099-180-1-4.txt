○論田寧事宜 【 撫處土官】

臣昨於推補田寧府知府之後、復詳兵部咨文、見新建伯王守仁處置田州事宜、內稱巳委化州知州林寬在於地方經理府治、若即陞以該府同知、而使之久於其職、其建立必有可觀、迨其累有成績、遂擢以為知府、使終身其地、彼亦忻然過望、必且樂為不倦、有益地方、決知不少、盖土目之與林寬、既巳相安、此時必日夜望有　成命也、及請命于朝、乃更選新官、不用王守仁所議、是王守仁以輕易　請、而　朝廷反以重且難者應之、大失守仁處此之深意矣、臣昨即謀於內閣以為守仁處此、於林寬之為知府。岑邦祐之為知州。土目之為廵檢。皆先輕易視之而姑試之吏目。試之以試廵檢內嚴　朝廷尊大之勢。外繫土人求望之心。馴之使不驚。乃所以見今日知府之異於昔日之流官。而為久安長治之策者也。合具題請再下本部暫依守仁所議、即陞知州林寬為田寧府同知、署掌本府印信、三年之後果實心効勞、地方寧靖、即將林寬陞授知府、責之久任。則事體歸一。且異日萬一復有難處之事。亦易於更改。而守仁不能逭其責矣。內閣咸有難色、止曰、命巳下、幸勿再勞　聖聽、臣亦誠恐　皇上實厭更改、故不敢執奏、但預救此誤、不可不以聞也、夫王守仁在兩廣。所處事宜。一用臣請起用之疏。撫輯人民保固封守而巳。葢此法誠心行之。必取實効。但一過而去。則是守仁或以詐撫土夷或以詐聽亦自懼其不能持久此又不可以不察也今又聞御史馬津、亦復論薦、是皆急於守仁去任計也、伏乞　皇上特令內閣、弗許守仁離任。責以撫處三年、則兩廣之事、大事大定、而所設之官可以一聽其自為、文襄起文成欲使之久于其任以經畧安南而文成速于觧任文襄是以恨之此委任責成自古任用才人。使不得為欺罔之道也。

