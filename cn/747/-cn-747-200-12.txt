○王师德等造像记

大像主王师德、成伏德、夏侯雅、沈端、沈士公、贾达、张则、刘客僧、许士政、封遐、张苟子、徐甑、朱怀、成难ヌ、刘伦、刘君（阙一字）贾奴奴、程彻、张彻、张桂、张表、毛天生、张端、王爱，窃闻无上慈尊，随缘演教，广开方便，汲引群迷，故知极彼浮泡，救斯沈溺。若不示迹现容，凡生何以归仰？爰暨梦灵西照，象法东流，或斫玉摸形，或刻檀为质。今有洛阳乡望父老等卅人，并修因往去刂，生在太平，思念大圣，无由得睹，遂谨於此堪，敬造尊仪，因山之固，镌莹真容，藉此庄严，同希浮境。庶使城空芥尽，福智常流，去刂石衣销，法轮常转。不因刻勒，何以纪功？冀盛德长存，芳徽永著。其上资皇家，下沾灵识。词曰：

（阙一字）理幽元，真趣无形。相有分别，事（阙一字）化城。乡中高士，邑里达人。心乐三宝，情捐六尘。优游智岸，苁蓉法津。爱（阙一字）斯锢，（阙二字）方新。

沈成福

成福，永徽时人。

