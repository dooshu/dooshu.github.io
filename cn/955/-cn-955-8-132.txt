程公许　季夏郊墅即事

白白飞云挟暑骄，江郊幸可远烦嚣。

道人方寸虚生白，燕几风清扇罢摇。

程公许

程公许　季夏郊墅即事

碧琅玕绕碧梧桐，面面轩窗面面风。

剩著图书围几席，何妨门径拥蒿蓬。

程公许

程公许　季夏郊墅即事

小筑新成面势宽，探囊羞澁一钱看。

也知岁晚须棲宿，敢向明时咏考盘。

程公许

程公许　季夏郊墅即事

手锄荒梗艺瑶华，敢觊诸公借齿牙。

通塞非人能计度，贞心祗自保修姱。

程公许

程公许　季夏郊墅即事

儒林冠冕蓍龟，黄发同时二老归。

出处古今难一概，青天未可载盆窥。

程公许

程公许　季夏郊墅即事

午窗读倦枕书眠，起拆茶包手自煎。

大地众生愁暍死，清风一壑可能传。

程公许

程公许　季夏郊墅即事

自随官牒却居间，樵叟渔童惯往还。

种竹且教疏见月，开窗莫遣碍看山。

程公许

程公许　季夏郊墅即事

性僻邻墙亦懒过，日长何事可销磨。

云蓝展向风棂写，恨未疏池养白鹅。

程公许

程公许　季夏郊墅即事

心间万籁响韺茎，古调何人细与评。

招手洪崖天万里，佩霞惝恥会遥京。

程公许

程公许　季夏郊墅即事

力贫藏得五车书，趁就炎歳晒壁鱼。

安得身间饶目力，年年铅椠课三余。

程公许

程公许　季夏郊墅即事

事业悠悠雪满头，流光那会与人谋。

作劳输与田间叟，紫芋黄鸡满意秋。

程公许

程公许　季夏郊墅即事

怒雷送雨五更残，文石花藤探借寒。

腥秽百年须一洗，五云深处是长安。

程公许

