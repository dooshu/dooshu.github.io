【答苕华诗】

〖高僧传曰：度少孤独。与母居。求同郡杨德慎女。女字苕华。未及成礼。苕父母继亡。度母亦卒。度睹世代无常。乃舍俗出家。改名僧度。苕华服毕。自惟三从之义。无独立之道。乃与度书并赠诗。於是专精佛法。後不知所终。〗

机运无停住。倏忽岁时过。巨石会当竭。芥子岂云多。良由去不息。故令川上嗟。不闻荣启期。皓首发清歌。布衣可暖身。谁论饰绫罗。今世虽云乐。当奈後生何。罪福良由已。宁云已恤他。（○高僧传竺僧度传。《诗纪》三十七。）

