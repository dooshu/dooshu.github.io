蒲轮征贤


汉史纪：武帝雅向儒术，以赵绾为御史大夫，王臧为郎中令。二人荐其师申公。上使使奉安车蒲轮、束帛加璧，迎之。既至，以为太中大夫，舍鲁邸。上问以治道，对曰：“为政不在多言，顾力行何如耳。”

西汉史上记：武帝素喜好儒者的学术，因举用当时名儒，以赵绾为御史大夫，王臧为郎中令。赵绾、王臧又荐举他师傅申公，说他的学问更高。武帝闻说，即遣使去征聘他。又闻申公年老，恐其途中受劳，因驾一辆安车去迎接申公。又用蒲草裹了车轮，使其行路软活，坐的自在。又用币帛一束，另加玉璧，以为聘礼。

申公感武帝这等尽礼，遂随聘到京。武帝授以太中大夫之职，安置在鲁王府里居住。问他治天下的道理何如？申公对说：“为治也不在多言，只是着实行将去便好。”盖议论多，则心智惑。与其托之空言，不若见诸行事之为有益也。

夫天下治乱，系贤人之去留。是以古之明君，以屈己下贤为盛事，而亲枉万乘，以尽礼于衡门韦布之贱者，往往有之。汉兴以来，虽不逮古，而武帝此举，犹庶几古人之意。至于申公力行一言，则又治天下之要道也。





