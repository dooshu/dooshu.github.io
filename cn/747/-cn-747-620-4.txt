○收复琼州表

琼州本隶广府管内，乾封中，山洞草贼反叛。都督李逸控驭失所，遂致沦陷，已经一百馀年。臣差判官监察御史姜孟京、崖州刺史张少逸等悉力致讨，累经苦战，方克旧城，便令降人开翦荆榛，建立城栅，屯集官军。臣窃观琼州控压贼洞，若移镇军在此，必冀永绝奸谋。伏望升为下都督府，仍如琼崖振儋万安等五州招讨游奕使，其崖州使额请停之。

周愿

愿，汝南人，元和中官兵部员外郎。

