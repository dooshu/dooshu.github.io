姜特立　閒吟

千首诗轻万户侯，富如猗顿亦何求。

六义中间有至乐，不须苦作楚人骚。

姜特立

姜特立　閒吟

老去无心思世事，静中有业爱閒吟。

有时看水看山处，举世何人会此心。

姜特立

姜特立　閒吟

富贵悬诸天，祸福人所召。

但於平处行，福轻福亦少。

贪夫只竞前，而不顾其后。

忽焉一失脚，千佛不可球。

姜特立

姜特立　閒吟

天公靳惜是虚名，怪我吟诗笔不停。

莫把文章觑天巧，只将浑沌养余龄。

姜特立

