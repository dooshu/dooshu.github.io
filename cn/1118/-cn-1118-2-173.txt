【九宾】


（战国）公、侯、伯、子、男、孤、卿、大夫、士为九宾。《史记·廉颇蔺相如传》：“秦王斋五日后，乃设九宾礼于廷，引赵使者蔺相如。”裴骃集解引韦昭曰：“九宾，则《周礼》九仪。”《周礼·秋官·大行人》：“以九仪辨诸侯之命，等诸臣之爵，以同邦国之礼，而待其宾客。”郑玄注：“九仪，谓命者五，公、侯、伯、子、男也；爵者四，孤、卿、大夫、士也。”明吴昭明等《五车霏玉》卷五《百官部》：“九宾：公、侯、伯、子、男、孤、卿、大夫、士。”（汉）公、侯、伯、子、男五等爵，与三孤、九卿、大夫、士之总称，实泛指百官。《汉书·叔孙通传》：“大行设九宾，胪句传，于是皇帝辇出房，百官执戟传警，引诸侯王以下至吏六百石以次奉贺。”颜师古注引韦昭曰：“九宾则《周礼》九仪也，谓公、侯、伯、子、男、孤、卿、大夫、士也。”





