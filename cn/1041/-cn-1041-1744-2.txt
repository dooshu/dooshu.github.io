诸葛兴　会稽颂　城隍庞王

虬髯起兮龙翔，耀兵威兮八方。

法羽林兮严禁卫，握钩陈兮扫欃枪。

视诸将兮哙等伍，咨旧臣兮忠且武。

耸万目兮矩劐，卫九重兮心膂。

维东南兮都会，辱吾王兮镇抚。

畅威惠兮千载，雙福祥兮兹土。

瞻衮服兮煌煌，荐蕙肴兮葵觞。

菲震慑兮罗池，亶爱思兮桐乡。

王之泽兮流后裔，更累叶兮奋忠义。

孰旌表兮陪庙祀，显一门厉斯世。

诸葛兴

