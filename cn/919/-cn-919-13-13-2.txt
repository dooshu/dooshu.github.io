牛膝酒

唐筠州刺史王绍颜《传信方》云，顷年予在姑苏，得腰痛不可忍，医以肾伤风毒攻刺，此方即制一剂服之，便减五分，步履渐轻。

牛膝 川芎 羌活 地骨皮 五加皮 薏苡仁（各一两） 甘草 生地黄（十两） 海桐皮（二两）

上为锉散，帛裹入无灰酒二斗浸，冬二七日，夏月分数服，旋浸三五宿。每服一杯，日三四杯，长令酒气不绝为佳。一法，入杜仲一两，炒丝断入。

腰痛治法

