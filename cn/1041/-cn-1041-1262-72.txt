夏竦　奉和御製幸金明池

朱辂乘时兮出晓烟，飞梁承幸兮斗城边。

幔省荫堤兮杨叶闇，星旄藻岸兮物华妍。

珠网金铺兮豫章馆，风樯桂楫兮木兰船。

象潢仪汉兮澄波远，激水寻檋兮妙戏全。

伫帝晖兮凝製跸，人焕衍兮欢心逸。

嘉流景兮延迩臣，乐清明兮丽新曲。

夏竦

夏竦　奉和御製幸金明池

睿藻昭回侔列纬，时龙顺豫体苍昮。

岂同周穆临瑶水，凯乐雍容浃庶民。

夏竦

