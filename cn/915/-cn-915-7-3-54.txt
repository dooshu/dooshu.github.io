◇以杨文德为北秦州刺史诏

显禄勋效，盖惟国典，施赏务速，无或逾时。杨文德志气果到，文武兼全，乘机潜奋，殊功仍集，告捷归诚，献俘万里，朝无暂土，树难自肃，休烈昭著，朕甚嘉焉。杨氏世祖西劳，方忠累叶。宜绍先绪，膺受宠荣。可使持节散骑常侍都督北秦雍二州诸军事、征西大将军、平羌校尉、北秦州刺史，封武都王。（同上。）

