【山庭春日诗】

洗沐惟（《类聚》作唯。文苑同。）五日。栖迟在（《初学记》作对。《诗纪》云。一作对。）一丘。古楂（《初学记》作槎。文苑同。）横近涧。危（《初学记》作巴。）石耸前洲。岸（《类聚》误作峰。）绿开河柳。池红照海榴。野花宁待（《初学记》作辨。）晦。山虫讵识秋。人生复能几。夜烛非长游。（○《类聚》三作山庭春诗。《初学记》二十作休沐山庭诗。文苑英华百五十七。《诗纪》百五。）

