陈宓　和杨县尉五首

作者去千载，心事如相期。

嗟我苦生晚，昼想夜梦之。

杨君妙古学，挥毫满乌丝。

今人有如此，可不结新知。

陈宓

陈宓　和杨县尉五首

昧者不自觉，役役尘土中。

丈夫意有在，肯与儿辈同。

毫锥可济世，不论汗马功。

得君起予句，使我铭诸胸。

陈宓

陈宓　和杨县尉五首

后生若无闻，诸老久矣衰。

西蜀惜子云，南闽见孙枝。

文章擅妍丽，草木春葳蕤。

从君授真诀，恐我无仙姿。

陈宓

陈宓　和杨县尉五首

君诗企风雅，圣处同天工。

笔阵有前敌，一战可勒功。

夜光谢牛斗，耿耿崔嵬凶。

肯顾马千驷，甘心因诗穷。

陈宓

陈宓　和杨县尉五首

下帷抱遗经，比邻窥半面。

万里上鹏程，九秋骞鹗荐。

君乎真可人，我实未几见。

请为金石交，功名期铁研。

陈宓

