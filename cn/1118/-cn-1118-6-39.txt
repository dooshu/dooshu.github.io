【戎司】


（宋）都统制司别称。《宋史·高定子传》：“和太尉兼两戎司，威权甚重，麾下兵且二万余，欲来驻此。……出（和）彦威符移，有云：‘大府招戢散军，人给钱米若干，今所部不下二万人，愿如数得之。’定子报曰：‘……都统所部非溃也，若以此例相给，其肯受乎？’”《宋史·崔与之传》：“蜀盛时，四戎司马万五千有奇。开禧后，安丙裁去三之一。……与之移檄茶马司，许戎司自于关外收市如旧，严私商之禁。”宋李心传《建炎以来朝野杂记》乙集卷一三《十都统制》：“乾道五年，王公明入蜀，奏乞三都统，并依江上诸军随驻扎处系衔，庶几一体。……嘉定初，蜀叛既平，安观文又奏，分兴州十军为沔利二军，沔州除都统制，利州除副都统制。”按：至嘉定初，全蜀有四都统制司，即兴州驻扎御前诸军都统制、金州驻扎御前诸军都统制、沔州驻扎御前驻军都统制、利州驻扎御前诸军副都统制，故《宋史·崔与之传》合称“四戎司”，与“安抚司”称“帅司”略有区别。





