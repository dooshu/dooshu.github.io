别山阴息柯亭时桂花初发

秋深方鼓棹临发复登台题字满书屋流云上酒杯人当风雨散花到别离开丛桂能招隐淮南客再来三江闸【太守汤公绍恩按列宿置二十八洞绍人祠之旧有三江卫兵防海寇今废】

驱石截天堑汤公旧泽长白虹垂欲动列宿俨成行井竈鱼盐集焄蒿俎豆香还应存古戍莫待海波扬

