○河清頌 【 有序　河清】

明統天基命、玄化浸潭、休烈宣章、珍符靈契、譎儻曼衍、紛綸旁自?鬼、揭之策書、傳諸故老、難可悉究、肆我　皇上、度宗視朔、迪喆考祥、葢六載于茲、而黃河清焉、肇自靈寶、達于平陽、六日為期、凡五十里、澄逾滄浪、洌竝湘渭、邑居聚觀、司府列狀、謹按孝經援神契曰、河者水伯、上應天漢。京房易傳曰、河水清、天下平。易坤靈圖曰、聖人受命、瑞見于河。是故歷代寶焉、以為聖哲泰平之徵、昔宋元嘉中、鮑照作河清頌、彼偏方閏紀、政荒民慢、猶且闊誕矜夸、盛稱幽明同贊、神祗與能、矧我四隩同風、八蠻底貢、雨暘若時、昆虫闓澤、恊氣薰蒸、謳歌彌布、爰降顯實、以昭景福、凡我王臣、鼓舞抃躍、夫稽之圖緯既如彼。考之功庸則如此。而　皇上方謙冲警愓、懿鑠弗居、祭告惟謹、然茲事非細、不有述作、曷示康休、臣謹作頌、雖詞義鄙猥、文采不足、庶以揄揚盛美、褒贊德業、被之樂章、竊附雅頌云、頌曰、咨大河兮發源崑崙、導岝?山各頁?積石兮駭奔龍門、疏九道兮、曰鉤盤鬲津、浡潏湠漫兮、激戾襄陵、趨傾赴壑兮、兼包并吞、馮?水??畾大???哨??口?冉兮、逝者徂征、潛流地中兮、灉沮是經、并渠千七百川兮清漱壤墳、脉絡縱橫兮、溷淆濁黃、曲直疊折兮浩浩湯湯、涇水什石兮、其泥數鍾、人壽幾何兮、河清靡常、於　皇受命兮、肇啟吉康、斤斤不顯兮、上帝降福簡穰、河水清兮、鍚貺豫染、亘下上兮、達于冀方、水維緩兮湜湜其清、清且瀾兮顯渙揚焆、衝風謐兮蠙珠曜光、陽侯弭節兮、河伯獻祥、龜龍負圖兮、游戲水中央、嶃嶃齒齒、石??口?力崿兮、藻蘩榮瞱、淇園之竹、青青如簣兮、璧瑴下列、河水清兮　皇心豫說、　皇謙冲兮、夙夜憂勤、曰皇天無私兮、惟善是親、謂河清為異瑞兮、無若康茲小民、綏遠為邇兮、在予一人、迓天休兮、敬共明神、神懷柔兮小民敉寧、時雨時暘兮、豐年屢臻、截九有兮、天衢之享、允猶翕河兮、地天平成、纘禹功兮侈厥頌聲、億萬萬兮孝孫有慶、

