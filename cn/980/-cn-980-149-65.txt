释慧远　送日本国觉阿金庆二禅人游天台

佛子亲从日本来，人天随步叹奇哉。

一机拶出金牛舞，千圣当头正眼开。

释慧远

释慧远　送日本国觉阿金庆二禅人游天台

杀人放火大慈悲，禅教俱非道莫齐。

平地一声师子吼，释迦弥勒竖降旗。

释慧远

释慧远　送日本国觉阿金庆二禅人游天台

佛子飞帆过海来，好携瓶锡上天台。

国师尚有灵踪在，宝塔巍然正面开。

释慧远

释慧远　送日本国觉阿金庆二禅人游天台

达磨西来教外宗，了无言说立全功。

单传直指通身眼，谁信从前彻骨穷。

释慧远

