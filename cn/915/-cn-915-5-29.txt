◎锺繇

繇字元常，颖川长社人。献帝初举孝廉，历尚书郎、阳陵令，以疾去，辟三府，为廷尉正黄门侍郎。及迁许，拜御史中丞，迁侍中尚书仆射，封东武亭侯。寻以侍中守司隶校尉，督关中诸军。魏国建，为大理，迁相国。文帝即王位，复为大理，及受禅，改廷尉，进封崇高乡侯，迁太尉，转封平阳乡侯。明帝即位，进封定陵侯，迁太傅。太和四年卒，谥曰成侯。

