苏氏


苏氏，世称延安夫人。“全”已见。

长寿乐

微寒应候。望日远六叶，阶蓂安秀。爱景欲挂扶桑，漏残银箭，杓回瑶斗。庆高闳此际，掌上一颗明珠剖。有令容淑德，归逢佳偶。到如今，昼锦满堂贵胄。

荣耀，久步禁，一一金章绿绶。更值棠棣连阴，虎符熊轼，夹河分守。况青云咫尺，朝暮入承明后。看彩衣争献，兰盈玉酎。祝千龄，共指松椿比寿。

万年欢

日暖霜红，画戟门开，锦筵歌振尘。正是慈闱熙熙，庆诞佳辰。象服鱼轩灿烂，喜高年、福禄长新。承颜处，朱紫相将，更兼华胄诜诜。

家声示论王谢，有禁中颇牧，江左机云。雁字鸳行，雍容高步金门。况有子孙侍列，拥阶庭、玉洁兰薰。持芳醑，满瑶觞，竞祝遐寿千春。







