◇社颂（并序）

余以永初三年八月大社聊为此文。

社实阴，稷惟谷元。率育万类，协灵昊乾。霸德方将，世号共工。厥有才子，实曰句龙。称物平赋，百姓熙雍。唐尧救灾，决河流江。弃亦播植，作万邦。克配二祀，以报勤庸。勤庸伊何，厚载生民。仓廪既实，神节斯因。人亦有言，因物思人。矧乃大德，功被陶钧。乃家乃国、是奉是遵。岂伊百世，万代不泯。哉帝王，肇建皇极。体国经野，设官分职。峨峨二社，列比殖。岁云其秋，晷漏均程。牲牢既洁，嘉荐惟馨。（《艺文类聚》三十九，《初学记》十三，《御览》五百三十二。）

