○授慕容吏部郎中等制（一作贾至）

黄门：朝请（一作散）大夫检校尚书主爵郎中慕容，在公无挠，守道不回，利用特称其断割，清心自表其刚正。正议大夫行商州刺史上柱国申国公高绍，羽仪鹭，符采璋，诣理愈见於昭明，属词每闻於惊拔。九流综核。五等封建，式副为郎之美，宜用选众之求。可尚书吏部郎中，绍可行尚书主爵郎中，散官勋封各如故，主者施行。

