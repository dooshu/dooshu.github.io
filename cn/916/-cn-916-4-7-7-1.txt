【悼离赠妹诗二首】

郁郁岱青。（《类聚》、广《文选》作清。）海渎所经。阴精神（《类聚》作以。广《文选》同。）灵。为祥为祯。峨峨令妹。应期挺生。如兰之秀。如芝之荣。总角岐嶷。龆龀（《类聚》、广《文选》作龀龆。）夙成。比德古烈。异世（文馆词林、《诗纪》作代。）同声。

厥德伊何。塞渊（文馆词林作泉。）其虑。厥声伊何。日新其誉。幽思泉涌。乃诗乃赋。飞翰云浮。擒藻星布。光曜邦族。名驰时路。翼翼群媛。是瞻是慕。

匪惟见慕。善诱善导。斟酌诸姬。言成典语。匪唯辞章。多才多巧。黼黻文绣。几微要妙。积德弥高。用心弥奥。伊我之ウ。□妹之曜。惟我惟妹。□惟同生。早丧先妣。恩百常情。女子有行。实远父兄。骨肉之思。（《类聚》、《诗纪》作恩。）固有归宁。何悟离拆。（《类聚》作析。）隔以天庭。自我不见。於今二龄。

岂唯二龄。相见未克。虽同京宇。殊邈异国。越鸟巢南。胡马仰北。自然之恋。禽兽罔革。仰瞻参商。沈忧内塞。何以抒怀。告情翰墨。（○《文选》词林百五十二。又《类聚》二十九作赠妹九嫔悼离诗。引第一、第四两章。广《文选》、《诗纪》二十九作赠妹九嫔悼离诗。引第一、第四两章。）

穆穆令妹。有德有言。才丽汉班。明朗楚樊。默识若记。下笔成篇。行显中闺。名播八（《类聚》、《诗纪》作外。）蕃。以兰之芳。以膏之明。永去骨肉。内充紫庭。至情至念。惟父惟兄。悲其生离。泣下交颈。

桓山之鸟。四子同巢。将飞将散。悲鸣忉忉。惟彼禽鸟。犹有号□兆。况我同生。载忧载劳。

将离将别。置酒中堂。衔杯不饮。涕Д纵横。会日何短。（原作矫。非。今从适园本。）隔日何长。仰瞻曜灵。爱此寸光。

何以为赠。勉以列图。何以为诫。（《类聚》、《诗纪》作言。）申以诗书。去（《类聚》、《诗纪》作相。）去在近。上下欷□。含辞满胸。郁愤不舒。

燕燕之诗。伫立以泣。送尔涉涂。涕泗交集。云往雨绝。瞻望弗及。延伫中衢。忄□忆呜□邑。既乖既离。驰情仿佛。何寝不梦。何行不想。静言永念。形留神往。优思成疚。结在精爽。其思伊何。发言流泪。其□伊何。寤寐惊悸。咏尔文辞。玩尔手笔。执书当面。聊以永日。（○文馆词林百五十二。又《类聚》二十九。广《文选》八、《诗纪》二十九并引第一、五两章。与上篇联为一首。）

