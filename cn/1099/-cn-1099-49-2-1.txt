○安邊方畧疏 【 甘肅邊務】

一馭戎以定酋帥、甘肅即古河西五郡之地、自哈密為土魯番侵擾、人民奔潰、諸夷熟羗、來歸在邊、安插積聚數年、蕃育日多、羣犬豕之人而豢養之、有識寒心。巳嘗奏行守臣欲令驅遣。因彼逋逃窮虜。不可輕動。至今徙之尤難。况此虜心性叵測。今轉徙日久。不立酋長。未有統攝。異日釀成大寇。卒受其弊。今甘肅等係鎮守分守重地。屯宿重兵。皆有外城分住夷人可以安輯。防微杜漸。終宜驅出。但未有隙可乘耳。及譯審都督奄克孛剌都督僉事寫亦虎仙等、皆可任使、俟哈密平復、設都督一人、命奄克孛剌治事、以寫亦虎仙等分領諸夷、則遠有奠帥之託。近無几席之患矣。一立??厺以除亂本。訪得哈密夷人馬黑麻打力先使土魯番、因叛附之、尋率番眾入寇、戕殺罕慎、奪據城池、後冒充番始入貢、歸則糾合哈密諸夷、投順土魯番、殘滅其國、至今一國夷人、怨入骨髓、此賊家屬。有寄在甘州者。乞責令撫夷官密為防範。俟哈密恢復之日。錮之本地。以待彼賊或來歸者擒之。治以重法。則內以懲創夷人。外以陰剪土魯番羽翼。禍亂可息也。一重譯以審夷情、中國之於夷狄。其情難知。如得其情。思有以制之。安能為中國患哉。今訪之土魯番在哈密迤西七百里。土城大如營者三。小如堡者十六。戈甲不滿三百。軍馬不滿三千。親黨俱亡。止兄一人。與相讐殺。左右親者十一人。與治國事。外無近番可恃之國內無中國交通之人昔狼何欲約匈奴絕漢。趙充國敕視諸羗。毋令解仇。元昊寇宋。皆野利天都二將之策。种世衡以謀去之。今土魯番之情狀事勢。卒難周知。乞敕甘肅守臣或因其向皆。或跡其虗實。或用世衡之謀。使彼親者相離或從充國之計。使彼仇者不解俟時而動。則虜情前知。廟??王大?先定矣。一先計以遏亂畧阿黑麻蟠據西域。交搆叛夷以規貢利。昔莎車殺漢所置莎車。馮奉世矯制誅之。郅支單于拘留漢使。陳湯矯詔殺之。今阿黑麻殺罕慎。有莎車之罪。執陝巴。有郅支之惡。臣計此虜。專仰貢路為生。此可以計屈。未可以兵破。若仍務姑息。恐墮其計中。以占哈密為利階。以養陝巴為奇貨。亂將何時已邪。乞將令之賞賜土魯番使臣衣服銀兩追回發甘州收貯。閉關弗通以固之屯兵戍守以俟之其說誠當朝廷以經畧無功海與總兵侯謙俱下獄然其後至正德嘉靖卒無成功云封閉嘉峪關暫絕西域貢路將本番使人男婦拘留。以彰天威。以挫虜志。縱一二人歸語彼酋。自審去就。責重主將。練兵聚粮。為經九戌守之圖。俟此虜款塞求通。果有誠意賓服。上請區處。則內振國威。外定禍亂。哈密可復矣。一修邊防以固分守、甘肅東州西三路。延袤二千餘里。四當敵衝。盜賊出沒無時。若不因地制利。務為悠久守備之圖。恐盜賊滋蔓。為禍不可勝言。臣按諸路或當增築墩墻。或當修理壕塹。動有數十百里。取水之路。遠者或四五十里。工程浩大。必歲久乃可成功。乞敕甘肅守臣督官於農間之時。漸次修理邊防。或地有沙石者。用古檀木立柵之法。或水路不通者。用他邊窖水之法。使營壘相望。哨守相聞。靖虜安邊之計得矣。一預調度以足兵食、甘肅地遠寡援。一有警急。赴京請兵。往回萬里。及調客兵。緩不濟事。邇者議調陝西洮河岷之軍策應。尋復中止。然寧夏雖近凉州。係腹裏邊方。洮河岷雖近莊浪、係腹裏地分。官軍用之。有名無實。惟延綏之軍。生長邊陲。諳識戰陣。乞敕延綏守臣請選遊兵、三千。本鎮操守。專聽甘肅調用。及行戶部區畫粮草務足主客兵五萬人三年之食。則足食足兵。久駐之基也。

