◎梁毗

毗字景和，安定乌氏人。周武帝时，举明经，累迁布宪下大夫。从伐齐，为行军总管长史，除并州别驾，加仪同三司。宣政中，封易阳县子，迁武藏大夫。隋受禅，进爵为侯，拜治书侍御史，转大兴令，迁雍州赞治，出为西宁州刺史，改封邯郸县侯，徵散骑常侍、大理卿。仁寿初，进上开府。炀帝即位，迁刑部尚书，摄御史大夫。以忤旨，忧愤卒。

