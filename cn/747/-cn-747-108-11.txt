○京城许盖屋宇敕

京都之内，古无郡城，本朝多事已来，诸侯握兵自保，张全义土功斯设，李罕之砦地犹存。时已扩清，固宜除。若特差夫役，又恐扰人。宜令河南府先分劈出旧日街巷。其城壕许占射平填，便任盖屋宇。其城基内旧有巷道处，便为巷道，不得因循，妄有侵射。仍请射後限一月，如无力平，许有力人户占射平填。

