◎文惠太子

太子讳长懋，字云乔。武帝长子。小字白泽。升明初为辅国将军，迁晋熙王抚军主簿，转秘书丞，不就，除中书郎，迁黄门侍郎。出为左中郎将、宁蛮校尉、雍州刺史。齐受禅，封南郡王，进号征虏将军，征为侍中、中军将军，移镇西州。迁征北将军、南徐州刺史。武帝即位，立为皇太子。永明十年死，谥曰文惠。葬景安陵。郁林即位，追尊为文帝，庙称世宗。有集十一卷。

