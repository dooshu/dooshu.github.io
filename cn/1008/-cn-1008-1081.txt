赵蕃　留衢州王彦博周钦止徐审知

漫道诗能陶冶，绝知酒可浮沉。

行值田间积淖，住逢溪上愁阴。

赵蕃

赵蕃　留衢州王彦博周钦止徐审知

风前柳欲千尺，雨后梅才一斑。

邂逅纷纷桃李，飘零在在溪山。

赵蕃

赵蕃　留衢州王彦博周钦止徐审知

风日端可举酒，溪山尽堪赋诗。

有怀尔山中友，应念我天之涯。

赵蕃

