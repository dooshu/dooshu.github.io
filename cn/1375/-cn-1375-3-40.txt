游西山记


予闻西山之胜久矣，而未获一游。正德丙寅三月之望，御史熊君士选，户部员外郎李君献吉，招余往游。

出城，西北行二十里，至青龙桥。其下民庐颇稠，花柳隐映，水畴东作方兴。予谓士选：“此何异于江南？”北折八里，经回龙庵，复折而西，随行两僮，足不及马，与士选缓辔俟之。二里，抵西湖。湖中萍荇薄藻，交青布绿，而野禽鸟翔泳于水光山色间，皆悠然自适。人言每盛夏荷开，云海满湖，尤为清绝。

沿湖行二里，达功德寺，寺旧名“护圣”。其前有古台三，相传金、元氏主游乐更衣之处。或曰此看花钓鱼台也。寺极壮丽，中立二穹碑：其一，宣宗章皇帝御制制今寺文；其一，元氏旧物，字皆番刻，莫能读，僧录觉义淇公速登毗卢阁，崇可数寻，凭栏而眺，一寺之胜，攒聚目睫。盖寺倚山而创。寺西景皇帝陵，及尉悼王墓在焉。

午燕淇公山园。适献吉与兵部郎中李君贻教，主事王君伯安偕至，遂共饮花下。献吉前此尝游功德，言寺在瓮山之阳，有元耶律楚材墓。楚材有词刻华岩洞壁。

出寺，西行数百步，至玉泉山。金章宗建行宫，今废。西南一洞不甚深广，山之北麓凿石为螭头，口出泉，潴而为池，即所谓玉泉。其形如规，莹澈深靓，掬饮之甚甘。上有亭宏敞可憩；其东石梁横跨，泉由之乐流入湖，经大内，注都城东南，至大通河，为京师八景之一。西南行至礻甫陀寺。寺在玉泉山半，门内有吕公洞，广仅丈许，深倍之。僧云：“仙人吕洞宾常游此。”寺之右跻石级上望湖亭。峰峦围拱，湖水亘其前，俨如匹练。士选、伯安皆留诗亭上，献吉谓予宜有记。

惟西山为京师之胜，而玉泉又西山之胜，盖其润泽滋溉，溥及天下，固国脉之所在也。中间不幸，据于金元，干戈相寻，大夫、士能游而载之文翰者，不一二见；今逢至治，予辈得以暇日游宴笑咏于斯，其幸大矣！而乌可忘所赐耶？

题记：本文为作者《游西山记》（上）。作者以西湖和玉泉山为描绘的重点，记叙了携友踏青的过程。他仅用寥寥数笔就勾勒出西湖清丽如画的景色：花柳隐映，水田春作，禽鸟泳翔，萍藻浮泛。玉泉山以泉著称，作者对其渊源、外形、水质、流向及亭桥等有关建筑一一予以介绍描述。结尾处用层递的议论突出玉泉山为京郊首胜。但他奉玉泉为国脉，誉当时为至治，则为谀词。

作者简介：都穆（1458-1525），字立敬，吴县（今江苏苏州）人。明代文学家。弘治进士，授工部主事，官至礼部郎中。博学多识，好学不倦，并注重实地考察。曾出使陕西，对那里的山川形势，故宫遗趾进行寻访，著《西使记》。对金石遗文多所搜集，作《金薤琳瑯》。又有《周易考》、《史外类抄》等集。





