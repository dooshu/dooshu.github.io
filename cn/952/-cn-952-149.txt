白玉蟾　凤箫阁耫月四首

一醉高寒清到骨，四无尘滓月当空。

光芒万里今犹昔，牢落十年西复东。

白玉蟾

白玉蟾　凤箫阁耫月四首

暮霭收无归鸟尽，凤箫阁上听松涛。

宿枝不稳鸦飞起，照水当中月上高。

白玉蟾

白玉蟾　凤箫阁耫月四首

画阁岿然百尺危，吹来花片点春衣。

黄昏璧月溪心浴，白昼银盘水面飞。

白玉蟾

白玉蟾　凤箫阁耫月四首

凤箫吹断无人见，但有寒光拂太虚。

仰面笑天天亦笑，此心如月月何如。

白玉蟾

