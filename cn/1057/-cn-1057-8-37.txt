分司东都寓居履道叨承川尹刘侍郎大夫恩知上四十韵


命世须人瑞，匡君在岳灵。气和薰北陆，襟旷纳东溟。赋妙排鹦鹉，诗能继鹡鸰，蒲亲香案色，兰动粉闱馨 (1) 。周孔传文教，萧曹授武经。家僮谙禁掖，厩马识金铃 (2) 。性与奸邪背，心因启沃冥。进贤光日月，诛恶助雷霆。阊阖开时召，《箫韶》奏处听。水精悬御幄，云母展宫屏。捧诏巡汧陇，飞书护井陉。先声威虎兕，余力活蟭螟。荣重秦军箭，功高汉将铭。戈 回紫塞，干戚散彤庭。顺美皇恩洽，扶颠国步宁。禹谟推掌诰，汤网属司刑 (3) 。稚榻蓬莱掩，膺舟巩洛停。马群先去害，民籍更添丁。猾吏门长塞，豪家户不扃。四知台上镜，三惑镜中瓶。雅韵凭开匣，雄铓待发硎。火中胶绿树，泉下劚青萍。五岳期双节，三台空一星。凤池方注意，麟阁会图形。寒暑逾流电，光阴甚建瓴。散曹分已白，崇直眼由青。赐第成官舍，佣居起客亭 (4) 。松筠侵巷陌，乐黍接郊坰。宿雨回为沼。春沙淀作汀。鱼罾栖翡翠，蛛网挂蜻蜓。迟晓河初转，伤秋露已零。梦余钟杳杳，吟罢烛荧荧。字小书难写，杯迟酒易醒。久贫惊早雁，多病放残萤。雪劲孤根竹，风雕数荚蓂。转喉空婀娜，垂手自娉婷。胫细摧新履，腰羸减旧鞓。海边慵逐臭，尘外怯吞腥。隐豹窥重 ，潜虬避浊泾。商歌如不顾，归棹越南 (5) 。

(1) 侍郎自补阙拜。

(2) 侍郎寻归翰苑。

(3) 侍郎自中书舍人迁刑部郎中。

(4) 某六代祖，国初赐宅在仁和里，寻已属官舍，今于履道坊赁宅居止。

(5) 某家在朱方，扬子江界有南 、北 。





