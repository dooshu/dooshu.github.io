杨万里　二月一日晓渡太和江三首

绿杨接叶杏交花，嫩水新生尚露沙。

过了春江偶回首，隔江一片好人家。

杨万里

杨万里　二月一日晓渡太和江三首

晓翠妨人看远山，小风偏入客衣单。

桃花爱做春寒信，只恐桃花也自寒。

杨万里

杨万里　二月一日晓渡太和江三首

二月初头春向中，花梢薄日柳梢风。

折花客子浑无赖，狼藉须教满路红。

杨万里

