○笃终论

生不能保七尺之躯，死何故隔一棺之土？然则衣衾所以秽尸，棺椁所以隔真。故桓司马不如速朽，季孙，比之暴骸；文公厚葬，《春秋》以为华元不臣；汉王孙亲土，《汉书》以为贤於秦始皇。夫葬者藏也，藏也者，欲人不得见也。而大为棺椁，备存器物，无异埋金路隅，而书表於上也。吾气绝之後，便即时服幅巾故衣，以裹尸，择不毛之地，穿坑下尺。平生之物，皆无自随，唯赍《孝经》一卷，示不忘孝。之外，便以亲土。若不如此，则冤悲没世，长为恨鬼。







