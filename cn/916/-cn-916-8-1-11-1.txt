【於莱城东十里与诸门徒登青阳岭太基山上四面及中{山顶}扫石置仙坛诗】

寻日爱丘素。嗟（金石补作陵。）月开靖场。东峰青烟寺。西顶白云堂。朱阳台望远。玄灵崖色光。高坛周四岭。中明起前岗。神居杳汉眇。接景拂霓裳。□微三四子。披霞度仙房。潇潇步林石。缭缭歌道章。空谷和鸣磬。风岫吐浮香。冷冷□虚唱。郁郁绕松梁。伊余莅东国。杖节牧齐□□。乘务惜暂暇。游此无事方。依严论孝老。斟泉语经庄。长文听远义。门徒森山行。踌蹰（当作踟蹰。）念岁述。幽衿烛扶桑。栖□时自我。岂云蹈行藏。（○金石补十四。）

