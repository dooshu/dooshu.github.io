○请以寿星配社两京立万寿殿状（开元二十四年七月）

《月令》云：“八月日月会於寿星，居列宿之长。五者土之数，以生为大。”臣窃以寿者圣人之长也，土者皇家之德也。陛下首出寿星之次，旅於土德之数，示五运开元之期，万寿无疆之应。请两京各改一殿，以“万寿”为名，至千秋节会，百寮於此殿如受元之礼。每至八月社日配寿星祠，至於大社坛享之。

