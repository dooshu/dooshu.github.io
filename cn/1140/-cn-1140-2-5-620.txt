研山自山左巡抚简督两淮赋此寄送

玉尺氷壶辇上间吴山魏阙又遥分海邦已沛岱宗雨幕府重开天目云谈笑恩波深两淛旌麾节制静诸军名兼管葛吾儒事努力行看答　圣君

二

去年灯夕共更阑火树银花烂醉看此日渐知旌节远何时相见酒杯懽论文宾从湖山美秉钺风霜铃阁寒老我倦游搔首剧西陵春水路漫漫【壬戌上元予过济南卜夜留懽极华灯烟火之盛】

