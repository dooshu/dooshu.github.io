陆游　看梅绝句

梅花宜寒更宜阴，摩挲拄杖过溪寻。

幽香著人索管领，不信如今铁石心。

陆游

陆游　看梅绝句

梅花树下黄茆丘，古人尚能爱花不？

月淡烟深听牧笛，死生常事不须愁。

陆游

陆游　看梅绝句

荒陂十亩浴凫鸭，折苇枯蒲寒意深。

何处得船满载酒？醉时系著古梅林。

陆游

陆游　看梅绝句

一物不向胸次横，醉中谈谑坐中倾。

梅花有情应记得，可惜如今白发生。

陆游

陆游　看梅绝句

老子舞时不须拍，梅花乱插乌巾香。

尊前作剧莫相笑，我死诸君思此生。

陆游

