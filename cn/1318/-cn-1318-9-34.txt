采桑赋




秋胡子，鲁人。纳妻五日，往仕于陈，五年始归。见妇人采桑于路，甚美。胡曰：「力田不如见少年，采桑不如见贵郎。吾有黄金愿与子。」妇不受。胡还家，奉金于母。母乃呼妻。乃桑间妇也。妇曰：「见色弃金而忘其母，大不孝也。任君别娶。」言罢，从后门投水而死。后有才人，援笔而赋曰：



采桑采桑复采桑，妾身不逐春风忙。高堂阿姑冷如霜，夫婿蹉跎天一方。



妾身不文亦不武，如何朝夕供甘脂。年年辛苦把蚕桑，夜夜勤劳向机杼。



明朝又向桑间行，猗猗桑叶如云腾。南枝采尽北枝好，忽闻宝马骄嘶声。



宝马骄嘶何处客？玉勒金鞍壮行色。南来下马气如虹，笑谈便把黄金掷。



妾视黄金轻若无，黄金虽好非妾图。问君既是远行人，君家宁无采桑妇？



行客闻言慷慨悲，据鞍上马行复吟。回首夕阳惊天晚，一筐一筐桑叶满。



阿姑欢喜出门迎，声声报道秋郎还。　妾心还喜还自疑，惊忆桑林遇客时。



入门堂上一相见，正是弃金轻薄儿。问君弃金何如此，弃妾弃金复弃母。



弃妾宁为不义夫，弃母安能成孝子。义夫孝子君不为，妾身羞与长相随。



门前流水清如玉，妾身愿葬江鱼腹。但期万古与千秋，江水长流妾心足。



