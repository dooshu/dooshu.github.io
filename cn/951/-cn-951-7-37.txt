敖陶孙　古兴

我有古时镜，云炼三精魄。

双龙护其纽，玄雾纷四塞。

持照盘古帝，面目湛可识。

包藏久不事，天地稍苍黑。

昨中试拂拭，依旧存八极。

惟有世人心，寸膜不可得。

敖陶孙

敖陶孙　古兴

昔我走东海，遥望殊庭曲。

独木盘九龙，欲以铁纲漉。

纷纷下百怪，牙甲争踏蹴。

珊瑚泣沈沈，怅望不昔录。

终然出用大，坐阅年代速。

寄谢寥阳天，龙宫书未读。

敖陶孙

