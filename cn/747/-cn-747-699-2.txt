○赐张促武诏

卿智略挺生，忠诚特著，每陈章奏，皆契朕心，言念壮猷，无忘寤寐。今缘从谏疾病，颇以沉绵，深虐将校异谋，妄有制。太原地连河朔，城府空虚，已诏刘沔旋师，却归本镇。又缘回鹘馀烬未灭，塞上须有防虞，藉卿长才，列於御侮，边境戎事，悉以副卿。宜深体朕怀，勉宏方略，控驭朔塞，为我长城。当使早殄馀妖，永清绝漠，副兹委遇，以保功名。

