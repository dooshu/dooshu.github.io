胡仲弓　过莆城怀别刘后村中书因以奉寄

村在山边云半遮，怀人咫尺是天涯。

眼前不见玄都观，空岁碧桃千树花。

胡仲弓

胡仲弓　过莆城怀别刘后村中书因以奉寄

入洛深衣已十春，声名千载有知闻。

不须更结耆英社，溧水前头独绘君。

胡仲弓

胡仲弓　过莆城怀别刘后村中书因以奉寄

当日扬清激浊流，身危肯作稻粱谋。

不从党锢诸贤死，窃禄偷生亦可羞。

胡仲弓

胡仲弓　过莆城怀别刘后村中书因以奉寄

模楷丛为属李膺，皋比授业我何能。

倚墙甚欲重参请，恐累龙门不敢登。

胡仲弓

