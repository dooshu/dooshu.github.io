駉

四章，章八句


首章讲：此诗言僖公牧马之盛，由其立心之远也。若曰：大哉心乎！始于仁民，终于及物，故立心之善否，而万化之兴颓系焉。我于我侯牧马之盛，而有以独观其深矣。





駉駉牡马，在垌之野。

牡马，马之公者。垌，是林外之地。野，牧外。彼駉駉然腹干肥张之牡马，在于垌之野，所以避民居良田也。





薄言駉者，有驈有皇，有骊有黄，以车彭彭。

以是马之駉者而言，有骊马白跨之也，而又有黄白之皇，有纯黑之骊也，而又有黄骍之黄，色虽不同而駉则一。以之驾车，见其彭彭而充盛矣。





思无疆，思马斯臧。

思，心思。无疆，即无穷。思马，思及于马。臧，是善。然岂无自而然哉？盖由我公之治国也，有悠久之计，无浅近之规，而思之无疆也。是以一思及于马，自然蕃养有道，而马有如是彭彭之善矣。

二章讲：





駉駉牡马，在垌之野。

駉駉然腹干肥张之牡马，牧之于垌之野，避民居与良田也。





薄言駉者，有骓有駓，有骍有骐，以车伾伾。

自其马之駉者而言，有苍白杂毛之骓也，而又有黄白杂毛之駓，有赤黄之骍也，而又有青黑之骐，色虽有异而则同。以之驾车，吾见其伾伾而有力矣。





思无期，思马斯才。

才，材力。然岂无自而然哉？盖由我公之治国也，有万世之虑，无一时之谋，而思之无期也。是以一思及于马，自然蕃育有方，而马有如是伾伾之才矣。

三章讲：





駉駉牡马，在垌之野。

駉駉之牡马，在于垌之野，牧之有其地矣。





薄言駉者，有驒有骆，有骝有雒，以车绎绎。

薄言駉者，有青骊鳞之驒与夫白马黑鬣之骆，有赤身黑鬣之骝，与夫黑身白鬣之雒。以是马而驾夫车，绎绎然不绝也，可谓盛矣。





思无斁，思马斯作。

斁，厌怠。然非无自也。盖由我公心思彻乎终始，而无一念之厌斁。是以思及于马，马大繁息，而绎绎之奋起耳。

末章讲：





駉駉牡马，在坰之野。

駉駉之牡马，在于坰之野，而牧之有其地矣。





薄言駉者，有骃有騢，有驔有鱼，以车祛祛。

薄言駉者，有阴白杂毛之骃与夫彤白杂毛之騢，有豪骭之驔与夫二目白之鱼。以是马而驾夫车，祛祛然强健也，可谓盛矣。





思无邪，思马斯徂。

邪是正，徂是行。然非无自也。盖由我公心思极其正大，而无一念之邪僻。是以思及于马，马大繁息，而祛祛以徂行耳。

盖国家之盛衰，征之畜产；畜产之盛衰，本之君心。僖公立心之远，则其牧马之盛，岂偶然哉？吾以是知君心之关于万化大矣，不特一牧马然也。





