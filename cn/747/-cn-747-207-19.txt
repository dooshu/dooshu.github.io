○晴虹赋

一阴一阳，备藻缋以成文章；载清载浊，挂天涯而临地角。生於气，立於空，宛宛转转，。上下明媚，表里冲融，洗奇光於暴雨，留艳彩於飘风。隐显之情奚尔？造化之理何穷？若碧嶂无云，清江息浪，曲折异体，低昂殊状。半出高，疑蟾魄之孤生；全入澄澜，若蛾眉之相向。又绮窗远辟，锦帐斜褰，仿佛天上，依稀目前。兮煜兮，既类丹山碧树之重叠；断兮连兮，又似美人彩女之婵娟。察之无涯究之无实，光天地之大造，保霄之元吉。爰有下才，或趋微秩，其志蹇蹇，其心栗栗。体物无功，著书有疾，既蕴惭於明镜，载有阁於鸿笔。

