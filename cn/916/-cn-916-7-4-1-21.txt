【许徵君询自叙】

张子暗内机。单生蔽外象。（《文选》作像。六臣本注云。五臣作象。）一时排冥筌。冷然空中赏。遣此弱（本集作若。）丧情。资神任独往。采药白云隈。聊以肆所养。丹葩曜芳蕤。绿竹阴（《文选》作荫。）间敞。苕苕寄意胜。（本集作胜景。）不觉凌虚上。曲棂激鲜飙。石室有幽响。去矣从所欲。得失非外奖。至哉操斤客。重明固已朗。五难既洒落。超迹绝尘网。（○同上）

