○为荥阳公贺白相公加刑部尚书启

相公克佐昌期，允符俊德。耀握中之至宝，高价难酬；纵堂上之奇兵，善师无敌。述成徽册，导降恩波。由中秘书，兼大司寇。罗含吞凤，追佳梦於当年；少爽鸠，集芳尘於此日。百蛮仰化，九县畏威。某早奉陶甄，谬当藩服，虽深贺，未卜趋承。遵吕刑而但戒守官，望鲁酒而必期尽醉。跃瞻恋，不任下情。

