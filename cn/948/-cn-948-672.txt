陆游　村饮

吴中靊霜晚，冬草有未衰，

坐令老病叟，遂失凋年悲。

翩翩乌纱帽，袅袅残菊枝，

虽无车马客，时与邻翁期。

新醅压尚浑，雉兔亦及时，

自觉胜渊明，但醉不赋诗。

陆游

陆游　村饮

白稻登场喜食新，太仓月廪厌陈陈。

丛祠懹肉有归遗，官道横眠多醉人。

小市孤村真送老，浩歌起舞最关身。

盐醯乞贷寻常事，恼乱比邻莫媿频。

陆游

陆游　村饮

少年喜任侠，见酒气已吞，

一饮但计日，斗斛何足论。

绿草满雉场，红旗植球门，

三叫落乌帻，倒泻黄金盆。

银炉炽兽炭，狐兔纷炮燔。

浩歌撼空云，壮志排帝阍。

回首今几时，去日如车奔，

朱颜辞晓镜，白发老孤村。

邻翁劝黍酒，稚子供鱼飧。

功名信已乎，万事付乾坤！

陆游

陆游　村饮

旧隐青山在，衰颜白发新。

推移忝前辈，疏嬾似高人。

击鼓驱殇鬼，吹箫乐社神。

家家皆有酒，莫吐相君茵。

陆游

陆游　村饮

不来东舍即西家，野老逢迎一笑哗。

试说暮年如意事，细倾村酿听私蛙。

【卷14】

陆游

陆游　村饮

雪前雪後梅初动，街北街南酒易赊。

身健不妨随处醉，有家未必胜无家。

陆游

陆游　村饮

无念无营饱即嬉，老翁真个似婴儿。

昏钟未动先酣枕，日上三竿是起时。

陆游

陆游　村饮

醉插江梅老更宜，犹能小树拣繁枝。

假令住世十小劫，应爱此花无厌时。

陆游

陆游　村饮

买来新兔不论钱，钓得鲜鳞细柳穿。

野店浑头更醇酽，一杯放手已醺然。

陆游

陆游　村饮

淡烟孤榜系村桥，叠叠沙痕印落潮。

最是一年秋好处，踏泥沽酒不辞遥。

陆游

