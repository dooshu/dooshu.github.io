释宗杲　禅人求赞四首

咄哉灭胡种，面目真可恶。

过桥便拆桥，得路便塞路。

虽欲强柔和，毕竟触人怒。

万事类如此，谁敢相亲附。

乞儿囊本空，常夸敌因富。

闻说阎罗五，未免生怕怖。

休更放大言，嫌佛不肯做。

释宗杲

释宗杲　禅人求赞四首

邹搜敛似天焌枣，轻轻触著便烦恼。

身著如来三事衣，口中谤佛法僧宝。

从来纤芥不与人，一毫不就他人讨。

蓦然合眼入黄泉，定须聒噪阎罗老。

释宗杲

释宗杲　禅人求赞四首

上无片瓦盖头，下无旧锥之地。

赤骨{左骨右歷}个浑身，与人争甚闲气。

些子无明奈何，说甚祖师西来意。

释宗杲

释宗杲　禅人求赞四首

铁蛇在握，毒气烁烁。

拟议不来，劈口便著。

释宗杲

