○答邊鎮廵撫 【 西虜貢市】

辱密示言虜情邊事、一一俱中肯綮、西事以總督持議不决、以致驕虜怨憤、及奉　旨詰責、則又倉皇失措、未貢先市。殊非事體也。威正恰者、不知前已授官否渠既能制吉能即可用此人以行吾之策。切盡黃台吉、通佛經。識義理。昨在宣大。調伏俺荅老把都二酋。甚有功于中華。故特賜敕賞賚。此二人者。一宜以計用之一宜以禮處之俟延寧貢市事完。疏中可略敘此二人。另行量賞。若疏巳發行。不及敘錄。公可白以巳意陰厚之以結其心。葢制馭機宜。自合如此。延寧勢異。馬價平給。委為失宜。昨喻意本兵、此後尚有劑量也、總之西三邊之欵决不能如宣大虜勢亦不能免於西行也

皇明經世文編卷之三百二十六終







