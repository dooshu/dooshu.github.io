◇以卓藏为太傅封褒德侯诏

（元年九月甲申。案：《东观记》《续汉书》并作「宣德侯」。）

前密令卓茂，束身自修执节淳固，断断无他，其心休休焉。夫士诚能为人所不能为，则名冠天下，当受天下重赏故武王诛纣，封比干之墓，表商容之闾。今以茂为太傅，封褒德侯，食邑二千户，赐几杖车马，衣一袭，絮五百斤复以茂长子戎为大中大夫，次子崇为中郎，给事黄门。（《后汉·卓茂传》，《艺文类聚》四十六，《御览》二百十，又《书钞》五十二引《汉官仪》）

