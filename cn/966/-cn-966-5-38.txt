黄公度　方帅务德生朝三首

一气潜回万物春，星躔降昂岳生申。

钓台今古风流在，梅岭东西雨露均。

再拥朱辬专节制，久虚清禁待经纶。

衮衣莫讶公归晚，要使遐荒识凤麟。

黄公度

黄公度　方帅务德生朝三首

一别帝城今几秋，忧时不复为身谋。

枌榆故国三千里，桃李新阴四十州。

谈笑折冲无鼠辈，平生推毂尽清流。

急面整顿乾坤了，鸣玉槐庭要黑头。

黄公度

黄公度　方帅务德生朝三首

高门馀庆自绵绵，唾手功名不作难。

况是胸中绝畦町，更於笔下富波澜。

家传元老谋猷壮，人乐将军礼数宽。

香火祝公千百寿，姓名高并斗星寒。

黄公度

