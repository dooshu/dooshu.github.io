麻姑观瀑记


登麻姑，过半山亭，折而百步许，有声骤起于涧，轰轰然。予诧曰：“雷也。”客笑曰：“非也。”已更折百步，有物摇扬 天际，下属崖壁，皓然一色。予诧曰：“雷也”。客又日：‘作 也”

夫雷必雨俱，而雪非江寒不有。今方霁矣，而时则暑也，胡为乎雪乎？彼轰然者何也？更前数十步观之，非雪也，瀑也，其声则瀑之坠石而春子崖壑之间也。予之言谬矣。

时予酣不自己，乃逐蹑微磴下，猿引贯丛石，抵溪之受瀑处，欲细观其曲折。至则寒思扑面，俄顷侵肌骨。崖端蓬勃澎湃，崩雪卷玉，余气作烟雨数十丈，盘舞喷薄，天日为噎。崖下苔矾层错，奔涛疾激，稍失足，且逐浪去。予数呼客返，辄不应。客复把余往，顾盼崖石，若有所指画。予见其髯额张动，亦终不闻其语，乃大笑。

既退，语客：“予于霁知其不为雷，于暑知其不为雪。万一过此，而适当冥晦与夫阴凝栗烈之候，雷与雪亦乌可辨哉？夫雷以气震，非著鼓钟兄吾之有质可名；而雨之结为雪，雪之泮为水与瀑，一族也。予言果谬哉？”客笑不复应。是山之奇以泉，泉以瀑。当隆、万时，守相有爱而振之者，更为亭台花石之属点染之，观益壮。杖履冠盖，晨夕交道路。至于今而残坏极矣，向所玩者，委诸宿莽，而不可问矣，仅盘石间一古柳亦且斩艾不留余蘖，山之兴废则有时哉。虽然，观可改，瀑不可改。亭台花石之属，近数岁，远数十岁，而瀑之寿干秋也。夫果千秋也，则数岁数十岁之兴废，直未足以喧寂之矣。

是日，境甚幽，观甚晰。所谓客，赵子淳生、玉衡，凡三人。

题记：这篇文章比喻生动，绘声绘色，将麻姑山瀑布泉活灵活现地展示在我们面前。登上麻姑山，有声骤起于山涧，若惊雷轰鸣；再往前，有物摇扬于天际，皓然浩白似飞雪。晴空万里，何来惊雷？时值酷暑，何来飞雪？此时才揭开谜底，非雷非雪，乃瀑布奔腾于山洞也。接着靠近瀑泉，仔细观察，崖端崩雪卷玉，寒气逼人。烟雨弥漫，水声轰鸣，仿佛山石震动。最后写麻姑山瀑布泉闻名于世，前代郡守建亭台花石点缀之，游人络绎不绝。世事沧桑，如今亭台残坏，游客稀少。而泉瀑不因人事而废替，依然汹涌澎湃，声如雷，形似雪，千年不变。文章充满了对大自然的赞美。作者简介：徐芳（生率年未详），字仲光，号拙庵，南城（今江西南城）人。崇祯十二年（1639）乡试第二，次年成进士，授泽州知州，因亲丧归。后任南明唐王翰林院编修。清顺治中，以遗逸荐起翰林院左春坊，不就。有《悬榻编》。





