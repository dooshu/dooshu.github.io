牛膝木瓜汤

治肝虚遇岁气，燥湿更胜，胁连小腹拘急疼痛，耳聋目赤，咳逆，肩背连尻、阴、股、膝、髀、 、 皆痛，悉主之。

牛膝（酒浸） 木瓜（各一两） 芍药 杜仲（去皮，姜制，炒丝断） 枸杞子 黄芪松节 菟丝子（酒浸） 天麻（各三分） 甘草（炙，半两）上锉散。每服四钱，水盏半，姜三片，枣一个，煎七分，去滓，食前服。

凡遇六丙年，流衍之纪，岁水太过，寒气流行，邪害心火，民病身热烦心，躁悸阴厥，上下中寒，谵妄心痛，甚则腹大，胫肿喘咳，寝汗憎风。为土所复，则反腹满，肠鸣溏泄，食不化，渴而妄冒；甚则神门绝者死。

五运时气民病证治

