○重论复用卢杞疏

卢杞蒙蔽天听，隳紊朝典，致乱危国，职杞之由，可谓公私巨蠹，中外弃物。自闻再加擢用，忠良痛骨，士庶寒心。臣昨者沥肝上闻，冒死不恐，冀回宸眷，用快群情，至今拳拳，未奉圣旨。物议腾沸，行路惊嗟，人之无良，一至於此。伏乞俯从众望，永弃奸臣，幸免诛夷，足明恩贷。特加荣宠，恐造祸阶。臣等忝列谏司，今陈狂瞽。

常仲儒

仲儒，代德间人，与韦执谊相善。

