【从游京口北固应诏诗】

玉玺戒诚信。黄屋示崇高。事为名教用。道以神理超。昔闻汾水游。今见尘外镳。鸣笳发春渚。税銮登山椒。张组眺倒景。列筵瞩归潮。远严映兰薄。白日丽江皋。原隰荑绿柳。墟囿散红桃。皇心美阳泽。万象（三谢诗作泉。）咸光昭。顾己枉维絷。抚志惭场苗。工拙各所宜。终以反林巢。曾是萦旧想。览物奏长谣。（○《文选》二十二。三谢诗。《诗纪》四十七。）

