姜特立　次洪监簿惠诗韵五首

相逢可恨十年迟，鎝芥相投更不疑。

从此诗筒数来往，不须千里寄相思。

姜特立

姜特立　次洪监簿惠诗韵五首

新诗三复用功深，始信今人有古心。

斗叶俪花儿辈事，唱高庙瑟有遗音。

姜特立

姜特立　次洪监簿惠诗韵五首

自古诗人失意多，偶然岁晚慰蹉跎。

如今世味都如蜡，水际林间自日哦。

姜特立

姜特立　次洪监簿惠诗韵五首

三洪文字照乾坤，小谢风流笔力存。

悟解向人难举似，见花微笑自忘言。

姜特立

姜特立　次洪监簿惠诗韵五首

莫嗟官路昧通津，举世滔滔岂识真。

早晚青云如直上，正须文字为藩身。

姜特立

