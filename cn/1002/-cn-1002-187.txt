曾丰　甲申大水二首

吾州背山面江流，一雨便有泛溢忧。

况复梅霖倒江海，白昼洶若龙移湫。

眼看上流没高树，下流屋庐渺无处。

君不见甲子之岁至甲申，如此灾变已三度。

曾丰

曾丰　甲申大水二首

歙水震荡方流东，婺水南来塞其冲。

二水争雄屹不去，孤城汇为河伯宫。

经旬水落流民复，身在不用嗟无屋。

君不见去年金人破淮壖，城郭千里无人烟。

曾丰

