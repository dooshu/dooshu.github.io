答边镇督抚


向者南归，奉圣谕，辽东大捷，命孤议拟恩赏。比时心切疑之，曾以请教，随具一密疏入告。及孤入朝，则业已处分矣。近得安道长一书，据其所访，则与小疏一一符合，何当事诸公之不审处，一至于此也！今大赉已行，固难追论，但赏罚劝惩所系，乖谬如此，殊为可恨。谨录疏稿及安君书奉览，幸惟秘存。





