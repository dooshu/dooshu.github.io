张伯寿


伯寿，绍兴五年为建昌军判官。见清道光南城县志卷十九。

水调歌头

天地有英气，盘结在名山。储精孕秀，诞生豪杰向人间。早拾巍科甲第，归作日边仙客，眷注不容间。讲道桥门暇，戏作彩衣欢。

振斯文，回巨浸，遏狂澜。玉阶三尺，好攄经济待天颜。把取升平事来，趁取河清桃熟，十载付金銮。草却登封检，双鬓未曾斑。

临江仙

天上姮娥元不老，人间紫府长春。朱颜鹤髮更清新。观间常自在，水平面月净无尘。

有子飘飘麟阁像，有孙庭下诜诜。他年看取递成名。进封加上国，荣拜太夫人。

又

吴越家声传铁券，当年功指山河。公侯衮衮后来多。休符钟俊杰，气宇禀冲和。

磊落胸襟清庙器，鹏程背可天摩。他时帝里笑鸣珂。双椿犹鹤算，二女已鸾坡。

又

家住清汀去外窟，肯随玉笋同班。竹林风味正相关。独高霜外节，微露管中斑。

吏隐丛祠聊寄傲，胸襟半是湖山。此君端可助跻攀。支颐供鹤立，拱膝看鳌翻。

又

龙首凤池家鼎贵，庆传仙李芬芳。凛然冰雪照闺房。诞弥当此日，佳气满华堂。

锦袖新封开大国，诏书急欲征黄。莫辞沉醉九霞觞。蟋桃看子实，地久与天长。

又

瑞气薰城春色早，光生帘幕飞浮。五陵应是产风流。冰清兼玉润，轩晚一时游。

已得长生元妙术，庄椿不数春秋。徐卿一醉百无忧。但知从此去，衮衮出公侯。

又

爆竹声残天未晓，金炉细爇沉烟。儿孙戏彩映芳鲜。共倾元日酒巴，同祝大椿年。

我愿儿孙如我寿，高低富贵随缘。不须厚禄与多田。诗书为世业，清白是家传。







