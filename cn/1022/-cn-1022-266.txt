仇远　送程子方归蜀

薄葺田园溧泽边，乡心常梦蜀山川。

梨花知几逢寒食，麦饭谁能洒墓田。

矍铄老翁轻客路，扶攜稚子上江船。

东还莫为亲朋恋，自古云安有杜鹃。

仇远

仇远　送程子方归蜀

风雪飘萧季子裘，大江西泝过荆州。

洲家无计归葱肆，岁晚何人付麦舟。

长子应门宽后虑，轻帆入峡及春游。

明年归趁海花发，共醉{鱼畺}仙旧酒楼。

仇远

