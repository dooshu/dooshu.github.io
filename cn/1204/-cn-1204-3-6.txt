◎成幼文谒金门

今词话云：江南成幼文为大理卿，词曲妙绝。尝作谒金门云："风乍起，吹皱一池春水。"中主闻之，因按狱稽滞召诘之，且谓曰："卿职在典型，'一池春水'又何干於卿。"幼文顿首。又本事典云；南唐李国主尝责其臣曰："'吹皱一池春水'，干卿何事。"其臣即对曰："未如下'小楼吹彻玉笙寒'"二说不同，未详孰是。［苕溪渔隐］

