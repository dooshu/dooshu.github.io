◎徐小淑词

徐小淑络纬吟，其为绝句也，盖贤乎其为近体也。其为乐府也，盖贤乎其为近体绝句也。乃其为长短句也，盖贤乎其为开元诸家也。如中调霜天晓角为归舟之作，有云："露芙蓉茜。翠涩枯棠瓣。傍疏柳、西风几点。行行尚缓。家在碧云天半。念归舟游子，一片乡心撩乱。对旅雁沙汀，盼杀白秋苑。"小淑善绘事，此为画中词，词中画，吾不能辨。［董斯张］

