◇相论

然仲尼之门，童冠之群，不言相形之事，抑者亦难据故也。古之人固有怀不副其貌，行不称其声者，是故夫子以言信行，失之于宰子；以貌度性，失之于子羽。圣人之于听察精矣，然犹或有所不得，以此推之，则彼度表扪骨，指色摘理，不常中心矣。若夫周之叔服，汉之许负，各以善相称于前世，而书专记其效验之尤著者，不过公孙氏之二子，与夫周氏之条侯而已。（《艺文类聚》七十五）

