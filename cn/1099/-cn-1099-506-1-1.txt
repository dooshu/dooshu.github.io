○遵化廠夫料奏 【 鈇□夫料】

一卷查得本廠原額民夫一千三百六十五名、正統三年、本部奏准減半六百八十三名、每名每年十月初到廠辦料、次年三月終放回農種、弘治十三年、都御史洪鍾奏將口粮革去、行僉大戶摠領在官、均徭銀內、每名一十二兩、每年十月、赴廠買辦後、大戶累次告擾、復于弘治十六年、照舊僉解人夫、每名各領前銀、亦于每年十月、委官解廠、自行買納、弘治十七年、本部題准、准以十分為率、減免四分、止僉四百十名、照前買納、因是冬寒價貴、前銀買辦不敷、各夫又自賠銀買補、臣思前項民夫。既妨本身生業。又自賠納銀兩。羈延往來勞費。况各該地方頻年水旱相仍。人民疲憊巳極。揆之情理、誠可憐憫、查得本廠收積鉄料、見彀三年之用、合無自正德二年以後、仍照減免四分則例、再減三分、每年預于四月間、趂時柴炭多賤。照前領價解廠。聽其自便依數買納不許攬頭及本廠軍民人匠、用強兜攬高擡時值、掯勒加倍、違者許本廠郎中、訪察得實照例問發、三年以後、如果鉄料不敷、再照原數僉派、上下稱便、而民困得少甦矣、

一卷查本廠遵化等六衛軍人、原額九百二十七名、正統三年間、本部奏准減半四百六十五名、內著四十名、每名月支口粮一斗五升、月粮六斗、歲支冬夏衣布二疋、綿花二斤八兩、見在本廠把門看庫巡夜值更、貼幫防守囚犯、及修理庫房墻垣等項外四百二十五名、月支口粮三斗、月粮六斗、歲支冬夏衣布二疋、花二斤八兩、先年每口、每年辦炭三千斤鉄砂六石三斗、撦韝六十日、運石一車、天順等年以來、山塲光潔、軍多貧竄、前項軍人各衛每名與貼正軍一名、弘治五年、都御史唐珣奏將貼工正軍掣回別差另撥餘丁四名朋當、弘治八年、本部題准前項軍餘遇有事故等項、行衛照名撥補、不許擅加更動、科派銀兩等項事情弘治十七年、又該本部題准、以十分為率、減免四分以寬其力、後因軍匠係是造冊食粮巳定人數、又經議擬減其工力四分、得以休息。即減人數相同。今照本廠收積鉄料、見彀三年支用、况地方差役繁難、衛所征料負累、若不亦照人夫事例、從宜更改、則減免均徭、槩益于兩府之州縣、休息工力、惟利于鉄廠之軍餘、人心為之不平、公論難于允愜、合無通將看廠辦料軍人四百六十五名、自正德二年為始、以十名為率、亦減四名、發回原衛、但各軍係是造冊食粮已定人數、??日夕?出該衛、必更別差、以後再欲取回、未免事涉紛擾、合將正軍不動、每軍一名、止貼餘丁二名、餘皆??日夕?發原衛所辦納工料、亦依人數減免、每一軍二餘、每年止辦炭一千八百斤、鉄砂三石八斗、撦韝三十六日、運石半車、其存留貼軍餘丁、聽從本廠郎中、揀選年力精壯、堪以工作之人、各衛不許侵奪紊亂、三年以後相同、其餘丁合無亦照前例??日夕?減、

一卷查查本廠順天永平二府州縣炒煉熟鉄民匠、正統三年原額二百二十名、除戶絕等項、外見在止有一百九十二名、每名月支口粮三斗、每年十月初起、次年三月終止、俱在本廠炒煉鉄料餘月放回農種口粮就開、即今有題准減免四分則例、見在本廠上工、合無自正德三年以後、照舊上工

一卷本廠順天永平二府輪班人匠、正統景泰等年以後、本部奏撥六百三十十名在廠上工、除戶絕等項外、見在止有五百五十二名、四年一班、每年一百三十名、先年每名該季納炭一千斤、時值二兩、鉄砂三石、值銀一兩二錢、上納本廠炒煉鉄料、因思本部各處輪班人匠、曾經題准、聽其自便、納價者每季納銀一兩八錢、當班者仍將退出餘丁送廠照舊辦料做工、亦不許托詞占恡、致誤國課、再照弘治十七年十八年正德元年三等年、曾題准減免四分、又經議擬止減工力、軍餘固得偷安、衛所實無寸補、合無今軍除春季該出工料、依舊辦納外、四月以後、就將各軍餘??日夕?出二名、回衛應辦料差庶衛所得人而軍民普沾其惠矣、

一卷查本廠隆慶等衛所炒煉生鉄軍匠、正統三年原額八十四名、除戶絕等項外、見止有六十七名、每名歲支行粮十石八斗、冬衣布二疋、花二斤八兩、內隆慶等衛三十五名、各名幫貼餘丁不等、有一二丁者、有三四丁者、有全無丁者、遵化衛三十二名、每名幫貼餘丁四名、俱照本部題准減免四分則例、見在本廠上工炒煉鉄料、因思前項軍人與前遵化等衛軍人事體、發各衙門上工鉄廠輪班人匠、亦與各處相同、辦納料價、較比加倍、合無今後前項人匠、行令各該州縣、照依各處事例聽其自便、願納價者每季納銀一兩八錢、就於本州縣收貯、差人連本匠勘合、通行解廠批工銷照、其價聽本廠買辦、前料炒煉、季終將解過匠價、并買過物料數目呈部查考、願上工者聽其上工、

一本廠書辦庫秤門子催工巡山管匠總甲各衛造冊寫字并大小爐作頭、共有三十五名、俱在本廠軍民匠內摘充、但各人既関行月粮米冬衣布花幫貼餘丁、較之辦料做工、未免彼勞此逸、合無今後做辦工料軍人止定七名、各衛寫字儹造食粮文冊、止定三名、作頭止定二名通該一十三名、仍俱逓年更換其餘各項盡數??日夕?出、照依各軍辦料做工、不許營充前役、意圖輕省久占作弊、出入衙門、發其本廠書辦照依易州廠事例行移吏部選撥本部、令史一名、役滿更換、門子遵化縣與相應人戶僉撥二名、庫秤僉撥四名、一年更換、則軍民人匠、輸力惟均、而本廠役用、亦不乏矣、

一盤過本廠收積生鉄、除碎鉄不筭外、見在生板鉄二百三十二萬四千二百斤、熟鉄七十五萬六百六十斤、銅鉄二十二萬六千五百斤、鬆鉄二十一萬一千七百一十六斤、每年本部額運生熟銅鉄五十七萬九千七百斤、大約見彀三年支用、若不從宜節省仍舊原額炒煉、則柴炭價高、軍力勞竭、月增歲益、必難支持、合無除弘治十七等三年減免四分外、自正德二年以後、不拘常額量設爐座、每年止儘軍民夫匠辦納柴炭多寡計筭炒煉鉄料、不許將柴炭浪費以致軍民加倍、違者許令本廠郎中參究治罪、仍將收買柴炭若干、炒煉出鉄料若干、按月開報本部、以憑查攷、以後鉄料缺少、另行議處、如此則鉄料不致缺乏、而軍亦得聊生矣

一遵化鉄廠。訪係永樂年間。在于地方砂坡谷開設。後遷地方松柵谷。正統年間遷今地方白冶庄。彼時林木茂盛柴炭易辦。經今建置一百餘年。山塲樹木斫。伐盡絕以致今柴炭價貴。若不設法禁約。十餘年後。價增數倍。軍民愈困。鉄課愈虧。合無行令本廠郎中。出給榜文。嚴加禁約。著落各該衛所州縣巡捕官員。曉諭地方軍民人等。不許在于應禁山塲擅自樵採開墾耕種燒窑燒炭違者許本廠郎中捉拏照例問發。每月各該巡捕官員。仍具不致扶同容隱狀申繳本廠郎中知會。則人知警惧。木漸滋生。而日後之用可供矣。

一每年解運鉄料、本部差委武功等三衛千百戶等官領運、自鉄冶起直抵京城。止是沿途軍衛有司起車二百八十餘輛。每輛用車腳價銀三兩五錢。共銀九百餘兩。訪得各衛委官多方作弊。將鉄関領出廠或就併車裝運。或將低鉄抵換。遺弃路道者有之。經年累歲。運送不完。腳價任其侵欺。歲月任其延捱。部中廠中。兩無稽考。合無今後運鉄前項軍職不必委差、就于本部合属官內、選差一員、管廠郎中行取車輛出給批文、定限解部收、取批廻、庶使解運不致遲延、而鉄料亦無疏虞矣

一卷查本廠遵化縣襍造局鉄匠、永樂年間原額七十二名、除戶絕等項外、見在止有三十七名、俱在本廠看守、炒鉄囚犯、應合照舊、

一法司問結囚犯解到本廠炒鉄、是遵化縣雜造局官吏監督炒煉、先年題准每名日支粟米一升食用每月俱在薊州各倉造冊関支、又于附近州縣撥致醫生三名、遇有囚犯疾病合藥調治、良法美意、最為切當、其粮米應合照舊、但所用藥餌因無官錢莫由措辦、虛應故事、有負　朝廷矜恤之意、合無今後每年、將本廠輪班匠價量支買辦藥餌收貯、如遇囚犯□病、該局官吏、即令毉療、毋致失所、仍行沿途逓運所衙門、如遇囚犯發到、不拘多寡、即時起解、毋得稽留、及禁約防夫人等、不許輒加捶楚、奪取衣粮、違者許本廠郎中挨究重治、

一本部管廠郎中、雖奉有敕在彼提督、但于各該軍衛有司官吏賢否、無考察之權、軍民詞訟、無受理之例、以致人多怠玩、事不奉行、合無今後各軍衛有司、但遇事関本廠、聽從郎中處治敢有輕視違抗者、許本廠郎中、照依欽奉敕諭事理、應拏問者拿問、應參奉者參奏、如此則人知遵守、而事體止?帚一矣、

皇明經世文編補遺卷二終







