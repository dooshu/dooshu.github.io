○穷鱼赋（有序）

余曾有横事被拘，为群小所使，将致之深议，友人救护得免。窃感赵壹穷鸟之事，遂作《穷鱼赋》。常思报德，故冠之篇首云：

有一巨鳞，东海波臣。洗净月浦，涵丹锦津。映红莲而得性，戏碧浪以全身。宕而失水，届於阳濒。渔者观焉，乃具竿索，集朋党，凫趋雀跃，风驰电往，竞下任公之钓，争陈豫且之网，蝼蚁见而甘心，犭宾獭闻而抵掌。於是长舌利嘴，曳纶垂钩，拖挫鬣，抚背扼喉，动摇不可，腾跃无由，有怀纤润，宁望洪流？

大鹏过而哀之曰：“昔予为鲲也，与是游乎？自予羽化，之子其孤。”俄抚翼而下，负之而趋。南浮七泽，东五湖。是鱼也已相忘於江海，而渔者犹怅望於泥涂。

