给假谢恩疏


臣以患病，给假调治。今日伏蒙天恩，赐银一百两、蟒衣一袭、甜食二盒、干点心二盒、烧割一分，特遣司礼监太监张鲸临寓赐问。臣方用药，敷搽患处，不能行动，谨伏枕叩头。令男臣翰林院编修张嗣修、修撰张懋修、锦衣卫指挥佥事张简修，望阙叩头代领讫。

臣久婴疾病，仰荷圣慈赐假治疗。数日以来，试用医人，委觉有效。从此专意静摄，庶几痊可有期。但以狗马微躯，屡动圣怀注念，慰问缱绻，锡予骈蕃，感极涕零，不知所报。





