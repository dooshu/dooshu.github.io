陆游　戏书燕几

平生万事付天公，白首山林不厌穷。

一枕鸟声残梦里，半窗花影独吟中。

柴荆日晚犹深闭，烟火年来只仅通。

水品茶经常在手，前身疑是竟陵翁。

陆游

陆游　戏书燕几

饱知此手合锄犁，剩喜东归老故栖。

僧乞新诗题院壁，人扶半醉下楼梯。

少通朝籍谗销骨，晚畏京尘悔噬脐。

尚有远游心未死，梦携猿鹤渡敷溪。

陆游

