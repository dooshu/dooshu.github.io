项安世　次韵乡人华秀才冬至日投赠二首

深知道长属仁贤，甚爱阳来复旧氈。

凤历新灰浮缇室，牛星初度转青天。

五云嘉气书周典，七日灵文验孔编。

忽忽穷愁休怅恨，东风已到玉梅前。

项安世

项安世　次韵乡人华秀才冬至日投赠二首

异乡初见子文章，短至仍逢日吉良。

下马入门知意重，芳华赠我愧情长。

笔端风味谁能及，江上形容莫自伤。

一线阳光真白壁，九衢春梦付黄粱。

项安世

