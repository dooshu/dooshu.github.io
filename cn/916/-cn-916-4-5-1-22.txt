【梁甫吟】

玉衡既（本集作固。乐府云。一作固。）已骖。羲和若飞凌。四运循（乐府作寻。）环转。寒暑自相承。（乐府作徵。）冉冉年时暮。迢迢天路徵。（当作澄。）招摇东北指。大火西南升。悲风无绝响。玄云互相仍。丰冰（乐府作水。本集同。）凭川结。零（乐府作霜。《诗纪》云。集作寒。）露弥天凝。年命时相逝。庆云鲜克乘。履信多愆期。思顺焉足凭。慷慨（乐府作忾忾。注。一作慷忾。）临川响。非此孰为兴。哀吟梁甫巅。慷慨（《诗纪》云。一作叹息。）独拊膺。（○《乐府诗集》四十一。本集七。《诗纪》二十四。）

