○哀茹笔工文

天与之肱，力何绵绵。耕不能耒，渔不能船。载筠束毫，既胜且便。昼夜今古，惟毫是镌。爰有茹夫，工之良者。责其精粗，在价高下。缺义互，尚不能舍。旬濡数锋，月秃一把。编如蚕，汝实助也。我书奇奇，浑元未衰。惟汝是赖，如何已而。有兔千万，拔毛止皮。散涩钝，缗觚狱辞。圆而不流，而不欹。在握方染，亦茹之为。斫轮运斤，传之者谁？毫健身殒，吾宁不悲。

