陈杰　书孙州判澹翁再擒寇事迹

古丰怪事未前闻，谁遣盗起纷如云。

民无掩骭盗乘马，民无寸铁盗铸冶。

英英别乘紫髯风，万甲兵藏学古胸。

前年借才从伯府，今年驾车就熟路。

直指贼巢冞入阻，谈笑双收卞庄虎。

十年养痈破一朝，溪山深处复渔樵。

由来禁暴非智力，廉为先声义为的。

苍生何进苏息在，安得邦伯皆结辈。

陈杰

