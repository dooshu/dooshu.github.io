◇登北芒赋

陟峦丘之丽，升逶迤之修反。回余车于峻岭，聊送目于四远。灵岳郁以造天，连冈岩以蹇产。伊洛混而东流，帝居赫以崇显。山川汨其常弓，万物化而代转。何天地之难穷，悼人生之危浅。叹白日之西颓兮，哀世路之多蹇。于是徘徊绝岭，踟躇步趾。前瞻南山却窥大。东眺虎牢，西睨熊耳。邪亘天际，旁极万里。莽眩眼以芒昧，谅群形之难纪。临千仞而俯看，似游身于云霓。抚长风以延伫，想凌天而举翮，瞻冠盖之悠悠，睹商旅之接厄。尔乃地势窳隆，丘墟陂也。坟陇畏叠，棋布星罗。松林参映以攒列，玄木搜寥而振柯。壮汉氏之所营，望五陵之嵬峨。丧乱起而启壤，僮竖登而作歌。（《艺文类聚》七）

