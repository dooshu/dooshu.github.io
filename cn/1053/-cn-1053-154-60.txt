潘阆　游龙虎山赠天师

远挹高风自汉迁，老松犹带昔年青。

留侯高卧衣冠冷，鼻祖重来印剑灵。

鹤和猿吟清彻底，龙蟠虎踞翠为屏，

真人一笑梅花发，三十六天春不扃。

潘阆

潘阆　游龙虎山赠天师

铁鞋踏破几山行，惟此山行越样清。

顾我尘中一簪绂，任他世上几公卿。

分安淡泊全真性，身厌轻肥已半生。

汉鼎余丹今在否，愿须匕粒守三彭。

潘阆

