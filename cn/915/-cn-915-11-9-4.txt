◇追赠尔朱荣假黄钺相国司州牧诏（普泰元年三月）

故使持节、侍中、都督河北诸军事、天柱大将军、大丞相、太师、领左右、兼录尚书、北道大行台、太原王荣，功济区夏，诚贯幽明，天不遗，奄从物化。追终褒绩，列代通谟；纪德铭勋，前王令范。可赠假黄钺、相国、录尚书事、司州牧，使持节、侍中、将军、王如故。（《魏书·尔朱荣传》）

