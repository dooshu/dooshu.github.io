喜迁莺

宿莺啼，乡梦断，春树晓朦胧。残灯吹烬闭朱栊。人语隔屏风。　　香已寒，灯已绝。忽忆去年离别。石城花雨倚江楼。波上木兰舟。

此首写晓来梦觉之所思。上片点景。起三句，言啼莺惊梦，帘外树色朦胧未辨。“残灯”两句，写帘内之残灯、残香犹在，人语分明。下片，言灯绝香寒之际，忽忆去年故乡送别之情景，宛然在目，故不禁凄动于中。

