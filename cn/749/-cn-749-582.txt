何澹


澹字自然，括苍人。绍兴十六年（1146）生。乾道二年（1166）进士。淳熙二年（1175），授秘书省正字。三年（1176），武学谕。四年（1177），校书郎。九年（1182），秘书丞。十二年（1185），将作少监。十五年（1188），国子祭酒。绍熙元年（11190），右谏议大夫。庆元元年（11905），御史中丞。二年（1196），除同知枢密院事，四月，除参知政事。嘉泰元年（1201），罢。嘉定元年（1208），以观文殿学士知建康府兼江淮制置大使。有小山集。

鹧鸪天

绕花台

庾岭移来傍桂业。绕花安敢望凌风。癯儒合作孤芳伴，四面相看一笑同。

冰照座，玉横空。雪花零落暗香中。有人醉倚阑干畔，付与江南老画工。

桃源忆故人

拍堤芳草随人去。洞口山无重数。翦朝露成树。争晚渔翁住。

今人忍听秦人语。只有花无今古。欲饮仙家寿醑。记取桥边路。

满江红

和阵郎中元夕

灯夕筵开，人物共、英词三绝。环坐处、袖中珠玉，郢中春雪。红烛星繁销夜漏，紫霞香满催歌拍。算新年、何处不风光，三山别。

云表殿，千层结。花藉锦，添明月。更浮屠七塔，万枝争髮。多谢一天驱宿霭，故教三日成佳节。更何须、海上觅蓬莱，真仙阙。

又

再和诸人元夕新赋

乐禁初开，平地耸、海山清绝。千里内、欢声和气，可融霜雪。盛事总将椽笔记，新歌翻入梨园拍。道古来、南国做元宵，今宵别。

灯万碗，花千结。星斗上，天浮月。向玉绳低处，笙箫高发。人物尽夸长乐郡，儿童争庆烧灯节。疑此身、清梦到华胥，朝金阙。

鹧鸪天

灯夕雨雪

好景良辰造物悭。一年灯火遽摧残。雨淋夹道星千点，雪阻游人路九盘。

停社舞，撤宾筵。谩烧银烛照金莲。不如我入香山社，一王戋青灯说夜禅。







