吴芾　和范迁善见寄三首

苍生未苏息，谁与任安危。

腾蹋里千里，栖迟尚一枝。

谩劳男子志，空忆太平时。

读罢君诗句，愁端愈上眉。

吴芾

吴芾　和范迁善见寄三首

平生夸志气，妄意语功名。

自顾心无歉，谁知道不行。

霜蹄从暂蹶，嘉木会重荣。

愿守焚舟志，他年学孟明。

吴芾

吴芾　和范迁善见寄三首

新诗劳远寄，深识子怜余。

句法追元白，交情笑耳余。

飘零疏酒盏，离乱足兵车。

何日相从去，白云深处居。

吴芾

