宾礼故人


汉史纪：光武少与严光同学，及即位，思其贤，令以物色访之。

有一男子披羊裘钓齐泽中，帝疑其光，乃备安车玄，遣使聘之，三反而后至。车驾即日幸其馆，光卧不起，帝抚光腹曰：“咄咄子陵，不可相助为理也？”光张目熟视曰：“昔唐尧著德，巢父洗耳，士故有志，何至相迫乎！”帝叹息而去。复引光入，论旧故，相对累日。因共偃卧，光以足加帝腹。

明日太史奏：客星犯帝座甚急。帝笑曰：“朕与故人严子陵共卧尔。”

东汉史上记：光武少时曾与处士严光同学读书，到后来光武即帝位，严光逃匿不肯见。光武思念他贤，使人按他的模样去各处访求。

闻说有一男子披着羊裘钓鱼于齐国之泽中，光武知是严光，乃备安车及玄币帛，遣使者聘请之。三次往返，然后肯来。到京师，光武车驾即日亲到他下处看他，严光睡着不起，光武直到他床前，以手抚摩其腹，称他的字说：“咄咄子陵，不可扶助我为治耶？”严光张目看着光武说道：“古时唐尧为天子，著德于天下，隐士巢父独临水洗耳，不闻世事。尧也相容，不逼他做官。士人各有志愿，我既不愿出仕，何苦相逼迫乎？”光武知其不可屈，叹息而去。又复引严光入禁中，与他论说往年故旧之情，相对累日，因与他共睡，严光不觉以足加在光武腹上，其忘分如此。

明日灵台官奏说：昨夜有一客星犯帝座星甚急。光武笑说：“这非干变异，乃朕与故人严子陵共睡耳。”

光武既帝天下，则严光乃草野中之一民耳。光武只为他是贤士，又是故人，遂加三聘之礼，亲屈万乘之尊，任其张目疾言而不以为傲，容其加足于腹而不以为侮，殷勤款曲，不复知有崇卑之分，此其盛德含容为何如哉！所以，先儒说光武之量，包乎天地之外，非过美矣。后来东汉二百年，人心风俗皆以节义相高。实光武之尊贤下士，有以感发而兴起之也。





