李昴英　送恩平潜使君还里二首

风流太守作春游，到处恩波浩荡流。

怀绶故乡需上日，移舟别浦趁中秋。

声歌洋溢行人口，书翰纵横健笔头。

识面虽新心颇熟，殷勤话别送归舟。

李昴英

李昴英　送恩平潜使君还里二首

五载南州屈重名，活人一段是归程。

两州曾唤两苏起，孤节要师孤竹清。

合有峰车催赴阙，不应画戟又专城。

闲身已决深山底，千里犹能共月明。

李昴英

