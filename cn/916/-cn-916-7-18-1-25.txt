【乌生八九子】

城上乌。一年（文苑云。一作生子。）生（本集作八。《诗纪》同。）九雏。枝轻巢本狭。风多叶早枯。□毛不相暖。张翼强相呼。金柝（文苑作析。广《文选》同。乐府作折。《诗纪》同。）严兮翠楼肃。蜃壁光兮椒泥馥。虞机衡网不得施。（乐府无施字。广《文选》同。）猜鹰鸷隼（乐府隼下有搏字。广《文选》同。）无由逐。永愿共栖曾氏冠。（文苑作观。广《文选》同。）同瑞周王屋。莫啼城上寒。犹贤（文苑作赛。）野中（乐府作间。广《文选》同。）宿。羽成翮备各西东。丁年赋命有穷通。不见高飞帝（文苑作啼。）辇侧。远托日轮中。（乐府云。一作终。）尚逢王吉箭。犹婴後（《类聚》作唐。乐府作夏。）羿弓。岂如变彩救燕质。入梦祚昭（本集作周。注云。一作周。）公。流（乐府作留。广《文选》同。）声表师退。集幕示营空。灵台已铸像。流苏时候风。（○本集。文苑英华二百六。《乐府诗集》二十八。广《文选》十四。《诗纪》八十八。又《类聚》九十二引乌、雏、呼、东、通、中、弓、公、空、风十韵。）

