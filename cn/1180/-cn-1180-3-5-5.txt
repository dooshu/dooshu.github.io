昭王


元年。周道渐衰，月有光五色贯紫微，井水溢。王巡狩返济汉，汉滨人以胶胶船，王至中流，胶液，王及祭公皆溺死。在位五十一年崩，子满立。

昭王既立，不能自强于政治，周道渐渐衰微。那时月有光芒五色，贯入大中紫微垣，又井水涌溢而出。月光、水都是阴象。紫微垣乃帝座所在。今月光五色，井水上溢，皆是阴气太盛。而紫微为月光所贯，是阴气侵犯至尊之位。此皆下陵上替，阴谋将作之兆。而昭王不悟，犹巡狩南方。至于楚地，回时过汉水，汉水边的人恶王巡游劳扰，乃为王造船，不用钉灰合缝，只用胶粘了。王不知，径乘此船过水，到中流，那胶被水浸开，其船解裂，王与其臣祭公皆溺水而死。祭公，是王畿内的诸侯，从驾同行，故俱及于难。其后周家以溺死为讳，竟不能讨汉人之罪，而王室自此遂卑矣。王在位五十一年崩。子满立，是为穆王。





