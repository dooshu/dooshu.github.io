廖行之　无题

州牧谁能举，邦人愿借情。

声名简宸扆，恩信著湘城。

庞统才何陋，班超策故平。

何如今别驾，膏泽与江横。

廖行之

廖行之　无题

生憎城里只尘埃，胜处何妨特地来。

况是近郊新雨歇，可能乘兴一樽开。

春随使者轺车至，花情梨园羯鼓催。

来岁披香侍华宴，也应犹记此低徊。

廖行之

廖行之　无题

逸兴飘飘鹤九舦，凉州那得费蒲萄。

一从卜筑东山胜，便觉声名北斗高。

手种百花从日涉，心澄万虑弭汤鏖。

主人已作骑鲸去，谁与鸿濛共胜遨。

廖行之

