熊襄愍公传跋


［明］尹民昭





予兄宣子民兴见皇帝之明日，即奏文忠张公、襄愍熊公诸大绩，请降殊典，风励群臣。疏朝上，夕报可。皇帝更列二公夹辅捍御之劳，招怨开谤之本，烺烺近百言，多非疏中所有也，益见皇帝神圣，高出臣下矣。公久夺爵，钦赐复原官，谥襄愍。张公钦赐四代诰命。有冢孙张同敞，具本谢恩。同敞号别山，能古文，与予善。





