大料神秘左经汤

治风寒暑湿流注足三阳经，手足拘挛疼痛，行步艰难，憎寒发热，自汗恶风，头眩腰重，关节掣痛；或卒中昏塞，大小便秘涩；或腹痛，呕吐下利，恶闻食臭，髀腿顽痹，缓纵不随，热闷惊悸，心烦气上，脐下冷痹，喘满肩息。

麻黄芪（去节） 干葛 细辛 浓朴（姜制炒） 茯苓 防己 枳壳（麸炒，去瓤） 桂心 羌活防风（去叉） 柴胡 黄芪芩 小草（即远志苗） 白姜（炮） 半夏（汤洗去滑） 甘草 麦门冬（去心，各等分）上锉散。每服四大钱，水盏半，姜三片，枣一个，煎七分，去滓，空腹服。自汗，加牡蛎、白术，去麻黄芪；肿满，加泽泻、木通；热甚无汗，减桂，加橘皮、前胡、升麻；腹痛吐利，去黄芪芩，加芍药、附子炮；大便秘，加大黄芪、竹沥；喘满，加杏仁、桑白皮、紫苏。所加并等分。凡有此病，详认证状，逐一加减，无不愈者。常服下气消痰，散风湿，退肿，进饮食，令人不虚。江南诸师，固秘此方，虽父子兄弟不传，学人当敬用之。

三阳并合脚气证治法

