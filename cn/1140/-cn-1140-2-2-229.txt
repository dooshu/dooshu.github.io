临江荅毛大可留别二首

沧江涵宿雾萧摵改春晖庭柯澹含华汀草寒且迟临觞迟所欢朅来言当归客游信云久惆怅沾裳衣衆鸟虽咬咬同声旷已稀朝遵楚江涘送子越江湄挥手不能语伫立孤蓬飞

二

夕讌夜已阑持觞各忘餐佳人贻我曲逸响激哀弹纠结胶不解含意良独难九畹存孤根孰云目以兰淮南及吴会揽袂多故懽薄言往从游江汉何漫漫道远亦孔迩辍棹且盘桓

