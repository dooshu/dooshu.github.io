○请定明堂大享乐章奏

明堂大享帝，准古礼郑元义祀五天帝，王肃义祀五行帝。贞观礼依郑元义祀五天帝，显庆已来新修礼祀昊天上帝，奉乾封二年敕祀五帝，又奉制兼祀昊天上帝者。伏奉上元三年三月敕，五礼行用已久，并依贞观年礼为定。又奉去年敕，显庆已来新修礼，多有事不师古，其礼并依周礼行事者。今用乐须定所祀之神，未审定依古礼及贞观礼，为复依见行之礼。臣以去年十二月录奏，至今未奉进止，所以乐章不定。

于敬之

敬之，河南人，官江宁县令。

