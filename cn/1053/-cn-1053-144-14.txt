潘大临　题陈德秀画四季枕屏图五首

乱山深处碧波流，隔岸垂杨击小舟。

无数桃花伴春梦，梦中还作武陵游。

潘大临

潘大临　题陈德秀画四季枕屏图五首

茅瞻竹阁枕回溪，柳外平桥拍水低。

在藻白鱼知鹭下，穿林黄雀觉蝉嘶。

潘大临

潘大临　题陈德秀画四季枕屏图五首

锦树连云烂不收，山河风景一番秋。

老夫枕簟便凉夜，不比新亭去国愁。

潘大临

潘大临　题陈德秀画四季枕屏图五首

江树溟蒙雪暗天，似闻寒雁破昏烟。

相思此夜堪乘兴，试问渔翁觅钓船。

潘大临

潘大临　题陈德秀画四季枕屏图五首

好景入诗皆可画，未知陈子画中诗。

疑公便是褚季野，正尔不言行四时。

潘大临

