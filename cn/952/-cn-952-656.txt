白玉蟾　易道录招饮五首

竹风不断凉如水，山雨无声细似尘。

世事总归簪上雪，人生聊寄瓮头春。

白玉蟾

白玉蟾　易道录招饮五首

诗酒交游如骨肉，江湖聚散似云萍。

已烦鹤唳供头盏，且借岚光作画屏。

白玉蟾

白玉蟾　易道录招饮五首

素白见招真慷慨，苍黄欲赴又趦趄。

命存一定百年见，事要十全千古无。

白玉蟾

白玉蟾　易道录招饮五首

诗疵得似维摩病，酒圣能如孟子醇。

何事多时疏杖屦，亦缘避俗屏冠巾。

白玉蟾

白玉蟾　易道录招饮五首

名於瑚琏斯为贵，身与鸿毛孰较轻。

诗社近来多笔冢，醉乡何处得愁城。

白玉蟾

