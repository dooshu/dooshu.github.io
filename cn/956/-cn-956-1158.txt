方回　为牟德范题石湖遗墨意有未尽复赋五首

青春日月羁尘鞅，朱夏乾坤炽暑炉。

略对风檐紬古卷，閒愁吹得一星无。

方回

方回　为牟德范题石湖遗墨意有未尽复赋五首

汉陵往事余金碗，湘步空名尚铁炉。

地下中郎今不作，典刑真属虎贲无。

方回

方回　为牟德范题石湖遗墨意有未尽复赋五首

不寻蓬岛求仙药，肯羡铜山侈赐炉。

独有平生嗜古癖，谁知东郭履全无。

方回

方回　为牟德范题石湖遗墨意有未尽复赋五首

传道府中浇茗碗，灵坚陇畔炷薰炉。

银钩茧纸闲舒卷，锥也无时未是无。

方回

方回　为牟德范题石湖遗墨意有未尽复赋五首

日长饥雀窥铛釜，雨过跳蛙上灶炉。

莫笑晒书亡玉轴，荆州还识半人无。

方回

