附妖诗

五色龙文照碧天，谶书特地涌祥烟。

定知郑主乘黄屋，愿献金钱寿御前。

松风狂客题

注：臣偶从郊外贵家庄拾得前诗，读毕忽痛苦出声，左右惊觉夺去。臣归叹曰：“渠家羽翼成矣！”独访所谓松风狂客为谁？则豪商包继志也。包氏握镪赀金宝，明以金钱行间。语曰：“巨防容蚁，而漂邑杀人；突泄一烟，而焚庐烧积。”则皇长子危乎哉！凡吾臣子，谁不疾首痛心！故直书之。或散其党云。

