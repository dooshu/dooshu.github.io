○周易口诀义序

乾象既分，苍牙应运，三才阐位，八卦昭彰，故能道济不通，人用无极。自兹已降，视述多家，田何传於丁宽，京房得之焦赣。遂使异闻竞起，春纷多，深乖述作之由，全误圣人之见。若使广求文句，博引证验，浮诞日兴，华伪滋蔓，诚谓周鼠终亏於郑璞，鱼目以混於隋珠。今则但举宏机，纂其枢要，先以王注为宗，後约孔疏为理。至於卦繇六位，并备而释之。彖以详略，阙而不叙。大抵举其六卷，分为上下两经，直以口诀为名义，决要为旨。或经象未显，辄提纬以证文；传疏未明，将考名以消义，遂使疑祛理悟，还希述作之功。学寡难周，耻腾波於瀚海云尔。

许南容

南容，见《艺文志》：《五子策林》十卷，南容居首。

