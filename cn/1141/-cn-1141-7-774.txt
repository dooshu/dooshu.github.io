关中房仪凡驾部初令新乡有殊绩及闻李贼陷京师痛哭山中不食死乡人私谥曰贞靖有表忠祠碑敬书短歌其后

文士绾符能杀贼，罢官闻难仍殉国。
义愤填膺死独难，吞声绝粒无人识。
盲风动地摧山丘，如此孤忠那可得。
于乎，鲸鲵得志龙髯悲，正气哀歌又一时。
史不特书里有谥，千人堕泪表忠碑。
君不闻清渭之涯太华麓，墓上寒猿时夜哭。


