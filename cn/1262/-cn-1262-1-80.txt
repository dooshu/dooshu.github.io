致仕官掌印：

永乐七年春，上幸北京，诏天下致仕官皆掌印于各郡县。于是致仕卫辉知府义乌胡禧掌常州府印，已解印去。通判夏英，命无锡训道瑞阳卢立魁作序送其行。末书「某序不称顿首，僚友知府黄弘、同知洪庸、通判夏英、推官勒俊拜赠。」永乐二年正月十七日，故卫辉知府胡禧来朝，年老，赐冠带宴赏，致仕赐敕。



