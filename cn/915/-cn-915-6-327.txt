◎周馥

馥字祖宣，汝南安成人。泰康中为诸王文学，累迁司徒王浑左西属，补尚书郎。惠帝时迁司徒左长史吏部郎，转御史中丞侍中，拜徐州刺史，加冠军将军假节，徵为廷尉。大驾幸邺，守河南尹，迁司隶校尉，加散骑常侍，假节都督诸军事，代刘准为镇东将军。怀帝初，以平陈敏功封永宁伯；东海王越召之不行。寻上书请迁都寿春，忤越见攻。永嘉五年众溃，忧愤发病卒。

