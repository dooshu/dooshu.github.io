丁宾：

嘉善丁清惠(宾)，嘉靖甲子乡试，隆庆辛未进士，名稍后。乡同年支大纶先登第，性矜倨。至丁所，见进士扁，曰四十名外不成进士，答曰尚有下第诸公。筮令句容，父戒之曰：「汝此行，纱帽人说好，我不信。吏巾说好，我益不信。即青衿说好，亦不信。惟瓜皮帽子说好，我乃信耳。」治句容六年，入觐。谒江陵师相于朝房，师相曰闻吏绩甚着，答曰更三年尤好，师相曰迂阔。吏部因不考选，江陵见单曰句容不当遗，选御史。



