郑樵　漫兴

野鸟日啼户外，凉风时入帘间。

老夫梦后欹枕，稚子病中解颜。

郑樵

郑樵　漫兴

陋巷颜回早死，柴桑陶令长生。

达观千载儿戏，厌见一时利名。

郑樵

郑樵　漫兴

门前半亩禾苗，日午翠色可描，

笑部耦耕沮溺，何劳蓑笠终朝。

郑樵

郑樵　漫兴

今古去来有数，乾坤阖辟无涯。

人生行云流水，处世运瓮搬柴。

郑樵

郑樵　漫兴

初秋一雨新凉，子夜长吟未央。

阶下花枝冷艳。堂前佛火微茫。

郑樵

郑樵　漫兴

壶山八面苍翠，兰水一泓涟漪。

容我放歌问渡，凭谁拄杖支颐。

郑樵

郑樵　漫兴

空山无人坚卧，冷灶有饭晚餐。

安得原宪与语，雪霜不受天寒。

郑樵

郑樵　漫兴

花下閒倾浊酒，人前莫道清贫。

残生全无奢愿，岁月徙倚竹筠。

郑樵

郑樵　漫兴

临水时思下钓，闭门聊学吞膻。

一身苦乐无定，万事安危有天。

郑樵

郑樵　漫兴

邻沽数盏微醉，坦腹北窗短眠。

风送松涛聒耳，惊回梦蝶翩翩。

郑樵

