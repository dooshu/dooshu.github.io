◎高乾

乾字乾邕，佑从子。起家员外散骑侍郎领直，转太尉士曹、司徒中兵、迁员外、散骑常侍。孝庄即位，除龙骧将军、通直散骑常侍、给事黄门侍郎、兼武卫将军，解官归。寻兼侍中，加抚军将军、金紫光禄大夫、河北大使。中兴建，拜侍中、司空。孝武即位，解侍中，封长乐郡公，以贰于高欢赐死。天平初，赠太师、录尚书事、冀州刺史。谥曰文昭。

