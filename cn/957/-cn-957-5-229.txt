王柏　挽颐轩张朝奉

蔼然一气备天和，不尽人间岁月多。

乡里同声称佛子，儿孙相继奋儒科。

蠲租捐廪今无有，刲豕然灯可奈何。

德在人心真不朽，几多麟碣汙山河。

王柏

王柏　挽颐轩张朝奉

挺挺长松施女萝，平生能得几相过。

繐帷远辱双絧临，泪眼犹瞻两鬓皤。

曾未经年成契阔，至今一恸竟蹉跎。

吉人已矣难重见，山口悽悽薤露歌。

王柏

