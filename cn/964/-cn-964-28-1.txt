韩元吉　八冬苦雨祷晴幸应刘若讷惠诗为贺因次其韵

雨余云杪澹疏星，老病窥帘眼自明。

农事已知今岁好，天公賸放十分晴。

韩元吉

韩元吉　八冬苦雨祷晴幸应刘若讷惠诗为贺因次其韵

酒难忘处能消日，雨不愁时任戴星。

欲和新诗无好语，竹窗灯火夜晶荧。

韩元吉

韩元吉　八冬苦雨祷晴幸应刘若讷惠诗为贺因次其韵

灯花作喜夜来占，楼角初晴月似镰。

便说市亭新酒美，好风寒日舞青帘。

韩元吉

韩元吉　八冬苦雨祷晴幸应刘若讷惠诗为贺因次其韵

麦田秋过未休工，{左禾右罢}稏如云白雨中。

乞得晴明三十日，披襟可咏快哉风。

韩元吉

