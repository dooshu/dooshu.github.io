○礼部贺册太上皇后及德妃表臣某等言：伏奉今月日诰，良娣王氏册太上皇后，良媛董氏岫太上皇德妃，宜令所司备礼册命者。母仪有光，坤道克顺，阴教方行于万国，内理克和于六宫。臣某等诚庆诚贺，顿首顿首。伏惟皇帝陛下对若天林，奉扬睿旨，长秋既登其正位，衤俞狄亦被于恩光。奉养见三期之安，周旋有四星之辅。岂独配乾称大，助日为明，所以表王化之源，知孝悌之本，冠映千古，仪刑四方。臣等捧戴施行，踊跃无地。无任蹈舞欣喜之至。

