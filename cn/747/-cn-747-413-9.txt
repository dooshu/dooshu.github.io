○授李栖筠浙西观察使制

敕：王制千进而这外设方伯，选诸侯贤者而命之，俾其遵俗宣风，大明黜陟。今以赖史条察列郡，西汉成式，厥惟旧哉。银青光禄大夫常州刺史充本州团练守捉使上柱国赞皇联开国子李栖筠，资朴厚之性，秉礼义之宗，其学博而精，其文简而当。明以辨政，居宫可纪，秩更三署，名重一时。抗黄扉之论驳，举冬卿之典制，自守毗陵，尤精藩职。初翦横江之盗，犹多击柝之虞，言抚伤残，克施惠训。清静少欲，以临其人，礼让之风，行於东国。考其绩用，实最方州，震泽之北，三吴之会，有盐进铜井，有豪门大贾。利之所聚，奸之所生，资於大才，济我难理。加以中宪，雄兹按部，慎乃教令，薄其征徭。无倚法作威，无割下附上，勉副朝寄，以绥一方。可使持节苏州诸军事苏州刺史御史中丞充浙江西道观察使处置都团练守捉及本道营田等使，散官勋封如故。

