李弥逊　次韵赵青之水口道中

我从楚江来，不见闽江大。

云山路巑巘，水石势澎湃。

舟行曲屈间，溪面浮百怪。

蒿师力推拿，如下吾侬拜。

丈人入吾闽，险阻尝一带。

风霜经几时，须发乃尔奈。

人生驹隙中，网以千世界。

纵横斜见林，未改此心在。

营营复何求，赫赫祗自卖。

如何遗诸缘，直养以无害。

秋风着蒲柳，物态亦荣惫。

终当从公游，万法等成坏。

杖藜款禅房，还尽三生债。

李弥逊

