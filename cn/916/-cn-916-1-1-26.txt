【穗歌】

〖《晏子春秋》曰：景公为长庲。将欲美之。有风雨作。公与晏子入坐饮酒。致堂上之乐。酒酣。晏子作歌曰云云。歌终。顾而流涕。张躬而舞。公遂废酒罢役。不果成长庲。〗

穗乎（《晏子春秋》作兮。《御览》或同。《御览》或作禾有穗兮。）不得获。秋风至兮殚（《御览》或作尽。或作草。）零落。风雨之弗杀也。（《御览》作拂煞之。）太上之靡弊也。（此句《御览》写作靡弊之。○《晏子春秋》内谏下。《御览》四百五十六。《诗纪前集》一。又《御览》八百二十四引虞喜志林引获、落二韵。）

