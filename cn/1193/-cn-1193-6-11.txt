濂溪大富桥记　　　　　　　前　人

道州营道县西出郭二十里有村曰濂溪楼田保元公故居实在焉未至故居二百余歩有水萦纡隐隐如青罗带者濂溪也溪之上有小石梁横跨乎青罗带者大富桥也旧传元公年十三时钓游之所其然岂其然耶余牧舂陵春秋行释菜礼每诣故居儿童登斯桥者毋以钓游借口盍有得于言外之意云咸淳丙寅七月

