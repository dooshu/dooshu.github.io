陈普　挽平山菊涧

自是斯民手，全民此世身。

片言含展席，一室见经纶。

德业空成已，诗书上事亲。

但赢千载内，一样不无人。

陈普

陈普　挽平山菊涧

卑卑梯接俗，望重若蒿蓬。

作俑系何代，弥天以送终。

闹居常愤切，易簧愈昭融。

一二人家化，髒髒似洛中。

陈普

陈普　挽平山菊涧

小试庖丁刃，天王信不虚。

林森惊若凤，戢戢免其鱼。

一日乾坤定，终身岩谷居。

人皆疑不仕，莫晓我心初。

陈普

陈普　挽平山菊涧

细细香鼻孔，寥希古已然。

相逢言尚古，话久许知天。

太极有形外，几宵灯火前。

示人犹不敢，何见遽刊传。

陈普

陈普　挽平山菊涧

获接阿戎裾，殷勤便手卢。

开缄伯淳坐，入梦孔明庐。

敬事期身役，抠趋刻岁余。

天翁如错误，流涕看苫苴。

陈普

陈普　挽平山菊涧

诗礼期文嫡，箪瓢此世人。

心惟忧道屈，眼不见家贫。

清瘦生来骨，孤高没后身。

几多黄壤客，难配得如君。

陈普

