◇黜始兴王伯茂令

伯茂轻薄，爰自弱龄，辜负严训，弥肆凶狡，常以次居介弟，宜秉国权，不涯年德，逾逞狂躁，图为祸乱，扇动宫阐，要招粗险，觖望台阁，嗣君丧道，由此乱阶，是诸凶德，咸作谋主，允宜罄彼司甸，刑斯屋刂人。言念皇支，尚怀悲懑，可特降为温麻侯，宜加禁止，别遣就第。不意如此，言增泫叹。（《陈书·始兴王伯茂传》，皇太后令黜废帝为临海王，其日又下令。）

