◇谢皇太子施胜幡法衣等物启

天台寺故智者弟子沙门智越一众启：慈泽隆重，喜舍频烦。僧使後还，复垂恩赉。杂彩胜幡，庄严殿宇。绫罗法服，光洽众僧。猫酥五瓶，充身去患。光明一斛，药食兼浓。越等山野，粪埽分卫。今则被服温华，食味珍甘，不自度量，弥增战惧。不胜敬悚，谨启谢闻。谨启。仁寿二年四月十五日。（同上）

