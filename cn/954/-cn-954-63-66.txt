陈傅良　观南塘四首呈沈守

曾不容舠咫尺间，谁知救溺合缨冠。

今从枕席人行过，最好翻盆雨后看。

陈傅良

陈傅良　观南塘四首呈沈守

夹道欢呼百里间，不论扶杖与胜冠。

公年几许颜何似，迟放牙樯待我看。

陈傅良

陈傅良　观南塘四首呈沈守

乐在宜休水竹间，十年黄帕裹朝冠。

却乘五个花文马，来与江村妇子看。

陈傅良

陈傅良　观南塘四首呈沈守

别乘潘郎伯仲间，朼来公适去弹冠。

更将未尽公碑意，收入新诗为并看。

陈傅良

