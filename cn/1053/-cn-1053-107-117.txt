马廷鸾　挽许秋浦

纷纷顶板尽圈红，伯仲高骞槐市风。

一第一酬攀桂客，千年只泣感麟翁。

马廷鸾

马廷鸾　挽许秋浦

苍颜白发王官谷，绿幕黄帘六馆生。

阅世旧嗟身偃蹇，怀人新有泪纵横。

马廷鸾

马廷鸾　挽许秋浦

青门何在从瓜孰，玉水难忘对竹哦。

政复安车裹轮好，情知老子不婆娑。

马廷鸾

马廷鸾　挽许秋浦

歌骚读尽远游篇，淡日寒空引绋天。

绕浦黄花秋易老，晚香留付子孙贤。

马廷鸾

