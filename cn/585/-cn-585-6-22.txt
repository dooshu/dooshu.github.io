第二十二则 执古之道，以御今之有

与覆车同轨者倾，与亡国同事者灭。

解读 和已倾覆的车子走同一轨道也一定会翻车，和灭亡的国君做同样的事也一定会灭亡。

张注“汉武欲为秦皇之事，几至于倾；而能有终者，末年哀痛自悔也。桀纣以女色亡，而幽王之褒姒同之。汉以阉宦亡，而唐之中尉同之。”

王氏曰“前车倾倒，后车改辙；若不择路而行，亦有倾覆之患。败国昏乱之君，不行仁政，若与所为事同，后必灭亡。如吴王夫差宠西施，子胥谏不听，自刎于姑苏台下。子胥死后，越王兴兵破了吴国，自平吴之后，迷于声色，不治国事；范蠡归湖，文种见杀。越国无贤，却被齐国所灭。与覆车同往，与亡国同事，必有倾覆之患。”

