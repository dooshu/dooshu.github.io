●杜鹃（原文阙）

（谨按《蛟桥钤记》云：长桥脉断杜鹃枯，四方兵乱，此语不知何来？流闻甚久。或云，郭景纯之遗验也。崇祯辛巳，杜鹃忽枯，周相国是年建坊于桥北上，桥脉凿断，坊亦未成，遂有甲申之变。杜鹃产蜀中，素有名，宜兴善行洞杜鹃，生石壁间，花硕大，瓣有痕点，最为佳本，不亚蜀中也。杜鹃以花鸟并名。昔少陵幽愁拜鸟，今是花亦可吊矣。戊辰秋日男维岳拟补。）

