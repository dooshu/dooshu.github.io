辰星


初见，去日十七度。夕见：入冬至，毕清明，依平。入谷雨，毕芒种，均减二日。入夏至，毕大暑，依平。入立秋，毕霜降，应见不见。（其在立秋及霜降二气之内者，去日十八度外，三十六度内，有水、火、土、金一星已上者，见。）入立冬，毕大雪，依平。晨见；入冬至，均减四日。入小寒，毕雨水，均减三日。（其在雨水气内，去日度如前，晨无水、火、土、金一星已上者，不见。）入惊蛰，毕立夏，应见不见。（其在立夏气内，去日度如前，晨有水、火、土、金一星已上者，亦见。）入小满，毕寒露，依平。入霜降，毕立冬，均加一日。入小雪，毕大雪，依平。





