杨万里　留萧伯和仲和小饮二首

野果山蔬未要多，浊醪清酒尽从他。

不於两瑆三杯里，柰此千愁百恼何。

山倒莫教扶玉树，尊空别得借银河。

少陵一语君知麽，不见堂前东逝波。

杨万里

杨万里　留萧伯和仲和小饮二首

谁曾白月上青天，谁羡千锺况万钱。

要入诗家须有骨，若除酒外更无仙。

三杯未必通大道，一斗真能出百篇。

李杜饥寒才几日，却教富贵不论年。

杨万里

