施枢　一春屡有阳明之约雨辄尼之将旋幕侍外舅来游解后二羽衣一能参上道

几有行山约，山灵圣得知。

仙家宁易到，尘世亦何为。

草润非烟石，花流止水池。

不晴还不雨，正是卖饧时。

施枢

施枢　一春屡有阳明之约雨辄尼之将旋幕侍外舅来游解后二羽衣一能参上道

裂石未尝关，毋将俗眼观。

虚中元有受，造蕴亦何难。

羽客能谈道，云房识候丹。

只应仙有分，风响步虚坛。

施枢

