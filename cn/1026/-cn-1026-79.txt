董嗣杲　登庾楼

重支瘦竹上危楼，凉袭纶巾羽扇秋。

天地江山风浪起，汀洲芦荻水烟浮。

谁听调夜琵琶苦，拟泛吟秋舴艋游。

唤得元规魂梦醒，何妨小作踞床留。

董嗣杲

董嗣杲　登庾楼

千年传说庾公游，远戌秋尘障两眸。

往事未知谁可语，今朝聊复此登楼。

淮山鸟去冲烟灭，楚泽帆归带日收。

閒客望穷江北晚，月明无赖几沙洲。

董嗣杲

