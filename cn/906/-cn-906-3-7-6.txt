景龙飞


古《战城南行》。《古今乐录》曰：“《景龙飞》，言景帝克明威教，赏从夷逆，祚隆无疆，崇此洪基也。”

景龙飞，御天威。聪鉴玄察，动与神明协机。从之者显，逆之者灭夷。文教敷，武功巍。普被四海，万邦望风，莫不来绥。圣德潜断，先天弗违。弗违祥，享世永长。猛以致宽，道化光。赫明明，祚隆无疆。帝绩惟期，有命既集，崇此洪基。





