○杂帖



九月七日报；比得章，知弟渐佳，至庆。想今渐胜，食进不新，差，难将适，犹悬忧，遣不具。报。（《淳化阁帖》二）



二十四日报：比书想悉达，日谅弟佳，不及数字。报。（同上）



远近何也？王右军竟去不？付石首干一节。（同上）



想亲亲悉如常。敬豫何当来耶？道祖故未善差，恒在尚书不？见来多日。（同上）

卷一百十

郗超

超字景兴，或作敬舆，（见《文选·天台山赋》注、《褚渊碑》注。）一字嘉宾，子。为桓温征西椽，随府迁大司马参军除散骑侍郎，迁中书侍郎，转司徒左长史。有集十卷。



