刘克庄　送伯纪礼部造朝兼简息庵二首

传闻东涧拜南宫，朝野皆忻泰道通。

不比唐家超子厚，壹如元佑起坡公。

官箴健论犹当续，雪月浮文不必工。

十载帝城无点墨，有怀难托北飞鸿。

刘克庄

刘克庄　送伯纪礼部造朝兼简息庵二首

谢遣弓旌久掩关，十年坐阅几蒲团。

老臣惫不堪将橐，丞相嗔因乞挂冠。

庙算浑如孤注赌，林栖未保一枝安。

暮云万叠江闽远，相见除非插羽翰。

刘克庄

