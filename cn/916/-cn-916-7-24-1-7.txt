【行路难】

〖七言〗

千门皆闭夜何央。百忧俱集断人肠。探瑞箱中取刀尺。拂拭机上断流黄。情人逐情虽可恨。复畏边远（文苑作道远。注云。一作伤畏边远。）乏衣裳。已缫（文苑作绳。）一茧（文苑误作玺。）催衣缕。复捣（文苑作捣。）百和□（乐府作薰。《诗纪》同。）衣香。犹忆去时腰大小。不知今日身短长。衤两裆双心共一袜。（文苑作衤朱。）衤白（玉台作衤日。文苑作□百。）复两边作八衤最。（文苑作撮。）襻带虽安不忍缝。（文苑作系。注云。一作缝。）开孔裁穿犹未达。胸前却月两相连。本照君心不照天。愿君分明得此意。勿复流荡不如先。含悲含怨判不死。封情忍思待明年。（○玉台新咏九。文苑英华二百。《乐府诗集》七十。《诗纪》八十六。）

