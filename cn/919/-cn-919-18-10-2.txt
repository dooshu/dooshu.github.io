济阴丹

治妇人久冷无子，及数经堕胎。皆因冲任之脉虚冷，胞内宿挟疾病，经水不时，暴下不止，月内再行，或前或后，或崩中漏下，三十六疾，积聚 瘕，脐下冷痛，小便白浊。以上疾证，皆令孕育不成，以至绝嗣。此药治产后百病。百日内常服，除宿血，生新血，令人有孕，及生子充实。亦治男子亡血诸疾。

木香（炮） 茯苓 京墨（烧） 桃仁（炒去皮尖，各一两） 秦艽 甘草（炙） 人参 桔梗（炒） 石斛（酒浸） 蚕布（烧） 本（各二两） 当归 桂心 干姜（炮） 细辛 牡丹皮 川芎（各一两半） 川椒（炒） 山药（各三分） 泽兰 熟地黄 香附（各四两） 苍术（八两） 大豆卷（炒，半升） 糯米（炒，一升）上为末，蜜丸，每两作六丸。每一丸嚼细，食前温酒、醋汤任下。

妇人女子众病论证治法

