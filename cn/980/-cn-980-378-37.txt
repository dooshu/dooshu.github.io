释印肃　金刚随机无尽颂　能净业障分第十六

持诵心无辍，不事闲言说。

夜夜礼观音，水裹捞明月。

释印肃

释印肃　金刚随机无尽颂　能净业障分第十六

为人受困穷，真金唤作铜。

弃之寻钝铁，揽外钁头空。

释印肃

释印肃　金刚随机无尽颂　能净业障分第十六

信知先世业，沦苦於尘劫。

今日受持经，我相渐休歇。

释印肃

释印肃　金刚随机无尽颂　能净业障分第十六

恶道自销溶，因明智慧通。

久客还元舍，不离旧家风。

释印肃

释印肃　金刚随机无尽颂　能净业障分第十六

冰泮春池日，野岸花狼藉。

伤嗟今古人，几个知恩力。

释印肃

释印肃　金刚随机无尽颂　能净业障分第十六

花残晚壑风，烟寺一声钟。

若能从此人，直下悟心宗。

释印肃

释印肃　金刚随机无尽颂　能净业障分第十六

君看莲出水，万物安堪比。

居尘不染尘，欲界行禅理。

释印肃

释印肃　金刚随机无尽颂　能净业障分第十六

根在淤泥中，花开丽日红。

洁精无玷污，明月却相融。

释印肃

