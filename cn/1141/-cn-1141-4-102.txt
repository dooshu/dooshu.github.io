别湖西父老

其一

顷年在官，引疾不许。及奉裁东去，父老夹道焚香泣送数十里。予始泫然不能禁，故留诗为别。

官拙长怀赋遂初，敬亭山下梦吾庐。
轻舟归去君恩重，赢得閒身读旧书。

其二

多惭祖帐遍江洲，晓发归心逐水流。
怪底万人纷涕泪，难禁立马一回头。


别湖西父老其三


顷年在官，引疾不许。及奉裁东去，父老夹道焚香泣送数十里。予始泫然不能禁，故留诗为别。

泪尽忧时白发侵，何劳畏垒卜云岑。
它年冯仗清江水，长照平生一片心⑴。
⑴ 予将去时，士大夫复构龙冈书院为俎豆地。


