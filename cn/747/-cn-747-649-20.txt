○授唐庆万年县令制

敕：朝议郎守尚书比部郎中赐绯鱼袋唐庆：辇毂之下，豪黠亻票轻，扰之则狱市不容，缓之则囊橐相聚。是以前代惟京令得与御史丞分进道路，以其捕逐之急也。执事言尔庆，榷У池卤，生息倍称，布露饴散於罗落之间，而盗贼终不敢近。推是为理，真吾所求之剧令也。无或畏避，以艰嫠。可守万年县令，馀如故。

