○仓葛

周襄王避昭叔之难，居于郑地汜。晋文公迎王入于成周，遂定之于郏。王赐公南阳阳樊、温、原、州、陉、、Θ、攒、茅之田。阳人不服，公围之，将残其民。仓葛呼曰：“君补王阙，以顺礼也。阳人未狎君德而未敢承命，君将残之，无乃非礼乎？”公曰：“是君子之言也。”乃出阳人。（自“周襄王”至“之田”，自“君补”以下，新附。）

非曰：于《周语》既言之矣，又辱再告而异其文，抑有异旨耶？其无乎，则耄者乎？

