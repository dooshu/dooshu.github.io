◇甘露颂

历选列辟，逖听前闻，三才易统，五运相君。皇极攸序，庶类以分，乃忠乃敬，或质或文。（其一）

赫矣景命，蒸哉上圣，大德大名，至道无竞。川停岳路，云临水镜，望日齐明，瞻天比映。（其二。）

功深微禹，业隆作周，英华内积，文教外修。广输四海，堤封十洲，紫川北注，赤水南流。（其三）

宸居两楹，恭己万国，圣敬日渐，王猷允塞。礼有大成，乐无惭德，用天之道，顺帝之则。（其四）

政平民豫，岁稔时和，九功惟叙，九叙惟歌。风轮展汉，毛舟沈河，玉龟出沼，呜凤在阿。（其五）

休徵屡动，感极回天，流甘委素，玉润冰鲜。蜜房下结，珠上悬，布获林野，洒散旌旃。（其六）

日月已明，宇宙已廓，鼓缶成咏，挹水为乐。以为玄黄，犹参沃若，取慰天坏，用忘沟壑。（其七。《艺文类聚》七十八。）

