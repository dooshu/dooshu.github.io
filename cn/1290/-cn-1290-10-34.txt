34.芍药

一名馀容，一名鋋，一名犁食，一名将离，一名婪尾春，一名黑牵夷。《本草》曰：“芍药犹婥约美好貌。”处处有之，扬州为上，谓得风土之正，犹牡丹以洛阳为最也。白山、蒋山、茅山者俱好。宿根在土，十月生芽，至春出土，红鲜可爱。丛生，高一、二尺，茎上三枝五叶，似牡丹而狭长。初夏开花，有红、白、紫数色，世传以黄者为佳。有千叶、单叶、楼子数种，结子似牡丹子而小。黄者有御衣黄、浅黄色，叶疏蕊差深，散出于叶间，其叶端色又肥碧，高广类黄楼子，此种宜升绝品，黄花之冠。黄楼子、盛者五、七层，间以金线，其香尤甚。袁黄冠子、宛如髻子，间以金线，色比鲍黄。峡石黄冠子、如金钱冠子，其色深如鲍黄。鲍黄冠子、大抵与大旋心同，而叶差不旋，色类鹅黄。道妆成、黄楼子也，大叶中深黄，小叶数重，又上展淡黄，大叶枝条硕而绝黄，绿叶疏长而柔，与红紫稍异，此品非今日小黄楼子，乃黄丝头，中盛则或出四、五大叶。妒鹅黄、黄丝头也，于大叶中一簇细叶，杂以金线，条高，绿叶疏柔。红者有冠群芳、大旋心冠子也，深红，堆叶项分四、五旋．其英密簇，广可半尺，高可六寸，艳色绝妙，红花之冠，枝条硬，叶疏大。赛群芳、小旋心冠子也，渐添红而紧小，枝条及绿叶并与大旋心一同。凡品中言大叶、小叶、堆叶者，皆花瓣也，言绿叶者枝叶也。尽天工、柳蒲青心红冠子也，于大叶中小叶密直，妖媚出众，枝硬而绿叶青薄。点妆红、红缬子也，色红而小，并与白缬子同，绿叶微瘦长。积娇红、红楼子也，色淡红，与紫楼子无异。醉西施、大软条冠子也，色淡红，惟大叶有类大旋心状，枝条软细须以物扶助之，绿叶色深，厚疏长而柔。湖缬、红色深浅相杂，类湖缬。黾池红、开须并萼，或三头者，大抵花类软条。素妆残、退红茅山冠子也，初开粉红，即渐退白，青心而素淡，稍若大软条冠子，绿叶短厚而硬。浅妆匀、粉红冠子也，红缬中无点缬。醉娇红、深红楚州冠子也，亦若小旋心状，中心则堆大叶，叶下亦有一重金线，枝条高，绿叶疏而柔。拟香英、紫宝相冠子也，紫楼子心中细叶上不堆大叶者。妒娇红、红宝相冠子也，红楼子心中细叶上不堆大叶者。缕金囊、金线冠子也，稍似细条深红者，于大叶中细叶下抽金线，细细相杂，条叶并同深红冠子。怨春红、硬条冠子也，色绝淡，甚类金线冠子，而堆叶条硬，绿叶疏平稍若柔。试浓妆、绯多叶也，绯叶五、七重，皆平头，条赤而绿叶硬背紫色。簇红丝、红丝头也，大叶中一簇红丝，细细枝叶同紫者。取次妆、淡红多叶也，色绝淡，条叶正类绯多叶，亦平头。效殷妆、小矮多叶也，与紫高多叶一同，而枝条低，随燥湿而出，有三头者、双头者、鞍子者、银丝者，俱同根，因土地肥瘠而异。合欢芳、双头并蒂而开，二朵相背。会三英、三头聚一萼而开。拟绣鞯、鞍子也，两边垂下如所乘鞍子状，地绝肥而生。紫者有宝妆成、冠子也，色微紫，于上十二大叶中密生曲叶，回环裹抱团圆，其高八、九寸，广半尺馀，每小小叶上络以金线，缀以玉珠，香欺兰麝，奇不可纪．枝条硬而叶平，为紫花之冠。叠香英、紫楼子也，广五寸，商盈尺，于大叶中细叶二、三十重上，又耸大叶如楼阁状，枝条硬而高，绿叶疏大而尖柔。蘸金香、蘸金蕊紫单叶也，是髻子开不成者，于大叶中生小叶，小叶尖蘸一线金色。宿妆殷、紫高多叶也，条叶花并类绯多叶，而枝叶绝高，平头。凡槛中虽多，无先后开，并齐整。聚香丝、紫丝头也，大叶中一丛紫丝，细细枝条高，绿叶疏而柔。白者有杨花冠子、多叶白心色黄，渐拂浅红，至叶端则色深红，间以金线，白花之冠。菊香琼、青心玉板冠子也，本自茅山来，白荚团掬坚密，平头，枝条硬，绿叶短且光。晓妆新、白缬子也，如小旋心状，顶上四向叶端点小殷红色一朵，上或三点或四、五点，象衣中之点缬，绿叶柔而厚，条硬而低。试梅妆、白冠子也，白缬中无点缬者是。银含棱、银缘也，叶端一棱白色。

分植：芍药大约三年或二年一分，分花自八月至十二月，其津脉在根可移栽。春月不宜，谚云：“春分分芍药，到老不开花。”以其津脉发散在外也。栽向阳则根长枝荣，发生繁盛。相离约二、三尺，一如栽牡丹法，不可太远太近。穴欲深，土欲肥，根欲直。将土锄虚，以壮河泥拌猪粪或牛羊粪，栽深尺馀尤妙。不可少屈其根梢，只以水注实，勿踏，筑覆以细土，高旧土痕一指。自惊蛰至清明，逐日浇水，则根深枝高，花开大而且久，不茂者亦茂矣。以鸡矢和土培花丛下渥以黄酒，淡红者悉成深红。余以牡丹天香国色而不能无䌽云易散之恨，因复剏一亭，周遭悉种芍药，名其亭曰续芳。芍药本出扬州，故南都极佳。一种莲香白，初淡红，后纯白，香如莲花，故以名。其性尤喜粪，予课僮溉之，其大反胜于南都，即元驭所爱也。其他如墨紫硃砂之类，皆妙甚，己致数种归，开时客皆蚁集，真堪续芳矣。王敬美

修整：春间止留正蕊，去其小苞，则花肥大。新栽者，止留一、二蕊，一、二年后得地气可留四、五，然亦不可太多。开时扶以竹，则花不倾倒，有雨遮以箔则耐久。花既落，亟剪其蒂，盘屈枝条，以线缚之，使不离散，则脉下归于根。冬间频浇大粪，明年花繁而色润。处暑前后平土，剪去，来年必茂。冬日宜护，忌浇水。

【诠释】

芍药为毛茛科宿根草本，学名Paeonia albiflora，是我国北部原产。茎高1米左右。叶为复叶，小叶卵圆形或披针形。花期在春夏之交，后牡丹而开。花大型，颜色有多种。《花镜》记载有88种，花瓣有单瓣、复瓣之分，颜色亦不一。杨州栽培芍药历史十分悠久，名闻全国。芍药不仅是观赏花木，而且也是重要的药材，应用很广。现从颜色方面酌分如下：

i.黄色种 有御黄袍、凤头红、黄都胜、蕊红、金带围、御爱黄等。

ii.深红种 有冠群芳、画天工、锦袍红、醉娇红、锦绣球等。

iii.粉红种 有醉西施、怨春红、素妆残、效英红、红玉盘、玛瑙盘等。

iv.紫色种 有金紫、宝妆成、宿妆殷、聚香丝、墨紫、紫罗袍等。

v.白色种 有晓妆新、绿蝴蝶、蓬香白、玉逍遥、鸭蛋青等。

芍药宜栽培于日光充足、排水良好而不宜干燥之地，喜欢富含有机质的土壤。定植后，不宜随时改变植地，因为移植必多伤根，以致影响生势，开花不多。但在一处种植过久，亦属不宜。通常经数年以后，适当分株（一株留5～6芽），另行更植。栽植在9～10月间进行。掘深穴，多施腐熟的堆肥或马粪，然后栽植。芽上覆土7厘米左右。于12月间施马粪（马粪兼有防寒之效），更于发芽前及落花后施稀薄人粪尿或豆饼水。当土壤干燥时，适当浇水，不可陷于过湿。开花期间，浇水宜略多。夏季铺草，防止旱害。花蕾发生后，一茎留一花，并树立支柱。落花后宜速剪去花朵，免致草势之衰退。

由于各地每将芍药与大丽花混称，现特将大丽花录在下面，以供参证、对照。

