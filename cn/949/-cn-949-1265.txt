范成大　雪中闻墙外鬻鱼菜者，求售之声甚苦，有感三绝

饭箩驱出敢偷闲？雪胫冰须惯忍寒。

岂是不能扃户坐，忍寒犹可忍饥难!

范成大

范成大　雪中闻墙外鬻鱼菜者，求售之声甚苦，有感三绝

忧渴焦山业海深，贪渠刀蜜坐成禽。

一身冒雪浑家暖，汝不能诗替汝吟。

范成大

范成大　雪中闻墙外鬻鱼菜者，求售之声甚苦，有感三绝

啼号升斗抵千金，冻雀饥鸦共一音。

劳汝以生令至此，悠悠大块亦何心。

范成大

