艾性夫　书无闷寮

硎谷冬瓜幸未生，尚堪松下抱遗经。

春秋断烂无人读，一点寒灯老眼青。

艾性夫

艾性夫　书无闷寮

风雪萧萧席作门，奴星急把柳车焚。

脐中红炷两三日，坞里黄金十万斤。

艾性夫

艾性夫　书无闷寮

喧啾百鬼瞰高明，寂历朱门野草生。

斗大山中茅屋好，日长欹枕听松声。

艾性夫

艾性夫　书无闷寮

对客清谈妙入神，舌乾时与供先春。

东州米价北门雁，一语不须来溷人。

艾性夫

