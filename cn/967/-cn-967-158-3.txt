李弥逊　宝学连公挽诗二首

男儿死尔未应悲，可惜胸中尚有奇。

绝域英声喧早岁，楚庭高议补明时。

壮怀自感中流楫，旧受今存岘首碑。

天独不能遗上老，盖棺两鬓未全丝。

李弥逊

李弥逊　宝学连公挽诗二首

弱冠论交老更坚，平生风义想前贤。

银峰告政一千里，雁塔联名四十年。

漫许赤心酬雨露，终成白发傲林泉。

酸风送子寒山暮，鸣壑摇松亦泫然。

李弥逊

