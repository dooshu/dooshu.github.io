◇矫诏讨刘舆

得豫州刺史刘乔檄，称颍川太守刘舆迫胁骠骑将军，距逆诏命，造构凶逆，擅劫郡县，合聚兵众，擅用苟为兖州，断截王命。镇南大将军、荆州刺史刘弘，平南将军、彭城王绎等其各勒所统，径会许昌，与乔并力。今遣右将军张方为大都督，统精卒十万，建武将军吕朗、广武将军骞ァ、建威将军刁默为军前锋，共会许昌，除舆兄弟。（《晋书·惠帝纪》，永兴二年十月，诏云云。又见《刘舆传》，以为河间王矫诏。）

