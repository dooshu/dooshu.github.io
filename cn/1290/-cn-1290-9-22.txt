22.漆

〔二〕

一名桼，似榎而大，树高二、三丈馀。身如柿，皮白。叶似椿，花似槐，子似牛李子，木心黄。生汉中山谷，梁、益、陕、襄、歙州皆有，金州者最善，广州者性急易燥。辛温，有小毒。干漆去积滞，消淤血，杀三虫，通经脉。李时珍曰：“漆性毒而杀虫，降而行血，主证虽烦，功只在二者。”

种植：春分前移栽易成，一云腊月种。

制用：六月中以刚 	斫皮开，以竹筒承之，液滴下则成漆。先取其液，液满则树菑翳。一云取于霜降后者更良。取时须荏油点破，故淳者难得，可重重别拭之。上等清漆色黑如瑿若铁石者好。黄嫩若蜂窠者不佳。

试验：稀者以物蘸起细而不断，断而急收，更涂于干竹上荫之，速干者佳。世重金漆，出金州也。人多以桐油杂入，试诀云：“微扇光如镜，悬丝急似钩，撼成琥珀色，打着有浮沤。”今广浙中出一种取漆物，黄泽如金，即《唐书》所谓黄漆也。入药当用黑漆。

入药：用干漆筒中自然干者。状如蜂房，孔孔隔者为佳。须捣碎炒熟，不尔损肠胃。亦有烧存性者。生漆毒烈。人以鸡子和服之去虫，犹自啮肠胃者。毒发，饮铁浆煎黄栌汁、甘豆汤、蟹并可制之。因漆气成疮肿者，杉木汤、紫苏汤、漆姑草汤、蟹汤浴之良。又嚼蜀椒涂口鼻，可避漆气。

【诠释】

〔一〕漆，一作㯃，又称柒、山漆，系漆树科落叶乔木，学名Rhus verniciflua。叶为奇数羽状复叶，有小叶9～13片，椭圆形或卵状披针形全缘。六月间开小花，黄绿色，排列成复总状花序。果实为核果，扁平而歪。漆树皮内割出之树脂即漆，可供髹物用。漆树是我国原产，漆是我国的发明之一，《尚书》中已有漆的记载。

〔二〕榎，楸之一种，细叶者称榎。

〔一〕

