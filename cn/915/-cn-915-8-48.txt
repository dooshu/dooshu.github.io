◎袁彖

彖字纬才，小字史公，陈郡阳夏人，宋武陵太守觊子。大明中举秀才，元徽中除安成王征虏参军主簿、尚书殿中郎，出为庐陵内史、豫州治中、高帝太傅相国主簿，及受禅，以为秘书丞，迁中书郎，兼太子中庶子，永明初兼御史中丞，转黄门郎，兼中丞，免，寻补安西谘议，南平内史，转长史、南郡内史，行荆州事，还为太子中庶子、本州大中正，出为冠军将军，监吴兴郡事，免官，付东冶，寻白衣行南徐州事、司徒谘议、卫军长史，迁侍中，隆昌元年卒，谥靖子，有集五卷。

