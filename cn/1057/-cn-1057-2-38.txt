李和鼎

 (1)


鸟飞来庚子直 (2) ，谪去日蚀辛卯年 (3) 。由来枉死贤才事 (4) ，消长相持势自然 (5) 。

(1) 《旧唐书·李甘传》：“甘字和鼎。”

(2) 《汉书·贾谊传》：“有 飞入谊舍， 似鸮，不祥鸟也。谊既以谪居长沙，长沙卑湿，自伤悼，以为寿不得长，乃为赋曰：庚子日斜， 集余舍。”

(3) 《诗话总龟》：“牧之作李和鼎诗云云，盖言郑注事也。和鼎论注不可为相，旋致贬谪，故牧之作诗痛之如此。议者谓辛卯年在宪宗之时，而文宗时无辛卯，岂牧之误乎？余谓牧之所云，非谓实庚子、辛卯也， 集于舍，班固书庚子之日，日有食之。诗人有辛卯之咏，借是以明李甘之冤尔。”

(4) 《北齐书·苏琼传》：“尔辈若不遇我，好参军几致枉死！”《诗·关雎》序：“思贤才而无伤善之心焉。”

(5) 《后汉书·党锢传赞》：“兰莸无并，消长相倾。”《周书·乐逊传》：“譬犹棋劫相持，争行先后。”《后汉书·赵咨传》：“天地之长期，自然之至数。”





