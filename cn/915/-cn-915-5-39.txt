◎田豫

豫字国让，渔阳雍奴人。少事刘先主，去，从公孙瓒，守东州令。曹公召为丞相军谋掾，除颖阴朗陵令，历弋阳、南阳二郡太守。文帝初，迁使持节护乌丸校尉，明帝时转汝南太守，加殄夷将军，寻以本官督青州诸军事。济王时迁使持节护匈奴中郎将，加振威将军，领并州刺史，征为卫尉。屡乞逊位，拜太中大夫，食卿禄。卒年八十一。

