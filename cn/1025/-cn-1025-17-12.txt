邓深　次韵答公美二首

幽居正傍小溪斜，想见樵风似若耶。

固有诗章舒眼界，可无药物助脾家。

追欢难共长沙酒，遣睡姑尝陆羽茶。

更祝安心为妙法，都将世事等空花。

邓深

邓深　次韵答公美二首

四至长沙熟物情，留题胜处记吾曾。

三生会是湖湘客，一钵浑如云水僧。

赢得身轻闲有味，儘从人笑老无能。

如君应饱田园乐，犹道啼饥有怨僧。

邓深

