◇弹棋经後序

自後汉冲质已後，此艺中绝。至献帝建安中，曹公执政，□阑幽密，至于博奕之具，皆不得妄置宫中。宫人因以金钗玉梳，戏于妆奁之上，即取类于弹棋也。及魏文帝受禅，宫人所维更习弹棋焉。当时朝臣名士，无不争能。故帝与吴季重书曰：弹棋，闲设者也。（同上。）

弹棋者，雅戏也。非事乎千百枭撅之数，不游乎纷竞底欺之间，淡薄自如，故趋名近利之人，多不尚焉。盖道家所为，欲习其偃亚导引之法，击搏腾掷之妙，以自易耳。（同上。案《御览》此下尚有又曰一条，言唐顺宗及长庆之末事。疑後序为唐文，今姑录之，俟改。）

