◇元会受玉议

案《周礼·冢宰》，大朝觐，赞玉币，尚书古之冢宰，顷王者不亲抚玉，则不复须冢宰赞助。寻尚书主客曹郎，既冢宰隶职。今元日五等奠玉既竟，请以主客郎受，郑玄注《觐礼》云：「既受之後，出付玉人於外。」汉时，少府职主璧，请主客受玉，付少府掌。（《隋书·礼仪志》四天监六年，诏元日受五等贽圭璧并量付所司，周舍云云，又见《通典》七十。）

