吴芾　和陈泽民见寄

长年扰扰走红尘，今日方还自在身。

行处湖光侵杖履，坐来山色照我巾。

敢希寄傲陶元亮，且学躬耕郑子真。

犹恐风烟劳顾揖，未能终日作閒人。

吴芾

吴芾　和陈泽民见寄

应喜衰翁得挂冠，裁成妙语鼎来颁。

清如水上看修竹，秀似云中见远山。

已播政声来阙下，更传诗句满人间。

只疑自此飞腾去，未许归来伴我闲。

吴芾

