○盂兰盆经疏序

始於混沌，塞乎天地，通人神，贯贵贱，儒释皆宗之，其惟孝道矣！应孝子之恳诚，救二亲之苦厄，酬昊天恩德，其惟盂兰盆之教焉。

宗密罪衅，早年丧亲，每履雪霜之悲，永怀风树之恨。窃以终身坟垄，卒世尝，虽展孝思，不资神道。遂搜索圣贤之教，虔求追荐之方，得此法门，实为妙行。年年僧自咨白四事，供养三尊。宗密依之修崇，已历多载，兼讲其诰，用示未开。今因归乡，依日开设，（阙一字）俗耆艾，悲喜遵行，异口同音，请制新疏。心在松柏，岂慢乡闾，式允来情，发挥要道。

