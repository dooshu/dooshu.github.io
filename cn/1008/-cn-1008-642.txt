赵蕃　过商叟林居蒙示半村诗集及曾吉父宏父王元法院诗卷因用前者奉简之

只道诗家无续灯，半村今喜见孙曾。

非关竽瑟异王好，自是文章多命憎。

题赠向人无苦秘，流传后世岂无能。

溪头剩欲连朝住，舟子催行底见仍。

赵蕃

赵蕃　过商叟林居蒙示半村诗集及曾吉父宏父王元法院诗卷因用前者奉简之

结交早日类知名，岂但当年王与曾。

野鹜家鸡随所嗜，玉环飞燕讵宜憎。

筌蹄久矣成深悟，驽马犹当勉未能。

好取他山细摹刻，客来传写怕相仍。







卷512

赵蕃

