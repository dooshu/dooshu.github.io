焚锦销金


唐史纪：玄宗以风俗奢靡，制：“乘舆服御、金银器玩，令有司销毁，以供军国之用。其珠玉锦绣，焚于殿前。后妃以下，皆毋得服珠玉锦绣。天下更毋得采珠玉、织锦绣等物。罢两京织锦坊。”

唐史上记：玄宗初年，因见当时风俗奢侈华靡，心甚恶之，欲痛革其弊，乃诏：凡上用服御器玩，系是金银装饰打造的，令有司尽行销毁，却将这金银就充朝廷军国的费用。其内府所积珠玉锦绣，都取在殿前用火烧了，以示不用。又以后宫不先禁止，外面人未免效尤，乃诏后妃以下，勿得用珠玉锦绣为服饰。又诏天下官民人等，再不许采取珠玉、织造锦绣等物。两京旧日有织锦坊，也命撤去了，不复织造。

盖珠玉锦绣，徒取观美，其实是无益之物。人君喜好一萌，必至征求四方，劳民伤财，无所不至。又且天下化之，习尚奢侈，渐至民穷财尽，贻害不小。玄宗初年刻励节俭如此，所以开元之治，大有可观，到后来还不免以奢取败。可见靡丽之物，容易溺人，而人主持志不可不坚也。





