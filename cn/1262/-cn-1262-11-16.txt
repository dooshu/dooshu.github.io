贡金：

杨升庵《滇略》曰，语云金生丽水，今丽江其地也。其江曰金沙，源出吐蕃，经铁桥宝山永宁北胜以达东川江，浒沙泛金，麸杂之贫民淘而锻焉。日仅分文，售蜀贾，转诸四方，其税属之土府，汉不得有也。朝廷岁贡，滇赋金五千，其直可四分缗，皆蜀贾有力者，先期受直于官，而走四达裒入之。间有逃且死者，累及姻族，桁杨累累，至于黔巫瘴疠，十死一生，又不具论也。

云南银矿共六十有三，置场委官，岁约二万缗。然脉有盛衰，课随盈缩。



