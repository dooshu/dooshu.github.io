因墨香得观红楼梦小说弔雪芹


因墨香得觀紅樓夢小說弔雪芹

眉批：此三章诗极妙。第《红楼梦》非传世小说，余闻之久矣、而终不欲一见，恐其中有碍语也。

傳神文筆足千秋，不是情人不淚流。
可恨同時不相識，幾回掩卷哭曹侯！
顰顰寶玉兩情痴，兒女閨房語笑私；
三寸柔毫能寫盡，欲呼才鬼一中之。
都來眼底復心頭，辛苦才人用意搜；
混沌一時七竅鑿，爭教天不賦窮愁。




