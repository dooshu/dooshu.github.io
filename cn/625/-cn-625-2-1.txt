化育論

夫天地以不貳生物不測則兩儀四象庶類總
通於一一之間無論四象庶類不得與天地貳
卽地亦不得與天貳古人合祀天地於南郊良
有以也葢地乃天之一點中氣處於至靜而樞
軸九天之動風雲雷雨皆自地上變化而成天
功山河江海要爲天所嘘籥而成地德一之爲
化育
函宇通
定本
用妙矣哉孔子曰天有四時春秋冬夏風雨霜
露無非敎也地載神氣神氣風霆風霆流形庶
物露生無非敎也則天地之神氣合體流形豈
非萬世不刋之至論乎若二之爲二五之爲五
各就其變化氤氲徵為不測亦宜殫論儒曰五
行金木水火土釋日四大地火水風西方之人
日四大元行水火土炁葢以金木在天地間不
能敵水火土之用也故邵子皇極經世書取水
灭土石四配桑剛不言金木日風日炁總不外
吾儒之所爲二氣也氣行變化各有定理卽愚
者之所怪智者之所揣聊舉其凢無可怪無俟
揣也夫金者土之精木者土之毛雖其德配春
秋然麗質而生無騰踔變動之象不必詳論石
亦土也更不必盡宗邵說姑卽水火土乗炁之
上際干蟠發爲化育之妙有難以言語形容者
詮說于左以俟格物君子


