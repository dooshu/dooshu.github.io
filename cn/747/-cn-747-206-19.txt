○执镜诫（并序）

执镜者，取其明也。夫内涵虚心，外分朗鉴，物不可以匿诈，体无得以逃形：是以野鹿窥而惭，山难对而舞。故君子是绘是画，置之座隅，盖将照奸回之心，绝险讠皮之路也。诗曰：“我心匪鉴，不可以茹。”亦其理焉！

秦楼明镜，鉴有馀晖，色自凝晓，光能洞微。饰以ひ组，匣以珠玑。龙绕池卧，鸟临月飞。傍入四邻，中延万象，济物攸博，利人斯广。握在帝心，则宇宙融朗；悬诸铨目，则翘楚瞻仰。且明不匿瑕，君子是嘉；不疲屡照，君子是效。嗟尔在职，为代作则，刑不可滥，政不可贼。凡今之人，鲜务为德，纷纶谄媚，汨没忠直。当须如镜之明，断可以平；如镜之洁，断可以决。敢告後来，无忝前哲。

