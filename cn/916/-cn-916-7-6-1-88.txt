【宿东园诗】

陈王斗鸡道。安仁采樵路。东郊岂异昔。聊可□余步。野径既盘纡。荒纤亦交互。槿篱疏复密。荆扉新且故。树顶鸣风飙。草根积霜露。惊の去不息。征鸟时相（《类聚》作返。）顾。茅栋啸愁鸱。平冈走寒兔。夕阴带层阜。长烟引轻素。飞光忽我遒。岂（李善本《文选》作宁。）止岁云暮。若蒙西山药。颓龄倘能度。（○《文选》二十二。《诗纪》七十三。又《类聚》六十五引故、露、顾、兔、素五韵。）

