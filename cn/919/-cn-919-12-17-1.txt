华盖散

治肺虚，或感风寒暑湿，及劳逸抑郁，忧思喜怒，饮食饥饱，致脏气不平，咳唾脓血，渐成肺痿，憎寒发热，羸瘦困顿，皮肤甲错，将成劳瘵。

甜葶苈（半两） 苦葶苈（半两，并用纸隔炒） 茯苓 人参 细辛 干姜（炮） 桔梗（锉炒）杏仁（去皮尖，麸炒） 紫菀 款冬花 甘草（炙） 陈皮（各一分）

上为细末，用羊肺一个心血不透者，切细研烂，旋旋入药掺肺内，再研匀，药尽为度，泥土墙上，以湿纸七重盖覆，每日去纸一重，七日药就，候干刮下，再研，罗为细末。每服二钱，温酒、盐汤调下；米饮亦得，空心日二服。

咳嗽治法

