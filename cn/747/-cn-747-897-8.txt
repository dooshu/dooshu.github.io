○钱氏大宗谱列传·永安钱侯列传

侯讳广，字敬仲，太常公之长子也。性孝友，博通群书，志气高迈。西晋太安中察孝廉，累迁安远将军。平逆寇石冰等，太尉东海王越表其勋，授以军谘祭酒江州刺史持节征虏将军都督江东诸军事。时陈敏僭乱，割据江表，公与顾荣周等谋曰：“我等受恩朝廷，爵位至此，安得不以忠义自效？”即乃歃血而盟，结为昆弟，协心奋击，不逾月而贼平。赏典未至，薨於永嘉二年，年五十有四。後二年，赐以丹书，追赠永安侯，食邑二千户，谥曰庄。公娶夫人汝南周氏，生四子，曰维、曰弥、曰智绍、曰继。公与夫人合葬长城北二十五里湖陵山。

