醉後歌荅杨陶云兼寄令叔闇斋【陶云以翰林谪南昌县丞】

龙门两世称良史不辞吏隐看江水古来重人不重官梅福风流正尔尔沉埋匣剑光逾明半爇枯桐琴不死春来日日开芳筵醉中为我歌卖船藏书已购几千卷手板长抛尽日眠屈宋哀吟徒太苦夷吾江左今何补桃花昨夜雨声多悔不花前倒清醑君家大阮吾同曹六年不见心郁陶江山好在且为乐莫厌门前满迳蒿

