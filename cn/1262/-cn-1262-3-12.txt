尹恂(尹直兄)：

尹相国文和(直)作兄恂《墓志铭》云：「以靖州卫吏，任顺天汤山草荡大使、广东回岐巡简司巡简，成化元年正月十六日御口死。」夫尹氏历城人，吏贱役，必远隶靖州，又最下秩，且战没不求恤。先辈虽穹贵，于戚属无私厚，其戚属亦无望其私如此。今才人科第，戚属借粟监例贡，辄思丞倅京幕，羞以吏进矣。故录之以存古道。



