赵蕃


蕃字昌甫，号章泉，郑州人。生于绍兴十三年（1143），寓信州之玉山，以荫补仕。尝受学于刘清人。清之守衡州，乃求监衡州酒库以卒业焉。旋乞祠归。理宗朝，与刘宰同召，不赴。绍定二年（1229）卒，年八十七。景定中，追谥文节。

小重山

寄刘叔通先生序云：小重山一阕，传

闻叔通吾兄间留建城，衔杯之际，可令歌以

酹我否。

何地无溪祗欠人。有翁年八十，住其滨。直钩元不事丝缗。优游尔，聊以遂吾身。

陶令赋归辰。未尝轻出入，犯风尘。江洲太守独情亲。庐山醉，谁主复谁宾。

菩萨蛮

送游季仙归东阳

鸡声茅店炊残月。板桥人迹霜如雪。此是古人诗。身经老忘之。

君行当此境。令我昏成醒。乘月犯霜来。诗真误尔哉。

失调名

春浦雪，涧泉梅。







