○贡举人先委本道观察使考试及不得假冒乡贯敕

宜令今後诸色举人，委逐疲乏观察使慎择有词艺及通经官员，各据所业考试，及格者即与给解，仍具所试诗赋经帖通粗数一一申省。未及格者不得徇私发解。兼承前诸道举人，多於京兆府寄应，例以洪固乡胄贵里为户，一时不实，久远难明。自此各於本道请解，具言本州县某乡某里为户，如或寄应，须具本贯属入状，不得效洪固胄贵之例。文解到省後，据所称贯属州府户籍内，如是无名，本人并给解处官吏，必加罪责。京百司发解就试，准前指挥，兼下贡院，具本朝旧格诸色举人，每年各放几人及第，到日续更详酌处分。

