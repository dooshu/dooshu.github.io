壬辰　至正十二年


正月丙午朔　丙辰　徐壽輝兵連陷武昌、安陸、沔陽。

二月乙亥朔

定遠郭子興見羣盜四起，與其客孫德崖俞□魯□潘□等，軍豪傑子弟攻拔濠州據之，自稱元帥。子興故曹州人，父某，善星曆，謂帝星燭臨濠，遂入濠。定遠富翁有瞽女，莫適聘，郭公貴其女，娶之，術益售，渐饒于貲，生三子，次子興，卜其貴，長不事產業，散財結豪傑子弟。宿州馬公避仇入定遠，年饑鬻女。子興見馬公俠氣，大善，撫女如己出。

辛丑，兵焚皇覺寺，上出避，日暮無依歸，祝珓于伽藍神，出處孰吉，三投之，俱陰，上曰：“出處俱不利，無乃欲我從
雄而後昌乎？請復陰。”果陰。上曰：“舉大事恐凶，請陽珓。”珓仍陰。再決之，珓躍然立，上始有從戎之志。

三月已巳朔

元人討徐州盜，募舟師北守大江。方谷珍疑其圖己，復入海，突犯馬鞍諸山寨，元將泰不華敗死。

元將徹里不花率三千人討濠州，不卽進，妄殺掠報級，村里為墟，人無固志。有故人遺上書，盍從我自全。上覽訖，焚之，或為上危，不之動。

閏三月甲戌朔

上入濠城，門者以諜疑之，將加害，適郭子興巡行，異其貌，解縛與語，留帳下，元兵數來討，子興驍勇善戰，每出，上從旁翼衛，跳盪無前，斬首捕生過當，尋長百夫，漸引與謀謀事。孫德崖等四帥，田野人，不足與謀，子興心易之。于是四帥協謀傾子興，子興少與四帥會，或會輒不合，子興輒起去，去則四帥專決之。

四月癸卯朔　日食

五月癸酉朔　方谷珍攻台州，不克

六月ＸＸ朔

七月ＸＸ朔

八月ＸＸ朔　元丞相脱脱總大兵南征諸盜

九月ＸＸ朔　辛卯　元兵誅李二，復徐州，彭早住、趙均用走濠州，孫德崖等納之，以二人故盗魁，反爭推之。出其下。

十月ＸＸ朔

十一月ＸＸ朔

彭早住稱魯淮王，趙均用稱永義王。早住頗有智數，郭子興獨禮之，均用不慊，孫德崖謂均用曰：“郭公目有彭將軍耳。”相與執子興，械之家，將殺之。上在淮北聞曰：“郭公，吾父也，亟馳歸。”則語子興子曰：“我公素厚彭薄趙，禍必趙發。”卽與子興子奔告早住，早住怒，圍德崖家，上從之，發屋入，子興鉗繫幽窖，破械出之。子興遂得免。

十二月XX朔

元將賈魯與月哥察兒圍濠城，始解仇力拒之。

壬寅，穎州沈丘人察罕帖木兒，信陽州羅山人李思齊，同起義兵破賊，元授察罕汝寧府達魯花赤，李思齊知汝寧府。



