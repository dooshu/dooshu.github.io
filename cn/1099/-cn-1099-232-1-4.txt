○寧夏鎮 【 寧夏】

寧夏亦朔方地也、鎮城所據賀蘭山環其西北。黃河在東南。險固可守。漢唐舊渠。皆厥田上上。人易為生。成化以前虜患多在河西。自虜據套以來。而河東三百里間。更為敵衝。是故窺平固、則犯花馬池之東。入靈州等處則清水營一帶。是其徑矣。築墻畫守、始自廵撫徐廷璋、此千古卓然之見、而總制楊一清王?王爫曼?唐龍皆常增築、更益敵臺、足禦竊發矣、顧兵寡勢分、難當大舉之寇、豈人謀地利、未有盡邪、今之論者、以固原為堂奧、響石溝至花兒岔為二門花馬池一帶為三門謂有重險矣。不知賊巳入大門。則堂奧無用、風雨飄忽之所。及內地村聚之民。急欲收保而無由也。嘗聞之弘治以前、虜住套不常、間有連歲不入者、我邊每歲於河凍時决其出、入則戒嚴。出則解嚴葢氷泮後則不復能出入矣。套北黃河寨裳可渡者數淺不必編□也今虜渾脫飛渡。數萬立濟經年住套安為巢穴。逋逃教訪。盡知我內地虛實。此可與往日論哉。而花馬池一帶。適其利涉之境。遊騎出沒。無日無之。宜乎延寧固靖。終歲不得少息也。試嘗籌之、若擇花馬池便利之地、大建城堡、添設參遊移總制居之、分屯重兵于清水武興等營。令三百里之間。旗幟相望。刁斗相聞。其鐵柱泉等處。水草大路盡建墩堡。此不惟得扼吭先制之計。東援榆林。西援寧夏。亦常山蛇勢也。又洪武以來、虜出入河套、往來甘凉、皆自賀蘭山後取道。自總兵杭雄敗後。寧夏所苦反南備河此則西路倚山者亦急矣遂以山前為通衢。趙英周尚文禦之皆敗。由此不巳。愚不知寧夏所終也。或曰舊墩瞭望。直出山外、有警即聞、易於遏絕、今皆廢矣、或又曰赤木黃峽等口、舊皆疊石固塞、防守有人、今亦不然、是以莫之禦虜也、夫敗軍法背水陣他、嘗聞先襄毅云、成化中敗軍法重、無苟免者、是以邊臣知畏、地方少事、弘治中太平濫觴、稍巳解弛、至正德則一故事耳、今寧夏失機屢矣而舊時晏然無事、求之各邊、無不然者、此不可為邊民痛哭哉、鎮城南北僅百里。東西止二百餘里耳。王?王爫曼?廢鎮遠關而城平虜。棄地葢八十里。一何易也。今虜患愈近、而民利葢窘葢謀者一至是平、若山南作塹以遏西來之寇、則得之矣。中衛偏在西隅。雖地狹易守。顧山後之虜。窺靖虜者。數數有之。尋討故事。云自賀蘭山直西至鎮番。內皆漢武舊地。今棄之矣。果如所論而城守之。則莊凉靖固中衛俱安枕矣。嗚呼豈易言哉。豈易言哉。

