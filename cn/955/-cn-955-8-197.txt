程公许　满戌有日置酒还宫为诸友赠别

左绵山川见宽，周遭四境皆奇观。

广文官曹冰雪寒，摧风肃雨无时安。

巧手无麪良独难，惭汗如渖时一欢。

浪浪春雨红杏坛，堆盘苜蓿空阑干。

三年转烛槐梦残，明当西郊挂征鞍。

平生但知取友端，忍御艾萧捐杜兰。

丁宁何须劝加餐，活计不但故纸鑽。

孔辙回环颜一箪，君民尧舜无两般。

此印万古元不刓，聚奎堂中俨衣冠，

尚友谨勿轻杇墁。压倒噗期不刊，

脚根牢取百尺竿。

程公许

