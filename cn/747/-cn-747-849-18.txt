○请量减重囚封事

伏睹两道兴兵，所宜备虑。臣恐京师天下州府所禁囚徒，狱户不完，凶徒多狡。或逾垣破械，结党连群。或聚绿林，或奔逆垒。以此为患，事状非轻。臣望所禁重囚，除恶逆放火杀人外，可恕者量减本罪一等断遣。兼州县近山泽人烟阔远处，量令州县置铺警巡，以防聚集。

马胜

胜，後唐清泰中官深州司功。

