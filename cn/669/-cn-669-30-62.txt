62　諸儒講五經同異


宣帝甘露三年，詔諸儒講五經同異於石渠閣。

【元圻案】漢書宣帝紀：「甘露三年，詔諸儒講五經同異，太子太傅蕭望之等平奏其議，上親稱制臨決焉。」儒林施讐傳：「詔拜讐爲博士，甘露中，與五經諸儒雜論同異於石渠閣。」





石渠閣所在


三輔故事：「石渠閣在未央宫殿北，藏祕書之府。」施讐傳師古注引。〇案：文選班固兩都賦敘李善注引三輔故事曰：「石渠閣在大祕殿北，以閣祕書。」與師古所引文不同。黄圖云：「蕭何造，其下礱石爲渠以導水。何云：「慮浥爛也。」所藏入關所得秦之圖籍。」

【全云】古人藏圖籍之地，必穿池沼，蓋亦以五行之運爲制火也。

【元圻案】元帝時，孔霸以帝師賜爵號褒成君，奉孔子後。





