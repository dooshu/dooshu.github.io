54　數世長者知被服飲食


魏文帝詔曰：「三世長者知被服，五世長者知飲食。」【原注】謂被服飲食難曉也。俗語有所本。

【方樸山云】宋人謂「三世仕宦，方會着衣喫飯」，此王氏所云俗語。

【元圻案】此詔見太平御覽六百八十九。原注上句亦御覽本文。〇張文潛明道雜志曰：「錢穆父嘗言：『三世仕宦，方會着衣喫飯。』故錢公每饗客致饌，皆清要而不繁。」





