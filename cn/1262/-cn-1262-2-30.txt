辨李廷机失中三元：

李九我，隆庆解元，主考瑶泉申少师即留为馆宾，转馆于归安董宗伯家。癸未，李得会元。申正当国，宜以状元予之，续商文毅之盛。乃拔朱养淳国祚第一，李君居二。有意乎？无意乎？二公皆清正，未可甲乙也。(朱国祯《涌幢小品》)按，癸末廷试，申文定以子用懋入试，避读卷。则文肃所著殆未之考也。九我赐第，后见秀水颇怏怏。一日秀水疾，九我过候。坐榻推窗，庭松蟠屈，笑曰：「弟尝梦历此景，或云功名在是，今得之矣。名次兄后，非豫兆耶？」自是欢洽无间。



