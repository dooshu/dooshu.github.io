○饯宇文明府序

昔者王烈登山，林泉动色；嵇康入座，左右生光。岂非仙表足以感神，真姿可以错物？况我巨山之禀孤出，华之丽清峙。群公之好善，下官之恶俗。接霓裳於胜席，陪鹤辔於中轩。俱持拔尘之标，各仗专门之气。烟霞用足，江海情多。言泉共秋水共流，词峰与夏争长。虽扬亭载酒，方趋好事之游；而乐肆含毫，请命仟之笔。同抽藻思，共写离怀。

