○湖防公署記 【 湖防公署】

吳水國也而震澤匯其中。洪流巨浸襟帶三州。漸洳數百里。所產魚蝦蜾蛤薪茭菓木之饒。民衣食之網罟于是。斧斤于是。故稱利藪。然而洲渚盤互。島嶼紆廻逋逃亡命。椎剽之奸。亦往往窟宅于是、或曰江南不患他寇恐亂始於湖盜余以為不然凡賊之入水者賊之無能者也彼豈能捨舟而陸戰哉故亦稱盜藪。有司者葢嘗憂之然自國家經畧以來沿江置戍歲時操閱海上備倭壁壘相望。其防最嚴且密。而獨太湖之防闕如曰斯內地。無動為大爾而頃年多盜。閭閻村塢之間。抉關胠篋。越人于貨者。所在竊發。官司逐捕逸而之太湖、風檣浪舶。騰踔出沒于煙波浩渺之中。莫可蹤跡。葢防之為尤難。中丞趙郡曹公來撫東南、周視四封、興修百度、江介海壖、防禦既飭、則計所以防湖者、乃籍兵壯、治舟楫、嚴追捕、謹哨廵遴屬武弁中廉勇有幹局者曰總練官而以指揮僉事朱汝忠為之、巳復念曰、湖去郡治遠、而兵水宿野次觸風濤、犯不測為難、遠者耳目不加、而難者易規避是使爭為偷惰而相欺謾也。計莫如扼要害、審便宜。列營建署。蒞而守之。可以經久、乃命汝忠相地得黿山之麓、鳩工伐材、剏立廨宇、凡為屋若干楹、前堂後寢、翼以廊廡繚以周垣、樹、纛建牙、規制悉備、工始萬曆辛丑十月某日、訖千寅四月某日、閱凡月而成、費取諸省存虗冐之銀。為兩若于、則汝忠所請于兵使鄒公、郡守周侯、以聞于曹公、而允行之者也、署成、周侯來屬余記、余曩在政地。所司嘗以湖盜聞。　詔以格例從事乃遣兵搜緝經歲無所得卒報罷始失之張皇。終失之疏宕、寧獨以地險故哉。今余皇既具、組練既集。公署既設。上有所申令。下有所稟仰。若立標而示。望的而趨。體統以正。軍容以肅履斯地、任斯職者盍亦趯然深思、孜孜戶牖之圖而永絕萑苻之釁也乎、

