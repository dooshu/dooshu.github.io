◇上表谏加女侍中貂蝉

高祖、世宗皆有女侍中官，未见缀金蝉于象珥，极《鼠军》貂于鬓发，江南伪晋穆何后有女尚书而加貂，此乃衰乱之世，祆妄之服。且妇人而服男子之服，至阴而阳，故自穆、哀以降，国统二绝。因是刘裕所以纂逆。礼容举措，风化之本，请依常仪，追还前诏。（《北史》十八。神龟元年，诏加女侍中貂蝉，同外侍中之饰。澄上表谏。帝从之。）

