◇列仙赋

夫何列仙之玄妙，超摄生乎世表。因自然以为基，仰造化而闻道。性冲虚以易足，年缅邈其难老。尔乃呼翕九阳，抱一含元。引新吐故，云饮露冫食，违品物以长盼，妙群生而为言。尔其嘉会之仇，息宴游栖。则昌容弄玉，洛宓江妃。观百化于神区，觐天皇于紫微。过大华以息驾，越流沙而来归。（《艺文类聚》七十八）

即绛阙于朝霞。（《御览》八）

腾烟雾之霏霏。（《文选·广绝交论》注）

