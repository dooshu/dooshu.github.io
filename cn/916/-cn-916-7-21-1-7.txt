【上巳侍宴林光殿曲水诗】

〖以下五言。〗

芳年留帝赏。应物动天襟。挟苑连金阵。分衢度羽林。帷宫对广掖。层殿迩高岑。风旗争曳影。亭皋（《初学记》作午。岁时杂咏作槛。文苑作罕。）共生阴。林（岁时杂咏作树。文苑同。又注。《类聚》作林。）花初堕蒂。池荷欲吐心。（○《类聚》四。《初学记》四。古岁时时杂咏十六。文苑英华百七十二。《诗纪》六十八。）

