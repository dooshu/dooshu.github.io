宋祁　木芙蓉盛开四解

木末芙蓉语，当时不谓真。

今来木末见，愁杀拟骚人。

宋祁

宋祁　木芙蓉盛开四解

麴尘轻抱蕊，宫缬巧妆丛。

青女由来妬，凭君浅作红。

宋祁

宋祁　木芙蓉盛开四解

浩露津缃花，大风猎绛英。

繁霜不可拒，慎勿爱空名。

宋祁

宋祁　木芙蓉盛开四解

千绕青丛外，携觞只自留。

晚花兼素发，同是一悲秋。

宋祁

