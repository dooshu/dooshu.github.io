·暑雨同诸子限韵，仍禁「江窗」二字（壬辰）

火云蒸雨势难降，斜倚绳床听石淙。愁满风尘侵鄂被，梦回烟树绕吴艭。萧条莫怪壶堪碎，鏽涩历怜剑自双。客路幸逢好友在，且须乘兴倒春缸。

几年辛苦拥油幢，留得閒身鼎漫扛。风雨似为驱热至，衣冠终不受魔降。沽来浊酒卮如斗，赋就新诗笔若杠。最忆鑑湖晚霁后，採莲人尽唱吴腔。

