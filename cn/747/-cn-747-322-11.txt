○为扬州李长史贺立皇太子表

臣某言：伏奉制书，皇太子以今月嘉辰，肃膺典册。少阳辅德，前星耿耀，凡在生灵，豫增庆幸。臣闻立嗣必子，爰徵古训，惟贤乃建，式固宗祧。周汉以还，宪章未改。伏惟开元神武皇帝陛下严祗宝祚，光启睿图，则哲其难，至公有在。惟天为大，万邦所以作贞；如日之，重离所以增焕。况琼枝挺秀，玉叶资神，允监抚，仪形雅颂。春华秋实，尝俯俟於嘉言；一物三善，谅行称於至德。固以灵叶赞，景命昭宣。驰道之前，犹应著令；寝门之外，方候问安。臣忝贰藩条，局守官次，不获预陪大礼，称庆阙庭。延首承华，以忻以。

