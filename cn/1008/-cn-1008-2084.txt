赵蕃　在伯用铜字韵作诗复次韵二首

闭门怜我欠新功，下笔奇君有古风。

岂但众多穷草木，更能琐细及鱼虫。

昔人要作有为者，后世多归亡是公。

叹息知堪几寒暑，此身宁异物为铜。

赵蕃

赵蕃　在伯用铜字韵作诗复次韵二首

冻笔题诗我故穷，怜君嗜好有同风。

政如之越资章甫，何异当冰语夏虫。

既欲纷纷视儿子，可须衮衮羡诸公。

虽然心气无多废，冰旱犹闻咎取铜。

赵蕃

