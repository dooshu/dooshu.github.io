仲并　代同舍上黄相生辰三首

列宿东南夜有辉，门弧此际诞英奇。

晏婴俭德人皆仰，召虎中兴日可斯。

名誉雅为天下望，孤忠自结圣君知。

大椿会见千年算，应许惊乌吒一枝。

仲并

仲并　代同舍上黄相生辰三首

籍甚声华振九州，龙名未许颍川优。

两年鈇钺扶黄屋，一品星躔尚黑头。

烜赫朝班棣萼，张皇军势拥貔貅。

自惭东阖叨甄录，愿向清时与国谋。

仲并

仲并　代同舍上黄相生辰三首

五月天恩解网罗，四方举首愿时和。

我公寰海甘霖望，今日门阑瑞气多。

已幸羇穷蒙疵赖，竚看谈笑却干戈。

汾阳二十中书考，他日遥知数倍过。

仲并

