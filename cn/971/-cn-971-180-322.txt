刘宰　谢朱促玉二首

君家只隔小桥西，赠度占星望少微。

已向龙墀摅大对，不应鸾翼尚低飞。

杖藜喜逐先生后，敛板谁知故我非。

欲学丘江吟短句，锦文试觅景阳机。

刘宰

刘宰　谢朱促玉二首

夫子知名浙水西，妙年奥学洞几微。

一官薄领身如寄，万里云霄步若飞。

诗苦何妨同杜老，说难终不羡韩非。

拟酬白雪阳春句，愿借天孙织女机。

刘宰

