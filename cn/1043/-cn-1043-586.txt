王安石　寄吴冲卿二首

平生身事略相同，三岁连墙左厩中。

更得谬恩分省舍，又将衰鬓作邻翁。

联翩久傍官槐绿，契阔今看楚蓼红。

不欲与君为远别，沙台吹帽约秋风。

王安石

王安石　寄吴冲卿二首

塞垣花气欲飞浮，眼底纷纷绿渐抽。

悠远山川嗟我老，急难兄弟想君愁。

旧知白日诸曹满，试问红灯几客留。

时节只应无意思，亦如何路判春休。

王安石

