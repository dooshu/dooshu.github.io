◇奏藉田仪注

《藉田仪注》：「皇帝冠通天冠，朱，青介帻，衣青纱袍。侍中陪乘，奉车郎秉辔。」案《汉舆服志》曰：「通天冠，乘舆常服也。」若斯岂可以常服降千亩邪？礼记曰：「昔者天子为藉千亩，冕而朱绂，躬秉耒耜。」郑玄注《周官》司服：「异服同冕」，尊故也。时服虽变，冕制不改。又潘岳《藉田赋》云，「常伯陪乘，太仆秉辔。」推此，舆驾藉田，宜冠冕，ロ十二旒，朱，黑介帻，衣青纱袍，常伯陪乘，太仆秉辔。宜改仪注，一遵二《礼》以为定仪。（《宋书·礼志》五，大明四年正月，尚书左丞荀万秋奏。）

