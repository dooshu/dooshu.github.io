范浚　避盗泊舟武康远光亭下与同行分和杜工部诗伤秋及宿江边阁二首

带郭人烟少，通村径路微。

水光浮栋宇，野色动窗扉。

小树无重数，前山不合围。

艰危邻虎窟，奔迫诡牛衣。

白舫意何适，丹枫看即稀。

西园小茅屋，知复几时归。

范浚

范浚　避盗泊舟武康远光亭下与同行分和杜工部诗伤秋及宿江边阁二首

客子舟维岸，人家树作门。

西风秋惨切，南鹊夜飞翻。

恻恻惊心折，韚韚戍鼓喧。

若为容足地，广大自乾坤。

范浚

