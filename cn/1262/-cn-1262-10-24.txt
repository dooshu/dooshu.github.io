虞仲：

太伯逃荆蛮，自号句吴，从归百余家，立为吴太伯。太伯卒，无子，仲雍立，是为口。仲雍传三世，至周章。武王克殷，大封同姓，封周章于吴，封其弟虞仲于周之北。故夏墟列为流侯，是为虞。司马贞曰：「夏墟，在河东太阳县。」据志书，平陆即古太阳县，至唐开元始更今名，其庙为太伯明矣。或者谓太伯以次而传，至周章是为南之吴，虞仲始受周封于夏墟，是为北之虞。然则虞祖虞仲曷以庙太伯哉？曰不然，武王大封同姓，周公于鲁，召公于燕，叔鲜于管，叔度于蔡。及神明之后，封止一国一祖。而受二封者，惟于太伯见也。武王之意，以荆蛮吴夷，其礼鄙俚，不足事太伯而报其德。再封于虞，得处先圣王之旧邦，且迩中畿之地，得用中国之典礼。其于太伯之德，庶几乎报矣。(明初夏县王翰《平陆县太伯庙记》)



