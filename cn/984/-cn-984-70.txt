宋庠　次韵范纯仁和郭昌朝寺丞见寄二首

岷峨秀气入京华，鹏翼抟风势莫涯。

崑玉照人呈美璞，楚兰芬畹擢新芽。

朝廷迁陟先诸彦，闾里光荣在一家。

不鄙蒙阳疲病守，肯来同醉岸乌纱。

宋庠

宋庠　次韵范纯仁和郭昌朝寺丞见寄二首

言路再居无少补，护边三岁乏微勋。

非才自合投闲地，竭节终期报圣君。

老去风光流似水，病来世味薄如云。

读书记一将忘十，少壮谁教不自勤。

宋庠

