○南贑廵撫牌行廣東福建兵備官剿捕方略 【 剿捕】

據福建廣東布按二司參議等官張簡等、各呈剿捕事宜巳經行抑遵照案驗施行、所有方畧。恐致泄露。不欲備開案內。為此另行牌仰廣東嶺東福建汀漳等處兵備僉事顧應祥胡璉、密切會同守廵紀功贊畫等官、於公文至日、便可揚言本院新有明文謂天氣向煖。農務方新。兼之山路崎險。林木蓊翳若雨水洊至。瘴霧驟興。軍馬深入。實亦非便。莫若於要緊地方。量留打手機兵。操練隄備。其餘軍馬。逐漸抽回。待秋收之後。風氣凉冷。然後三者會兵齊進。或宣示遠近。或曉諭下人。文成最熟此一著賊可愚而動兵固可愚而用也此聲既揚卻乃大饗軍士陽若犒勞給賞為散軍之狀實則感激眾心。作興士氣。一面亦將不甚緊關人馬。抽放一處兩處以信其事 【 其實所散人馬亦可不遠而復】 預遣間諜。探賊虛實。有間可乘。即便齎糗啣枚。連夜速發。 【 當此之時、卻須捨卻身家、有死無生、有進無退、若一念轉動、便成大害、】 勁卒當前。重兵繼後。伺至其地。鼓譟而入。仍戒當先之士。惟在摧鋒破陣。不許斬取首級。後繼重兵。止許另分五六十騎。沿途收斬。其餘亦不得輒亂行次。違者就便以軍法斬首。重兵之後。紀功贊畫等官。各率數隊相繼而進。嚴整行伍先聲以奪其心務令鼓譟之聲連亘不絕使諸賊逃遯山谷者聞之不得復聚若賊首未盡。探其所如。分兵速躡不得稍緩使賊復得為計。巳獲渠魁。其餘解散黨與。平日罪惡不大。可招納者。還與招納。不得貪功。一槩屠戮。乘勝之餘。尤要振兵肅旅。如初遇敵。不得恃勝懈弛。恐生他虞使之不得復聚歸途仍將巳破賊巢悉與掃蕩經過寨堡村落。務禁摽掠。宜撫恤者即加撫恤。宜處分者即與處分。母速一時之歸。復遺他日之悔。本院奉　命而來、專以節制四省、沿邊軍職為務、即今進兵。一應機宜。悉宜稟聽本院。庶幾事有總領。舉動齊一。授去方略。敢有故違。悉以軍法論處。各官知會之後、即連名開具遵依揭帖、密切差人回報、

