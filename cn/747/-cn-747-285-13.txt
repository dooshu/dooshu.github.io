○敕幽州节度张守书

敕幽州节度副大使张守：昨史思明往，已有处分，赵堪适至，委曲知之。安禄山等轻我兵威，曾不审料，致今损失，宜其就诛，卿既行军，於法合尔。然此贼初叛，势尚未合，乘其虚弱，正可追擒，直为林ウ山深，恃不存之地，万一兽骇致损更多，以此思之，固须且守，伺其有隙，乘便翦除，如此筹宜，应是长策。且战者凶事，有胜有负，无以邂逅，遂至苍黄，使我骁雄，小有夺气。负罪者既其即戮，用命者亦宜奖。彼之小丑，何足可除？所有奏入，即当处分。平卢以北，动静须知，得其委曲，随事防备。委卿在远，一一必由，但量宜行之，奏未晚也。

