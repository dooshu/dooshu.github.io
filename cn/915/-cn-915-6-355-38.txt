◇皇女诔

厥初在鞠，王质华繁。玄发曜，蛾眉连娟。清颅横流，明眸朗鲜。迎时夙智，望岁能言。亦既免怀，提携紫庭。聪惠机警，授色应声。其进，好曰之经。辞合容止，闲于幼龄。猗猗春兰，柔条含芳。落英凋矣。从风飘。妙妙弱媛，窈窕淑良。孰是人斯，而罹斯殃？灵殡既祖，次此暴庐。披览遗物，徘徊旧居。手泽未改，领腻如初。孤魂遐逝，存亡永殊。呜呼哀哉！（《艺文类聚》十六）

