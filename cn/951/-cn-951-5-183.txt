艾性夫　题四止庵

团团青枫阴，绰绰万间屋。

下有避俗翁，扫石叠两足。

艾性夫

艾性夫　题四止庵

松关深更迂，中有安行路。

从渠马上人，笑我不出户。

艾性夫

艾性夫　题四止庵

本无食肉相，每饭甘藜羹。

侯鲭岂不佳，怯怯疑生兵。

艾性夫

艾性夫　题四止庵

红楼艳歌舞，乐极还生哀。

欹枕看儿戏，好怀终日开。

艾性夫

