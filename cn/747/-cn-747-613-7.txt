○南镇永兴公祠堂碑

越部凡七郡三十有八邑，提封所加，旁合溟海，由是崇元侯之命，建东征之府，其镇曰会稽山，其神为永兴公。国朝接周汉之统，元化大备，礼兹百神，受职祀典，锡以嘉号，视为诸侯。贞元九年夏四月，连率安定皇甫公，以前月丁酉诏旨，奉元玉制币，祷於灵坛。勤报功之享，循每岁之法。致斋野次，虔捧祝册。夜漏未尽，礼成三献。君子谓公能宣命以展敬，故祀神而降祉，克靖瓯越，大康东南。我修德刑，以牧黔首；神作雷雨，用登有年。明训式敷，幽赞斯效。观夫高麓回抱以蔽景，大泽下浸而蒸云，沈潜龙虎之姿，泱漭风霆之气，灵卫交戟，宫洞门，神其在焉。宠被侯服，是宜札瘥不生，水旱罔，允答宸虑，长於众山。乃铭石ヂ垣，以代彝器。其辞曰：

天秩乔岳，奠兹南方。精合晦明，化备柔刚。帝念下土，延神致祥。清庙既辟，华虫有光。乃卜元辰，爰诏方伯。尔克精享，神其昭格。荐惟诚，金奏匪乐。时臻太和，人受景福。元德孔鉴，虔恭肃祗。陈信不匮，形乎正辞。

