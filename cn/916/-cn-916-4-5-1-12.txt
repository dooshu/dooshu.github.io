【从军行】

苦哉远征人。飘飘（《类聚》作遥。六臣本《文选》注云。五臣作遥。）穷四遐。（《类聚》作西河。乐府云。一作穷西河。）南陟（《类聚》作涉。）五领巅。北（群书校补作比。戍长城阿。深（六臣本《文选》注云。五臣作□。本集作□。）谷（乐府作□谷。注。一作深谷。）邈（本集作深。乐府同。又注。一作邈。）无底。崇山郁嵯峨。奋臂攀乔木。振迹涉（《类聚》作陟。）流沙。隆暑固已惨。凉风严且苛。夏条集（群书校补作焦。乐府同。又注云。一作集。六臣本《文选》注云。五臣作焦。）鲜澡。寒冰结冲波。胡马如云屯。越旗（《类聚》作□。）亦星罗。飞锋无绝影。鸣镝自相和。朝食（乐府作餐。本集作餐。六臣本《文选》注云。五臣作餐。）不免胄。夕息常负戈。苦哉远征人。抚（李善本《文选》作拊。《类聚》、乐府、群书校补同。《御览》作附。）心悲如何。（○《文选》二十八。《乐府诗集》三十二。本集六。群书校补。《诗纪》二十四。又《类聚》四十一引河、阿、罗、戈、何五韵。《御览》三百二十八引戈、何二韵。）

