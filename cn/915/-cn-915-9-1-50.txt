◇均选诏（五月正月丁卯）

在昔周汉，取士方国。顷代凋讹，幽仄罕被，人孤地绝，用隔听览，士操沦胥，因兹靡劝，岂其岳渎纵灵，偏有厚薄，实由知与不知，用与不用耳。朕以菲德，君此兆民，而兼明广照，屈於堂户，飞耳长目，不及四方，永言愧怀，无忘旦夕。凡诸郡国旧族。邦内无在朝位者，选官搜括，使郡有一人。（《梁书·武帝纪》中）

