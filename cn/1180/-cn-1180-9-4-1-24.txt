闵予小子

一章十一句


首节讲：成王免丧，始朝于先王之庙，而作此诗也。若曰：服新命者当知持危之戒，守盈成者宜切继先之思。





闵予小子，遭家不造，茕茕在疚。

小子，成王自称。遭，遇也。造，成也。茕茕，无所依意。疚，哀病。闵予小子，今日之继体守成，以天命则未固也，以人心则未孚也，盖遭家不造矣。况我皇考，见皆茕茕然在此疚病之中，今虽免丧，朝庙之日，念之有难为情矣。





於乎皇考，永世克孝。

於乎，叹词。皇考，指武王。永世，终身意。夫以其眇躬而当不造之家，复失皇考之祐，我将何以为继序之图哉？亦惟法皇考之孝耳。於乎皇考也，事亲以孝，善继善述，盖终其身而不忘者。

二节讲：所谓永世克孝何如？





念兹皇祖，陟降庭止。

念，思念。皇祖，文王也。陟，是升。降，是。观其于皇祖既没之后，常切思念之心。善继其志，恍然若与之契也；善述其事，恍然若与之接也，有如皇祖之陟降于庭焉。其克孝于此可征矣。





维予小子，夙夜敬止。

小子，成王自言。今我小子之视皇考也，敢不夙夜之间敬以自持，兢兢然不忘皇考之思乎？

末节讲：





於乎皇王，继序思不忘。

皇王，兼指文、武。序，是相传之统序。所以然者，盖於乎我皇祖之业，皇考继之；皇考之业，小子继之。是其先后相传之序，不可自我而坠也。故我之所以夙夜敬止者，正欲崇大化之本，以就皇王之业，思继此序于不忘耳。不然先王之所望于小子者，其谓我何哉？

吁！成王于朝庙之初，即思以守文、武之业，此所以为有周之令主欤！





