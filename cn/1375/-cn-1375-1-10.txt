黄州快哉亭记


江出西陵，始得平地；其流奔放肆大，南合沅湘，北合汉沔，其势益张；至于赤壁之下，波流浸灌，与海相若。清河张君梦得，谪居齐安，即其庐之西南为亭，以览观江流之胜；而余兄子瞻名之曰“快哉”。盖亭之所见，南北百里，东西一合，涛澜汹涌，风云开阖；昼则舟楫出没于其前，夜则鱼龙悲啸于其下；变化倏忽，动心骇目，不可久视，——今乃得玩之几席之上，举目而足；西望武昌诸山，冈陵起伏，草木行列，烟消日出，渔夫樵夫之舍，皆可指数：此其所以为“快哉”者也。

至于长州之滨，故城之墟，曹孟德、孙仲谋之所睥睨，周瑜、陆逊之所驰骛，其流风遗迹，亦足以称快世俗。昔楚襄王从宋玉、景差于兰台之宫，有风飒然至者，王披襟当之曰：“快哉此风！寡人所与庶人共者耶？”宋玉曰：“此独大王之雄风耳，庶人安得共之？”玉之言，盖有讽焉。夫风无雄雌之异，而人有遇不遇之变；楚王之所以为乐，与庶人之所以为忧，此则人之变也，而风何与焉？

士生于世，使其中不自得，将何往而非病；使其中坦然，不以物伤性，将何适而非快？今张君不以谪为患，穷会计之余功，而自放山水之间，此其中宜有以过人者：将蓬户瓮牖，无所不快；而况乎濯长江之清流，揖西山之白云，穷耳目之胜以自适哉？不然，连山绝壑，长林古木，振之以清风，照之以明月，此皆骚人思士之所以悲伤憔悴而不能胜者，鸟睹其为快也哉！元丰六年十一月朔日赵郡苏辙记。

题记：快哉亭在什么地方？当长江出西陵峡之后，汇合沅江、湘江、汉江、沔江，气势更加壮阔，等长江流到赤壁之下，竞如海一般了。快哉亭就在这个地方。可以看到大江奔流的盛况，所以苏东坡名之曰“快哉”。作者这样描述在还快哉亭的所见：“南北百里，东西一合，涛澜汹涌，风云开阖；昼则舟楫出没于其前，夜则鱼龙悲啸于其下；变化倏忽，动心骇目，不可久视，”这正合东坡居士的胸怀，“快哉亭”这个名字叫到了最妙处。

文章用平淡、朴实的文风铺叙开来，最后说到了人生境界的妙处：“士生于世，使其中不自得，将何往而非病；使其中坦然，不以物伤性，将何适而非快？”况且“濯长江之清流，揖西山之白云，穷耳目之胜以自适哉？”谁又不快乐呢？真是“快哉亭”啊！

作者简介：苏辙，字子辙，北宋文学家。眉州眉山（今属四川）人。苏洵子，东坡弟。与父洵兄轼，合称“三苏”。为“唐宋八大家”之一。





