观宋牧仲比部家藏赐画歌

宋侯世胄称词伯网罗墨蹟有奇癖自矜手眼曾摩挱家藏赐画皆拱璧锦囊绣带重?束堆案黄金不肯粥临发江关要我看讶许光芒满书屋玉女湘娥翩絶伦?姿奇服难具陈精移神骇看不定谛视方知是洛神千年人物推周昉妃子捻花注幽想鹦鹉前头无片 言愁见东风自来往写生更有山鹧图差池羣雀声喧呼猩红小玺周四角宣和谱载非馍糊平坡大麓来狮子母顾其儿若狂喜电眸斗尾蹴寒空振壑摧林势未已近时西域贡天家

至尊色动都人夸按图比质毋乃是青天黯淡扬风沙此皆坐卧可十日片时过眼徒咨嗟於乎文康相国调羮日召对有时前至膝诏颁珍画宠三公宋元旧物宫中出相国平生室如罄宝此丹青时啸咏墨庄画舫皆等闲赐出

先皇臣所敬可怜能事惨经营浩劫频过光怪生什袭埋藏等弃置无人得见伤人情此日东南半豺虎销沈粉绘如尘土君当秘此归何许往渡黄河好护持毋使蛟龙横攫取

