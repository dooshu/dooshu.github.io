黎廷瑞　归来

曾奏明光忝末科，青山回首已霜荷。

偷生甚媿秋胡妇，拊事总成春梦婆。

早慕功名成事少，晚谈空妙得心多。

斜阳一曲归牛背，笑杀南山白石歌。

黎廷瑞

黎廷瑞　归来

幸未缁尘染素衣，归来既避北山移。

田园有味閒方觉，道路多岐晚始知。

栗里新衔五柳传，花蹊旧业四松诗。

少游款段犹嫌累，到处风尘藤一枝。

黎廷瑞

黎廷瑞　归来

渺渺舦兰远路渐，灵龟何必为余古。

还家早似千年鹤，乘世元无六月蟾。

元叟为官犹号漫，陶翁未仕已名潜。

吴人终未谙羊酪，刚道莼羹似蜜甜。

黎廷瑞

