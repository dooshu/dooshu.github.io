方岳　次韵牡丹

洛阳儿女惜花残，认得愁痕入黛峦。

夜雨正惊春冉冉，晴风欲堕玉珊珊。

一诗自直加城璧，千时谁分径尺槃。

烦与丁宁留醉在，窗绡深掩护轻寒。

方岳

方岳　次韵牡丹

银壶贮雪褪轻红，费尽思量句不工。

若使春风但桃李，春风殊未可雌雄。

方岳

方岳　次韵牡丹

娇红深倚翠云团，仿佛三生吴彩鸾。

诗眼顿惊春富贵，雨侵衫袖不知寒。

方岳

