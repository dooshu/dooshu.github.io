陆游　渔扉

湖上千峰翠作围，正应佳处著渔扉。

迂疏自计难谋食，老病谁令未拂衣？

万里沧波鸥乍没，千年华表鹤重归。

一盂粟饭吾何恨，自古高人有采薇。

陆游

陆游　渔扉

蜻蜓浦上一渔扉，回首人间万事非。

卖药山城携鹤去，看碑野寺策驴归。

偶因束带悲腰减，常为梳头感发稀。

午睡定知无客搅，曲肱闲看雨霏霏。

陆游

