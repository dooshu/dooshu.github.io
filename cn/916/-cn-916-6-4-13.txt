【和王长史卧病诗】

□卑岫款崇崖。派别朝洪河。兔园文雅盛。章台冠盖多。渊襟眷睿岳。燮（本集作庆。）赞动□歌。顾影惭□服。载笔旅江沱。缟衣分（本集作纷。）可献。琴言暧（本集注云。一作暖。）已和。青皋向还色。春润视生波。岩垂变好鸟。松上改陈萝。日与岁眇邈。归恨积（本集云。一作根稍。《诗纪》云。一作稍。）蹉跎。愿缉吴山杜。（本集作社。）宁袂楚池荷。（本集作衤夫楚□池。）清风岂孤劭。功遂怀曾阿。勿药良有畅。荏苒芳未过。幸留清尊味。言藉故田莎。（○本集四。《诗纪》六十。）

