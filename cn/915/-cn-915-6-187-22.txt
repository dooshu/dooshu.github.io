◇魏诸王同匹夫

异哉，魏氏之封建也！不度先王之典，不思藩屏之术，违敦睦之风，背维城之义。汉初之封，或权侔人主，虽云不度，时势然也。魏氏诸侯，陋同匹夫，虽惩七国，矫枉过也。且魏之代汉，非积德之由，风泽既微，六合未一，而雕剪枝干，委权异族，势同《疒鬼》木，危若巢幕，不嗣忽诸，非天丧也。五等之制，万世不易之典，六代兴亡，曹ぁ论之详矣。（《魏志·陈思王植传》注）

