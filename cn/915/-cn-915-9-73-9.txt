◇奏南北郊牲色议

案周礼，大宗伯以苍璧礼天，黄琮礼地。郑玄又云：皆有牲币，各放其器之色。知礼天圆丘，用玄犊，礼地方泽，用黄牲矣。牧人云：几阳祀用も牲。阴祀用黝牲，郑玄云：も，赤黝黑也。阳祀，祭天南郊及宗庙，阴祀祭地北郊及社稷。祭法云：燔柴於秦坛，祭天也，瘗埋於泰折，祭地也，用も犊。郑云：地阴祀，用黝牲。与天俱用犊，故连言之耳，知此，祭天地即南北郊矣。今南北两郊，同用玄牲，又明堂宗庙社稷俱用赤，有违昔典。又郑玄云：祭五帝於明堂，勾芒等配食。自晋以来，并圜丘於南郊，是以郊坛列五帝勾芒等。今明堂祀五精，更阙五神之位，北郊祭地，而设重黎之坐，二三乖舛，惧亏盛则。（《南齐书·礼志》上，建武二年，祠部郎何佟之奏。）

