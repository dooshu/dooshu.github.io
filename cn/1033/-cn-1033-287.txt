洪咨夔　七夕

好个牵牛织女天，凄其独夜不成眠。

柳家细婢何能问，太尉粗人祗自怜。

比翼难磨终古恨，妩眉未了宿生缘。

新凉如水谁消得，平等天公也解偏。

洪咨夔

洪咨夔　七夕

黄姑织女万古心，脉脉欲渡银河深。

有齐委女起拜月，绿发一缕蒙金针。

眼明志针如志鹄，针发相投如破镞。

回身拍手笑乃翁，字大行疏烧矮烛。

洪咨夔

