○本命醮三尊词

伏闻大道昭明，独著好生之化；天真慈惠，偏宏济物之仁。亭育必均，抚临无失。臣自惟凡陋，叨荷宠荣，未著勋劳，氵存深渥泽，而维鹈起诮，聚鹬为灾，盖薄德而招，亦蒙所萃。三命之内，别有刑冲；九曜之中，仍周临照。敢因元命，虔叩上元，伏希回此凶衰，锡其祯贶，赦过尢於既往，解厄会於将来，得倾忠赤之心，上答乾坤之泽。誓当砥砺，以答元慈。不任。

