苏轼　春帖子词

阳谷宾初日，清台告协风。

愿如风有信，长与日俱中。

苏轼

苏轼　春帖子词

草木渐知春，萌芽处处新。

从今八千岁，合抱是灵椿。

苏轼

苏轼　春帖子词

圣主忧民未解颜，天教瑞雪报丰年。

苍龙挂阙农祥正，老稚相呼看藉田。

苏轼

苏轼　春帖子词

昨夜东风入律新，玉关知有受降人。

圣恩与解河湟冻，共得中原草木春。

苏轼

苏轼　春帖子词

翰林职在明光里，行乐诗成拜舞中。

不待惊开小桃杏，始知天子是天公。

苏轼

