○與馬參將書 【 嶺西水寇】

七子惟元美多有用之文子相在閩諸書牘記載俱隹于□明卿僅存一二子與公實茂秦則絕無可存者總之自成為一代文人不必強以所短求之也

大率嶺西濱海地方。兵多不習水戰賊船未泊時。宜先行清野之法。使賊登岸。一無所掠。而勢又不敢離船太遠我兵大營與賊艘相望。可一二十里。時出小隊挑戰。彼即退遁無疑。不遁則我兵以靜制動。必勝亦無疑。若賊以小艇載數人以餌我。而我兵貪之。未有不墮其計者。然此特可為邀擊計。捍地方一時之患耳。至欲取全勝。樹大功必非巨艦水戰不可水戰無具。雖有萬眾無能為。鄙人上狀軍府、請發巨艦、業巳數月、竟無隻櫓西來、祗為畫餅奈何、項見麾下為山海增兵之議、具悉忠謀、又聞久負韜略、此來必為嶺西福、鄙人前所陳、得無以為書生之談乎、同心共濟、適在此時、不敢不罄其愚耳、

皇明經世文編卷之三百三十一終







