蔡肇　送钱齐玥倅苏州二首

一尉东南屈指中，雍容车骑旧儿童。

郎君扇枕家中晚，侍史焚香省户空。

十里浮梁晴卧蝬，一江春水净磨铜。

三年官满东吴去，为具扁舟破浪风。

蔡肇

蔡肇　送钱齐玥倅苏州二首

洞庭飞雨打湘弦，燕寝凝香思渺然。

四者难并知我老，七言俱赋为君妍。

杂花绕径迎篮举，春鸟喧洲起画船。

闻道山公方启事，重看一鹗在秋天。

蔡肇

