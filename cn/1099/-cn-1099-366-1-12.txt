○大將軍戚公請告歸登州序 【 將畧】

中國之患。北有胡。東南島夷棘焉。秦城臨洮至遼東延袤萬里。控弦之民。不敢南向而牧。後世諱其事。而修其功。遣侲男女。齎五穀百工成島夷。後世被其毒而議其罪。　國朝防胡立九鎮。自山以東負海之郡。淮浙閩廣。築城置守。盡于珠?。皆倭以也。可謂　聖人慮事者乎。魏鄂宋凉轉戰逐北。建功萬里之外。矯矯虎臣。將將之善。繇　高皇帝。　長陵北伐犁其王庭。而令自臨武節。假諸臣有一可使。惡有榆木川之事乎。島夷自洪武時。固巳患其慓悍。正統遂殘挑渚擐甲之人。竟無能挫其鋒者。報國謂何。嘉靖壬子、倭大入寇、浙東西江南北、以至閩越、咸罹其禍、督府數易、羽檄四馳、竭府庫之財、不足於糧饟、募梟鷙之徒、不足於行陣、數萬之眾、賊常以一矛走之。天下大震、大將軍戚公時參將、分部台州、為鴛鴦陣教戰。其節制士。無不一當百賊犯台州殲之、已徙部閩中、賊方壁福清、戰於牛田殲之、走興化、又殲之、賊乃大創穴??浸平、而閩浙免於鋒鏑、無不欲尸視公矣、當是時。公名大顯。天下無問識不識。皆知戚公。隆慶初、匈奴入塞、詔備薊州、公曰、禁兵則恣睢。召募則烏合。徵發則道敝。分戍則坐饑。邊郡良家子。以浙兵法分合更番訓之。三年乃可議戰。故公在鎮。未嘗徼一戰之利。所謂節制之兵也。匈奴款塞。願為臣妾。夫豈呼韓之運。勝筭得焉耳。用於南如彼。用於北如此。使遇　高皇帝。萬戶侯豈足道哉。閫帥某曰、今之將難矣。古司馬法閫以外聽於將軍。致屈萬乘以信其威。何可得於今日。文墨之吏。實握其權。一不如令。吏得以法議之。且非獨此也。將相和調。則事允濟。故平勃交驩。天下不以貶兩人。夫皆社稷之役耳葢言江陵也將軍雅善江陵江陵沒言者并擊將軍故罷去日者相臣弃賓客。大將軍遂有人言。挈挈而南。猶尚以前過也。倉公治病、隨地而異、公故習南北之勢、亦欲起贏越而強之、驥千里而縶其足、公病則宜、公曰不然、不侫席先人之業、結髮行間、天誘其衷、所向克遂有功、皆　上神武、中外大臣推轂之力也、不侫何有焉。蕞爾武夫、致位上將、祖父妻子、恩澤優渥、功名顯於三垂、寧尚有不盡乎、介胃四十年、筋力竭、南為瘴厲見欺、即慕馬革之名何益　國事、向與武夷君要言、南平島夷、北靖胡虜、黃冠重遊、久而未復、武夷君之為討、何以解焉、登州近三神山、仙人往來、歸置妻子、黃冠從之、庶幾安期之志、國家人才如彭蠡陽鳥、何少不侫、葉子曰、三代下人品、獨多子房、謂功成不居、而從赤松子也、不意千載戚公繼其芳躅、公所言安期生意深遠矣、射楊葉百中而息、鵬不難九萬里而南、其息亦以六月、斯造化之玄機、豪傑之卓識也、子房雖辟穀。強起高后。　上方拊髀頗牧安期公詎能乎公第黃冠往矣。

皇明經世文編卷之三百六十六終







