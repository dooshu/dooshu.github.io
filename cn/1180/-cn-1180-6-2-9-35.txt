答宋阳山


徽州丝绢事，明旨处分已尽，抚按诸君奉而行之可也。此事虽由殷石汀议处欠当，然既奉钦依，则令由上出，乃不行申诉，辄纠众鼓譟，是抗王法也。此而不惩，则天下效尤，渐不可长。

当事者动以激变为言，挟众以胁朝廷，非所以佐天子振纪纲而齐海内也。且以北虏之强，南夷之犷，朝廷折箠而制之，皆反手絷颈絷致阙下。彼素称衣冠文物之区，渠敢反乎？有以待之，不足畏也。





