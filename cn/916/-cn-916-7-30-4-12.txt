【於穆】

〖汉第十一曲芳树改为於穆。言大梁阐运。君臣和乐。休祚方远也。〗

於穆君臣。君臣和以肃。关王道。定天保。乐均灵囿。宴同在镐。前庭（乐府云。一作庭前。）悬鼓钟。左右列笙镛。缨佩俯仰。有则修（《类聚》作备。乐府同。）礼容。翔振鹭。骋群龙。隆周何足拟。远与唐比踪。（○《乐府诗集》二十。《诗纪》九十五。又《类聚》四十二引肃、保、镐、镛、容五韵。）

