【奉和晚日杨子江应制诗】

诘旦金铙（文苑误作今晓。）发。骖驾出城□。鲜云临葆盖。细草藉班轮。千里烟霞色。四望江山春。梅风吹落蕊。酒雨减轻尘。（文苑作青城。）日斜欢未毕。（文苑作跸。）睿想良非一。风生叠浪起。雾卷孤帆出。□藻丽繁星。高论光朝日。空美邹枚侣。（《诗纪》云。一作举。）终谢渊云笔。（○文苑英华百七十九作奉和晚日杨子江应教。《诗纪》百二十三。）

