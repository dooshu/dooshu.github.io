【苦暑诗】

暮日（本集作日暮。文苑同。）苦炎溽。迁坐接阶（本集、文苑作长。）廊。月丽□娥影。星含织女光。栖禽动夜竹。（本集作行。）流萤出暗墙。香盘糅鲜（文苑云。一作鳞。）粉。雕壶（文苑作台。注云。一作壶。）承玉（本集作蔗。）浆。白羽徒垂（文苑作摇。）握。（本集作幄。）绿（《类聚》作渌。）水自周堂。弱纨犹觉重。纤□尚（文苑作向。）少凉。弄风思汉朔。戏雨忆吴王。玄冰（文苑作水。）术难验。赤道漏犹长。谁能更吹律。还令黍（本集作暑。）谷凉。（○本集作苦热。《类聚》五。文苑英华二百十。《诗纪》八十八。）

