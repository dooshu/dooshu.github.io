陆蕴


蕴字敦信，侯官人。登绍圣四年（1097）进士第。大观元年（1107），辟雍司业。三年（1109），太常少卿。议原庙不合，黜知瑞金县。政和三年（1113），试中书舍人。七年（1117），擢御史中丞，颇论事，言皆中时病。定和初，以龙图阁待制知建州。引疾，提举南京鸿庆宫。宣和二年（1120）卒。

感皇恩

旅思

残角两三声，催登古道。远水长山又重到。水声山色，看尽轮蹄昏晓。风头日脚下，人空老。

匹马旧时，西征谈笑。绿鬓朱颜正年少。旗亭斗酒，任是十千倾倒。而今酒兴减，诗情少。







