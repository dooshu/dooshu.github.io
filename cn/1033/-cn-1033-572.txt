洪咨夔　中春中浣一日老人挈累下西市寓舍越三日某行感而赋诗呈友人二首

血气危频复，头颅老数奇。

家如缘角鼠，身是脱筒龟。

草树春离列，云山晚蔽亏。

意行随所到，不必问何之。

洪咨夔

洪咨夔　中春中浣一日老人挈累下西市寓舍越三日某行感而赋诗呈友人二首

吐气韶华裹，关心晓唘边。

鹧鸪天性在，杜宇世情然。

怒笋如泥煮，殷花蘸乳煎。

须君来共此，已办杖头钱。

洪咨夔

