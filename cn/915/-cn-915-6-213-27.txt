◇秋可哀

秋可哀兮，哀秋日之萧条。火回景以西流，天既清而气高。壤含素霜，山结玄霄。月延路以增夜，日迁行以收晖。屏于箧笥，纳纶缟以授衣。秋可哀兮，哀新物之陈芜。绸朔以敛稀，密叶ベ以陨疏。雁擢翼于太清，燕蟠形乎榛墟。秋可哀兮，哀良夜之遥长。月翳翳以隐云，星胧胧而没光。映前轩之疏幌，後帷之闲房。拊轻衾而不寐，临虚槛而褰裳。感时迈以兴思，情怆怆以含伤。（《艺文类聚》三，《初学记》三。）

秋可哀兮，哀南亩之□荒。既采萧于大陆兮，又刈兰乎崇冈。（《御览》五十六）

