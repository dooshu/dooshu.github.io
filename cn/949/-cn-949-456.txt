范成大　复作耳鸣

至音岂寂透希夷，珍重幽田为发挥。

妙用何关新卷叶，圆通自有倒闻机。

梦中鼓响生千偈，觉後舂声失百非。

寄语爵阴吞贼道，玉床安稳坐朱衣。

范成大

范成大　复作耳鸣

东极空歌下始青，西方宝纲奏韶英。

不须路入兜玄国，自有音闻室筏城。

牛蚁谁知床下斗，鸡蝇任向梦中鸣。

如今却笑难陀种，无耳何劳强听声。

范成大

