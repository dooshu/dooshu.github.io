第五十三回　病痈疽太祖驾崩　失统绪晋王依诏



诗曰：



开基匪易守基难，十八年劳马上间。



有子何用传大弟，误遵母命送江山。



话说宋太祖自领诺太后传位与二弟光义，不觉又过三年，太后年已八旬又三，一病不起，崩于内寝。太祖兄弟哭泣服丧，文武百官挂孝素服，安葬皇陵。不多细述。



其时只有北汉主刘钧未下，然太祖自胜南唐后，仍不以北汉河东为意。为人不劳即逸，太祖自即位后，前十年不离盔甲马上，自十年后，不征伐者数载，年近五旬了，沉溺于逸暇中，不记黄石公之劝勉，以为文有军师、赵普等，武有高、曹、潘、王诸人，只是深宫闲暇，不念前劳，粉黛三千，金钗十二，椒房尽是娉婷，宫院群妆国色。贵为天子，六宫承恩，群争望幸，其中巫峡自荐，雅意逢迎，自然将一个英明猛勇君王，晚年迷得如痴似醉。今日在东宫把盏联欢，明日又在西宫围炉开瓮，于是捧兕承槽，御杯漱醪，奋髯踑踞，枕曲藉糟，恍然而醒，又兀然而醉。太祖自此以酒色相继，昼夜不辍，龙颜从此渐觉消减。苗军师看着圣上与前马上时大变，即面奏曰：「洞房清宫，名曰寒热之媒；皓齿蛾眉，名曰伐性之斧；甘脆肥浓，名曰腐肠之药。今陛下越女在前，齐姬在后，纵欲于曲房隐闲之中，此甘餐毒药，恐伤圣体，大失天下所望。况青宫尚稚，未能强立，求陛下自爱。」



奈太祖原素性不羁。未御极时，本是一个新丰市上英雄，今闻军师所谏，理之明知者，口虽嘉纳之，然不能舍此二事而行。苗军师只得叹息而已，亦无奈之何。



未几酒兴倍浓，美色愈加。有等奸臣邀宠，又假青万选，奏以豫北竹叶，剂南鸟程，由是远方来贡者不绝于路，一时浮议鼎沸。岂知酒毒非常，太祖大醉，入房醒来，忽觉身体发热，如炙一般。早起召太医诊脉，皆以关脉浮数，恐主发痈疽病，是宜用败毒等方。苗军师急入宫求见问候，并力谏主上以所病皆因酒毒所发，必须专心服药，方能奏效。自此须当切戒，以培龙体。当日太祖自知病深，故勉强戒过酒数天。奈五盏不交，终觉三浆难溃，欲登大饭之山，必先入酒泉之郡。故世俗所云，凡人嗜酒日久，肚里定省酒瘾之患，此后纵欲，戒之不能，实乃真的。当日太祖强忍戒不上七八天，便粒食不沾口。细想酒虽有害，但撤去不用，又饔餐难下箸，以此终日不食，岂不要饿死了，倒不如少用些酒以节为高。讵知初时少饮，原来好酒之汉，见了佳酿，那能忍口，不免由少而多，至八九分醉意，方能住手。此是举世之人皆然，迥非太祖一人偏好也。然天子之贵，岂乏药饵以退其病，惟功不能补过，非关服药罔效的。



又半月之后，龙背上突起发个毒疽，不问而知，为背痈了。至病势日增，饮食不进，太祖渐渐日夜昏迷。举朝文武大臣，已知主上山崩期日近，独有御弟二王爷光义，心中暗喜登基之期已近。前因寿州不思救驾，太祖欲治罪时刻，惊惧在心，今见太祖染此恶疽，遂即放下忧心。当初杜太后有旨，命太祖将大位传己，故心安了。



此日太祖自知将危，传语晋王二弟，汝其勉之，以承朕志。光义含泪揖奏曰：「我主病势虽深，只宜安静调养，勿要劳心。至于国家重器，则万岁之后，即有德昭侄儿，弟焉敢妄为，恐于后人议论。陛下须当酌之。」太祖曰：「不然，德昭年尚十一，幼稚无知。况初时太后有嘱朕以大位付汝，朕当时一诺唯承之。朕遵母命，汝遵朕旨，还有何人后议？朕观汝龙行虎步，他日必为太平天子。德昭儿年轻，当善遇之。再有四件大事，朕未能全得，尔当成全之，亦朕为尔佐弼之谋也。第一者河东之地未平服，不可不取。第二者山后杨业父子英雄智略，萃于一门，须当厚聘之，以大用。第三者朕征服南唐时，半途中遇一张齐贤，此人有大才，可当宰相之任。当时吾不收用之，特留与尔作相。此人得任宰相，大有益于国者。太行山一将名呼延赞，英雄忠勇可用，是文武得人也。须当记此四事，朕死无恨。」当时光义揖拜受命。宋后曰：「二王叔接继江山，将吾母子置于何所？」太祖曰：「非此无安置汝母子，今二王叔接继，何异于朕，必能共保富贵，不需忧也。」太祖再唤其子，德昭当时下跪，流泪满面。太祖言：「为君不易，今依太后命，传位与二王叔登基，仍是一家骨亲，长保富贵，不需忧虑也。」德昭含泪依旨，叩谢起来。母子仍坐侧。



此夕太祖昏沉睡去，梦见陈希夷立御床前，揖拜毕，与他握手曰：「山人特来与陛下一别，从此回天，以了俗世了。」太祖凄然下泪曰：「可有延缓朕之寿命否？」陈抟曰：「此数已定。陛下原五纪外之寿数，理合就此回位，不需伤情也。当初受困南唐时，皆中毒水，虽蒙神水救回，余患尚留肠胃，故黄石公临别时早知陛下有此毒患，故以危言恳旨，当戒酒色。不料陛下于此二者全躭，所以引余毒发疽，难以救拔。今山人别去，且等候陛下龙驾，三天后再会。」语毕，大袖一拂，向天而去。原来陈抟老祖前曾受太祖封以华山为睡仙恩典，故于三天前来报知。当日太祖醒来病加沉重，自知不起，急召光义弟及德昭王子入宫，戚然吩咐一番，言声不响，气息不继，嘘嘘呼吸。按史上有批点，光义问候太祖之时，并无太祖妻儿在旁，宫监远隔，但闻太祖言呼：「光义，汝早当为之。」云云，烛照一室，红光摇影，已报驾崩，是千古疑案，事之不明也。



太祖一崩，宋后皇子御弟等大哭。传召众大臣文武，人人悲泣，诏颁天下，开丧挂孝，禁绝鼓乐。葬毕，光义登基。昭示中外，议于明年正月改宋国号，大赦天下，赠宋后为开宝王后，迁至西宫，进封皇御侄德昭为八大王，宠遇特隆。王妃顾氏进封皇后。苗从善、高王爷、曹彬、王全斌、潘美一班前辈功臣皆已极品，不能再升，只加俸禄而已。其余五少阳将，由侯爵晋封为公爵，五少阴将，加封五郡王。只有高平王妹丈高怀德功劳浩大，进加九锡。郑印，念他所立功，又父有功被误杀了，复加九锡。余者皆加三级，或一命之荣不等，不再烦表。



当日宋太宗自即位后，注意用兵，以承太祖威武之志。一日谓群臣曰：「河东辽下皆吾敌国，先帝驾崩之时，以河东之地必取，山后杨家父子，聘他来朝，不然反为北汉刘钧所用，非我利也。且太行山有勇将呼延赞，可聘收用之。再命人往金陵访张齐贤，回朝大用。」



旨下，即着君保速赴太行山招取呼延赞，又差冯茂复往金陵访取张齐贤，令高君佩往山后延聘杨家父子。先着工部尚书符彦卿，督修造无佞府，以待杨家一门来投居住。再令高王爷训练三军，以待下河东征伐北汉。再敕郑印各路催粮。各政令一一皆施行。再令高王爷依太祖遗制。河东征服刘钧，再敌北辽之事，已有南北两宋之书，不必复赘矣。



太祖英明神武，开基不过享国十七年，却不得后嗣接继，依妇人之见耳。迨后，太宗光义虽听赵普谄言，立子窃位，但其心已欲之，不待赵普唆惑。及至第九传高宗于金兵起难之后，方是太祖嫡嗣复承大统。



今三下南唐李景称臣，年年纳贡，岁岁来朝，不敢稍萌异志，东南一带自此承平，不复见兵戈扰攘，四民集业，海不扬波，皆藉太祖延将用命之力，以安黎庶也。按史，宋太祖自三十六岁登基，在位一十七年，五十三而崩，史之实据也。有七律诗咏之曰：



耿耿陈桥见帝星，宏开宋运际光明。



干戈指处狼姻灭，士马驱乘宇宙清。



雪夜访求谋国计，酒杯消释建封宁。



专征一念安天下，西海苍生仰太平。



（校点者：于枚　梅素）


