苏轼　送范中济经略侍郎，分韵赋诗，以"元戎十乘以先启行＂为韵，轼得

梁李久乐祸，自焚岂非天。

两鼠斗穴中，一胜亦偶然。

谋初要百虑，善後乃万全。

庙堂选世将，范氏真多贤。

仁风被宿麦，绿浪摇秦川。

号令耸毛羽，先声落虚弦。

我家天一方，去路城西偏。

投竿困障日，卖剑行归田。

赠君荆鱼杯，副以蜀马鞭。

一醉可以起，毋令祖生先。

苏轼

