买路钱


凡死人出殡，柩前必以一人散放冥镪，谓之“买路钱”，云以施之沿途诸鬼者。某省铁路代表入京，将有所运动。一日，路遇某显者之丧，驻足道旁观之，误践所放冥镪，归家寒热大作，有鬼附其身，呓语无度，而能与人问答。或问何故为祟，鬼曰：“吾向者株守路旁，穷饿欲死，近始厕列要津。今日所得之买路钱，忽被其践踏破坏，吾何为不祟之？”





