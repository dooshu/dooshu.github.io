○孟州敕旨

敕：昔冯异之守盟津，已建军号，近光弼之保伊洛，先据三城，盖以河有造舟之危，山有摧轮之险，左右机轴，表里金汤。既当形胜之地，实为要害之郡，令所制，岂限常规？积万庾於敖前，尤资地利；列二矛於河上，须壮军声。其河阴县宜割属孟州，仍改为望县。其河清县却还河南府收管，县官等并准前敕处分。其东都镇遏兵马，依前属东都防御使。郑、滑、汝州防戍兵各一千人，令宏敬权指挥，事平後续有处分。

