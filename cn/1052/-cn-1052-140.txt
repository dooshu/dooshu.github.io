佚名　哲宗上太皇太后册宝五首

大矣孝熙，师民以躬。

奉承实册，钦明两宫。

万乐具举，一人肃雍。

化县上始，四海来同。

佚名

佚名　哲宗上太皇太后册宝五首

皇帝仁孝，总临万方。

褒一其观，日严以庄。

龙兗翼翼，玉书煌煌。

傅之亿世，休有烈光。

佚名

佚名　哲宗上太皇太后册宝五首

总裁庶政，拥佑嗣皇。

金羽玉简，烂其文章。

众歌警作，筦声将将。

保安四极，降福无疆。

佚名

佚名　哲宗上太皇太后册宝五首

涂山之德，渭涘之祥。

图徽实册，玉色金相。

管弦烨煜，钟鼓喤喤。

天之所容，既寿而昌。

佚名

佚名　哲宗上太皇太后册宝五首

玉车临御，凤盖棼丽。

奉承宝册，弥文盛备。

抗声极律，助我孝熙。

天之所佑，万寿无期。

佚名

