【壮哉行】

萋萋春草生。王孙犹有情。差池燕始飞。夭袅桃始荣。灼灼桃悦色。飞飞燕弄声。檐上云结阴。涧下风吹清。幽树虽改观。终始在初生。松茑欢蔓延。つ葛欣累萦。眇然游宦子。悟言来未并。鼻感改朔气。心伤变节荣。□傺岂徒然。澶漫绝音形。风来不可托。鸟去岂为听。（○本集七作悲哉行。草堂诗笺三十二秋兴诗注引飞飞燕弄声一句。○逯案。《类聚》、乐府引作谢灵运悲哉行。今两存之。俟考。）

