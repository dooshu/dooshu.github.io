汪元量　麻姑仙坛歌

麻姑飘飘出烟雾，红尾凤飞骑不住。

青城山高风露寒，佩环挂着山花树。

花雾蒙蒙香湿衣，一点柔红泻香露。

群仙行酒擘麒麟，玉眃金盘间犀箸。

琼環笛含氤氲，二十三弦语幽素。

琼台醼罢醉不归，月出昆仑天未曙。

青衣结束金丝蕊，鹤扇双行引归路。

白云叠叠水潺潺，神仙窟宅知何处。

汪元量

