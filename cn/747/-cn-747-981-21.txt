○对生徒擢尘判

〈曲阜县申孔礼教授生徒，仲春欲祭，遗门令生徒颜恭炊饭，及有尘落甑中。官召先食有尘之饭，恭友仲勇谮恭於礼失。恭云：“不知将祭。”州科罪，省断雪。〉

曲阜境带龟蒙，地邻凫绎。淹中礼乐，仲尼之盛德不渝；阙里诗书，洙泗之英规尚在。孔礼家承道学，业崇词林，黄金满ぷ，白无玷。泮宫刷羽，方宣凤德之仪；沂水腾鳞，再起龙蹲之教。坛花启（一作发）杏，设绛帐而横经；市叶抽（一作分）槐，据缁帷而阐教。经来斯讲，式崇函丈之规；龙见而雩，大备严之礼。颜恭躬忝胄子，迹齿颛门，叨承俎豆之间，窃听弦歌之末。爰宗奠祭，乃肃粢盛，方执爨於吴樵，忽飞尘於范甑。师乃未饭，岂可先尝；神且将歆，宁宜预食？不恭之罚，罪合於严科；无礼（一作失礼）之刑，理或存於宥过。州司忽罚，颇涉深文；台局宽刑，实遵平典。

