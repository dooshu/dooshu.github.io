○內侍隨駕疏 【 請减侍從】

時劉瑾議取回天下鎮守新用数十人各有借貸進貢時事□変矣窃見去年　聖駕看牲、及時享　太廟、內官內使隨從數多、今年大祀郊壇從者、又多數倍、臣等歷事　累朝見帶刀披甲等項內官甚少。宣德正統前尤少祖宗深意葢以敬天事神為重不敢過為夸耀且執事給役自有定額服食供給亦有常限不可過為冗濫故也今祭　太社耕籍田幸太學等禮在邇社稷先農壇地方窄狹文武群臣、守衛執事、自有該用人數、國子監先師庭庭不過數丈、出入門巷不過數尺太學師徒、不下數千百人、伺候行禮填塞擠雜、尚恐不容、若增添內侍置之何地。乞敕司禮監查照正統以前舊制定為名數、不使仍前混雜、庶國体清肅人無窃議臣等又見每日常朝駕過文華殿、隨從之數漸亦增多內府各監局題本、僉書官姓名或至七八十人或至百數十人伏覩先朝每遇登極之初必一簡選今則但聞陛擢不計年資品級新舊累積賢否混雜光祿寺傳辦□面日逐加增、巳至七八十□、承運等庫関出賞賜、各該衙門役使人匠、不知幾何蟒龍玉帶、內府乘馬、不論其數、耗竭財用壞亂名器未及一年。已至于此。仰惟　皇上春秋鼎盛、將隆億萬載無窮之祚、此處何以處之况自奉詔書查革冗濫、文武官員俱曾革去數百各門倉庫。及各處分守守備等項內官照舊不動恐非朝廷大公至正之道臣等因嘗論奏、奉旨准行、因循至今、其弊愈甚、臣等謬膺顧命叨任腹心、日夜憂惶莫知所措不敢不昧死盡言尤望　皇上大奮乾剛特施睿斷將前項冗官通行裁革、非分賞賜服色盡行追還使制度光復于祖宗詔令不失于天下。實　社稷之福蒼生之幸也

