○行宫置寝议

园寝非三代制，自秦汉以来，附陵置寝，或远或迩，则无闻焉。韦元成等议园陵於兴废，初无适语。且寝宫所占，在柏城中，距陵不远，使诸陵之寝，皆有区限，故不可徙。若止柏城，则故寝已燔，行宫已久，因以治饰，亦复何嫌？或曰：“太宗创业，寝宫不辄易。”是不然。夫陵域宅神，神本静。今大兴荒废，嚣役密迩，非幽穸所安，改之便。

