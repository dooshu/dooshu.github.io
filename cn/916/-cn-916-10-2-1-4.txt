【昭君辞应诏】

〖《诗纪》云。玉台作明君词。〗

敛眉光禄塞。还望夫人城。片片红颜（文苑作妆。）落。双双泪眼生。冰河牵马渡。（文苑作度。）雪路抱鞍行。胡风入（乐府云。一作作。）骨冷。夜月照心明。方调琴上曲。变入（文苑作作。《诗纪》云。一作作。）胡（文苑作朔。）笳声。（○本集二。文苑英华二百四作昭君怨。《乐府诗集》二十九。庚开府诗集上。《诗纪》百十四。）

