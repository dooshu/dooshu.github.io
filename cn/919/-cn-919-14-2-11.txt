桃红散

治正水胀急，大小便不利，逆欲死方。

甘遂（半两，半生半炮） 坯（十文，别研）上为末，研匀。每用一钱，以白面四两水调，入药搜和，切作棋子，白水煮浮，更不得使盐料物，只淡食，候大小便利去五六分，却用后药调补。

平胃散（一两） 附子（炮） 白术（各一两） 丁香（半两）

上为末，和匀。每服二钱，水一盏，姜七片，枣三枚，煎七分，不拘时候，日三五服。

若脚未退，可灸三阴交及风门穴，肿退必矣。

水肿证治脉例

