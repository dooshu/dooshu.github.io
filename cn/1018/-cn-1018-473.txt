曹勋　隋堤柳

隋堤柳，千里夹隋堤。

堤中有巀3道，百尺隐金鎚。

柳色间桃李，行客迷芳菲。

牙樯从西来，云表开龙旗。

一舟挽千人，万舟若鱼丽。

舟中尽绝色，不厌荒淫饥。

锦帆压奔流，日夜东南驰。

龙舟未及返，身辱吴公泥。

神器朱所托，化作迷楼灰。

向来桃与李，花色犹不衰。

向来堤上柳，柳色犹依依。

唐公已举晋阳甲，草木虽小知无隋。

曹勋

