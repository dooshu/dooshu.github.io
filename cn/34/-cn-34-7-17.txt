17


淳于髡曰[1]：“男女授受不亲[2]，礼与？”

孟子曰：“礼也。”

曰：“嫂溺，则援之以手乎[3]？”

曰：“嫂溺不援，是豺狼也。男女授受不亲，礼也；嫂溺，援之以手者，权也[4]。”

曰：“今天下溺矣，夫子之不援，何也？”

曰：“天下溺，援之以道；嫂溺，援之以手，子欲手援天下乎？”


【注释】

[1]淳于髡（kūn）：姓淳于名髡，齐国人，有名的辩士。

[2]授：给予。受：取。

[3]援：牵持。

[4]权：权变，变通。

【译文】

淳于髡问：“男和女不亲自传递东西，是礼吗？”

孟子答道：“是礼。”

淳于髡问：“嫂子掉入水里，要伸手去救吗？”

孟子答道：“嫂子掉入水中不去救，那是豺狼。男女不亲手递送，是礼；嫂子溺水，伸手去救助，是变通。”

淳于髡问：“如今天下溺入水中，先生不救助，是为什么？”

孟子答道：“天下掉入水中，要用道来救助；嫂子掉入水中，要用手来救助，您想用手来救助天下吗？”





