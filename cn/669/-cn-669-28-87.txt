87　許敬宗謚繆改恭　陳執中謚榮靈改恭


許敬宗謚繆而更曰恭，陳執中謚榮靈而更曰恭，二事相類。

【集證】宋史張洞傳：「陳執中將葬，洞與同列議謚爲榮靈，其孫訴之，詔孫抃等復議，改曰恭。洞奏：『執中位宰相，無功德而罪戾多，生不能正法，死猶當正名。』竟從抃等議。」夢溪筆談補：「故相陳岐公，有司謚榮靈。太常議之，以榮靈爲甚，請謚恭。以恭易榮靈，雖差美，乃是用唐許敬宗事，適足以爲累耳。」





