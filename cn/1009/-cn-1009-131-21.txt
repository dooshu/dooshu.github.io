赵汝腾　和徐径坂韵二首

玉柯仙管频念我，大书束缣浓墨斑。

寄情缥渺江海际，匠语惨澹云烟间。

燃藜太乙中夜照，垂钓客星清昼閒。

允公舒卷皆以道，仁智山静水潺湲。

赵汝腾

赵汝腾　和徐径坂韵二首

学者山斗吾径坂，杜门养志衣莱斑。

孤峰度越青云上，一世失得浮埃间。

凤鸣思诚频遗讯，龙卧草庐相对閒。

三贤鼎立名师友，衢江万古身潺湲。

赵汝腾

