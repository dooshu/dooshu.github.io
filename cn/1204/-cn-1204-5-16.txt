◎苏轼戏僧词

东坡守钱塘，无一日不在西湖，尝携妓谒大通禅师，师愠形於色。东坡作长短句，令妓歌之曰："师唱谁家曲，宗风嗣阿谁。借君拍板与门钅追。我也逢场作戏不须疑。 溪女方偷眼，山僧莫皱眉，却嫌弥勒下生迟。不见阿婆三五少年时。"时有僧仲殊在苏州，闻而和之曰："解舞清平乐，如今说与谁。红炉片雪上钳钅追。打就金毛狮子也堪疑。 木女明开眼，泥人暗皱眉。蟠桃已是蓍花迟。

不向东风一笑待何时。"［冷斋夜话］

