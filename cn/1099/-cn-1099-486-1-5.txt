○恭報藺地善後機宜疏 【 藺地善後機宜】

先是臣切責五路將吏逼進龍塲、擒酋掃穴、又慮酋黨懼死負固、多方曉諭、令其遵　旨擒酋、建功贖罪、去後隨有各路道將塘報官兵大至龍塲齊人建功有差、降將胡世孝王繼宗等奉諭擒獲偽都督李遠達蔡金貴及奢崇明妻安氏等、臣恐元兇未得、老師匱財、於是親抵戎行、申嚴賞罰、道經大洲江而水安永寧與詢問古藺落紅大壩新寨太平瀘衛一帶、皆膏腴地也、衛雖隸黔、土實在蜀今二酋造逆奉　旨征討、臣與按臣并道將文武、不惜軀命、聚五路之師、費三年之力以有今日、雖二逆逃奔境外、尚未獻俘、而藺州疆土、業巳廓清矣、蜀自遵義郡縣以來、不以得土為利。翻以養兵為累故譚及改流。輒多蹙額、但二酋造逆滔天。連年血戰僅而得之。即欲仍置宣撫。將與之誰人乎。况永寧一塊土。西自建武。東至遵義三面而環之賊欲動則無處不可闌出而我設防則二千里之遙最難照應譬如人腹人肘腋之間。去一虎可復進一狼乎。當　聖祖時天造草昧、西南夷無不畏法。故特就中設建衛所以通血脉。徒用牙錯之義。殊少彈壓之威。浸尋至于二逆肆惡橫行、巳無天日、在蜀以為土司而寬其文網。在黔以為鄰夷而置之不較。陰謀既久、一朝驟發、殺官戮民、不啻刈草、此亘古未有之變也、尚可因循苟且、不為長久計哉、以臣之愚。參之眾論、咸謂當以赤水河為界、自河以東龍塲一帶。後來爭執地界久而克定悉以與黔自河以西由赤水至永寧。悉以還蜀。就永寧城中設立道府。與遵義建武。互相犄角。則呼吸相應。聲勢聯絡。用以彈壓諸夷。保護內地。計無善於此者。若當事以為　祖制不肯更張。則照黎平鎮遠之例。蜀自郡縣。黔仍衛所。雖曰駢枝。亦無不可。臣不敢侈開疆之名以滋多事。但審地勢。參人情似不得不出於此。惟聽　廟堂之公議。　皇上之酌裁耳。至于二酋業巳無黨無家入險遠遯或旦墓擒縛或遲以歲月、通未可知、惟黔蜀唇齒、利害相依、屢據該省撫臣移會應援、臣巳發參將林兆鼎提兵一萬、殺衝羿子猓玀等關、直入大分、該撫臣即留合營臣又行令總鎮李維新搜箐事畢、再發重兵應援外獨是蜀連年用兵、公私俱匱、庫藏括而又括、錢粮惜而又惜、小民之仳??离未復、膏血盡罄不戢自焚、最為可慮、臣憂心如惔不能朝夕、疆土既清、蚤宜確議、一面設法、將各兵漸撤以省民力、伏乞 皇上俯賜裁定、仍敕部院會議行臣等次第料理奏報、庶西南夷羿之地、奠安于萬萬年矣、

