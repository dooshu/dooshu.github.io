释师范　次建康留守赵龙图雷音堂韵

晴空霹雳绝追寻，听者须教辨者音。

坐断封疆行正令，迥然超越去来今。

释师范

释师范　次建康留守赵龙图雷音堂韵

底事明明不用寻，通身有口却如音。

笑他卢老能多事，引蔓牵枝诳古今。

释师范

释师范　次建康留守赵龙图雷音堂韵

居士门高几万寻，曾聆一语警肓音。

谁知千里同风事，历历分明在目今。

释师范

