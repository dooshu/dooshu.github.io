◇文台进祝酒辞

皇天助，我王受福。良臣集谋，我王之德。宗庙辅政，鬼神承翼。君不忘臣，臣尽其力。上天苍苍，不可掩塞。觞酒二升，万福无极。（《吴越春秋。句践伐吴外传》十：「越兵构行於江、淮之上，还於吴，置酒文台，大夫种进祝酒。」）

我皇贤仁，怀道抱德，灭雠破吴，不忘返国。赏无所吝，群邪杜塞。君臣同和，福千亿。觞酒二升，万岁难极。（同上：「於是越王默然无言，大夫种云云。」）

【卷六】 《全上古三代文》

