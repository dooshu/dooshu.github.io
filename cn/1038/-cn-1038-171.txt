秦观　流觞亭并次韵二首

缥缈云峦欲尽头，洒然华构引飞流。

朱盘潋灩开冰监，碧甽萦纡走玉蚢。

毛骨渐惊超浊界，风烟骤觉变清秋。

更怜白足如霜句，可羡溪边六逸游。

秦观

秦观　流觞亭并次韵二首

卧龙西畔北池头，水擘华堂瑟瑟流。

几曲漪涟盘翠带，一峰孤秀浴苍蚢。

香囊近午清无汗，素扇生凉爽入秋。

待唤画师来貌取，图成便是竹溪游。

秦观

