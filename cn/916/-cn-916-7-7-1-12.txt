【冬节後至丞相第诣世子车中作诗】

廉公失权势。门馆有虚盈。贵贱犹如此。况乃曲池平。高车尘未灭。珠履故馀（岁时杂咏作无。六臣本《文选》注云。五臣作无。）声。宾阶绿钱满。客位紫苔生。谁（《类聚》作唯。）当九原上。郁郁望佳城。（○《文选》三十。《类聚》三十四作萧丞相第诣世子车中作。古今岁时杂咏三十九作冬至後丞相第诣世子车中作。《诗纪》七十三。）

