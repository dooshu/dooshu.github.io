○四川盜賊疏 【 盜賊】

日者四川盜起、燒毀縣治、敵殺官兵、而江西河南山東俱有草寇竊發、南北直隸、水旱相仍淮河淤塞湖水耗竭、所在多轉徒之民、行舟被刼掠之害、浙江自去年以來、旱潦為患、江潮溢漲、礦賊竊起、矧兩廣流賊未寧、陝西虜寇未息、荊襄流民未定、此皆目前可慮之事、今天下有司。既不能加意撫卹。以消患于未然。又不能及時緝捕。以弭患于已發。事機一失。漸不可圖。則遠近騷動其憂將大。惟　皇上以生靈為念。中敕各處鎮守廵撫廵按并三司官、嚴撫捕之禁、重隱蔽之罰、凡有盜起、即時捕絕、仍令有司廵視撫理、如所廵之地。盜賊刼掠。至于再三而一月不獲者。分廵分守及原委官。俱令停俸捕賊。大盜之聚皆起於上下相蒙不捕小盜之故刼掠至于四五。而限內不獲者。令戴罪捕賊。必獲乃已。其或嘯聚成群。事勢艱大。馳奏處分。如有因循隱匿者。聽鎮守等官執問。如此則法令嚴明、盜可以滅、而民可以安生矣。

