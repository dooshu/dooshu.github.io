丁雁水佥事购书百余册见遗赋谢

别梦溯双江川路邈难度好风从南来眷言相契阔吾衰滥史职购书苦力薄远道烦网罗见贻资笔削灿然列架陈羣言富斟酌如饥饫鼎烹如羸得大药郁纡千载心相思有深托官舍临高台江山在铃阁回首睇燕云振衣收庐霍何以写我怀纒緜应有作去日梧桐华昨日芙蓉落

