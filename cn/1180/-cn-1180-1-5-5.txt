说命中


这是《说命》第二篇，记傅说与高宗论治道的说话。





惟说命总百官，乃进于王曰：“呜呼！明王奉若天道，建邦设都，树后王、君公，承以大夫、师长，不惟逸豫，惟以乱民。

若，是顺。树，是立。后王，是天子。君公，是诸侯。大夫、师长，都是官名。乱字，解做治字。

史臣叙傅说既受命于高宗，居冢宰之职，总令百官，乃陈说治道，以进戒于高宗，先叹息说道：“天尊地卑，君臣定位，是人之有尊卑上下的等级，乃天道之自然也。古昔明王奉顺这天道，制为君臣之礼。先区画天下之地，立许多的邦国，又于邦国之中，设许多的都邑。乃立天子于大邦，以统天下之治；立诸侯于小邦，以统一国之治。天子诸侯而下，又各承以大夫、师长，使之居乎大都小都以为之辅。以尊临卑，分定而莫敢或抗；以下奉上，礼达而莫敢或逾。所以然者，岂欲以天下奉一人，而自处于安逸豫乐之地哉？良以天不能自治乎民，而必付之君；君不能独治乎民，而必分之臣。君主之，臣辅之，体统相维，政事毕举，正以治天下之民，使之各遂其生，各复其性，而无负于上天付托之意耳。夫君臣之设，皆所以为民如此。然则为君与臣者，岂可不思以各尽其道哉？”





“惟天聪明，惟圣时宪，惟臣钦若，惟民从乂。

时字，解做是字。宪，是法。从乂，是从治。

傅说告高宗说：“人君既奉天以治民，则当法天以为治。今夫天高高在上，虽未尝有耳目以视听乎下，然天道至大至正，至公至神，无一件不闻，也无一件不见。凡人事之是非，民情之休戚，都逃不过天的聪明。人君居天之位，为天之子，必须事事法天。起居号令，则一循乎理；好恶赏罚，则一从乎公。天道至大，圣人亦至大；天道至正，圣人亦至正。务使此心湛然虚明，足以兼听四方、远见万里，也与天的聪明一般。如此，则无愧于继天立极之任，而真可为臣民之表率矣。由是为臣者，见君以天之心为心，亦必以君之心为心，莫不奉公守法，以敬顺其上矣，谁敢有怠忽者乎？那百姓每见朝廷之政至公无私，也自然心悦诚服，不待于刑威之驱迫，而天下已无不应矣，谁敢有违背者乎？盖事既纯乎天理，则动必合乎人心，感应之机，自有不容已者。使君之所为，一有不出于天理之公，而或参以人欲之私，则政出而人疑之，令行而人悖之，欲臣民之顺从也，其可得乎？此人君之治，必以法天为要也。”





“惟口起羞，惟甲胄起戎，惟衣裳在笥，惟干戈省厥躬。王惟戒兹，允兹克明，乃罔不休。

胄，是头盔。衣裳，是命服。笥，是竹箱。干，是盾。戈，是戟。

傅说既以宪天之说告高宗，此下又历举其事说道：“人君宪天以为治，当事事致谨。如口以出号令，必是言而当理，然后下民有所尊奉。若轻肆妄言，则人不肯听从，而反致羞辱。是羞辱之来，乃吾自起之矣。甲胄以御戎寇，必是敌加而应，然后可以弭患安民。若无故兴兵，则人心危惧，而反以动天下之兵。是戎寇之至，乃吾自起之矣。衣裳命服，所以彰有德，必须藏之在笥，以待有功。若乘喜而滥赏，后虽追夺之，亦以亵矣。干戈征伐，所以诛有罪，必须自省其身，真个理直气壮而后可动。若自己未能无过，则亦难以责人之罪矣。这四件都是人君的大政事，王惟戒谨乎此，无敢轻忽，或出乎己，或加乎人，皆必虑其患之所由起，而除其心之所易蔽。信此而能明焉，则言动命讨，各得其当，朝廷政治无不大公至正，而极其休美矣。盖天之所以为聪明者，以其无私也。人君能事事致谨，克去己私，则其聪明亦何以异于天哉！宪天之实，莫要于此。”





“惟治乱在庶官。官不及私昵，惟其能。爵罔及恶德，惟其贤。

私昵，是私所亲爱的人。恶德，是包藏凶恶的人。

傅说说：“天子之建庶官，欲其分理天下也。官得其人，则纪纲法度件件修举，天下岂有不治；官失其人，则纪纲法度件件废弛，天下岂有不乱。天下之治乱，系于庶官如此。故人君用人，不可不谨。凡六卿百执事，这样的官虽有大小，都是与朝廷管事的，不可着那私所亲爱的人做。盖私所亲爱的人，推举不由公论，才望不服众心，与之以官，必然狎恩恃爱，窃弄威权，岂不坏了国家之事。惟当博选材能之人而用之，诚使能称其官，虽疏远仇怨，皆有所不必计也。公卿大夫士，这样的爵，虽有尊卑，是朝廷所以命的德的，不可加与那包藏凶恶的人。盖包藏凶恶的人，大奸似忠，大诈似信，加之以爵，必然倾陷正人，流毒天下，其害有不可胜言者。惟当妙选贤德之人而用之，诚使德称其爵，虽卑贱侧陋，皆有所不必计也。夫以能授官，则官不旷矣；以德命爵，则爵不滥矣。以是而任庶官，天下岂有不治者乎？此人君用人之道也。”





“虑善以动，动惟厥时。

虑，是思虑。善，是当理。时，是时宜。

傅说说：“人君以一身而理万几，举动一差，即有无穷之害。故凡有所动作，不可率意妄为，必先熟思审处，果当于理而后行之，否则宁止而不为，勿轻动以贻害也。然事虽当理，而或不合于时宜，则亦不足以成天下之事。又必虚心裁度，随时处中，务适乎事机之会，而不戾乎时措之宜，然后可。夫动既由于虑善，而善又协于时中，以此应万几之务，将无所处而不当矣。此人君处事之道也。”





“有其善，丧厥善；矜其能，丧厥功。

有，是自足的意思。

傅说说：“德莫贵于日新，学莫病于自足。一有自足之心，则止而不复可以进于道矣。且如行一好事叫做善。为善固可喜，然天下之善无穷，庸可以自有乎？苟或侈然盈满，遂以其善为有余，则骄心一起，怠心即生，德不复加修，行不复加勉，非惟从此善不益进，且将并其已得者而失之矣。不自丧其善乎？事有成绩叫做功。有功固可嘉，然亦职分之所当为，恶足以骄人乎？苟或肆然矜夸，遂以其能为过人，则自用之意既多，用人之量必隘，智者不为之效谋，勇者不为之效力，非惟从此功不益崇，且将并其已成者而坏之矣。不自丧其功乎？盖‘满招损，谦受益’者，天道之常。自古圣帝明王，善盖天下，而处之以谦；能高天下，而守之以让。故德与上下同流，而名与天壤俱敝。此人君处己之道也。”





“惟事事，乃其有备，有备无患。

傅说说：“祸患每伏于无形，儆备当存于先事，若待患至而后图之，则无及矣。故人君为治，当平居闲暇之时，件件事都要做个准备，不可怠忽。有当整理的，及时整理；有当蓄积的，预先蓄积。这是事事都有备了。既有其备，则虽忽然有意外之变，仓促有非常之事，而在我有可恃，应之有余力矣，何足患乎？如练士卒、修器械，以预戒乎兵事，则御敌有其备，纵遇寇盗之警，亦不足以为患矣。如治沟洫、积仓廪，以预修乎农事，则救荒有其备，纵遭水旱之灾，亦不足以为患矣。推而至于凡事，莫不皆然。此人君思患预防之道也。”





“无启宠纳侮，无耻过作非。

启，是开。宠，是宠幸。纳，是受。侮，是侮慢。无心失理叫做过。有心背理叫做非。

傅说说：“左右近习之人，朝夕亲近，易以狎昵。若宠幸太过，则彼将恃恩无忌，而或生侮慢之心。是彼之侮，乃我自取之也。吾王当以此为戒，慎毋溺于所爱，开宠幸之门，以受人之侮也。人孰无过，过而能改，于己何损？若自以有过为耻，惮于更改而强为遮饰，则始虽出于无心之失，而其终反遂成有心之非矣。吾王当以此为戒，慎毋耻于闻过，为文饰之计，以遂己之非也。夫不启宠以纳侮，则佞日远而聪明不为所蔽；不耻过以作非，则过日寡而聪明不为所累。此人君御下检身之道也。”





“惟厥攸居，政事惟醇。

居，是心安于所止。醇，是不杂。

傅说既历举宪天之事以告高宗，这一节乃归本于心，说道：“人君一心，乃万化之本，若只在事事上求其当否，终是无本之学，不足以应万机之务。惟能以义理涵养此心，使方寸之中湛然虚灵，寂然宁定，如水之止，而无所搅扰；如山之止，而终不迁移，则心一矣。一，则凡有施为，都从义理中流出，而无二三之杂。大而为政，皆尽善尽美；小而为事，亦至精至当，岂有不醇者乎？此所谓有天德便可行王道，乃宪天之本也。”





“黩于祭祀，时谓弗钦。礼烦则乱，事神则难。”

黩，是亵渎。时字，解做是字。烦，是繁多。

傅说说：“国家之祭祀，如郊庙社稷、山川百神载在祀典者，都有定制。若于定制之外，又举非时之祭祀，则是亵渎了神明。本以为敬，而不知是谓之不敬也。至于牺牲粢盛之数，升降周旋之节，也都有旧规，不可烦多了。若烦多，则必扰乱而不可行矣。以此事神，不亦难乎？盖聪明正直之谓神，不经之祭，非礼之礼，神必不享。故黩与烦，皆非所以交鬼神之道也。”商俗尚鬼，高宗或未能脱于流俗，又其典祀特丰于祢庙，故傅说因其失而正之如此。





王曰：“旨哉，说！乃言惟服。乃不良于言，予罔闻于行。”

旨字，解做美字。服，是行。良，是善。

高宗既闻傅说之言，有味于心，乃称叹之说道：“美哉，汝傅说的言语！其论上天立君之意，与夫宪天为治之方，句句都有关于治道，有裨于君德，使我闻于耳，饫于心，就如口中尝着美味的一般。我当服行汝之所言，守以为制治保邦之训也。夫以我之寡昧，于君人的道理未有所知。若不是汝将这善言一一开导启发，则我终何所闻而措之于施行乎？此我所以深嘉汝之纳诲也。”夫自古人臣献忠于主者多矣，而傅说独以遭际高宗，故其所言不惟即见采纳，又且深加奖叹如此。今天下后世颂高宗为明主，而称傅说为良臣，岂非千古之一遇哉！





说拜稽首，曰：“非知之艰，行之惟艰。王忱不艰，允协于先王成德。惟说不言，有厥咎。”

艰，是难。忱，是诚信的意思。先王，指成汤说。

傅说因高宗叹美其言，遂拜而稽首以致敬，复劝勉高宗说道：“天下的道理，只要知之，不足为难。惟是知了，一一都见之于躬行，乃为难事。盖溺于宴安者，或虽知之而不能行；废于半途者，或虽行之而不能久，此所以为难也。今王嘉奖我之所言，则是于为治的道理，既已知之矣。然或不能体验于身心，而发挥于政治，虽知何益？王若于此深加诚信，着实行之，不以为难，行之而有得，信能协合于我先王成汤的盛德美政，与之相符而无间，则我之所言者，王不徒听之，而实能行之矣。当这时节而说，犹有所隐匿而不言，则是上负天子，下负所学，其咎不在于王而在于我矣。”这是傅说责难于君的说话。其后高宗果能信行傅说之言，以成有商中兴之治。盖傅说之尽诚匡弼，高宗之虚心受善，两得之矣。





