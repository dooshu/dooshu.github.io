虫类嘉名


蜂王宴客，诸虫毕集。酒兴既酣，蝉鸣琴、蝶舞彩以娱宾。王大喜，尊以客卿之礼，以不相统属故也。呼蝉为琴师，蝶为采客。入夜，兴未阑，而苦无灯烛，萤乃大放光明。蜂王大喜曰：“外国电气灯，不过如是也。”然观萤之光，自尻间出，因呼之为“光后先生”。萤颦蹙曰：“蒙大王锡以嘉名，不胜荣幸。争奈屁股后头光跶跶，不是一句好说话。”（按：苏州人诮无子者，曰“屁股后头光跶跶”。）





