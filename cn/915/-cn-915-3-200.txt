◎师丹

丹字仲公，琅邪东武人。元帝时举孝廉为郎，迁博士，免。成帝初州举茂材，复补博士，出为东平王太傅，入为光禄大夫，丞相司直，给事中，历少府、光禄勋侍中、太子太傅。哀帝即位，为左将军，赐爵关内侯，领尚书事，代王莽为大司马，封高乐侯，徙大司空，免。平帝即位，征诣公车，复赐爵关内侯，寻封义阳侯。卒，谥曰节侯，有集三卷。

