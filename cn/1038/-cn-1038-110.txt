秦观　和程给事赠虞道判六首

刀圭云母具晨餐，门对三层步斗坛。

夜考鹤经分七九，晓占岁气辨{左黄右令}丹。

秦观

秦观　和程给事赠虞道判六首

人枣交梨近可餐，不须地肺及天坛。

龟藏坎海毛皆绿，凤宿离宫色自丹。

秦观

秦观　和程给事赠虞道判六首

紫府沉沉掩夜关，竹阴清扫月中坛。

岁星偷得桃枝碧，董奉栽成李子丹。

秦观

秦观　和程给事赠虞道判六首

囊中玉色已经餐，醉拂丝桐坐杏坛。

应笑倦游尘滓客，鬓毛萧瑟事铅丹。

秦观

秦观　和程给事赠虞道判六首

汉武游心缥缈间，文成五利尽登坛。

何如屈曲韩夫子，不羡神君白玉丹。

秦观

秦观　和程给事赠虞道判六首

使君本往道家山，时访玄都太古坛。

阴惠已能追许令，治功不独过韦丹。

秦观

