○对观生束判

〈庚补观生，所学未就。其师同算生例，徵束。诉云：“盖伎术不可为例。必其抑纳，遣出几何？”师曰：“算之伎术。”生终不伏。〉

师资之道，非惟今日；随时之义，亦自从来。顾讠是观生，积习元象。穷大衍之数，藏往知来；考天官之书，钩深赜秘。虽请益不倦，而斯道难宏。忝曰服膺，束修宜其见赠；虽云伎术，酒脯何所欲供？算例无凭，师同苟失；人情未爽，庚实可矜。

