◇对问大业之後为祟

大业之後，在晋绝祀者，其赵氏乎！夫自中衍者，皆嬴姓也。中衍人面鸟蜀，降佐殷帝大戊，及周天子，皆有明德。下及幽、厉无道，而叔带去周适晋，事先君文侯，至于成公，世有立功，未尝绝祀。今吾君独灭赵宗，国人哀之，故见龟策，唯君图之。（《史记。赵世家》晋景公疾、卜之，大业之後不遂者为祟。景公问韩厥，厥知赵孤在，乃曰。）

