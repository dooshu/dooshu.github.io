○覆教習功臣子孫疏 【 教習勳衛】

刑部右侍郎江淵題、伏惟　國家隆古崇德報功之典、凡勳臣之家、前代既加褒銀後世子孫得以承襲爵祿、或遇蒙任使、管理軍務、然彼皆出自膏梁素享富貴、惟務安佚、不習勞苦賢智者少。荒怠者多。當。有事之際。輒欲委以機務。莫不張惶失措一籌莫展。不但有負　朝廷恩遇之隆抑且恐誤天下要切之事。詳其所自。皆繇平日養成驕惰。不學無術之所致也。乞將近年襲替過公侯伯等官、及未襲替其餘子弟各家除與學身?戠正大教官一員、專教其習讀經典武經等書、講明君臣父馬手綱常之道、仍令隨各營總兵官日逐操練觀用兵進退奇正之法此成就實用處如此實為有資於　朝廷任用。且使各官皆得展効才力。不致坐享厚祿。始終保全。與國咸休矣。具題奉　旨抄出到部、參照切詳將臣之任。不博於古典。無以達事理之宜不練習於平時。無以應倉卒之變。比因國家承平日久將臣子弟。往往溺於流俗。牽于世好。以致卓異者少。庸碌者多。茲當多事之秋。正宜簡將之日。所據公侯駙馬伯之家、雖間有奏討學錄訓導等項、在家教書、此是具文無益然其中亦有不曾奏討者、合無行移五軍都督府、轉行各該公侯駙馬伯、查勘各家若無教官訓誨子弟者、令其逕自具奏吏部、查照明白、即便簡拔學識正大相應之人、奏請除與專一教習經書、開導禮義使知尊卑之分、及公侯駙馬伯、持身處事之道、幷隨住弟男子姪、若有年力精壯、堪以操習者、俱開　本部、日逐赴營隨同總兵官演練武藝、不許晏安怠惰、因循度日、以負　朝廷之恩、以隳父祖之業、如此庶禮義之道明、而將不乏人、騎射之藝熟、而用不誤事緣奉　欽依兵部看了來說、

