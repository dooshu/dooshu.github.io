◇吴城赋

古树荒烟，几百千年，云是吴王所筑，越王所迁，东有铸敛残水，西有舞鹤故廛，萦具区之广泽，带姑苏之远山。仆本蓄怨，千悲亿恨，况复荆棘萧森，丛萝弥蔓，亭梧百尺，皆历地而生枝，阶筠万丈，或至杪而无叶。不见春荷夏槿，唯闻秋蝉冬蝶。木魅晨走，山鬼夜惊，不知九州四海，乃复有此吴城。（《艺文类聚》六十三，《初学记》二十四。）

