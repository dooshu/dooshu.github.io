陈造　次两知县韵四首

老去栖迟八品官，剑赜深悔诮田单。

东邻未省吟髭断，笑掷牙牌命肉盘。

陈造

陈造　次两知县韵四首

暴醉琳腴饱栈羊，巡簷闲认小梅香。

胡床曝背关情甚，古锦囊诗引兴长。

陈造

陈造　次两知县韵四首

似我聱牙亦漫官，倚君风义慰羁单。

开缄更识新诗法，脱手铜丸转玉盘。

陈造

陈造　次两知县韵四首

政成无复败群羊，万轴书前一缕香。

明日过君况休务，茶边清话不妨长。

陈造

