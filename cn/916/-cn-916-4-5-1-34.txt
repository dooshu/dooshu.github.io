【燕歌行（七言）】

四时代序逝（乐府云。一作远。）不追。寒我习习落叶飞。蟋蟀在堂露盈墀。（玉台、《类聚》作阶。《诗纪》云。一作阶。）念君远（本集作客。《诗纪》同。又云。一作远。乐府云。一作客。）游常（乐府作恒。）苦（《类聚》作苦恒。本集同。）悲。君何缅然久不归。贱妾悠悠心无违。白日既没明灯辉。夜（玉台作寒。《诗纪》云。一作寒。）禽赴林匹鸟（本集作鸣。）栖。双鸠关关宿河湄。忧来感物涕不□。非君之念思为谁。别日（乐府云。一作日别。）何早会何迟。（○玉台新咏九。《乐府诗集》三十二。本集七。《诗纪》二十四。又《类聚》四十二引追、飞、阶、悲、归五韵。）

