吴感


感字应之，吴（今苏州）人。天圣二年（1024），省试第一。九年（1031），湖州归安县主簿。应书判拔萃科，入第五等，授江州军事推官。官至殿中丞。

折红梅

梅花馆小鬟

喜冰澌初泮，微和渐入、东郊时节。春消息，夜来顿觉，红梅数枝争发。玉溪仙馆，不是个、寻常标格。化工别与、一种风情，似匀点胭脂，染成香雪。

重吟细阅。比繁杏夭桃，品格真别。只愁共、彩云易散，冷落谢池风月。凭谁向说。三弄处、龙吟休咽。大家留取，时倚阑干，闻有花堪折，劝君须折。







