◎刘克庄沁园春

刘潜夫後村别调一卷，大抵直致近俗，乃效稼轩而不及者。其沁园春梦方孚若云："何处相逢，登宝钗楼，访铜雀台。唤厨人斫就，东溟鲸，圉人呈罢，西极龙媒。天下英雄，使君与操，馀子论证堪共酒杯。车千乘，载燕南赵北，剑客奇材。 饮酣画鼓如雷。论证信被晨鸡催唤回。叹年光过尽，功名未立，书生老去，机会方来。使李将军，遇高皇帝，万户侯何足道哉。推衣起，但凄凉四顾，慷慨生哀。"举一以例，他词类是。［张炎］

