遣归方士


唐史纪：太宗时，天竺方士娑婆寐，自言有长生之术。上颇信之，发使诣婆罗门诸国采药，药竟不就，乃放还。高宗即位，复诣长安，上复遣归。谓宰相曰：“自古安有神仙！秦始皇、汉武帝求之，卒无所成。果有不死之人，今皆安在？”李对曰：“此人再来，容发衰白，已改于前，何能长生。”竟未及行而死。

唐史上记：太宗时，西域天竺国有个方外的道士，叫做娑婆寐，自己说他有长生不老的药方。太宗初信其言，发人去往婆罗门诸国采取药物，着他制药，竟不能成，乃遣他还归本国。及至高宗即位，这方士又到京师，以其方术见上。高宗不纳，仍复遣还。因与宰相说道：“自古生必有死，神仙之说都是虚诞。昔时秦始皇、汉武帝为求神仙，费了一生心力，到底没一些效验。若使世界果有长生不老之人，今皆何在？”李对曰：“此人这一番来，容貌衰老，发尽皓白，与前次不同。他若有仙方，何不自家服食延年，而衰老如此，其妄诞可知矣。”后果不及还家而死。

由此观之，神仙之说，原是谄谀之人干求恩宠，见得天子之富贵已极，无足以动其意者，惟有长生一事，不可必得，遂托为渺茫玄远之说，以歆动人主之意。是以为秦皇求仙药者，有徐福辈，入海不返；为汉武求仙方者，有栾大等， 无功被诛。即此二事，可为明验。然惟清心寡欲，节慎于饮食起居之间，自可以完固精神，增益年寿，如五帝三王，享国长久，垂名万世，不亦美乎！





