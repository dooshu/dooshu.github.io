○请令常参官举人自代及县令犯罪坐举主状（元和六年十月中书门下）

准建中元年敕，常参官授上说，三日内上表让一人以自代者。伏以人臣拜识，皆有谢章。晋太尉刘实著《崇让论》，请因谢章，便有所让。令主者掌此让文，类其被举最多者，有官阙据此选用，如此则事不专於宰府，材须选於众人。唐虞佥谐，义实由此。臣请自今常参官举人後，便选择进具所举人，兼状上中书门下。如官阙要人，先於所举人中选择进拟。臣又闻周之群仆，委於伯ぁ；汉之多士，辟於有司。故凡称大寮，皆得进善。陛下念黎元之困，设令长之科，群寮举知，四海蒙福。然荐延相继，沮劝示行，苟或容私，则虑害政。伏请所举县令到任後，刑罚冤滥，及有赃犯者，其举荐官削阶，及停见任。书下考。

