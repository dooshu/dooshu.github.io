郭印　送宗泰住成都正法院四首

道人活计等虚空，城郭山林处处通。

随缘应现水中月，万壑千潭一照同。

郭印

郭印　送宗泰住成都正法院四首

几情但以俗眼观，妄义阿师取舍间。

岂知片云不挂天，一来一去心长閒。

郭印

郭印　送宗泰住成都正法院四首

少城衲子纷如粟，攘臂丛林空逐逐。

忽然象罔得遗珠，契诟离娄何面目。

郭印

郭印　送宗泰住成都正法院四首

师今携锡下孤峰，似闻猿鸟含愁容。

胡不为言我常住，东西南北总相逢。

郭印

