十四友丸

补心肾虚，怔忪昏愦，神志不宁，睡卧不安。故《经》曰：脏有所伤，情有所倚，人不能悬，其病则卧不安。

当归（洗） 熟地黄 白茯苓 白茯神（去木） 人参 黄芪 阿胶（蛤粉炒） 酸枣仁（炒）柏子仁（别研） 紫石英（同上） 远志（酒浸洗，去心，酒洒，蒸炒干） 肉桂（各一两） 辰砂（一分，别研） 龙齿（二两，别研）上为末，别研五味，蜜丸，如梧子大。每服三十丸，食后枣汤下。

虚损证治

