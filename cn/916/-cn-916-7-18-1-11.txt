【思归引】

胡地凭良马。怀骄负汉恩。甘泉烽火入。回中宫室燔。锦车劳远驾。绣衣疲屡（本集字缺。）奔。贰师已丧律。都尉亦销魂。龙堆求援急。狐塞请先屯。枥下驱（《类聚》作严。）双骏。腰边带（《类聚》作垂。）两□。乘障无期限。思归安可论。（《类聚》作言。乐府、《诗纪》并云。一作言。○本集。《类聚》四十二作思归篇。《乐府诗集》五十八。《诗纪》八十八。）

