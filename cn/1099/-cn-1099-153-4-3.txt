○惠民閘記 【 建閘】

嘉靖戊子冬太原高侯汝行守廣平、是時北域旱且蝗再歲矣、明年己丑春大饑、高侯再雩、夏又雩不雨、乃召父老謀曰、今郡南滏水東流越直沽入于海。郡北故有隄以防溢災。夫水決則害。引則利。聚斯濫。疏斯平。是在長吏。今若閘閻村之隄。可溉溝胡賈。至陳義之污。可達壑城。東南之濠可瀦則變災為利何如。父老咸叩頭曰幸甚。其僚同知張金?戊通判張廷用張玠推官翟鏡承且志趍、五月庚午遂下令先溝事、民大和聚、五日成閻隄下荒田二千畝、高侯又令曰、此得水皆為腴田。此法甚玅予役若一日予一畝民家有三百願赴工一月閘成時啟遞達以灌。遂育十畝為坵。九十畝為井。井設一長。號以字表。界以圖識。遂業役者。是後廣平熙熙。得熟歲焉。廵撫桐溪錢公廵按叚子可其請、廣民孚其施、大夫士旅者偉其為、夫天生五材以裕民用。水之利為元。禹政曰六府。演范曰五行、府言其鍾。行言其切、府則修之溝渠、行則作之臭味。論者昧於人而荒諸天。牽附迂誕。胡詰其謬。暴君庸吏。棄而不志。是故知歛財而無地。欲養民而無資。強施化而無本。邪民生。異端倡。游談售。貪德安、於戲高子之政大矣哉。閘成之嗣夏我同年甲子廷言遣其仲子翼問記後渠、

