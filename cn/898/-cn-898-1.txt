琴操

中国现存最早的一部解说琴曲标题,记述古代琴曲内容的音乐著作。传为汉代蔡邕所作。全书分类收录47曲。第一类“诗经五曲”,第二类“十二操”、第三类“九引”、第四类“河间杂歌二十一章”。已知《琴操》版本一种是专著体例的本子,如《平津馆丛书》本、《读画斋丛书》本、《邵武徐氏丛书》等,其中以《平津馆丛书》本为最佳。另一种是辑佚书体例的本子,如清嘉庆五年(1800年)王谟辑自《初学记》等类书的《汉魏遗书钞》本。两种体例的几种版本在文字上大同小异,所记述的琴曲均为汉代以前音乐生活中流存下来的作品。



序首

昔伏羲氏作琴，所以御邪僻，防心淫，以修身理性，反其天真也。琴长三尺六寸六分，象三百六十日也；广六寸，象六合也。文上曰池，下曰岩。池，水也，言其平。下曰滨，滨，宾也，言其服也。前广后狭，象尊卑也。上圆下方，法天地也。五弦宫也，象五行也。大弦者，君也，宽和而温。小弦者，臣也，清廉而不乱。文王武王加二弦，合君臣恩也。宫为君，商为臣，角为民，徵为事，羽为物。古琴曲有歌诗五曲，一曰鹿鸣，二曰伐檀，三曰驺虞，四曰鹊巢，五曰白驹。又有一十二操，一曰将归操，二曰猗兰操，三曰龟山操，四曰越裳操，五曰拘幽操，六曰岐山操，七曰履霜操，八曰雉朝飞操，九曰别鹤操，十曰残形操，十一曰水仙操，十二曰怀陵操。又有九引，一曰列女引，二曰伯姬引，三曰贞女引，四曰思归引，五曰辟历引，六曰走马引，七曰箜篌引，八曰琴引，九曰楚引。又有河间杂歌二十一章。


