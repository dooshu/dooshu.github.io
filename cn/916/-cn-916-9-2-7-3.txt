【从周入齐夜度砥柱】

〖《诗纪》云。梁词人丽句作惠慕道士诗。题云犯虏将逃作。〗

〖北史本传曰：荆州为周军所破。大将军李穆送之推往弘农。令掌其兄阳平公远旧翰。遇河水暴长。具船将妻子奔齐。经砥柱之险。时人称其勇决。〗

侠客重艰辛。夜出小平津。马色迷关吏。鸡鸣起戍人。露鲜华剑彩。月照宝刀新。问我将何去。北海就孙宾。（○文苑英华二百八十九。《诗纪》百十。）

