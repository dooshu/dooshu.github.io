6.樟

树高丈馀，小叶似柟而尖长，背有黄赤茸毛，四时不凋。夏开细花，结小子。肌理细腻有文，故名樟。可雕刻，气甚芬烈，大者数抱，西南处处山谷有之。可为居室器物，又可制船。易长，根侧分小木，种之老则出火，种勿近人家。辛温无毒。霍乱及干霍乱须吐者，樟木屑煎浓汁吐之甚良。中恶鬼气卒死者，樟木烧烟薰之，待甦用药。此物辛烈香窜，能去湿气、辟邪恶故也。宿食不消，常吐酸臭水，酒煮服。煎汤浴脚，疥癣风痒。作履除脚气。豫、章二木生七年乃可辨。豫一名乌樟，又名钓樟。李时珍曰：“钓樟即樟之小者，茎叶寘门上辟天行。”

【诠释】

樟是樟科常绿乔木，生于暖地，学名Cinnamomum camphora。茎高可达50米，周围达16～17米。叶革质，有光泽，广椭圆形，全缘，中肋的两侧有2～3条粗脉，最下一对位于叶面的基部，较他脉为大，叶柄长。五月顷，叶腋抽花轴开黄白色小花，呈伞形花序。十月顷，结黑色果实，大如黄豆。

