◇对孙策诘

朗以琐才，误窃朝私。受爵不让，以遘罪纲。前见征讨，畏死苟免。因治人物，寄命须臾。又迫大兵，惶怖北引。从者疾患，死亡略尽。独与老母，共乘一丽。流矢始交，便弃丽就俘，稽颡自首于征役之中。朗惶惑不达，自称降虏。缘前迷谬，被诘惭惧。朗愚浅驽怯，畏威自惊。又无良介，不早自归。于破亡之中，然后委命下隶。身轻罪重，死有馀辜。申ㄕ就鞅，蹴足入绊。叱咤听声，东西惟命。（《魏志·王朗传》》注引《献帝春秋》朗称禽虏对使者。）

