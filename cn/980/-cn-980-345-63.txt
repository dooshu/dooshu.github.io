释心月　普化赞

者风僧，甚举止。

木铎一摇，声在人耳。

邈吾真处点著便行，咬生菜时触著便讳。

明头暗头拶著便转，今日昨日扶著便醉。

或於道吾手里倒送鎗头，或於临济面前满倾恶水。

如斯伎俩，果能成褫人，

建立黄蘖宗旨者耶。况其掣狂掣颠，

有头无尾，是皆不逃大仰之谶盘山之记。

末后若不向东门南门西门北门觅个走路，定不免新妇子老婆禅小厮儿抚掌笑你。

释心月

释心月　普化赞

邈得先师真，鼻孔不相似。

大悲院里归，驴鸣较些子。

释心月

