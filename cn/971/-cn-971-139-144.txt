刘学箕　一春屡有阳明之约雨辄尼之将旋幙侍外舅来游邂逅二羽衣一能参上道

几有行山约，山灵早得知。

仙家宁易到，尘世亦何为。

草润非烟石，花流止水池。

不晴还不雨，正是卖餳时。

刘学箕

刘学箕　一春屡有阳明之约雨辄尼之将旋幙侍外舅来游邂逅二羽衣一能参上道

裂石未尝关，毋将俗眼观。

虚中原有爱，造蕴亦何难。

羽客能谈道，云房识候丹。

只应仙有分，风响步虚坛。

刘学箕

