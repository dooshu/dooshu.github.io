【诗】

太素卜令宅。希微启奥基。玄冲纂懿文。虚无承先师。（○《御览》一。）

澄神玄漠流。栖心太素域。弭节欣高视。俟我大梦觉。（○同上）

老蚕晚绩缩。老女晚嫁辱。曾不如老鼠。翻飞成编蝠。（○《御览》八百二十五。）

轨迹未及安。长辔忽已整。道遐觉日短。忧深使心褊。（○吴□或韵补三。）

物情竞纷纭。至理自宜贯。达观傥不融。居然见真膺。（○吴□或韵补四。）

惆怅怀平素。岂乐于兹同。岂宴栖末景。游豫蹑馀踪。（○《文选》五十七陶徵士诔注。）

佳谷垂金颖。（○合璧事类别集五十七。）

石龟尚怀海。我宁忘故乡。（○述异记。）

