戴复古　黎明府见示令叔显谟开国墓志求诗为赋三首

巴蜀何多事，贤能见一时。

才为花县宰，早受菊坡知。

关外科民急，兴元易帅迟。

预曾陈利病，人不信著龟。

戴复古

戴复古　黎明府见示令叔显谟开国墓志求诗为赋三首

虏横干戈密，官清财赋强。

饥年无饿莩，乱后有金汤。

五郡树佳政，诸公交荐章。

忠言动天听，惜去把麾忙。

戴复古

戴复古　黎明府见示令叔显谟开国墓志求诗为赋三首

寄家苕霅上，万里故乡愁。

未入金门奏，还为玉局游。

孤忠徒耿耿，一病竟休休。

为国惜人物，凄然老泪流。

戴复古

