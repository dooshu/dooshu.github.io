吕公著　和王安之六老诗

六客同游一醉乡，又非流俗所言狂。

追游共喜清平久，唱和争寻警策忙。

荐酒月坡林果熟，发茶金石井泉香。

千年松下麾谈尘，襟袖无风亦自凉。

吕公著

吕公著　和王安之六老诗

六老播然鬓似霜，纵心年至又非狂。

园池共避何方胜，樽酒相欢未始忙。

杖屦烂游千载运，衣巾浓惹万花香。

过从见率添成七，况复秋来亦渐凉。

吕公著

吕公著　和王安之六老诗

林下狂歌不贴腔，贴腔安得谓之狂。

小车行处莺花闹，大笔落时神鬼忙。

门掩紫荆阛阓，墙开瓮牖薜萝香。

一般天下难寻物，洛浦清风拂面凉。

吕公著

