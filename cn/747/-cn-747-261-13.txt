○谢入朝表

臣邕言：伏奉七月十五日恩敕，许臣会计京师者。止水一杯，忽闻朝海，枯查八月，更得浮天，臣某中谢。臣以幽遐必察者，日月之照明；憔悴皆г者，雨露之恩广。伏陛下天德阴骘，神功独断，咸造吹万，容至於工。养报通三，大及於小，岂臣微物，得预洪炉？在昔全生，已承曲记；斯今上计，再荷特恩。戴盆之心，仰天有望；出笼之鸟，飞空可期。方将蹈舞阙庭，惭戴咫尺，叶公宿愿，一睹真龙，岐下遗，忻逢圣主。无任喜跃惭荷之至。

