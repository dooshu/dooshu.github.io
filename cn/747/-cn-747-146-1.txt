○对高宗用才当忘亲雠论

十室之邑，且有忠信，天下至广，不为无贤。比见公卿有所荐进，皆劾为朋党，滞抑者未申，而主荐者已訾。所以人人争噤默以避嚣谤。若陛下忘其亲雠，旷然受之，惟才是用。塞谗毁路，其谁敢不竭忠以闻上乎？

孔颖达

颖达字仲远，冀州衡水人。太宗平洛，授文学馆学士。贞观中累除太子右庶子，加散骑常侍，封曲阜县子，拜国子祭酒，图形凌烟阁。二十二年卒，赠太常卿，谥曰宪。

