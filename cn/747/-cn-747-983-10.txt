○对屠龙判

〈丁以屠龙为业，乙告不经。〉

鳞族惟错，实繁有徒，人不知非，龙实有智。风遇坎，见困豫且，变化逢屯，充膳夏後。丁以诡俗为事，游刃非物，或异仁贤，罔识悔吝。何则？犬不言杀，前哲良规；马重有功，後代明训。况四灵之贵，万化之资，匪惟瑞启汉年，固以仙登轩帝。以屠为称，岂不作法於凉？以律绳之，可谓自贻伊。

