高吉　胡不归二首

客从暑中来，清风入我户。

佩带楚兰香，囊癯湘蓠句。

一笑忘形骸，百年示肺腑。

烹鲤唤黮生，劳苦竹学处。

远游焉伥伥，归梦应栩栩。

回首白云飞，下有白发母。

白发不堪剪，儿去定何所。

频频占鹊喜，嗷嗷待鸟哺。

去时萱始华，执手泪如雨。

萱华几飘风，月落啼杜宇。

高吉

高吉　胡不归二首

茕茕荡子妻，空房守幽独。

缠绵心绪长，吞声忍夜哭。

背灯耿孤影，香冷云幕低。

绝怜屋上乌，替人呜呜啼。

高吉

