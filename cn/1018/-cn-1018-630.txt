曹勋　游庐山涂中杂诗三首

天台久宴坐，庐阜得游遨。

殊慰水云念，敢辞尘土劳。

冬温寒色少，江静水痕高。

归趁新年近，同斟玉色醪。

曹勋

曹勋　游庐山涂中杂诗三首

去去忘回远，行行迫腊天。

江寒侵老泪，霜冷逼宵眠。

客路虽经至，归涂尚过千。

家山在台岳，南望几悠然。

曹勋

曹勋　游庐山涂中杂诗三首

税驾南昌郡，城头喜少留。

儿时诵闲同，老境作佳游。

杰阁收英概，长江倚暮愁。

何人识老子，清月上貂裘。

曹勋

