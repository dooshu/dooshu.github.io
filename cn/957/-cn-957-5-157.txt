王柏　台山周咏道别五年因诗寄借韵以谢二首

解后松斋日，曾知学共程。

心期千古远，世味一毛轻。

孰谓睽离久，犹垂故旧情。

何时风月夜，得共插文盟。

王柏

王柏　台山周咏道别五年因诗寄借韵以谢二首

中处乾坤大，同时总弟兄。

行藏虽有间，道谊岂无情。

欲向忙中定，先须静处精。

光阴如电走，慎勿骛虚名。

王柏

