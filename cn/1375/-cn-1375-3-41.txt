游名山记


游名山记·骊山

骊山在西安之临潼县。出县南半里，即抵其麓。经雷神殿东折，门有棹楔，榜曰“温泉池”。为此，有室三楹。启其扃，即温泉也。人呼为“官池”，盖非贵人，不得浴此池。四周甃石起秦始皇，其后汉武帝复加修饰，或云今之池，后周天和中造。又云唐玄宗广之，不能详也。室之内有古今石刻，岁久错乱。弘治癸亥，知县事者聚之，垒于门外，俨若屏障。宫池之左有泉曰“混池”，以浴小民。

东行即华清宫故趾。上有三清殿，前卧一巨钟，视其款，乃华清物。又有二碑，右为后魏温泉颂，惜多剥落。左刻乔元龙草书碑，其阴刻《刘子顒成道记》。子顒，山中道士。宋仁宗朝尝召见，赐号“凝真大师”。三清殿后为玉皇殿。而三清者，七星殿也。南上十五步为玉女阁。下有方池，即温泉发源处，饮之可以已疾。每秋暮，人取未柿投其中，经宿，食之不涩。其左为玉女洗池，沐发者多去疮虱。山之半平坡，朝元阁旧建于此。山左肩曰东绣岭，右肩曰西绣岭。当时林木花卉之盛，类锦绣然，故名。阁与华清之废，皆不知何时，其易为道士所居，则后晋天福中也。又上二里为老君殿。旧云天宝七年十月，老君见于朝元阁南，玄宗于此处立降圣观，琢白玉石为象，今之所存是也。殿壁绘唐从臣之像，殆当时人笔。其西南有泉，名饮鹿槽，今涸。又上二里为老母殿，老母即唐李筌所从受阴符者。山之颠，旧有烽火楼，昔周幽王欲悦褒女以，举烽火以来诸侯之处。下山浴于官池，其清彻底，不火而热，肢体融畅，夙疴顿损，快哉！

东行八里，折而南二里，至秦始皇陵。陵内城周五里，旧有门四；外城周十二里，其址俱存。自南登之，二丘并峙，人曰“此南门也。”右门石枢犹露土中。陵高可四丈，昔项羽黄巢皆尝发之。其地老人云：“始皇葬山之中，此特其虚冢。”老人之言当必有所授。

游之日为癸酉六月庚子，待予游者，太学生吕达也。

游名山记·北固山

北固山在京口城北，下临长江。《元各郡县志》谓其势险固，故名。梁史大同十年，武帝尝幸此山，易名“北顾”。予旧读谢灵运游山诗，及《世说》所载荀令则登山望海云：“虽未睹三山，便自使人有凌运云意，”未尝不赏叹其胜。癸丑之岁，获一游焉。同游者欢呼饮酒，不能遍览穷搜，窃用悔恨。

丁丑夏五月，复至京口，钱逸人德孚从臾予游，而坐雨数日，庚子雨止，时尚宝卿刘君柔适至。刘君及痒士唐和卿出城，自山之冈而登。里许至甘露寺。寺之得名，以创于吴甘露元年。门榜曰：“天下第一江山”，宋延陵吴琚书。盖梁武帝旧尝书此，不存，琚补之也。门内稍右，有铁浮图十级，乃唐李德裕观察浙西时所铸，奉舍利以资穆宗冥福，后毁于火。今之浮图，宋元丰间铸，非复唐之旧矣。刘君以所携酒酌于观音殿前，长江在目，茫无畔岸。殿侧崖下有秋月潭，潭之右为走马涧，其水已涸。午寺僧饭客方丈。庭下有铁镬，二僧云梁武帝植莲其中以供佛者。登山之颠，多景楼仅存其址。予癸丑之游，楼犹未毁。尝记把酒倚阑，云影堕江，金焦两山，东西对峙，如青螺列银盘中，最为奇观。今楼虽废，景犹昨也，慨叹久之。多景北下，山足有石室，深可丈余，名观音洞。崖峻草滑，人鲜得至。和卿复要饮于真武祠，祠在山之半。饮毕，予欲观狠石。僧识其处，命之前导。下山至演武场，而石在焉。苏文忠公诗序谓寺有石如羊，相传诸葛孔明坐其上，与孙仲谋论曹公兵事。今此石绝不类羊，而亦不在寺中。予疑移于后人。撼以数人不动，视其下，则石之生土中者。岂凤凰池。其上山石，壁立可玩，惜不移席于此。随行僧言：“天津泉在山南麓，邻于僧室。”以下山不及观。闻洪开初，高庙驻跸山中，见僧汲于江，赋诗有“甘露生泉天降津”之句。僧后掘地得泉，因以天语名之。

予惟斯游之乐，固昔之所无。而况有同年同志如刘君和卿，则又非偶然者。京口之山，以金、焦、北固为首，人称三山，其胜概诚天下之最也。金焦予乡游其间，皆为作记。而复记斯游，幸亦大矣。神仙渺茫，又何必舍此以求所谓三山者哉？

题记：作者认为传说中神仙居住的蓬莱三山渺茫无踪，求之无益，所以在本文开头引典故，结尾发议论，以镇江三山拟之，表达了作者的激赏之情。与金、焦二山相比，北因山以文物古迹众多擅胜，故本文详于此。作者或叙其来龙去脉，或设问其真伪，或感叹其兴废。而间以景物点染，如“把酒倚阑，云影堕江，金焦两山，东西对峙，如青螺列银盘中”，虽着墨不多，却颇具神姿。





