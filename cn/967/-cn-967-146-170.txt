李流谦　送查总卿三首

事业参亭毒，人才兆废兴。

百年争凤睹，一遇慨河澄。

手到无盘错，旁观有级层。

夜来春梦好，先已上觚棱。

李流谦

李流谦　送查总卿三首

御炉薰隔夜，清跸响凌晨。

对动天颜喜，朝回赐服新。

自期宜栋干，小却尚丝纶。

此论由来久，周行万缙绅。

李流谦

李流谦　送查总卿三首

腊雪千江浪，春风万里船。

相依身健在，远送意茫然。

公近此三接，吾惊失一天。

相君如辱问，顾报已归田。

李流谦

