○勸止臨幸疏 【 諫止臨幸】

日者竊聞　聖駕自西安門出外經宿而回、不知臨幸何所、臣等初聞、未敢遽信、既而道路相傳、眾口籍籍、使臣等心志憂惶、神云?鬼飛越、展轉思惟、莫知所處、竊惟　天子出入、必備法駕、必傳警蹕、衛士環列、百官扈從所以嚴至尊之分、而防意外之虞也、且如南郊大祀。不過一宿。虎賁之旅鷹揚之將。周旋左右。而直廬拱衛官軍萬餘。警柝之聲夜以達旦。至于　皇城各門。又令勳戚重臣守把。　祖宗之法。至為詳備。今　聖駕之出、不知環衛者何人。居守者何官、文武羣臣、茫不與聞、若徒無故輕身而出。率意而往。擾擾塵埃。中。萬一車馬驚蹷之虞。奸盜竊發之變。出于意料之所不及。未知何以備之。雖然天神協相、决無是事、而臣等私憂過計、實切寒心、夫千金之子、尚不肯垂堂而坐、　陛下一身、乃　宗廟社稷之主、縱不為身惜獨不為　宗廟社稷計乎、仰惟　聖性高明。　天資英邁。洞燭天下之事机。巳非一日。必不輕易舉動。歸罪群小進言得体竊恐左右羣小。貢諛希寵之徒。倡引事端。蠱惑聰明　陛下偶未深思而遽從之。上累　聖德。下駭人心凡此導引之人其罪殆不容誅但事在秘密。非臣所知。不敢妄有指議。伏望　陛下念　祖宗付託之重、體臣民瞻戴之情、自今以後、端拱穆清、以保威重、節宣勞逸、以頤天和、嚴內外出入之防、正堂陛尊卑之分、戒非時之宴遊、屏無益之玩好、仍乞查究導引出入之人。置之于法。以彰剛斷之德以解臣民之疑宗社幸甚、天下幸甚、臣等備員輔導。平時既不能調護　聖躬。弼亮治理。茲有所聞。若復避忌不言。則欺君負國之罪。死不足贖。儻以為所聞不的、干冐天威明示黜罰。不敢辭避、臣等不勝忠愛懇悃惶愳迫切之至、

