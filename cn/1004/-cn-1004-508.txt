张耒　寄蔡彦规兼谢惠酥梨二首

自煮新酥笼旋开，秦霜犹污紫梨腮。

旧园歌舞唐宫废，灌顶醍醐佛国来。

寄我远传千里意，憾君不举百分杯。

西来新味饶乡思，淮蟹湖鱼几日回。

张耒

张耒　寄蔡彦规兼谢惠酥梨二首

洛川北岸锦屏西，竹树萧萧面翠微。

风月有情常似旧，山川信美不如归。

文章送老甘无用，鱼鸟从游久息机。

寄语长安倦游客，年来何事素书稀。

张耒

