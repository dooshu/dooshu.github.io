○娥女泉赋（并序）

泉在宁阳城南二里，古老传称：娥女美容色，善歌舞，度曲此地，化为泉，生於岩石间，垂洒如泪，故云耳。

水之裔，岩之偏，娈彼娥女，浏为沈泉。伊昔巧笑淑灵，华艳色；唇发而寥亮，素袖盘而掩抑。故能倾北方，掩南国；超俗绝世，神穷化极。於是凄兮雨湿，黯兮沈；销玉貌与纨质，冶琼姿及蕙心。舞成水态，歌入流音；脸眇眇以波尽，眉娟娟而月深。观其岸草翠积，苔绮映；列山光以泛滟，悬树色而涵静。引耀冰玉，贞明石镜；能含上善之心，不改至柔之性。若乃蠲祀典，戒良辰；藻前奠，笙竽下陈。莫不淋漓玉集，滴沥珠新；声呜咽而成韵，泪阑干而向人。及夫严风岁晚，炽景炎节；水壮河沈，流枯海绝。则必温溜冬汛，寒光夏冽；异黄泉之下冥，殊流水之东阅。噫！化将云尽，奚假物而独灵？道或既存，苟得仁而何怼？靡度可持，安知荣悴？望神光兮水潜，鉴化迹兮山。搴杜若以谁与，弄潺而增思。

