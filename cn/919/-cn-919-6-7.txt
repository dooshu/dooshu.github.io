疟病内所因证治

病者寒热，颜色苍苍然，善太息，如死状，以蓄怒伤肝，气郁所致，名曰肝疟。

病者心烦，欲饮清水，反寒多，不甚热，乍来乍去，以喜伤心，心气耗散所致，名曰心疟。

病者寒多，腹中热痛，或渴或不渴，不热不泄，肠鸣汗出，以思伤脾，气郁涎结所致，名曰脾疟。

病者心寒，寒甚则发热，热间善惊，如有所见，以忧伤肺，肺气凝痰所致，名曰肺疟。

病者手足寒，洒然，腰脊痛，发热，大便难，目 ，以失志伤肾，名曰肾疟。

上五种疟疾，以脏气不和，郁结涎饮所致，治之各有方。

疟病内所因证治

