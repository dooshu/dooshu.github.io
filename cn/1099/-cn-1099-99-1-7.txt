○江防六事疏 【 江防】

一專委任、言新江口原設都御史管理、而事多關白守備參贊、掣肘難行、宜令小者專决、大者會議、庶便責成、一明約束、言新江口反九江揚州儀真原設官軍守把、聲勢聯絡、今承平玩愒、江洋刼掠、不了相干。宜各照所轄緝捕應援、違者參究、一實行伍、言新江。口官軍舍餘原額一萬一千六百餘名、今役占老弱、耗減過半、請清查撥補、以備操練、其各衞所官舍旗軍立功者、不得改回原衞一示激賞、言官軍所以營求改差者、憚其勞也恤其勞而優厚之則人勸。宜查指揮等官勤能懋著者。超起擢用。軍士賞賜布疋、全與本色。優免二丁。幫貼軍裝。增修窩舖。計處月試賞犒之費。一處船隻、言江船原額三百四十、多不堪用、戰船闊大、不利風浪。宜令南京兵工二部會同操江驗看修補、一時操練、言新江口專習水戰、宜將各船官軍編定。不許差使更換。召募習水者百十名分教各船。有風則習廵哨小船無風則習大船庶人船相得。緩急有賴。

王康毅奏疏（疏）

王憲

