◇奏免刘丙子孙碎役

臣闻太上立德，其次立功立言。死而不朽，前哲所尚，思人爱树，自古称美。故乐平王从事中郎敦煌刘丙，著业凉城，遗文兹在，篇籍之美，颇足可观。如或衍衅，当蒙数世之宥，况乃维祖逮孙，相去未远，而令久沦早隶，不获收异，儒学之士，所为窃叹。臣忝职史，敢冒以闻奏，乞敕尚书，推检所属，甄免碎役，用广圣朝旌善继绝。敦化厉俗，于是乎在。（《魏书·刘丙传》。正光三年，太保崔光奏。）

