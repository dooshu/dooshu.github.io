○进翻译佛经表

爰自幼年，承事先师大宏三教和尚二十有四载，禀授瑜伽法门。後游五天，寻求所未授者，外诸经论，更重学习，凡得梵本瑜伽真言经论五百馀部，奉为国家详译圣言，广崇福。天宝五载，却至上都，奉元宗皇帝恩命，於宫内建立灌顶道场，所脐梵经，尽许翻译。及肃宗皇帝配天继圣，特奉纶音，於内道场建立护摩及灌顶法，又为国译经，助宣皇化。其所译金刚灌顶瑜伽法门，是成佛速邪这路。其修行者，必能顿超凡境，达於彼岸。馀部真言，诸佛方便，其徒不一。所译诸大乘经典，皆是上资邦国，息灭灾厄，星辰不愆，风雨顺序，仰恃佛力，辅成国家。谨缵集前後所翻译，自开元至今，凡一百一卷七部以闻。

