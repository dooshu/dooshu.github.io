胡寅　赋向伯共五老小山六言五绝

奇石来公几案，参差仙掌规模。

遂欲强名五老，逍遥鹏鷃羌庐。

胡寅

胡寅　赋向伯共五老小山六言五绝

闻说身依莲社，坐蒙敕赐芗林。

五老与公为六，何须诗酒棋琴。

胡寅

胡寅　赋向伯共五老小山六言五绝

头法想应得髓，好奇那复忘疲。

此石未同瓦砾，耆年直是儿嬉。

胡寅

胡寅　赋向伯共五老小山六言五绝

山石讵闻变化，苍颜能复婴孩。

想见轻葱秀色，正如兰玉陪阶。

胡寅

胡寅　赋向伯共五老小山六言五绝

文简风流未泯，公孙节气谁班。

当与皋夔佐舜，莫寻黄绮商山。

胡寅

