○邊務疏 【 邊務】

一近令邊衛菜果園、俱依內地納鈔、然甘肅十三衛所、僻居極邊。寒早暖遲。雖有山桃野杏。俱酸澁不堪食。又商旅少通。鈔甚難得。請悉蠲之。一近制屯田種子、令于在城官倉上納。來春復于官倉關領播種、然諸屯去城遠者二三百里、往返不　一遵舊制、于各屯設倉收貯、及時遣官給散、一征哨官軍去家不及一月者、宜按月給與行粮、一甘肅地方在在有塩。官聽官軍取去。毋令納鈔。一邊徼地方土寒。五穀稀少米價甚高西安諸府運至折粮布絹。設如民間所取給之。則捐軍多矣。宜如甘肅價給軍。

