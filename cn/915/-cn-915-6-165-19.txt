◇筝赋（并序）

世以为蒙恬所造，今观其器，上崇似天，下平似地，中空准六合，弦柱拟十二月。设之则四象在，鼓之则五音发。体合法度，节究衣乐。斯乃仁智之器，岂蒙恬亡国之臣所能关思运巧哉？（《宋书·乐志一》，《初学记》十六，《通典》一百四十四）

追赴促弹，急击扣危。洪纤杂奋，或合或离。（《初学记》十六）

阴沉阳升，柔屈刚兴。玄黄之分，推故引新。迭为主宾，四时之陈。（同上）

清浊代兴，有始有终。哀起清羽，乐混大宫。（同上）

