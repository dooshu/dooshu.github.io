齐北郊乐歌


谢超宗

《南齐书·乐志》曰：“北郊乐，迎地神奏《昭夏之乐》，升坛奏登歌，初献奏《地德凯容之乐》，次奏《昭德凯容之乐》，送神奏《昭夏之乐》，瘗埋奏《隶幽之乐》，馀辞同南郊。”《隋书·乐志》曰：“齐氏承宋，咸用元徽旧式，宗祀朝飨，奏乐俱同。惟增北郊之礼，乃元徽所阙，永明六年之所加也。唯送神之乐，宋孝建二年秋起居注云奏《肆夏》，永明中改奏《昭夏》。”





