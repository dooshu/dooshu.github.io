○黃河

河入中國。古今異宜。後世講河事者非一家。總之文多實少。故罕成跡。惟有費才力。費日月以俟其自定而巳。禹貢曰浚川、孟子曰、水由地中行、此二言者古今不可易之定理也。後世之明于河事者、亦有賈讓之三策、亦有買魯之三法、若余闕所謂中原之地平曠夷衍。無洞庭彭蠡以為之匯。故河嘗橫潰為患。斯言也尤為要切。似非諸家所及。大抵河患有二。日决曰溢决生于不能達溢生于無所容徙潰者决之小也。汎濫者溢之小也。雖然决之害間見。而溢之害頻歲有之。被害尤大者。則當其衝也。是與河爭也。其原葢由于戰國非一日矣。使賈魯之三法。遂而有成。亦小補耳。且當歲歲為之。其勞其費。可勝言哉。今欲治之。非大棄數百里之地不可。先作湖陂。以瀦漫波。其次則濱河之處。倣江南圩田之法。多為溝渠。足以容水。然後濬其淤沙。繇之地中。而後潤下之性。必東之勢得矣。

皇明經世文編卷之一百五十五終







