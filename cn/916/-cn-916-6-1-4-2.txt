【侍皇太子释奠宴诗】

〖南《齐书》礼志。永明三年。皇太子讲孝经。亲临释奠。车驾幸听。〗

礼惟国干。义实民（《初学记》作人。）端。身由业澡。世以教安。金□乃器。水术伊澜。渐芳则馥。履冰固寒。瞽宗务时。□宫善诱。咨此含生。跻彼仁寿。淳移雅缺。历兹永久。游艺莫师。独学谁友。三兆戒辰。八鸾警（《诗纪》作惊。）旦。风动蒿宫。云栖参馆。礼迈仁周。乐超英汉。神保爰格。祝史斯赞。郁鬯既终。德馨是与。降冕上痒。升宴东序。槐宰金贞。藩维玉誉。时彦莘莘。国胄楚楚。（○《类聚》三十八引端、安、澜、寒、诱、寿、久、友、旦、汉、赞十一韵。《初学记》十四引端、安、澜、寒、馆、汉、赞、与、序、誉、楚十一韵。《诗纪》五十六。）

