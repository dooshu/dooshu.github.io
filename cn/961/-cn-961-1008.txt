黄庭坚　题落星寺四首

星官游空何时落，著地亦化为宝坊。

诗人昼吟山入座，醉客夜愕江撼床。

蜜房各自开牖户，蚁穴或梦封侯王。

不知青云梯几级，更借瘦藤寻上方。

黄庭坚

黄庭坚　题落星寺四首

岩岩匡俗先生庐，其下宫亭水所都。

北辰九关隔云雨，南极一星在江湖。

相黏蚝山作居室，窍凿混沌无完肤。

万鼓舂撞夜涛涌，骊龙莫睡失明珠。

黄庭坚

黄庭坚　题落星寺四首

落星开士深结屋，龙阁老翁来赋诗。

小雨藏山客坐久，长江接天帆到迟。

燕寝清香与世隔，画图妙绝无人知。

蜂房各自开户牖，处处煮茶藤一枝。

黄庭坚

黄庭坚　题落星寺四首

北风吹倒落星寺，吾与伯伦俱醉眠。

螟蛉蜾蠃但痴坐，夜寒南北斗垂天。

黄庭坚

