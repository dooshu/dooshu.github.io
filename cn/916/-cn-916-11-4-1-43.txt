【春色禊辰尽当曲宴各赋十韵诗】

馀春尚芳菲。中园飞桃李。是时乃季月。兹日叶（岁时杂咏作协。）上巳。既有游伊洛。可以祓溱洧。得性足为娱。高堂聊复拟。高堂亦有趣。图缋此芳轨。栖遁称式骖。善政日驯雉。兰桂观往辙。（岁时杂咏误作彻。）簪裾蹑前趾。啼禽静或喧。花落低还起。水（岁时杂咏作冰。）雾遥混杂。山云远相似。坐客听一言。随吾祛（岁时杂咏误作□。）俗鄙。（○古今岁时杂咏十六。《诗纪》九十八。）

