○中书门下贺雨表

臣某等言：臣闻圣人之德，与天地合，则庶徵时若，生类昭苏。伏惟陛下慈爱元元，统御万物，忧在稼穑，切於登成。虑甘泽之愆期，悯蒸人之望岁。诚之所感，天且不违。有氵而兴，睹一夕之沾洽；大田相庆，知百谷之阜蕃。农夫克敏，秀者皆实；苔笠就绪，仓箱可期。远迩幼艾，忻欢鼓舞。臣等谬当近侍，喜万恒情。无任欣踊跃之至！谨奉表陈贺以闻。臣某等诚惶诚恐顿首顿首。谨言。

