躁人

晋、郑之间有躁人焉，射不中则碎其鹄，奕不胜刚啮其子。人曰：“是非鹄与子之罪也，盍亦反而思之乎？”弗喻。卒病躁而死。郁离子曰：“是亦可以为鉴矣。天民犹鹄也，射之者我也，射得其道则中矣；兵犹子也，行之者我也，行得其道则胜矣。致之无艺，用之无法，至于不若人而不胜其愤，恚非所当恚，乌得而不死？”

