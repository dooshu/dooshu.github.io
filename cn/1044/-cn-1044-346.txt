王禹偁　送南阳李太傅

两朝黄阁预弥纶，又策春坊第一勋。

僧塔旧题前进士，斋坛新拜上将军。

马衔金勒冲微雪，雁避红旌入断云。

还似徐州张仆射，御诗相送四方闻。

王禹偁

王禹偁　送南阳李太傅

红旆飘飘夺晓霞，御筵相送出京华。

仲尼俎豆真儒者，鄐縠诗书属将家。

腰下已悬如斗印，门前看见筑堤沙。

先朝学士期牵复，待草南阳入相麻。

王禹偁

