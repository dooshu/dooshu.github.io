◇　上书理盖宽饶

臣闻山有猛兽，藜藿为之不采；国有忠臣，奸邪为之不起。司隶校尉宽饶居不求安，食不求饱，进有忧国之心，退有死节之义，上无许、史之属，下无金、张之托，职在司察，直道而行，多仇少与，上书陈国事，有司劾以大辟。臣幸得从大夫之后，官以谏为名，不敢不言。

（《汉书·盖宽饶传》：谏大夫郑昌，愍伤宽饶忠直忧国，以言事不当意，而为文吏所诋挫，上书颂宽饶云云，上不听。）



