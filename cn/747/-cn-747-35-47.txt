○皇太子诸王改名敕

古之名子，必由象类，人道之大，可无慎乎。皇太子鸿及庆王潭以下，往所制名，或亦未当。今以德命，悉宜更之。太子鸿为瑛，庆王潭为琮，忠王浚为玙，棣王洽为炎，鄂王渭为瑶，荣王滉为琬，光王涺为琚，仪王潍为璲，颍王沄为璬，永王泽为璘，寿王清为瑁，延王氵因为玢，盛王沐为琦，济王溢为环，信王沔为瑝，义王漼为玭，陈王涣为珪，丰王澄为珙，恒王潓为瑱，凉王漎为璿，汴王滔为璥，及惠宁太子惠宣太子之子，皆改从玉。

