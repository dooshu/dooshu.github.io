107　行文用也字本於易雜卦


歐陽公記醉翁亭用「也」字，荆公誌葛源亦終篇用「也」字，蓋本於易之雜卦，韓文公銘張徹亦然。

【元圻案】王楙野客叢書二十七：「歐公醉翁亭記多用『也』字，人謂此體前此未聞。又觀錢公輔作越州井儀堂記，亦是此體，如其末云：『問其辦之歲月，則嘉祐五年二月十七日也。問其作之主人，則太守刁公景純也。問其常所往來而共樂者，通判沈君興宗也。誰其文之，晉陵錢公輔也。』其機杼與歐記同。此體蓋出於周易雜卦一篇。」





