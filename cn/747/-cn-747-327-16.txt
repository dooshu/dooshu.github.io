○为王常侍祭沙ヌ国夫人文

维年月日朔，河西节度使左散骑常侍王公，遣总管石抱王，以酒牢之奠，致祭於故沙ヌ鄯国夫人之灵：呜呼！惟此淑德，降於异域。至性不师，天姿靡饰。礼容讵假於环，工艺非因於组织。行闺训於穹庐，成母仪於蕃国。懿此清范，夫人之则。沙ヌ令门，外家之力。呜呼！夫人归命，干戈遂寝。子孙城，国家高枕。居之右地，革其左衽。散辫垂鬟，解裘衣锦。呜呼！降年不永，远日方临。寂矣高堂，饮珠含玉。哀哉贵女，刃面摧心。呜呼！圣朝命我，护此诸蕃。夫人所出，天子加恩。能守汉制，不效夷言。马无北首，车必南辕。教义所及，忠信弥敦。实嘉内训，用洁斯樽。尚飨！







