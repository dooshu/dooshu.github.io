陈普　咏史下　刘裕

云雨蛟龙无世无，睡中往往失明珠。

比干七窍天何惜，不付曹瞒与寄奴。

陈普

陈普　咏史下　刘裕

何事佛貍能度淮，中原千尺髑髅台。

无巢燕子宁依树，不入乌衣巷裹来。

陈普

陈普　咏史下　刘裕

长安何但遗黎舞，翁仲铜驼亦笑开。

他日佛貍南下路，青泥千尺髑髅台。

陈普

陈普　咏史下　刘裕

杀人广固哭如雷，肯任长安住不回。

想是齐秦人共语，不知胡羯自南来。

陈普

