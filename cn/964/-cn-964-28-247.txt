韩元吉　送沈信臣赴试南宫五首

山城寒陟夜飞霜，枫叶青红带夕阳。

夹道梅花有春色，不妨冲雪到钱塘。

韩元吉

韩元吉　送沈信臣赴试南宫五首

仆射吴兴自世家，乃翁勋业著金华。

似闻玉座询名字，会伏青蒲掌白麻。

韩元吉

韩元吉　送沈信臣赴试南宫五首

共踏槐花记昔年，一弯新月夜移船。

君行为问灵泉水，梦到松林石壁前。

韩元吉

韩元吉　送沈信臣赴试南宫五首

漫仕虽同官事殊，故人来往未全疏。

因君时一论文字，难我穷年困簿书。

韩元吉

韩元吉　送沈信臣赴试南宫五首

吾谋不用可无人，小技文章亦有神。

一第区区儿戏耳，请君折取桂为薪。

韩元吉

