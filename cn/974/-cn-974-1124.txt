梅尧臣　梅花

已先群木得春色，不与杏花为比红。

薄薄远香来涧谷，疏疏寒影近房栊。

全枝恶折憎邻女，短笛横吹怨楚童。

坠萼谁将呵在鬓，蕊残金粟上眉虫。

梅尧臣

梅尧臣　梅花

似畏群芳妒，先春发故林。

曾无莺蝶恋，空被雪霜侵。

不道东风远，应悲上苑深。

南枝已零落，羌笛寄余音。

梅尧臣

梅尧臣　梅花

江南腊月前溪上，照水野梅多少株。

艳薄自将同鹄羽，粉寒曾不逐蜂须。

桃根有妹犹含冻，杏树为邻尚带枯。

楚客且休吹玉笛，清香飘尽更应无。

梅尧臣

