【袁太尉淑从驾】

宫庙礼哀敬。□邑道严玄。恭洁由明祀。肃驾在祈年。诏徒登季月。戒凤藻行川。云旆象汉徙。（本集作徒。）宸网拟星悬。朱棹丽寒渚。金钅□（《诗纪》作げ。）映秋山。羽卫蔼流景。彩吹震沈渊。辨（李善本《文选》作辩。）诗测京国。履籍鉴都ㄩ。氓（李善本《文选》作□。六臣本作萌。又注。五臣作□。）谣响玉律。邑颂被丹弦。文轸薄桂海。声教烛冰天。和惠颁上笏。恩渥浃下筵。幸侍观洛後。岂慕巡河前。服义方无沫。展歌殊未宣。（○本集四。《文选》三十一。《诗纪》七十六。）

