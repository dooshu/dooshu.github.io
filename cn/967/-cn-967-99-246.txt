李洪　雪

朔风动地似奔雷，瑞雪飞飞偏九垓。

玉局尽疑从地涌，银台空讶倚天开。

西经佛国千峰外，北过天山万里来。

夸赋兔园非我事，直须兴尽棹船回。

李洪

李洪　雪

六幕同云岁又残，忽惊腊雪满群山。

谁知曳履涂中去，端有披蓑江上还。

三白吉祥千里内，六花飞舞两楹间。

诗成自怪无奇语，欲压刘叉思觉悭。

李洪

