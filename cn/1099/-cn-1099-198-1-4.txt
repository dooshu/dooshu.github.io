○覆艸塲失火疏 【 查革草塲積弊】

聞之艸積久則自能生火故艸塲往往有火災然歟否歟謹題刑科抄出戶科給事中王德等題節奉　聖旨事宜、戶部查議處來說、欽此、抄出到部、看得巡青給事中王德、御史李逢時、會本論奏、反覆千言、大槩推明烈火之所自生、與流弊之所必至、明罰飭法、盡制曲防、無非為國節財、求牧與蒭之意、但失火放火、折賠均賠、虛出通関、求索所部、載在律例、各有正條、而先期查點、照派開收、截出單應時給價、官攢申報錢粮數目、前奏巳明、無容改議、惟是每年坐派全數、各塲多收堆頭、委的濫費、錢粮恣生奸弊、相應量為裁省、申明酌議、合候命下、本部備行巡青給事中、御史、監收主事、會同該監官遵照原奉欽依、每年于會派料艸之中、先將各處倉塲馬匹牛羊從公查點見數、分別該用該減草料數目。造報本部。以憑勘量會派。取勾一年支用。仍趁秋冬收買截給関單。刻限完報。毋許營求。坐數過多。致得拖延占推影射。虛出作弊。腐爛虧數。其有新收倒死頭匹、即報巡青監收官騐實、方准芻料、除各塲堆頭、亦行巡視科道、會同主事查照倉塲該收草料多寡、見編在官庫稱腳夫等項、正差有無多餘不足、應否添設顧役、通融計筭、裁定名數、革去濫收游手棍徒、量存良實開報、著令相幫供役、不許容留積年害人、亦不必加派有司、編僉靠損百姓、重起冐名頂替、用強包攬之弊、遇該出納倉塲官攢、每五日一次申報巡青衙門、但有內外勢要官攢吏書跟官伴當人等、需索所部分例、掯勒打纜等項奸弊、並聽糾察究參問發、監收主事、仍不時躬親閱視、督令各該官攢就近看守、從宜小作堆垛、厚加苫盡、但見火起、併力救遏、不得輒離所守、若奸徒放火故燒、捕獲有顯跡、証騐明白、及主守安置不如法、致有損壞、并監臨主守、將侵欺借貸那移之數、乘火虛搪文案、扣換交單、申報瞞官者、依律問罪、折賠均賠、各盡本法、庶輕重各得其情、而大小皆足以戒、防乎其防、有備或無患矣、

