○上江陵严司空献所著文启

宗元启：优念往岁司空由尚书郎出贰太原，宗元获于天长专用候谒，优蒙叙以世旧，许造门阑。自后司空累膺宠荣，位极分辅。宗元得罪朝列，窜身湘南。霄汉益高，泥尘永弃，瞻仰辽绝，陈露无由。司空统临旧荆，控制南服，道路非远，德化所覃，是敢奋起幽沦，仰希光耀。优惟悯怜孤贱，特赐抚存，则缧绁之辱，有望蠲除，鸣吠之能，犹希效用。谨献杂文七首，伏惟以一字走其褒贬，终身之幸，无以加焉。轻渎威严，伏增战越。

