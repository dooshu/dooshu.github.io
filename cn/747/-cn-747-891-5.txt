○谏蜀後主疏

今甲子欲交，阴阳变动。天运人事，合有改更。如采厚敛之末议，必乱经国之大伦。此犯天意者一也。太乙所行，将离分野。初来为福，末去为谴。转灾作福，是宜早图。若更倍赋加租，则将有不测之祸。此犯天意者二也。四海财货，尽属至尊。散在民间，积为资产。或有科索，谁敢抵拒。陛下何不舍其小畜，以成大有乎？此损君道者一也。夫百姓，六军之主也。百姓足，则军莫不足。百姓不足，军孰与足？务夺百姓，专赡六军，此其损君道者二也。

韦

仕後蜀，累迁监察御史户部尚书。

