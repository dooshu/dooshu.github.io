杨亿　表弟章廷凭得象知邵武军归化县

几年索米住京师，新得东堂桂一枝。

宰邑弦歌循吏政，还乡鸡黍故人期，

于公阴德知终大，万石家风喜不衰。

毛义动容初捧檄，太邱积德旧刊碑。

甘棠二纪民犹爱，苦蘺三年吏不欺。

桑梓经过身昼锦，庭闱扶侍鬓垂丝。

元方惠化傳遒铎，令伯欢心献寿户。

邦境中分同鲁卫，政声相应似埙箎。

尝思竹马游從日，又见风鹏奋击时。

执手勉君勤素业，归来更直凤皇池。

杨亿

