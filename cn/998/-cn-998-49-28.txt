许应龙　挽李文昌

顒顒德望重朝廷，况有胸中千万兵。

蛮獠未擒宵旰虑，轺车一出笑谈平。

囊封力沮和戎议，制阃咸推料敌精。

壮志未酬天不憗，空馀草木识威名。

许应龙

许应龙　挽李文昌

盛名从古号难居，公独峥嵘四纪馀。

禁陛几年闻曳履，帅垣三度拜除书。

寿祺合享千龄永，往事俄惊一梦如。

久矣辱知惭未报，仰瞻丹旐倍欷歔。

许应龙

