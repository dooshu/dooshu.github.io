刘克庄　冬至四绝

□觞无复举萱堂，麟卧陇阡雁折行。

殿后即今惟一老，阿宜长大阿奴亡。

刘克庄

刘克庄　冬至四绝

日添一线书中见，雪染千丝镜里明。

迟暮犹思寸阴惜，凝严未觉一阳生。

刘克庄

刘克庄　冬至四绝

遥知廷设黄麾仗，不见人书白板扉。

老子挂冠还笏了，别无上服止深衣。

刘克庄

刘克庄　冬至四绝

献寿上公先入阁，书云太史亦登台。

惟应闲杀明农叟，起晏柴门晓未开。

刘克庄

