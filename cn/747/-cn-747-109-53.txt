○州县告身不要进纳敕

应诸道州府令录等官告敕牒，元是中书进纳，入内令阁门宣赐。其判司主簿官告，旧是所司发遣，受恩命後赴本任，地里远近，各有程限，比候进纳，恐有停滞，况绫纸衤票轴价钱，近已官破。今後所除州县官告身敕牒，宜令中书门下指挥，不要进纳。并委宰臣当面给付，贵无留滞，兼免住京破费。

