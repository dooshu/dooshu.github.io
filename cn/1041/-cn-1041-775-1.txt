裴良杰　大涤洞留题

杖屦乘闲历众山，俄惊凡迹到仙坛。

清潨潄玉一川媚，瑞气浮空两洞寒。

风入乔松琴弄操，烟笼远岫灶烧丹。

我今聊此凝双眼，徒觉壶中世界宽。

鸠杖先生旨趣深，探直搜隐事幽寻。

顶头有眼谁能识，心鉴无尘物莫侵。

洞里烟霞人不老，水边花木自成阴。

乞师金鼎丹炉火，为慰平生觉道心。

裴良杰

