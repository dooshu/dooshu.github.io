○清弊蘇民疏 【 養馬】

養馬最為北方大害而　國家從未收馬之利不若盡清牧地繚以周垣如御馬諸監之制市之於番養之於官斯為得也

看得廵按直隸監察御史劉維禴題稱揀賣寄養馬匹老病瘸瞎、十二年以上者追銀一十五兩、十二年以下者、追銀二十兩、但有官挍騎傷、并保定遼東軍人兌換馬匹暫發寄養、而遼東退換者狼狽尤甚若一槩照年追價人情委有不堪乞要比照前例倒死者止追肉臟銀伍兩、其瘸瞎老病領養二年之上者、責亦難辭、保定軍人退回者量追銀一十兩、遼東軍人退換者减追銀七兩、又稱寄養州縣。密邇京師。權豪勢要。有地無馬者十之五六。造冊之年。又能巧於營求。往年審編止繇太僕寺行文攢造。若州縣官員。安能絕其請託。今當審編之期、寄養馬匹官吏多□富差貧以故民愈困而馬亦日倒壞也要行坐委廉幹官員。分投派先將馬地嚴加清理務使里滿里總縣滿縣總。州滿州總。然後以地多者為馬頭。地少者為貼戶。馬之肥瘦。責成於有力之家不許輪流餧養致損馬匹。凡有役占之家。止以嫡親兄弟子姪報冊。各一節為照本部題　請初意、葢緣各處馬匹解俵艱難。一發寄養。瘦損骨立。而專管馬政者。營幹別差。不暇點騐。職司提調者。因地廣遠。廵歷不週。任從作踐遂致瘦損。每遇調兌。揀退居多。屢經行查。竟無實報。是以議　請差官選騐。欲其法令嚴明。人不敢犯。今本官題稱前因、查有前項事例、相應依擬合候　命下、移咨廵按直隸監察御史劉維禴會同提督少卿、親詣各該州縣督同掌印管馬官員、將各寄養馬匹、儘數拘調到官、從公揀選、要見臕息壯徤、實堪騎征者若干。年齒尚可。臕息未滿。堪以調養者若干。著令人戶用心餧養。務令臕壯。其瘦弱不堪者。查照領養年月久近。及保定遼東退回。并曾經戰陣騎傷倒死者。悉如本官所擬。各追銀解部。發寺收候買馬支用。下次揀閱。仍照原議。擬一體追罰不許援以為例。近京牧地都為勳戚內侍所占每年廵青一差亦故事而巳再照天下田地俱納稅糧惟養馬田地免納此係額辦比與雜泛不同。雖京官亦無優免。近年權豪勢要莫敢誰何。富家巨族。巧於營幹。率多有地無馬。以致累及貧戶。馬之瘦損。勢所必至。今歲適當審編之期。必湏坐委廉幹官員。從公編派。嚴清馬地。以地多有力者一人為馬頭。領養馬匹。地少力薄者定為貼戶。幫備草料。如有倒失。專責於領養人戶。庶馬匹肥瘦有所責成而餧養不致輪流推調。再有權豪之人。倚勢囑託。阻撓行事。應提問者徑自提問。應參究者參究施行。以後若有騎征退回馬匹到寺。提督少卿務要隨時騐看蹄腿臕息。明於籍冊註以瘦傷輕重字樣呈部知會方發寄養。以杜馬戶臨騐遮釋之弊事完通將揀選過堪用不堪用馬匹。并追收變賣過銀兩完數。造冊奏繳。仍造青冊送部查考。緣係　欽依兵部知道事理、未敢擅便、謹　題請　旨、

