◇拜中军记室辞随王笺

故吏文学谢死罪死罪，即日被尚书召，以补中军新安王记室参军。闻潢污之水，愿朝宗而每竭；驽蹇之乘，希沃若而中疲。何则？皋壤摇落，对之惆怅，岐路西东。或以鸟邑。况乃服义徒拥，归志莫从，邈若坠雨，翩似秋蒂。月兆实庸流，行能无算。属天地休明，山川受纳，褒采一介，抽扬小善，故舍耒场圃，奉笔兔园，东乱三江，西浮七泽，契阔戎旃，从容宴语。长裾日曳，後乘载脂，荣立府庭，恩加颜色，沐发阳，未测涯氵矣，抚臆论报，早誓肌骨。不悟沧溟未运，波臣自荡，渤氵解方春，旅翮先谢，清切藩房，寂寥旧荜，轻舟反溯，吊影独留，白云在天，龙门不见，去德滋永，思德滋深。唯待青江可望，候归サ於春渚；朱邸方开，效蓬心於秋实。如其簪履或存，衽席无改，虽复身填沟壑，犹望妻子知归。揽涕告辞，悲来横集，不任犬马之诚。（《文选》，《南齐书·谢传》，《南史》十九）

