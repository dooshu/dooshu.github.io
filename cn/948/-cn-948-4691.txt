陆游　杂咏

少日狂疏触怒嗔，每缘忧患丧吾真。

晚牧咄咄书空手，却作腾腾任运人。

陆游

陆游　杂咏

仕囷风波归可乐，生如疣赘死何悲？

极如此手终无巧，那得随人尽作痴！

【卷85】

陆游

陆游　杂咏

青羊宫中竹暗天，白马庙畔柏如山。

琴尊处处可消日，车马纷纷自欠闲，

陆游

陆游　杂咏

得过一日且一日，安知今吾非故吾。

袖手明窗读周易，不辜香饭一斋盂。

陆游

陆游　杂咏

镜中颜状年年改，海内交朋日日疏。

一恸寝门生意尽，从今无复季长书！

陆游

陆游　杂咏

石犀庙壖江已回，陵谷一变吁可哀。

即今禾黍连云处，当日帆樯隐映来。

陆游

陆游　杂咏

松肪燎火满炉红，畓粟煎汤到手空。

试问斋居守丹灶，何如醉卧听松风？

陆游

陆游　杂咏

微风翻翻芋叶白，落日漠漠稻花香。

出门纵辔何所诣，万里桥南追晚凉。

陆游

陆游　杂咏

女郎花树新移种，官长梅园亦探租。

作尽人间儿戏事，谁知空橐一钱无？

陆游

陆游　杂咏

一日日穷穷不醒，一年年老老如期。

黄河却有逢清日，白发应无返黑时。

陆游

陆游　杂咏

旧闻五岳多灵药，晚遇高人得秘文。

梦境此身常是客，几时归卧华山云？

陆游

陆游　杂咏

世事盛衰谁得知？惠陵烟草掩柴扉。

陵边人家丛竹里，灯火喧呼迎妇归。

陆游

陆游　杂咏

世间万事本悠悠，自古诗人易白头。

莫羡老夫垂九十，一年添得一年愁。

陆游

陆游　杂咏

夸士骑牛著铁冠，往来城市拥途观。

争如老子无奇怪，惟是蓑衣伴钓竿。

陆游

陆游　杂咏

家圃菜肥忘肉食，村场酒美胜官壼。

终年醉饱无忧责，莫怪愚公老不枯。

陆游

陆游　杂咏

宦途所至尚偷闲，何况湖边昼掩关。

未爱好风吹醉袖，且贪微雨养盆山。

陆游

陆游　杂咏

斜风吹雨晚空蒙，独立溪边两鬓蓬。

便过此生何所恨，百年强半水云中。

陆游

陆游　杂咏

病起清舑不自持，纱巾一幅倚筇枝。

水沉香冷红蕉晚，恰似道山群玉时。

陆游

