夏竦


竦字子乔，江州德安人。生于雍熙元年（984）。以父死事补官。景德四年（1007）贤良方正能直言极谏科。仁宗朝，累擢知制诰，拜同中书门下平章事，判大名府。召入为宰相，为言者所攻，改枢密使。封英国公，后改封郑。皇祐二年（1050）卒，年六十七，赠太师、中书令，谥文庄。有厦文庄集一百卷。今不传。清四库存全书中有辑本。

喜迁莺

霞散绮，月沉钩。帘卷未央楼。夜凉河汉截在流。宫阙锁清秋。

瑶阶曙。金盘露。凤髓香和烟雾。三千珠翠拥宸游。水殿按凉州。

鹧鸪天

镇日无心扫黛眉。临行愁见理征衣。尊前只恐伤郎意，阁泪汪汪不敢垂。

停宝马，捧瑶卮。相斟相劝忍分离。不如饮待奴先醉，图得不知郎去时。







