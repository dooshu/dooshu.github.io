曹勋　游玉隆宫四

宫宇璇题日月明，几经戎烬独峥嵘。

庭中欲问参天柏，一饷清风相伴行。

曹勋

曹勋　游玉隆宫四

由晋神功竦八荒，抑奸扶运焕天章。

中原正苦鲸鲵毒，应为苍生淬剑铓。

曹勋

曹勋　游玉隆宫四

至日西山道路长，逍遥暂喜息奔忙。

无人共饮山村酒，只对清虚一炷香。

曹勋

曹勋　游玉隆宫四

至日栖栖水竹村，晚寻净舍拂征尘。

梅花未见临清浅，已有鸣鸠唤早春。

曹勋

