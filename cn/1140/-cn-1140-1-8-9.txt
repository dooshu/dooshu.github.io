祭城隍文

天之生民发政布令问民疾苦者吏也禳疫疠时雨阳俾民隂恃以无恐者神也神与吏厥任维均今嘉禾甫秀雨泽不降是无年也师徒烦兴供亿匮絶无年是无民也无年无民是神与吏均无以职兹土也山川出云神实尸之天地好生神实奉之是用斋戒徒跣请命於神吏之不职惟吏是罚哀此下民忍弗生活反阳为雨报神牲币岁凶乏祀神亦不利

