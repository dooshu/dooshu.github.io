◎张充

充字延符，吴郡人，宋太光禄大夫永从孙。齐永明中，行抚军参军，迁太子舍人，尚书殿中郎、武陵王友，免，起为中书侍郎，转给事黄门侍郎明帝镇军长史，出为义兴太守，历太子中庶子，迁侍中。梁台建，以为大司马谘议参军，迁梁国郎中令祠部尚书，领屯骑校尉，转冠军将军司徒左长史，天监初除太常卿，迁吏部尚书，出为晋陵太守，徵拜国子祭酒，历左卫将军、尚书仆射，除吴郡太守，十三年卒，赠侍郎、护军将军，谥曰穆子。

