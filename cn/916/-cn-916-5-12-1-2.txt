【夕牲歌】

夤威宝命。严恭帝祖。（《初学记》作祀。）表海炳岱。（《文选》作炳海表岱。）系唐胄楚。灵鉴浚（《文选》作睿。）文。民属睿武。奄受敷锡。宅中拓宇。亘（《初学记》作宜。）地称皇。罄（《初学记》作飨。）天作主。月□来宾。日际奉土。开元正首。（《宋书》、《文选》、《初学记》、乐府作首正。）礼交（《初学记》或作具。）乐举。六典联事。九官列序。有□在涤。（《初学记》作有牲在修。）有洁在俎。以（《初学记》作式。）荐（李善本《文选》作荐飨。六臣本注云。善作荐飨字。）王衷。（《宋书》误作哀。）以答神祜。（○《宋书》乐志。《文选》二十七。《乐府诗集》一。《诗纪》五十五。又《初学记》四引举、序二韵。十三引祖、宇、主、土、举、序、俎、祜八韵。）

