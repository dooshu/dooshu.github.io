○太子少保右都御史彭公平蜀詩序 【 平蜀】

自巳巳以來、蜀民不鈐、方土罔靖、　天子震怒、爰命討平、川漢之間、士馬填益、財殫民困、賊勢益延、一時受命之臣。其言得体瘁精竭思。文武咸致。撲之不滅。隨撫隨叛於是　上命太子少保右都御史彭公、往終厥勳、葢是時公巳悉平山東中山河南之賊遂督所故將軍鼓行來蜀。乃於二月辛丑、發兵保寧、羣盜方叛走漢綿、勢燄揚熾、人心疑畏、將謀內詘、公曰、塞旁穴者防兵竄突也此若擣鼠宜先塞其旁穴夫旁穴苟塞。何所不擣。自三月壬申至於丁丑。所誅獲者萬有千計。蜀方用寧。川漢咸乂。廵撫陜西都御史藍公、屬予序以賀公、夫以精不以多。以律不以寬。二者兵事之軌道也。予曩聞征蜀將士言。蜀中多巉山絕壁。賊更善附山攀壁。千人剌矛激弩。萬夫莫能當也。此叚詳□□用兵形勢地多草樹窟凹。師弗習。往往中其伏兵。平衍之野。又多稻塍水堰。騎不可馳。步不得奮。一相躋倚仆跌若崩。加之地氣卑濕餉飼不飽。士馬忽巳大半物故。倉皇用騎馬。百不能選一。此語實矣然是時士亦多首功者。豈設機應變不善哉、或失其軌道耳。藍公言公初進兵時。先檄各路填守要害。其故所往來之道既絕又分職專使糧糗常繼。師得宿飽諸餘紀律之事。益申益嚴。擊者不取取者不擊奇自為奇。正自為正。鋒鏑相錯毋有易也。夫持是以往雖天下可也。豈但蜀方哉。公英爽桓毅之氣、加以修涵有素、宜能先覺乎此、事功之成、捷於影響、固非偶然也、藍公與公同事共熏能喜談樂道如此、要豈其私好哉、為祝之曰、願公凱還後以所得於蜀者上於天子、細求所以安而鎮之之道。使蜀之父兄黔首。如曩時各得保其屋廬田畛。死不為盜。則公之德於蜀者。不但萬萬世也。公以為何如哉。

