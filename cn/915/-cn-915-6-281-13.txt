◇禁给湿米教

禀者无米，受得め下湿米，岂是吾遇兵众无异之怀乎，虽是数合米，欲令齐均。若有不如教，鞭五十。（《御览》七百七十）

谏太子马射（案：太子答云省所陈，知非口谏。）

臣闻千金之子，犹不垂堂；以万乘之贰，若有骇驷之艰，岂可不熟念？殿下纵一日之娱，忘万代之基，凡人犹知其不可，况在圣明。（《文苑英华》六百二十七。薛元超谏皇太子笺曰：「晋明帝之在东宫。」中庶子温峤、中舍人刘放谏马射云云，刘放疑阮放之误。）

