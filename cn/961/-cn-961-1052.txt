黄庭坚　题郑防画夹五首

惠崇烟雨归雁，坐我潇湘洞庭。

欲唤扁舟归去，故人言是丹青。

黄庭坚

黄庭坚　题郑防画夹五首

能作山川远势，白头惟有郭熙。

却写李成骤雨，惜无六幅鹅溪。

黄庭坚

黄庭坚　题郑防画夹五首

徐生脱水双鱼，吹沫相看晚图。

老矣个中得计，作书远寄江湖。

黄庭坚

黄庭坚　题郑防画夹五首

折苇枯荷共晚，红榴苦竹同时。

睡鸭不知飘雪，寒雀四顾风枝。

黄庭坚

黄庭坚　题郑防画夹五首

子母猿号槲叶，山南山北危机。

世故谁能樗里，彀中皆是由基。

黄庭坚

