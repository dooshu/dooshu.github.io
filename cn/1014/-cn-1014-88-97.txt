朱翌　江上送客夜归

江干燕客酒如淮，归路飞辀破绿苔。

灯影入帘窥酩酊，雨声宜梦引咍台。

岂无文送穷行别，似有人呼隐去来。

一念不生无可道，此怀今欲向谁开。

峤南元夕时桃李尽花今岁游人甚盛示王寺。

太平文物自多奇，刺史风流照海涯。

五福神游先乐国，百灯王现应明时。

笙箫合处春回暖，桃李阴中月落迟。

醉倒花前天厚我，何须更间紫姑为。

朱翌

