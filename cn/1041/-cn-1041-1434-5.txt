尹洙　皇雅十首　《帝籍》二章

帝籍于郊，典仪具陈。

务农以训，供祀以勤。

祀在于诚，匪勤于人。

训农以实，匪训以文。

帝谨二物，乃躬乃亲。

公侯卿士，暨厥庶民。

尹洙

尹洙　皇雅十首　《帝籍》二章

帝赉高年，式宴且喜。

种种黄发，族立而议。

我生艰难，暴乱以继。

耳狃金鼓，目狎戎器。

皇其我图，亲讲农事。

有子有孙，力田孝悌。

尹洙

