裘万顷　雪中再示德龄二弟三首

只道园林春未归，风前一夜柳花飞。

东皇自是繁华主，不用玄冥荐玉妃。

裘万顷

裘万顷　雪中再示德龄二弟三首

平生蓑笠惯冲寒，长忆江湖把钓竿。

昨夜北窗闻雪作，梦魂飞到子陵滩。

裘万顷

裘万顷　雪中再示德龄二弟三首

青青窗外几修篁，也学宫梅巧样妆。

说与惠连须著句，雪边春色到池塘。

裘万顷

