刘克庄　题永嘉黄仲炎文卷二首

书坊黄册诱儿童，朝取封侯夕拜公。

贾董奇材无地立，欧苏精鉴与人同。

安知李廳麾门外，不觉刘几入彀中。

蚤晚君王求极谏，莫教豪杰泣途穷。

刘克庄

刘克庄　题永嘉黄仲炎文卷二首

龙泉笔绝文章熄，此作居然可贵珍。

激处翻嫌董生缓，新来却笑退之陈。

假令覆瓿无知者，尚可藏山待后人。

外物区区均粪土，祝君爱取不赀身。

刘克庄

