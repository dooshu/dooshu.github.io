◇桑林祷

惟予小子履，敢用玄牡，告于上天后曰：今天大时，即当朕身。履未知，得罪于上下。有善不敢蔽，有罪不敢赦，简在帝心。万方有罪，即当朕躬。朕躬有罪，无及万方。（《墨子。兼爱》下引汤说。又《吕氏春秋。顺民篇》：「天大旱，五年不收，汤乃以身祷於桑林曰：「余一人有罪，无及万夫。万夫有罪，在余一人。无以一人之不敏，使上帝鬼神伤民之命。」」多末二语。其为祷旱之词，可以互证。而《周语。汤誓》曰：「余一人有罪，无以万夫。万夫有罪，在余一人。」韦诏注：「《汤誓》，《商书》伐桀之誓也。」今《汤誓》无此言，则散亡矣。又《论语。尧曰篇》孔安国注：「此伐桀告天之文。」《墨子》引《汤誓》其词若此，则与《墨子》显异，所未详也。）

政不节与？使民疾与？宫室崇与？妇谒盛与？苞苴行与？谗夫兴与？（《荀子。大略篇》。又《公羊解诂》二引《韩诗传》、《说苑。君道篇》、《御览》八十三引《帝王世纪》，小异。）

