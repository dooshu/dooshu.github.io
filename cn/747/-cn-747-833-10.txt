○氵制西节度使钱Α妻燕国夫人吴氏进封晋国夫人制

敕。齐之辟司徒，武力之臣也。其妻有礼，尚获锡地於君。今师长万夫，提封千里，内资淑媛，助我勋侯。国建大名，是惟旧典。具官钱Α妻燕国夫人吴氏，肃雍之美，箴戒不忘。闻鸡鸣而致敬事姑，讽鹊巢而思齐有德。辅成功烈，谅属柔明。爰举宠章，载加常等。勉承膏泽，以耀闺门。可依前件。

