麦门冬汤

治肺经受热，上气咳喘，咯血痰壅，嗌干耳聋，泄泻，胸胁满，痛连肩背，两臂膊疼，息高。

麦门冬（去心） 香白芷 半夏（汤洗去滑） 竹叶 甘草（炙） 钟乳粉 桑白皮 紫菀（取茸） 人参（各等分）

上锉散。每服四钱，水盏半，姜两片，枣一枚，煎七分，去滓，食前服。

凡遇六甲年，敦阜之纪，岁土太过，雨湿流行，肾水受邪，民病腹痛清厥，意不乐，体重烦冤，甚则肌肉痿，足痿不收，行善 ，脚下痛，中满食减，四肢不举。为风所复，则反腹胀，溏泄肠鸣；甚则大溪绝者死。

五运时气民病证治

