方回　赠范君用笔工五首

汉庭上方斩马剑，子制毛锥端似之。

未办朱云请此物，笔诛市挞佞臣谁。

方回

方回　赠范君用笔工五首

世上岂无千里马，能骑千里马何人。

直须读书破万卷，始用子笔如有神。

方回

方回　赠范君用笔工五首

画工如山赤墀下，调子之笔丹青匀。

一洗万古空凡马，曹将军外更无人。

方回

方回　赠范君用笔工五首

未夸长管入手梗，政须短管护铦锋。

未染濡时常著帽，忽□脱帽走蛟龙。

方回

方回　赠范君用笔工五首

善舞吾闻霓裳曲，□□音有陶朱公。

长袖多钱世岂少，铁鞭难得尉迟恭。

方回

