【羽觞飞上苑】

上路薄晚风尘合。禁苑初春气色华。石径断丝阑蔓草。山流细沫拥浮花。（《诗纪》云。外编作槎。）鱼文熠□龠含馀日。鹤盖低昂照落霞。隔树银鞍喧宝马。分衢玉轴（乐府作□犬。）动香车。车马处处尽成阴。班荆促席对芳林。藤杯屡动情仍畅。翠樽引满趣弥深。山阳倒载非难得。宜城醇酝促须斟。半醉骊歌应可奏。上客莫虑掷黄金。（○《乐府诗集》七十四。《诗纪》九十三。）

