戴表元　朱使君家诸郎将别十一韵

东南典藩材，朱户贤第一。

天生好儿郎，玉笋森六七。

俱能弄文翰，那教逾户室。

伯也秀英英，珊瑚映初日。

翁仲最似古，鼎鼐熊彪质。

叔季相和鸣，笙入钟磬出。

人言有阴德，我爱少仅术。

公退亦见容，老衰时自失。

官斯忽在眼，别语常促膝。

江湖芥舟小，岁月翎箭疾。

善保清明心，临岐莫轻怵。

戴表元

