陆游　书况

垂白渭南叟，深居湖上村。

贫知蔬食美，闲觉布衣尊。

琴谱从僧借，茶经与客论。

探梅来直步，沽酒到偏门。

细织笼安鹤，频求果饲猿。

旧书编未绝，犹足教诸孙。

陆游

陆游　书况

自从请老镜湖滨，万事不关林下人。

鸦去鸦归还过日，花开花落又经春。

官微也过千重浪，身在依然一幅巾。

晨突有烟吾事了，浊醪不复恼比邻。

陆游

