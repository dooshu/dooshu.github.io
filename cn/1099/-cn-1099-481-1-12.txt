○答瀋陽王遊戎 【 修屯】

承示圖冊一覽、如身親區畫快甚快甚、井田之法、溝塗封植、左右縱橫、周制寓兵于農、伏至險于至順。原所以限戎馬也、行之于廣寧以東。及海遼瀋開一帶。深于邊防有裨但以此為名。竊恐愚民。驚惑而世人無見識者。復笑為迂濶。反為不便。前日井田之式。不過欲照此算非謂照此行也。且地?可以井收者井收之不可井收者畝分之。惟將軍能心計、他人則不可與于此、恐此法一版定。而不能井收者。悉置之不復報也。今第照民間見行步算事例算報、至墾種巳定、然後下令沿邊軍民所墾田地．各就自己分下地?、不拘多寡、俱于四至堀溝。曲直其徑。以就車塗。庶幾其行易而人始不驚耳然此乃修屯以後事也。今且不多及、

