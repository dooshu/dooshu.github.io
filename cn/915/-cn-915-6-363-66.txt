○答乐亮问



乐亮问徐广曰：“君吊之仪，虽在于《礼》，未审皇子之吊，受吊为当迎送及拜以不？当于庐室坐，当别施位邪？若别施位者，应在何处？即位为应立？应坐？‘君吊，虽已葬，主人必纟免，此礼已废，并未详。既小祥，重服已除，正当即以练冠功衰受吊邪？”徐广答曰：“皇子之仪，揖而不拜，然犹应以练冠功衰，迎立于产侧，皇子向户揖，揖讫，伏庐室而哭，及皇子前执手时，乃可长跪受之。去出室，还至户，更哭。”（《通典》八十二）



