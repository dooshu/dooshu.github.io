【从驾观讲】

〖诗集误作降。〗武诗校战出长杨。兵栏入斗场。置阵横云起。开营雁翼张。门嫌磁石碍。马畏铁菱伤。龙渊触（文苑作出。）牛斗。繁弱骇天狼。落星奔骥□。浮云上□□。急风吹战鼓。高尘拥贝（《类聚》作具。文苑同。）装。骇猿时落木。惊鸿屡断行。树寒条更直。山枯菊转芳。（诗集作香。《诗纪》云。一作香。）豹（诗集误作伯。）略推全胜。龙图（文苑云。一作韬。）揖所长。小臣欣寓目。还知奉会昌。（○本集三。文苑英华二百九十九。又《类聚》五十九引场、张、□、装、行五韵。庾开府诗集上。《诗纪》百十五。）

