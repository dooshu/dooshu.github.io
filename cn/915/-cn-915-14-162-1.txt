◇请智ダ住栖霞寺疏

栖霞寺众保恭等和南：窃以瞻慕明德，灰管屡迁。展觐以来，炎凉甫隔。伏沧至法，用禀教门。定水澹而无涯，询峰高而不极。至如止观、方等之义，龙树、马鸣之文，莫不殚其理窟，究其冲妙。恭虽不敏，少游讲席。窥玩南北经论法师三十馀年，求其奥旨不悟，观诸法海，寄在馀生。所冀倾蠡，犹欣饱腹。然道安之遇澄上人，便称北面；惠永之逢远上首，既创东林。是知得奉胜人，须安胜地者了。恭虽疏薄，窃钦往彦。但所居栖霞寺，寺宋代明徵君宅，僧绍之所建立也。镌山现像，疏岩敞殿，似若飞来，无惭踊出。若其林泉爽丽，房宇萦纡，桂岭春芳，云窗昼歇，自昔高行，是用游写。故寺众齐诚，请延威德。惟愿傍观曩哲，爰降彼居，依经受用，必垂纳处。所有园田基业，具在别条。谨共开府士柳顾言证成斯誓，庶金刚之域，与鹫岭而长存，法宝斯传，等鸡山而不灭。谨疏。开皇十五年八月六日保恭等疏。（《释藏》起四，《国清百录》四）

