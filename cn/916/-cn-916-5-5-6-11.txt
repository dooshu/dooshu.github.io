【拜陵庙作诗】

周德恭明祀。汉道遵（《文选》作尊。）光灵。哀敬隆祖庙。崇树加园茔。逮事休命始。投迹阶王庭。陪厕回天顾。朝燕流圣情。早服身义重。晚达生戒轻。否来王泽竭。泰往人悔形。敕躬惭积素。复与昌运并。恩合非渐渍。荣会在逢迎。夙御严清制。朝驾守禁城。束绅入西寝。伏轼（《文选》《诗纪》作轸。）出东□。衣冠终冥漠。陵邑转葱青。松风遵路急。山烟西昌垅生。皇心凭容物。民思被歌声。万纪载弦吹。千岁（李善本《文选》作载。）托旒旌。未殊帝世远。已同沦化萌。幼壮困孤介。末暮谢幽贞。发轨丧夷易。归轸慎崎倾。（○《文选》二十二。《诗纪》四十六。○《文选》旁证云。六臣本轸作轼。李注引《庄子》以注伏轼。其作轸者。但传写误。）

