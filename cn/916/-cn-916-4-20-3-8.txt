【咏禅思道人诗】

〖并序〗

孙长乐作道士坐禅这像。并而赞之。可谓因俯对以寄诚心。求（广弘明集云。明本作来。）参焉於衡轭。（广弘明集云。宋、元、宫本作扼。）图严林之绝势。想伊人之在兹。余精其制作。美其嘉文。不能默已。聊著计一首。以继于左。其辞曰：

云岑竦太荒。落落英□（广弘明集作岂。注云。三本、宫本作□。）布。回壑伫兰泉。秀领攒嘉树。蔚荟微游禽。（广弘明集作犭禽。注云。三本、宫本作禽。）峥嵘绝蹊路。中有冲希子。端坐摹（广弘明集注。明本云。一作摩。《诗纪》云。一作摩。）太素。自强敏天行。弱志欲（广弘明集作欲。注云。三本、宫本作欲。）无欲。（广弘明集作去。注云。宋、元宫本作欲。喻音。明本作欲。音喻）玉质凌风霜。凄凄厉清趣。指心契寒松。绸缪谅岁暮。会衷两息间。绵绵进禅务。投一灭官知。摄二由神遇。承蜩累危丸。（广弘明集云。元本作九。）累十亦凝（广弘明集云。宋本、宫本作疑。）注。悬想元（广弘明集作心无。注云。三本作想元。宫本作想无。）气地。研几（广弘明集作妙研。注云。三本作研几。）革粗虑。冥怀夷震惊。怕然肆幽度。曾筌攀六净。空同浪（广弘明集作泯。注云。元、明本作浪。）七住。逝虚乘有来。永为有待驭。（○广弘明集三十。《诗纪》三十七。）

