○送太子仆马公序

尝读旧史氏，见汲长孺之为人，与之并生其时，则随从长者，不敢避风雨，况今之有人而舍勤乎！太子仆马公，骨鲠端庄则如此，而布和展惠，信而好古，焕乎其有文章，则汲生之所不及明矣。方将搏空直上，高视寥廓，秉尚父黄钺，登范睢青。顾夫苍生，不为负矣。属群盗未息，四郊犹虞，春闱无事，冬日可爱。故自南自北，从诸侯游，如竹箭之有筠，虽霰雪之奚及，未可量也。予固不敏，奉以周旋，几合献酬之礼，且陪文酒之事。青溪白。引我归思；戚戚寒水，飕飕冰岸，道胜独往，高歌以行。夫至人达观，物无不可，出则耀金组，入则狎荜萝。盖与时消息，在我舒卷，群公怅别，则如之何？

