◇祭梁吴郡袁府君文

夫宫鸣徵应，响韵相趋，桂馥兰芬，期臭在斯，道合一朝，岂忘千载？日者明德世彦，振缨王室，坐啸大邦，显治巨丽。窃以不敏，出宰句吴，上郡下邑，都域接雉，虽王事靡盐，无失豫游，窥洞庭于五湖，登姑苏于九曲，身後之事，一至于斯。今者长乐未央，已樗里之墓，公宫鲁库，非复少昊之墟，成土一棺，未知何托，解剑絮浆，转增欷。（《艺文类聚》三十八）



卷十五

