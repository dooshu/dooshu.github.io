○中书门下贺许州连理棠树表

臣某等言：“今日中使某乙至，奉宣进止：示臣等许州观察使上官氵兑所奏，许州长社县嘉禾乡合穗村连理棠树一株者。”谨按《孝经》援神契曰：“王者德及草木，则木连理。”伏惟陛下圣泽元功，浃洽生类。故天休滋至，地产交感。亭育变化，发为百祥。珍木敷荣，异根合干，表兹植物，以瑞康时。况嘉禾名地，已同唐叔之献：甘棠挺秀，宁比《召南》之什。芬芳连理，遐迩叶心。丛滋庆祉，昭焕图籍。臣等谬鼎饪，喜万恒情。无任欣踊跃之至！谨奉表陈贺以闻。

