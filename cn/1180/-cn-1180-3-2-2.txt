帝颛顼


帝颛顼，号高阳，黄帝之孙，昌意之子。

帝颛顼，号高阳氏，乃黄帝之孙，昌意之子，少昊之侄也。





元年，土地东至于蟠木，西至于流沙，南至于交趾，北至于幽陵。颛顼静渊以有谋，疏通而知事，动静之物，小大之神，莫不砥属。颛顼崩，玄嚣之孙高辛立，是为帝喾。

动，是物之有知的。静，是物之无知的。砥，是平定的意思。属，是服属。

颛顼承黄帝少昊已成之业，而又圣德广被，为四海所归，故其即位之元年，所管的土地，就极其广大。东边到蟠木地方，西边到流沙地方，南边到交趾地方，北边到幽陵地方。颛顼之德，沉静渊深而有谋虑，疏畅通达而知事理，足以通幽明之故，而为神人之主。于是明而万物，或动的，或静的；幽而百神，或小的，或大的，无不坦然安定而皆来归属。颛顼享年九十六岁而崩，于是玄嚣之孙高辛继立，号为帝喾。不立颛顼之后，而立高辛者，必以高辛氏有圣德故也。





