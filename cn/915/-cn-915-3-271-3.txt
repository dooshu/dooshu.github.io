◇上书言破翟义

陛下奉天洪范，心合宝龟，膺受元命，豫知成败，感应兆占，是谓配天。配天之主，虑则移气，言则动物，旋则成化。臣崇伏读诏书下日，窃计其时，圣思始发，而反虏仍破；诏文始书，反虏大败；制书始下，反虏毕斩。众将未及齐其锋芒，臣崇未及尽其愚虑，而事已决矣。（《汉书·王莽传》上：居摄二十年十二月，王邑等破翟义於圉，司威陈崇使监军上书言。）

