佚名　绍兴释奠武成王七首

于赫烈武，光昭古今。

载严祀事，敕画惟钦。

既洁其牲，毁诸其音。

神之格思，来顾来歆。

佚名

佚名　绍兴释奠武成王七首

肃肃庙中，有严阶墄。

匪棘匪徐，进退可则。

冕服是务，环佩有节。

神之鉴观，率屐不越。

佚名

佚名　绍兴释奠武成王七首

祀率旧典，礼崇骏功。

齐明衷正，脄乡岂融。

量币肃录，周旋鞠躬。

神其昭受，幽赞无穷。

佚名

佚名　绍兴释奠武成王七首

赫赫尚父，时维鹰扬。

神潜韩略，襟抱帝王。

谈笑致主，竹帛流芳。

国有严祀，载稽典常。

佚名

佚名　绍兴释奠武成王七首

眷彼留侯，奇筹赞汉。

依乘风云，勒成功旦。

克配明国，德刑有焕。

英气如生，来格来衍。

佚名

佚名　绍兴释奠武成王七首

道助文德，言为世师。

功名不泯，祀事无遗。

旨酒惟声，具醉在兹。

有嘉累献，神其燕娭。

佚名

佚名　绍兴释奠武成王七首

日惟上世，神顾精纯。

社备三献，乐成七均。

奄留洋洋，流福无垠。

言还恍惚，空想如存。

佚名

