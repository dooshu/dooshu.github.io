吴则礼　王持中读余近诗跋以五绝因次其韵

秃发敢言文字工，半生端在覉旅中。

君诗底物似妙丽，堕蕊起舞春蒙蒙。

吴则礼

吴则礼　王持中读余近诗跋以五绝因次其韵

覉臣未觉诗无敌，老境谁言思不群。

自有阿持提律令，且看山衲度江云。

吴则礼

吴则礼　王持中读余近诗跋以五绝因次其韵

吾句如许一生过，君诗政应万人传。

但言寒温置余语，可是从来子敬贤。

吴则礼

吴则礼　王持中读余近诗跋以五绝因次其韵

摩挲饱腹看飞鸿，脱屐海门篷底风。

君方著足登饭颗，嗟吾老矣无由同。

吴则礼

吴则礼　王持中读余近诗跋以五绝因次其韵

一钱无有但觅句，百事不闻知读书。

投荒归来老将死，要听孤猿聊荷锄。

吴则礼

