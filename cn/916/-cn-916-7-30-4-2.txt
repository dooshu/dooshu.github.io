【木纪谢】

〖隋书乐志曰：汉第一曲朱鹭。改为木纪谢。言齐谢梁升也。〗

木纪谢。火（《类聚》作炎。乐储云。一作炎。）运昌。炳南陆。耀炎光。民去癸。鼎归梁。鲛鱼出。庆云翔。□□五帝。轶三王。德无外。化溥将。仁荡荡。义汤汤。浸金石。达昊苍。横四海。被八荒。舞干戚。垂衣裳。对天眷。坐严廊。胤有锡。祚无疆。风教远。礼容盛。感人神。宣舞咏。降繁祉。延嘉庆。（○《乐府诗集》二十。《诗纪》九十五。又《类聚》四十二引昌、梁、王、荒四韵。广《文选》十二引昌、梁、翔、将、汤、苍、荒、裳、廊、疆、盛、咏、庆十三韵。）

