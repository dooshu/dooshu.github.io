○令諸將預定安邊策疏 【 預陳邊事】

照得宣府大同地方、即目達賊侵擾、去來不常、或攻圍城池、或剽剠人畜、或以輕騎襲我輜重、或以人少誘我官軍、聲東擊西、出此入彼、邊民不得耕種、士馬不得休息、臣切料此賊。必欲騷擾大同宣府。使之公私匱。不能固守。此其奸計不淺。有必來侵犯京師之意今　朝廷所倚任者。石亨楊洪柳溥孫鏜衞頴范廣張軏數臣、其次則署都督僉事張義雷通諸人今虜勢猖獗。邊務方殷。京師軍馬。雖操練頗有次第然萬人之命。懸于一將。將有必戰之心。則士有効死之力苟計不先定。心不齊一。彼此異見。而將無必戰之心。上下隔絕。而士無効死之力。緩急之間。恐誤大計。伏望　皇上聖明、乞　勑石亨楊洪柳溥孫鏜衞頴范廣張軏張義雷通等、各陳巳見。各陳巳見則諸將志氣才畧具詳之矣便可因才駈遣此則樞部要策以為今日虜勢如此之猖獗邊務如此之弗寧當何處置可得寧妥。萬一虜寇侵犯京師。或近畿甸州縣。及山西等處地方當何設法禦敵戰守。或除戰守之外。別有何策可以安邊保民。不須會同更可洗去夙習不須會同計議文飾虛詞務在各出巳長直言無隱令石亨等各另具題封進。　皇上聖斷采擇其可行者。請　勑各官遵守施行。若是果有窒碍。亦聽各官陳奏。必期上為　朝廷分憂。下為邊境除患。不許面為承順。退有後言。敵至互為異同。以悞國家大計。况耕當問農。織當問婢。今日之事。若不責成於石亨楊洪諸人。忠肅公虛心如此而欲以臣等書生之淺見以為議論則是徒為紛紛而未能濟事也臣材本庸劣、叨掌兵機、切見方今邊務、誠為危急、計慮預防、間不容髮、謹陳愚見、伏候　聖裁、具題　旨令各官開寫來看、欽此欽遵、抄出到部、參照武清侯石亨奏稱彼處糧草不敷、巳將原領馬步官軍、挑選一萬五千餘員名、令都指揮田貴等、率領回還保定易州有糧草去處操守牧放、遇有賊寇侵犯、會合夾攻一節、切詳足食者足兵之道治內者攘外之本。今既本處糧草供給不前。而京師亦當增兵操守。合無將前項退回官軍。不必在於保定等處屯駐。令該府差人沿途催趕田貴等。就令率領赴京操練隄備。不許在途延緩。及點大同地方。係西北重地。合當嚴謹守備。今本處所積糧儲有限。日逐支用無窮。又兼馬草全無措辦而虜情譎詐。倘聞知石亨等率領大軍。在於大同城內住劄。分遣虜眾剽掠。牽制我軍。使其內外隔絕。應援不繼。意在乘虛寇襲趁此青草未發之時。賊人馬匹瘦弱之際。若不設法處置非惟師行日久。而財用匱之。抑且京師有警。而缺人調用。合無請　勑石亨令會同彼處總兵鎮守等官、從長計議、如果彼處邊備、整理。已有次第、見在糧草委實不敷、其石亨所帶官軍應合回京、就便會本差人馳奏、將石亨取回、其所帶官軍內、挑選精壯者一二千、或三五千、俱與遊擊將軍石彪兼同原帶官軍五千員名、仍在大同協同郭登等廵哨、相機行事、候邊境寧謐、另行具奏、取回、其餘官軍一同石亨回還、不許猶豫不决、致貽方來之患、其言要將山西民壯暫留代州操練一節。委的內外兩得其便。亦合准擬、將山西府縣所選大同民壯、合發代州聽守把鴈門關都御史朱鑑等、調度操練遇警調用、仍加意撫恤不許親管官員人等生事虐害、因而逃竄、

