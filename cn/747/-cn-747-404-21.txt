○对乐请置判悬判

〈有州申百姓皆好操缦，都不识雅章，以不能易俗，请置判悬，供释菜宾社之用，使人观习。省以为非所宜言，不为闻，欲科罪。诉云：州将卤簿见著令文，且方古轩县为降已，其置之何过。〉

革物训时，观人设教；欲风之以正乐，必采之以雅章。苟操缦之见淫，诚布政之为辟。如或上下乖序，雅节乱常；匪所以易俗宣风，适足以贻刑立辟。且礼资成化，乐贵移风，诸侯轩悬，自有感缘之节；州将卤薄，岂系宾社之容？若以大夫之悬，俾人观习，是弃先师之礼，云谁降杀。

孔齐参

齐参，孔子三十六代孙，官宝鼎令。

