五经登第：

洪武二十二年，福建长乐县黄文史廷实应贡。庚午试南京，五经题并作，以违式取旨。太祖读其《天下一家论》，大见称异，御拔特置第一，免会试，授户部主事，言事降抚州推官。字民以恩，而待属过严陷，调漳州卫卒。

崇祯甲戌会试，龙溪颜茂猷五经题并作，分考官陈仁锡出闱特奏，上许其廷对，第进士，程录另列其名于诸贡士前。茂猷乡举在天启甲子，亦全经。口口推官山阴祁彪佳异之，言于主司获荐，巡按御史为特奏，一时传异，后人效之。崇祯丙子，万年揭重熙魁顺天，江西张燮口、罗大猷、己卯山东莱阳宋瑚，癸未进士嘉兴谭贞良、慈溪冯元飗，丁丑南昌程元极五经乙榜，求仿颜茂猷例特拔，不许。庚辰宗贡朱统钦以五经义求破格，亦不许。



