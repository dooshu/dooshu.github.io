神应黑散

治横生、逆生、难产。

百草霜 香白芷（各等分）

上为细末。每服二钱，童子小便、好醋各一茶脚许，调匀，更以沸汤浸四五分服，止一服见功，甚者再服，已分免矣。一名乌金散。

第三论曰：胎衣不下者何?答曰：母生子讫，血流入衣中，衣为血所胀，是故不得下。

治之稍缓，胀满腹中，以次上冲心胸，疼痛喘急者，但服夺命丹，以逐去衣中之血，血散胀消，胎衣自下，而无所患；更有牛膝汤，用之甚效，录以附行。


