○北直隸圖序

北直隸占冀州地。京師即金元舊都也。扆山帶海。有金湯之固。真定以北至于永平。關口不下百十而居庸紫荊山海 【 俱關】 喜山?夆古北黃花鎮 【 俱口子、在順天府東北境、】 險阨尤著。故薊州 【 順天府屬、】 保定重兵屯焉。山後諸州 【 自宣府東南至遼陽俱是、】 故我大寧都司地也。自　國家棄以與虜。 【 今朵顏三衛是、】 則居庸之外所恃以為藩籬者宣府耳廣平以南。四方水陸。畢會于臨清。 【 山東屬州】 轉漕京師。輻輳而進。若天津又海運通衢也 【 國初江南糧運俱從海道。今廢惟薊州運道猶通。】 河間真定保定之間。多達兵營塢。其人性獷難馴。且東安霸州武清 【 俱順天府屬、】 而東野曠人稀。姦宄伏匿。頗基腹心之患。迤山一帶則樵採耕牧之利居多姦人每竄其中有司病之葢賦繁民困。戶口流亡。雖畿甸同風而順天之馬政。 【 寄養馬匹、】 河間之水潦患尤烈焉。

