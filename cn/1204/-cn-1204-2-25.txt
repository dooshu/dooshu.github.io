◎霓裳羽衣歌

白乐天和元微之霓裳羽衣歌曰："磬箫筝笛递相横，击ㄓ吹弹声迤逦。"注云："凡曲之初，众音不齐，金石丝竹，次第发声。霓裳序之初，亦复如此。"又曰："散序六奏未动衣。阳台宿云慵不飞。中序劈砉初入拍，秋竹吹裂春冰拆。"注云："散序六遍无拍，故不舞。中序始有拍，乃舞。"又曰："繁音急节十二遍，跳珠撼玉何钅从铮。翔莺舞罢却收翅，唳鹤曲终长引声。"注云："霓裳十二遍而曲终，凡曲将终，皆声拍促速，惟霓裳之末，长引一声。通计霓裳曲凡十二叠，前六叠无拍，至第七叠谓之叠遍，自此始有拍而舞矣。"沈存中笔谈指霓党为遗调法曲，未尝见旧谱，岂亦得於乐天之诗乎。［碧鸡漫志］

