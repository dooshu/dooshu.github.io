李壁　真州元夕和韵二首

璧月舒金波，流光入窗蓬。

江水碧杳杳，淮山直丛丛。

牢落亦清甘，繁华儿辈事。

一褐拥春寒，倦拨青编睡。

绛纱眩纨绮，箫鼓沸隔船。

龛灯独耿耿，静对花双悬。

更深共语笑，为客何时了。

纷兮总濁恶，文字有潜照。

李壁

李壁　真州元夕和韵二首

通宵风撼天，清晓雪压蓬。

苍茫烟海涯，寂寞葭苇丛。

龙骧水犀手，有亦安所事。

洪波绛鼍翻，阴穴翠螭睡。

孰能乘此险，惟应汉戈船。

焝焝眸电闪，摇摇心旆悬。

排烟把醆笑，铁翁高了了。

阴云欣解剥，丽日廓清照。

李壁

