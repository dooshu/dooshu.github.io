舒岳祥　丙子九月陈村避地三绝

黑光磨荡掩阳精，兵火成霞照夜明。

谁信天台山脚下，如今无佛救苍生。

舒岳祥

舒岳祥　丙子九月陈村避地三绝

一溪屈曲与山随，要试跻攀脚未衰。

隔岸人家西日外，数株红柿压疏篱。

舒岳祥

舒岳祥　丙子九月陈村避地三绝

盘盘幽谷造云峰，应有逃秦隐此中。

行到半山奇绝事，白鷳如练挂青松。

舒岳祥

