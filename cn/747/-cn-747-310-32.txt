○诫励吏兵部侍郎及南曹郎中敕

敕：铨综之司，名器所属，苟亏审慎，必有奸滥，及今按诘，其数颇多。马有害群，罪虽在於胥吏；龟之毁椟，过亦由於主守。其御史中丞杨慎矜所奏，前後知铨侍郎及南曹郎官等，忝效职司，不能举察，合投严谴，用肃慢官。犹以久践朝班，夙昭人誉，过而能改，必在增修。特宜宽宥，俾自惩警。

