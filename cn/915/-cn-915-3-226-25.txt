◇冀州箴

洋洋冀州，鸿原大陆。岳阳是都，岛夷被服。潺河流，表（初学记作「夹」）以碣石。三后攸降，列为侯伯。隆周之末，（《初学记》作「降周之秦」）赵魏是宅。冀土糜沸，炫。（《文选·思玄赋》注、《初学记》作泫）如汤。更盛更衰，载从载横。（初学记作「衡」）陪臣擅命，天王是替。赵魏相反，秦拾其弊。北筑长城，恢夏之场。汉兴定制，改列藩王。仰览前世，厥力孔多。初安如山，后崩如崖。故治不忘乱，安不忘（《初学记》作「遗」）危。周宗自怙，云焉予隳。六国奋矫，果绝其维。牧臣司冀，敢告在阶。（《艺文类聚》六、《初学记》八、《古文苑》。）

