姜特立　闻常伯韩公下世感赋

逸轨高标下可扳，风流人物晋唐还。

胸襟磊落尘埃外，尊酒洒淳笔砚间。

英气一朝归碧落，高文千古映青山。

繐帷莫奠知音泪，极目楼边有愧颜。

姜特立

姜特立　闻常伯韩公下世感赋

六义湮沦吾道东，敢将见处与人同。

后持不遇东坡老，前辈今无南涧翁。

四偈真能垂具眼，瓣香端欲嗣宗风。

遗编一见如生面，怅望新阡恨不穷。

姜特立

