○遗令



吾官非王命，位由私议。苟以集事，岂敢荣之？气绝之日，当以白合入棺，勿以朝服殓，以彰吾志。（《十六国春秋》七十一，案，《晋书·张茂传》，作临终执骏手，泣曰云云，其文较多。）

张骏

骏字公庭，实子，建兴末封霸城侯，太宁二年嗣茂位，刘曜拜为凉州牧凉王，犹奉愍帝年号称建兴十二年。後又称藩于李雄石勒，至咸和八年犹称建兴二十一年，至永和二年卒，在位二十三年，私谥曰文公，穆帝追谥曰忠成公，有集八卷。



