○谢亲教道士步虚声韵表

臣自凡愚，生逢大圣，服膺真教，庇影元门。谬得侍奉禁闱，恭承待问，夙夜兢惕，将何克堪？伏见陛下亲教步虚，及诸声赞，以至明之独览，断历代之传疑，定ら骥於海陆，分景镜於真伪。平上去入，则备体於正声；吟讽抑扬，则宛仍於旧韵。使咏之者审分明之旨，闻之者无讠为舛之嫌。妙协钧天，克谐仙唱。伏以灵章本趣，理固如然，但为流传人间，讹谬滋久，非应道之主，孰能正之？是可以振畅元风，发挥圣作。臣忝趋仙禁，豫听正声，欣戴之诚，倍万常品。乞特赐编诸史册，宣示中外。







