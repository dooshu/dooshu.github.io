黄公度　挽方宋贤四绝

少年挟策上皇都，晚岁论功向石渠。

犹忆微才在天禄，铅丹曾为校遗书。

黄公度

黄公度　挽方宋贤四绝

千年忠孝归图画，百卷风骚动冕旒。

一尉南州成底事，可怜夜壑遽移舟。

黄公度

黄公度　挽方宋贤四绝

管辂相无壬甲寿，郑玄梦告已辰年。

收书恨未齐东观，作记虚传上九天。

黄公度

黄公度　挽方宋贤四绝

平生好尚流俗表，无数交游气概中。

未觉门前车辙少，阿戎清赏有浑风。

黄公度

