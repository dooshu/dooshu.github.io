王遂　送冯卿归无锡

天欲吾民起困穷，就教自择孰如公。

欢颜疾痛呻吟后，乐意耕桑陇亩中。

尽有深长开幕画，若无华藻到边功。

只今未觉诗书力，去久犹当说大冯。

王遂

王遂　送冯卿归无锡

浮云出处泊无情，来辄成违去辄明。

解后一时如失计，峥嵘千古却收名。

静修香火宁非愿，归对渔樵更觉荣。

旋汲惠泉烹顾渚，春风杖屦及山行。

王遂

