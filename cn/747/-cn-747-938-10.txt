○蜀王仙都山醮词

伏以真精表瑞，元气分形。积秀气於人寰，凝为仙岳；集幽奇於物外，俨设洞天。上属星辰，下福邦国。由是琼宫珠阙，秘邃难窥，羽盖霓幢，飘特降。二真人三都迹显，九鼎功成，白昼登真，丹霄控景，威灵益振，物象长新。宝册真经，琅函玉篆，贮灵宫而作镇，与嘉躅而常存。遐想玄风，遥驰素恳。今以三川观化，累遇干戈。凤札龙书，靡存於鲁壁；虎符龟，难访於秦坑。大教凌夷，所宜宏拯。是用翘勤翠，稽首白，申醮酌之仪，冀神仙之鉴。辍鹤洞缄藏之本，为人天宗奉之经，伫建殊功，却还旧所。窃惟道无不在，法许流通，仰望鸿休，允谐丹款。亦愿潜回祯贶，普及寰瀛。元元之祚允繁昌，圣主之宫城匡复，九围宁谧，万汇昭融。臣境宇安，生灵康泰，灾躔自息，算禄增延，永持忠赤之心，上副至真之。不任。

