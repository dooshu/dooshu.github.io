李新　送万俟持正三首

棠垂千里翠，冠拂九重烟。

夹鬓红霞旆，摇龟浅杏鞯。

酒醒思凤语，惆怅落花前。

李新

李新　送万俟持正三首

东湖春水归，湖上主人去。

红尘舞衿暗，水面空落絮。

明月怅孤风，长安在何处。

李新

李新　送万俟持正三首

高歌闻白雪，美味熟醍醐。

解印悬虚橐，鸣鞭指上都。

倚楼怀旧德，目远认平芜。

李新

