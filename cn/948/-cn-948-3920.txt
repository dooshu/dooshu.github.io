陆游　新春感事八首终篇因以自解

九陌风和不起尘，平湖冰解欲生鳞。

往来朝暮纷如蚁，得见新春有几人？

陆游

陆游　新春感事八首终篇因以自解

兴来游衍不辞遥，吹帽风轻过画桥。

猩血未看开露蕊，麴尘先已上烟条。

陆游

陆游　新春感事八首终篇因以自解

一年最好早春天，风日初和未脱绵。

坎坎圆鼙赛神社，翻翻小繖下湖船。

【卷70】

陆游

陆游　新春感事八首终篇因以自解

忆到夔门正月初，竹枝歌舞拥肩舆。

当时光景应如昨，绿鬓治中八十余。

陆游

陆游　新春感事八首终篇因以自解

锦城旧事不堪论，回首繁华欲断魂。

绣毂金羁三十里，至今犹梦小东门。

陆游

陆游　新春感事八首终篇因以自解

玻璃江上柳如丝，行乐家家要及时。

只怪今朝空巷出，使君人日宴蟆颐。

陆游

陆游　新春感事八首终篇因以自解

梁州陌上女成群，铜绿春衫罨画裙。

相唤游家园里去，秋千高挂欲侵云。

陆游

陆游　新春感事八首终篇因以自解

乌藤即是碧油幢，百万天魔指顾降。

酣枕不知霜缟瓦，下床已见日烘窗。

陆游

