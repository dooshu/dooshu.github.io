【送谢中舍二首〈皇元年〉】

滁南幽谷抱山斜，我凿清泉子种花。故事已传遗老说，世人今作画图夸。金闺引籍子方壮，白发盈簪我可嗟。试问弦歌为县政，何如尊俎乐无涯。

喜闻嘉誉蔼淮ヂ，又看吴帆解画船。陇亩遗民谈旧政，江山余思入新篇。人生白首吾今尔，仕路青云子勉旃。举棹南风吹酒醒，离觞莫惜少留连。

