【王泽岭遭洪水诗】

地籁风声急。天津云色愁。悠然万顷（《初学记》作百川。文苑同。）满。俄尔百川（《初学记》作万顷。文苑同。）浮。还似金堤溢。翻如碧海流。惊涛遥（文苑作摇。）起鹭。回岸不分牛。徒知怀赵景。终是倦阳侯。（《诗纪》从唐诗品汇。徒知二句在木梗二句之下。文苑误作候。）木（《初学记》作大。）梗成无托。芦灰岂暇求。思得乘槎便。萧然河汉游。（○《初学记》六。文苑英华百六十三。《诗纪》百二十六。）

