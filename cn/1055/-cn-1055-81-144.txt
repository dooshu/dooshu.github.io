【皇后阁五首】

画扇催迎暑，灵符喜辟邪。风光丽宫禁，时节重仙家。

椒涂承茂渥，嫔范柔仪。更以亲蚕茧，纫为续命丝。

覆槛午阴黄鸟啭，烘帘晓日绛榴繁。六宫彩缕争新巧，共续千龄奉至尊。

紫兰淅淅光风转，绿叶阴阴禁苑凉。天子万机多暇日，喜逢嘉节奉瑶觞。

五色双丝献女功，多因荆楚记遗风。圣君照物同天鉴，不用江心百链铜。

