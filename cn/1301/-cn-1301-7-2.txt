好放孤寒



元和十一年，岁在丙申，李谅公下三十三人皆取寒素。时有诗曰：「元和天子丙申年，三十三人同得仙。袍似烂银文似锦，相将白日上青天。」



李太尉德裕颇为寒?开路，及谪官南去，或有诗曰：「八百孤寒齐下泪，一时南望李崖州。」



昭宗皇帝颇为寒?开路。崔合州榜放，但是子弟，无问文章厚薄，邻之金瓦，其间屈人不少。孤寒中惟程晏、黄滔擅场之外，其余以呈试考之，滥得亦不少矣。然如王贞白、张?诗、赵观文古风之作，皆臻前辈之阃域者也。



