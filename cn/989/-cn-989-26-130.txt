苏颂　翰林侍读学士尚书右丞李公挽辞三首

西李风流远，中朝族望幽。

宠荣三学士，试守六藩侯。

不见登时栋，还惊失夜舟。

平生喜名理，一致视浮休。

苏颂

苏颂　翰林侍读学士尚书右丞李公挽辞三首

儒雅名公子，承平辅相孙。

台仪尊右辖，世职重高门。

富贵今如梦，便蕃殁有恩。

迩英前席地，无复进嘉言。

苏颂

苏颂　翰林侍读学士尚书右丞李公挽辞三首

岁晚辳辕道，神归嵩少原。

百年封域广，三品葬仪尊。

笳吹迎风急，帷裳蔽日昏。

洛人应堕泪，几世见铭旛。

苏颂

