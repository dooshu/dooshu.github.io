罗公升　偶赋二首

定力了万花，正眼空须弥。

俯仰天地间，此身亦如遗。

平生空洞腹，不受俗子窥。

奈何区区者，妄俗求吾嗤。

欣须对南山，但见云度迟。

却后百五岁，举似尔辈如。

罗公升

罗公升　偶赋二首

巢由善择富，四海不易牛。

古人耻苟得，一粟怀十忧。

谁云黄屋荣，可掩頳面羞。

那知井里蛙，锱铢重山丘。

肝肠果何罪，日夕森戈矛。

头曼岂不天，哀哉国为仇。

罗公升

