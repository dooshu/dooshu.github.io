○題革衍聖公女樂疏 【 衍聖公女樂】

儀制清吏司案呈、奉本部送准廵撫山東都御史楊俊民咨稱、看得倡優雜用原係前代陋習、以故衍聖公府、女戶樂戶一向開在載籍、洪武元年開創之初、中書行省未暇詳議、將前項女戶二十六戶、照舊存設、原係沿習其舊。並非祖宗特恩創與。顧公為臺憲時在宣廟初年此用洪武年號有誤洪武末年都御史顧佐題准將官妓女樂盡行革去、公私典禮。宴會不得雜用、一時風俗為之肅清、行之至今、無敢犯者、獨公府女戶樂戶、相沿巳久、未經釐正、以致凡遇宴會。俱用女樂供應。即使全無狎昵之私。亦非君子遠嫌之道。相應將前所存女戶二十六戶、盡行查革、以後不許濫用、每年進賀表文等項、止用該府鼓吹人役供應、庶仰體先聖貽謀之心、遠洗前代燕狎之習、其於崇德報功之典、益粹乎不容議矣、等因案呈到部、看得廵撫山東都御史楊俊民等咨稱衍聖公府女樂二十六戶、創自歷代。為供林廟灑掃之用。非因宴會而設。議將裁革。盡歸有司附籍收差。其林廟灑掃等役、聽於廟戶內撥用一節、為照禮制之因革。視事理之當否。衍聖公府、原用女樂二十六戶、據稱始於前代、國朝開創之初、未暇釐正、迄今存設如故、雖事屬相沿。而該府與各王府事體不同。况先聖爼豆之區。此為凟礼之甚前元之陋習也釐正為允豈可以滛樂相溷。廼孔尚賢時常宴會。輒令此輩供應。則又失乎創制之初意。背戾巳甚。委宜裁革。既經撫按官會議前來、相應依擬題請、

