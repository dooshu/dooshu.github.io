邵雍　答人吟

筋骸得似常年否，气血能如旧日无。

却喜一般增长处，樽前谈笑有工夫。

邵雍

邵雍　答人吟

林下闲言语，何须更问为。

自知无纪律，安得谓之诗。

邵雍

邵雍　答人吟

谁道闲人无事权，事权唯只是诗篇。

四时雪月风花景，都与收来入近编。

邵雍

邵雍　答人吟

初春洛城梅开时，赏梅更吟梅花诗。

梅花虽开难远寄，唯寄梅诗伸所思。

邵雍

