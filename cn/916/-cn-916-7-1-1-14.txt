【夏歌四首】

江南莲花开。（《类聚》作木。）红光覆碧水。（《类聚》作复碧色。）色同心复（《类聚》作丝有。）同。藕异心无异。（《类聚》作异心无异ョ。○玉台新咏十。《类聚》四十三。《乐府诗集》四十四。《诗纪》六十四。）

闺中花如绣。帘上露如珠。欲知有所思。停织复《止寺》《止屠》。（○玉台新咏十。《乐府诗集》四十四。）

玉盘著（《诗纪》云。一作贮。）朱李。金杯盛白酒。虽欲持自亲。（玉台作新。）复恐不甘口。（○玉台新咏十。）

含桃落花日。黄鸟营飞时。君住马已（乐府云。一作欲。）疲。妾去蚕欲（乐府作已。）饥。（○玉台新咏十。《乐府诗集》四十四。）

