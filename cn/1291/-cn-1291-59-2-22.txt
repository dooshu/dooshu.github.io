【京兆为李燮谣】

〖《诗纪》从《乐府诗集》作京兆谣。〗

〖续《汉书》曰：李燮拜京兆。诏发西园钱。燮上封事。遂止不发。吏民爱敬。乃为此谣。〇据《御览》引李燮别传。燮字德公。京兆人。〗

我府君。道教举。恩如春。威如虎。刚不吐。柔不茹。爱如母。训如父。


〇

《类聚》十九、《御览》四百六十五并引续《汉书》。
《乐府诗集》八十七作京兆谣。
《诗纪》八。
《御览》二百五十二引李燮传引举、虎、父三韵。



