陆游　阆中作

残年作客遍天崖，下马长亭便似家。

三叠凄凉渭城曲，数枝闲澹阆中花。

襞牋授管相逢晚，理鬓熏衣一笑哗。

俱是邯郸枕中梦，堕鞭不用忆京华。

陆游

陆游　阆中作

挽住征衣为濯尘，阆州斋酿绝芳醇。

莺花旧识非生客，山水曾游是故人。

遨乐无时冠巴蜀，语音渐正带咸秦。

平生剩有寻梅债，作意城南看小春。

【卷34】

陆游

