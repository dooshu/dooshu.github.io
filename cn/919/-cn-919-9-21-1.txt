发灰散

治小便尿血，或先尿而后血，或先血而后尿，亦远近之谓也。

发灰（《本草》云：能消瘀血，通关格，利水道，破 瘕痈肿，及狐尿刺、尸疰、杂疮，疗转胞，通大小便，止咳嗽鼻衄）上一味，每服二钱，以米醋二合、汤少许调服，以井花水调亦得。兼治肺疽、心衄。内崩吐血一两口，或舌上血出如针孔，若鼻衄，吹内立已。一法，棕榈烧灰，米饮调下，大治大小便下血。又一法，同葵子等分为末，饮服二钱，治转胞尤妙。

尿血证治

