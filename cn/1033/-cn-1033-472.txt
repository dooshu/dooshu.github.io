洪咨夔　闲居二首

一觉汤饼睡，几转庭花阴。

不作八翼梦，以无富贵心。

东家朝鸣玉，西家暮横金。

芭蕉大蔽牛，不奈霜风侵。

何如老忘得，曲肱滋味深。

洪咨夔

洪咨夔　闲居二首

出门闻鸠语，秋思生春妍。

豆苗深没腰，稻花高出肩。

路旁两三叟，合爪感谢天。

老身幸不死，得见穰穰田。

眼中多少人，不能待丰年。

洪咨夔

