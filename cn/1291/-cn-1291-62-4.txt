【刺巴郡郡守诗】

〖《华阳国志》曰：孝桓帝时。河南李盛仲和。为巴郡守。贪财重赋。国人刺之曰：〗

狗吠何喧喧。有吏来在门。披衣出门应。府记欲得钱。语穷乞请期。吏怒反见尤。旋步顾家中。家中无可为。国民往从邻贷。邻人已言匮。钱钱何难得。令我独憔悴。

（〇《华阳国志》巴志。鸣沙石室古籍业残类书残卷刺史门卢鹊条。鸣沙石室古籍业残略出金籝县令子男之篇第二十四庭鹊喧条。）

