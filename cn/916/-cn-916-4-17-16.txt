【丙辰岁八月中於下氵巽田舍获诗】

〖《诗纪》云。溯。苏困切。〗

贫居依（焦本云。一作事。非。）稼穑。（曾本、苏写本云。一作事耕稼。）戮力东林隈。不言春作苦。常（曾本云。一作当。）恐负所怀。司田眷有秋。寄（和陶本作奇。）声与我谐。饥者欢初饱。束带候（和陶本作俟。曾本云。一作俟。）鸣鸡。扬楫越平湖。泛随清壑回。郁郁（和陶本作酹酒。曾本云。一作□爵々。）荒山里。猿声闲且哀。悲风爱静夜。（曾本云。一作夜静。焦本云。一作夜静。非。）林鸟喜晨开。日余作此来。三四星火颓。姿年逝已老。其事未云乖。遥谢荷条翁。聊得从君栖。（焦本作栖。○本集。东坡先生和陶渊明诗四。《诗纪》三十五。）

