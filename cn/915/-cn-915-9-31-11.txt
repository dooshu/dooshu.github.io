◇反舌赋

咨玄造之大德，播含灵於无小，有反舌之微禽，亦班名於庶鸟。乏嘉容之可习，因繁声以自表。其声也，惊诡尊Γ，萦纡离乱，骈浮回合，危琐散。或发曲无渐，或收音去半。既含意於将晓，亦流妍於始且。杂沓逶迤，敫跳参差，攒娇动叶，促啭萦枝，分宫析徵，万矩千规，因风起弄，曳响生奇。对芳辰於此月，属今余之遵暮。倦城守之宣疲，爱田郊之间素。眷春物而怀之，闻好音於庭树。（《艺文类聚》九十二）



卷二十六

◎沈约（二）

