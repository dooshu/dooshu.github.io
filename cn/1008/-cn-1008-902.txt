赵蕃　简施文叔绝句四首

草树阴阴一径开，饥乌閒下啄莓苔。

清风无事自还往，时送官池荷气来。

赵蕃

赵蕃　简施文叔绝句四首

今日之热不可触，闭门养疴适所欲。

振衣策杖一欣然，凉风为我生修竹。

赵蕃

赵蕃　简施文叔绝句四首

营营青蝇挥不去，为问适从何处来。

病人埃郁思一洗，沈李浮瓜亦快哉。

赵蕃

赵蕃　简施文叔绝句四首

世上小儿迷黑白，此翁胸中泾渭殊。

少卑高论近流俗，恐妨要路肩安舆。

赵蕃

