○疏亡

盗恶名也，取之有以合圣人。若取其乱而理之，取其死而名之，则民乐其取也。后岂择其故欤！故昏夜之盗为小人，衰乱之盗为丈夫。能知其取者而尝蹈其背也，故不以无人而弃其守者。有大弃天下者，仁义盗其名；有小弃其国者，小人有盗其器。故《春秋》不贬其器，圣人以正其名。呜呼！盗非恶名也，左右前后，亦可惧哉！

