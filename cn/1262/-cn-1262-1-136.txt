诘惠山神文：

无锡周子义，万历己卯主北闱，受邑子之贿，拔置八十名。周历礼部左侍郎，赠尚书，谥文恪，祠于惠山。谈修作《诘惠山神文》，末曰：祠亦安足重乎？象至不仁而祠于贵阳，王振误国而祠于燕市，又安讶斯祠之作邪！试由常情以谈，祠而出于人心之公乎则可久，倘祠而出于一人之私乎必不久。子不见祠于前者，陆羽、李绅唐人也。秦观、尤袤宋人也，倪瓒元人也，乞命享祀不绝。彼西施庄以献西施而作，萧庄以萧侍郎而作，通惠亭以钱伸仲而作。曩时非不选胜以章得意，而今安在乎！



