杨嗣昌：

武陵相国本兵时，丁丑观政进士二十六人，各受以《杨襄毅(博)集》，示方略。尝曰：「今日盗炽，须十面埋伏法歼之。否则我东驰西骛，徒团走见困。而欲增兵先议饷必加派，殚一二年之力庶可荡平。」进士歙县洪天擢曰：「老先生策甚善。虽民力有限，果一二年荡平，有何不可。若犹未也，民力坐困，将若之何？」本兵色动，大不怿。

平岛刘兴教兵溃，上中夜召本兵问计。对曰：「毛文龙迁制建州，有名无实。文龙死，留岛兵无益，不如撤之。今未撤而溃，于我非有损也。」明日本兵以语朝中。

翰林编修杨廷麟，论杨嗣昌庸臣非奸臣，嗣昌大恨之，谓奸犹可也，乃庸我乎？出廷麟兵部主事监军，谪。(末句疑有误)



