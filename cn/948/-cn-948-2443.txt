陆游　秋光

小圃秋光泼眼来，老人隐几兴悠哉！

翩翩蝴蝶成双过，两两蜀葵相背开。

雨足疏篱引荒蔓，人稀幽径长新苔。

贫家灶冷炊烟晚，待得邻翁卖药回。

陆游

陆游　秋光

年年最爱秋光好，病起逢秋合赋诗。

丛菊渐黄人醉後，孤灯初暗雨来时。

旧书细读犹多味，老态相寻似有期。

早信为农胜觅禄，一生虚作虎头痴。

陆游

