乾下震上


大壮：利贞。

这卦辞是言君子当为先时之防。大是阳，壮是盛，利贞是戒君子不可恃势妄动的意思。这卦名大壮者，盖易的大分，阳大阴小；这卦四阳盛长，则是君子的正道得以大行于天下，故名大壮。文王系辞说，时至大壮，占者吉亨；不假于言然，或恃其壮而不贞，小人得不乘间而中伤乎？故必利贞。时虽可为，不敢自恃其时，以起天下的争；势虽可逞，不敢自恃其势，以激天下的变。这等则小人不得乘其隙，而吾道可以保其壮。夫卦名大壮，所以幸天时之得；辞系利贞，所以虑人事之失；修人事以应天时，斯为君子处壮的道乎？





《彖》曰：“大壮”，大者壮也；刚以动，故壮。

这一节是以卦体、卦德解卦的名义。大者指君子，壮也指道大行，刚是勇足以有为，动是才足以善用。孔子说，卦名大壮者，盖卦体阳长过中，是君子的势盛而壮，其势不张而自大，威不奋而自振。然所以致这壮者何哉？盖君子之大，大于道而非徒以其人；君子之壮，壮以理而不徒在于势。这卦的德，以刚而动，乾刚则能胜其私，而体不挠；震动又善用其勇，而气不慑。是以伸天下的公义，而小人不得以阻其谋；扶天下正道，而群邪不得以议其后；所以致壮者此耳。谓非大壮之得名乎？





“大壮，利贞”，大者正也。正大而天地之情可见矣！

这一节是解利贞之义而极言之。大者指大人言，天地之情就覆载生成言。孔子说，时当大壮，宜无不可为，而又言利贞，何哉？盖凡大人所禀者，天地的正气，所行者天下的正理，而大者自无不正。然这正大，不惟大人为然，天无私覆，而后能无所不覆；地无私载，而后能无所不载；虽天地的情。却也不外正大而可见。然则大壮君子，以参天地为己任者，而可以不正哉？这大壮所以必利贞也。





《象》曰：雷在天上，大壮；君子以非礼弗履。

这《大象》是君子胜私之学。非礼是己私，履是践，弗履是弗体诸身而行。孔子说，雷在天上，那震惊的势何壮，故为大壮；君子体之，以为礼也者。天理之正，而非礼者，即人欲之私苟非礼而履之，则无以胜其人欲之私而不可以言壮。故必省察以致其功而以道御情，不肯少失其身于邪动之非，克治以致其决；而以理制欲，不忍一置其身于从欲之危，则大德之刚常伸，而德义之勇在我。不亦矫哉！其强也哉！





初九，壮于趾，征凶；有孚。

这一爻是自卑而急于有为其势必败。壮是勇决必进的气象，趾是在卑下的象，征凶是往必见危，有孚是可期必的意思。周公系初爻辞说，初九居下无可为的势，以阳刚处之，则心不安于卑位者；且当壮时，又值君子道长之会；故君子锐其欲进的心，大励其必为的志，遽欲建兴大事，进而去小人，有壮于趾的象。这等则以那疏远的臣，一旦举天下的事，惟吾意之所欲为，亦已难矣。吾知天子必疑，大臣必忌，终不足以有为，其凶必矣。





《象》曰：“壮于趾”，其孚穷也。

这《小象》是申言恃壮者必致败。孔子说，既无应援，又居下位，宜安其分；初九遽欲大有为，而壮于进，则于理甚逆，于势甚拂，其取困穷必矣。





九二，贞吉。

这一爻是大臣有反正之善。贞是不恃壮妄行的意思，吉是邪莫害而功可建的意思。周公辞二爻辞说，大者本无不正，九二以阳居阴，不免失那利贞的戒；然所处得中，犹可因中以不失其正。占者果能因中以求正，不乘势而妄为，不恃壮而躁动，则内不失那持己的正道，外不中那小人的奸谋，凡那壮趾的凶、用罔的困，皆可免，不亦吉乎？





《象》曰：九二“贞吉”，以中也。

这《小象》是推本九二能因中以求正。中是存心不偏。孔子说，九二本不得正，而又言“贞吉”，何也？盖中也者，天下之大本也；九二有这中德，则心不偏而事合理；所以能反不正，而归于正，其吉固宜。





九三，小人用壮，君子用罔；贞厉，羝羊触藩，羸其角。

这一爻是恃壮妄为必取困败者。用壮是好勇妄动，用罔是轻视天下的事，贞以君子去小人言，厉是反为小人所困，羝羊是壮羊，羸是瘦。此二句是贞厉的象。周公系三爻辞说，君子于天下必有忍人所不能忍的德性，然后有为人所不能为的事功；九三过刚不中，当壮的时，是小人固用壮，好勇不顾理的是非，而冒为之；而君子亦用罔，视有如无，轻视那小人于不必备与用壮者何异。夫小人之谋君子常审，而君子自处疏略。这等则虽贞亦危，非惟不能胜小人，而反为小人所困，拟诸其象不犹羝羊恃其强壮而触藩；其角出于藩之上，易去而难反，不能用其力，是角之壮者，反为藩所困制而弱病矣，故曰羸其角。信乎用壮者，固以壮而败；而用罔者，亦以罔而困也。





《象》曰：小人用壮，君子罔也。

这《小象》是申言君子用罔之不可。孔子说，小人用壮固未有不败者，而君子亦用罔，宜必有遭其反噬者，宁免困乎？





九四，贞吉，悔亡；藩决不羸，壮于大舆之輹。

这一爻是大臣不恃壮以妄动，则进无有不利者。贞是不恃壮的意思，悔是进不以正的悔；决是破，藩决不羸是有可进的路；輹与辐同，车轮之中干；壮于大舆之輹是有可进的具。周公系四爻辞说。九四当四阳盛长。势可以胜小人，而以阳居阴则四所以自处者，犹有不正的悔；幸而不极其刚，犹有反正之机者。故占者苟能不恃壮用罔，而以礼自胜则小人无可乘的隙，而吾道有可行的机，吉也；而不正之悔亡矣。其象维何？盖用壮自进者，不免于触藩之困；太刚用事者，不免于脱輹之虞。今惟不极其刚，则出必从容而事罔有阻抑的困，发必详审而事鲜有败折的虞。盖小人的势，恒足以阻君子之进，至此则不复能阻，取象于羊，不犹藩决而不羸其角乎？君子的心，惟患无可行的道，至此则不免无具；取象于车，不犹壮于大舆之輹，前无困阻而可行乎？





《象》曰：“藩决不羸”，尚往也。

这《小象》是申言九四进无不遂的意思。孔子说，壮趾者不免于凶，用罔者自取乎困，此往之所以不利。四惟得贞，自可以遂那壮行的愿，自可以壮那大行的猷；群邪莫之困阻，而吾道得行，可以尚进也。





六五，丧羊于易，无悔。

这一爻是安于退缩无为者。羊是刚狠易触的物；易即场，田畔平地；丧羊于易，是忽然失那刚壮的象；无悔是可免小人的害。周公系五爻辞说，六五以柔居中，夫柔刚卑巽而无有为的才，居中则安分而尤必为的志，是众皆喜必有为，而彼独失其刚壯。所以秉道嫉邪以除天下的恶者，非其所敢为有丧羊于易的象焉。这等，则虽不胜乎小人，亦可以自免其害。何悔之有？





《象》曰：“丧羊于易”，位不当也。

这《小象》是推本六五德之过柔，故自失刚壮之勇。位是居，不当指居壮时而处柔中言。孔子说，君子处壮，而欲去小人必有刚果的才，然后方可；六五处位不当，则优游不断，何以树立于天下，这所以丧羊于易也。





上六，羝羊触藩，不能退，不能遂，无攸利；艰则吉。

这一爻是志刚才弱者无以遂其进。遂是进遂，无攸利即是不能遂意，艰是不恃刚的意思，吉是可以遂其进的意思。周公系上爻辞说，上六壮终动极，志何刚壮，其质本柔，则才又柔怯；惟其志壮，则恃壮而动，有如羝羊触藩，而不能退；惟有才弱，则临事疏略，又不能遂其进。这等，何所利哉？然犹幸其不刚，故占者诚能艰难以处之，内审事机，外顺时势，则善用其壮，终得遂其进而吉。





《象》曰：“不能退，不能遂”，不详也；“艰则吉”，咎不长也。

这《小象》是申言上六审艰难详审的意思。详是敬慎审度的意思，即艰字意。孔子说，上六“不能退，不能遂”者，由其壮终动极，不能审度时势，而处之不详慎也。苟能不恃那刚，而艰以处之则得遂其进，而不能遂的咎不长也。





