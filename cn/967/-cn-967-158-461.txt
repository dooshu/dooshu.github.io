李弥逊　再用硕夫韵二首

一丘一壑半生中，旁舍小儿见老翁。

归来赋就晚迳绿，醉时歌罢春灯红。

壮心欲尽孤云薄，昨梦不留寒月空。

茗碗粥盂能事毕，四三朝暮付狙公。

李弥逊

李弥逊　再用硕夫韵二首

北窗欹卧风引裾，静看燕雀沿阶除。

攀缘已断蚁旋磨，结习尚存鱼蠹书。

一区未辨扬雄宅，驷马不过渊明庐。

苍松翠竹湖边趣，至乐岂在真知鱼。

李弥逊

