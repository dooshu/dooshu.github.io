论像


各小兽相聚，自夸其形状之相似者。猪曰：“我似象。”狗曰：“我似狼。”猫曰：“我似虎。”遂各以所似者相标榜：猪言象最灵，狗言狼最凶，猫言虎最猛。猴笑曰：“汝等休自夸，我最似人。任汝等所似何物，人皆能伏之，是我所似者最佳也。”众无以对。猴遂自喜，游行山谷之间，往往以此言骄其侪类。众咸厌恶之。忽一日，狮过境，群兽白猴之状于狮。狮怒曰：“他虽然像煞一个人，还不能算是人，就如此放恣了么？”





