刘克庄　六言吾首赠李相士景春

谤东家丘如狗，誉太史儋犹龙。

卿可自用卿法，吾未始出吾宗。

刘克庄

刘克庄　六言吾首赠李相士景春

少年勿议宿士，阿瞒自是相师。

蒙叟馘黄项槁，桓郎眼小声雌。

刘克庄

刘克庄　六言吾首赠李相士景春

马公带些火色，孟生不舍山肩。

争问唐举相法，谁赠君平卦钱。

刘克庄

刘克庄　六言吾首赠李相士景春

被人看杀叔宝，无地逃生伯喈。

试问天人眉宇，何如土木形骸。

刘克庄

刘克庄　六言吾首赠李相士景春

眼有紫棱安用，眉无黄色何妨。

自断非封侯相，尚堪作牧牛郎。

刘克庄

