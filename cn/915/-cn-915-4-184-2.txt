◇反都赋（并序）

汉历中绝，京师为墟。光武受命命，始迁洛都。客有陈西士之富云，洛邑褊小，故略陈祸败之机，不在险也。

建武龙兴，奋旅西驱。虏赤眉，计高胡，斩铜马，破骨都。收翡翠之驾，据天下之图。上帝受命，将昭其烈。潜龙初九，真人乃发。上贯紫宫，徘徊天阙。握狼狐，蹈参伐。陶以乾坤，始分日月。观三代之余烈，察殷夏之遗风。背崤函之固，即周洛之中。兴四郊，建三雍，禅梁父，封岱宗。（《艺文类聚》六十一）

