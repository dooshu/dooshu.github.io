载芟

一章三十一句


首节讲：此诗疑亦秋冬报赛田事之乐歌。言：农事以稼穑为先，稼穑以丰年为庆。





载芟载柞，其耕泽泽。

芟，除草。载柞，除木。彼三农之事，莫先于耕也。然草木不除，则有妨五谷，故芟焉除草，柞焉除木。而其耕也，泽泽然土膏之解散矣。





千耦其耘，阻隰徂畛。

耘，是去其苗中之草。隰，是为田之处。畛，是田畔。三农之事，亦莫重于耘也。然人力不协，则地有遗利，于是合千为耦，同出而耘。而其耘也，自为田之处以至田畔之处，而皆遍矣。

二节讲：然耕与耘之事何如？





侯主侯伯，侯亚侯旅，侯强侯以。

主，是家长。伯，是长子。亚，仲叔之次子伯者。旅，众子弟。强，相助者。以，佣工者。以其耕之勤言之，内则主、伯、亚、旅之咸在，外则侯强、侯以之咸力。





有嗿其馌，思媚其妇，有依其士。

嗿，是人众饮食之声。依，爱。士，即夫也。斯时也，妇子来馌而众食之，嗿然其有声矣。且为夫者，则以力耕吾事也，而悯其妇来馌之劳，无不媚妇之夫也。为妇者，则以来馌吾事也，而悯其夫力耕之劳，无不依士之妇也。





有略其耜，俶载南亩。

略，是利。耜，起土者。载，事也。合内外长幼以并出，各以有略之耜，始事于南亩之中焉。所谓芟作而耕者，何勤耶！

三节讲：以其耘之勤言之。





播厥百谷，实函斯活。

实，种子。函，含气。活，生也。但见既耕之后，而百谷可播矣。则播厥百谷，其实含气而生焉。

四节讲：





驿驿其达，有厌其杰。

驿驿，苗生。达，出土。厌，受气足。杰，先长。由是驿驿其达，苗生之出土也。有厌其杰，受气之足而先长也。

五节讲：





厌厌其苗，绵绵其麃。

绵绵，详密。麃，是耘。厌厌其苗，受气之齐而均长也。斯时也，力耘非其日乎，则绵绵其麃，而耘之极其详密，既不失之卤莽也，亦不失之裂灭也。所谓千耦其耘者，抑何勤耶！

六节讲：





载获济济，有实其积，万亿及秭。

获，刈禾。济济，人众貌。有实，是积之实。积，露积。万亿及秭，俱是所积之数。夫耕耘之务既勤矣，及夫西成届期，百谷咸登。获之于野，而有济济人力之众；实之于积，而有万亿及秭之多，收入之富如此。





为酒为醴，烝畀祖妣，以洽百礼。

醴，甜酒。烝，是进。畀，是献。洽，是备。则以之制用焉，有一事之不周乎？但见以之为酒而三酒备矣，以之为醴而五醴具矣。由是进之祖妣之前，以洽百礼之备。凡夫妥侑以致孝，献酬以致敬，无不有资矣。其祭祀之需，焉有不足耶？

七节讲：不特此也。





有飶其香，邦家之光。

飶，芳香。光，文明。但见酒醴也，飶然其香，以之燕享宾客，则会明良，聚道德，而邦家由之以光矣。





有椒其馨，胡考之宁！

馨，亦香。考，是寿。宁，安也。椒然其馨，以之供养耆老，则养天和、安气体，而胡考由之以宁矣？其燕享之具，又焉有不周耶？

末节讲：





匪且有且，匪今斯今。

且，前字指此处，后字指此事。今，前字指今时，后字指丰年。夫耕耘收获，稼穑之事也；祭祀燕享，丰年之庆也。然非特此处有此稼穑之事也，今时有今丰年之庆也。





振古如兹。

振古，如言极古。兹，亦此字。盖自极古以来，即有此稼穑之事，而不独一处为然矣。有此稼穑，即有此丰年之庆，而不独一时为然矣。夫以稼穑，斯年之兆，于古如此，则神之有功其来久矣，报赛之典，其容以不举乎？





