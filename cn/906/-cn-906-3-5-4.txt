克官渡


《晋书·乐志》曰：“改汉《上之回》为《克官渡》，言曹公与袁绍战，破之于官渡也。”

克绍官渡，由白马。僵尸流血，被原野。贼众如犬羊，王师尚寡。沙塠旁，风飞扬。转战不利，士卒伤。今日不胜，后何望。土山地道，不可当。卒胜大捷，震冀方。屠城破邑，神武遂章。

《克官渡》曲凡十八句，其八句句（四）〔三〕字，一句五字，九句句（三）〔四〕字。





