苏籀　忆京雒木芍药三绝

熟美酣馨迸佳瑞，晕棱红碧化神工。

根株肇自韩郎染，葩蘤人间一洗空。

苏籀

苏籀　忆京雒木芍药三绝

沈芗亭北压栏杆，眩耀荧煌障幄宽。

不薄官梅伴飞霰，只饶兰蕙楚骚寒。

苏籀

苏籀　忆京雒木芍药三绝

庐陵涑水携参佐，媚紫娇黄左与姚。

何物山丹炫流俗，雒生懊恼愠蓬飘。

苏籀

