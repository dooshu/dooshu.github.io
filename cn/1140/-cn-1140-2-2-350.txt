雨止登炼丹台

岩秋剧凛冬夜雨?飞霰檐际青莲花【莲花峰正相对】暁起横匹练忽如丈雪深户外看不见围火爇松根缩手谢书卷向夕一开霁风吹裂云片倒影射丹台四山纷素绚仰瞩天欲翻俯窥谷弥眩羣峰尽骨立拔壑起峭蒨矗影标浮屠锐形跃长剑回峦竸侍从羽骑森飞战惟余九龙峰轻绡隐半面举踵状候移倚杖晴阴变轩后事渺茫百灵环缱绻怀新矜异赏忆往薄曩羡始知风雨心留余究美善

