◎范蠡

蠡字少伯，宛之三户人。与文种俱入越，越王句践以为上将军，平吴後亡去，不知所终。《吕氏春秋。悔过篇》：「箕子穷于商，范蠡流乎江。」《离谓篇》：「范蠡子胥，以此流潭。」本贾谊《新书。耳痹篇》：「范蠡负石而蹈五湖。」或云变姓名曰鸱夷子皮，浮海入齐，齐以为相，成田常之难。《墨子。非儒》：「乃树鸱夷子皮于田常之门。」《淮南子。汜论训》：「齐简公专任大臣，故使田常、鸱夷子皮得成其难，吕氏绝祀。」又去之陶，自称陶朱公，卒于陶。或云仙去，（见《列仙传》）

