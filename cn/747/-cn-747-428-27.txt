○送锐上人游罗浮山序

释氏之有出家，犹儒门之务行道，既得其道，则思其通，过去诸佛，以故能圣，则出证於无生，归於等观，安可倪乎？有乘精於斯，勤於斯，乃至旋顶无苦，剜身为乐，赴汤蹈火，而不舍书夜者，是夫锐公。天纵明惠，学究多闻，育诗三百，而言思无邪；阅部十二，而义心自了。寄文章为语默任施舍为行藏，内修为法律，外习为秘苑。予则不敏，人皆仰之。前年背自潇湘，登桂岭。大人君子，延方丈之室，与论实相；下士齐人，奉次第之食，为说皆空。习静而外郛永安，得朋而西山有寺。青莲宫裹，日月宵中，辊法侣常游，而吾侪不间。尝忆浮山是蓬莱一岛，浮来兴罗峰合秀，宝房瑶室，七十有二；松阁石楼，千百其数。麻姑舞凤之地，葛仙蝉蜕之所。将欲导殊胜，广异闻，锐公此行，天下莫二矣。十月良月，晴天爱景，密叶弥茂，繁花不寒。群山壁立而合沓百蛮，长江海连而澎湃万里，搜奇索异，可驻行舟；怀哉胜游，不愧相送。迨春之冰泮，期我於荆岘之间乎？

