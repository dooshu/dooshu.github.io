王珪　赠太师中书令鲁国曾宣靖公挽词二首

熠熠台符切太微，满朝文物尽光辉。

曾扶圣日攀云上，便向春风解组归。

一代衣冠矜阀阅，同时父子管枢机。

人生富贵谁难致，八十如公自古稀。

王珪

王珪　赠太师中书令鲁国曾宣靖公挽词二首

璧宫人去水潺潺，帝辇空临泪一潸。

白玉芦樽陪庙食，黄金洒翰落碑颜。

星辰掩霭移天上，桃李芬芳满世间。

门外沙堤何日尽，只应阴施在银山。

王珪

