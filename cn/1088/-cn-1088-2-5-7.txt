庐陵客舘雨霁登楼言懐寄友

终日坐汾淟，邈然无少欣。

登楼一周覧，始见万山群。

微雨洗残暑，青天卷浮云。

襟懐两廓落，朗若见夫君。

见君君何在，顾影还独笑。

吏非金门逰，隠异沧洲调。

江明秋月白，山空夜猿啸。

徒事百卷文，未返一竿钓。

留滞岂胜愁，非君谁与谋。

水寒终赴海，鴈逺暂賔秋。

举世不可语，犹当傲巢由。

赠君三尺剑，永驾五湖舟。



