魏了翁　将至古渝虞宪以三绝同端午节见寄用韵为谢

故山朱果恰离离，翠竹青蒲护众菲。

梦里不知身造阙，閒随白鹤照江衣。

魏了翁

魏了翁　将至古渝虞宪以三绝同端午节见寄用韵为谢

鬓边忧绪已千端，谁唤扁舟下濮干。

落日明舡剑如电，勇心触拨到楼兰。

魏了翁

魏了翁　将至古渝虞宪以三绝同端午节见寄用韵为谢

蓬窗暑雨气低垂，不记龙舟竞渡期。

诗卷打门惊节序，满盘角黍正累累。

魏了翁

