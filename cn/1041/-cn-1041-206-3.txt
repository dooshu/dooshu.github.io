耿南仲　和邓慎思诗呈同院诸公三首

秋日同文馆，閒无一事依。

斗羊谁得隽，倦鸟客思归。

寝处还相向，过从不患稀。

何当有星聚，谁为问璇玑。

耿南仲

耿南仲　和邓慎思诗呈同院诸公三首

秋日同文馆，褎然观国光。

泗滨何限磬，岱麓易求梁。

剑气频冲斗，锥锋定出囊。

於余惭拙匠，操尺预量长。

耿南仲

耿南仲　和邓慎思诗呈同院诸公三首

秋日同文馆，新闵逐雨回。

棘垣婴吏局，蕙帐忆山隈。

射为巧狙发，田因文豹来。

西城随分锁，夫我室多才。

耿南仲

