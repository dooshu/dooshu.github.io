○宣府軍務疏 【 宣府軍務】

兵科抄出、總督邊儲參贊軍務都御史李秉公具題臣聞軍士有強弱者、必先於慎揀選、軍職有賢否者、必在乎公進退、切照宣府等處團操軍士、在兵法軍無全勇亦無全怯在能分其勇怯使各得其用觀此疏知當時能實心揀料如此中間有身體雖壯而膽氣怯弱、弓馬生疏者、有身雖矮小而膽氣雄壯、弓馬熟閑者、此等之人。把總管隊官員。深知其詳。遇警出戰。必先揀選。其把總管隊官。必公其議論。苐其優劣。某軍有勇而弓馬閑熟。某軍無勇而弓馬生疏。雖有私情。不敢苟且。為其生死同致其憂也。成敗同任其責也。關係甚重。各不敢輕查得宣府見操軍士、先該提督軍務尚書石璞選其精壯者一萬一千餘名。定為頭撥。每名月加米一斗。其餘定為次撥。三撥。照舊支給月糧八斗。近該臣奏要左右參將楊能楊信各領官軍一千員名、協同獨石馬營等處官軍、修理邊防、其參將楊能說稱尚書比時挑選軍士、止是出於巳見、不曾詢問下人、一時挑選不精、因而各隊軍士、強弱不一、属官敢為此言亦見當時上下無諱如今過口恐有緊急聲息、須用合兵勦殺賊寇、當與鎮守等官柏玉、公同管隊官員選揀身力精壯、弓馬熟閑軍士一千餘名、其所選堪中軍士次撥者多、頭撥者少、甚至又有領馬軍人馬堪與戰、人無鬪志者、將好馬搭配、選中軍士、暫且過口、候回還俱入各隊、混同操練、臣看得不堪過口軍人。名為頭撥。食糧雖多。而寔怯懦。選中過口軍人。名非頭撥。食糧雖少。其實精銳。不惟人心多不肯平。誠恐遇警不得實用。當與總兵官紀廣詳議、要將見操軍士。重別揀選精壯弓馬熟閑者。定為頭撥。遇有警急。當先殺賊。其餘定為次撥三撥。分兵應援。都督紀廣惟推頭撥官軍規矩巳定。曾經具奏。不可更改。亦有當獨持之者臣切詳看論無當否合輿情者為確論法無定在協公道者為良法為總兵者。自合廣詢眾論。俯順下情。務使見操官軍。強弱不至于混淆勇怯不雜於並進、庶幾人馬相得。兵將相識。倘有警急。庶克有濟。今都督紀廣、不恤人言、偏執巳見、掌兵柄如兒戲、視邊備若等閑、似此因循故常、遇警豈能成事、再照各城堡見操把總都指揮等官、多有年力衰憊之人。素無膽略。濫分兵權。况即今邊報不絕。人心未安。挑選官軍尤為急務若不早為處置誠恐有誤大計乞　勑兵部從長計議、合無令臣公同各處鎮守等官、著落把總管隊官。將見操軍士。挑選身力少壯弓馬熟閑。頭撥者即兵之選鋒也定為頭撥其餘定為次撥三撥。各呂編成隊伍。如頭撥軍士馬匹矮小者。就於次廢好馬內對換騎操。其管操把總都指揮等官內。有年力衰憊無謀無勇。及曾經告發剝削害軍等項官員。就便黜退令其隨操或守城管事。另選有謀有勇官員。專委把總管隊。常用操習。以防調度。仍將挑選過官軍數目。明白開奏。如此則官員知所勸戒。遇適可圖成功。奉　旨欽遵到部、臣等切詳禦侮之道。莫先於練兵。練兵之要。必分其強弱。故兵法曰兵無選鋒曰北。又曰兵以治為勝。百萬之眾不用命。不如萬人之鬪。萬人之眾不用命。不如百人之奮。此言兵不貴多。貴乎精多而不精莫若少而精之為愈也切照宣府地方。正係控制虜境拱衞京師要害去處達賊不時出沒騷擾。而迤北朝貢往來之地若守禦單弱易起戎心故疏及之差遣使臣朝貢往來於此經過宜簡練士卒整肅兵威以捍禦寇盜。鞏固藩籬。以防不測之虞。以為經久之計。豈期總兵官紀廣、不恤人言、偏執巳見、以因循為得計、視邊務如尋常、執稱規矩巳定、不肯採納輿情、推原本心、此亦將師夙弊不過將各衞所精壯軍士。私役在巳。或辦納月錢。或種田覓利。懼怕盡數送出。以失私役。以此不肯揀選。執拗混淆。况揀選軍士定為頭撥次撥二撥操練。正係京師見行亦非李秉公臆見。若不照依李秉公、與鎮守等官內官柏玉議奏事理趁此邊報稍寧、上緊選揀、萬一虜寇、逞彼兇奸、仍復擾我邊境、軍士素無分別。強弱混為一途。未免彼此負累。進止兩難。不能成功。尤恐因而壞事。又况獨石馬營等處。地界接連。尤宜謹慎防備。簡練兵卒。乃為至要。合無一一准其所奏、

