◎张昱辇下曲

元起沙漠，宫掖事无足采者。永乐元年，赐周宪王一穿宫老妪，妪为元后乳母之女，久居内庭，通书翰，记元宫中事甚悉。王暇日访之，具得其详，多有史氏所不载者，因制词百首。别有张昱辇下曲，来复燕京杂咏各百首，胜国事迹，灿然在目。昔人谓迁、固最号博洽，然其後葛淇辈三辅黄图等书，纪秦故事，又皆迁、固之所未及也。［龙庄甄敬］

