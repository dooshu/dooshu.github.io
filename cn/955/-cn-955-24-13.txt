程师孟　入涌泉道中

小航时过越溪头，当日吴宫事可求。

西子冶容来作饵，伍员忠愤反为雠。

虽无别馆虹蝩带，但有荒台麋鹿游。

高望太湖千万顷，夕阳依旧水东流。

程师孟

程师孟　入涌泉道中

穷冬未见六花飘，春意微微动柳梢。

千丈龙形蟠暮岭，一条虹影落溪桥。

阊门飞跨何清泚，茂苑繁雄未寂寥。

切幸早归频出郭，西山隐客不须招。

程师孟

程师孟　入涌泉道中

因省先茔到故都，不妨閒步问耕天。

水云苍莽遥连洞，田野低竏稍近湖。

秋熟几家收橘柚，日生众口藉菰蒲。

今朝偶得西华稻，僧饭年年出玉腴。

程师孟

程师孟　入涌泉道中

道出横塘跨石梁，塘南塘北稻花香。

风吹舴艋轻如驶，日照浮图峻若翔。

远岸渔樵三两两，近村鹅鸭一行行。

回头却指城南路，云屋朱楼气郁苍。

程师孟

程师孟　入涌泉道中

寒林已见早梅芳，尽日临流野与长。

门外牛羊人自得，篱边鸡犬盗谁防。

三江夜色沧浪白，千里秋香{禾巴}稏黄。

借问船中何所有，橙虀鲈鱠酒先尝。

程师孟

程师孟　入涌泉道中

舟行如叶泛长川，解水吴儿力可全。

风急辄先千浪破，岸欹能把一{上竹下亶}牵。

湖沈日影山头画，云漏天光雨足悬。

试向中流东北望，城南实塔在门前。

程师孟

程师孟　入涌泉道中

告老清朝分自安，从今荣悴不相关。

有愁方见田家乐，无事才知钓叟閒。

世故要看终始后，人生未免是非间。

妇愤更在公茔侧，一舸夷犹遂往还。

程师孟

程师孟　入涌泉道中

谁何不欲蚤忘机，今已高年古亦稀。

翠柳阴中黄鸟过，青山影里白鸥飞。

新春已到无高下，故里重过有是非。

人意不如毛羽意，声声犹道不如归。

程师孟

