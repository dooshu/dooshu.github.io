曾季貍　宿正觉寺

正觉江边寺，风烟罨画然。

庭罗合抱树，门泊钓鱼船。

暮雨凉初过，中秋月正圆。

无人来共赏，独自占江天。

曾季貍

曾季貍　宿正觉寺

月落僧窗暗，衾单客梦惊。

鸡吟催客起，犬吠恶人行。

蓐食事已毕，膏车天未明。

畏涂饥饿岁，哪能得事宵征。

曾季貍

曾季貍　宿正觉寺

古寺荒凉甚，秋风更飒然。

殿焚犹有碍，僧老不知年。

但可扶藜至，无因假榻眠。

钟鱼久寂寞，谁施囊钱。

曾季貍

