○授张绍贞尚书右丞制

门下：朝议大夫守益州大都督府长史持节剑南节度支度营田副大使知节度事兼采访处置使摄御史中丞上柱国张绍贞，中积温惠，外形严肃，通才应物，妙理为心。亟践方州，咸推课最，爰施密命，且寄专征。而纪纲一台，弥纶百事，缺官斯久，选众尢难，宜辍南辕，用右辖。可尚书右丞，散官、勋如故。

