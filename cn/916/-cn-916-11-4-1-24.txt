【舞媚娘三首】

楼上多娇艳。当窗并三五。争弄游春陌。相邀开绣户。转态结红裙。含娇拾翠羽。留宾乍拂弦。托意时移柱。（○《乐府诗集》七十三。《诗纪》九十八。）

淇水变新台。春垆当夏开。玉面含羞出。金鞍排夜（乐府云。一作暗。）来。（○同上）

春日好（《诗纪》云。一作多。乐府作多。注。一作好。）风光。寻观向（乐府、《诗纪》并云。一作戏。）市傍。转身移佩响。牵袖起衣香。（○同上○乐府与上淇水篇合为一首。）

