吴泳　寿胡兴元三首

几代贞元会，还生忠简孙。

清风拔薤本，爱日护葵根。

疋马驰周道，分公翰蜀门。

保安桥上路，手涤瘴云昏。

吴泳

吴泳　寿胡兴元三首

皂盖开藩日，黄河洗甲时。

柳阴承羽葆，花气扑旌麾。

兵悍须柔止，民磏莫胜之。

麦头如得雪，来岁可休师。

吴泳

吴泳　寿胡兴元三首

耿耿三秋别，悠悠四月余。

菊潭闻上寿，梅驿急驰书。

簇葩红成阵，骈筵翠曳裾。

封侯平四十，前路尽宽舒。

吴泳

