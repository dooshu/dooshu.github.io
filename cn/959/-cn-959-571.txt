文天祥　象弈各有等级四绝品四人高下

螳臂初来攫晚蝉，那知黄雀沫馋涎。

王孙挟弹无人处，一夜雕盘荐玳筵。

【卷08】

文天祥

文天祥　象弈各有等级四绝品四人高下

射虎将军发欲枯，茫茫沙草正迷途。

小儿谩取封侯去，还是平阳公主奴。

文天祥

文天祥　象弈各有等级四绝品四人高下

坐踞河南百战雄，少年飞槊健如龙。

世间只畏两人在，上有高公下慕容。

文天祥

文天祥　象弈各有等级四绝品四人高下

击柱论功不忍看，篵坛刑马誓河山。

当年绛灌知何似，只在春秋鲁卫间。

文天祥

