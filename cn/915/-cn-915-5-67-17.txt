◇五祀议

国行、中ニ、门、井、灶多不遍，唯祀在者，故曰祭五祀在于庙。今每门户辄祭之，自汉以来，非旧典也。祭井自汉，从水类不列五祀，宜除之。祭井祀行，《世本》曰：「微作伤五祀。」《汉书仪》曰：「祠五祀谓五行金木水火土也。」木正曰句芒，火正曰祝融，金正曰蓐收，水正曰玄冥，土正曰后土，皆古贤能治成五行有功者也。主其神，祀之。（《御览》五百二十九引《魏名臣奏》）

