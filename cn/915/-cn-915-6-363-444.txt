○白玉文



皇亡皇亡败赵昌，井水竭，构五梁，愕西小衰困嚣丧，鸣呼鸣呼，赤牛奋引其尽乎。（《晋书·载记·刘曜传》，终南山崩，长安人刘终于崩所得白玉，方一尺，有文字云云。又见《水经·渭水》注中，又《十六国春秋》六。）

卷一百四十八

後赵

石勒

勒字世龙，初名[C111]，上党武乡羯人。惠帝末，从汲桑为盗，桑死归刘渊，为辅汉将军平晋王，渊僭号，授持节平东大将军，进安东大将军，寻授镇东大将军，封汲郡公。刘聪嗣位，授征东大将军并州刺史，寻授幽州牧，又授冀州牧，进封本国上党郡公，加侍中，又加崇为陕东伯。刘曜嗣位，署大司马大将军，加九锡，进爵赵公，以晋大兴二年自称赵王，都襄国。至晋咸和三年改元太和，其明年擒刘曜，又明年僭即皇帝位，改元建平，徙都临漳。以咸和七年死，在位十五年，谥曰明皇帝，庙号高祖。



