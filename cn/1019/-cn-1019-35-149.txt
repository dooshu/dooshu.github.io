曹彦约　水北民家窗间有题夜深短檠灯功名平生心者戏成平侧诗二首

诗书穷生灯，功名平生心。

辛勤莺迁乔，哀鸣猿投林。

兰膏谁为容，朱弦无知音。

安能如蜉蝣，随时安其阴。

曹彦约

曹彦约　水北民家窗间有题夜深短檠灯功名平生心者戏成平侧诗二首

竹外两县境，水北一草舍。

蔀屋日见斗，韫厁玉待价。

祸福自倚伏，得失忽昼夜。

子盍去墨守，我亦入远社。

曹彦约

