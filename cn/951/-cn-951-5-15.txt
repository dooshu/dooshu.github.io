艾性夫　出东门

驱车出东门，怅望东门道。

折兰赠所思，所赠非所好。

岂无千丈红，相媚一饷好。

终然失所性，不肯寘怀抱。

秋风日以高，玄发日以缟。

攜兰种幽谷，佩服从吾老。

艾性夫

艾性夫　出东门

驱车出东门，客问将何之。

遗我黄鹄羽，举我栗木枝。

勿谓一羽轻，横翔以相期。

勿讶一木微，谨畏堪自持。

一拜感客意，再拜领客辞。

何以报知己，奉之千岁龟。

艾性夫

