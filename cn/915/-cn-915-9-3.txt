◎萧纲（简文帝一）



帝讳纲，字世缵，小字六通，武帝第三子，天监六年封晋安王，历南兖州刺史、丹阳尹、荆州刺史、江州刺史，加侍中，普通中历南徐州刺史、雍州刺史，中大通初徵为扬州刺史，三年五月立为皇太子。太清三年五月即位，明年改元大宝，在位二年，为侯景所废，幽于永福省，遇弑。贼伪谥曰明皇帝，庙号高宗，明年，侯景伏诛，追谥日简文皇帝，庙号太宗，有《毛诗十五国风义》二十卷，《长春义记》一百卷，《老子私记》十卷，《庄子讲疏》二十卷，《谈疏》六卷，《灶经》十四卷，集八十五卷。



