【十月二十日授二首】

〖亦应是右英喻长史也。〗

北登玄真阙。携手结高罗。香烟散八景。玄风鼓绛波。仰超琅园津。俯眄霄陵阿。玉箫云上唱。凤鸣动（真诰作洞。）九遐。乘气（真诰作云。）浮太空。曷为蹑山河。（《云笈七签》作阿。）金节命羽灵。徵兵折万魔。齐挹二晨晖。千春（真诰作椿。）方婴牙。丧真投竞室。不解可奈何。（○同上）

仰眄太霞宫。金阁曜紫清。华房映太素。四轩皆朱琼。掷轮空同津。总辔亻舞绿□。玉华飞云盖。西妃运锦ユ。（真诰作旌。）翻然尘浊（真诰作浊尘。）涯。□□（尘真诰作忽。）佳人庭。宿感应期降。所招已在冥。乘风奏霄晨。共酣丹琳（《云笈七签》作林。）罂。公侯徒眇眇。安知真人灵。（○同上）

