曾几　游张公善权二洞四首

此邦胜处名天下，今日争来入眼中。

筇杖一枝舟一叶，山行冲雨水冲风。

曾几

曾几　游张公善权二洞四首

缦缨乳盖张公洞，风驭云輟定不无。

勿以衰翁作生客，旧时相识选仙图。

曾几

曾几　游张公善权二洞四首

自疑身是洞中仙，才出张公又善权。

只道石田无用处，种成玉粒至今传。

曾几

曾几　游张公善权二洞四首

善权石状说不尽，怪怪奇奇惊倒人。

大屋修廊岩下路，凄风冷雨洞中春。

曾几

