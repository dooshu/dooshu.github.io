北京：

顺天府昌平县西北二十五里，汤洛山下有温泉，又东南三十八里汤山下汤泉。四时常温，浴之愈疾。

遵化县西北福泉寺山下，宽平约半亩，泉水沸出，温可浴。

真定府平山县西四十里温泉。

阜平县西北八十里汤池，俗传昔有吴王经此欲浴，池水忽热，王恶之，旁即有冷泉喷出。至今两泉，一温一冷。

顺德沙河县西北七十里汤山下汤泉，可愈疾。

永平府抚宁县东北七十里温泉，浴之愈疾，望之热气氤氲。

延庆州西北三十里，佛峪山下有温泉。

保安州城南十五里温泉。

万全都指挥使宣府城东六十里，汤池山有温泉，愈疥癣。又西南顺圣废县东二里温泉，下流半里渗地。

赤城堡龙门镇，宣府城东百四十里。北乡赤城寺侧山根涌出，暴热而流。有一冷泉，浴之愈疾。

云州堡宝济乡暖汤一处，出泉凡七十二眼。



