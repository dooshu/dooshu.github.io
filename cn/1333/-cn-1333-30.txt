凤凰孔雀


乡下人不识孔雀，偶见之，互相哗告曰：“此凤凰也，此凤凰也！”语为凤凰所闻，怒曰：“吾为鸟中之王，谁敢冒我之名者？”使彩鸾往查之，知为孔雀，即回奏于凤凰。凤凰立传孔雀至，大叱之曰：“汝何敢冒我之名，以欺世人？”孔雀曰：“冤哉！我何尝敢冒？彼乡人不识我，故误呼为凤凰耳。”凤凰曰：“汝纵不冒我，也有冒充职官之罪。”孔雀曰：“我何尝冒充职官？”凤凰曰：“汝非冒充职官，何以戴着花翎？”





