○論邊墻 【 邊墻】

戰國時、天下冠帶之國七、而秦趙燕邊于夷狄、諸戎亦各分散、自有君長、莫能相一、其後義渠 【 今邠寧州隋改為北地郡】 築城郭以自守、而秦滅之、始于隴西北地上郡、 【 今綏德州】 築長城以拒胡、趙破林胡樓煩、築長城自代並陰山下至高闕為塞、而置雲中雁門代郡、燕破東胡、卻地千里、亦築長城自造陽至襄平至上谷陽北平遼東郡、秦始皇三十二年廵北邊、遣蒙恬將兵三十萬伐匈奴、收河南地、今河套為四十四縣、築長城、起臨洮至遼東、延袤萬餘里、恬居上郡統治之、唐中宗景龍二年、初朔方軍與突厥以河為境、時默啜悉眾西擊突騎馳、朔方總管張仁愿、請乘虛奪取漠南地、築三受降城、中城南直朔方。西城南直靈武。東城南直榆林。皆據津要置烽火?侯千八百所。由是突厥不敢度山南牧、減鎮兵數萬人、我　國朝掃除夷虜、恢復中原、復申命致討以靖邊宇、一時虜酋遠遁窮荒、僅存喘息、於是設東勝城于三降城之東。與三降城並。東聯開平獨石大寧開元。西聯賀蘭山甘肅北山。通為一邊地勢則近而易守。後多失利。退而守河。又退而守邊墻。今按河套邊墻、自　國初耿炳文守關中、因糧運艱遠、巳棄不守、城堡兵馬烽火?侯全無成化八年、廵撫延綏都御史余子俊奏修榆林東中西三路邊墻崖塹一千一百五里、十年廵撫寧夏都御史徐廷章、奏築河東邊墻黃河嘴起至花馬池止長三百八十七里、巳上即先年所棄河套外邊墻也弘治十五年、總制尚書秦紘奏築固原邊墻、自徐斌水起迤西至靖虜營花兒岔止六百餘里、迤東至饒陽界止三百餘里、巳上即今固原以北內邊墻也正德元年、總制楊一清修築徐廷章所築外邊墻、高厚各二丈、墻上修葢煖鋪九百間、墻外濬舊塹、亦深濶各二丈、于是外邊之險備矣嘉靖九年、總制王瓊、修築秦紘所築內邊墻、西自靖虜衛花兒岔起、東至饒陽界開塹斬崖築墻、各因所宜、又自花兒岔起、西至蘭州棗兒溝止、開塹三十四里、總制劉天和加倍修築、于是內邊之險備矣內外三邊之中。清水興武花馬定邊各營地方。又套虜充斥縱橫。往來必由之路。總制王瓊自黃河東岸橫城起。迤東轉南抵定邊營南山口。開塹一道長二百一十里。築墻一十八里。後總制唐龍改修壕墻四十里。總制王接修壕墻一百三十四里總制楊一清初修築墻四十里。皆依前墻塹止于定邊營北。嘉靖十五年總制劉天和因都督梁震奏築定邊營南至山口一帶壕墻。長六十里。亦依前墻塹。十六年總制劉天和奏築疊堤一道。亦西自橫城。南抵南山口。並壕墻為二道。于是套虜入內之路。有重險矣。本年總制劉天和又築鐵柱泉梁家泉等處城堡。以據水源。十七年都御史毛伯溫奏築大同五堡及邊墻邊險俱備。非大舉不能入真馭戎上策也

