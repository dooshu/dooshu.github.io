刘子翚　防江行五首

朝来杀气秋，千里无立草。

翩翩黑帜飞，结垒天长道。

猎罢楚天寒，黄云淡如扫。

刘子翚

刘子翚　防江行五首

汉家飞将雄，夜战芜战北。

双刀斫尽刓，月暗穿围出。

低头拔胡箭，却向胡军射。

刘子翚

刘子翚　防江行五首

寒烽隔水明，虏意犹叵测。

君王自临戎，万骑随清跸。

士气薄层霄，欃枪夜无色。

刘子翚

刘子翚　防江行五首

江边五色旗，分总期门士。

惊砂杂雪飞，日暮孤城闭。

寂寥良将风，谁识投醪意。

刘子翚

刘子翚　防江行五首

楼船动沧江，江晴鼓声发。

男儿取封侯，赴敌如饥渴。

腰悬孛堇头，长歌献金阙。

刘子翚

