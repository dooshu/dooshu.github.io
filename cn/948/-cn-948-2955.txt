陆游　书室明暖终日婆娑其间倦则扶杖至小园戏作长句

放翁老手竟超然，俗子何由与作缘？

百榼旧曾夸席地，一窗今复幻壶天。

梦回橙在屏风曲，雨霁梅迎拄杖前。

吾忧吾庐得安卧，笑人思颍忆平泉。

陆游

陆游　书室明暖终日婆娑其间倦则扶杖至小园戏作长句

美睡宜人胜按摩，江南十月气犹和。

重帘不卷留香久，古砚微凹聚墨多。

月上忽看梅影出，风高时送鴈声过。

一杯太淡君休笑，牛背吾方扣角歌。

陆游

