帝相


元年，帝相继立，时权归后羿。相为羿所逐，居商丘，依同姓诸侯斟灌、斟鄩氏。

元年，帝相既立为天子，虽无失德，然大权已归后羿。帝相微弱，被其赶逐，迁居于商丘地方，依夏同姓诸侯斟灌与斟氏居住。自是失国，不能为政于天下矣。





有穷后羿，因夏民以代夏政。羿恃其善射，不修民事，淫于原兽。弃武罗、伯囚、熊髡、龙圉，而用寒浞。浞，伯明后寒之谗子弟也，使相己。浞行媚于内，施赂于外，愚弄其民。娱羿于畋，外内咸服。羿犹不悛，将归自畋，家众杀而烹之。以食其子，子不忍食，杀于穷门。夏旧臣靡，奔有鬲氏，浞自立。

羿，旧居穷石地方，故号有穷后羿。因夏民离心，代夏专政。既逐帝相，遂篡其位。依恃善射，不理民事，专好田猎，耽淫于原野禽兽。当时有武罗、伯、熊、龙圉，四人都是贤臣，羿乃废弃了武罗、伯，将熊幽囚，将龙圉削发奴辱，惟信用寒浞。寒浞原是伯明氏的谗佞子弟，为伯明后寒所弃，羿收之使为相。寒浞要固宠窃位，内则行媚悦于羿之宫人，外则施贿赂于羿之左右，下则用智术愚弄百姓，以收人心。专以田猎之事娱乐后羿，使不暇他顾。外内的人，被寒浞诱惑，都归服他。羿犹不知改悔，将归自田猎之所。寒浞使家众逢蒙等，杀而烹煮之。将他的肉与其子食，其子不忍食，又杀其子于穷之国门。夏有旧臣伯靡，素有兴复夏室之志，因见祸乱相寻，乃奔于有鬲氏，以图后举。浞复篡羿自立焉。





寒浞因羿室，生浇及豷。浇长，浞使浇灭斟灌、斟氏，弑帝相。后缗方娠，逃出自窦，归于有仍。帝相在位二十七年崩。

寒浞既立，不改有穷之号，就收了羿的妻室，生下二子，一个叫做浇，一个叫做豷。此时帝相尚在商丘，及浇年长，寒浞使之统兵灭斟灌及斟氏，遂弑帝相。相妃，有仍氏女，叫做后缗，方怀孕，自穴窦中逃出，归于有仍之国，后生少康。计帝相在位二十七年，遇弑而崩。

夫夏自太康逸豫灭德，取怨于民，遂致羿与寒浞，乱贼之臣，接迹而起，凡数十年，国统几绝。若非禹之功德深远，人不能忘，则夏将从此不祀矣，岂非万世之大戒哉！





