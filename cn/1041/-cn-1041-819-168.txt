蒲寿宬　心泉

来寻万古意，聊结此生缘。

久视都无物，中间只见天。

灵根何处觅，露液晓初鲜。

白发今如此，扪松忆少年。

蒲寿宬

蒲寿宬　心泉

山泉不知源，流出石磊砢。

坎止心维亨，蒙养行必果。

久视空无尘，静趣自忘我。

明月知此心，时印夜光颗。

蒲寿宬

蒲寿宬　心泉

冷冷一涧泉，炯炯千树雪。

岁寒铁石心，山中玩芳洁。

蒲寿宬

