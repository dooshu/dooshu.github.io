释道昌　颂古四首

惯使渡头船，如今不记年。

爱他风浪恶，方是趁粗钱。

释道昌

释道昌　颂古四首

千佛居何处，题诗黄鹤楼。

感恩并积恨，终日在眉头。

释道昌

释道昌　颂古四首

光非照境境非存，光境俱忘复是痕，

百鸟不来春已老，落华流水绕江村。

释道昌

释道昌　颂古四首

惯行私路，乍赴公筵。

幞头脚短，腰带夸圆。

不是伴郎来劝酒，误他年少觅青毡。

释道昌

