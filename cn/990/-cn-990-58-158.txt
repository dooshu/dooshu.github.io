孙应时　冷副端与诸人九日登高有诗次韵

日薄天清山翠浓，西来万里有肖风。

十分秋色嚣尘外，千古佳辰感慨中。

云隐蜃楼东海碧，江涵雁字夕阳红。

诗翁不负登高兴，消处觥船一棹空。

孙应时

孙应时　冷副端与诸人九日登高有诗次韵

彭泽归心似酒浓，蓴鲈嗟已负秋风。

文书雁鹜喧呼里，尊俎江山梦寐中。

采菊谁搴三径绿，赐萸休想一枝红。

朝来快读诗仙句，犹得尘衿一洗空。

孙应时

