菟丝子丸

治肾气虚损，五劳七伤，小腹拘急，四肢酸疼，面色黧黑，唇口干燥，目暗耳鸣，心忪气短，夜梦惊恐，精神困倦，喜怒无常，悲忧不乐，饮食无味，举动乏力，心腹胀满，腰膝缓弱，小便滑数，房室不举，股内湿痒，水道涩痛，小便出血，时有遗沥。

菟丝子（酒浸） 桂心（不焙） 鹿茸（去毛，切，酥炙） 附子（炮去皮脐） 泽泻 石龙芮（去土，各一两） 苁蓉（酒浸） 杜仲（去皮切，姜汁制，炒丝断） 茯苓 熟地黄 巴戟（去心）山茱萸 荜澄茄 沉香 茴香（炒） 补骨脂（炒） 石斛 牛膝（酒浸） 续断 川芎 五味子覆盆子 桑螵蛸（酒浸炒，各半两）上为末，酒糊丸，如梧子大。每服三十丸，温酒、盐汤任下；脚膝无力，木瓜汤下；淋闭，木通汤下。

虚损证治

妙应丹

治脾元气弱，久积阴冷，心腹满痛，面色青黄芪，肌体瘦弱，怠惰嗜卧，食少多伤，噫气吞酸，哕逆恶心，腹中虚鸣，大便泄利，胸膈痞塞，食饮不下，霍乱呕吐，肌冷转筋；及五膈五噎，久痛久痢。（方见 瘕门）

虚损证治

