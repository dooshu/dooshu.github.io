◎陆杲

杲字明霞，吴郡吴人，起家齐中军法曹行参军、太子舍人、卫军主簿，迁尚书殿中郎，免，後为司徒竟陵王外兵参军迁征虏宜都王功曹史、骠骑晋安王谘议参军、司徒从事中郎。梁台建，以为骠骑记室参军，迁相国西曹掾。及受禅，除抚军长史，母忧服阕，拜建威将军中军临川王谘议参军，迁黄门侍郎、右军安成王长史，拜御史中丞，迁秘书监、太子中庶子、光禄卿、出为义兴太守，迁为司空临川王长史，领扬州大中正，历通直散骑侍郎、散骑常侍、司徒左长史、左民尚书、太常卿，普通中历仁威将军、临川内史、金紫光禄大夫，大通初加特进，四年卒，年七十四，谥曰质子。

