爲始安王，拜征虏将军、南兖州刺史。章

绚服腾炤，懋册凝芬。夤对迷坠，慙泣交集。【中谢】臣职右南阳，谢蒲鞭之政。任重临淄，无遣狱之化。自分金帝阙，参风尹讼。璧纬裁复，圭露讵淹。不悟旻灵拂采，霄景汰色。复交书河楚，置传江吴。环章淸润，旗文肃路。宠艶内维，荣炫外圉。方梗名虑，有陋莩识。冲生腼气，安以输谢。不胜荒震屏营之情。

