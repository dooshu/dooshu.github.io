○同刘二十八哭吕衡州兼寄江陵李元二侍御

（元和六年九月，衡州刺史吕温卒。元侍御名稹，是时稹自东台监察御史，贬江陵士曹参军。或云李、元二侍御，即前李深源、元克己也。）

衡岳新摧天柱峰，（衡山，南岳也。天柱，乃衡山诸峰之一。公意借以喻衡州也。）士林憔泣相逢。只令文字传青简，（上古以竹简写书。《后汉·吴传》，父恢欲杀青简写经书。注云：杀青简者，以火炙简令汗，盖取其易书，复不蠹，谓之杀青，亦谓之汗简。）不使功名上景钟。（《周礼》：凫氏为钟，钟带谓之篆，篆间谓之枚，枚谓之景。景钟，大钟也。襄十九年《左传》，季武子“作林钟而铭鲁功”是也。）三亩空留悬罄室，（僖二十六年《左传》：齐侯谓展喜曰：室如悬罄。）九原犹寄若堂封。（《礼记·檀弓》：文子曰：“武也得从先大夫于九原。”注：晋卿大夫之墓地在九原。又夫子曰：“吾见封之有若堂者矣。”注：封，筑士为垄，堂形，四方而高。）遥想荆州人物论，几回中夜惜元龙。（《魏志》：陈登，字元龙，为广陵太守，年三十九卒。后许汜、刘备并在荆州牧刘表坐，表与共论天下人。汜曰：“陈元龙，湖海之士，豪气不除。”备曰：“元龙文武胆志，当求之于古耳，造次难得此也。”时李、元二侍御皆在江陵，故用此事。）

