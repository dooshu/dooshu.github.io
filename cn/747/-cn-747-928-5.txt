○写真自赞

不材吴子，知命任真。志尚元素，心乐清贫。涉历群山，然一身。学未明道，形惟保神。山水为家，形影为邻。布裘草带，鹿冠纱巾。饵松饮泉，经蜀过秦。大道杳冥，吾师何人？瞩思下土，思彼上宾。旷然无已，罔象惟亲。

寂尔孤游，然独立。饮木兰之坠露，衣鸟兽之落毛。不求利於人间，绝卖名於天下。

薛幽栖

幽栖，道士。

