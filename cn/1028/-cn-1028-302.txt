方岳　观梅

苍烟乔木野人家，数腌山篱一径斜。

此老不知何面目，只将空手对梅花。

方岳

方岳　观梅

卧疴半月不曾来，等胆来时渐次开。

世外交情无久近，岁寒然后始知梅。

方岳

方岳　观梅

风日商量雪不成，竹边寒得瘦棱层。

秋崖老子缩如蝟，捻断吟髭寸寸冰。

方岳

方岳　观梅

片片随风隔坞飘，野香相逐过溪桥。

今年便觉春风早，雪不成绵到地消。

方岳

方岳　观梅

较似年时劣不如，花头小小两疏疏。

但令半点微酸在，憔悴空山尽有余。

方岳

方岳　观梅

老树槎枒只一花，气条亦不放横斜。

无风无雨无烟月，独立人间莫怨嗟。

方岳

方岳　观梅

去年今日雪平檐，烧叶谈计酒屡添。

一笑今年又今日，不成飞絮不成盐。

方岳

