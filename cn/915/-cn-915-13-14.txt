◎王悦

悦字众喜，京兆蓝田人，永安中为尔朱天光骑兵参军，大统中历平东将军相、府刑狱参军，封蓝田县伯，加通直散骑常侍，迁大行台右丞，转左丞，授雍州大中正，加卫将军、右光禄大夫，拜京兆郡守，加使持节、车骑大将军、仪同三司、散骑常侍，迁大行台尚书，行梁州刺史。废帝时征还，寻坐事除名。孝闵受禅，依例复官，授郢州；寻拜使持节、骠骑大将军、开府仪同三司、大都督、司水中大夫，进爵蓝田县侯，迁司宪中大夫，赐姓宇文氏，又进爵河北县公，保定元年卒。

