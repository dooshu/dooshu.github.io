吴泳　寿周提刑二首

分得濂溪一派清，皇皇仁义不贪名。

金华学道行持到，禹穴题舆去就轻。

一节以趋何简易，十年不调转光明。

匡时富有经纶在，若木华边缓辔行。

吴泳

吴泳　寿周提刑二首

自乞银符守汉嘉，就持汉节问梅花。

庭扉讼少閒微棘，堰水流多沤紵麻。

论击回邪羝触角，化销强暴鼠无牙。

更看植杖扶犁叟，清议依前说使家。

吴泳

