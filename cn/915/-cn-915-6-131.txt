◎刘暾

暾字长升，毅子，泰康初为博士，免。後为酸枣令，转侍御史，迁太原内史，赵王伦篡位，假征虏将军，不受。惠帝复阼，为左丞，寻兼御史中丞，迁中庶子、左卫将军、司隶校尉。以表理羊皇后忤河间王，奔高密王略，为大都督，加镇军将军，又加光禄大夫，後为抚军将军，迁尚书仆射，拜右光禄大夫。领太子少傅，加散骑常侍，领卫尉，加特进。後复为司隶，加侍中。王弥陷洛，为弥使于青州，至东阿，为石勒所杀。

