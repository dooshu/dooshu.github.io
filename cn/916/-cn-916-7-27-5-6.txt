【月重轮行】

皇基属明两。（文苑作朗。）副德表重轮。重轮（文苑作轮重。）非是晕。桂满自恒春。海珠含（文苑作全。）更灭。（《类聚》作全更灭。文苑云。一作减。）阶□翳且新。婕妤比（《类聚》作譬。）团扇。曹王譬（《类聚》作比。）洛神。浮川疑让（《诗纪》云。一作滚。）璧。入户类烧银。从来看顾兔。不曾闻斗麟。北堂岂盈手。西园偏（文苑作遍。）照人。（○《初学记》一作戴嵩。文苑英华百九十三作月重轮。《乐府诗集》四十。《诗纪》九十三。又《类聚》四十二作月重轮篇。引轮、春、新、神、人五韵。）

