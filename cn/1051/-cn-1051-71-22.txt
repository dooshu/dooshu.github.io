谢枋得　寄谢叔鲁三首

红叶飘摇霜露清，去年今日正同行。

夜来似与君相见，明月一窗梅影横。

谢枋得

谢枋得　寄谢叔鲁三首

一岁思君君不来，君来我去欠徘徊。

归时只见留诗在，何日相逢畅好怀。

谢枋得

谢枋得　寄谢叔鲁三首

平生结客知心少，乱世逢人笑口难。

近日老天频送喜，谁来对酒共清欢。

谢枋得

