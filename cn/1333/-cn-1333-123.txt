作俑


孔子曰：“始作俑者，其无后乎！”吾则谓始作冥镪者，亦必无后。自神道设教之说起，香烛冥镪，岁耗民财，不可以数计。然香可以解秽气，烛可以取光，当为有用之物。惟此冥镪，一无所用，购归即焚之，乃至再用，又当再买，绝无假借。彼遂以此一无所用之物，据为一大利源，以耗民财。吾以其计之毒，敢武断其无后也。





