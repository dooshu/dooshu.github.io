出自蓟北门行

蓟门树苍苍，桑乾云外流。
传烽始北塞，列戍登南楼。
苦月飞狐上，朔风沧海头。
都市纷绣错，原野多凄愁。
父老前致辞，昔日来□□。
卢龙有弛备，辽海无奇谋。
徵兵遍梁益，转饷穷荆瓯。
落日营垒下，战云雕鹗秋。
平沙已吹血，新骨仍成丘。
斩获仅千级，萧条此一州。
少年下马听，愤气横戈矛。
会当报国耻，岂必怀封侯。




