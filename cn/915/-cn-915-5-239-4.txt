◇立交

交之为道，起自羲皇。造化之初，群臣始立，而有人伦上下之叙，象天地交泰，以左右於民也。唐虞三代，莫不因之，故交全情亲，则国安治强；交败情乖，则国危治弱，立交者欲其亲也。是故百姓不亲，禹作司徒，疏者能睦。廉颇相如，忍忿以崇厚；陈平周勃，感陆生而相亲。所以安赵於强敌，定汉於始几。此交接之大义，帝王之极务，闻之于《易》曰：「交乃人伦之本务，王道之大义也。」（《御览》四百六引周昭《新撰》，盖《新论》之误）

