○報徐石樓 【 海禁】

弟生長海陬、少時嘗見海禁甚嚴、及倭訌後始弛禁、民得明往。而稍收其稅以饟兵。自是波恬。或言弛禁之便。海禁不須嚴但當以法經紀之使出入有籍官收其稅上下通□矣葢貧民籍以為生冐禁陰通為患滋大而所通乃呂宋諸番每以賤惡什物。貿其銀錢。滿載而歸。往往致富。而又有以彼為樂土。而久留者。頃因某易山一勘。彼謂中國何知有此山。廼此等所為。遂憤而殲之。甘心就弓之民。無足憐惜。而自此彼必不容留吾人。即吾人無敢留。亦未敢往實為中國閉絕此路也或欲隨船給批。責令船頭夥伴相保結。如十人往而九人歸。連坐之。不知此說何如。至于紅毛番、或謂偶飄而至。不操兵挾刃。而以貨貝求售。倘姑憐其窮途。聽民與市。而以廉明官監之。不令稅使參焉。自有石畫、惟承大教、而亦微聞丘里之言、輒敢掇拾以復耳

