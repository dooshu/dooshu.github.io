韩幹马圖

唐人画马如相马，□□不在驪与共。



天機入神即挥灑，气脱毫素先腾骧。



昔年曾画穆王游八极，八龙之骏雲五色。



後来又寫越影超光脱丹碧，後来又寫汉武窮渥洼。



复见神驹来汉家，势走滅没開风沙。

壮哉此马健且雄，玉花徧身雲满鬉。



首如渴烏眼如电，皎如疋练横晴空。



使之陷阵当破敌，万马不敢先秋风。



如何解鞍脱其馽，纵尔俶儻如游龙。



君不见四海罷征战，九夷尽梯航。



方将却尔宛水之西，归尔华山之陽。



幸逢韩供奉寫尔神，杜拾遗歌尔良。



赠尔支道林，愛尔神骏懸高堂。



