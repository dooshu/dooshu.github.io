◇琴赋

惟梧桐（《文选·司马彪诗》注作「椅梧」）之所生，在衡山之峻陂，于是遨闲（《文选·酒德颂》注作「游闲」）公子，中道失志。居无室庐，罔所息置（二语从《酒德颂》注补）。孤茕特行，怀闵抱思。昔师旷三奏，而神物下降，玄鹤二八，轩舞于庭，何琴德之深哉！（《艺文类聚》四十四，《文选·司马彪赠山涛诗》注，颜延之《曲水诗序》注，刘伶《酒德颂》注）

