苏辙　雪中会饮李倅钧东轩三绝

众客喧哗发酒狂，逡巡密雪自飞扬。

莫嫌作赋无枚叟，且喜延宾有孝王。

苏辙

苏辙　雪中会饮李倅钧东轩三绝

雪花如掌角阶除，剧饮时看卧酒壶。

半夜琼瑶深没膝，欲归迷路肯留无。

苏辙

苏辙　雪中会饮李倅钧东轩三绝

竹里茅庵雪覆檐，炉香蔼蔼著蒲帘。

欲求初祖安心法，笑我醺然已半酣。

苏辙

