○为杜相公谢赐门戟表

臣某言：臣得进奏官裴遘状报，今月九日，军器使梁延寿奉宣进止付所司，准省牒赐臣门戟十二竿者。恩降云天，荣加门户。承旨庆，省躬惭惶。伏以礼著等威，朝有命数。是昭懋赏，必在畴庸。臣谬荷宠光，素无绩效。旌旄之寄，已忝外藩。戟爰列，更光私第。贲於枨，庆及子孙。睹兹盛仪，实愧虚受。无任欣戴屏营之至。

