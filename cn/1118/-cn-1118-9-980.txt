【陛下】


（历代）臣下对皇帝之避讳称，不敢直称“皇帝”故。《史记·李斯列传》：“（赵高）乃说二世曰：‘且陛下富于春秋，未必尽通诸事。’”宋李焘《续资治通鉴长编·仁宗庆历三年十月甲辰》：“谏官欧阳修言：‘臣闻自古帝王致治，须待同心协力之人，相与维持，谓之千载一遇。今仲淹等遇陛下圣明，可谓难逢之会，陛下有仲淹等，亦可谓难得之臣。’”明末顾炎武《日知录》卷二四《陛下》：“蔡邕《独断》上：陛，阶也，所由升堂也。天子必有所近臣，执兵陈于陛侧，以戒不虞。谓之陛下者，群臣舆天子言，不敢指斥天子。……据此，则陛下犹言执事，后人相沿，遂以为至尊之称。”





