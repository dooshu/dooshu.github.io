自西海门登始信峰至石笋矼作

汉武企蓬壶谢客思庐霍崎峭此层岭俶诡难可度狮岩既蹲?九龙复回薄邃壑开虚无海藏失扃钥珍贝堵中陈鲲鲸谷底跃冯夷破幽宫白日逢不若连峦荡层波危屿竦丹雘人烟乍晦明缅睇辨山郭回策磴屡纡孤峰吐岞崿菓看野猨供碁见仙人博坼峡断谽谺孤松横略彴【有接引松】峰头石室存铁壁成斗削长江练一缕九子莲累萼俯窥散花坞丹黄纷漠漠延赏垂昃景石笋惊解箨万指攅青冥高撑各锋锷其旁无附属兀奡露齗齶璚树作弁盖鲜云褭绰约造物何狡狯巨灵苦劖凿苟非驭风人实恐山鬼攫抉险情自移采真理无怍逝将餐菊英重来蹑芒屩林峰不我嘲当果浮丘诺

