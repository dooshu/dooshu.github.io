赵蕃　冬晴三首

冰雪四十日，朝光开晓霜。

短褐忘蓝缕，茅檐失荒凉。

缅思江南梅，安得置汝傍。

明朝傥更晴，一苇柳可杭。

赵蕃

赵蕃　冬晴三首

吾家章泉村，有竹数十百。

平时爱不伐，雪后多摧折。

江东绝近书，未省有无雪。

颇复念此君，谁欤抚霜节。

赵蕃

赵蕃　冬晴三首

我家读书堂，堂下才几席。

常年曝背地，兄弟兼子侄。

长者坐藜床，稚者把书帙。

此段不可忘，何时复能集。

赵蕃

