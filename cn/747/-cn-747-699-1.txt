○赐何重顺诏

敕重顺：卿代传忠孝，志在功名，朕每用注心，岂忘终食。况卿先父当太和之际，已有诚款，思靖邻封，臣节昭彰，遐迩称叹。泽潞一军，素闻忠顺，从前命帅，皆是儒臣。穆宗以刘悟有归阙之功，委之心膂，令居善地，镇靖一方。及殂谢之时，不能坚守臣节，遂使三军上请，以幼子总戎。其时朝廷因循，姑务安靖，授以旄钺，事盖从权。今从谏疾恙所侵，颇闻绵忄，昨士[C153]秦至，大将及下，复请刘稹权知军务。朕深惜刘悟一门，自夫逸怀以来，累代忠节，今刘稹又欲自擅，隳其门风。当撤瑟之辰，罔闻忧戚，尝药之际，更兵权，尤为臣子所当共弃。卿宜训练戎旅，严固封疆，候彼军中有变，便须遣书告谕，令其三军送刘稹归阙，请朝廷推新择帅。朕必遣旧德重望，委之抚循，刘稹厚加爵赏，虽有任用。如妄自制，邀求宠荣，国家典法，亦难宽宥。泽潞一镇，与卿事体不同，勿为子孙之谋，欲存辅车之势，但能显立功效，自然福及後昆。勉务良图，副兹委遇，高秩厚禄，无所吝焉。

