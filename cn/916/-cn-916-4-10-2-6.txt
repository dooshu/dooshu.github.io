【正旦大会行礼歌】

〖四章〗

於皇元首。群生资始。履端大享。（岁时杂咏作亨。）敬御繁（《类聚》作福。岁时杂咏作罗。）祉。肆（岁时杂咏作归。）觐群后。爰及（岁时杂咏作致兹。）卿士。钦顺则元。（《类聚》作时财。岁时杂咏作钦若□时。）允也天子。

明明天子。临下有赫。四表宅心。惠浃荒貊。柔远能迩。孔淑不逆。来格祁祁。邦家是若。

光光邦国。（《类聚》作家。）天笃其祜。丕显哲命。顾柔（《类聚》作邓。）三祖。世德作求。奄有九土。思我皇度。彝伦攸序。惟祖惟宗。高朗缉熙。对越在天。骏惠在兹。聿求厥成。我皇崇之。式固其犹。往敬用治。（○《宋书》乐志。《类聚》四。《乐府诗集》十三。《诗纪》三十九。又古今岁时杂咏一引第一章。）

