刘禹锡《嘉话》三事


为诗用僻字，须有来处。常讶杜员外“巨颡拆老拳”，疑“老拳”无据，及览《石勒传》“卿既遭孤老拳，孤亦饱卿毒手”，岂虚言哉？后辈业诗，即须有据，不可率尔道也。

“茱萸”二字，经三诗人皆已道，亦有能否焉。杜公言“更把茱萸子细看”，王右丞“遍插茱萸少一人”，朱倣“学他年少插茱萸”，杜公为最优也。

禹锡常言：“白乐天苦好余《秋水咏》，曰：‘东屯沧海阔，南让洞庭宽。’又《石头城下》作：‘山围故国周遭在，潮打空城寂寞回。’自知不及韦苏州‘春潮带雨晚来急，野渡无人舟自横。’又杜少陵《过洞庭》诗落句曰：‘春去春来洞庭阔，白愁杀白头翁。’鄙夫之言，有愧杜公也。”《云溪友议》：中山公谓宾友曰：“尝过洞庭，虽为一篇，静思杜员外落句云云，鄙夫之言，有愧于杜公也。”





