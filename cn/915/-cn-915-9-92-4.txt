◇答释法云书难范缜神灭论

辱告。伏见主上答臣下审神灭论，昏蒙启悟，焕尔照朗。夫至理龟寂，道趣空微，上圣极智，乃当穷其妙实，步浮生自不辨深达玄渊，（《广明集》此句作：「下凡浮生，自不辨其玄渊」）如闻立论者，经典垂训，皆是教迹，至於在佛，胡书诡怪，难以理期，此则言语道断，仰劳圣思，为臣下剖释，群情岂不欣赞？铭挹明旨，抱用始终，法师曲诲，弥增惭戢。弟子庾昙隆和南。（《弘明集》十）

