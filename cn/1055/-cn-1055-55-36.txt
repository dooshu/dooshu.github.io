【鹤联句〈范仲淹、滕宗谅庆历三年〉】

上霄降灵气，钟此千年禽。〈范〉幽闲靖节性，孤高伯夷心。〈欧〉颉颃紫霄垠，飘沧浪浔。〈欧〉岳湛有仙姿，钧韶无俗音。〈范〉毛滋月华淡，顶粹霞光深。〈欧〉目流泉客泪，翅垂羽人襟。〈滕〉腾汉雪千丈，点溪霜半寻。〈范〉纤喙砺青铁，修胫雕碧琳。〈欧〉岩栖干溪树，泽饮卑朱泠。〈滕〉鸾皇自埙篪，燕雀徒商参。〈范〉独翅耸琼枝，群舞倾瑶林。〈欧〉病余霞云段，梦回松吹吟。〈滕〉静嫌鹦鹉言，高笑鸳鸯淫。〈范〉金清冷澄澈，玉格寒萧森。〈欧〉洁白不我恃，腥非所任。〈滕〉稻粱不得已，虮虱胡为侵。〈范〉天池忆鹏游，云罗伤凤沈。〈滕〉风流超缟素，雅淡绝规箴。〈欧〉相亲长道情，偶见销烦襟。〈范〉西汉惜冯唐，华皓欲投簪。〈欧〉南朝仰衙，清羸疑不禁。〈滕〉端如方直臣，处群良足钦。〈范〉介如廉退士，惊秋犹在阴。〈范〉几诮鹰隼鸷，羁俄见临。〈欧〉还嗤凫贪，弋缴终就擒。〈欧〉乘轩乃一芥，空笼仍万金。〈滕〉片云伴遥影，冥冥越烟岑。〈范〉长飙送逸响，亭亭出霜砧。〈欧〉蓬瀛忽往来，桑田成古今。〈欧〉愿下八佾庭，鼓舞薰风琴。〈滕〉

