◇高坛石议

石在坛上，盖主道也。夫未详其置之故，而欲必其可除之理，理不可然。案《郊祀志》，秦汉不祀高。汉武帝五子传，武帝晚得太子，始为立，其事未之能审。许慎《五经异义》云：「山阳民祭，皆以石为主。然则石之为主，」由来尚矣，其此象矣。而《祭礼》「龟策祭器，弊则埋之改置新」。石今破，则宜埋而更造，不宜遂废。收集破石，积之故处，于礼无依，于事不肃，愚所未安也。（《隋书·礼仪志二》，《通典》五十五。《御览》五百二十九。元康八年，高坛上，石破为二，贼曹属束皙议。）

