○宿州符離橋月河記 【 治河】

自公本議欲自東平□興濟鑿數小河引水入大清河交古黃河以入海後格不行若從此議惟無獨受之患利有十倍於小河月河者

宿州符離橋月河者。戶部左侍郎白公所闢、以殺河勢者也葢自弘治二年秋河決原武支流為三其二決封丘金龍口。漫于祥符長垣下曹濮。衝張秋長隄。其一出中牟下尉氏。其一氾濫于蘭陽儀封考城歸德以至于宿。彌衍四出。不由故道。禾盡沒。民溺死者甚眾、守臣聞于　朝、詔廷臣舉可任茲責者、公自南京兵部改命茲職、至則金龍巳塞。因隄而南之。又導中牟之派于淮。然河之大者未洩也。復舉兵部郎中婁君性、于南京、會于宿遷。諮議既協。徧視原隰。得廢渠于小河口、東與泗接。詢諸耆民。咸曰。引汴而通之則河勢可殺。退而稽據典籍。得之書曰。灉沮會同。傳曰灉即汴。沮即睢。今睢尚名州。而宿有睢寧驛。淮亦有睢寧縣。弘治七年劉忠宣寨張秋隄亦浚廢河自陳留至歸德分為二其一即小河口也則知小河之為睢也。遂浚而西抵歸德飲馬池諸口、以受汴。中經符離橋、見其庳不能檣舟。且水為所阨。故橫不可制。乃為月河於橋南禹廟之下。長三百八十丈。廣十三丈。深二丈五尺。既又以其地當驛涂。為機于梁。水涸則設以通輿馬又病河勢多曲。徑其折而疏之為月河者十月四。為丈殆萬餘。又緣河為隄七百里。塞決口三十六論者每憂淮不能分河之勢由是汴入睢睢入泗泗入淮以達于海復古故道。梁宋之地。沒于。河者復為良田。植藝交作。貿易駢集固小河之利亦月河洩之也凡河之費、取于邊儲之價、及有司之藏、夫取于?近州衛之籍、而是河也用銀五百兩、夫三千五百人、量地授役、廩食發息、老弱者稍節其力、病則遣之歸、而責代其家、若其夫之長、工始于三年五月望日、至八月望而成、嗚呼、河之為患。自古有之。漢以後决無常時。治法亦異子由已先此而論矣葢有塞有浚有疏而疏之說勝國朝凡四决。後為張秋都御史徐公有貞治之、有撓其議者、此語可□曰不能塞河而顧開之邪。使者至徐出示二壺。一竅五竅者各一注而瀉之則五竅者先涸使歸而議决此白公之所親聞者也。金龍之决。山東以為憂。地勢不同如此而河南復慮其塞。兩議之弗定亦久矣白公既從塞議。於是培增汴隄。又疏其下流。如所謂月河者。故兩省之民咸宜之。疏之效亦明甚矣哉。使繼公而治者。修廢達滯。類觸而葺之。河之患可以終息。漢之白公。不得專一渠之利矣。公名昂、武進人、丁丑進士、今為刑部左侍郎

