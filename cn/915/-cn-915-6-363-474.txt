○假刘氏令（刘氏刘曜，幼女，虎以为皇后，生子世。）



嗣子幼冲，先帝私恩所授，皇业至重，非所克堪，其以遵嗣位。（《晋书·载纪·石遵传》）

冉闵

闵字永曾，小字棘奴，魏郡内黄人。以父冉良为虎养子，因姓石，拜建节将军，封修成侯，历北中郎将游击将军，迁征虏将军，封武兴郡公。石遵僭位，为辅国大将军，督中外诸军，录尚书事。石鉴僭位，为大将军，封武德王。以晋永和六年杀鉴，僭即皇帝位，改元永兴，国号魏，在位三年。燕慕容恪擒斩之，谥曰武悼天王。



