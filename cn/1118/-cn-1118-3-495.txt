【万乘】


（历代）皇帝别称。南朝梁萧统编《文选》卷三张平子《东京赋》：“虽万乘之无惧，犹怵惕于一夫。”李善注：“万乘，天子也。”《资治通鉴·唐高祖武德元年三月》：“帝见中原已乱，无心北归，欲都丹阳，保据江东……门下录事衡水李桐客曰：‘江东卑湿，土地险狭，内奉万乘，外给三军，民不堪命，恐亦将散乱耳。’”《全唐诗》卷六八一韩偓《感事三十四韵》：“万乘烟尘里，千官剑戟边。”《孟子·梁惠王》上：“万乘之国，弑其君者，必千乘之家。”注：“万乘，谓天子也。千乘，诸侯也。”宋文莹《湘山野录》卷上：“真宗初，诏种隐君放至阙，以敷对称旨。日即高，中人送中书膳，诸相皆盛服俟其来，种隐君韦布止长揖而已。杨大年闻之颇不平，以诗嘲曰：‘不把一言裨万乘，只叉双手揖三公。’上闻之，独召杨曰：‘卿安知无一言裨朕乎？’”





