◇立制法序

夫新衣无孔，不可补之以缕；宿植淳善，不可加之以罚。吾初在浮度，中处金陵，前入天台，诸来法徒，各集道业，尚不须软语劝进，况立制肃之？後入天台，观乎晚学，如新猿马，若不控锁，日甚月增，为成就故，失二治一，蒲鞭示耻，非吾苦之。今训诸学者，略示十条。後若妨起，应须增损。众共裁之。（《释藏》起□□《国清百录》□）

