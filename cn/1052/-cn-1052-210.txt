无名氏　题壁

白塔桥边卖地经，长亭短驿甚分明。

如何只说临安路，不较中原有几程。

无名氏

无名氏　题壁

猛风拔大树，其树根已露。

上有寄生草，青青独未寤。

无名氏

无名氏　题壁

山行险而修，老我骖且羸。

独驱六月暑，蹑此千仞梯。

世故人贷人，牵去复挽归。

茗眃参世味，甘苦常相持。

白云抱溪石，令人心愧之。

岂无趺座处，逸固不疗饥。

大叫天上人，凉风为吹衣。

无名氏

