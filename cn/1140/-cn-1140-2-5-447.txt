高尚孚副使夜宴瓯城留别【时自台移温兵乱初定】

江阁星移绮席残银筝别曲更延欢楚乡耆旧筵长满瓯海霜天夜未寒千骑重临仙峤好孤城百战泰山安余年後会情何极各取苍顔带醉看

温州赠陈总戎赞伯【以战功锡世职故有六句】

汉家飞将旧横行枹鼓年来卧不惊剑倚龙精轻万事身先虎穴拔孤城销烽海国归尊俎锡土天书列姓名共说军前容揖客醉余缓带笑论兵

