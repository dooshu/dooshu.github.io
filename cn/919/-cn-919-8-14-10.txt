五加皮汤

治肾劳虚寒，恐虑失志，伤精损髓，嘘吸短气，遗泄白浊，小便赤黄芪，阴下湿痒，腰脊如折，颜色枯悴。

五加皮（十两） 丹参（八两） 石斛（酒浸，六两） 杜仲（酒浸，炒丝断） 附子（炮去皮脐，各五两） 牛膝（酒浸） 秦艽 川芎 防风 桂心 独活（各四两） 茯苓（四两） 麦门冬（去心） 地骨皮（各三两） 薏苡仁（一两）

上为锉散。每服四大钱，水盏半，姜五片，大麻子一撮，研破，同煎七分，去滓，食前服。

