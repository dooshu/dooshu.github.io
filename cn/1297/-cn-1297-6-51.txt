过水第五十一

罂筏一，凡缚罂瓮为筏，瓮间阔五寸，深受三石米，力胜一。底以勾绳连之，编枪于上，形长而方，前置板头，后置板梢，左右掉之。枪筏：枪十根为一束，力胜一人，四千一百六十根为一筏，去钻刃束为鱼鳞次，横括而缚之。可渡四百一十六人。为三筏，计用一万二千五十根，渡人一千二百五十人。十渡则一军济矣。挟ㄌ，以善水者系小绳于要处，先浮大木，次引大ㄌ。于两岸立大橛及系于树，急定ㄌ使人挟ㄌ浮渡。大军可分为十道渡之。浮囊，以浑脱羊皮，吹气令满，系其孔，束于腋下，两浮而渡。

