◇　奏请内史如都尉

往者诸侯王断狱治政，内史典狱事，相总纲纪辅王，中尉备盗贼。今王不断狱与政，中尉官罢，职并内史，郡国守相委任，所以壹统信，安百姓也。今内史位卑而权重，威职相逾，不统尊者，难以为治。臣请相如太守，内史如都尉，以顺尊卑之序，平轻重之权。

（《汉书·何武传》：武为御史大夫，司空与丞相方进共奏言，制曰可。以内史为中尉。）



