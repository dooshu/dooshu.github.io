晁说之　次韵张姑夫感旧

用旧为邦不务新，舜琴何事有埃尘。

焚香秘殿期王母，跃马荒郊访异人。

尔保丘园为尔土，吾怜盗贼本吾民。

四愁不及一枝赋，谁许张衡社稷臣。

晁说之

晁说之　次韵张姑夫感旧

闻道江头柳色新，可怜不识洛阳尘。

景龙门外千锺酒，葆籾宫前万国人。

此日凄凉徒费泪，即时兴复愧遗民。

浮家逃死知何处，群寇频招未肯臣。

晁说之

