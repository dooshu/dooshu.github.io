邵雍　同诸友城南张园赏梅十首

东风一夜折梅枝，舞蝶游峰都不知。

插了满头仍渍酒，任他人道拙於时。

邵雍

邵雍　同诸友城南张园赏梅十首

折来嗅了依前嗅，重惜清香难久留。

多谢主人情意切，未残仍许客重游。

邵雍

邵雍　同诸友城南张园赏梅十首

清香冷艳偏多处，猛雨狂风未有前。

赏意正浓红日坠，如何既去遂经年。

邵雍

邵雍　同诸友城南张园赏梅十首

红日坠时情更切，玉山颓处兴还深。

攀条时拣繁枝折，不插满头辜此心。

邵雍

邵雍　同诸友城南张园赏梅十首

梅台赏罢意何如，归插梅花登小车。

陌上行人应见笑，风情不簿是尧夫。

邵雍

邵雍　同诸友城南张园赏梅十首

酒中渍后香犹烈，笛里吹来韵更清。

此韵此香来处好，此时消得一凝情。

邵雍

邵雍　同诸友城南张园赏梅十首

春早梅花正烂开，生平不饮亦衔杯。

城南尽日高台上，恰似江南去一回。

邵雍

邵雍　同诸友城南张园赏梅十首

梅花四种或红黄，颜色不同香颇同。

更远也须重一到，看看随水又随风。

邵雍

邵雍　同诸友城南张园赏梅十首

五岭虽多何足观，三川纵少须重去。

台边况有数十株，仍在名园最深处。

邵雍

邵雍　同诸友城南张园赏梅十首

人间好物尤宜惜，天下奇才非易得。

他日相逢他处时，始知此会重难觅。

邵雍

