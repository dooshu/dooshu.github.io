○沁州水田記 【 水田】

歲丙申御史趙子張子遇于沁、張子道其郡之政曰、源泉沸流、莫或澮之、亢圻溢襄、田不賴之、趙子曰俞、是誠在我、廼相其水、趍廼物之土宜、下知州王良輔肇事、道漳泉自柯山南至于張僊祠。溝斷之橫木乘溝。空其中引?。又南至于交口。灌田四千畝。道甲水自溪亭東南至石陀。遂鑿石渠至甲里。灌田三千六百畝。道清源自亦山。灌田三千畝。蓋達于官郵。圍水環流。往沁止播菽穀。新田皆種秔。畝收二鍾有奇。釜時蔬。畜魚鳥。白餐清酤。樂歲介胡考之休。凶歲亦穫可引生。惟古帝下邦國。察其闢地之等。用賞削。諸臣、巳覲。遣於廟詢之曰如新畬何。受厥明。今　帝恭巳。以御史廵郡縣。廼摘苛細繁文書。厲威嚴。無言及民事。懿厥趙子。知務善聽言立沁丕富基。夫承且志趍。不引工擾民。則知州有勩。

