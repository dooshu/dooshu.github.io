刘天游


王琮雅林小藁有与刘天游伯仲夜霅中戏赠诗。

氐州第一

冰缩寒流，川凝冻霭，前回鹭渚冬晚。燕阁红炉，驼峰翠釜，曾忆花柔酒软。云海沧洲，甚又寄、南来客雁。洒雪朱门，回桡剡曲，镜华霜满。

万里银霄凝望眼。恁吟袖、画阑空暖。树带潮墟，笳鸣古戍，簇仲宣幽怨。相愁思、春近也，随宫绣、时宽一线。昨夜扁舟，梦湖山、眉横黛浅。







