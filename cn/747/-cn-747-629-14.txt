○尉迟鄂公敬德

鄂公，百炼龙泉。沈郁未宣，气冲斗间。佩非其人（初事宋金刚），跃入大川。神武获焉，提之上天。天地之内，指麾无前。熊威虎力，隐若敌国。刚毅木讷，安刘必勃。武德之屯，手拔祸根，扫除氛昏。捧出日月，耀於天门。功成名遂，高谢戎事。烈烈猛志，化为和气。深地高堂，颐性保常。屑琼饮露，静奏清商。商为臣励事君，鄂公之德之勋（贞观後，公不交人事，常炼气服食，奏清商乐以自娱）。

