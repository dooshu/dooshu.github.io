○请东都别立义宗庙奏

准礼：大行皇帝山陵事终，即合庙，其太祖第七室先皇昆义宗孝敬皇帝哀皇后裴氏神主。伏以义宗未登大位，崩後追尊，至神龙之初，特令。《春秋》之义：国君即位未逾年者，不合列昭穆。又古者祖宗各别立庙。孝敬皇帝恭陵既在洛州，望於东都别立义宗之庙，迁孝敬皇帝哀皇后神主，命有司以时享祭，则不违先旨，又协古训，人神允穆，进退得宜。在此神主，望入夹室安置，伏愿陛下以礼断恩。

