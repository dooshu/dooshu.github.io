杨万里　仲冬诏追造朝供尚书郎职舟行阻风青泥三首

东阙催人赴赤墀，北风栏我泊青泥。

会当老子有行日，未信北风无住时。

杨万里

杨万里　仲冬诏追造朝供尚书郎职舟行阻风青泥三首

破篱外面即江流，枯树梢头总客愁。

隔水远山浓复淡，殷勤点缀一川秋。

杨万里

杨万里　仲冬诏追造朝供尚书郎职舟行阻风青泥三首

江神风伯战方酣，北浪吹翻总向南。

未放人扶下江柁，却教眼看上江帆。

杨万里

