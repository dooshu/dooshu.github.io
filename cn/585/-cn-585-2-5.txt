第五则 王何必曰利？亦有仁义而已矣

守职而不废，处义而不回。

解读 恪尽职守，而不令其废弛；坚守道义，而坚决不改变初衷。

张注“孔子为委吏乘田之职是也。迫于利害之际，而确然守义者，此不回也。”

王氏曰“设官定位，各有掌管之事理。分守其职，勿择干辨之易难。所委用之时，休择易难，必索尽心向前辨。不该管干之事休管，逞自己之聪明，强搀览而行，为之犯分，合管之事；若不误了自己身上名爵、职位，必不失废。

“避患求安，生无贤义之名；居危不变，死尽孝忠之道。侍奉君王，必索尽心行政；遇患难之际，竭力亡身，宁守仁义而行，便死之时也，有忠义清名；若避仁义而求生，虽存其命，不以为美。肯守大义，有死之荣，无生之厚。”

