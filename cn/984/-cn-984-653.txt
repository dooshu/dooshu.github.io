宋庠　重展西湖二首

绿鸭东陂已可怜，更因云窦注西田。

凿开鱼鸟忘情地，展尽江河极目天。

向夕旧滩都浸月，过寒新树便留烟。

使君直欲称渔叟，愿赐閒州不计年。

宋庠

宋庠　重展西湖二首

西北云波逗异津，两陂相合到城闉。

桥横断岸才通舫，路转新洲不踏尘。

倒影剩容霞底日，暖光平展鑑中春。

摧颓病守时无用，堪与鸥鷼作主人。

宋庠

