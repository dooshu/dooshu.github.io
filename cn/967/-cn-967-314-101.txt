李廳　镜屏诗二首

曲玉回辉莹可观，秋冰壁立动涵澜。

每嗟许国酬身晚，忽觉余光照胆寒。

映座未容华表客，整簪空慕鵴鸃冠。

云车一去桥山晚，宝镇于今下古坛。

李廳

李廳　镜屏诗二首

凝澄不动水渊盘，风拂泉生或细澜。

月影透帘朝日薄，龙辉绕匣夜光寒。

玄冥借魄知神物，男子无闻已弱冠。

照我精诚至麟阁，缓随弓剑上仙坛。

李廳

