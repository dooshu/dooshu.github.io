杨伯嵒


伯嵒字彦瞻，号咏斋，杨沂中诸孙，居临安。淳祐间，除工部郎，出守衢州。钱塘薛尚功之外孙，弁阳周密之外舅也。玉祐二年（1254）卒。有六帖补二十卷，九经韵补一卷行世。

踏莎行

雪中疏寮借阁帖，更以薇露送之

梅观初花，蕙庭残叶。当时惯听山阴雪。东风吹梦到清都，今年雪比年前别。

重酿宫醪，双钩官帖。伴翁一笑成三绝。夜深何用对青藜，窗前一片蓬莱月。







