曾巩　戏书

集贤自笑文章少，为郡谁言乐事多。

报答书题亲笔砚，逢迎使客听笙歌。

一心了了无人语，两鬓萧萧奈老何。

还有不随流俗处，秋毫无累损天和。

曾巩

曾巩　戏书

家贫故不用筹算，官冷又有无外忧。

交游断绝正当尔，眠饭安稳余何求。

君不见黄金籯要心计，大印如斗为身雠。

妻孥意气宾客附，往往主人先白头。

曾巩

