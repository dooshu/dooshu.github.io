【蜀中为于仲文语】

〖隋《书》曰：于仲文。字次武。北周时。迁安固太守。有任、杜两家。各失牛。後得一牛。两家俱认。州郡久不能决。仲文令二家各驱牛群至。乃放所认者。遂向任氏群中。又阴使人微伤其牛。任氏嗟惋。杜家自若。仲文於是诃诘杜氏。杜氏服罪而去。始州刺史屈突尚、宇文护之党先坐事下狱。无敢绳者。仲文至郡穷治。遂竟其狱。蜀中为之语曰：〗

明断无双有于公。不避强御有次武。（○隋书于仲文传。北史于仲文传。《诗纪》百十九作于公歌。）

