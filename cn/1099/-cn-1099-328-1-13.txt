○答吳環洲 【 青土二酋】

前上谷王公偵報虜情、言青酋為土蠻所掠、埶益衰弱、今歲市馬、必不踰額、不穀即復書言犬羊之性。惟論強弱。不羞卑辱。強則炰烋。弱則屈服。雖身為奴隸而不恥。今順義既失利于西。青酋失埶。此時薊遼屡折土蛮而其強尚如此土蠻以力驅之。彼必不敢不從。則上谷之憂方始未可遂為安枕也。今聞青酋果卑詞厚禮以求解于土蠻。此輩庸駑。安能自立。將來反覆。其情叵測。須順義歸而約束之故今日之埶仍當懷來順義以制土酋未可因其喪敗而遂棄之也

