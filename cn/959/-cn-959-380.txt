文天祥　遣兴

一落颠崖不自由，春风相对说牢愁。

稚驴黑月光中吼，饥鼠青灯影下游。

岂料乾坤成堕甑，始知身世是虚舟。

遥怜海上今尘土，前代风流不肯休。

文天祥

文天祥　遣兴

东风吹草日高眠，试把平生细问天。

燕子愁迷江右月，杜鹃声破洛阳烟。

何从林下寻元亮，只向尘中作鲁连。

莫笑道人空打坐，英雄收敛便神仙。

文天祥

