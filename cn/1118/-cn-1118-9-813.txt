【宫师】


（宋）太子太师别称。名为东宫官，实不任东宫职事，止作文臣迁转官阶与枢密使致仕所带尊衔。从一品。宋文莹《湘山野录》卷中：“杜祁公以宫师致仕于南都。”《宋史·杜衍传》：“拜同平章事、集贤殿大学士兼枢密使。……以太子少师致仕。……以三少致仕，皆非故事，盖昌朝抑之也。皇祐元年特迁太子太保……又进太子太师。……封祁国公。”《湘山野录》卷上：“皇祐中，明堂大享，时世室亚献无宫僚，惟杜祁公衍以太子太师致仕南京，仁宗诏公归以侍祠。”　（金）宫师傅官（太子太师、太傅、太保，太子少师、少傅、少保）省称。《金史·张传附子行简传》：“贞祐初，转太子太傅。……庄献太子葬后，不置宫师官，升承旨为二品，以宠行简。”《金史·百官志》三《东宫官》：“宫师府：太子太师、太子太傅、太子太保，正二品。太子少师、太子少傅、太子少保，正三品。掌保护东宫，导以德义。”　（明）太子少师别称。明沈德符《万历野获编》卷七《王抑菴入阁》：“故（王）直犹以革少傅、宫师为幸也。”《明史·七卿年表》一：“天顺元年丁丑吏部尚书王直正月夺少傅兼太子太师衔，致仕。”





