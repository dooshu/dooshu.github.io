◇司空章昭达墓志铭

周原无々，佳气葱葱，王业攸兴，帝图斯盛。在昔光武佐命，邻县者邓侯，高祖元臣，同郡者萧相。公台辅之量，便著绮纨，瑚琏之姿，无待雕琢，起家为东宫直前，所奉之君，则梁简文皇帝。既而黑山巨盗，凭陵上国，白水强胡，虔刘中夏，公倾其产业，募是骁雄，思报皇储，累歼鲸寇，属幽风有象，代邸方隆，搜荆楚之英才，资班输之妙略，百楼忽起，登云霄而俯临，万弩俱张，随雷霆而并震，扬兵于九天之上，决胜于千里之中，殪彼群凶，皆无旋踵。陈宝应志怀反叛，客引周迪，资其食力，更事窥窬。公奉诏崇朝，饮冰将力，前茅後劲，步骤奔驰，仍向瓯闽，殄其巢窟。若夫呜，虫也之洞，深谷隐于苍天，飞猿之岭，乔树参于云日，宜越艇而登峤，蒙燕犀而涉江，威武纷纭，震山风海。于是咸俘伪师，悉据高墉，爰泊沧溟，莫不惩。既而齐人无信，将谋郢蕃，斗舰戈船，窥江淹汉，公才闻羽檄，遽禀师期，驰袭荆郧，应时烧荡，方欲宣威泷汗，大讨梁华，属上将之韬光，逢中台之掩曜，大建三年，薨于军幕。尔乃青乌拍墓，白鹤标坟，林有逃车，树同华盖，前旌熊轼，後乘龙而，介士发三河之民，哀铙同驷马之曲，长安传坐，恩礼盛于西京，襄阳堕泪，悲恸喧于南岘。（《艺文类聚》四十七）

