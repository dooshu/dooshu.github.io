曾协　谢翁子履子进惠诗二首

联翩连璧扣柴荆，剥啄初开屣履迎。

华衮借褒知不称，累珠入手见须惊。

长篇势欲倾三峡，古调声堪被四清。

聊遣世人知句法，君家元有谢宣城。

曾协

曾协　谢翁子履子进惠诗二首

偶结茅茨一水湄，便从佳士得心期。

可堪大老留青眼，更向诸郎识白眉。

骥足方求千里附，豹文先许一斑窥。

鹤鸣子和君家事，此乐外人那得知。

曾协

