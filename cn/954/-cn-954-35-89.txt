陈淳　题盖竹庙六绝

人心污物本来灵，动静那分晦与明。

昼接事为思有主，夜思无主梦因成。

陈淳

陈淳　题盖竹庙六绝

梦生於想本来非，一自魂交百感随。

漠漠茫茫无定准，若何据此卜前达。

陈淳

陈淳　题盖竹庙六绝

世人莫悟此端原，兆自心机陃阖间。

却向妖祠求证应，妖祠於我固何关。

陈淳

陈淳　题盖竹庙六绝

至人神定气常清，夜息虚明一若醒。

假使妖祠能献兆，如何窥得此门庭。

陈淳

陈淳　题盖竹庙六绝

大都流俗急荣名，切切於中梦自形。

附会便为神所告，神明虚得号通灵。

陈淳

陈淳　题盖竹庙六绝

升沉大分俿於天，决匪人谋所必然。

告尔往来通达者，不须赘赘鬼神前。

陈淳

