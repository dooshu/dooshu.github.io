【答孙缅歌】

〖南史曰：渔父者。不知姓名。亦不知何许人。太康。孙缅为浔阳太守。落日逍遥渚际。见一轻舟凌波隐显。俄而渔父至。神韵萧洒。垂纶长啸。缅甚异之。褰裳涉水与之论用世之道。渔父曰：仆山海狂人。不达世务。未辨贱贫。无论荣贵。乃歌云云。於是悠然鼓棹而去。〗

竹竿{□翟}々。河水氵攸々悠悠。（南史作悠悠。《御览》同。）相忘为乐。贪饵吞钩。非夷非惠。聊以忘忧。（○南史孙缅传。《御览》五百五、八百三十四引《宋书》。《诗纪》五十四。）

