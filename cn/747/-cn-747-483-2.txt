○洞庭春溜满赋（送陆灞赴荆州）

湖渺渺兮荡东风以发春，春溜满兮连净绿以无垠。接远色於青草，散晴辉於白。及夫反照安流，烟花明丽，霞生水底，鸟没空际。听棹讴之四起，见片帆之远逝。杳空旷以澄鲜，穷千里於一睇。若乃路转涔阳，波连沅湘。杜蘅秀兮蕙若芳，写翠兮沉夕阳。月明露下霭苍苍，结遐想於骚人兮，悄目极以心伤。婉婉长离，翩翩彩。远泛桃花之浪，去从莲府之辟。兮水兮，指前程於空碧。

