○李弼徽造像碑

若夫温席扇枕，养性之道存焉；涂车刍灵，送终之仪见矣。然未能棺中说法，置亲於忉利之宫。地下乘杯，救母於阿鼻之狱，名言之所不测，报应之所潜通。唯我大雄，（阙一字）斯普济，金乡县垤沟村李弼徽，孝心而至，纯德{穴俱}符。追惟顾复之恩，愿假菩提之力，谨为亡考见存母镌碑像一龛，（阙二字）踊出，石（阙四字）光吐而世界（阙四字）而魔波伏。以斯功德，（阙一字）报劬（阙一字）惟愿五浊恒清，三灾不染。乘斯宝筏，迥入禅河；因彼（阙一字）轮，遐超火宅。上沾有顶，下漏无垠，俱就福田，咸升彼岸。以大周长安二年岁次壬寅十一月甲子朔十五日戊寅，其功方就。托此（阙一字）因，为圣神皇帝。下为含（阙一字）俱登出觉。铭曰：

孝子不匮，菩萨（阙一字）生。以斯法忍，（阙一字）护慈（下阙）

