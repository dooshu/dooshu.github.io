○下令将归老宜阳



吾在州八年，不能靖绥区域，又值中州兵乱，秦陇倒悬，加以寝患委笃，实思敛迹避贤。但负荷重任，未便辄遂。不图诸人，横兴此变，是不明吾心也。吾视去贵州，如脱屣耳。欲遣主簿尉髦奉表诣阙，便速投脂辖，将归老宜阳。（《晋书·张轨传》，又《十六国春秋》七十。）

张实

实字安逊，轨子，以秀才为郎中。永嘉初授骁骑将军，固辞，改授议郎，封建武亭侯，迁西中郎将，进爵禄福县侯。建兴初领护羌校尉，寻嗣轨位为持节都督凉州诸军事、西中郎将、凉州刺史、西平公。大兴三年为其下阎沙赵仰等所杀，私谥曰昭，元帝赐谥曰元。



