◇举兵下令

杨坚以凡庸之才，藉后父之势，挟幼主而令天下，威福自己，赏罚无章，不臣之迹，暴于行路。吾居将相，与国舅甥，同休共戚，义由一体。先帝处吾于此，本欲寄以安危。今欲与卿等纠合义勇，匡国庇人，进可以享荣名，退可以终臣节，卿等以为何如？（《周书·尉迟迥传》，迥以隋文帝当权，将图篡夺，遂谋举兵，乃集文武士庶，登城北楼而令之。）

