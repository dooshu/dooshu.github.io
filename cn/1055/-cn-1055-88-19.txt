【回文相公谢服阕入觐书〈治平二年〉】

右某启。伏承荣奉制恩，显膺宠典，伏惟庆慰。恭惟相公道兼文武，功著鼎彝，言行缙绅之表仪，出入朝廷之轻重。自执至情而不夺，勉从制礼之难逾，爰被徽章，遂趋召节。介圭来觐，方优体貌之隆；前席嘉谋，即正弼谐之任。实系士夫之素论，岂惟朽拙之焉依。敢谓谦，特贻诲翰，感铭之至，欣交深。

