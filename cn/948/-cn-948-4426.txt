陆游　有为予言乌龙高巑不可到处有僧岩居不知其年予每登千峰榭望之慨然

樵子向予说，有僧巢翠微；

岩扉云共宿，锡杖鹤同飞。

日暮松明火，天寒槲叶衣。

弃官从此逝，非子尚谁归？

陆游

陆游　有为予言乌龙高巑不可到处有僧岩居不知其年予每登千峰榭望之慨然

巑绝无微径，淙潺有细流。

寒岩依作屋，堕毳拾为裘。

木客求相识，毛人约共游。

百年如一瞬，尘世几公侯。

陆游

