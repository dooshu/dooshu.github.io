【南极王夫人诗】

〖《诗纪》云。南极王夫人。王母第四女也。名林。字容真。晋兴宁四年丙寅六月二十三日降杨羲家。与真人同会。因吟授羲曰：〗

林振须类感。云蔚待龙吟。玄数自相求。触节皆有音。飞□出西华。总辔忽来寻。八遐非无娱。同咏理自钦。悼此四维（真诰作罗。）内。百忧常在心。俱游北寒台。神风开尔襟。（○真诰运象篇四作六月二十三日夜南极夫人作。《云笈七签》九十七、诸真歌颂俱作南极王夫人授杨羲诗。《诗纪外集》二。）

