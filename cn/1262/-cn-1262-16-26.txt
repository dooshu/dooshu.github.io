伪夏陵宫：

宁夏贺兰山之东，数冢累累然，即伪夏所谓嘉裕诸陵是也。其制度仿巩县宋陵而作。人有掘之者，无物。

贺兰山崖壁险峭，延亘五百余里，上有颓寺百余并夏人故宫遗址。自来为居人畋猎樵牧之场，弘治八年始禁之。(以上俱《宁夏镇志》)

宁夏镇大城，宋景德间赵德明内附，迁兴州，即今城也。周十八里，高三丈六尺，池深二丈，广十丈，城楼六，角楼四。壮丽雄伟，可容千人。韦州在灵州城南四十里，蠡山城西二十里。



