◇与释智ダ书

弟子柳正善具成就稽首和南：暄和，不审尊体起居何如？伏愿禅法喜悦。去岁经蒙一旨，至今保持。奉赍十卷，玄义往仁寿宫，服读八遍。粗疑略尽，细开难除。新治六卷，并入文八轴，为庄染未竟，少日钻研。大王今遣使人萧通国参承书意，自当仰简。频被顾问，奉答必来。伏愿夏竟，便待舟楫。冀此残生，尽心听受。忏悔往日懈惰昏沉。启。（《释藏》起字四号，《国清百录》四）

