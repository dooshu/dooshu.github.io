曹勋　呈时宰二首

黔黎谁识迓衡功，赤白囊闲寝燧烽。

史不绝书称上瑞，地无遗利足三农。

已闻奠玉祠真室，未见泥金款岱宗。

七十二君梁父禅，何时展采更东封。

曹勋

曹勋　呈时宰二首

不毛山海尽梯航，德洽重熙圣祚昌。

万国鼎新周礼乐，千官星拱舜衣裳。

惠沾圜土恩波阔，德及昆虫化日长。

天地至和昭感格，比闻甘露降番阳。

曹勋

