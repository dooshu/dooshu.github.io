方回　三月三日西湖第三桥四首

北曲南歌日日新，红妆不逐落红春。

网鱼野老何曾觑，岂是心肠木石人。

方回

方回　三月三日西湖第三桥四首

正月桥西卖酒家，柳初青眼草初芽。

重来红紫随风雨，犹有野田黄茶花。

方回

方回　三月三日西湖第三桥四首

尽道西湖久寂寥，红栏干落但空桥。

细思未有苏堤日，且把閒愁着酒浇。

方回

方回　三月三日西湖第三桥四首

野蔌随宜酒半醺，富儿盘馔拥红裙。

兰亭会上无丝竹，芥蕂区区笑右军。

方回

