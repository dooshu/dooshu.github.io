卷八


劉跛子說二范詩

劉跛子，青州人，拄一拐，每歲必一至洛中看花，館范家園，春盡即還京師。為人談噱有味，范家子弟多狎戲之。有大范者見之，即與之二十四金，曰：「跛子吃半角。」小范者見，只予十金，曰：「跛子吃椀羹。」於是以詩謝伯仲曰：「大范見時二十四，小范見時吃椀羹。人生四海皆兄弟，酒肉林中過一生。」

