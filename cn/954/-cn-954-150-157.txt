陈宓　和泉州施通判

君侯来佐刺桐乡，小试聊看主贡场。

新辟千间欢万士，尽医百囊处奇方。

陈宓

陈宓　和泉州施通判

清源古郡多堪纪，识远才雄有几人。

片善可为垂后训，搜罗诗景一时新。

陈宓

陈宓　和泉州施通判

物性由来易变迁，精金百炼始知坚。

相逢即可无佳语，有负殷勤见赠篇。

陈宓

陈宓　和泉州施通判

纸帐无风纸被温，何殊锦段与绵屯。

若知睡里真滋味，组丽由来不足论。

陈宓

