赠任城卢主簿潜





《唐书·地理志》河南道兖州有任城县。唐官制，县令之佐有主簿，其位在丞之下，尉之上。京县二人，从八品。畿县、上县者正九品，中县、下县者从九品，各一人。



海鸟知天风，窜身鲁门东。临觞不能饮，[一]矫翼思凌空。[二]钟鼓不为乐，烟霜谁与同。[三]归飞未忍去，流泪谢鸳鸿。

[一]《庄子》：昔者海鸟止于鲁郊，鲁侯御而觞之于庙。详见《大鹏赋》注。



[二]扬雄《解嘲》：“矫翼厉翮。”李周翰注：“矫，举也。”



[三]《南齐书》：孝感烟霜。





