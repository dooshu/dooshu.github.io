王之望　次韵刘南伯二首

晓来庭竹碎秋声，冷我思君重怆情。

三画当年曾擅价，五言今去合知名。

赋归已荷因风寄，酾藇终期对月倾。

但愿官军破骄敌，不妨淮海寄余生。

王之望

王之望　次韵刘南伯二首

十年踪迹困邅如，多谢韦郎肯寄书。

千里漫寻苕水梦，一廛方对相山居。

归心不为莼鲈切，交契应闲简牍疏。

近向钱塘得嘉种，秋盘何日共新蔬。

王之望

