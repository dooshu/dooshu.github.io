释亮　偈颂七首

一叶落，天下秋，几人於此辨来由。

衲僧冷地呵呵笑，南岳天台拄杖头。

释亮

释亮　偈颂七首

两个屎橛，合作一团。

熏天炙地谁能臭，千古丛林话端。

释亮

释亮　偈颂七首

今朝七十一月十五，光阴似箭岁将莫。

参禅学道如何，切忌守株而待兔。

若是金毛师子儿，翻身一掷无回互。

无回互。惊杀南山白额虎。

释亮

释亮　偈颂七首

今朝三月半，百花开烂漫。

祖意甚分明，何妨著眼看，

看看，忽然花谢树头家，

又被风吹别调中。

释亮

释亮　偈颂七首

者僧问处绝谣讹，就便牛来付与它。

嫩绿枝头红一点，动人春色不消多。

释亮

释亮　偈颂七首

九旬禁足今朝满，漆桶掀翻快活人。

莫怪点胸夸独步，只缘过夏在清真。

释亮

释亮　偈颂七首

说参禅，弥一过，

缘是见成行货。可怜背觉合尘，

饭箩边忍届饿。

释亮

