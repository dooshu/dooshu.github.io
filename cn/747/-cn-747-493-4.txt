○送陈秀才应举序

文章之道取士，其来旧矣。或材不兼行，然其得之者，亦已大半，故筮仕之目，以东堂甲科为美谈。颍川陈侯，以色养力行之馀，辄工诗赋。长波清澜，浩浩不穷，初未觏观止也。屯田柳郎中为予言之，且诵其佳句曰：“地偏自起，月暮山更深。”及获其卷，又有过於是者。，椟干将，恬然[B14A]衣，以否为泰久矣。今年秋，驱车江，献赋京师，叩予柴门，惠然见别。予以鄙略，亦尝志於文，顷年迫知已之眷，辱沾官命，故每客有为卿大夫所荐举计偕者，其於饯，或谂之以言。今於陈侯，犹前志也。

