苏轼　送乔仝寄贺君六首

君年二十美且都，初得恶疾堕眉须。

红颜白发惊妻孥，览镜自嫌欲弃躯。

结茅穷山啖松腴，路逢逃秦博士卢。

方瞳照野清而舑，再拜未起烦一呼。

觉知此身了非吾，炯然莲花出泥涂。

随师东游渡潍邞，山头见我两轮朱。

岂知仙人混屠沽，尔来八十胸垂胡。

上山如飞嗔人扶，东归有约不敢渝。

新年当参老仙儒，秋风西来下双凫，

得枣如瓜分我无

苏轼

苏轼　送乔仝寄贺君六首

生长兵间早脱身，晚为元佑太平人。

不惊渤海桑田变，来看龟蒙漏泽春。

苏轼

苏轼　送乔仝寄贺君六首

曾谒东封玉辂尘，幅巾短褐亦逡巡。

行宫夜奏空名姓，怅望云霞缥缈人。

苏轼

苏轼　送乔仝寄贺君六首

垂老区区岂为身，微言一发重千钧。

始知不见高皇帝，正似商山四老人。

苏轼

苏轼　送乔仝寄贺君六首

旧闻父老晋郎官，已作飞腾变化看。

闻道东蒙有居处，愿供薪水看烧丹。

苏轼

苏轼　送乔仝寄贺君六首

千古风流贺季真，最怜嗜酒谪仙人。

狂吟醉舞知无益，粟饭藜羹问养神。

苏轼

