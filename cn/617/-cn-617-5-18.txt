文化


【原文】

丰见山顶，有山南王第故城。徐葆光诗有“颓垣宫阙无全瓦，荒草牛羊似破村”之句。王之子孙，今为那姓，犹聚居于此。

辻山，国人读为“失山”，琉球字皆对音，十、失无别，疑迭之误也。副使辑《球雅》，谓一字作二三读，二三字作一字读者，皆义而非音，即所谓寄语，国人尽知之。音则合百余字，或十余字为一音，与中国音迥异。国中惟读书通文理者，乃知对音，庶民皆不知也。

久米官之子弟，能言，教以汉语；能书，教以汉文。十岁称若秀才，王给米一石。十五薙发，先谒孔圣，次谒国王。王籍其名，谓之秀才，给米三石。长则选为通事，为国中文物声名最，即明三十六姓后裔也。那霸人以商为业，多富室。明洪武初，赐闽人三十六姓善操舟者，往来朝贡。国中久米村，梁、蔡、毛、郑、陈、曾、阮、金等姓，乃三十六姓之裔，至今国人重之。

与寄公谈玄理，颇有入悟处，遂与唱和成诗。法司蔡温，紫金大夫程顺则、蔡文溥，三人集诗，有作者气。顺则别著《航海指南》，言渡海事甚悉。蔡温尤肆力于古文，有《蓑翁语录》《至言》等目，语根经学，有道学气。出入二氏之学，盖学朱子而未纯者。



【注释】

辻（shí）山：琉球山名。位于今日本山梨县。



《球雅》：又名《琉球译》，清嘉庆年间，册封琉球副使李鼎元辑录。



薙（tì）发：剃发。薙，同“剃”。



通事：官名。掌管呈递奏章、传达皇帝旨意等事。



肆（sì）力：尽力。



朱子：对南宋理学家朱熹（1130-1200）的尊称。





