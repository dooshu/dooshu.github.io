王炎　丰年谣五首

满箔春蚕得茧丝，家家机杼换新衣。

五风十雨天时好，又见西郊稻秫肥。

王炎

王炎　丰年谣五首

纵横南陌接东阡，妇饷夫耕望有年。

前此丁黄饥欲死，今年米贱不论钱。

王炎

王炎　丰年谣五首

洞丁徭户尽归耕，篁竹无人弄寸兵。

要识二天恩德广，黄云千里见秋成。

王炎

王炎　丰年谣五首

睡鸭陂塘水慢流，离离禾稼满平畴。

共言官府催科缓，饱饭浑家百不忧。

王炎

王炎　丰年谣五首

稻如马尾履沟塍，桑柘阴中鸡犬鸣。

收获登场便无事，输租人不入州城。

王炎

