○寄諸閣老并喬冡宰書 【 鎮守】

立祠祀以表忠義、勸勳賢開例禁以興民利、足國用、申明律例陳言邊務等事亦不敢默、其詳具揭帖內、伏乞仁明鑒此區區公勤、庶塞咎責、向奏為裁革內外冗員、守臣復設府治。撫安夷民。以消地方大變事。乃此地臨夷切要而最大者、際有今日、千載一時、春言得賴執事與戶兵二部商確、勇斷施行、其貽陰德于邊氓不細、春去此無恨矣、本想該部巳覆、立府必須亟會鎮守內外官、詔旨至巳久、而彼猶回翔未行、正由撫按乞要裁革本、猶未至之故、彼中鄉官、如張亞卿南園輩、目擊正德年中之苦、為此後子孫計、尤切懸懸、當道處之、决有次第、但願及早行下、遐荒過慮恐又如前要會鎮守查勘、則彼有力者、得以牽制改圖、府不設即鎮守如故、邊民自此遂絕望耳、春行客也、而猶為彼言之弗置、盖巳犯權貴、幹過好事、處置有成算、機會難再失、事成雖在繼者之手、異時追論、或得為去後思、不敢誣也、

