黄庭坚　次韵文潜立春日三绝句

眇然今日望欧梅，已发黄州首更回。

试问淮南风月生，新年桃李为谁开。

黄庭坚

黄庭坚　次韵文潜立春日三绝句

谁怜旧日青钱选，不立春风玉笋班。

传得黄州新句法，老夫端欲把降幡。

黄庭坚

黄庭坚　次韵文潜立春日三绝句

江山也似随春动，花柳真成触眼新。

清浊尽须归瓮蚁，吉凶更莫问波臣。

黄庭坚

