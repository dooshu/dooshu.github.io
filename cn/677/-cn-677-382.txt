过郑广文旧居

过郑广文旧居①


宋玉平生恨有余② ，远循三楚吊三闾③ 。可怜留著临江宅，异代应教庾信居④ 。

【题解】

屈复曰：“宋玉之吊三闾，犹己之吊广文。广文之宅，应为己今日之居。广文一生不达，异代同心之悲也。”义山之视郑虔，如庾信之视宋玉、宋玉之视屈原，异代接踵，千载同心。

【注释】

①郑广文：郑虔，郑州荥阳人。工书画。明皇爱其才，为置广文馆，以虔为博士。尝自作诗并画以献，明皇署其尾曰“郑虔三绝”。诸儒服其善著书，时号郑广文。旧居：《长安志》：“韩庄在韦曲之东，退之与东野赋诗，又送其子读书处。郑庄又在其东南，郑十八虔之居也。”张采田曰：“郑庄近曲江，疑是年义山携家入京，暂居于此，故结以庾信临江宅为喻。起云远循三楚吊三闾，是新从湘楚归也。”

②宋玉《九辩》：“坎壤兮，贫士失职而志不平。”有余：谓愁恨极多。

③循：巡视。三楚：战国楚地。淮北、沛、陈、汝南、南郡为西楚；彭城以东，东海、吴、广陵为东楚；衡山、九江、江南、豫章、长沙为南楚。后来泛指湘、鄂一带为三楚。三闾：三闾大夫屈原。三闾之职，掌王族三姓，曰昭、屈、景。

④庾信居：庾信因侯景之乱，自建康遁归江陵，居宋玉故宅。《哀江南赋》：“诛茅宋玉之宅，穿径临江之府。”





