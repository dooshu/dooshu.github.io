仲并　和耿时举梅雪二首

百花看尽不如梅，故作凌寒殿后开。

照水怜生匀粉处，隔帘抵死透香来。

未令寄陇音尘断，能觅巡檐句法回。

羞杀漫山桃李树，枉教春力费镌裁。

仲并

仲并　和耿时举梅雪二首

点酥娇面试初芳，琢句真须琢玉郎。

聊与一枝论雅素，未须千叶间轻黄。

斜簪髻畔随人好，满覆樽前借客香。

谁引角声人未寝，落梅声裹看晨妆。

仲并

