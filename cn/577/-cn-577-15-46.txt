夜

一云秋夜客舍


露下天高一云空山秋气清，空山独夜旅魂惊。疏灯自照孤帆宿，新月犹悬双杵鸣。南菊一作国再逢人卧病，北书不至一作到雁无情。步蟾一作檐倚仗看牛斗〔一〕，银汉遥应接凤城。

〔一〕步蟾：赵傁曰：当以步檐为正。《上林赋》：步櫩周流。善曰：步櫩，步廊也。《楚词》曰：曲屋步櫩。注：步櫩，长砌也。櫩，古檐字。





