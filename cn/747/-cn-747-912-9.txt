○十门辨惑论序

权文学声冠应行，地参园绮，缙绅嘉其令望，缁素挹其芳猷。而顷著十疑，干我二谛。公孙生之聪辩，自昔难酬；舍利子之雄才，嗟今莫拟。岂当仁而抗议，试言志以成文，必也正名乎？称之曰“十门辩惑”。虽诗云劝诫，蔽之可几乎一言，而法唯秘密，述之敢忘乎三转？遂取类观象，载盈卷轴，烦而无当，有愧知音者焉。

圆测

圆测，永隆末京师西明寺沙门。

