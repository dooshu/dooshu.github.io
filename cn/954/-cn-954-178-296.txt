陈师道　敬酬智叔三赐之辱兼戏杨理曹二首

龙争虎据竟成尘，只有青楼与白门。

令宰才高先得句，使君情重数开樽。

江山故国难留鹤，科斗荒池可著鲲。

直使颌须浑作白，未应投镊愧诸孙。

陈师道

陈师道　敬酬智叔三赐之辱兼戏杨理曹二首

险韵廲词费讨论，真持布鼓过雷门。

更看九日台头句，未用三人月下樽。

镜里黄花明白发，海边赤脚踏长鲲。

从来相戒莫打鸭，可打鸳鸯最後孙。

陈师道

