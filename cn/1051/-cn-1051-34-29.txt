卫泾　为运使蔡国博寿二首

橘颗围仙饱紫芝，菊潭酿酒拍金卮。

九秋沆砀成功日，六辔光华初度时。

试问江湖劳漕輓，何如朝夕密论思。

预知来岁生朝后，更著宫袍拜赤墀。

卫泾

卫泾　为运使蔡国博寿二首

西山南浦气葱葱，夜拥长庚粲碧空。

惠露昔霑江汉表，使星今照斗牛中。

晚粳已喜霜前熟，宿麦应从雨后丰。

十一州人还得饱，绣衣寿斚与民同。

卫泾

