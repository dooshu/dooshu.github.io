【小九卿】


（明）（1）太常、京尹、光禄、太仆、詹事、国子、翰林、左春坊、右春坊；（2）太常、京尹、光禄、太仆、国子祭酒、翰林、太医院使、鸿胪、上林苑；（3）万历以后，太常寺卿、詹事、顺天府尹、光禄寺卿、太仆寺卿、鸿胪寺卿、国子监祭酒、翰林学士、尚宝司卿。明沈德符《万历野获编》卷二《小九卿》：“有公事会议，奉旨有大、小九卿公同之谕。亦竟不知何属也。近问之侍从诸公，则以太常、詹事、京尹、光禄、太仆、鸿胪、国子、翰林、尚宝定为小九卿。”明张岱《夜航船》卷六《选举部·官制》：“小九卿太常、太仆、光禄、鸿胪、上林苑、（太医院）等卿，翰林院、国子监祭酒、顺天府尹，谓之小九卿。”清阮葵生《茶余客话》卷七《大小九卿》：“大小九卿，说者不一。……至小九卿，先以太常、京尹、光禄、太仆、詹事、国子、翰林，而益以左右春坊，为小九卿。或云，詹事、春坊为东宫官属，不宜班之大廷，当以尚宝、鸿胪、钦天监足之。或云鸿胪仅司传宣，非复汉、晋大鸿胪之职，钦天仅掌占候，亦非秦汉太史令之职，且皆杂流世业所窟穴。……自万历后，则以太常、詹事、京尹、光禄、太仆、鸿胪、国子、翰林、尚宝为小九卿。”（4）吏、户、礼、兵、刑、工部六部侍郎，太常寺卿、光禄寺卿、鸿胪寺卿、太仆寺卿、尚宝司卿五卿，副都御史、佥都御史，大理少卿，及通政司左、右通政称为“小九卿”。明陆嘘云编《世事通考》卷一《文职公署类》：“六部侍郎、太常、光禄、鸿胪、太仆、尚宝等卿，佥都、大理少卿、左右通政等官为之小九卿。”明璩崑玉《新刊古今类书纂要》卷五《仕宦部·九卿》：“九卿：六部侍郎，太常、光禄、鸿胪、太仆、尚宝等卿，副都、佥都、大理少卿、左右通政等官，谓之‘小九卿’。”　（清）（1）光禄、鸿胪、太仆、太常、詹事府、起居注、国子监、钦天监、中书科合称。清王用臣《幼学歌》卷四《九卿》：“九卿有大小之别。小九卿察无明文，有云：系光禄、鸿胪、太仆、太常、詹事、起居注、钦天监、国子监、中书科者。”（2）或谓太常卿、詹事、顺天府尹、光禄卿、太仆卿、鸿胪卿、国子监祭酒、翰林学士及宗正府府丞为小九卿。清阮葵生《茶余客话》卷四《外官入班行礼》：“外省民员，入觐在都，或逢调在京……一例入班行礼。……布、按二使入小九卿末。”又《茶余客话》卷七《大小九卿》：“自万历后，则以太常、詹事、京尹、光禄、太仆、鸿胪、国子、翰林、尚宝为小九卿。”（原按：清朝不设尚宝卿，未知以何官代之。）按：史谓宗正府丞代之。





