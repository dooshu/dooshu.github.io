卷一百三十一


李密

密字元邃，一字法主，其先辽东襄平人。父宽，隋上柱国，封蒲山郡公，遂家长安。大业九年，杨元感举兵黎阳，以密为谋主。元感败，以策干东郡贼翟让。让令别统所部，号蒲山公。十三年二月，推密为主，建号魏公，改元永平。越王侗称帝，遣使授密太尉尚书令东南道大行台行军元帅魏国公。武德元年，为王世充所败，归唐。拜光禄卿，封邢国公。以赏薄怨望。高祖使领本兵经略东都，行至桃林，复徵之，大惧谋叛，熊州副将盛彦师斩之。

