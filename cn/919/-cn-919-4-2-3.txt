柴胡加桂汤

治少阳伤风四五日，身热恶风，颈项强，胁下满，手足温，口苦而渴，自汗，其脉阳浮阴弦；或发汗多，亡阳谵语，可以此和其荣卫，通其津液自愈。

柴胡（一两三钱） 半夏（汤去滑，四钱一字） 甘草（炙，三钱一字） 芍药 黄芪芩 人参 桂（各半两）

上 咀。每服五钱匕，水一盏半，姜五片，枣一个，煎七分，去滓，食前温服。

足太阴脾经伤风，自汗，胸满腹痛，四肢倦怠。以其脉入腹，络胃，上膈，侠咽，连舌本，散舌下，故太阴诸证如是。治之宜桂枝芍药汤。

伤风证治

