【归沐呈任中丞□诗】

〖《诗纪》云。南史云。孝绰。天监初为著作郎。为归沐诗以赠任□。即此诗也。□有答诗。〗

步出金华省。还（《类聚》作遥。）望承明庐。壮哉宛洛地。佳丽实皇居。虹霓拖飞阁。兰芷覆清渠。圆渊倒荷芰。方镜写簪裾。白云夏峰尽。青槐秋叶疏。自我从人爵。蟾兔屡盈虚。杀青徒已汗。司举未云书。文昌愧通籍。

临邛幸第如。夫君多敬爱。蟠木滥吹嘘。时时释簿领。驺驾入吾庐。自唾诚□肃□。无以俪□□。但愿长闲暇。酌醴荐焚（文苑作焚枯。）鱼。（○文苑英华二百四十七作归沐呈任中丞。注云。时为著作郎。《诗纪》八十七。又《类聚》三十一作赠任中丞。引庐、居、渠、疏、鱼五韵。）

