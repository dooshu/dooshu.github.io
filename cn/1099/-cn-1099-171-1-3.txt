○留駕疏

臣等切見　大祀後、屢有南廵之　旨、今逾月矣、以為公卿臺諫、必能勸止、乃者科道官等、猶以為言、而陛下此意未已也、夫古帝王所以廵狩者、協律度、同量衡、訪逸老、問疾苦、黜陟幽明、式序在位、無非事者是以諸侯畏焉、百姓安焉、近日　陛下兩廵西北、六師不攝、四民告病、哀號之聲、上徹於天、傳播四方、人心震動、是以今聞南廵、衢路之民、莫不逃竄、而有司方以迎奉為急、竭其才力、以供萬一、群聚嘯呼、為禍不細且　陛下之出。以鎮國公名號。苟所至親王地方。據勛臣之禮以待則　陛下將朝之乎亦受其朝乎。萬一循名責實。求此悖謬之端。則左右寵倖之人。無死所矣。由此觀之、則　陛下廵狩、非古聖帝明王之舉而幾於秦皇漢武之遊、博浪柏谷之禍不可監哉事幾著明、非特臣等數人知之、中外之人莫不知也、然大臣知之而不言、小臣言之而未盡、其志非恭順也、葢以　陛下之志。不可挽矣。天下之事。不可為矣。又以　陛下大婚十有五年。而　聖嗣未育。危切至此真古大臣之風故凡一切危亡之迹。不欲為苦言以救。而聽　陛下之自壞也。尚有痛哭泣血。不忍為　陛下言者。江右有　親王之變。以此獲罪閣中扙幾死大臣懷馮道之心。以祿位為故物。以朝署為市廛。以　陛下為奕棋。以除革年間事為故事也特左右寵倖者。知術短淺。不能以此言告　陛下耳。使　陛下得聞此言。雖禁門之外。亦警蹕而出。安肯輕褻而漫遊哉。夫以　陛下雄才大畧前古無比、誅鋤兇邪私愛莫牽、苟有良弼為　陛下責難陳善以擴充之、雖堯舜湯武不難為者、矧於　宗社、計治亂者哉、昔唐郇模乃賤丈夫、宋陳柬乃大學生猶不惜殺身狥國、况臣等俱法從之臣、且受　陛下國、士之遇者哉時伏闕連名者崔□汪應軫曹嘉王慶陳馬汝驥也伏願憐察臣等愚衷、降悔過之詔絕遊幸之念日、親經筵、修明治政、建立國本、戒飭庶官、以永太平之治、則　陛下真樂豈有過此、而復求之汙漫之遊哉、

