【赠郑曼季诗四首·谷风（五章）】

〖谷风。怀思也。君子在野。爱而不见。故作是诗。言其怀而思之也。〗

习习谷风。扇此暮春。玄泽坠润。灵华（本集、《诗纪》作爽。）烟カ。（文馆词林作氲。）高山炽景。乔木兴繁。兰（文馆词林作润。）波清涌。（《诗纪》作跃。）芳浒增源。（本集、《诗纪》误作凉。）感物兴想。念我怀人。

习习谷风。载穆其音。流芳（本集、《诗纪》作莹。）鼓物。清尘拂林。霖雨嘉播。有氵□凄阴。归鸿逝矣。玄鸟来吟。嗟我怀人。其居乐潜。明发有想。如结予心。

习习谷风。以温以凉。玄黄交泰。品物含章。潜介渊（文馆词林作泉。）跃。飞（本集、《诗纪》作候。）鸟云翔。嗟我怀人。在津之梁。明发有思。凌波褰裳。

习习谷风。有（本集作其。《诗纪》云。一作其。）集惟乔。（本集、《诗纪》作高。）嗟我怀人。於焉逍遥。鸾栖高冈。耳想云韶。拊翼坠夕。和鸣兴朝。我之思之。言怀其休。

习习谷风。其音孔嘉。所谓伊人。在谷之阿。虎（文馆词林作兽。）质山啸。龙辉渊（文馆词林作泉。）播。（本集、《诗纪》作蟠。）维南有箕。（文馆词林作南有箕山。）匪休其和。有扌求（文馆词林作球。）天（本集、《诗纪》作斯。）毕。戢（《诗纪》作啖。）尔滂沱。懿厥河汉。耽（本集、《诗纪》作惟。）彼大华。明发有怀。我劳如何。（○本集三。文馆词林百五十六。《诗纪》二十七。）

