○書薊州鎮圖後

薊州諸山關無慮數百。西接居庸。北折而東。南抵海上。盡漁陽盧龍塞皆其管內。舟?發泛澄萊。陸走趙魏。肩肘奚達。襟帶原澤。馮翊京師。號稱推鎮。又地壤深厚。樹畜魚鹽。黍稷之利。甲于圻內。天壽山七陵在焉。余嘗謁長陵。登山北望。邊關甚近也。巳巳之變。祠官不能至平昌。陵衞吏卒如僑寓。增埤繕障。于斯為急。喜峰稍深峻。山海肩鑰遼東西燕河太平寨馬蘭峪密雲四營。聲勢相援虜即入。中兩營當其衝。燕河密雲相犄角。遵化三屯建昌固其內防。永平梁城間無虜患。亦無海寇薊州轉布粟遮洋猶海運也。興營諸衞初隸北平行都司列守大寧。大寧在諸□山外。西北接宣府。東北抵遼陽千里山盩水厔可廬而居既挈其地?山戎。我遂失外險。山戎故保寨。二衞時與大虜結婚以挾我而邀賞比結婚大種。闞我東鄙。慎哉慎哉。

皇明經世文編卷之二百十八終







