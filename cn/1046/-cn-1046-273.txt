王炎　秋怀二首

镜中忽忽老侵寻，政坐文穷自陆沉。

独对西风搔短发，欲谋小隐背初心。

江湖鸿雁天将冷，篱落黄花秋又深。

拄笏看山聊尔耳，懒弹绿绮索知音。

王炎

王炎　秋怀二首

朼来云梦泽南州，风物萧萧两见秋。

三径草荒真左计，一官冰冷更何求。

莫招毛颍论时事，且唤曲生浇客愁。

短艇轻蓑良不恶，此心何敢负江鸥。

王炎

