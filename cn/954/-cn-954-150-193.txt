陈宓　寄陈次颜

萧条几载寓泉南，盂饭盘蔬味自甘。

卓志每求颜氏乐，清风能激蹠徒贪。

□而好施人难及，老不忘书我所惭。

鼓瑟求齐虽未巧，会看宵梦到晴岚。

陈宓

陈宓　寄陈次颜

人年六十志先衰，年过唯君意不疲。

胸次嵬嵬山立壁，书丛砽砽鸟粘黐。

重裘兼味人能贱，冬葛朝虀世所师。

借问别来新著作，大篇无惜惬吾思。

陈宓

