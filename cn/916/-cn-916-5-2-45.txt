【登石室饭僧诗】

迎旭凌绝嶝。映泫归溆浦。钻燧断山木。掩岸域石户。结驾非丹薨。藉田资宿莽。同游息心客。暧然若可睹。清霄（永嘉县志作宵。）□浮烟。空林响法鼓。忘怀狎鸥□攸。（永嘉县志作□伏。）摄生驯兕虎。望岭眷灵鹫。延心念净土。若（《类聚》作庶。）乘四等观。永拔三界苦。（○永嘉县志二作过瞿□山饭僧诗。又《类聚》七十六、《诗纪》四十八并作过瞿溪石室饭僧诗。引鼓、苦二韵。寰宇记九十九引浦、莽二韵。）

