杨守陈故宅：

杨文懿故宅在鄞县南二十里镜川，初未登仕，至公兄弟俱显，接籍盖七人。有野叟献诗曰：「昔年曾向此中过，门巷幽栖长薜萝。令祖先生方振铎，贤孙学士未登科。将军曹氏坟连垄，卖酒王婆店隔河。今日重看新第宅，烟波缓棹听弦歌。」公嗟赏不已，谓叟曰：「此诗诚吾家传也，当珍藏以贻后人。」欲厚币酬之，叟固辞而去。



