◇诏定古文官书序

秦既焚书，患苦天下不从所改更，而诸生到者拜为郎，前后七百人。乃密令种瓜于骊山坑谷中温处，瓜实成，诏博士诸生说之，人人不同。乃令就视，为伏机，诸生贤儒皆至焉，方相难不决，因发机，从上填之以土，皆压之，终乃无声。（《史记·儒林传序》正义，《后汉·陈蕃传》注）

（上阙）征之，老不能行，遣太常掌故晁错往读之。年九十余，不能正言，言不可晓，使其女传言教错。齐人语多与颍川异，错所不知者凡十二三，略以其意属读而已。（《史记·晁错传》，「孝文帝时，天下无治《尚书》者，独闻济南伏生故秦博士，治《尚书》，年九十余，老不可征，乃诏太常使人往受之。太常遣错受《尚书》伏生所」。《正义》引卫宏《诏定古文尚书序》。）

