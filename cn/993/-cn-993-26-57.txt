魏野　和蹇藏用暮秋郊居言怀二首

村落秋穷兴莫穷，黄花红叶照衰容。

时平转称千般巧，年长仍添一倍慵。

林下携筇闻远水，洞中欹枕见前峰。

与君邻里何相似，来往人多是老农。

魏野

魏野　和蹇藏用暮秋郊居言怀二首

敢学宣尼叹道穷，闲心何处不相容。

交朋尽笑龟蒙散，邻里偏谙叔夜慵。

晚吹清泠彫万木，残霞红澹映三峰。

为怜今岁於中稔，欲遣儿孙亦务农。

魏野

