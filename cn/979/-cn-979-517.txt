释文珦　戍妇词

新婚使别比秋胡，何似当年莫嫁夫。

身在朔方征戍久，雁来南国信音无。

空闺寂寂寒宵永，荒路悠悠远梦孤。

闻道仙家能缩地，痴心要觅长房符。

释文珦

释文珦　戍妇词

女萝施松柏，终始相因依。

绳索发为婚姻，偕老相与期。

夫今戍边城，贱妾无由随。

行行日已远，何时定当归。

但愿崇勋业，上报明主知。

谅君守恒节，妾心终不移。

释文珦

