释文珦　哀梅麓楼寺丞

散逸羲皇上，风流晋宋间。

金莲推寓直，玉笋竟虚班。

名在方为重，身荣等是閒。

知心千古月，耿耿照泉关。

释文珦

释文珦　哀梅麓楼寺丞

道与时人背，多因得所深。

文章知古印，忠孝一生心。

棘冷难承泽梅残只在林。空门翻有泪，

断断是知音。

释文珦

释文珦　哀梅麓楼寺丞

寄酒全清达，论交不世情。

远猷期变俗，直气反伤生。

属纩无妻子，营坟尚弟兄。

九原那可作，肠断买山盟。

释文珦

