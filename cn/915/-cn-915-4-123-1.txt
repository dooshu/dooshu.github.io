◇奏谏行均输法

《王制》，天子不言有无，诸侯不言多少，食禄之家不与百姓争利。今均输之法与贾贩无异，盐利归官，则下人穷怨，布帛为租，则吏多奸盗，诚非明主所当施行。（《后汉·朱晖传》）

议布帛为租，官自卖盐。（汉章帝时，张林言「宜令天下悉以布帛为租，县官可自卖盐」。事下尚书通议，晖议曰。）

王制，天子不言有无，诸侯不言多少，食禄者不与百姓争利。均输之法与贾贩无异，以布帛为租则吏多奸，官自卖盐，与下争利，非明主所宜行。（《晋·食货志》卷十六）

