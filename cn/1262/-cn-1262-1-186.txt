南场关节：

兵部主事丹阳贺王盛，劾乌程温相国(体仁)庇其乡人考官左庶子丁进，摘南场黄美中论表「奢闾嫫刀，青山绿树」为关节，辅臣委部科核所出，尚书李康先苦搜覆上，忤旨去。荀子《佹诗》：「闾娵子奢，莫之媒也。嫫母力父，是之喜也。」又荀卿《与春申君书复赋》：「闾妹子奢莫知媒兮，嫫母求之又甚喜之兮。」青山绿树，见朱元晦《心学诗》。



