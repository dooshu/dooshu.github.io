虞俦　夏芙蓉

四月池边见拒霜，园丁惊问此何祥。

花如云锦翻新样，叶似宫袍染御香。

病不能陪花酒伴，诗犹堪讁鼓旗傍。

诸君笔力回元化，努力先春压众芳。

虞俦

虞俦　夏芙蓉

老子而今两鬓霜，未应痴绝泥秙祥。

不能木末搴朝露，争免篱边嗅晚香。

便合折来书卷畔，讵宜簪向宝钗傍。

漫山千树方芽甲，肯信人间有早芳。

虞俦

