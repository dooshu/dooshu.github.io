20.乌臼

一名鸦臼，树高数仞。叶似小杏叶而微薄，淡绿色。五月开细花，色黄白。实如鸡头，初青熟黑，分三瓣。八、九月熟，咋之如胡麻子汁，味如猪脂。南方平泽甚多。根皮味苦，微温，有毒。治头风，通二便，慢火炙，令脂汁尽黄，干后用。子凉无毒，压汁梳头，变白为黑。炒作汤，下水气。易生易长。种之佳者有二：曰葡萄臼，穗聚子大而穰厚；曰鹰爪臼，穗散而壳薄。临安人每田十数亩，田畔必种臼数株，其田主岁收臼子便可完粮。如是者租轻，佃户乐种，谓之熟田。若无此树于田，收粮租额重，谓之生田。江浙之人，凡高山、大道、溪边、宅畔无不种，亦有全用熟田种者。树大者或收子二、三石。忌近鱼塘，令鱼黑，且伤鱼。

接博；子种者，须接之乃可。树如杯口大即可接，大至一、两围亦可接。但树小低接、树大高接耳。接须春分后数日，法与杂果同。闻之山中老圃云，臼树不须接博，但于春间将树枝一一捩转，碎其心无伤其肤，即生子与接博者同。试之良然。若地远无从取佳贴者，宜用此法。此法农书未载，农家未闻，恐他树木亦然，宜逐一试之。

【诠释】

乌桕，又称乌果树、鸦桕，系大戟科落叶乔木，高达15米。名见《唐本草》，学名Sapium sebiferum。树皮灰色，浅纵裂。叶菱状卵形，互生，全缘，羽状脉。夏季枝梢开黄色小花，单性。雄花排列成细穗状花序，雌花2～3朵着生于花序基都，花粉有毒。蒴果球形，成熟时黑褐色。种之外被蜡质，可取蜡供工业用。

