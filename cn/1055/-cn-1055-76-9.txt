【题薛公期画〈嘉八年〉】

善言画者多云鬼神易为工，以谓画以形似为难，鬼神人不见也。然至其阴威惨淡，变化超腾，而穷奇极怪，使人见辄惊绝，及徐而定视，则千状万态，笔简而意足，是不亦为难哉？此画虽传自妙本，然其笔力精劲，亦自有嘉处。嘉八年仲春旬休日，窃览而嘉之，题还薛公期书室。庐陵欧阳修题。

