家铉翁　人有画花中四伦者偶记毗陵旧诗即题其上

万红深处一花王，犹带姚家宫样黄。

物物有君还有佐，殿春须属召公棠。

家铉翁

家铉翁　人有画花中四伦者偶记毗陵旧诗即题其上

扶痚桂树月中生，谁遣人间伴大椿。

桂欲芳时椿正老，等閒相伴八千春。

家铉翁

家铉翁　人有画花中四伦者偶记毗陵旧诗即题其上

佩玉垂绅廊庙人，幽花小草岂其伦。

须知四海皆兄弟，淡泊论交处处亲。

家铉翁

家铉翁　人有画花中四伦者偶记毗陵旧诗即题其上

夭桃艳杏得春饶，涧草林花口亦殽。

谁似三君丈人行，万山深处自论交。

家铉翁

