野有死麕

三章，二章章四句，一章三句


首章讲：此美贞女之自守也。若曰：情欲，人所易徇。求其能以礼自防者，惟我贞女乎！何言之？





野有死麕，白茅包之。

麕，是獐。彼郊野之间有死麕，欲取之者，犹必以白茅包之。是一物之微，而取之有不苟矣。





有女怀春，吉士诱之。

怀春，当春有怀也。况此怀春之女，吉士当以礼娶之可也。顾欲以非礼诱之，不亦妄哉！

二章讲：





林有朴樕，野有死麕。

林有朴樕之，野有死鹿焉，欲取之者，犹必以白茅纯束之。是一物之微，而取之有不苟矣。





白茅纯束，有女如玉。

况此如玉之女，吉士当以礼聘之可也。顾欲以非礼诱之，不亦妄哉！

末章讲：然吉士之求虽妄，而贞女之守则甚严。





舒而脱脱兮，无感我帨兮，无使尨也吠。

脱脱，即舒缓模样。帨，手巾也，佩之身者。吠，犬声。观其拒之之词，曰：达礼者固当以礼处己，亦当以礼处人，尔姑舒舒而来，毋得犯礼以相求也。吾身所佩有帨也，感我帨则近我身尔，当无动我之帨焉。吾家所畜有尨也，惊我尨则近我家尔，当无使尨也吠焉。贞女拒之之词如此。夫帨犹不可动也，而况于身？犬犹不可惊也，而况于家？其自守之严，凛然不可犯。如吉士纵欲以非礼诱之，乌得而诱之哉？吁！于此见文王之化矣。





