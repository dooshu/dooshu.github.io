洪咨夔　梅两绝

风霜摇落都庐尽，一点春回造化家。

万物成终又成始，须将艮体看梅花。

洪咨夔

洪咨夔　梅两绝

玉佩琼裾萼绿华，铜瓶清浸广寒家。

客怀无着春风处，醉向梢头嚼尽花。

洪咨夔

洪咨夔　梅两绝

苍枝老去藓痕乾，唤起东风点暮寒。

会得生生无尽意，雪花零乱月栏干。

洪咨夔

洪咨夔　梅两绝

寒根不与物俱陈，髁髁梢头寂寂春。

却月凌风谁会得，不沾一叶是真身。

洪咨夔

