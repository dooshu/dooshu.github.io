◇殇帝顺帝昭穆议

《春秋》鲁闵公无子，庶兄僖公代立，其子文公遂跻僖公干闵公上。孔子讥之，经书曰：「有事于太庙，跻僖公。」传曰：「逆祀也」。及定公正其序而下之，孔子是之，经曰「从祀先公」，为万世法也。今殇帝在先，于亲为父，顺帝在後，于亲为子，先後之义不可改，昭穆之序不可乱。吕勃议是也。（袁宏《後汉纪》十九，又《后汉·周举传》）

