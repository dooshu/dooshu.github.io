○悯相如赋

韪长卿之绝尘，邈下示於屈宋；思眇眇以入微，辞蔚而易贡。骛八绂之津涯，括动植而错综；擢篆籀於重泉，干形声而罄控。当其奋翼巴庸，前无古人。拾厄灰之断简，搜屈壁之遗文；纷齐鲁之老师，徒骋辩於说铃。蜕笔上梗，鼻端运斤；专兔园之右席，麾邹枚於呻。顾天西之栎社，怅夜锦之未晨；念弦歌之石友，伤落魄於情亲。夫何嫠人之艳艳兮，感熠之霄光？瞩绮疏以托诚兮，佩徽音而曷忘？嗟父母之不聪兮，昧彼都之臧丰；盼星河之照闱兮，径溯洄而往从。绅先生，而为此欤？凉德污行，既不胜诛；りり烈女，世未乏诸。足不下堂，步中琚；纫幽兰以为裳兮，钿美玉以为车。岂无泳汉之游女兮，亦有采桑之秋胡；秉周礼以律身兮，谅冰雪之难渝。裨化国之阴教兮，饰家道之权舆；尔弗安於正吉兮，蒙恶声於简书。访旧垆於故老，莽榛芜之离离；眢井乃贪泉之戒，修梧实曲木之规。渴者勿汲，者勿栖。噫嘻！余触类取譬，操觚默惟，滔滔儒服，相远几希。搂处子者，迷忠义之大闲；窥邻墙者，ウ富贵之危机。斥雁币之聘，媒妁之辞，番间之夫、河之妇，等亡羊耳，未容胜负，又奚独料理十日卜之与典午耶？

袁参

参，开元时布衣。

