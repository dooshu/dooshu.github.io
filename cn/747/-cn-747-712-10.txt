○奏桂管常平义仓状

臣伏详敕文。本救荒歉，忽有危切，贵及其时。当州去京往来万里，奏回方给，岂及饥人？臣请所管忽遇灾荒，量事赈贷讫，续分析闻奏。庶使远人速活，圣泽遐流。臣之所管，僻在岭外，迫以山贼，人尤难理。若令数改，必困蟊食。当平义仓，本救灾害，向为歉。擢臣处之方镇，臣宜竭力上答皇明。伏乞圣恩允臣所奏，庶使皇灵远被，犷俗知恩。

