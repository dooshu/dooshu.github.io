○申明餉務事宜懇乞定議以便遵守疏 【 餉務】

該兵部看得選兵護餉一節佐擊將軍三千員名、專一護送糧餉、巳題奉欽依、但查陝西宣大諸鎮、節年禦虜。調發兵馬。合用糧草。俱於沿途城堡積貯。聽候經行支給。其臨陣對敵。則軍士自帶火?其炒肉九之類以代火食。向以為常。未聞誤事。今薊鎮事體。似應比照各鎮預備糧餉。况兵機變在瞬息。而軍行勢如風雨。遠近遲速。不相為謀。葢軍旅眾多。則輸運驟難。取給屯駐。遠近難料。則緩延無以相濟遊騎馳突。鋒敵滿前。則雖驍勁督運。亦難踰虜營而直達我營。又轉餉浩煩。亦非一枝軍馬。足備護送。若使隨軍飛輓。不無臨機失誤。意者查照各鎮成規。酌量薊鎮沿途州縣。凡城內可以蓄貯糧料者。一面即為分運蓄積。其相離窵遠去處。酌量可築民堡大村。專行築堡官趁時修築民堡完備。務要相離六七十里。各措置倉房。積貯糧料。所積之糧。視地方衝僻。兵馬往來有無便利。以為多寡。聽候官軍經過支給。臨期或預齎三五七日之糧。或帶火?其炒熟食之類。似為先事有備。乞敕戶部會同本部、與咸寧仇侍郎趙、從長計議、務合機宜、如果今議為便、咨行督餉都御史王查照施行等因、隨該戶部尚書孫等、面加酌議得兵馬錢糧、事關一體、謀議僉同、事可循守、查得宣大陝西諸鎮、調發防禦軍馬、合用糧草、各於沿途城堡支給、未嘗隨軍給散成規具存、事體簡便、相應遵照比例、預為儲積、奉旨依擬、移咨到臣、又該臣題稱京城東西南北二十里之外。原無城堡。難以積貯糧料草束。欲於興州營大壩村馬餉橋功德寺榆河驛蘆溝橋等處剏築城堡。設立倉塲。積貯糧草等因。隨該戶部覆議得榆河驛最為緊要。修築城堡。殆不可緩。至于貯積糧草。以備人馬經行之用。則宜查照咸寧侯仇原題、惟於附近良鄉通州順義懷柔易州添水涿州昌平三河薊州密雲各州縣城堡等處倉塲。酌量分積。務使處處有備其臨陣對敵。仍照各邊鎮舊規。軍士自帶火?其炒熟食備用。如官軍追逐轉戰。終日不得食。督餉委官。亦要相機飛輓熟食火?其炒之類。乘間隨軍給餉。至於鄉村若不修城堡。惟欲堆放糧草。適所以為虜人之資終非善後之計。備咨到臣、臣切詳糧草之積。必在城堡。安放非所。適為寇資。况近京地方。關係重大。尤不可苟且露積。以資虜人久住之計。今京師東西南北二十里之外。俱未築有城堡。臣巳節遵明旨。惟於通州順義昌平鞏華城等處、多積糧草、以備防秋緊急支用。至於火?其炒熟食等項雖查照各邊事例、令軍士自帶備用、尤恐客兵遠來疲憊。無力置辦。仍行各該管糧官、預辦火?其炒細切草料、分貯各該地方、遇人馬追敵、所過酌量給散、以濟缺乏、但查戶部原議官軍追賊、轉戰終日、勢不得食者、亦要臣委官相機度勢、飛輓火?其炒熟食之類、乘間給餉臣與各屬官悉心計議務求周旋接濟之策中間事體牽制、形勢孤危、不得不冐陳之、葢虜賊入犯之時。勢必充斥。我軍縱能堅持。何暇應援餉道。若以車輛運送。各營非得勁兵數千。多方哨探。竭力護輓。則既不知虜之所向安得不為虜之所乘臣目擊去秋主事于錦等、親督銀車數輛、備歷艱險、然猶待虜之出境。方行量送營中。以是知轉餉之難達也。查得參將王三錫。護餉官軍、專在京城內外聽用、臣所管餉道廣遠散漫、數倍於京城之外、若仰賴廵撫衙門選委官軍、臣不知此軍從何調撥、文移推諉、動淹時日、存虗名而負實罪必矣、防秋在邇、臣一面調取原編車輛、分置衝要適中地方、專備運送火?其炒熟食、其管押人員、須用有力量乖覺文職官十名、武職官二十員、坐定職名、以管餉通判二員統之、以協辦主事三員監之庶使人守信地、事有責成、乘間轉輸、未必不達、獨恐護餉無兵耳、伏乞敕下兵部、從長計議、凡遇人馬截殺之時。合用火?其炒等項。或止於所過州縣除本等糧料之外。另行給散。或選撥精兵。聽臣將前項輕糧隨宜調遣護送務期實事可行。無以空文坐委。此而不効。罪亦何辭。再照官民車輛、俱該先期弔集、官車騾畜、寄養民間、原無草料、既拘在官、似難重累養戶、民車每用穵運、原有本等腳價、既拘在官、守候日久、何堪人畜之費、相應聽官查計到官日期、量給行糧草料、則人樂從而事易濟、均乞覆請施行、

