郑刚中　送何元英出峡三绝

呼儿携妇裹书编，月色滩声共一船。

回首已游三峡水，此行那不谓登仙。

郑刚中

郑刚中　送何元英出峡三绝

莫忆双溪水似蓝，暂留荆渚脱片衫。

更烦频向沙头望，望我西风出峡帆。

郑刚中

郑刚中　送何元英出峡三绝

壮士椎牛进酒卮，五年不享脍鲈肥。

君如亦有垂涎兴，准备轻蓑随我归。

郑刚中

