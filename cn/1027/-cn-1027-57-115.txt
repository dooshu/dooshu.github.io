范祖禹　又三首

九载扶皇业，三朝赖母仪。

成乾功不有，并日照无私。

天上轩星暗，人间薤露悲。

君王自仁孝，旧典奉元龟。

范祖禹

范祖禹　又三首

治道初无事，齐家与正身。

练缯躬至俭，行苇被深仁。

受册辞隆礼，为霖属老臣。

太平遗德在，白首泣尧民。

范祖禹

范祖禹　又三首

能助君成圣，惟知练必从。

徽音推二后，盛治见三宗。

虚扆翔丹凤，仙輴驾玉龙。

凄凉厚陵路，墓木拱高峰。

范祖禹

