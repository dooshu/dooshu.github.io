诃陵国

诃陵在真腊之南海中洲。王之所居。坚木为城。造大屋重阁。以象为床。以椰花椰子为酒。饮之亦醉。有毒女。与常人居止宿处。即令身上生疮。与之交会即死。若旋液沾着草木即枯。

贞观二十二年。朝贡使至。

元和八年。遣使献僧祇僮及五色鹦鹉频伽鸟。并异香。

十三年十一月。献僧祇女二人。及玳瑁瓂生犀等。

