游南阳白水登石激作





南阳，唐时郡名，即邓州也，隶山南东道。《方舆胜览》：枣阳有白水，即白河。《一统志》：淯水，在南阳府城东三里，俗名白河。石激，在南阳府城东三里，淯水环流，为一城之胜，可以御水患而障城郭，其坚完甃石犹在。



朝涉白水源，暂与人俗疏。

岛屿佳境色，江天涵清虚。

目送去海云，心闲游川鱼。

长歌尽落日，乘月归田庐。





