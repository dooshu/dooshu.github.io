○为僧等请上佛殿梁表

僧某言：天地之大，未满法身，绀殿朱宫，岂云光宅？陛下尊崇像教，大舍外财，白法利人，黄金布地。不役一人之力，不费一家之产，崇崇宝坊，构将毕。所营某寺，以某月日上佛殿梁。伏望天恩，内赐一纟散，庶使大千世界，悉入盖中；六合人天，共归宇下。然後以无碍慧，大化群物，将使四生皆度，岂惟比屋可封。则中天之台，才留幻士；画之观，徒候神人。以古况今，前王何陋？谨诣右银台门奉表陈请以闻。

