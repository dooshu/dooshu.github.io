林景熙　送葛居士住栖碧庵

越山巉巉越台孤，井以双鲤曾走吴。

满坡丛竹遗旧箭，回首霸业空烟芜。

诗人访古凌绝壁，危栖竟欲老深碧。

声摇孤枕海涛壮，影伴瘦筇山月白。

了然道者亦离尘，一龛松下分秋云。

祗今虎豹满平陆，练骨谁与笺青昮。

琴心剑气角寂寞，醉墨淋漓风雨落。

九十九峰归梦寒，玉笙泠泠跨飞鹤。

林景熙

