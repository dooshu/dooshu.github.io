○江上愁心赋寄赵子

江上之峻山兮，郁崎义而不极，云为峰兮烟为色，炊变态兮心不识。江上之深林兮，杳冥而不已，鸟为花兮猿为子，纷荡漾兮言莫拟。夏队兮若山，秋水平兮若天，冬沙飞兮淅淅，春草靡兮芊芊。感四节之默运，知万化之潜迁，伴众鸟兮寒渚，望孤帆兮日边。虽欲贯愁肠於巧笔，纺离梦於哀弦，是心也，非模放之所逮，将有言兮是然，将无言兮是然。

