◇祖莹

莹字元珍，范阳遒人。孝文时为中书学生，拜太学博士。署彭城王勰司徒、法曹参军，掌书记。再迁尚书三公郎中。宣武时为冀州镇东府长史，除名。寻为国子博士，领尚书左户部。孝明时为李崇都督长史，除名。寻为散骑侍郎。孝昌中，累迁国子祭酒，领给事黄门侍郎，幽州大中正，监起居事。元颢入洛，以为殿中尚书。孝庄还宫，免。后除秘书监，赐爵容城县子。前废帝昱迁车骑将军、太常卿。孝武即位，封文安县子。孝静迁邺，加仪同三司，进爵为伯。天平中卒，赠尚书左仆射、司徒、冀州刺史。

