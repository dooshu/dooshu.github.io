○定公主郡县主出降觌见仪文诏

冠婚之义，人伦大经。昔唐尧降嫔，产乙归妹，迨於汉氏，同姓主之。爰自近古，礼教陵夷，公郡法度，僣差殊制。姻族阙齿序之义，舅姑有拜下之礼，自家刑国，多愧古人。今县主有行，将俟嘉命，俾亲执棘栗，以见舅姑。敬遵宗妇之仪，降就家人之礼，事资变革，以抑浮华。其令礼仪使与礼官博士约古今旧仪及开元礼，详定公主郡县主出降觌见之文仪以闻。

