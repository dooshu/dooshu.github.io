○授右千牛卫将军李等右威卫将军制

敕。具官李等。朕每据法座，命百辟。四夷大和会於朝，能率其属。建黄麾飞ら之旗，立於陛前者，有卫将军之盛职也。以忠谨之职，周旋於藩邸之中。以久得迁，常为贰金吾矣。武弁有列，乃命陟居。俦以壮勇之材，率陈扈跸之力。以功可进，来立於朝。既晓玉钤，俾登环卫。尚书之秩，光宠并行。可。

