苏辙　故枢密签书赠正议大夫王彦霖挽词二首

试吏有能名，升台擅直声。

雄飞极九载，修路止三城。

壮志方凌厉，遗书忽叹惊。

老人殊可念，白首泣新茔。

苏辙

苏辙　故枢密签书赠正议大夫王彦霖挽词二首

倾盖晚相亲，东西省户邻。

听君占谏草，继我出词纶。

京尹声初浃，枢廷迹尚新。

鄞郸炊未熟，荣谢隔逡巡。

苏辙

