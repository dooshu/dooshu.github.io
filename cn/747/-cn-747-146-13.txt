○题诸家书帖

贞观六年仲夏中旬初偶诣兰若，猥辱见示诸家书，遍得看寻，可以顿醒滞思，各甚嘉妙。今昔孰为比肩，至於兴叹耳。珍重珍重。因书此叙於其後。渤海郡率更令欧阳询记之。

静而思之，胜事莫复过此。气力弱，犹未愈。吾君何当至速附书，必向饶定须寄信意。欧阳询呈。

五月中得足下书，知道体平安，吾气力尚未能平复，极欲知君等（阙）息。比忧散散不可具言，不复。欧阳询顿首顿首。

