方回　丙申生日七十自赋二首

先君无罪谪封川，天畀遗孤出瘴烟。

忽到古希年七十，犹思上大化三千。

苦吟足可编诗史，狂醉真宜号谪仙。

五子传家无一物，聊将书册当青毡。

方回

方回　丙申生日七十自赋二首

一尺光阴七寸余，暗惊前路恐无余。

匹如月欠三分满，又似蓂瓢六片初。

学问文章俱废忘，科名官职总空虚。

诸孙中有小丁亥，十岁应能读我书。

方回

