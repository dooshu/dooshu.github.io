○贺平辽东表

圣天子平定四方，日月所照之国，并为臣妾。而高丽恃远，阙於臣礼。天子自领百万，度辽致讨，隳城陷阵，指日凯旋。夷狄才闻陛下发驾，少选之间，已闻归国。雁飞迅越，不及陛下速疾。奴忝预子婿，喜百常夷。夫鹅犹雁也，故作金鹅奉献。

吐蕃赞普弃隶宿赞

弃隶宿赞，器弩悉弄赞普子，长安三年嗣立。景龙二年遣使俄宗请昏，以雍王守礼女为金城公主妻之。天宝十载卒。

