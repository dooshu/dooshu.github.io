○残雪赋（以“明月照积雪”为韵）

谢惠连遒文擅名，藻思腾声，睹阶墀之积雪，因体物以兴情。曰是雪也。感Ё寒之德，陶元化之精。元冬御时，固凄其而以降；青春换律，奚浩然以居贞？岂不以其气劲，其质清，处惨无昧，遇蒙而成。若就阳呈妍，已遇乎东风所解；且居阴寓质，望夫朝日之明。乃春宵尚寒，银汉未没，质莹庭庑，光摇林樾，杂凝花於春露，乱素影於夜月。小山虚映，瑶峰盈尺而潜生；つ枝乍垂，梅花照树而将发。讵比夫琼蕊难求，夜光可照，且昧不贪之宝，未得卷舒之妙。或消或结，吾将任其行藏；是玩是瞻，彼何为乎耀？当其朔风驶，同剧，既散乱以飞空，或缤纷而下隙。於是出野而万顷连缟，希山而千峰合璧，既见见以俱消，将飘零而委积。随时之义，虽守洁而在今；润物之功，固呈丰而自昔。既而阳气长，阴气灭，将散有以归无，尚葆光而固节。

已矣哉！人道不能无否泰，天道岂可无寒热？固可洞消息以从之，何必托兴於残雪。

