○覆裨補治道事疏 【 刑律】

看得巡按河南監察御史文貴題稱要將內外大小問刑衙門、今後但有問該准贖死罪囚犯、除文武職官監生旗軍挍尉勇士力士天文生等項、仍照見行事例發落、其餘吏民舍餘匠竈僧道樂工人等、一應准贖斬絞死罪、及豪民犯該流罪、竊盜犯該徒罪、俱各免其做工運炭納米擺站等項、悉發本犯原籍附近衛分充軍、及民人誣告十人以上發口外為民、舍人妄爭嫡庶官職、侵奪卑幼產業、發原籍為民者、俱各免其遷徙、就發本處附近衛分充軍、并拏獲礦賊不分初犯、再犯、免其枷號、徑解原擬都司衛所充軍等因臣等將所奏事件逐一參詳明白開立前件、伏乞　聖明裁處、緣奉　欽依該衙門看了來說事理未敢擅便、弘治元年十月十八日、本部尚書何等具題本月二十日奉　聖旨准擬欽此、

計開

一編罪囚以足兵戎、臣聞兵者國之所恃以為安者也、充足精強、邦家攸賴、臣看得河南衛所軍士消耗十分巳五六矣、各處雖有充軍官員、但以歲久人亡、版籍更易、百名之中、清無二三見在、揆之天下、大抵皆然、若不量為處置、兵政何自而足、查得見行事文職官吏監生有犯枉法滿貫絞罪者充軍、其餘軍職舍餘民匠等項、犯該一應雜犯死罪者、立功哨瞭運炭做工納米擺站等項發落、切詳此等囚犯二日兇暴貪戾薎視　憲章、犯罪至此、巳該滅性、雖有准贖之例、終係死數之人、及照各該有司地方、有等丁多財富、挾眾行兇、欺打良善把持官府、攙奪行市、厚取債利、侵奪平人產業、強臺欠戶妻女、豪民及竊盜俱係梗化為惡之人、合無乞　勑該部計議通行內外大小問刑衙門、今後但有問該准贖死罪囚犯、除文武職官監生旗軍挍尉勇士力士天文生等項仍照見行事例發落、其餘吏民舍餘匠竈僧道樂工人等一應准贖斬絞死罪、及豪民犯該流罪竊盜犯該徒罪、俱各免其做工運炭納米擺站等項、悉發本犯原籍附近衛分充軍、一年之內、奚止數千、數載之間、收集多矣、足兵之道、此其大端也、　前件看得御史文貴、要將犯該准贖斬絞囚犯除文武職官監生旗軍挍尉勇士力士天文生等項、仍照見行事例發落、其餘吏民舍餘匠竈僧道樂工人等、及豪民欺打良善把持官府、攙奪市利、侵占田產、強奪妻女、犯罪至流者、竊盜得財、犯罪至徒者、俱免做工運炭納米擺站等項、悉發原籍附近衛分充軍、葢以兵備多缺、欲以此等囚犯填實軍伍也、切惟兵戎之備、固當究心、然祖宗之法、尤當慎守、我　太祖高皇帝酌古準今、制為律書、輕重適中、度越前代、其後以死刑條目頗多、又定為真犯雜犯之等、真犯以時處决、雜犯照例收贖、經今百有餘年、罔不稱便、今要將吏民人等、有犯前項斬絞罪名、及豪民竊盜有犯前罪至徒流者、俱發附近衛分充軍、非惟人情驚駭、亦於　舊制有違不若照舊為便、

一改遷民以助兵食、臣聞保邦大要以兵為先、守國良規、以食為本、查得見行事例、凡民人誣告十人以上者、發口外為民、舍人妄爭嫡庶官職侵奪卑幼產業、發原籍為民、臣於成化二十年蒙　先帝差往口北巡按、到於保安州查得彼處自景泰年間以來遷民四百有奇、止有三戶見在、其餘俱各隨到隨逃、其舍人發回原籍者、又百中無一而去、是徒有遷發之名、而無遷發之實也、切詳此等囚犯、刁詐險惡或誣陷良善、或殘害宗枝、罪惡深重、實當遷徙、但多顧戀鄉土、不肯遠離、潛栖故廬、不敢顯出、官府不得其用本犯不安其生、兩無益也、合無乞　勑該部計議、通行內外問刑衙門、今後問有民人誣奏十人以上、該發口外為民、舍人妄爭嫡庶官職、侵奪卑幼產業、該發原籍為民者、俱各免其遷徙、就發本處附近衛分充軍、督令屯田辦納子粒、如此不惟犯人得免遠離鄉土之苦、抑且衛所小得足食足兵之助　前件看得誣告十人以上、及舍人妄爭承襲宮職、侵奪卑幼產業、俱係誣陷良善、殘害宗枝。罪惡深重之徒、誠如御史文貴所言然此等囚犯、或發口外為民、或發原籍當差、法如是足矣、若發附近充軍、彼無離鄉去井之苦、將益肆其誣陷殘害之心、視潛栖故廬、不敢出官者不侔矣、但發口外者、隨到隨逃。發原籍者、百無一去、誠有此弊、合無行移戶部查逓年發、去人犯姓名轉行原發官司、逐一查究、中間在逃并未到者、除遇例放免外、其餘俱要行原籍官司、照名拘解前來、編入圖籍、責令里老收管、毋致逃竄、則前弊可革矣

一發礦賊以實邊衛、臣聞立法尚嚴、為政貴簡、切照河南永寧盧氏等縣、一帶山塲、各有封閑礦洞、往往各處人民聚眾盜取、查得見行事例偷採銀礦囚犯初犯枷號三箇月、滿日哨瞭擺站、再犯免其枷號、不問軍民舍餘係河南籍貫者、發遼東邊衛、浙江者發福建沿海衛分、福建者發浙江沿海衛所、各充軍、家小隨住、切詳此等囚犯、結黨聚眾、玩法非為、其初犯間發哨瞭擺站之人、往往逃回、又行恣肆侵盜、雖經再獲、原無剌字之律、俱各變易姓名、更改鄉貫、無所查對、是終無充軍之日也即今前項山洞礦賊又復滋蔓、若不量為處置、恐後紏聚日眾、不無貽患地方、合無乞　勑該部計議、今後但有拏獲礦賊、不分初犯再犯、免其枷號、徑解原擬都司衛所充軍、庶使賊徒不遂詐變之謀、邊衛小得填實之助　前件查得先該巡視河南戶部左侍郎原傑奏稱軍民偷採銀礦、初犯枷號發落、再犯發邊衛充軍、已經通行遵守去後、近年以來、河南浙江福建有等奸頑之徒、嗜利玩法、往往聚集兇徒少者二三百人、多者七八百人、強採銀礦、甚者憑據險阻、拒敵官軍、搔擾地方、訪得先年處州葉宗留亦因聚眾採礦、馴至攻刼府縣、况河南等處、連年饑饉、人民流亡者多、誠恐屯聚山谷、採礦圖利、漸生厲階、御史文貴所言、誠為有理、合無依其所奏、通行各該布政司等衙門。今後但有紏集兇頑、盜採銀礦、百十為群者、不分初犯再犯、免其枷號徑發原擬地方充軍、若有逃回潛住者、許令自首、仍發原衛著役、不首者著該管地方里老緝拏送官、照依兵部見行事例、枷號三箇月、滿日改發極邊衛分充軍、里老隱情不首者、一體治罪、如此、雖未能足兵、亦可以徵惡矣、

