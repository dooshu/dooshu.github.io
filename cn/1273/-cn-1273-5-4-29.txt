复沈絜斋信


按：此信写于一八九九年冬，据丘逢甲诗文手稿第六册校录。沈絜斋，名守廉，浙江海盐人，曾任广东惠潮嘉兵备道等职。一九〇〇年春，丘逢甲奉命去南洋联络侨民，募资办学，得到沈絜斋的推荐与帮助。从此信可知丘氏庚子南行的背景与心境。

由台来粤，蛰伏五载，无有能知其为人者，荷公以国士见待，感何可言！某虽京朝末官，放弃海曲，而忠愤耿耿，未尝不日思为朝廷稍尽心力。联合南洋各埠闽粤商民之举，谋之数年，岛中豪杰，略能得其要领。今岁联合之机已动，彼中人士屡书恳往为主持，所以迟迟不行者，正恐人以新党目之耳。承公以文牍宠其行，他日使各埠商民能以材力上报国家，某亦薄有建树，皆公之赐矣！汕埠闻亦创设东文学堂，与郡城乃一时并举，此亦风气渐开之兆也。知念附闻。





