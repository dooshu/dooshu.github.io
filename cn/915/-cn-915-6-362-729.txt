○为康帝改元告庙文



维建元元年正月日，子孝曾孙嗣皇帝讳，谨遣使持节兼大尉某官某甲，敢昭告于皇祖高祖宣皇帝，讳以眇身，属膺明命，为兆人主。惟神器之重，夙夜祗厉。夫首元正位，改物承天，先王之典刑，建国之大礼，今改咸康八年，为建元元年，享祖宗之保佑，膺乾坤之休灵。敢荐告事，一元大武，芗合芗萁，嘉荐庶羞，清涤清酌，明告于皇祖高祖宣皇帝、穆皇后张氏，尚飨。（《通典》五十五）

张澄

澄，咸康末侍中。



