○慶都縣堯母陵祀覆議 【 堯母陵祀】

臣等謹按史帝嚳高辛氏娶陳鋒氏女生放勛、是帝堯之母、即帝嚳妃也、皇覽曰、是時　上方廵行例當祭名山大川神祗謝少南為直隸廵方故及之謝御史以建言合旨改官在司直兼翰林院撿討帝嚳塚在東郡漢陽頓丘城南臺陰野中、即今大名府滑縣東北七十里、其妃為慶都陵、在今保定府慶都縣、誌載謂堯始受封之地、堯母塟焉則慶都陵為帝嚳之妃。帝堯之母。厥跡甚明。昨者我　皇上祗謁　顯陵南廵楚服、所過秩祀帝王忠烈祠墓先該本部咨行北直隸等處廵撫官、轉行所屬有司查該本境古帝王忠烈祠墓、應秩祀者、令其實封開報前來、以憑題請、而沿途有司漫弗之省、今御史謝少南乃能蒐訪輿圖、表揚聖跡、于　聖上省方盛典、不無有助、况我　大聖人至孝至德。媲美唐堯。因而推崇往聖之母。永光錫類之休。亦千百載間一盛事也。伏望　特製宸章、遣官致祭、以備廵幸秩祀之典其修建祠墓、合候命下施行、

