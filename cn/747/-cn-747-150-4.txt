○三元颂

摄提改度，孟陬顺纪，归馀既终，献岁方始，乃诏司存，命掌故，考宪章。修法度，三朝之礼毕陈，九宾之仪咸具。庭燎晃以飚举，明灯煜以星布。尔乃月正元日，节应勾芒。浮祥烟而泛佳气，辟阊阖而敞德阳。虞宾光於列位，呼韩厕於班行，百寮济济，万国皇皇。腰金鸣王，执贽奉璋，内自畿甸，外被要荒，输王会，纳贡职方。司仪之职无替，胪人之列有章，既伸眷於宸极，亦矫首於岩廊。犹川流之归海，若湛露之阳。张崇牙，设。陈鼎实，列樽俎。┕互肃而为卫，戈森以齐举。五略接轸，九旗扬旆。羽盖葳蕤，车ㄙ蔼。发声名於文物，备威仪於冠带。

