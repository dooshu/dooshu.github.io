刘克庄　余自戊申春得疾止酒十年戊午秋开戒小饮二首

久罢长鲸吸，宁逃鼹嘲。

不蒙药王力，误绝菊生交。

扑鼻诗情动，浇胸世事抛。

暮龄寻旧好，如以漆投胶。

刘克庄

刘克庄　余自戊申春得疾止酒十年戊午秋开戒小饮二首

自是病躯孱，元非饮量悭。

灾星俄引去，美禄稍支还。

兀兀醺酣后，蘧蘧解脱间。

祖云谁缚汝，妙语颇相关。

刘克庄

