○郊祀議 【 郊祀】

奏為法古道以格天心事、臣竊聞世之所常然者、道也、天之所常享者、誠也、善法古者、得其道而不膠其迹、善事天者、致其誠而不急于文、臣待罪留都、越茲三載、伏覩　陛下製敬一箴、註程頤視聽言動箴、註范浚心箴、葢于格天之本、洞見無疑、固守而篤行之則所謂明德之馨、世宗喜定禮文故夏公上分祀之議欲合者不得不以此立言自當昭格于上下。而不待禮文之擬議矣。近者復聞　陛下采納諫臣之論、下廷臣各陳所見、更定郊祀禮議、葢以神祗合祭非古。而欲復周家二至分祀之制。臣仰窺　陛下法古敬天之心。必使本末質文。咸若三代。然後有以慊于志耳。臣愚竊有未敢以為安者、敢陳其說于　陛下、道也者、通古今而一致、故千聖無二心、制度也者、隨古今而異宜、故百王有殊法、夏之禮樂、商湯易而新之。商何必泥于夏也、然而商之高宗。必不改成湯之制作矣。商之禮樂。周武王周公易而新之。周何必泥于商也。然而周之宣王。必不改文武之制作矣。以祖制為主便于立言者也是故商周之制太祖可以不因而　太祖之制　陛下不可以不守陛下志于法古、亦法夫禹湯文武之道而巳矣、亦法夫禹湯文武之心而巳矣、禹湯文武之道、天地之道也、其心天地之心也、由深宮而大廷、無顯無隱、常與天心合一而無問焉、則伊尹所謂咸有一德、克享天心者、不在成湯而在　陛下。然後以大祀之期、齋戒神明、而展燔柴之禮、何患乎　神祗之不格。而徒取祖宗巳成之制紛更為哉。借曰乃百王所宜取法。則大而封建井田。小而赤?折?石簇。無一復行于今者何獨于郊祀一事而必泥焉也孔子論為邦、時取諸夏輅取諸殷、樂取諸舜、葢所不滿於周禮者。亦巳多矣我　太祖汛埽胡虜。肇造寰區。功過百王。而禮樂制度。亦固兼百代而參酌之。至於敬天之心。則亦禹湯文武之心也。臣伏聞之。嘗得雷斧。出入則命捧以前導。聽治則置之几案。以致其顧諟之令。天下勿奏祥瑞。若災異即時報聞。曰常使懼心有餘。驕心不敢萌也。是以察日月星辰之行。審雨暘燠寒之變。如人子之於父母。察聽聲色。罔敢或忽。故於躬曆之初。分祀天地。每至齋戒風雨。非時面稽。十年乃推父天母地之義。太祖自分而合必有深意覩聖諭自知斷以三陽交泰之月。合祀　天地于南郊。及乎齋戒之期。燔燎之日。星月朗曜。祥氛襲人。乃親製樂章以答靈貺。以定不刊之大典。由是觀之分祀周禮也　太祖行之而未安者也合祀我朝之禮也文武復生而不易者也　陛下何為近舍　聖祖盡善之制。而遠信周公未成之書乎。且能事人、斯能事鬼、能饗親、斯能饗帝、　陛下大祀之日。　太祖配　上帝。太祖之心安于合祭而不安於分祭。亦是正論今將以其所安者而享之乎。抑將以其所不安者而享之乎。夫以　太祖心之所安。雖使禮文未善。猶將因之。况粹乎無以議者。行之百五十年。而欲一旦更之。誠可駭也

