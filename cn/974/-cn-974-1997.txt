梅尧臣　问答

金凿落，留赠行人须满酌。

银缾况有宜城醪，及取春风花照灼。

梅尧臣

梅尧臣　问答

小屏风，座隔流尘素影融。

方床六尺偃清昼，惭无玉枕名通中。

梅尧臣

梅尧臣　问答

玉蟾蜍，厕君笔砚诚有诸。

可爱亭亭寒月照，莹然四座凝冰壶。

梅尧臣

梅尧臣　问答

金错刀，连环交刃吹风毛。

美人赠我万钱贯，何必翦犀夸孟劳。

梅尧臣

梅尧臣　问答

青云梯，尺木为阶行勿迷。

勤修道业生羽翼，天门九袭须攀難。

梅尧臣

梅尧臣　问答

凤于飞，差差粹羽今逢时。

桐花正美矞雪乱，家庭玉树须来仪。

梅尧臣

