○左迁工部尚书杨汉公秘书监制

考三载之绩，尔最无闻；致多士之朝，人言未息。既起风波之论，难安喉舌之司。

郑畋

畋字台文，桂管观察使亚之子。会昌二年进士。乾符中以吏部侍郎同平章事。僖宗上尊号，加中书侍郎，转门下侍郎兼礼部尚书集贤殿大学士，封荥阳郡侯。中和三年复拜司空门下侍郎平章事。罢授检校司徒太子太保。卒年六十三，赠太尉，又赠太傅。昭宗时追赠司徒，谥文昭。

