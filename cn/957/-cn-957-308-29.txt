王之望　和人元夕

长安百尺朱楼高，传筹夜酬闻鸡号。

金吾驰禁玉漏永，九衢遍走狂欢遨。

访寻三曲选清唱，交结五陵皆大豪。

笑将千金买斗酒，轻若九牛亡一毛。

赋诗更作文字饮，止酒一篇羞和陶。

笔端百韵斗奇险，坐上几人推俊髦。

万事转头成短梦，十年屈指如奔涛。

祗今衰老但悲感，长歌终日弹豪曹。

王之望

