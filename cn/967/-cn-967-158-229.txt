李弥逊　寄题福州程进道止戈堂二首

不识威名擅汉廷，云仍今复见材卿。

万家桃李栽培盛，千里妖氛却扫清。

羽扇纶巾聊自适，风声鹤唳已魂惊。

向来雪锷橐藏地，賸筑诗坛按酒兵。

李弥逊

李弥逊　寄题福州程进道止戈堂二首

一麾局促楚江东，时喜邻藩好信通。

坐厌文书朱墨里，静思谈笑圣贤中。

浮瓯小试茶膏白，照眼分尝荔子红。

想见高堂分凫鹜，竞追乐事赏年丰。

李弥逊

