○退谷铭（并序）

А湖西南是退谷，谷中有泉，或激或悬，为窦为渊。满谷生寿木，又多寿藤萦之。始入谷口，令人忘返。时士源以漫叟退修耕钓，爱游此谷，遂命曰退谷。元子作铭，以显士源之意。铭曰：

谁命退谷？孟公士源。孟公之意，漫叟知焉。公畏漫叟，心进迹退。公惧漫叟，名显身晦。公恐漫叟，辞小受大。於戏退谷！独为吾规。干进之客，不羞游之。何人作铭，铭之谷口？荒浪者欤！退谷漫叟。

