芮煇


煇字国瑞。生于宣和三年（1121）。与兄烨同登绍兴十八年（1148）进士。乾道初，提举浙西常平。转江西转运判官。淳熙初提刑浙东，为秘书少监、国子兼祭酒兼国史院编修。以吏部侍郎兼同修国史。累官兵部尚书。宋史翼卷十三有传。

菩萨蛮

晴云低蘸湖光湿。新凉远带江声入。风景逼中秋。移樽月在楼。

蓝田竹手。借竹为君寿。苍翠一年年。长承雨露边。

虞美人

翠屏罗幕遮前后。舞袖翻长寿。紫髯冠珮御炉香。看取明年归奉、万年觞。

今宵池上蟠桃席。咫尺长安日。宝烟飞焰万花浓。试看中间白鹤、驾仙风。







