○舜庙祈晴文

年月日，某官某，敢用牲牢之奠，昭祭于虞帝之神。帝入大麓，雷雨不迷。帝在璇玑，七政以齐。九泽既陂，锡禹玄圭。至德神化，后谁与稽。勤事南巡，祀典以跻。此焉告终，宜福遗黎。庙貌如在，精诚不睽。今阳德愆候，有氵凄凄。降是水潦，混为涂泥。岸有善崩，流或断堤。泛滥畴陇，陂也圃畦。恒雨获戾，循咎增凄。忍兹嘉生，均彼蓬藜。敢望诛黑戾，扌失阴。式乾后土，以廓天倪。粢盛不害，余粮可栖。或簸或溲，为酒为醯。枪枪笙镛，坎坎鼓鼙。百忙祀德，心不携。岂独藻，征诸涧溪。帝其听之，无作神羞！

