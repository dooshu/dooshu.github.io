八分

按八分者，秦时人上谷王次仲所作也。王愔云：“王次仲始以古书方广，少波势。”建初中，以隶草作楷法，字方八分，言有模楷。始皇得次仲文，简略，赴急疾之用。甚喜。遣使召之，三征不至。始皇大怒，制槛车送之，於道化为大鸟飞去。（出《书断》）

【译文】

按：八分，是秦朝时上谷人王次仲创造的。王愔说：“王次仲在古文字的范围内，改造字形，去掉难写难识的笔划波势而成。”汉章帝建初年间，又将隶草改作楷书，字形八分见方，称为标准楷书。始皇帝得到王次仲改革后的文字，见其字形简略，紧急时用它来书写，很是方便。特别高兴。派使臣召见王次仲，三次召见王次仲都不到。始皇帝大怒，命手下人将王次仲逮捕，用槛车押到咸阳。途中，王次仲化作一只大鸟展翅飞去。

