○湖廣賊情疏 【 湖廣賊情】

先該湖廣三司等官節奏、見有苗賊或三五百人、或千餘人、時因虜警乘機處處有寇然觀此疏寇亦微爾侵擾劇掠、殺傷官軍、本部巳經不次、覆奏、行令總督總兵等官、右都御史王來、保定伯梁珤等、調度官軍、設法撫捕、去後經今月久、功効篾聞、而前項賊寇、聚有二千餘徒、比舊愈加數多、其勢愈加猖獗且聲言要打武岡城池等語、而梁珤等非惟不能設法奮勇勦殺抑且並無一字奏報、顯是各官因循怠忽、互相推調、不肯躬親督兵撫捕、若不督併勦除、即目興師轉餉、巳及三年之上、地方不定、人心搖惑、而武岡州又係有　王國去處、王府所在更宜備禦是為國体此衡州長沙岳州武昌一帶。大江接連。慮恐賊勢益張。沿江上下。聞風驚懼重貽後患未便。又况寇不可玩。兵不可久。玩則賊情愈肆。久則供給浩繁。財力屈殫。皆非經理之道治安之策。合無賫文與王來梁珤等、上體朝廷付托之重下念軍擾攘之艱、躬親統率官軍將武岡州等處苗賊、作急招撫勦捕、務在和同計議、協力齊心、以收萬全之功、不許顧望遷延、玩愒歲月、致貽一方之患若今日各官苟且文具、倘或賊寇勢大。卒難整飭、失誤事機、罪將何逭、若果官軍調遣不敷、宜從將附近武岡州所在軍衞有司官軍民壯人等。隨宜調用、務圖成功、以保地方、以安人心、仍將撫捕賊寇盡絕緣繇具實回奏

