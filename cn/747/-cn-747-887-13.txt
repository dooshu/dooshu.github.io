○告天地文

臣以寡昧，叨嗣庆基。对越上元，申养长乐。侧身恭己，靡敢荒宁。而圣尊後自夏秋已来，寝膳违豫，医药备竭，祷祠必至，数月於是，有加无瘳，忧劳之诚，不知所措。敢陈蠲洁，仰告威灵：伏惟精恳上通，元恩锡佑。哀臣乌乌之志，悯臣栾棘之心。使六气惟和，百祥荐降。冀於旦夕，速就康宁。臣内顾眇躬，弗明於道。方深慈训之益，欲报劬劳之恩。之怀，区区於是。隳沥肝胆，以俟鉴临。

