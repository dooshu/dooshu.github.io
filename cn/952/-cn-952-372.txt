白玉蟾　秋日书怀三首

桂花已是上番香，枫叶飘红柿叶黄。

社日雨多晴较少，秋风昼热暮差凉。

白玉蟾

白玉蟾　秋日书怀三首

检点秋光莫问天，只从鸿雁见推迁。

未霜杨柳老多病，既雨芙蓉美少年。

白玉蟾

白玉蟾　秋日书怀三首

秋风秋雨索人诗，云放千山翠色奇。

重九数来还渐近，本犀开了不曾知。

白玉蟾

