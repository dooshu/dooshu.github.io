21　師丹建言限名田


師丹建言限名田。

【元圻案】漢書食貨志：「哀帝即位，師丹輔政，建言云云。天子下其議。丞相孔光、大司空何武奏請：『諸侯王、列侯皆得名田國中。列侯在長安，公主名田縣道，及關内侯、吏民名田皆毋過三十頃。』丁、傅用事，董賢隆貴，皆不便也。遂寢不行。」





賜董賢二千頃均田制壞


王嘉奏曰：「詔書罷苑，而以賜董賢二千餘頃。均田之制，從此墮壞。」

【元圻案】漢書王嘉傳：「嘉，字公仲，平陵人也。建平三年代平當爲丞相，奏封事云云。」苑，作「菀」。師古曰：「菀，古苑字。」





