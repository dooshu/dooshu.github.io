赵蕃　蕃侍舅翁衡州史君游吉阳山舅翁举往年与南涧韩公唱酬长短名蕃赋三

惨澹松围障，蜿蜒石隐龙。

背城无数里，献状有千峰。

此地虽为寓，兹山特未逢。

因公九日集，临眺得从容。

赵蕃

赵蕃　蕃侍舅翁衡州史君游吉阳山舅翁举往年与南涧韩公唱酬长短名蕃赋三

闻道常年会，尚书领客来。

公能哦旧句，我恨阙初陪。

郁胡云峰南，苍苍石磴苔。

人亡与节逝，已矣两裴回。

赵蕃

赵蕃　蕃侍舅翁衡州史君游吉阳山舅翁举往年与南涧韩公唱酬长短名蕃赋三

出郭雨遽止，下山云复收。

人疑有神护，神若为人谋。

败壁凄凉句，邻家断续讴。

明年回雁上，应忆此山头。

蕃舣舟湘西之明夕郑仲理吴德夫周伯寿黎季成共置酒于书院阁下追饯者邢

情亲独数君。赠诗难卒和，

别酒易成醺。渺渺江山恨，

飘飘鸿雁群。不忘相博约，

未可间知闻。

赵蕃

