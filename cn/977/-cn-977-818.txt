邵雍　旋风吟二首

安有太平人不平，人心平处固无争。

棋中机械不愿看，琴里语言时喜听。

少日挂心唯帝典，老年留意只义经。

自知别得收功处，松桂隆冬始见青。

邵雍

邵雍　旋风吟二首

松桂隆冬始见青，蒿莱盛夏说能荣。

光阴去后绳难系，利害在有人必争。

万事莫於疑处动，一身常向吉中行。

人心相去无多远，安有太平人不平。

邵雍

