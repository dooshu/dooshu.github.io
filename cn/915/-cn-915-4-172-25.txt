◇天子冠颂

惟永元之盛代，圣皇德之茂纯，躬之至孝，崇敬顺以奉天。以三载之孟春，建寅月之上旬，皇帝将加玄冕，简甲子之元辰。厥日王于太，厥时叶于百神。皇舆幸夫金根，六玄虬之连蜷，建螭龙以为，鸣节路之和銮。既臻庙以成礼，乃回轸而反宫，正朝服以享燕，撞大蔟之庭钟。祚蕃屏而鼎辅，暨夷蛮之君王，咸进酌于金，献万寿之玉觞。（《通典》五十六，《初学记》十四，《御览》五百四十）

