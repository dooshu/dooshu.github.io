喻良能　题开先寺

少年魂梦到庐山，今日亲游鬓已斑。

聊复挥毫吟紫翠，未妨拄颊对孱颜。

遥看飞瀑三千丈，近去青天咫尺间。

不为白云频属念，应游此地不知还。

喻良能

喻良能　题开先寺

壮观端宜冠九州，未应万壑敢争流。

尽将银汉为悬瀑，一洗红尘变凛秋。

白雨廉纖飞迥野，玉龙夭矫下灵湫。

庐山处处虽奇绝，不到开先未是游。

喻良能

