其三 仲宣

芳草被长坂，高木缘清池。
流猋来广术，水禽相游嬉。
良时多高会，幸与公子期。
冠盖出邺城，并临漳河湄。
中厨敕嘉肴，旨酒斟酌之。
清歌入层云，玉管生繁吹。
令音托欢宴，杯来不能辞。
顾承君子惠，愧彼食萍诗。
合坐各英彦，大国多光仪。
陋姿依所爱，翩翩同盛时。
回翔鸾凤间，接翼相攀追。
守分循大义，圭璧恒自持。

