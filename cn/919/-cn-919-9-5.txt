五痿证例

病者肺热，皮虚弱薄着，足痿 ，其色白而毛败，名曰皮痿，由肺热叶焦使然也。

肺为五脏长，有所失亡，所求不得，则发肺鸣，肺鸣则肺叶焦。论曰：五脏因肺热焦，发为痿。

病者心下热，膝腕枢纽如折去而不相提挈，胫筋纵缓，不能任其地，其色赤而络脉溢，名曰脉痿。由悲哀太甚，阳气内动，数溲血。故本病论曰：大经空虚，发为肌痹，传为脉痿。

病者肝热，口苦，筋膜干，筋急而挛，其色苍而爪枯，名曰筋痿。由思想无穷，所愿不得，意氵㸒于外，入房太甚，宗筋弛纵，及为白氵㸒。故《下经》曰：筋痿者，生于肝，使内也。

病者脾热，胃干而渴，肌肉不仁。其色黄芪而肉蠕动，名曰肉痿。由渐于湿地，以水为事，居处下泽，濡渍，痹而不仁。故《下经》曰：肉痿者，得之湿地也。

病者肾热，腰脊不举，骨枯而髓减，其色黑而齿槁，名曰骨痿。因有所远行劳倦，遇大热而渴，阳气内乏，热舍于肾，致水不胜火，则骨枯而髓虚。故《下经》曰：骨痿者，生于大热也。

