○请许王公百官封太山表

臣说等言：臣闻圣人者，与天地合其德。故珍符休命，不可得而辞；鸿名盛典，不可得而让。陛下功格上天，泽流厚载，三五之盛，莫能比崇，登封告成，理叶幽赞。故符瑞必臻，天意也；书轨大同，人事也；莴屡登，和平也；刑罚不用，至理也。今陛下稽天意以固辞，建人事以久让，是和平而不崇昭报，至理而阙荐祖宗。亿兆之情，犹知不可，况上帝临照，祖宗顾讠是，其可止乎？愿纳王公卿士列岳缙绅之众望，回命有司，速定大典。臣等不胜恳祷，敢昧死再拜上言。

