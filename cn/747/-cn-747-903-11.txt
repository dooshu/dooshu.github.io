○法华三昧行事运想补助仪序

夫礼忏法，世虽同效，事仪运想，多不周旋。或粗读忏文，半不通利。或推力前拒，理观一无。效精进之风，阙入门之绪。故言勤修苦行，非涅因。但礼念轨仪，文非不委。以散情昏重，想运难成。予因天台，再有详补。撮览枢总，使随言作念，随念成想，一一瞻视，如对目前。庶时刻不虚，事法成办。依本文总历十法，结要事理。

