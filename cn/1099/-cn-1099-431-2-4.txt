○與朱鑑塘中丞書 【 軍事積蠹】

近從里中父老、窃窃談民間事、最苦積蠹、無若軍事為甚、敢直披為臺下陳之、葢軍房猾書、世傳箕裘。一切軍戶。皆口分之業也。軍戶之載尺籍者十一。而年遠丁絕。戶空存者不啻十九。明文之清勾者。累年不數人。而槩將虛絕之戶。指甲作乙。??烕東生西。開賄騙之局者。不啻百九。甚者錢神所通。則飛寄以避實。索賂莫遂。則暗栽為挨。由是無軍而蒙有軍之類。一軍而駕一家之害。上下于若輩數人之手。而滋蔓為里逓數世之患千態萬狀、莫可致詰、其弊根大都起于載籍之無定本而積書之世踵襲也誠令戶有實籍則虛實莫淆軍無該書。則承治無自。夫無實籍則不得不寄耳目于該書。而求實籍于該書之門。猶之失實也。今所衛尺籍。豈不具存。里巷見聞。豈不具著臺下倘有意乎。第著為潔令。凡清查三世絕丁不許再行勾補若官吏蒙朧勾清者當科罪將見在所衛實丁之戶。註其里居。刊為成冊。其有漏而不報。報而不實者。許都圖里甲。親赴長吏首訴。訴不當者。以其罪罪之。或涉疑似。審證無據。或公稱逃亡。委無的脉。即本係實丁。特賜除豁。與過而存之。寧過而去之。至仁也。與寄詢于吏書。寧過信于里逓。至公也。他如遠代巳絕。及丁已盡。而戶空存。與一切戶存而久住清勾者。臺下就中。或俯為奏除。或私與批豁。或槩可免清。亦槩不載策內。異日一遇清勾。第按實丁之籍。一覽可辨。即有因緣為奸者。不得混開挨求。以滋騙擾。此籍既定。一切管軍書吏永可革除。不必設僉。此誠倉生不世之利。而臺下無量之澤也。

