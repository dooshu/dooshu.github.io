刘克庄　重次林守韵并阑舑轩二首

晨坐黄堂夕未归，偶然闭阁句尤奇。

颇知韦守临苏郡，不省山公到习池。

烧尾且陪攀桂集，遨头别有探梅期。

自惭属和悭才思，尤甚春船上水时。

刘克庄

刘克庄　重次林守韵并阑舑轩二首

禁中前欲唤公归，读轼文章每叹奇。

玉节不烦熬雪海，金芝元合产铜池。

愈郊各洗饥寒语，甫白曾为汗漫期。

上尽青云记回首，某丘某水钓游时。

刘克庄

