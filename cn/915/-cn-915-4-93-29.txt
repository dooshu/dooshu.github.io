◇东巡颂

窃见巡狩岱宗，此示望山虞，宗祀明堂，上稽帝尧，中述世宗，遵奉世祖，礼仪备具，动自圣心，是以明神屡应，休徽仍降。事大而瑞盛，非一小臣所任颂述，不胜狂简之情，谨上《岱宗颂》一篇。

曰若稽古，在汉迪哲，肆修厥德，宪章丕烈。六龙，较五辂，齐百僚，练质素，命南重以司历，历中月之六辰，备天官之列卫，盛舆服而东巡。乘舆动色，群后屏气，万骑齐镳，千乘弭辔。（《艺文类聚》三十九，《初学记》十三，又二十二，《御览》三百五十八，又五百三十七）

