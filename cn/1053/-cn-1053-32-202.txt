华岳　上运管张平国

妙年司酿水边州，浪迹曾陪汗漫游。

红粉夜嫌银烛短，醉和明月下西楼。

华岳

华岳　上运管张平国

大江南畔五松西，潘岳风流梦有诗。

归路经从定留挽，昔教父老见旌旗。

华岳

华岳　上运管张平国

雨洗芙容沃眼青，雪潭澄月照人明。

铜民指点向民说，未比当年令尹清。

华岳

华岳　上运管张平国

双峰十月客辞家，廷老相期下九华。

检早不逢陶靖节，唤船同过鲤鱼沙。

华岳

华岳　上运管张平国

紫枢黄阁总青毡，西掖东华墨尚鲜。

何事□□□□业，独公莲幕恁淹延。

华岳

华岳　上运管张平国

閒将玉斧制罗纨，醉引龙蛇竞笔端。

流落□□□□轴，绿窗俱作画图看。

华岳

华岳　上运管张平国

武城三载促公归，自合班行列禁闱。

计幕暂参知有在，野夫曾此便横飞。

华岳

华岳　上运管张平国

朱颜绿鬓富春秋，家世才华三总优。

不用鹤裘兼映雪，天然标格自风流。

华岳

华岳　上运管张平国

云衢从此喜通亨，凤阁鸾台信脚行。

愿把恩风散寰宇，盛栽桃李作门生。

华岳

华岳　上运管张平国

英雄三载谪东南，二月东风始放还。

马瘦尚嫌归路窄，愿求屋上一青山。

华岳

