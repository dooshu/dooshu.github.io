杨冠卿　与金陵傅漕余预乡荐时傅兄持文衡

著作承明近玉堂，云何持节尚为郎。

运储巧思蜀诸葛，揽辔澄清汉范滂。

自昔谋猷资启沃，於今军国欠平章。

商岩事业公须继，好趁春风朝未央。

杨冠卿

杨冠卿　与金陵傅漕余预乡荐时傅兄持文衡

乡书忆昔献贤能，姓字曾叨天府登。

阙里抠衣欣附凤，云程敛翼愧飞鹏。

流年自信一弹指，末路谁惟三折肱。

若见金昆问消息，为言霜鬓已鬅鬿。

杨冠卿

