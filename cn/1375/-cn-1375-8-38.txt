包山寺记


渡湖，首问林屋洞。洞口沮洳，望之黝黑，无炬，无乡导，结束未备，不可以游。循其阳，观曲岩伏象而下，过岳庙，遂得包山寺。径隧深窈，松括、樱桃、杨梅之属，相错矗峙。四山环合，寺若侍屏张幄而坐，目以包山，良称也。

过石门半里许，入寺，从殿右穷僧寮，得空翠阁。阁正在翠微杳霭中，窗外修篁直上，约之可五六丈，玉笋瑶参，摩云翳日，目中见美箭多矣，亡逾此者。因寻毛公坛。行山坳，诸坞多植梅，间以他树，稠樾美荫相续也。又有童山，颓然髡其巅，匪地有枯泽，直斧柯相寻耳。毛公者，或云刘根得仙，绿毛被体。而杨廉夫言，有长毛仙客，从张公洞行二百余里，穴山而出。即根耶？今筑石为坛，觚其四隅，丹灶烟销，寒泉涧涸，试问仙踪，奋然在断霞残照之间矣。

是夜既望，天汉澄鲜。出殿门望绝壁，树影交加，葱茏无际，月．光穿窦，流晖射人。右登崇冈，树愈护，月亦渐隐。返步溪边，松计筛月，半明半灭，倏来倏往。移数武，至树豁处，四望作玻璃城，圭步飓尺，千容百态。乃知有月色不可无林薄，然非疏密相间，未献其玲珑也。山僧又言，积雪时，琪林玉树，非复人世所有。余安得长年坐卧其下，历四序之变耶？夜将半，方阖户寝。纸窗皎然，素魂半床，盘中新摘香椽，清芬送枕畔，不知今夕何夕矣。山中诸寺，故当以包山为最，寺中又空翠阁为最，惜见山不见湖。东房有小阁，颇兼湖山之胜，而位置未惬。余假榻寺中，后先凡四夕。

题记：包山位于烟波浩渺的太湖之中，风景奇丽。文章前部分写包山寺探幽。寺中美竹修篁，清雅寂静，山拗浓荫茂密，摩云翳曰，而童山处树木惨遭斧柯，光秃荒凉。相传此地曾有仙人修炼，而今丹灶姻销，寒泉涧涸，仙踪杏然。留给后人的”只有仙人已乘黄鹤去的恫然和遐想。后部分写月亮照耀下的包山。朗月当空，出寺眺望，树影交加，明暗相间，月光从树的空隙中洒落下来，银光斑驳。登上高岗，宛如在银色的玻璃城中，玲珑空明，冰清玉洁，恍如仙镜。寺僧更说在冬天积雪的月夜，琼林玉树，景象绝非人间所有。作者沉浸在柔和的银色世界中，久不成寐，闻着床畔香椽送来的阵阵清香，望着窗外的月光，心潮起伏，不知今夕何夕矣。

作者简介：姚希孟（1579—1636），字孟长，号现闻，长洲（今属苏州）人。万历四十七年（1619）进士。天启初，入翰林院，为闭党所削；崇祯初，起左赞善，又为权臣所斥。为文博大雄杰，俊伟巨丽。亦能诗。有《循沧集》、《松癯集》等。





