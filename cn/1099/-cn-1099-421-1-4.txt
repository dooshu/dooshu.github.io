○議留馬價疏 【 馬價充餉】

淮揚咽喉、南北號為重地、自昔人人知之、因倭侵属國淮揚有海道故須先事設防沿海地方極属遼闊、前後撫按諸臣、歷歷陳之、臣何容復贅、第臣愚適承人乏、身當其尸?句、計料安危、揆度時勢、有不能巳于言者、淮揚海岸。極稱廣遠。並無山谿之險。名為財貨之藪。昔年倭奴垂涎此地。大肆蹂躪。今新舊官兵不滿二萬。即分布防守。猶落落如晨星。明年春汛伊邇。狡夷之性。尚在叵測。萬一復犯朝鮮。風帆任其所之。東北風一作。不崇朝而抵海贛安東塩城之境矣。此猶外患也。猶蓄艾撤桑之計也。至如理鹽中使駐劄揚州、而沿海通泰淮安三十鹽塲數萬竈丁袖手罷煎、計無復之、囂然喪其樂生之、念抽稅中使、一駐儀真、一駐徐州、而長隨原奏人等、虎噬狼吞、家剝人削、閭里驚騷、時起偕亡之嘆、此等景象、必當一逞、姑待時耳、况兩中使所徵財貨悉貯此中、此尤愚民之久欲甘心者、一旦竊發、將何以制之、竊謂當今時勢可虞、愚民。當萬倍于狡倭、防民當萬倍于防海、真所謂腹心之患、眉睫之憂、言之心寒、談之色變、　皇上萬幾之暇、凝神靜思、當不待臣、詞之畢矣、况淮安揚州、並稱重鎮、泗州鳳陽、夏属　陵寢、雖海甸熙平四民樂業、猶當厚集兵馬以拱衛之彈壓之、而况外海內憂、種種若此、奈何習瞬息之無事、遂忘經久之永圖哉、兵部原行將馬價六萬七千兩、自二十七年起解、而官兵按月關支、巳用過三分之二、業巳無從起解、又謂本處所留兵馬糧餉、經行戶部處給、今河工需財甚急、司農告匱、凡各属庫藏搜括殆盡、又將何項抵補、經略禦倭軍門、經理朝鮮衙門、更以撤回東征官斥一千二百餘名、沙船三十九隻、咨回安插、但此輩久戍外國。歷有戰功。遣之歸農。則稱聽候分布。而業無農可歸。留之哨守。則當取給月糧。而寔無糧。可給。夫時議撤兵而經略且欲增。之兵、時議减餉、而容兵且當增之餉。是以臣日夜焦思、計無所出逓减之說。既属難行。惟今只有視海上警報之何如。本境人心之何如。以為撤兵之定凖耳。

