○雙嶼填港工完事 【 填塞雙港】

案照先為捷報擒斬元兇蕩平巢?以靖海道事、該臣題開本年四月初七日、先將密計、動調官兵、勦捕雙嶼賊巢緣由、一面具本題知、一面行福建都指揮盧鏜、會同魏一恭相機進勦、就於雙嶼分兵屯據為立營戍守之規、共圖一勞永逸之計、及申明賊據雙嶼。則賊處其逸。我據雙嶼。則賊當其勞之說。未據回報、一聞九山之捷、平時以海為家之徒、邪議蠭起、搖惑人心、沮喪士氣。催據魏一恭回稱福兵俱不願留雙嶼四面大洋、勢甚孤危、難以立營戍守、只塞港口為當、臣亦扶病至定海縣、督察軍中事情慰勞將卒、眾復感奮願留報效、五月十六日、臣自霩衢所親渡大海、入雙嶼港、登陸洪山、督同魏一恭等、達觀形勢、就留福建指揮張漢千戶劉定夏綱百戶張鏵、原領兵船在彼、分定中軍并南北上哨、各添官兵相兼防守、惟立寨之說眾以為非、因念濟大事以人心為本、論地利以人和為先、姑從眾議、行令動支錢粮聚椿採石填塞雙港等因、於五月二十五日具題外、本月該巡按浙江監察御史裴紳題、為條陳海防事宜、以備採擇以安地方事、內一件防賊巢訪得賊首許二等糾集黨類甚眾、連年盤據雙嶼、以為巢?、每歲秋高風老之時。南來之寇。悉皆解散。惟此中賊黨不散用哨馬為遊兵。脅居民為嚮導。體知某處單弱。某家殷富。或冐夜竊發。或乘間突至。肆行劫虜。畧無忌憚。彼進有必獲之利。退有可依之險。正門庭之寇也。此賊不去。則寧波一帶永無安枕之期。但前項地方。懸居海洋之中。去定海縣不六十餘里。雖係國家驅遣棄地。久無人烟住集。然訪其形勢。東西兩山對峙。南北俱有水口相通。亦有小山如門障蔽。中間空濶約二十餘里。藏風聚氣。巢?頗寬。各水口賊人晝夜把守。我兵單弱。莫敢窺視。臣以為必須合閩浙二省之兵、協力夾攻、待時而動、然後可以驅逐之去、永絕禍本、賊除之後、即將此地立為水寨、屯軍聚守、勿令空閒、復為賊人所據、庶外足以拒賊、內足以藩屏、題奉欽依、備咨到臣、今據前因、為照浙江定海雙嶼港、乃海洋天險、叛賊糾引外夷深結巢?、名則市販。實則劫虜。有等嗜利無恥之徒、交通接濟、有力者自出貲本、無力者轉展稱貸、有謀者誆領官銀、無謀者質當人口、有勢者揚旗出入、無勢者投託假借、雙桅三桅連檣往來、愚下之民、一葉之艇。送一?。運一罇。率得厚利。馴致三尺童子。亦知雙嶼之為衣食父母。遠近同風。不復知華俗之變于夷矣。雖有沿海官兵之設、如臣先奏所謂奉公法必見怒于私黨、犯私怒必難逃于公案、隨俗則有利而無害、犯法亦遠害而近利、非漫言也、不然、何近日雙嶼一傾、怨讟四起、防閑夷館之禁少嚴、謀殺撫臣之書遂出、此中華何等地耶、人心內險、雙嶼外險、非一朝一夕之故矣、先該前巡按御史裴紳議合閩浙二省之兵、協力夾攻、待時驅逐、立寨戍守、該兵部覆議行臣、會同南贑都御史龔輝計議、此誠兵機重務、地方至計也、本年四月初七日、雙嶼既破、臣五月十七日渡海達觀入港登山、凡踰三嶺、直見東洋中有寬平古路、四十餘日、寸艸不生、賊徒占據之久、人貨往來之多、不言可見、官兵屯守既嚴、五月十日、浙海瞭報賊船外洋往來一千二百九十餘艘、已經奏報、其流入南直隸地方僅三四艘、便成震動、是雙嶼之為要害甚大。而浮言之為讒間甚明矣。夫蠻夷猾夷、寇賊姦宄、堯舜之世、在所不免茲葢伏遇　聖明在上、海岳效靈、不煩會兵待時、立寨戍守之勞、而埽?塞源、沿海安堵、往年塗炭之民、頗有壺槳迎師耆老垂涕之風、特窮廬荒遠、無勢無力、有情不能上達耳、

皇明經世文編卷之二百五終







