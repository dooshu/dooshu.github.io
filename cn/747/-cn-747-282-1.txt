○对求邻壁光判

郗珍性好读书，家贫，邻家富，穿邻壁取烛光。邻告为盗。

郗珍黄冠野客，白屋寒生，仰桂林之一枝，犹思对策；掩蓬门之三径，无忘偷光。但学以资身，行不窬短，因人之利，尚或不为，窃邻之光，何居而可？必欲三馀不弃，百遍无疲，原宪弊衣杖藜而非病，颜回陋巷饮水而多欢。既知读书，应闻对马，与其凿壁，何如聚萤？若观过知仁，推情蔽狱，У之妇，尚未过於黄沙；悬梁之夫，庶获哀於丹笔。违礼入律，理或难容，居法徇私，斯焉有在。

