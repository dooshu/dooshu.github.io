桃李花


庶征之恒燠。刘向、班固以冬亡冰及霜，不杀草之应。京房《易传》曰：夏暑杀人，冬则物华实。

世祖真君五年八月，华林园诸果尽花。

高祖延兴五年八月，中山桃李花。

承明元年九月，幽州民齐渊家杜树结实既成，一朝尽落，花叶复生，七日之中，蔚如春状。

世宗景明四年十一月，齐州东清河郡桃李花。

延昌四年闰十月辛亥，京师柰树花。





