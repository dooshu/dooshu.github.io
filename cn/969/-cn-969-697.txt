刘克庄　漫兴一首

经行中野多新塿，检点高阳少酒徒。

纵不能陪雍畴礼，尚堪添入洛英图。

爱东皋子生沉醉，慕北山公死諡愚。

赖有小诗自陶写，何须著论学王符。

刘克庄

刘克庄　漫兴一首

生在重华内禅前，红颜倏忽变霜颠。

吾虽后辈识前辈，彼以小年疑大年。

殇子几曾知寿夭，死人安可语神仙。

何须求入耆英社，作老农夫也自贤。

刘克庄

