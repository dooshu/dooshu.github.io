◇　下书东巡狩（始建国四年）

伏念予之皇始祖考虞帝，受终文祖，在璇玑玉衡以齐七政，遂类於上帝，□於六宗，望秩於山川，遍於群神，巡狩五岳，群后四朝，敷奏以言，明试以功。予之受命即真，到於建国五年，已五载矣。阳九之厄既度，百六之会已过。岁在寿星，填在明堂，仓龙癸西，德在中宫。观晋掌岁，龟策告从，其以此年二月建寅之节东巡狩，具礼仪调度。

（《汉书·王莽传》中）



