外因料简

凡外所因，必自经络传入脏腑，须以脉证推其所因，随经调之，则尽善矣。假如伤寒在太阴经，当用四逆汤；少阴经，当用附子麻黄芪汤；厥阴经，当用理中汤。若在太阳经，还用麻黄芪汤；阳明经，养胃汤；少阳经，小柴胡汤。风暑湿亦然。风则桂枝汤，暑则香薷饮、五苓散，湿则苓术汤、渗湿汤，皆可于诸门随证检用，不复繁引。

