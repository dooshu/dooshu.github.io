○对毁方瓦合判

太学博士教胄子毁方瓦合司业以为非训导之本不许。

国崇太学，礼尚师儒。教失其源，人将安放。学官懵夫古训，好是多方。徒探儒行之辞，俾从瓦合；罔思矩之道，不改松心，虽百行殊途，在来者之所择，而四教阐载，何先师之不遵。苟训导以生常，毁方之易性。乐正禁之非礼，亦有明徵；胄子顺以向方，幸无迷复。

哥舒恒

恒，敬宗时擢书判拔萃科。

