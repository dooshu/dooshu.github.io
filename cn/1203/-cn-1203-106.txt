卷一百六

钦定四库全书

御选历代诗余卷一百六

司经局洗马掌局事兼翰林院修撰加二级【臣】王奕清奉旨校刊

词人姓氏

宋

陆游字务观山隂人以廕补登仕郎历枢密院编修官隆兴初赐进士出身五为州别驾范成大帅蜀为参议官嘉泰中诏同修国史实録陞宝章阁待制致仕自号放翁追封渭南伯有劔南集词二卷

陈亮字同甫永康人童幼时即为参政周葵上客隆兴初婺州以解头荐上中兴五论不报居太学上舍淳熙中更名同复诣阙三上书俱不报绍兴四年光宗策进士亲擢为第一授签书建康府判官厅公事未至官而卒端平初赐諡文毅有龙川集词二卷

刘过字改之襄阳人一云太和人自号龙洲道人尝客

辛弃疾幕府有龙洲词一卷

杨炎号止济翁庐陵人偃蹇仕进悒悒不得志清海有山曰西樵尝寓居其中因取以名集乐府一卷亦名西樵语业

张辑字宗瑞自号东泽鄱阳人受诗法於姜夔长短句二卷名东泽绮语债

谢懋字勉仲有静寄居士乐章二卷

黄机

刘镇字叔安南海人嘉泰二年进士自号随如子着有随如百咏

危稹字逢吉临川人淳熙十四年进士调南康军教授历官着作郎进屯田郎中忤执政出知潮州被论罢职久之起知漳州作龙江书院於临漳台上後以提举崇禧观致仕所着有巽斋集

吴礼之字子和钱塘人有顺受老人词五卷

刘光祖字德修简州人登进士第绍兴中官侍御史宁宗立改司农少卿迁起居郎韩侂胄严道学之禁光祖撰涪州学记坐谤讪夺职累起至显谟阁直学士提举西京嵩山崇福宫卒諡文节有鹤林词一卷

闾丘次杲

马庄父字子严建安人自号古洲居士尝为岳阳守譔岳阳志二卷传於世

刘宰字平国号漫堂金坛人绍熙元年进士调江陵尉再调真州司法历浙东仓司干官告归监南岳庙屡徵不起理宗立召为太常寺丞至吴门拜疏竟归朝廷嘉其节卒諡文清着有漫塘集三十卷

李洪字子大庐陵人与弟漳泳洤浙并举进士着李氏花萼集五卷其侄直伦为之序

李漳字子清一作子申

李泳字子永

李洤字子召

李浙字子秀

郑域字中卿号松牎三山人庆元中随张贵谟使北着燕谷剽闻二卷

许棐字忱父海盐人有梅屋藁及献丑集俱自为之序戴复古字式之天台人家於石屏山下因号石屏有石屏集词一卷

黄铢字子厚自号谷城翁建安人有谷城集朱熹为序严仁字次山邵武人与同族严参严羽称邵武三严有清江欵乃词一卷

易祓字彦祥长沙人一云字彦章宁乡人宁宗朝登进士第一累官至礼部尚书有山斋集

赵蕃字昌甫号章泉郑州人寓信州之玉山以廕补仕尝受学於刘清之清之守衡州乃求监衡州酒库以卒业焉旋乞祠归理宗朝与刘宰同召不赴景定中追諡文节

赵善杠字文鼎宋宗室别号解林居士

毛幵字平仲信安人礼部尚书友之子仕止州倅与尤袤友善袤尝为序其集有樵隐词一卷

洪咨夔字舜俞於潜人嘉定二年进士初受崔与之辟判蜀还朝应诏上书忤史弥远镌秩理宗亲政累迁至吏部侍郎兼给事中进刑部尚书拜翰林学士知制诰加端明殿学士卒赠两官着有平斋集词一卷

赵汝迕字叔午乐清人嘉定中进士佥判雷州以诗忤权要谪官

章颖字茂献临江军人淳熙二年试南宫第一历官礼部尚书兼侍读赠光禄大夫諡文肃

郭应祥字承禧号遯斋临江军人嘉定中进士尝官楚越间有笑笑词一卷

陆淞字子逸号雪牎山隂人左丞佃之孙游之从兄弟尝官辰州

卢祖皋字申之永嘉人楼钥之甥一云本卭州人庆元中登进士嘉定中为军器少监自号蒲江居士有蒲江集词一卷

徐照字道晖自号山民永嘉人与翁卷徐玑赵师秀号永嘉四灵有集三卷

高观国字宾王号竹屋山隂人乐章一卷名竹屋痴语高邮陈造序之

史达祖字邦卿汴人有梅溪词二卷张鎡序之

韩淲字仲止号涧泉尚书元吉子有涧泉诗余一卷汪莘字叔耕休宁人屏居黄山研穷易义傍究韬钤释老诸书嘉定中尝诣阙三上书不报徐谊欲以遗逸荐不果筑室柳溪自号方壶居士有方壶存稿词二卷吴潜字毅夫宁国人嘉定十年进士第一淳佑中参知政事拜右丞相兼枢密使进左丞相封庆国公改封许国公景定初为贾似道所陷安置循州卒追赠少师有履斋诗余二卷

王迈字实之仙游人嘉定十年以第四人登第官教授为郑清之所知因论事镌秩历判外州清之再相召入为右司郎官卒赠司农少卿

李昴英字俊明番禺人宝庆中进士第三人任临汀推官累官至吏部侍郎諡忠简有文溪词一卷一云名昂英字公昂资州人

史隽之绍定初知江隂军

章谦亨字牧叔吴兴人为铅山令

赵以夫字用父长乐人端平中知漳州有虚斋乐府二卷

姚镛字希声自号雪篷为吉州判官以平寇功擢守章贡端平初贬衡阳

陈经国嘉禧淳佑间人有龟峰词一卷

陈从吉字曦顔金坛人举进士历知衡饶信三州入直秘阁所着有洮湖集

方岳字巨山自号秋崖祁门人绍定间乡荐为别省第一登徐元杰榜进士累官至吏部侍郎历知饶抚袁三州加朝散大夫所着有秋崖先生小稿

杨伯嵓字彦瞻号泳斋

周晋字明叔号啸斋

杨缵字继翁号守斋

翁孟寅字宾阳号五峰

汪晫字处微绩溪人开禧中尝一至阙下不就举试而归栖隐山中结庐曰环谷着有环谷存稿里人私諡曰康范先生

赵汝茪字参晦号霞山

冯去非字可迁号深居南昌人淳佑元年进士尝干办淮东转运宝佑四年召为宗学谕理宗下诏立石禁三学诸生上书去非不肯书名遂罢归

陆叡字景思号云西

萧泰来字则阳号小山有集

张榘字方叔润州人有芸牎词一卷

连久道字可久汉阳人

赵希迈字瑞行号西里

赵崇迈

洪瑹字叔璵自号空同词客有空同词一卷

赵崇磻字汉宗号白云

赵希字清中号十洲

王澡字身甫宁海人初名津字子知官太常博士有瓦全居士诗词二卷

赵与?字庆御号崑仑

楼盘字考甫号曲涧

锺过字改之号梅心

方千里三衢人有和清真词

杨泽民乐安人有续和清真词时人合周邦彦方千里词刻之号三英集

尹焕字惟晓号梅津山隂人登进士仕至右司郎官历左司有梅津集

冯取洽字熙之延平人自号双溪翁

陈以庄字敬叟号月溪建安人有月溪集

卢炳字叔阳自号丑斋有哄堂词一卷

沈端节字约之吴兴人有克斋词一卷

潘牥字庭坚闽县人初名公筠梦南台人持方牛首与之遂易今名端平二年以第三人及第调镇南军节度推官历浙西常平司提举迁太学正出判潭州有紫岩集

冯艾子字伟夀号云月取洽子

黄昇字叔阳号玉林有散花庵词一卷又辑唐宋诸名家乐府为絶妙词十卷行於世

文及翁字时学号本心緜州人登进士第历官参知政事

李芸子字耘叟号芳洲昭武人

严羽字仪卿邵武人自号沧浪逋客有沧浪集附词一卷

严参字少鲁自号三休邵武人

李廷忠字居厚号橘山有乐府一卷

王以宁字周士长沙人历官宣抚司参谋制置襄邓有词一卷

吴文英字君特号梦牎四明人有梦牎甲乙丙丁稿四卷

蒋捷字胜欲义兴人德佑进士入元不仕学者称竹山先生有竹山词一卷

陈允平字君衡号西麓明州人有日湖渔唱二卷张枢字斗南号寄闲

李演字广翁号秋堂

邵博字公济康节之孙着闻见後録

赵德仁

御选历代诗余卷一百六







