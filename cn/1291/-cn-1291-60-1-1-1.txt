【箜篌引】

〖一曰公无渡河。崔豹《古今注》曰：箜篌引。朝鲜津卒霍里子高妻丽玉所作也。子高晨起刺船。有一白首狂夫。披发提壶。乱流而渡。其妻随而止之。不及。遂堕河而死。於是援箜篌而鼓之。作公无渡河之曲。声甚凄怆。曲终。亦投河而死。子高还。以其声语其妻郦玉。郦玉伤之。乃引箜篌而写其声。名曰箜篌引。

〇逯案。

宋乐志巾舞歌诗有公莫舞一篇。沈约谓琴操有公莫渡河曲。其声所从来已久。乐录非之曰：今三调中自有公无渡河。其声哀切。首入瑟调。不容以瑟调杂於舞曲云：据此。公无渡河曲兼为瑟调曲。〗

公无渡河。公竟渡河。堕河而死。当柰公何。


〇

《初学记》十六。
《白帖》十八。乐府古题要解下作公无渡河。
《乐府诗集》二十六。
《文选》补遗三十四。
广《文选》十二。
《诗纪》六。

〇逯案。


《白帖》谓此歌出琴操。



