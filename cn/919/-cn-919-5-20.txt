六气时行民病证治

辰戌之岁，太阳司天，太阴在泉，气化营运先天。初之气，乃少阳相火加临厥阴风木，民病瘟，身热头疼，呕吐，肌腠疮疡。二之气，阳明燥金加临少阴君火，民病气郁中满。三之气，太阳寒水加临少阳相火，民病寒，反热中，痈疽注下，心热瞀闷。四之气，厥阴风木加临太阴湿土，风湿交争，民病大热少气，肌肉痿，足痿，注下赤白。五之气，少阴君火加临阳明燥金，民气乃舒。终之气，太阴湿土加临太阳寒水，民乃惨凄孕死。治法，用甘温以平水，酸苦以补火，抑其运气，扶其不胜。

六气时行民病证治

