魏野　长安龙图陈学士宠示重阳日翠微楼上见览拙诗之作兼蒙寄翠微楼长乐

京兆重阳大尹家，翠微楼上赏黄花。

秦娥应怪停歌吹，看我狂诗到日斜。

魏野

魏野　长安龙图陈学士宠示重阳日翠微楼上见览拙诗之作兼蒙寄翠微楼长乐

长安长乐古来坡，新创离亭景致多，

从此祖筵休别唱，记中自有断肠歌。

魏野

魏野　长安龙图陈学士宠示重阳日翠微楼上见览拙诗之作兼蒙寄翠微楼长乐

斗城谁建翠微楼，富贵陈家小状头。

和记从今为四绝，凤毛玉筯与银钩。

魏野

