曹勋　步月谣

太清天宇清且高，皎然冰鉴悬层霄。

绛河水浅阆风息，蟾光度景摇金鳌。

仙人纵驾游八极，凤箫歌吹鸣嘈嘈。

星宫月殿风马远，珠华露湿旌旄冷。

还虚按辔窥尘寰，波里三山银浪卷。

曹勋

曹勋　步月谣

琅玕转景苍虬立，露脚斜飞冷光湿。

人归芳草恨苕苕，剑佩生寒秋水涩。

离离箕斗正相望，交流帐合金波入。

风前摇袂思沉沉，雷云不动蛟龙蛰。

曹勋

