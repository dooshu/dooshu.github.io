【时人为宋游道陆操语】

〖北《齐书》曰：游道与顿丘李奖一面便定死交。既而奖为河南尹。辟游道为中正。元颢入洛。奖受其命。出使徐州。都督元孚与城人赵绍兵杀之。游道为奖讼冤。得雪。奖二子构、训居贫。游道後令其求三富人死事。判免之。凡得钱百五十万。尽以入构、训。其使气党侠如此。时人语曰：〗

游道□猴面。陆操科斗形。意识不关貌。（北史误作见。）何谓丑者必无情。（○北《齐书》宋游道传。北史宋繇传附游道传。）

