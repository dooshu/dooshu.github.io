◇蒋子万机论

谨案：《隋志》杂家，《蒋子万机论》八卷，蒋济撰，《旧唐志》同，《新唐志》作十卷，《直斋书录解题》作二卷，《称馆阁书目》十卷五十五篇，今惟十五篇，非完书也。至明而二卷本亦亡。焦《国史经籍志》以八卷入儒家，以二卷入杂家，虚列书名，又误分为两种，不足据。今从《群书治要》写出三篇，益以各书所徵引，定著一卷。嘉庆乙亥岁四月朔。

