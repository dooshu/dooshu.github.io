省耕诗【三月初一日太和殿　御试】

农事崇开国豳风纪授时供输仍禹贡宵旰甚尧咨耕籍亲扶耒祈年恪奉祠军储急壤赋

帝德轸民饥逊志铭无逸省方乐有为郊坼根本计丰稔太平期土鼓歆田祖帷宫命甸师轻阴将霡霂淑景正繁滋修禊灵辰近乘春令节宜鸡人传象辂虎旅扈龙旗雾合千官列雷鸣万骑随良畴真错绣厚获祝如坻傍辇祥飈动停銮解泽垂亲承

天语劝敢使岁功迟原隰应胥垦耔耘莫惮疲稑穜元献种谷米定流脂

睿藻云霞烂仁心鱼鸟知鸾旍欢野老衮冕映茅茨屡下蠲租　诏重陈多稼诗饱腾资挞伐　皇路会清彛

