范成大　赏雪骑鲸轩，子文夜归酒渴，侍儿荐茗饮蜜浆，明日以诧同游，戏为

溪山四时佳，今日更奇绝。

天公妙庄严，施此一川雪。

飞花浩如海，眩转塞空阔。

水西万珠树，玉塔照银阙。

碧溪不受冻，长滩泻清咽。

渔舟晚犹泛，樵檐寒未歇。

悬知画不到，未省诗能说。

归来强搜句，冰砚冷於铁。

不知严夫子，迎门生暖热。

梅香不可耐，但觉酒肠。

蜜融花气动，茶泛乳膏发。

宁辞春笋寒，为暖花瓷滑。

瞢腾画屏暖，唤起眼余缬。

笑我独何事，作此淡生活。

想像高唐赋，何如径排闼。

范成大

范成大　上冬日田园杂兴十二绝自晨至午，起居饮食皆以墙外人物之声为节，

巷南敲板报残更，街北弹丝行诵经。

已被两人惊梦断，谁家风鸽斗鸣铃？

范成大

范成大　上冬日田园杂兴十二绝自晨至午，起居饮食皆以墙外人物之声为节，

菜市喧时窗透明，饼师叫後药煎成。

闲居日出都无事，惟有开门扫地声。

范成大

范成大　上冬日田园杂兴十二绝自晨至午，起居饮食皆以墙外人物之声为节，

北砦教回挝鼓远，东禅饭熟打钟频。

小童三唤先生起，日满东窗暖似春。

范成大

范成大　上冬日田园杂兴十二绝自晨至午，起居饮食皆以墙外人物之声为节，

起傍东窗手把书，华颠种种不禁梳。

朝餐欲到须巾裹，已有重来晚市鱼。

范成大

