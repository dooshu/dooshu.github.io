【答兄平原诗】

（《诗纪》云。平原赠诗见前。）

伊我世（文馆词林作冠。）族。太极降精。昔在上代。（文馆词林作帝。按字应为世。）轩虞笃生。厥生伊何。流祚万龄。南狱有神。乃降厥灵。诞钟祖考。彻兹神明。运步玉衡。仰和太清。宾御四门。旁穆紫庭。紫庭既穆。威声爰振。厥振伊何。播化殊邻。清风攸被。率土归仁。彤弧（文馆词林作弓。）所弯。万里无尘。功昭王府。帝庸厥勋。黄钺授征。锡命频繁。阚如□虎。（文馆词林作兽。）肃兹三军。光若辰□寺。（文馆词林作时。）亮彼公门。仍世上司。芳流庆云。（本集、《诗纪》作纯。）纯（本集、《诗纪》作云。）和所产。爰育仁（本集、《诗纪》作二。）昆。诞丰岐嶷。实昭（本集、《诗纪》作风迈。）令闻。（本集作问。）令闻（本集作问。）伊何。休音允臧。先公克构。乃崇斯堂。耀颖上京。发迹扶桑。戎车出（本集、《诗纪》作山。）征。时惟鹰扬。膺扬既昭。勋庸克迈。天子命我。镇弼于外。代（本集、《诗纪》作在。盖世之讹字。）作擀城。以表（文馆词林作氵麦。）南裔。降灾匪蠲。景命颠沛。惟我贤昆。天姿秀生。含奇播越。（本集、《诗纪》作殊。）明德惟馨。太阳散气。乃禀厥和。山川垂度。爰则厥遐。厥遐伊何。惟光惟大。惟大伊何。如岱如渭。恢此广渊。（文馆词林作泉。）廓彼洪懿。弘道□德。渊（文馆词林作美。）哉为器。统我先基。弱冠慷慨。将弘祖业。实崇奕世。（文馆词林作代。）咨予顽□蒙。（本集作朦。韵补作□蒙。《诗纪》作蒙。）蕞尔弱才。沈耀（文馆词林作濯。韵补作曜。）玄渚。（文馆词林作波。）挹庇云淇。陶化靡移。固陋于兹。（文馆词林作滋。）瞻仰洪范。（文馆词林作轨。）实忝先基。巍巍先基。重规累构。赫赫重光。遐风激鹜。（本集、《诗纪》作鹫。）昔我先公。爰造斯猷。今我六蔽。匪崇克扶。悠悠大道。载邈载遐。洋洋渊（文馆词林作泉。）源。如海如河。昔我先公。斯纲斯纪。（本集误作绝。）今我末（本集误作未。）嗣。乃倾乃圮。世（文馆词林作胄。）业之颓。自予小子。仰愧灵丘。衔（文馆词林作愆。）忧没齿。忧怀惟何。顾景惟尘。峨峨高踪。眇眇贸辰。明德继体。莫非哲人。今我顽鄙。规范靡遵。仍世（文馆词林作代。）载德。荒之予身。莫峻匪岳。有俊（本集、《诗纪》作峻。）斯登。莫高匪云。有翼（本集、《诗纪》作高。）斯凌。矧我成基。（文馆词林作予成构。）匪克阶升。玄黄长坂。载寐载兴。岂敢惮行。哀此负乘。芒芒高山。自予颓之。济济德义。匪我（本集、《诗纪》作予。）怀之。终衔永负。于其愧而。昔予言旷。泛舟东川。衔忧告辞。挥泪海滨。羲阳趣驾。炎华电征。自我不见。邈哉八龄。悠思回望。寤言通灵。昔我往矣。辰在东□。（文馆词林作隅。）今我于兹。日薄桑榆。衔艰（文馆词林作难。）遘愍。困（文馆词林作因。）瘁殷忧。哀矣我世。（文馆词林作代。）匪蒙灵休。开元迄兹。天迭兴微。（本集、《诗纪》作震兴迭微。）震（本集、《诗纪》作弱。）风隐骇。海水群飞。王旅南征。阐耀灵威。予昆乃播。爰集朔土。载离永（文馆词林作乖。）久。其毒太（文馆词林作大。）苦。上帝休命。驾言其（文馆词林作言。）归。多我（文馆词林作我多。）遘愍。振荡朔垂。羁系（文馆词林作旅。）殊俗。初愿用违。严驾东征。肃迈林野。夕秣乘马。朝整仆旅。矫矫乘马。载驱载驰。漫漫长路。或降或阶。晨风夙零。朝不皇饥。倾景□坠。夕不存罢。虽有丰草。匪释奔驷。虽有重阴。匪遑假（《诗纪》作遐。）寐。茕茕仆夫。悠悠遄征。经彼乔木。有鸟嘤呜。微物识侪。矧伊有情。乐兹棠（文馆词林作常。）棣。实欢友生。既至既觐。滞思旷年。年在旷纪。（本集、《诗纪》作旷年殊口。）觐未浃辰。恨其永怀。忧心孔艰。天地永久。命也难长。生民（文馆词林作人。）忽霍。曷云（本集、《诗纪》作去。）其常。我之既存。靡绩靡纪。乾坤难并。寂焉其已。生若电激。没若川征。存愧松柏。逝惭生灵。匪吝性命。实悼徒生。苟克析（本集作折。）薪。岂惮冥冥。瞻企皇极。徼（文馆词林作邀。）福上天。冀我友生。要期（文馆词林作则。）永年。昔我先公。邦国攸兴。今我家道。绵绵莫承。昔我昆弟。如鸾如龙。今我友生。凋俊坠雄。家哲永徂。世（文馆词林作门。）业长终。华堂倾构。（文馆词林作榱。《类聚》同。）广宅颓墉。高门降衡。修（《类聚》作循。）庭树蓬。感物悲怀。怆矣其伤。□仁泛爱。锡予好音。□光怀宝。（文馆词林作怀光羡宝。）焕若南金。披华玩藻。晔（本集作华。）若翰林。咏彼清声。被之瑟琴。味此殊响。慰之予心。弘懿忘鄙。命之（文馆词林作以。）反覆。敢投挑李。以报宝（《诗纪》云。一作玉。）玉。冀凭光益。（本集、《诗纪》作盖。）编诸末录。（○本集三。文馆词林百五十二。《诗纪》二十六。又《类聚》二十一作答兄诗。引龙、雄、墉、蓬四韵。吴□或韵补一引才、淇二韵。又四引构、鹜二韵。并注。鹜。驰也。）

