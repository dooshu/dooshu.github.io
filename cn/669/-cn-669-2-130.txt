130　斯其取災之斯字讀法


旅初六「斯其所取災」，王輔嗣注云：「爲斯賤之役。」唐郭京全云：「郭氏京著周易舉正。」謂「斯」合作「」。愚按後漢左雄傳「職斯禄薄」，注云：「斯，賤也。」不必改「」字。

【元圻案】王定柱曰：「當同厮養之厮，與本卦『童僕』義同，非泛訓爲賤也。以爲訓，於『其所』二字文義不甚可通，當從語助爲長。」案旅六二「得童僕貞」，九家易曰：「初者卑賤，二得履之，故得童僕。」則「斯」似當作賤義。然陸績解初六曰「斯其所取災也」，則語助之訓，亦已古矣。〇郭京周易舉正，新、舊唐書皆不著録，惟見於崇文總目。書録解題於「宋咸易補注」條下，稱咸得此書於歐陽修，是天聖、慶曆間乃行於世。文獻通考云：「李燾以京爲開元後人。」





