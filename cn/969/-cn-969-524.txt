刘克庄　久雨五首

复置汉平准，稍修隋义仓。

群公犹禹稷，陛下况尧汤。

刘克庄

刘克庄　久雨五首

昔忧腹不谷，今恐耳生禾。

谁向卫公说，翻瓢莫太多。

刘克庄

刘克庄　久雨五首

试倚高楼望，桑田化渺弥。

安知为野老，农事上双眉。

刘克庄

刘克庄　久雨五首

噫声初发窍，巨浸条漫空。

我欲镌箕毕，为天节雨风。

刘克庄

刘克庄　久雨五首

久断过从客，尤妨刈获夫。

羲和应烂醉，晨起失金乌。

刘克庄

