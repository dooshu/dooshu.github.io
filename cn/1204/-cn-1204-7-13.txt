◎赵鼎满江红

忠简丁未九月南渡泊真州，作满江红词最佳。其词曰："惨结秋阴，西风送、丝丝雨湿。凝望眼、征鸿几字，暮投沙碛。欲问乡关何处是，水云浩荡连南北。

但修眉、一抹有无中，遥山岗色。 江上路，天涯客。肠已断，头应白。空搔首兴叹，暮年离隔。欲待忘忧除是酒，奈酒行有尽愁无极。便挽将、江水入尊，浇胸臆。"［百明珠］

