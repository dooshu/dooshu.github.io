·马尔毓有从军之叹，戏成二律诒之（壬辰）

一剑南来说曳裾，铗声早怨出无舆。粉曹回忆冯唐节，油幕閒夸阮瑀书。应悔鹤翎先自翦，翻怜鸡肘转成虚。烟霞清供难分寄，恐尔蓬心尚未除。

北山奈何又移文，投笔雄情谁似君？掉舌尚能高揖客，掀髯谁许薄参军！尝秦白璧归何处？间楚黄金费几觔？始信卧龙明出处，草庐先已定三分。

