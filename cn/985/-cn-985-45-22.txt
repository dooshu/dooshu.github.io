宋无　答无住和太初韵见寄

宝地人来少，柽阴自晚晴。

片云依石润，孤声出花清。

竹见分泉细，檀烟上颡轻。

勒铭留水寺，应供宿江城。

适楚涛喧定，归吴雪滞行。

雨苔粘冻屐，廓叶覆间枰。

琴为蛇纹卖，书因鸟足评。

眼高无佛祖，诗癖有山兄。

句妙唐风在，心空汉月明。

奸禅休树影，夜梵杂松声。

夏减游方兴，秋添住岳情。

何时修白来，去结嫩残盟。

宋无

