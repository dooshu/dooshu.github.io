曾丰　寄殿院谢艮斋四首

元佑乌台士，江西董白须。

节因父母立，名与道乡俱。

耆旧流风远，衣冠后辈孤。

此公今复奋，吾道得相扶。

曾丰

曾丰　寄殿院谢艮斋四首

稳着云霄步，高峨獬豸冠。

简霜凝处冷，奸胆落边寒。

奋臂有余勇，撄鳞不苦难。

平生功业意，莫到晚年阑。

曾丰

曾丰　寄殿院谢艮斋四首

汩汩孤蓬转，迢迢五岭来。

故人饶鹤发，新论凛乌台。

千里夜间月，一枝春首梅。

使行无好奇，书到莫慵回。

曾丰

曾丰　寄殿院谢艮斋四首

河鼓聘天孙，昭君未了村。

非关媒不善，自是命难婚。

无貌倾人国，何颜倚市门。

随缘幽阁里，刺绣度朝昏。

曾丰

