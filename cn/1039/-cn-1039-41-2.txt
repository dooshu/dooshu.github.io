叶适　安扶待制侍郎徐公挽词二首

玉质金章映海滨，养成天德异凡伦。

曾颜窈渺关前圣，管葛粗痚付后人。

惆怅穷途三讫癸，吁嗟厄岁再逢寅。

送公何物堪将去，留在埋铭石色新。

叶适

叶适　安扶待制侍郎徐公挽词二首

饮冰那得不醒然，北看成南丑又妍。

建策须为万世虑，孤忠亦有一身全。

星文忍向生前坠，梦事方从死日传。

莫指鸣山归路熟，青林黄叶度年年。

叶适

