范成大　题请息斋六言

洞门昼挂铁锁，阁道秋生绿苔。

蓍下略同龟伏，瓜中且免蝇来。

范成大

范成大　题请息斋六言

多谢纷纷云雨，相忘渺渺江湖。

坐隅但忌占鵩，屋上何烦誉乌？

范成大

范成大　题请息斋六言

灩澦年年似马，太行日日摧车。

笑中恐有义甫，泣里难防叔鱼。

范成大

范成大　题请息斋六言

见影蜮犹铋铋，闻声厖尚狺狺。

问谁毛生名纸，知我角出车轮。

范成大

范成大　题请息斋六言

不惜人扶难拜，非关我醉欲眠。

劳君敬枯木耳，恐汝见湿灰焉。

范成大

范成大　题请息斋六言

税驾今吾将老，结庐此地不喧。

恐妨蝴蝶同梦，笑傅颠当守门。

范成大

范成大　题请息斋六言

口边一任醭去，鼻也慵将涕收。

闲门冷落车辙，空室团栾话头。

范成大

范成大　题请息斋六言

冷暖旧雨今雨，是非一波万波。

壁下禅枯达磨，室中病著维摩。

范成大

范成大　题请息斋六言

亲戚自有情话，来往都无杂言。

酒熟径须相报，文成聊与细论。

范成大

范成大　题请息斋六言

园丁以时白事，山客终日相陪。

竹比平安报到，花依次第折来。

范成大

