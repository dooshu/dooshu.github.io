曹勋　和贺子忱五首

雨余屐齿不妨泥，自课家丁细理畦。

尚有种花移竹意，要令好鸟入春啼。

曹勋

曹勋　和贺子忱五首

樗散端如老郑迂，喜寻山水每携扶。

归来倦卧蓬门晚，犹忆松篁巧映途。

曹勋

曹勋　和贺子忱五首

投老身同钓与渔，放怀宁较董梧锄。

爱闲成懒心常适，羽静须香意莫虚。

曹勋

曹勋　和贺子忱五首

一川清露泣黄花，拜扫人归石路斜。

我亦天涯沦落客，丘园回首乱云遮。

曹勋

曹勋　和贺子忱五首

逢时顿足念松楸，节物频迁只佐愁。

衰草苍烟非故里，短篷轻桨漫归舟。

曹勋

