○量處兵馬疏 【 訪取義勇】

自古大帥必聚奇材劍客数千人以為親兵不獨遇戰可為倡率亦使諸軍有所彈壓而不敢縱也臣等議照得總督。古帥臣也。雖所轄諸軍。皆其調度。而軍門左右。自難去兵。誠以賊若內侵。為總督者地遠當即亟趨。地近當親督戰。苟無兵衞。必待調徵。趨則不能。戰則無及。如前年賊入廣昌。軍門提旅。僅數百人。竟不能馳入軍中。而去秋鐵裹門之役。使有一二枝勁卒在于標下。乘其未遯。斬馘獻功。或亦機會。自古帥臣未有空持文墨懸號令而可以得使臂使指之義者聚兵數千。居則訓練。俾各知方。出則自隨。用防遇敵。固亦帥臣之常耳。查得兵部先題為採輿情效膚說成安攘以濟中興事、內開於各營挑選通事夜不收三千名、扮作胡人、付副總兵姜奭管領、乘夜混殺、又開行南北直隸河南山東山西陜西各廵撫衙門、自千戶以下、農工而上、一切人等、但有膂力驍勇絕倫、弓馬武藝過人、方術技能自擅者、每省三十人以上、每衞五人以上、合用軍裝什物鞍馬供億等項、通行處給、逕送總督軍門、隨才器使、各盡所長、獲有功級、以次登用、近又題為預處防秋以禦虜患事、內開行山東河南南北直隸廵撫等官、查照節行舊規、檄下所司、多方延訪、如草莽之中、巖?之下、有精通武略、謀勇邁眾、有射藝精巧、百發百中、或長於運刀、或善於使鎗、但有一藝可取、如王邦直之流、不必限其名數厚給衣粮、多資盤費、差人伴送軍門、再加考驗、遇有警報、置之前鋒、有功之日、通計陞賞、又開行各撫鎮諸臣、通將所屬衞所罷閒將領副參而下、千百戶而上、盡數查出、除老年有疾及死罪重犯外、其餘責令自備鞍馬、隨帶家丁、盡行取赴軍門、令其軍中料敵制勝、中間謀勇足可倚任者、量給以一旅一隊、或當先鋒、或備後援、事定之日、果立功勛、加倍陞賞等因、俱節經題奉　欽依備行遵照外使稍為之通、處之當而行之力、聚之軍門、固自足用、止因所司失於奉行。人情窘於從事。持議弗堅而聯屬之法廢。是以有名無實。徒滋紛擾。竊嘗思之、原議通事夜不收團聚一營、專備襲擊、或用夜攻、既稱為奇策矣、將領不堪、苐當易其人。而所謂通事夜不收者。似不宜以盡革也。廢棄將官、所帶家丁多者、不能十數人、鞍馬資糧、世并多貧安能自給資粮往往不備、呈告紛然、甚批費荅、發令隨營則納交將領。不有故舊相依彼亦不肯遠至窮邊也夤緣買功。僥倖脫罪。竊惟此項人員。苐當常在標下。量其智勇。?之軍兵。庶能立功。亦免啟弊。義勇如南直隸所屬、類多脆弱、不耐風寒、且力憚於路遙。費艱於津遣。來輒愆期。去復顛沛。甚無益於邊防。而北直隸山東河南陜西山西有司軍衞、又未見遵行、間有一二送到者、亦止虛應故事、勇怯相半、前後參差、皆庸有司之故也或止給盤費、而不給鞍馬。或止給鞍馬而不給器械。或頂易姓名。或託稱病故。或來即逸去或去不復來。移文??山王?返。勢固儺以約而齊也。先是臣萬達訪得北直隸山東河南多有勇力冠軍、騎射稱絕藝者、發必巧中、又能及遠、雖北虜之長技、不能當也去年曾最數十人與各義勇編為隊伍。置之營中。使守鐵裹門。射賊於百五六十步之外。賊相色駭。頗有懼心。顧若人者。多良家子弟。漢法擊胡多募良家子弟然其時丞相列侯子亦有從戍者知當時津送之厚撫卹之深必非今日可比有田宅產業。不離溫飽。一旦輕數百里遠來備邊。應得口粮。僅一升五合耳窮方物貴。日費銀七八分。皆其自備。已非人情。彼處官司。又絕不加意。甚至怒其人而窘索其家。自分彼此。即上司官猶然也。如之何其可。臣等敢以兵部前項節次議准良法美意。而要其可行。近見宣大盧摠督有挑選戰兵一萬之議今虜患滋急自當倍於曩時大率軍門兵馬必得五千人。宣大見在標下旗軍已有一千名。合再於兩鎮及山西鎮旗軍通事夜不收內。挑選一千五百名。共凑二千五百名。又於北直隸七府。山東六府。河南迤北四府。各所屬州縣。額編快手內每十名抽選一名。務要素有勇謀。及技藝過人。除本等均徭工食馬匹外。其九人者。每人貼銀五錢。以為置造軍裝什物之費。仍免其本門雜泛差役。大約北直隸可得五百人。山東可得三百人。河南可得二百人。共一千人。仍於北直隸山東河南及山西所編額民壯內。每二十名抽取一名。大約北直隸可得一千二百名。山東可得一千名。河南山西各可得八百名。恐不堪用。省內地之遠戍使其出資以募邊民此策甚便即前題免易州抽丁之議也每名每年止徵銀七兩二錢解送軍門。新設兵備道。收貯以為招募義勇工食。及鞍馬軍裝什物之資。計須一千五百名。凑前有馬快手共二千五百名。通共足勾五千人之數。除旗軍通事夜不收行各將官挑選送用外。快手與民壯銀兩。立法之初。必須軍門預差的當官員。或新設兵備官。親自前去會同各布政司。或守廵兵備道。嚴督各該府州縣掌印官著實抽選徵解。以後年分。止責布政司或守廵兵備道查照施行。各該官員。敢有不行用心精選。故將不堪老幼起送充數。及徵解不前者。聽臣等就將該府州縣掌印官應拿問者即便拏問。應參究者指名參究。司道官一體論劾。選抽快手。及招募義勇。完日各另自認。五人為伍。十伍為隊。隊有甲。選用官旗。或義勇中間才力稍優者為之。十隊為哨。哨有長。選用官員。或義勇中間才力?優者為之。五哨為營。營有將領。選委都指揮及廢棄將官之素有謀略者為之。仍置把摠官一員。中軍官一員。皆屬將領提調約束。同伍者。務要力足相救。懽足相死。遇難不得獨避。有功不得獨賞。如有在逃及臨敵退縮。與違犯律令者。二人以上連坐同伍。五人以上。連坐同隊應用器械各因所長。時常團操訓練。律其技能。一其心志。作其忠勇雖使之赴湯火而不辭。袵金革而不懼。即名為樣兵。或用充前鋒。或分發為諸軍倡。無弗可者。每年六月初旬。齊赴軍門十月初旬。放回休息。北直隸及各省仍各選委都指揮或賢能指揮一員。管領。各該人役。依期上班。若能殺賊立功。查照兵部題行事例。一體陞賞。前項各役馬匹。官為印烙。上班之日。沿途及所駐去處。例該應付料草。下班休息之日。止令各役自行餧養。不必煩擾有司里甲。仍以七年。或十年為限一次。驗買馬匹。更換騎用。若係陣失及追賊倒死者。官為買補。槽下倒死者。令賠半價。不行用心餧養。及私借與人以致倒死者。令其全賠。仍照軍法責治其陜西一省。亦有軍門雖多民壯義勇恐難一槩行取。廢棄將官。果有堪用者。就令在於標下管隊管哨隨才器使。所帶家丁。聚散不常。難以編入隊伍。南直隸義勇不必起送。止將盤費及鞍馬銀兩逐年解送陽和兵備道以充招募。如此。庶事體曲盡法意流通行之亦自可久矣。再照訪取義勇、雖係兵部原議、而工食鞍馬、軍裝什物、必須畫一處分、別項錢粮、再難措給、惟是抽取快手民壯、可無窒礙州縣額編民壯、多者不下七八百名、快手多者亦不下五六十名、往往為不才有司賣閒歇役、計入其直、以充囊橐、雖稍稱賢者、亦輒以此輩影替祗候措辦薪水、及迎送??山王?來耳、若用之以防秋、於有司似弗便、而邊事則益甚况快手取其一於十、民王取其一於二十、額數在彼、固未見其多損也、

