陈造　又次铦朴翁韵四首

僧床正听晓楼钟，客棹方占上水风。

喧静未须岐出处，与渠心事各冥鸿。

陈造

陈造　又次铦朴翁韵四首

闻为诗魔掩贝多，辞源衮衮倒洪河。

遥知传诵日千纸，淇上高唐无善歌。

陈造

陈造　又次铦朴翁韵四首

婪酣贵宦鲛绡帐，趂屭功名泊浪沙。

谁似朴翁随分过，曹溪水煮赵州茶。

陈造

陈造　又次铦朴翁韵四首

几向西湖舣画桡，冰奁俨受众峰朝。

即今去雁将清梦，飞下长桥更短桥。

陈造

