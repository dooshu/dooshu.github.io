◇宝髻经四法优波提舍翻译记

《宝髻经》者，是大集中之一集也。其宗四法，玄深奥密，天亲菩萨略开其门，是故名为优波提舍。圣自在力，行之彼古，时人处会，出于此今。兴和三年岁次辛酉九月朔旦庚午之日，乌苌国人刹利王种三藏法师毗目智仙、中天竺国婆罗门人瞿昙流支、护法大士魏骠骑大将军、开府仪同三司、御史中尉渤海高仲密、爱法之人沙门昙林道俗相假，于邺城内金华寺，译四千九百十七字。（《释藏》弗十一）

