虞俦　连日大雪独坐有感

低唱谁家帐缕金，何如短棹泛山阴。

天边雁断无留影，泓下龙寒亦懒吟。

着柳便随风作态，欺梅除有月知心。

晴光却喜前村动，春事从今日日深。

虞俦

虞俦　连日大雪独坐有感

呼得苍头数橐金，旋沽村酒过墙阴。

焦琴不鼓知音断，冻笔频呵作意吟。

扰扰漫天空眩目，看看出日为寒心。

凭君试向江边问，又涨晴波几尺深。

虞俦

