○学租

所谓学租、及先贤祠堂书院等地、皆官绅捐俸赀所购、或学宫祠院之闲壤、可垦为田地者、乃召民佃种、而岁取其入以供祭祀、及贫生、就业学徒、为之膳饩其地属学宫、租多入儒学、未尽征之有司、然往往为人侵占、且逋租不纳者、非有司力为清理。未能亩核而升输也。其查之法惟各考志书历稽碑劵。按原界而求之。则尺寸无容匿矣。

