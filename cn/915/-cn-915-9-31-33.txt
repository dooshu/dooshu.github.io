◇常僧景等封侯诏

门下：庐陵王中兵参军事、宣阁将军军主、新除右军常僧景，车骑江夏王参军事、宣阁将军新除右军中郎将薛元嗣，安东庐陵王参军事、振武将军徐元称，假宁朔将军、庐陵王国侍郎、延明主帅殷系宗，前军将军、宣阁格虎队主马广，或气略强果，或志识贞济，或忘家奉国，诚著夷险，方寄戎昭，克清时难。宜命爵启土，以奖厥劳。可封一千户开国县侯，本官新除驱使悉如故。主者施行。（□□□□□□□□。）

