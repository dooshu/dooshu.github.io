杨万里　直宿南宫三首

独直南宫午独吟，祥云淡淡竹阴阴。

小风慢落鹅黄雪，看到槐花一寸深。

杨万里

杨万里　直宿南宫三首

今年秋暑更禁他，无计商量柰热何。

一霎飘萧凉一日，雨来销得几多多。

杨万里

杨万里　直宿南宫三首

秋热连宵睡不成，移床换枕到天明。

今霄不热还无睡，却为宫檐泻雨声。

杨万里

