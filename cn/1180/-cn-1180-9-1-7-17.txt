子衿

三章，章四句


首章讲：淫奔者歌此。曰：





青青子衿，悠悠我心。

青青，纯绿之色。子，指男子。我之子其服青上之衿，乃我所愿见之人也。故我心思之悠悠其长，而不容自已矣。





纵我不往，子宁不嗣音？

我，女子自我。纵我或有故而不得往，子宁可不继续其声问，而信息之相通，于以慰我悠悠之思耶？

二章讲：





青青子佩，悠悠我思。

我之子其服青青之佩，乃我所愿见之人也。故我心思之悠悠其长，而不容或忘矣。





纵我不往，子宁不来？

纵我或有故而不往，子宁可不来会于我，而彼此之相亲，于以宽我悠悠之思耶？

末章讲：





挑兮达兮，在城阙兮。

夫我青青之子衿也，跳跃之轻儇，举动之放恣，在彼城阙之间，诚系吾之思者也！





一日不见，如三月兮。

故我也一日不见，有如三月之久，而不能以为情者矣。使其见不止于一日也，又当何如哉？子之嗣音而来也，乌得不惓惓于望耶？





