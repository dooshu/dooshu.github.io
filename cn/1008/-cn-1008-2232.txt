赵蕃　舟行

下水复上水，暮秋仍早秋。

暂归非去吏，触绪苦添愁。

本乏风雅作，谩于山水游。

经营欲终日，人谓我何求。

赵蕃

赵蕃　舟行

夜来投宿定花浦，乞晓占风更前迈。

波涛汹涌势莫遏。顾视吾舟真若芥。

是时霜威甚可怖，篙师战缩不可耐。

急温浊酒浇肺肝，向者饥寒夫安在。

自怜不比娄师德，未可轻犯垂堂戒。

径搜苦语谢江神，恐惧偷生勿吾怪。

赵蕃

