王珪　立春内中帖子词　皇后阁

正道仪中阃，柔风表六宫。

一倾春日酒，万寿与君同。

王珪

王珪　立春内中帖子词　皇后阁

未染仙人杏，先柔帝女桑。

应知蚕事早，不独门年芳。

王珪

王珪　立春内中帖子词　皇后阁

平桥御水破冰痕，忽觉东风遍九门。

谁道帝家春不早，椒房昨夜已先温。

王珪

王珪　立春内中帖子词　皇后阁

迎得韶光入寿杯，披香华殿倚云开。

只应王母瑶池宴，又送新春宝胜来。

王珪

王珪　立春内中帖子词　皇后阁

雪残宫瓦欲生烟，已觉风光变旧年。

应自东皇报春后，又扶君德进忠贤。

王珪

