滕岑　题钓台对严氏楼三首

扁舟江上几曾经，山崦层楼似画屏。

岂料今为倚楼客，谁能添我入丹青。

滕岑

滕岑　题钓台对严氏楼三首

秘祖高怀傲帝王，远孙依旧晦文章。

不须苦要为官去，看水看山味最长。

滕岑

滕岑　题钓台对严氏楼三首

秋江不许一尘染，只有青山倒影寒。

我欲移家来住此，烦君先为斩鱼竿。

滕岑

