○沙弥十戒法并威仪序



夫乾坤覆载，以人为贵；立身处世，以礼仪为本。君臣父子，非礼不立；防邪止奸，非礼不禁；和国崇婚，非礼不定；逊悌乡邑，非礼不通；师徒朋友，非礼不敬；吊丧问疾，非礼不行。昔先贤垂范，永以为轨，则丧祭之仪，世务之急，是以信行之机，旦夕之要。今世浮游，或轻或重，或深或浅，不谐法则，以致讥论。（《释藏叔》四。）



