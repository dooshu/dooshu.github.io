伤湿叙论

《经》云：湿为停着。凡关节疼痛，重痹而弱，皆为湿着。若气不平，亦使人半身不遂，口眼 斜，涎潮昏塞，此中湿之候也。夫寒热风湿，皆能并合为病，所谓风湿、寒湿、湿温者，其证各不同，为治亦别，不可不辨。若治风湿、寒湿，当发其汗，但微微似汗出，则风湿俱去；若大汗出，风去湿不去，则不能愈；若治单单中湿，只宜利小便，忌不得以火攻并转利。湿家下之，额上汗出，微喘，小便不利者死；若下利不止者亦死。论曰：治湿不利小便，非其治也。

