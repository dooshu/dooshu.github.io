○論光祿寺廚役 【 光祿廚役】

邇者光祿寺卿崔傑、以廚役缺人、移文原籍勾僉非便、欲揀選餘丁千名、人給米四斗、及量收在京善庖者二三百名以充、巳奉俞旨、葢謂止費見役四百人之粮、可得千人也、臣竊以為不然、舊例真正入冊。餘丁聽令在寺。隨同父兄役辦。候父兄有缺之日。隨補食粮。全無在役久近限期。亦無給與粮賞事例。葢出所願欲非強之也。今乃給之食。未是正粮之外。加米四千八百有奇。名為省費。實增費矣。且此輩原有定額。不可多收。如收善庖者濫充此事恐啟冒濫之端恐頃年奉詔查革詐冒之徒夤緣復入隨到隨逃虗費粮賞。非所以明禁令而懲奸欺也宜遵舊額或各省有司亟勾僉缺役以補便

方文襄公奏疏（疏）

方獻夫

