黄庚　端午月山主人酒边即事

窗外葵榴照眼明，香蒲沁酒注银瓶。

自无饮量堪同醉，非慕清名佼独醒。

一日沈湘悲楚客，千年吊古读骚经。

他乡记节聊随俗，艾虎朱行挂户庭。

黄庚

黄庚　端午月山主人酒边即事

时序催人易白头，端阳怀古客添愁。

朱符不写湘累恨，角黍难包楚国羞。

记节何妨斟蚁酒，夺标无复见龙舟。

高歌思远楼前路，掩雨珠帘今在不。

黄庚

