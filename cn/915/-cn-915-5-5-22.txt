◇以王祥郑小同为三老五更诏（甘露三年八月丙寅）

夫养老兴教，三代所以树风化，垂不朽也，必有三老、五更以崇至敬，乞言讷诲，著在史，然后六合承流，下观而化。宜妙简德行，以充其选。关内侯王祥，履仁秉义，雅志淳固。关内侯郑小同，温恭孝友，帅礼不忒。其以祥为三老，小同为五更。车驾亲率群司，躬行古礼焉。（《魏志·高贵乡公纪》）

