曹彦约　魏总干嘉父以果斋求诗为赋二章

请言山下出泉蒙，蒙养从来有圣功。

三德知仁非好勇，六爻险止要时中。

申枨有欲刚安在，曾子地仁毅不洪。

以果名斋兼众德，力行方见古人风。

曹彦约

曹彦约　魏总干嘉父以果斋求诗为赋二章

偶向斋名见一斑，其中蓄德尚多端。

讲明自有安心要，出处还须中节看。

持以赠君成我拙，归而求此有兄难。

当年射策对间意，暴虎如由胆亦寒。

曹彦约

