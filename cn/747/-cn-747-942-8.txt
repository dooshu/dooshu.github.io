○王宗彖等下会醮六甲词

臣等早以庸虚，志希元奥，凝心妙道，归命真乘。参六甲之秘文，慕长生之要旨，而寄身名宦，莫遂精修。三元四始之辰，香灯或阙；五腊六阳之会，存注莫专。恐兼故杀误伤，仍有前冤往债，或行年厄运，或宿曜灾期，曾未尾陈，但增忧惕。敢以下会吉日，醮希恩。伏冀五帝高尊，降流祯福；六甲真吏，洗涤罪瑕。上生籍於天曹，削死名於地简；举家蒙，七祖生天；禄算增延，公私贞泰。永勤焚炷，以答元慈。不任。

