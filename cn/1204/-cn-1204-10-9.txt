◎高季迪题朱竹

画家朱竹始於东坡，前此未有所本。宋仲温在试院於卷尾声扫得一枝，笔态甚奇，故张伯雨有"偶见一枝红石竹"之句。管夫人亦写悬崖朱竹一枝。杨廉夫题云："网得珊瑚枝，掷向谷。明年锦衤朋儿，春风生面目。"高季迪扣舷集中，亦有题朱竹画卷水龙吟云："淇园丹凤飞来，几时留得左翼。箫声吹断，彩云忽堕，碧云犹隔。想是湘灵，泪弹多处，血痕都积。看萧疏瘦影，隔帘欲动，浑似落花狼藉。莫道清高也俗，再相逢、子猷还惜。此君未老，几寒犹有，少年颜色。谁把珊瑚，和烟换去，琅千尺。细看来不是天工，却是那、春风笔。"［书画记］

