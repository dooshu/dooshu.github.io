4.吉祥草

丛生，不拘水土石上俱可种。色长青，茎柔，叶青绿色，花紫，蓓结小红子，然不易开花。候雨过，分其根种于阴崖处即活，惟得水为佳。亦可登盆，用以伴孤石灵芝，清雅之甚，堪作书窗佳玩。或云花开则有赦，一云花开则家有喜庆事。人以其名佳，多喜种之。或云吉祥草苍翠若建兰，不藉土而自活，涉冬不枯，杭人多植瓷盎，置几案间。今以土栽有岐枝者。非是。

〔附录〕吉利草。形如金钗股，根类芍药，最解蠹毒，入广者宜备之。

【诠释】

吉祥草，又名观音草、松寿兰，系百合科多年生草本，学名Reineckea carnea。茎匍匐于地表。叶丛生于匍茎的顶端或节上，线形。生于花茎下部为两性花，上部为雄花。秋末冬初开花，花后结紫红色球形浆果。

