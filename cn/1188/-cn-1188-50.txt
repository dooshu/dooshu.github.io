○高岱

高岱，字鲁瞻，会稽人。世袭历海所百户，而岱为崇祯庚午顺天榜举人。数上公车，不得志，返越。闻城下，遂不食。

及瞑，呼子朗诀曰：“吾世受国恩，国亡与亡，义也。”郎跪而请曰：“大人教儿忠孝，国不可无臣，家亦不可无子，请先大人死。”遂奔偁江。兄澄追之曰：“弟！止，止！余长子当随父死，汝次当奉母。”郎厉声曰：“兄！死与养孰难乎？弟为其难者。”跃入水死之。

