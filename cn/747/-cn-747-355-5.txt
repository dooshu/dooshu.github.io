○对元日奏事上殿不脱剑履判

夷夏一体，正朔同班。车服旌旗，光分五第；声明文物，照临百官。国家庶绩其凝，四聪咸达。九重清问，每降於丝纶；万人自奏，方闻於复逆。景以位阶丹陛，得奏青蒲。竹帛未书，既非子孟之锡；剑履不脱，须良夫之刑。且道在守官，物惟藏礼。夫子相卫，先在於正名；谢息守成阝，无闻於假器。既紊彝典，须严科。

