○寄周中丞备御闗口

牙旗高建白羊东。鼓角殷殷瀚海空雪后锦裘行塞外月明清啸满楼中幕南五部思归义。蓟北诸军尽立功。燕颔书生人共羡。一朝投笔去平戎。

【舒章曰三四语亦近中唐而意景新爽】

【辕文曰雪后二语秀切第六句率】

【卧子曰任少海有一联云老去自吹秦■〈觱〉篥西征曾比汉嫖姚悲凉历落不减少陵而全首不甚称附见于此少海名瀚应德同年也】


