◇　上书请令入谷赎罪

国兵在外，军以夏发，陇西以北，安定以西，吏民并给转输，田事颇废，素无馀积，虽羌虏以破，来春民食必乏。穷辟之处，买亡所得，县官谷度不足以振之。愿令诸有罪，非盗受财杀人及犯法不得赦者，皆得以差入谷比八郡赎罪。务益致谷以豫备百姓之患。

（《汉书·萧望之传》，又见《艺文类聚》五十四。）



