◎戴法兴

法兴，会稽山阴人，元嘉中为尚书仓部令史。大将军彭城王义康以为记室令史。义康败，历孝武征虏抚军记室掾，随府补南中郎典签。孝武建义，转参军，及即位，以为南台侍御史兼中书通事舍人。孝建初加建武将军南鲁郡太守，大明中封吴昌县男，转员外散骑侍郎、给事中、太子旅贲中郎将。废帝即位，迁越骑校尉，为阉人华愿儿所谮。免，寻赐死，泰始二年追复封爵，有集四卷。

