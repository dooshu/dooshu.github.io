◇又与释智ダ手书

静惠和南：更雪寒重，愿礼忏不乃仰疲。弟子眩恍无理，真观法师愿得入山摄虑禅寂。今以彼书仰呈，裴公又正束装，待小晴通，便当就路。但观公非唯义解，又诵《法华》，既朗慧灯，方澄定水。仰惟梨，德侔安远。道迈光猷，遐迩倾心。振锡云聚，绍像法于将坠。以救昏蒙，显慧日之馀光。用拯浇俗，兼孔山阴舍良田以供耕垦，姚宝安舍净财以给菹菜。禅堂行就修缉，粮廪不虑阙无。诸善因缘，亦各随喜。弟子劣薄，竭诚供养。愿勿以资亻待继意，徒众为忧。凭兹福业，庶遣烦劳；藉此熏修，冀荷冥。弟子陈静惠和南。（《释藏》起字二号，《国清百录》二，又缨字□号。《续高僧·智ダ传》载有九句。）

