方回　早起

调和风雨顺星辰，幸是人间自有人。

老赖独眠无疾病，閒能早起更精神。

胸中羲后先天易，物外坞不太古民。

颇怪吾庐旧山色，不随时世与俱新。

方回

方回　早起

万事峥嵘入夜思，稍欣无病且无饥。

山田望稔秋收近，暑月乘凉早起宜。

暗捻须髯惊露湿，倦爬疥癣喜风吹。

买薪汲水营蔬茹，草草盘餐了一炊。

方回

方回　早起

窗曙书灯暗，閒居免报衙。

争鸣百舌鸟，各占一枝花。

寝内儿犹睡，厨中物未赊。

露寒衫袖湿，倚遍石栏斜。

方回

