○李卫公靖

有隋之末，群盗炽。帝怒震发，五星从太白，焕照参野：将有圣人，兵定天下。金精下射，猛毅感激。李公矫矫，从此奋迹。跃於中原，王者则获。闰士不死（初公不利於我，帝戮之，壮其言而免。壮士，公自称），唐威载赫。帝曰汝杰，致天之罚。手付金钺，俾往式遏，不庭则杀。如飙发发，如火烈烈。摧枯烁雪，应鼓如截。远若荆巫，险若江湖，强若匈奴。莫不率从，莫不震恭。车书混同，氛荡空，卫侯之功。功则维何，威明惠和。策勇驾智，长驱仁义。仁义旷荡，帝王之将。万古曷瞻，铁山。

