杨万里　送颜几圣龙学尚书出守泉州二首

听履星辰北斗寒，三能只隔寸云间。

周家冢宰均四海，汉制尚书本百官。

鵷鹭班齐瞻进步，凤凰池近却飞还。

河图冠出西清上，莫作寻常五马看。

杨万里

杨万里　送颜几圣龙学尚书出守泉州二首

我昔绫衾下直时，公为壁水大宗师。

清风明月行乐耳，布袜青鞋随所之。

颠倒壶觞留落日，翻腾山水入新诗。

我来公去如相避，送眼行尘不得追。

杨万里

