【神仙篇】

徒闻石为火。未见坂停丸。暂数盈虚月。长随昼夜澜。辞家试学道。逢师得姓韩。阆山金静室。蓬丘银露坛。安平酝仙酒。渤海转神丹。初飞喜退凤。新学法乘鸾。十芒生月脑。六焰起星肝。流（《诗纪》云。一作飞。乐府阙流字。）琼播疑俗。信玉类阳官。玄都宴晚集。紫府事朝看。谢手今为别。进怜此俗难。（○《乐府诗集》六十四。《诗纪》九十三。）

