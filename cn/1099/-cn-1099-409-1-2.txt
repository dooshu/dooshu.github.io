○再復黃內翰白夫書 【 鹽筴】

承手教、詢及鹽筴之端委、大約初制甚善。屢易法則弊竇日滋。而國無賴焉。往事更僕。未可數也在隆慶初、廷議選擇二三大臣。載璽書、顓理鹽屯。居歲餘一籌莫展。並乞疾以去。巳而詢之其人。皆言鹽筴列在歲入正額。無能別法。為之轉移。故輸粟各邊。議减引價。及以丁蕩銀兩。聽各塲收買餘鹽之論。雖經條剌題議。付之紙上物。皆云無可施行者勞苦常在人先功名常在人後則人孰肯任勞而就鈍然亦其人無素籌于胸中取决司道一時之申議司道官如方升之日利于竟登霄漢不耐以此身任事而叢論議者之口即二三大臣無如之何第以惜民仍舊之說愽一老成持重名指出病源即如比年京東之營田徐濟之膠河皆此套也若使如管敬仲宛財之意。別有所貯以為之代。而得計倪劉晏者任之。通融消息。初制必有可復夫鹽猶之泉也。當使如泉四布。流溢。上下。用以裕國。國愈富。用以足民。財愈多。如此大海乃不能宣通其利。而設厲禁于民。生食用之物。此不為敬仲笑乎。又何拙也。文學之論。大夫之言各有所偏所以相佐愚以為可兩用而兩無妨也其在吾郡原有轉運分司專管嘉興□路。又批驗商引。及鹽捕等項郡邑皆有專官。其田蕩歲課冊籍。胥吏具在可覆也。第自清丈來中有二端。一則奸欺大姓。指田為蕩。利于高阜。而隱脫其膏腴之壤。二則官司偏執。又丈蕩作田喜于清查溢額以稱一日能察之譽此亦不能免故鹽平二縣。多有田蕩混淆之弊。小竈因而失業。舊冊因為弊藪者甚眾。然此又其小者耳。乃自條鞭來。議將船鹽等銀。加于田上。以便廵鹽使者。易了事。無苛求此亦有司之自為筭耳。而捕鹽之禁。因以大弛者幾二十年。大戶不廵徼。弓壯等皆有月例。無敢誰何。奸狼鹽豪。糾結尚??與。寅昏無忌。東起上海。南至太倉。中通震澤諸湖支河千百道。往來若飛。每一夥興販。舟動以百。人動以千。積而計之。舟動以數千。人動以數萬。往往聚諸不逞。今亦未嘗見有此等事此議切於通泰而未必合于江南也窃王?大利器。鹽出盜歸。甚且通于各沙。入于各島。與海上之兵寇相表裏。天下常如此則可。設使一日有事。如勝國時。張方諸寇。可勝道哉。故各郡之大夥盜羣。大抵皆藏身鹽豪之間、湖海之濱、若廵鹽使者、稍為銷彌抑制之。此百世之慮矣。今者志事、萬一難以發凡起例。或于物產中。徐及鹽筴之強梗。蠶絲之織造。如太史貨殖、當必有補于地方。?見太倉志、畧有蠡母傳、言蚕事也。不審尊裁、謂之何、

