○为凤阁侍郎王主庆进书法表

臣某言：奉墨敕，令臣家所有书法，并将进来。但臣家书法，属隋季乱离，并多坠失。臣十代再从伯祖羲之书，先有四十馀纸，贞观十二年，太宗文武皇帝购求遗迹，臣亡父先臣私直并将奉进，一不敢留。今之所存，惟有一卷，并臣十一代祖导已下书一帙十卷，谨随状进上。但臣弓冶不嗣，堂过媳然。虽奉纳楹，多逢坏壁，亡失之外，所馀无几，私珍缇袭，方遗子孙。不谓两曜回光，九霄俯听，曲延采拾，遂登旒，使千载遗宝，重增於光价；九泉深隧，更奉於恩渥。宠被私门，荣г异代，怀恩慕远，感佩兼深。臣方庆诚惶诚恐顿首顿首死罪死罪。谨言。

