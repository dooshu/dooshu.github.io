【赐宣徽南院使淮康军节度使张尧佐乞知西京不允诏〈五月二日〉】

敕尧佐：省所奏“臣皇三年内授宣徽南院使、判河阳军州事，未满任，蒙诏赴阙供职，至今六载，自量尸素，深不遑宁。近知西京阙人，未有除授，伏望特赐差委”事，具悉。宣导徽猷，任亲而事简；居留京邑，地要而务繁。惟予眷遇之臣，方处清闲之职。载披来牍，深识乃诚。虽奋其聪明，尚足以临莅；而待我耆艾，宜有以优游。实嘉尽瘁之心，难徇谦之意。所乞宜不允。故兹诏示，想宜知悉。

