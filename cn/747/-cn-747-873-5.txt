○太庙柱坏奏

臣见太庙署申：“十月二十七日夜，元宗室鸣震。及晨捡行，柱础破裂四片，栋宇如故。”再捡行与前状同者。臣窃见中夏以来，水潦浸溢，垣墙倒坏。陛下动明发之怀，羌亲贤修奉（疑）。此则又以见陛下虔奉祖宗，非谓简慢祭祀。今庙室鸣震，柱石破裂，陛下宜遵恭俭之风，克守纯固之业。将垂鉴诫，畏敬神灵。

