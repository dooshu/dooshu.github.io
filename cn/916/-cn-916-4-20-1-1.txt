【代答张君祖诗】

〖《诗纪》据广弘明集编入陈诗。今改列於此。说见前。〗

省赠法κ诗。经通妙远。□□清绮。虽云言不尽意。殆亦几矣。夫诗者。志之所之。意迹之所寄也。忘（广弘明集作志。注云。三本、宫本作忘。）妙玄解。神无不畅。夫未能冥达玄通者。恶得不有仰钻之咏哉。吾想茂得之形容。虽栖守殊途。标寄玄同。仰代答之。未足尽美。亦各言其志也。其辞曰：真朴运既判。万象森已形。精灵感冥会。变化靡不经。波浪生死徒。弥纶始无名。舍本而逐末。悔吝生有情。胡不绝可欲。反宗归无生。达观均有无。蝉蜕豁朗明。逍遥众妙津。栖凝於玄冥。大慈顺变通。化育曷常停。幽闲自有所。岂与菩萨并。摩诘风微指。权遒（广弘明集作道。注。明本云。一作遒。）多所成。悠悠满天下。孰识秋露情。（○广弘明集三十、《诗纪》一百七并作庾僧渊。）

