刘克庄　挽参与蔡公三首

蔡公遂委笃，朝野共嘘欷。

子不税冕去，王将以衮归。

风涛如此急，人物眇然稀。

自古难全传，今无一可讥。

刘克庄

刘克庄　挽参与蔡公三首

磊落多奇节，源流自父师。

力扶举幡士，显拒卖珠儿。

无复金瓯覆，空令玉钺悲。

太常谁议谥，可不采吾诗。

刘克庄

刘克庄　挽参与蔡公三首

昔任高阳里，登堂执束修。

深知二郎故，曾接两翁游。

面棘新班峻，然藜旧话休。

空藏笥中帖。世世宝银钩。

刘克庄

