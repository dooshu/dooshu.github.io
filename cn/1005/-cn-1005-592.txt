张閏　以道次韵因再和二首

秋林何翅一般香，楚思无穷属野航。

不必再参庞老语，要须先坐接舆狂。

青灯渐向韦编熟，白露初添玉井凉。

久矣荡除人我相，莫疑高尚鄙侯王。

张閏

张閏　以道次韵因再和二首

顷年寻地喜初来，墙下松飘满迳钗。

屈指五经寒暑候，教人一扫利荣怀。

南湖又共诗翁住，东寺须连单位排。

独景未尝瞒昧得，肯从颜氏学心斋。

张閏

