陆游　霜风

霜风近海夜飕飕，敢效庸人念褐裘。

关吏虽通西域贡，王师犹护北平秋。

黄旗驰奏有三捷，金印酬功多列侯。

愿补颜行身已老，区区畎亩亦私忧。

陆游

陆游　霜风

十月霜风吼屋边，布裘未办一铢绵。

岂惟饥索邻僧米，真是寒无坐客毡。

身老啸歌悲永夜，家贫撑拄过凶年。

丈夫经此宁非福，破涕灯前一粲然。

陆游

