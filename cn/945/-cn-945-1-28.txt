己亥年郡中夏旱徧祷羣望喜有甘泽之应

旱魃偏为虐阳乌益以骄何曾柱础润惟恐土山焦请祷弥增洁隂灵亦孔昭云兴不待族风细欲鸣条隐辚雷车转霏微雨足飘层隂?匝野鸿霈近连宵庭树含佳色村田长善苗藓痕缘屋壁泉脉吐山椒辙鲋那忧涸园蔬岂待浇官渠逗水急客路裛尘销掾吏阶前贺耕夫壠上謡秋成知有幸岁欲近玄枵

