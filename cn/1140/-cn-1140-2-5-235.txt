柬毛大可客舍

独俯江流望翠微它乡几岁换春衣身随麋鹿家仍破髪短星霜客未归积雨孤城黄鸟歇平沙野寺白鸥飞山中桂树今憔悴何处攀援可息机

临江春暮讲学龙冈书院示诸子【时连雨适晴】

讲席春风四坐生弦歌一日满江城萧滩帆落争来客合皁峰开特放晴经学自知惭士匄时贤应复有康成龙冈鹿洞元相接高会重含异代情

