戏赏：

内臣有进小儿风车之戏，值不一钱。上喜其扬转，赏千金。群阉艳之，募制银舟，注酒帆举，机捩巧绝，费百金，上善之。而向之戏车，狎久生厌，即停赏进银舟者，其人大失望。司礼太监田义颇洽上心，尝跨马，命义操棰从。既弛勒，义求犒，予之干金。一日命义跨马，上自操棰从之，事讫亦索犒，义知其指，大有所馈。



