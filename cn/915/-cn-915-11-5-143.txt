◇立僧尼制诏（太和十七年）

门下，凝觉澄冲，事超俗外，渊摸崇颐，理寄忘言。然非言何以释教，非俗何能表真，是以三藏舒风，必资戒典。六度ゼ化，固凭尺波。自象教东流，千龄以半。秦汉俗革，禁制弥密。故前代英人，随宜兴引，时轻时重，以阐玄奥。先朝之日，尝为僧禁，小有未详，宜其修立。近见沙门统僧显等，自云欲更一刊定，朕聊以浅识，共详正典。事起匆匆，触未详究。且可设法一时，粗救俗习；须玄白一同，更厘厥衷。（《初学记》二十三。案：《魏书·释老志》：「十七年，诏立僧制四十七条。」）



卷六

◎孝文帝（四）

