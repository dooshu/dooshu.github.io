【附】

南山矸。（矸。《书钞》作[忄癸忄癸]。《文选》注作嵯峨。御鉴作粲。）白石烂。（烂。《书钞》作烂烂。）生不逢（《文选》注作遭。）尧与舜禅。短布单衣适至骭。从昏饭牛薄（《书钞》作至。）夜半。长夜漫漫（《史记》注作曼曼。《文选》注作暝暝。）何时旦。（○《史记》邹阳传应劭注。《书钞》百六。又《文选》十八啸赋注并引应劭注。《诗纪前集》一。又《御览》八百九十八引《史记》引禅、骭、旦三韵。）沧（《书钞》作康。）浪之水白石粲。中有鲤鱼长尺半。弊（《书钞》作谷。《类聚》作毂。）布单衣裁（《御览》或作适。）至（上四字《御览》或作衣裳不覆。）骭。清（《御览》或作终。）朝饭（《御览》或作饮。）牛至夜半。黄犊上坂且休息。吾将舍汝相齐国。（○《书钞》百六引三齐略记。《类聚》四十三。《诗纪前集》一。又《书钞》百二十八引三齐略记。录骭韵一句。《御览》六百九十一、九百三十六引半、骭二韵。○逯案。三齐略记谓康浪水在齐城西南。其下经甯戚饭牛歌。则作康浪者是。以人习知沧浪。故误。）

出东门兮厉石斑。（《文选》注作班。）上有松柏青（淮南注作清。）且兰。（淮南注作闲。《文选》注作兰。）鹿布衣兮□缕。时不遇兮尧舜主。（《文选》注脱主字。）牛兮努力食细草。大臣在尔侧。吾当与尔适楚国。（○淮南道应训许慎注。《文选》十八啸赋注引《淮南子》。《诗纪前集》一。○《诗纪》原注云。此首见刘向《别录》。逯案。此说非是。盖啸赋甯子捡手而叹息下注先引刘向《别录》。次引《淮南子》及此歌。冯氏不察。故有此误。）

南石粲。白石烂。短褐单衣长至□。生不逢尧与舜禅。终日饲牛至夜半。长夜漫漫何时旦。（○《御览》五百七十二引《淮南子》。）

【失题】

〖孔子游於隅山。见取薪而哭。长梓上有孤鹣。乃承而歌之云云。○逯案。此叙及左列歌辞出於类要。《诗纪》据之编入前集卷一。检北堂《书钞》所录琴操逸文。与此叙文相合。仅隅山作[□葛]山而已。可见类要所载即琴操无疑也。今据两者合为一篇。〗

鹓彼鸣鹣。在严山之[□金]。（○风雅逸篇五引类要。琴操补遗。《书钞》一百六。○逯案。琴操补遗。又据《类聚》载琴操逸文云。孔子游於泰山。见薪者哭甚哀。孔子问之。薪者曰：吾自伤故哀尔。当亦此篇之遗。）

【附】

