崔敦诗　淳熙八年端午帖子词　太上皇后合六首

菰黍团云白，菖花剪玉长。

晚凉新月上，水殿按霓裳。

崔敦诗

崔敦诗　淳熙八年端午帖子词　太上皇后合六首

海上千年实，峰头十丈花。

年年当令节，同献玉泉家。

崔敦诗

崔敦诗　淳熙八年端午帖子词　太上皇后合六首

翰墨消长日，尊罍占远风。

纖尘吹不到，人在玉壶中。

崔敦诗

崔敦诗　淳熙八年端午帖子词　太上皇后合六首

宝月骖鸾采结垂，朝来新写上皇诗。

金盘有露凉生是，玉宇无尘冻解迟。

崔敦诗

崔敦诗　淳熙八年端午帖子词　太上皇后合六首

水晶宫阙净涵虚，历历南风度玉除。

金井辘轳声欲晓，内人来奏问安书。

崔敦诗

崔敦诗　淳熙八年端午帖子词　太上皇后合六首

万年枝下绿阴长，拂石时来坐晚凉。

别殿筌歌催宴早，千门铺月静焚香。

崔敦诗

