姚勉　送同窗赵章甫上舍入京

正谊群英自蔼然，喜君已是着先鞭。

翼抟北海三千里，身在西雝尺五天。

学舍快升优褐上，酒楼莫恋软红边。

双亲教子相期切，成取功名趁妙年。

姚勉

姚勉　送同窗赵章甫上舍入京

一咖西湖又见春，梦魂长是绕湖滨。

为烦竹阁措题墨，更向梅花道故人。

槐市旧游休复问，龙门佳客尚能新。

明年傥共昕庭对，愿过当时蔡与陈。

姚勉

