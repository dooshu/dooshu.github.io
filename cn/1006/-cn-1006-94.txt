张嵲　高司业二首

春浮花气拥门阑，星昴神嵩瑞世间。

一字梦灵通洛学，诸儒文弊隔贤关。

巨源淳德真金玉，吏部高名信斗山。

此去致君尧舜上，黑头卿相自朱颜。

张嵲

张嵲　高司业二首

旌头落尽少微明，追复成均雅颂声。

诏起儒宗高一代，礼隆师范表诸生。

拾遗柱史当螭立，润色纶言倚马成。

行氢荷囊多献纳，要将文彩助升平。

张嵲

