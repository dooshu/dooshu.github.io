○新設河池守備記 【 守備公廨】

此篇於江北軍政有裨故存之

上嗣位十有二年秋九月江淮間遊民失業、負販私鹽乘時橫毒流池河紅心大柳間、時南京英武飛熊廣武諸衛屯軍惟錯處、咸與彼各言其衛、其衛言諸南京內外守備、暨參贊機務官、曰、國家洪武初有詔江北濠滁和泗巢淝江浦諸郡縣民稀少、其田曠邈不盡墾。宜分置屯田以藩屏京城。伏兵畿甸便。於是分錦衣龍驤天策留守飛熊英武瀋陽廣武四十二衛諸處。而英武衛坐紅心。飛熊衛池河。廣武衛大山。三衛相距各三十里許。奕星載羅。項背相望。時詔都指揮一人往來督耕且捕盜賊。號治安。然限長江。法又漸弛。都指揮不時至。遂稍陵遲。正統間朝議諸屯軍饒而人逸。乃籍丁男壯者發南京教塲操練。歲為常。成化中增置御史廵視。都指揮遂為冗員。不復至。正德庚午辛未間。劇賊劉六等剽刼鄉邑。勢寖熾。所司議還諸軍操京營者。使即其地教習。時攸賴。其後賊平。罷莫行。今故操教塲遺址尚在可覆。三衛吏士愚願修復故事。請都指揮往來如故。益發軍舍隙丁為兵族而教之以捍禦奸侮。濳消禍釁。三衛不勝大願。於是守備南京太子太保魏國徐公某、泊參贊机務南京兵部尚書劉公某皆謂然、上疏闕下曰三衛言是、然都指揮往來無常處不便、且兵屯須餉、臣等愚請置都指揮廳事給軍餉、畧如軍營法、著為令、式垂永永、　上下兵部議、兵部議曰、南京守備參贊言不妄、宜如請然斯事体重應、兵馬錢穀營繕為費鉅、非僉同輿恊不可、請行南京戶部工部會、諸臣申覈、二部覈其寔、曰三衛言是、諸臣請不妄、謹請即三衛適中池河地創守、備都指揮廳事。而修故教塲址。軍餉計月為斗凡四。調給行餉三斗。率出戶部歲收諸軍租銀錢。衛選指揮一人。千百戶二人。分隸軍人千二百名。馬一百五十匹。他請指揮為把總。繕費出工部。　上皆報可。于是今武選司郎中朱君某等寔先後經營底績、其歲月材用屋宇之數、具載碑陰中、是時守備缺員、兵部謂茲宜得人、乃疏南京府軍前衛指揮夏忠楊某名請　上以命忠、　賜璽書使佩而行事、若曰茲余實?爾以重負、毋余忝、其惟督屯力耕毋沒、其惟詰奸言?几盜毋枉、若盜賊寔生、其附邇郡縣廵司兵壯、惟爾督毋爾違、爾毋或忝茲、慎之哉、忠奉　命夙夜惟慎與勤、盜賊遁藏、閭井晏息、三衛吏士、具胥以喜、恐後怙平侈治、復玩而懈如前人、乃思伐石以紀、視後世、詞曰　皇祖革命。闢寓中土。張置府衛。曰藩京輔。相茲淮南。綿亘夷膴。詔置屯田。聯其什伍。軍實載揚。餽餉弗窶。威加遐邇。富藏外庾。既法中墮。淪胥用蠱。亦或申飭。終莫能樹。自頃盜生。害及羔羖。百爾有位。思緝用撫。詢謀僉同。惟謀卒??某。展矣陳力。奄忽百堵。惟時虎臣。實始開府。以屏留司。以彌遐祜。我歌此詞。式告眾甫。垂之罔極。萬??冀弗齲。

