程公许　小圃茅亭初成即事十绝句

手劚西墙择地偏，疏篁惯与养风烟。

锄荒当得经纶否，聊作仙曹小有天。

程公许

程公许　小圃茅亭初成即事十绝句

一时花木斩新栽，露萼烟苞逐渐开。

好事人人能爱惜，莫教容易拥蒿莱。

程公许

程公许　小圃茅亭初成即事十绝句

小筑分明是隐沦，何妨随分乐青春。

诸君莫笑茅茨陋，野意萧疏更觉真。

程公许

程公许　小圃茅亭初成即事十绝句

诗情不惯吏尘器，心事偏辽野趣幽。

纵使酒尊空北海，客来一笑也风流。

程公许

程公许　小圃茅亭初成即事十绝句

海棠数点渐娇春，匝地何时簇锦茵。

不耐汲泉劳日谭，夜来一雨陡精神。

程公许

程公许　小圃茅亭初成即事十绝句

未能手剑血长鲸，只合瓜田老邵平。

斗粟驱人成底事，漫将吟啸寄高情。

程公许

程公许　小圃茅亭初成即事十绝句

鉴池取月未伤廉，何必莲峰诧藉船。

少待清渠通绿溜，醉歌绿幰鉴明蠲。

程公许

程公许　小圃茅亭初成即事十绝句

北风眯目涨烟尘，寒勒花容也自颦。

袖手何有供划檄，等间题遍锦江春。

程公许

程公许　小圃茅亭初成即事十绝句

五百风光巧作寒，晚春未可试衣单。

只应杀气迷关栈，便觉人情有两般。

程公许

程公许　小圃茅亭初成即事十绝句

醉里眉攒万国愁，杜陵聊复傲沧洲。

扶持何代无人物，鱼鸟飞觉得自由。

程公许

