得贻上扬州书却寄【时自白下至吴门并有游记】

渔洋山人海鹤姿一卷氷雪忘朝饥我怀君日君思我千里同时各有诗楚江十月梅花早折寄踌躇嗟远道素书珍重来章门美人托赠皆香草男儿作吏絶可怜登临啸咏谁能兼吴会山川好无数一时将去何不亷长风吹箨岁已晩爱君止愿加餐饭报书却付庐山云送到?关勿辞远

