周起


起字万卿，淄州邹平（今山东境内）人。举进士。通判齐州。累官右正言。真宗东封泰山还，近臣率颂功德，起独上书陈警戒。历知数州府。官至枢密副使。卒年五十九，谥安惠。家藏书至万馀卷。能书，弟超亦能书，皆为世所称。善为文，有文集二十卷。王安石临川先生文集卷八十九有神道碑，宋史卷二百八十八、齐乘卷六有传。又有丽水人周起，绍熙四年（1193）进士。见商务印书馆影印清乾隆刊浙江通志卷一百二十六。味词意，此词作者，当是前人。

蝶恋花

岳佐星储生佐圣。真道宏才，济世功各盛。久践机衡宣密命。逢时力赞无为政。

明主得贤朝野庆。昼按从容，帝宠何人并。早晚紫垣持国柄。民瞻共荷三台正。







