白头吟



汉蜀郡临邛富人卓王孙氏，女文君新寡。成都司马相如意之，辅临邛令，抱琴造其家，弹求凤操挑之。文君知音欲妻之，父母嫌贫不许，因连骑奔归成都。相如家徒壁立，文君不乐曰：「先生从吾兄弟假贷，亦足为生。」遂之临邛卖酒。文君当垆，相如涤器，卓公耻之。不出，或曰：「长卿文君何辱之有。」卓公与钱百万，使归成都。后将赴选，过升仙桥，题柱曰：「大丈夫不乘驷马车，不复过此轿。」献《子虚赋》于孝武帝，拜为郎，迁文园令。至中年，将娶妾，文君作《白头吟》哀之。其一曰：



晓如山下云，皎若云间月。



良人有两意，故与相袂别。



其二曰：



今日斗酒问，明日沟水头。



蹀躞沟水上，沟水东西流。



其三曰：



凄凄复凄凄，嫁女不须啼。



头边一心人，白头不相离。



文君作此自伤，相如感之，不复置妾。



