阳枋　赴大宁司理贽俞帅

见说三关息虎貔，风高白产卷旌旗。

擎天磔柱瞿唐险，保蜀夫模阵石奇。

誓出离山禽仲达，肯屯汉口学姜维。

枕戈心事闻鸡起，未必间眠听竹枝。

阳枋

阳枋　赴大宁司理贽俞帅

入手青衫愧壮颜，悠悠底事白云间。

有心文字几千卷，适意茅茨三两间。

可奈红尘飞白羽，不容黄叟卧青山。

欲从宁水成仙骨，趁得先生未出关。

阳枋

