楼钥　杨花

杜门无绪看芳菲，见说杨花满路飞。

谢汝不随人冷暖，因风翻舞到柴扉。

楼钥

楼钥　杨花

雨压轻寒春较迟，春深不见柳绵飞。

忽然飞入閒庭院，疑是故人何处归。

楼钥

楼钥　杨花

柳绵无数糁枝头，日暖随风扑画楼。

万象可观惟有雪，喜看清昼满空游。

楼钥

楼钥　杨花

为我轻攀绿柳枝，带花低护笑携归。

日长深院微风动，要看鬆绵当面飞。

楼钥

楼钥　杨花

野芳庭草是生涯，老去只宜闲在家。

几日惜春留不住，小鬟为我拾杨花。

楼钥

