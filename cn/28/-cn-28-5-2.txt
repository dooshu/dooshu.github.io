志


《礼志》

祭东：国俗，凡祭皆东向，故曰祭东。

敌烈麻都：掌礼官。

旗鼓拽剌：拽剌，官名。军制有拽剌司；此则掌旗鼓者也。

爇节：岁时杂礼名。

九奚首：奚首，营帐名。

食羖之次：大行殡出，群臣以羖羊祭于路，名曰食羖之次。

礻厌祭（上于琰切）：凡出征，以牝牡麃各一祭之曰礻厌，诅敌也。

勘箭：车驾远归，阁门使持雄箭，勘箭官持雌箭，比较相合，而后入宫。

檐床：一人肩任曰檐，两人以手共舁曰床。

攒队：士卒攒簇，各为队伍。

方裀、朵殿：凡御宴，官卑，地坐殿中方墩之上；其不应升殿，则赐坐左右朵殿。

地拍：田鼠名。正旦日，上于窗间掷米团，得只数为不利，则烧地拍鼠以禳之。

乃捏咿儿　正月朔旦也。

忄里里尀忄甲读作狎，尀读作颇。二月一日也。六月十八日宴国舅族，亦曰忄甲里尀。

陶里桦：上巳日，射兔之节名。

讨赛咿唲：重午日也。

赛伊唲奢：日辰之好也。

捏褐耐：犬首也。

必里迟离：重九日也。

戴辣：烧甲也。

炒伍侕尀：战名也。

卓帐：卓，立也。帐，毡庐也。

《百官志》

石烈辛衮：石烈官之长。

令稳：官名。

弥里马特本：官名，后升辛衮。

麻普：即麻都不，县官之副也，初名达剌干。

知圣旨头子事：掌诰命奏事官。

提辖司：诸宫典兵官。

皮室：军制，有南、北、左、右皮室及黄皮室，皆掌精兵。

厅房：即工部。

梅里：贵戚官名。述律皇后族有慎思梅里、婆姑梅里，未详何职。

抹鹘：瓦里司之官。

先离挞览：奚、渤海等国官名，疑即挞林字讹。

《营卫志》

象吻：黄帝治宫室，陶蚩尤象置栋上，名曰蚩吻。

瓦里：官府名，宫帐、部族皆设之。凡宗室、外戚、大臣犯罪者，家属没入于此。

抹里：官府名。闸撒狘亦抹里官之一。

算斡鲁朵：算，腹心拽剌也。斡鲁朵，宫也。已下国阿辇至监母，皆斡鲁朵名；其注语，则始置之义也。

国阿辇：收国也。

夺里本：讨平也。

耶鲁碗：兴旺也。

蒲速碗：义与耶鲁碗同。

女古：金也。

孤稳：玉也。

窝笃碗：孳息也。

阿斯：宽大也。

阿鲁碗：辅佑也。

得失得本：孝也。

监母：遗留也。

《地理志》

属珊：应天皇后从太祖征讨，所俘人户有技艺者置之帐下，名属珊，盖比珊瑚之宝。

永州：其地居潢河、土河二水之间，故名永州，盖以字从二从水也。

鄚颉（上慕各切，下胡结切）：渤海郡府名。

且虑（皆平声）兴中府县名。

貕养（上音奚）：幽州泽薮名，见《周职方》。

菑、时：幽州浸名，出同上。

堕瑰：门名，辽有堕瑰部。

野旅寅：野谓星野，旅谓躔次，寅者辰舍。东北之位，燕分析津之所也。

《仪卫志》

金鳷（下祖丛切）：马首饰也。

果下马：马名。谓果树下可乘行者，言其小也。

实里薛衮：祭服之冠，行拜山礼则服之。

<*革占鞢带（上他协切，下徒协切）：武官束带也。

扞腰：即拄腰，以鹅项、鸭头为之。

胡木鍪：胄名。

<*革延马（上音诞）：马不施鞍辔曰<*革延。

白毦（音饵）：以白鹭羽为网，又罽也。

《兵卫志》

捉马：抅刷马也。

栏子军：居先锋前二十余里，侦候敌人动静。

弓子铺：辽军马顿舍，不设营堑，折木稍为弓，以为团集之所。又诸国使来，道旁签置木稍弓，以充栏楯。

《食货志》

云为户：义即营运，字之讹。

《刑法志》

钟院：有冤者击钟，以达于上，犹怨鼓云。

楚古：官名。掌北面讯囚者。





