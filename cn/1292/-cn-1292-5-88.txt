◇　报李广（元朔二年。案《水经注》作「诏李广」。）

将军者，国之爪牙也。《司马法》曰：「登车不式，遭丧不服。振旅抚师，以征不服。率三军之心，同战士之力，故怒形则千里竦，威振则万物伏，是以名声暴於夷貉，威棱忄詹乎邻国。」夫报忿除害，损残去杀，朕之所图於将军也。若乃免冠徒跣，稽颡请罪，岂朕之指哉！将军其率师东辕，弭节白檀，以临右北平盛秋。

（《汉书·李广传》，又略见《水经·濡水注》。）



