【步虚辞十首】

稽首礼太上。烧香归虚无。流明随我回。法轮亦三周。玄愿（□玄步虚作元。）四大兴。灵庆及王侯。七祖生天堂。煌煌曜（升虚步虚作光。）景敷。啸歌观（玉音法事作冠。）大（玉步京虚作太。）漠。天乐适我娱。斋（玉京步虚作齐。）馨无上德。下仙不（玉音法事作弗。）与俦。妙想（玉音法事作相。）明玄觉。诜诜乘（玉音法事作巡。）虚游。（○太上洞玄灵宝受授仪三十八。玉音法事上。灵宝□玄步虚章序疏作太上洞玄步虚经咏。洞玄灵宝玉京山步虚经作洞玄步虚吟。）

旋行蹑云纲。乘虚步玄纪。吟咏帝一尊。百关自调理。俯命八海童。仰携高仙子。诸天散香华。（□玄步虚作华。玉京步虚同。）□（□玄步虚作萧。玉京步虚同。）然灵风起。宿愿定命根。故致高标（玉京步虚作标高。）拟。欢乐太上前。万劫犹未始。（○同上）

嵯峨玄都上。十方宗皇一。苕苕天宝台。光明焰流日。炜烨玉林华。（玉京步虚作华林。）茜粲曜珠（□玄步虚作朱。）实。常念餐元精。（○玉京步虚作犭肖。）炼液固形质。金光散紫微。窈窕大乘逸。（○同上）

俯仰存太上。华景秀丹田。左顾提郁仪。右盼携结□。六度冠梵行。道德随日新。宿命积福应。（□玄步虚作庆。玉京步虚同。）闻经若玉（玉京步虚作至。）亲。天挺超世才。乐诵希微篇。冲虚太和К。吐纳流霞津。胎息静百关。寥寥究三便。泥丸洞明景。遂成金华仙。魔王教授（□虚步虚作受。玉京步虚作敬受。）事。故能朝诸天。皆从斋戒起。累功结宿缘。飞行凌太虚。提携高上人。（○同上）

控辔适十方。旋憩玄景阿。仰观劫刃（□玄步虚作仞。玉京步虚同。）台。俯ツ紫云罗。逍遥太上京。相与坐莲华。（□玄步虚作花。玉京步虚同。）积学为真人。恬然荣卫和。永享无期寿。万椿（玉音法事作春。）奚足多。（○同上）

大道师玄寂。□仙友无英。公子度灵符。太一奉洞章。舍利曜金姿。龙驾□来迎。天尊ツ云舆。飘飘乘虚翔。香花若飞雪。纷（□玄步虚作氛。玉京步虚同。）蔼茂玄梁。头脑礼金阙。携手邀（□玄步虚作遨。玉京步虚同。）玉京。（○同上）

骞树圆（玉台步虚作玄。）景园。焕烂七宝林。夭（玉京步虚作天。）兽三百名。师（□玄步虚作狮。）子巨（灵宝受授仪作臣。玉音法事、□玄步虚同。）万寻。飞龙踯躅吟。（□玄步玄作鸣。玉京步虚同。）神凤应节鸣。（□玄步虚作吟。玉京步虚同。）灵风扇奇华。（玉京步虚作花。）清香散人衿，自无高仙才。焉能耽此心。（○同上）

严我九龙驾。乘虚以逍遥。八天如指掌。（灵宝受授仪作堂。玉音法事、玉京步虚同。）六合何足辽。众仙诵洞玄。（□玄步虚作经。玉京步虚同。）太上唱清谣。香花随风散。玉音成紫霄。五苦一时迸。八难顺经寥。妙哉灵宝圃。（玉京步虚作囿。）兴此大法桥。（○同上）

天真帝一宫。蔼蔼冠耀灵。流焕法轮网。旋空入无形。虚皇拊云□敖。众真诵洞经。高仙凛手赞。弥劫保利贞。（○同上）

至真无所待。时或辔飞龙。长斋会玄都。鸣玉叩琼钟。十华诸仙集。紫烟结成宫。宝盖罗太上。真人把芙蓉。散花（玉京步虚作华。）陈我愿。握节徵魔王。法鼓会群仙。灵唱弥（□玄步虚作摩。）不同。无可无不可。思与希微通。（○同上）

