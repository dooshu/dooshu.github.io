第五出　仗侠


【唐多令】〔净赵母上〕苦守未亡年。贫居祇自怜。幸然有女正芳姸。〔旦上〕喜得萱亲身健在。相依傍。免忧煎。

〔净〕老身赵氏之母。孀居无子。止生这一个女儿。喜得长成。才容双美。已曾许配杜羔秀才为妻。一向好事蹉跎。老身常时萦挂。〔旦〕母亲老景安康。儿心愿足。这些小事。何必挂怀。〔净〕咳。人家生下女儿。直待嫁了人。纔放下做娘的担子。〔旦〕请自消遣则个。

【桂枝香】〔净〕孀居孤蹇。年时衰倦。膝前无继美佳儿。眼底有能文娇媛。苦愆期少缘。〔旦〕你休苦愆期少缘。但得你老来康健。大家欢忭。〔净〕我意悬悬。但敎连理儿成树。始得忘忧母似萱。

〔外末扮差官二人丑扮媒婆引众持聘礼上〕一路问来。此间正是赵家了。元来闭门在此。不免扣门则个。开门开门。〔众〕

【不是路】小户低廛。急叩双镮莫滞延。〔净惊介〕为甚的声喧乱。女儿。你且进去了。我把柴扉试启问何缘。〔旦下净开门见介丑〕赵妈妈。我们奉当朝令狐丞相老爷所差。特来聘你令爱。与补阙李爷做二夫人的。〔净〕阿呀。你们莫胡言。我女儿呵。荆钗已结朱陈眷。纵金屋难敎拥翠钿。〔末〕你这老妇人好不知世事。我老爷便强娶了民间一个女子。打甚幺紧。你也须通变。我老爷呵。熏天炙手难轻撼。料应不免。料应不免。

〔净〕列位。我女儿委实的许聘与杜羔秀才为妻了。〔丑〕管甚幺杜高杜底。〔背唆众介〕难道来了一场。罢了不成。只将聘礼丢在他家。下午抢他上轿去便了。〔众〕说得是。怕他到甚幺官司去吿了我老爷不成。若再迟延。先锁了这老妇人去问罪。〔净推介众打净倒地丢聘礼下旦急上〕堂前为甚幺喧嚷。阿呀。母亲怎幺跌倒在此。〔扶净起介〕女儿。不好了。当朝令狐丞相差人。要娶你与甚幺李家为妾。我说你已曾许配杜家。他们那裏肯听。强将聘礼留下。说下午就要抢你上轿去。再若迟延。先锁我去问罪。我因推阻。被他们打。〔旦哭介〕如此怎幺好。天那。

【长拍】寂寂孤身。寂寂孤身。寥寥庭院。并没个外人厮见。谁行指引。向朱门漏泄婵娟。忽地祸从天。我寸衷匪石。肯容轻转。忍使乔郞怀碧玉。挥毫重赋绿珠篇。奴旣不肯失身。亦不贻累母亲。若他强逼成姻眷。拚一个珠沈玉碎。蚤赴黄泉。

〔净哭介〕咳好苦。天那。

【短拍】黯黯愁魂。黯黯愁魂。茕茕暮景。止留将一女身边。送与恶姻缘。少不得活离死怨。女儿。你且慢死。待做娘的先死了。或者得他怜念。有个舍放你的日子。拚把残年断送。生博取你夫妇永团圆。

〔旦〕母亲快不要这般说。孩儿死的是。〔净〕还是娘死的是。〔抱哭介小旦上〕

【霜天晓角】芳邻姊妹。朝夕多欢契。为甚喧声鼎沸。忙来取问因依。

〔见介〕妹子听得姐姐家裏喧嚷。特来探望。为何这般痛哭。〔净〕鱼家姐姐。我家祸事从天而降。如何是好。〔小旦〕妈妈。有甚祸事。〔净〕令狐丞相要为甚幺李补阙娶妾。倚恃权势。平白地差人来。要强娶我女孩儿。〔小旦〕妈妈。你回他说。许聘人的便了。〔旦〕便是。那些人如狼似虎。不容母亲分辨。〔净〕老身说得两句。他们便把我来推倒。强留聘礼在此。说下午就要来抢去。怎幺区处。〔旦哭介〕母亲。如今再没甚幺区处。待孩儿一死。就了事了。〔净哭介〕我的儿。你若死了。教我倚靠那一个。我左右将死的年纪了。不如待我死罢。〔旦〕母亲。那有个为了孩儿叫母亲死的道理。况且你死了。也济不得孩儿的事。不如待孩儿死的好。〔净旦抱哭介〕

【忆多娇】痛数奇。事不虞。祸遘当权怎设施。炙手熏天力怎支。要强娶娇姿。强娶娇姿。怎把牢笼脱离。

〔小旦背介〕你看他母子痛伤。不觉使人酸鼻。我左右不曾许人。拚舍此生。救他两命。有何不可。〔转介〕妈妈和姐姐且省愁烦。妹子情愿与你们解围。〔净旦〕姐姐怎幺样解得我们的围。〔小旦〕姐姐已受杜郞之聘。义难更改。妹子幸未字人。不如待我替姐姐去了。救你母子两命。有何不可。〔旦〕这是奴家苦命所招。怎幺到累及妹妹。〔小旦〕做妹子的平日与你怎幺样相处。若优游无事。日逐往来。一旦有事。便掉臂不顾。岂是人之所为。况且你有妈妈在堂。不忍分离。我孑然一身。有何挂碍。何不替姐姐去走一遭。我与你

【前腔】朝夕俱。情意孚。拚得孤身救你两命危。比似夜出荥阳解楚围。〔净〕我儿。鱼家姐姐旣有这等高谊。我们拜谢。〔同拜介〕谢得提携。谢得提携。使我牢笼脱离。

【斗黑麻】〔小旦〕我一缕微躯原贱同侍儿。你两口无虞我心甘贯鱼。妈妈。自古为朋友者死。我今日此举。何劳你们相拜谢。感恩私。只有一件。还须厚赂居间。免使临期露机。〔合〕苍天鉴知。前途望护持。从此牵肠。从此牵肠。试问重逢甚时。

〔旦〕昔卫寿窃旄以代兄。纪信忍烹而诳楚。妹妹的意气。何忝于两人。

【前腔】我母子顚连似寒灰可欺。你慷慨周旋似阳和再吹。矜义侠。敢捐躯。古有黄屋将军。今属靑闺黛眉。〔合〕苍天鉴知。前途望护持。从此牵肠。从此牵肠。试问重逢甚时。

〔旦出钗介〕奴家感激妹妹厚恩。无物表意。这对碧玉鸾鎞。原是奴家聘物。今送与妹妹。以为拢头之用。〔小旦〕旣承厚情。妹子不敢推却。但是姐姐聘物。妹子怎敢独取。不如与姐姐各执一枝。它日见此鸾鎞。就如对面了。〔旦〕说得有理。〔分钗介〕

【鹧鸪天】寻生替死德无伦。剖玉分钗各怆神。惟有感恩幷积恨。万年千载不成尘。

〔旦先下众上抢小旦下净吊场〕且住。鱼家姐姐虽则去了。还怕中途有变。明日黄道吉日。不免迎杜郞过门赘亲。绝了后患。多少是好。正是早谐男女愿。永断是非门。〔下〕







