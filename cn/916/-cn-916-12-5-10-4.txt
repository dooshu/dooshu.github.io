【纪辽东二首】

（乐府作一首。）

辽东氵贝水事龚行。俯拾信神兵。欲知振旅旋归乐。为听凯歌声。十乘元戎才渡辽。扶□已冰消。（文苑作销。）讵似百万临江水。按辔空回镳。（○文苑英华二百一。《乐府诗集》七十九。《诗纪》百二十五。）

天威电迈举朝鲜。信次即信旋。还笑魏家司马懿。迢迢用一年。鸣銮诏跸发淆潼。合（文苑作舍。）爵有畴庸。何必丰沛多相识。比屋降尧封。（○同上）

