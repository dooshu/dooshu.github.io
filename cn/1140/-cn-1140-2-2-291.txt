海民篇

飞藿思故根迁人思故里道傍乞食儿海滨千金子家世饶田园佃渔给驱使暮操舟出浦朝负鱼入市金盘列海错被服纷纨绮庙算清海疆编户悉内徙骨肉各奔散徒步弃行李长风吹西野日暮无宿止蒙袂羞叩门接踵吞声死生时背丘墓归魂恋桑梓何如委白骨东流葬海水

寒夜集画溪阁【是夕曹秋岳侍郎及项嵋雪明府招同陈默公计甫草高阮怀时张济夫在坐抚弦发歌客皆长叹累歔】

草堂客既醉曲坐凭山阿丹亭收衆壑暝色含清波齐心懽彦会陶陶散欝疴有客伤千春拂袖起高歌朱弦奋逸调慷慨一何多悲风从天发万籁响乔柯坐中各叹息忧来当奈何不急倾百觞今夕青髩皤归途命兰楫皎月涌长波哀乐不能寐中夜舞婆娑

