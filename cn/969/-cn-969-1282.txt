刘克庄　题张元德著作春秋解二首

端平俱辱弓旌召，鹏鷃}逍遥各不同。

笑我赭衣钳楚市，愧君白帽老辽东。

董迂因被公羊误，杜癖惟于左氏忠。

晚取诸家高束起，且看渠与意林公。

刘克庄

刘克庄　题张元德著作春秋解二首

白头召寘石渠中，将析微言合异同。

灵寿不扶汉庭上，儒衣空立鲁门东。

谁云丞相知殷侑，漫费君王遣所忠。

犹觉暮年有遗恨，书成未及质文公。

刘克庄

