陈与义　夜赋

陈与义

抱病喜清夜，形羸心独开。

不知药鼎沸，错认雨声来。

岁晚灯烛丽，天长鸿雁哀。

书生惜日月，欹枕意茫哉。

陈与义

陈与义　夜赋

泊舟华容县，湖水终夜明。

凄然不能寐，左右菰蒲声。

穷途事多违，胜处亦心惊。

三更萤火闹，万里天河横。

阿瞒狼狈地，山泽空峥嵘。

虽弱与兴衰，今古莽难评。

腐儒忧平世，况复值甲兵。

终然无雨策，白发满头生。

陈与义

