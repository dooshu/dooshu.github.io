黄庭坚　谢答闻善二兄九绝句

身入醉乡无畔岸，心与欢伯为友朋。

更阑骂坐客星散，午过未苏发鬅鬿。

黄庭坚

黄庭坚　谢答闻善二兄九绝句

未尝顷刻可去酒，无有一日不吟诗。

诗狂克念作酒圣，意态忽如少年时。

黄庭坚

黄庭坚　谢答闻善二兄九绝句

群猪过饮尚可醉，疥手辧瓮庸何伤。

柳家兄弟太迫窄，狂药不容人发狂。

黄庭坚

黄庭坚　谢答闻善二兄九绝句

莫作叫号惊四邻，瓮中有地可藏真。

渊明醉握远公手，大笑绝倒人不嗔。

黄庭坚

黄庭坚　谢答闻善二兄九绝句

阮籍醉睡不论昏，刘伶鸡肋避尊拳。

至今凛凛有生气，饮酒真成不愧天。

黄庭坚

黄庭坚　谢答闻善二兄九绝句

公择醉面桃花红，人百忤之无愠容。

莘老夜阑倾数斗，焚香默坐日生东。

黄庭坚

黄庭坚　谢答闻善二兄九绝句

椎床破面枨触人，作无义语怒四邻。

尊中欢伯笑尔辈，我本和气如三春。

黄庭坚

黄庭坚　谢答闻善二兄九绝句

陶令舍中有名酒，无日不为父老倾。

四座欢欣观酒德，一灯明暗又诗成。

黄庭坚

黄庭坚　谢答闻善二兄九绝句

阮籍刘伶智如海，人间有道作糟丘。

酒中无诤真三昧，便觉嵇康输一筹。

黄庭坚

