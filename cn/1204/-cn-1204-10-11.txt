◎瞿宗吉词

杨廉夫游杭州，访瞿士衡於传桂堂。士衡之从孙宗吉年十四，见廉夫香奁八题，即席倚和，俊语叠出。其花尘春迹云："燕尾声点波时有韵，凤头踏月悄无声。"黛眉颦色云："恨从张敞毫边起，春向梁鸿案上生。"金钱卜欢云："织锦轩窗闻笑语，采洲渚听愁吁。"香颊啼痕云："斑斑湘竹非因雨，点点杨花不是春。"廉夫叹赏，谓士衡曰："此君家千里驹也。"时席上以鞋杯行酒，即命制词。宗吉赋沁园春云："一掬娇春，弓样新裁，莲步未移。笑书生量窄，爱渠尽小，主人情重，酌我休迟。酝酿朝云，斟量暮雨，能使面生风味奇。何须去，向花尘留迹，月地偷期。 风流到手偏宜。便豪吸雄吞不用辞。任凌波南浦，惟夸罗袜，赏花上苑，氐劝金卮。罗帕高擎，银瓶低注，绝胜翠裙深掩时。华筵散，奈此心先醉，此恨谁知。"廉夫大喜，命侍妓歌以行酒，极欢而罢。［列朝诗选］

