张嵲　送赵郎二首

匡山太白书淫久，不但天才盖一时。

须慕更生勤博古，莫师长吉只为诗。

八砖学士多时誉，七步贤王有令资。

数子风流君可致，剑门他日看雄辞。

张嵲

张嵲　送赵郎二首

乱离何处托浮生，羡子今为剑外行。

异县频年多送远，中原何日见承平。

云开垅首河山迥，月出巴江阁道横。

此别相逢定何许，各须努力待时清。

张嵲

