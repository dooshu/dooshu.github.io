禹余粮丸

治十肿水气。凡脚膝肿，上气喘满，小便不利，但是水气悉皆主之。

蛇黄芪（大者三两，以新铁铫盛入一秤炭火中烧蛇黄芪与铫子一般通赤，用钳取铫子出，便倾蛇黄芪，入酽醋二升中，候冷取出，研极细则止，即含石） 禹余粮（三两，用真针沙五两，先以水淘净控干，更以铫子炒干，入禹余粮，一处用米醋二升就铫内煮醋干为度，却用铫并药入一秤炭火中烧通赤，倾药净砖地上，候冷研无声即止）以三物为主，其次量人虚实，入下项药。治水多是取转，唯此方三物，既非大戟、甘遂、芫花之比，又有下项药扶持，故虚老人可服。

羌活 木香（煨） 茯苓 川芎 牛膝（酒浸） 白豆蔻（炮） 土茴香（炒） 蓬术（炮） 桂心干姜（炮） 青皮（去瓤） 京三棱（炮） 白蒺藜 附子（炮） 当归（酒浸一宿，各半两，虚人老人全用半两，实壮人减之）上为细末，拌极匀，以汤浸蒸饼捩去水和药，再捣极匀，丸如梧子大。食前温酒、白汤下三十丸至五十丸。唯忌盐，虽毫末许不得入口；若无以为味，即水病去后，且以醋少许调和。食不能忌盐，勿服；果欲去病，切须忌盐。但试服药，即于小便内旋去，不动脏腑。病去，日日三服，兼以温和调补气血药助之，真神方也。

水肿证治脉例

