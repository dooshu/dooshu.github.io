第九卷 张世杰投书陷淑女 桓斌玉再续鸾胶 史德和求计娶娇妃 罗锦魁初悬金印

桓帅收兵多喜悦，凯歌齐唱进城门。帅府开筵同犒赏，功劳簿上各标名。
初到停兵权歇息，议筹良策破番奴。
停书将帅边瘁事，罗衙单唱探花郎。朝随青琐趋京阙，僚友追随恣意游。
每念同胞娇爱妹，万里家山见面难。堂前恨欠椿萱草，致教闺女独持家。
故园不识生何样，惆怅京华插翅难。天生我妹全才貌，致动旁人苦用谋。
留心欲选奇才士，妙才难得奈之何。同年三四虽年少，奈何都有玉颜人。
一心取中罗魁首，但恨丝萝已定盟。妙龄不再韶光快，误妹芳年怎放心。
正是依栏含闷处，锦魁玉步入书轩。搭背呼兄何闷闷，日锁芸窗不出游？
莫望佳期今不远，雀桥有路访仙娥。玉人名姓非低品，六宫训导女才人。
催妆须用真佳句，容易安能入广寒？可曾搜索枯肠否，莫致临时下笔难。
探花听毕微微笑，罗兄看弟太低微。漫笑武夫无学问，胸中曾贮五车书。
投石推门非绝对，不须求教舜昭兄。念念为悬予舍妹，不知故皇近如何？
贵府家丁曾到否？道路风露未惯经。状元笑答兄休虑，令妹多才有智谋。
家将限期焉敢误，谅来不日抵江西。劝兄莫作多愁者，培养精神候吉期。
龙浩闻言思好笑，罗兄惯作此言词。自嗟父母归天早，抛撇孤单妹与兄。
不才多出他方荡，舍妹持家已有年。小小智才多出众，治家井井有条陈。
所恨难寻才貌士，香闺耽搁女芳龄。魁首笑声何可恨，要访才郎有甚难？
且待来科金榜下，好教选个状元郎。探花笑答兄何语，人才难得费人心。
三年一度非容易，榜发惟防又有妻。迁延岁月何时定，哂我为兄欠主持。
但弟此心筹虑久，谁及吾兄国栋梁。簪缨后裔犹容易，难得文全武又全。
潇洒轩昂欺卫玢，仗义多情世罕寻。一晌自羞难启齿，碍兄室内有娇娥。
锦魁细听呵呵笑，龙兄也会话欺人。一片浮词相取笑，教我羞惭怎举头。
即是有心怜爱弟，令妹何妨作并婚？这等虚情吾不领，勿劳过奖好无因。
夺魁也觉眉峰展，回答罗兄话莫骄。才子佳人难再得，惺惺应自惜惺惺。
桓兄令妹候门玉，知书达礼岂寻常？应无嫉忌争春意，舍妹何妨作次婚？
只恐娇弱无依女，难中吾兄眼阔人。魁首答言吾不听，莫将此语说吾前。
令妹蟾宫丹桂种，武夫何福望偏栽？龙浩笑言兄不信，待妹登京看若何？
状元不答微含笑，探花相挽出窗前。
词谈蒋府佳期近，国舅封章奏九重。乞恩给假亲生女，至尊准奏降纶音。
修文富内开宣读，学士含羞谢圣恩。张府梅衙双小姐，应期此日入皇宫。
一齐贺喜金兰婚，此去吹箫上凤台。免侍三班天子宠，莫忘妹等不来临。
琴仙被戏羞无语，御厨进膳弄金杯。更衣正欲传车辇，报传公主探师尊。
随侍女官分济济，宝轮朱辇歇当街。四娇迎谒廷参见，宫主相携笑满颜。
入座递茶宫女退，琼云公主启樱桃。闻得早朝温旨降，钦赐师尊返贵衙。
喜鹊填桥今有日，鸾凤于飞到白头。师尊此后称师母，受业门人叹寂寥。
孤家姐妹来相送，薄有新诗奉座前。字句尚祈师改削，方使门人学问增。
话完不觉微微笑，袖中取出锦鸾笺。递上多才蒋学士，琴仙小姐玉颜红。
含羞不兔躬身接，展开一看锁双蛾。
琼云诗曰
宝辇飞来自九天，玉堂引下紫微仙。他时待漏双趋阙，朝罢同携两袖烟。
素云诗曰
银烛双行吐焰长，管弦队里绮罗妆。而今且搁修文笔，好咏周南第一章。
琴仙看毕羞无语，三娇都进接诗观。笑赞贵人诗句妙，不须批点自然佳。
公主笑言师错赞，孤特抛砖引玉来。女师可把才华展，与孤观览好推求。
三女欠身称领命，举笔挥笺即咏成。
梅媚仙诗曰
华灯灿烂月初弯，宝髻花簪压鬓鬟。珍重玉台文彩笔，好依张敞画春山。
罗锦春诗曰
蕊珠仙姐下瑶阶，五色霓裳九子钗。款逗红妆新依玉，梅花风里带香来。
张绛枝诗曰
月殿花香烂漫游，云嗽奏处彻琼楼。一泓瑶沼鲜融水，笑看莲花放并头。
诗成放笔同躬奉，双双公主展开观。笑羡才妙孤佩服，自愧门人比并难。
回身笑递琴仙览，蒋家小姐把头低。忽报宫车都已备，龙生姐妹告辞回。
送出贵人田步入，蒋罗小姐始登车。宫扇展开遮日月，纷纷都出午朝门。
锦春回府毋庸表，单唱琴仙见父亲。国舅心欢呼女坐，探花朝退谒尊人。
蒋爷悦色携儿手，细诉佳期已欲临。我儿代妹开屏雀，早赘扳龙附凤郎。
柳府姻翁居远任，难代吾儿早毕姻。不然女嫁男婚毕，好慰华堂寂寞愁。
舜昭欠体微微笑，爹爹何必为儿愁？男儿三十非为老，妹早完婚正合宜。
小姐闻言羞不语，探花辞父出中堂。打点吉期延贵客，结彩燃灯设绮筵。
乍展锦屏飞孔雀，新披椅褥绣鸳鸯。试罢新妆娇小姐，竹鼓腾腾闹画堂。
九重天子多钦赐，娘娘厚赠女门生。
次日良辰文武集，锦袍玉带拥如云。冰媒挂彩传鸾帖，越公府内请新郎。
探花冠带多丰采，得意昂昂满脸春。揖别罗公登宝马，状元亲送上金鞍。
笑嘱龙兄休得意，当防淑女索诗章。必须早练推窗句，莫待临时闭广寒。
兄今先赴良时吉，弟当贺喜就来临。夺魁无语微微笑，纷纷仪仗已开排。
扶拥新郎离帅府，迭奏笙箫百乐鸣。来到蒋衙通报入，震天珠炮启重门。
鸾筝凤管悠扬奏，皇亲父子接东床。夺魁下马登堂上，殷勤礼罢叙新亲。
三次香茶都递上，金鼓三吹请玉人。琴仙小姐临鸾镜，两两冰人舞鬓云。
初染黛螺双远岫，梅花方试寿阳妆。宫袍鸾带皇恩重，垂珠飒玉响叮当。
簇拥妲娥离宝殿，华堂细乐奏鸳鸯。请上探花金榜客，并参天地谒先灵。
沉香交椅双分列，请坐皇亲受拜参。玉人悲切思慈母，蒋爷扶婿强欢颜。
次请舜昭同见礼，女生对拜永同心。红罗初揭花容露，百官喝彩女中仙。
大悦夺魁无限畅，好逑何幸得倾城。拥入新轩方合卺，品竹弹筝奏进花。
仙郎上席春风笑，玉液琼浆盏盏干。席散外堂陪众友，大开美宴款朝官。
娇女歌妃呈妙技，劝醉朝堂众大臣。黄昏到处纱灯亮，月光初上紫薇花。
众宾撤席纷纷乱，探花蒋相送殷勤。灯烛交辉人影散，事定归堂夜已央。
蒋爷传嘱新娇客，不须劳动请安身。夺魁闻命多欢悦，笑移玉步进新轩。
妆台多少银屏婢，林列双分接贵人。小姐脱冠更彩服，娇羞无语背银灯。
探花轻盼微微笑，颁发花红退众人。掩上洞房门两扇，起身笑挽玉颜人。
奇缘总外谐秦晋，武夫何福得倾城。良夜难留更不永，不宜久坐可安身。
小姐娇羞颦翠黛，夺魁喜挽入纱橱。莲花枕上调琴瑟，翡翠衾中咏好逑。
无穷春色鸳鸯帐，恼人鹦鹉报天明。绮纱射进玲珑色，青衣侍女清新妆。
探花含笑方离榻，小姐依依倦整衿。出帏羞见才郎面，鬟拥妆台理鬓云。
妆毕更衣移玉步，生女登堂借问安。欢喜皇亲蒋国舅，舜昭相见礼彬彬。
蒋爷笑问东床婿，贤甥贵籍在江西。北赴公车离故国，贵家更有甚亲人？
探花欠体台前禀，先父遭谗痛受灾。迁往江西非旧籍，椿萱双背叹伶仃。
寒家只有同胞妹，代理田园独任劳。正为外人雄虎视，愚婿居京怎护持。
多感罗兄全友谊，月前拨使已离京。国舅闰言头点点，翁婿闲谈又小时。
小姐告辞先退步，夺魁晌久亦归闺。新婚恩爱如鱼水，鼓瑟弹筝乐唱随。
停书龙舍初招赘，单提递信小英雄。章生飞虎中途上，栉风沐雨受艰辛。
此朝已出山关界，来到东辽国内来。借问王威元帅府，行人指点过街东。
来见门官求禀报，中军传点报知闻。侍童禀上王元帅，命传召见在私厅。
家人引入章飞虎，檐前施礼见将军。王帅欠身称请起，多劳远涉受风霜。
皇亲近日平安否，差汝前来递甚书？章生阶下躬身禀，家爷叨福甚安康。
命仆传书投座右，求爷举事莫迟迟。话完忙取封书出，家童传递奉台前。
番邦元帅舒开看，存于袖内笑微微。回头吩咐书童等，款待来人出外厢。
速传车马排仪仗，王帅衣冠要面君。朱纶震地开旗扇，纷纷来到午朝门。
巡宫太监闻消息，忙忙传奏入宫中。狼主即传排驾出，召见英雄定国臣。
王威元帅廷参毕，番王降旨赐平身。赐坐锦墩含笑问，何事贤卿见朕躬？
王威欠体阶前奏，中原今日有人来。投递私书张国丈，嘱臣乘此可兴兵。
道他朝内皇天子，不选良臣选女才。及第女元梅氏女，能文能武貌倾城。
要把兵威相协制，欲如汉室献昭君。怎奈臣儿婚已就，未便困兹妄动兵。
特奏彤廷求圣断，陛下龙心有主裁。番王随问书何在，王帅躬身奏驾前。
狼主展开详细看，笑降纶音唤爱卿。张侯既有书函到，定无误我可兴兵。
前日南蛮驰有信，可怜惨死楚王甥。此仇此恨如山重，腾躬岂肯罢干休。
南国现今兵已动，嘱孤策应也兴师。况且朕躬皇太子，富中未选小王妃。
乘兹事故兴兵马，要他献出女魁元。贤卿不可辞劳瘁，代朕驰劳创国基。
一面校场开操演，孤当吉日赐兵符。王威领旨丹墀下，当时辞驾出朝门。
回归席第天将晚，更衣用膳已黄昏。方归书馆修回书，次朝召入递书人。
厚赐盘川银百两，一封书信细叮咛。飞虎叩辞方退出，自寻旧路返中原。
王威操练兵和马，挑选英雄上将才。

停唱番邦多少事，桓爷家眷再重提。水陆驰行多跋涉，匆匆此日上京都。
差人飞报桓魁首，斌玉闻知喜不胜。禀知母妗离城接，夫人执手唤贤甥。
既然母妹登京国，莫拘客套置新居。汝舅起行曾嘱咐，并居寒舍称吾心。
状元回答甥承命，只防过扰怎安心。夫人随道甥何语，客套拘拘岂是亲？
仲章含笑方无语，世忠禀母共同行。夫人点首凭儿去，二生书馆各更衣。
排齐执事传车马，离城十里接娘亲。车前相见欢无限，不便长谈途路中。
推拥纷纷人似蚁，一齐都进凤城东。来到梅衙传点报，夫人林氏喜相迎。
七香车子方停歇，请出皇封诰命人。右车扶出干金女，青衣侍女拥如云。
姑嫂相逢齐裣衽，铺下红毡请玉人。小姐珠卿移玉步，拜恭母妗礼殷勤。
梅府夫人含笑挽，连呼劳动女娇甥。延坐金交鬟递茗，陆续行囊俱进来。
西厅扫雪多时久，状元调度甚匆忙。事定方同梅榜眼，中堂来见母夫人。
即呼侍女红毡设，四拜尘中见母亲。桓府夫人欢挽子，世忠也进见姑娘。
珠卿参见双兄长，坐定青衣又递茶。梅府夫人欢启口，姑娘别后甚多年。
鱼雁虽多难慰念，常形寤寐共欢游。何幸今朝能聚会，可慰悬悬数载心。
甥女妙龄今有几？玉容竟是广寒仙。闻知受聘罗魁首，竟属奇缘巧作成。
小姐珠卿羞不语，桓府夫人带笑陈。分袂京师今十载，每思嫂嫂甚牵怀。
斌玉寄居多打扰，琼卿宫内近如何？次女今春方十五，为欲还亲故上京。
恭喜侄儿登甲榜，原来尚未取娇娥。媚仙侄女回家否？难得多才占女元。
夫人笑答蒙姑念，小后宫中纳福祥。令兄起马曾叮嘱，乞旨完婚令侄儿。
只为琴仙蒋小姐，初咏于飞未入宫。媚仙代替难回转，三班满后始能归。
桓府夫人头点点，笑呼斌玉问端详。桂家姑丈登京否？我儿必往探姑娘。
可喜子芳初及第，即尚金枝玉叶人。我此登京因为汝？要择良辰娶玉人。
状元闻语双眉皱，含悲欠体禀娘亲。姑娘家眷秋间到，孩儿已往叙亲情。
方晓碧芳大表妹，半江遇盗丧波涛。佳人已死珠沉浦，无望恩纶赐毕姻。
夫人忽听无颜色，原来甥女已亡身。心喜娇儿名姓显，欲图鸾凤早和鸣。
怎知天夺佳人寿，平空丧我女娇甥。何方贼寇曾擒否？姑娘悲女必伤心。
语间难禁心凄切，小姐含愁蹙远山。魁首徘徊长一叹，乃儿命运复何尤。
碧芳惨死儿何愿，难报冤仇怎奈何。子芳已上求君表，贼人远遁怎搜寻。
姑娘哀怨朝朝叹，安得佳人死复生。今日母亲登帝阙，论理须当探候行。
夫人叹道吾知晓，事定吾须走一遭。又问娇儿征战事，并询楚玉近如何。
梅府夫人传设宴，至亲谦让始登筵。黄金盏内飞鹦鹉，白玉盘中起脍鳞。
桓府夫人心不悦，杯杯酒到懒沾唇。林氏夫人含笑劝，姑娘放量尽香醪。
甥妇夭亡因尽节，争长光辉十二分。斌甥年少声名著，室中何怕欠佳人？
劝姑开却眉边锁，稍闲待妾作冰人。状元低首浑无语，夫人接盏说多劳。
闲谈因问张家姐，姐丈年来更如何？林氏夫人方搁盏，频频告上二姑娘。
此时莫问张家事，奸佞安能变善良？不调琴瑟多时久，幸亏甥女善承欢。
近又入宫陪贵主，占元怎解膝前忧？楚玉金门曾对闹，斌生又打彩楼前。
弹章亲上金銮殿，幸遇英明天子知。保举出兵他恶计，弄成边衅害他人。
空说姻家儿女戚，奸贼何尝念至亲？述尽张侯家内事，桓府夫人叹不停。
堪嗟姐氏姻缘错，终身对此不良人。反目兰闺非雅兆，怜姐多磨受尽灾。
奸佞威权焉得久，只愁火起陷池鱼。欲面同胞难见面，惆怅云天雁失群。
颦眉不语停金盏，榜眼持杯笑劝姑。初会正当欢畅叙，莫因过虑误香醪。
夫人好笑将杯接，世忠又劝妹珠卿。饮至碧空明月上，华筵初散进香茶。
纷纷侍女提灯照，夫人小姐返西厅。状元随母归兰室，细诉离情短与长。
次日子芳来探候，母妗尊前问起居。夫人出见娇甥子，留款琼筵至晚回。
数天事故方宁静，桓府夫人往桂衙。姑嫂久离欢叉会，话提娇女又伤怀。
无价明珠沉洛浦，想像思形怨怎休？辜负乘龙才貌婿，一番相见一添悲。
多劳嫂嫂亲光降，恕奴未便造梅衙。语闸痛切思娇女，桓府夫人泪不收。
哀怜甥女捐躯惨，薄福桓门失玉人。难怪痴儿多叹恨，再选娇娥岂称心。
小姐素芳眉百蹙，殷勤挽劝二尊人。华堂筵宴抡金盏，黄昏车马始归衙。
词中复表江西省，德和公子史官人。谋计不成心越恨，几番惆怅慕佳人。
天生窈窕无瑕璧，一面消魂直到今。求婚空托他胞舅，无情淑女铁铮铮。
几番绝却心头念，怎奈回肠又挂牵。梦魂颠倒神昏醉，残生应送此娇娥。传闻龙洁登金榜，只恐搬家接妹儿。这段相思何日了，令人坐卧不安宁。闷对纱窗长叹息，忽闻小仆报情由。秦公得美来求见，舍人或见或相辞。公子同言心内喜，此人若到有佳音。命传请入书窗内，递罢香茶笑问言。老丈光临何贵干？小生洗耳愿听闻。秦老躬身含笑道，造衙正为效微劳。一问蒙思相照拂，念念于心欲报难。塔嗔甥女娇痴性，执迷不允误良缘。闻得舍甥登虎榜，恐防遗使接同胞。迢迢一去龙归海，君子多情何处施？小老不才生一计，特来效力舍人前。德和大悦连忙问，公公何计赐知闻。小生正恨无良策，得君提醒妙难言。秦老微微含笑答，善求不得恶当施。公子一边迎聘礼，只推小老主婚姻，甥女若还仍执性，何难率众抢登舆。迎归贵府成佳偶，木已成舟怕不从？闻语德和心安乐，起身施礼谢深深。山坡自见芳容妙，念念难忘直到今。无情淑女刁难我，梦倒魂颠病欲危。感君持至筹良计，德和生死不忘恩。能同玉女成弯风，定谢千金敢妄言？得美欢然忙致谢，史生遂即选良时。本月十三上吉日，定行聘礼到龙家。十九吉期双叶吉，生当迎娶接娇娥。劳君通报贤甥女，再逞刁难不是情。秦老躬身欢领命，史生设宴在书窗。黄昏席散秦公返，次朝打扮进城门。龙家先唱逃灾女，碧芳小姐闷沉沉，晨妆倦懒羞眉黛，揽镜无心整翠翘。望断长安天际远，魂梦依依膝下前。应知父母高堂切，为女伤心怨落花。怎识孩儿仍遇救，栖身秦楚恨无家，虽蒙盟妹相优待，究竟思亲意欲狂。羁陷此间难举足，长安有路梦方通。长兄得我亡躯信，手足之情必痛伤。叹妹素芳分雁影，月下花前应念吾。未必桓
心念旧，绣闱必选美娇娥。

怎知妾在江西省，寄迹他人返首难。知君赫赫新魁首，侯门多少送丝鞭。锦帐春光仍似旧，岂念裙钗水内魂。斜傍妆台频叹息，偷垂珠泪洒皎绡。忽观雅玉移莲步，笑呼姐姐为何忧。为人处世随时遇，多虑多愁损玉容。妹为持家多事故，失陪妆次共欢游。小姐碧芳长叹答，多劳妹妹进良言。此心都为思亲闷，几度临风暗怆神。贵府寄居多打扰，自羞无以报高情。雅玉笑声何此语，已结金兰当至亲。姐既思亲闺内闷，何不寻芳出外庭？妹儿家法多严谨，从没生人混杂行。小姐彷徨回启答，无聊倍觉懒抬身，有兴今宵祈降玉，同赏冰轮月下欢。雅玉欣然称领命，又观奶母进跟前。禀言锦蝶青衣病，启知小姐召医生。雅玉点头传命出，却闻小仆报情由。秦府舅爷来求见，龙家小姐锁眉峰，命传速请高堂上，相辞盟姐出香用。转出画屏来见舅，深深敛衽候安康。即命侍儿呈雀舌，笑言母舅隔多村。今朝光降何缘故，表弟攻书近如何？秦公长叹呼甥女，舅特前来报事情。好笑汝兄登虎榜，也无遣使返家园。昨日史衙史二舍，送他庚帖到吾家。要吾甥女年庚复，一班恶仆势如狼，汝舅生平多胆少，无奈亲题庚帖回。彼道十三亲下聘，完姻十九即良时，舅闻此信魂飞散，只得亲来报汝知。都是甥女多执性，舅观正是美姻缘，彼若用强多不雅，不如从直咏关睢。甥女聪明当自察，莫等哥哥误自身，一遍言词犹未尽，龙家小姐大生嗔。桃花飞上香腮脸，柳叶眉边起怒痕。一声冷笑称奇怪，史家贼子这非为！莫夸伊父尚书贵，莫夸豪富吓何人！婚姻不听人甘愿，突送聘礼定谁家？母舅也无相报议，庚帖何堪孟浪为？甥女一言休见怪，内中明是有人通。主唆一面强行聘，却将甥女当何人？母舅快些同复彼，叫他速速息非为。空行聘礼成何用，反起容颜欠雅观，甥女不才非俗品，笑他枉想不知羞。话次玉颜嗔忿忿，秦公叫苦不停声，甥女一生能料事，今朝错赖舅勾通。史生暗地施行事，舅却安能识彼为？有心与彼相勾合，不来通报汝知闻。因同汝母连枝谊，故此匆匆至报知。岂知甥女多疑者，这等心肠把舅疑.一片好心成歹意，可惜空行此一遭。从今自扫门前雪，管甚他人瓦上霜。

言完故作容颜变，龙家小姐笑微微，母舅自言多雅意，甥女观来未见奇。史生自负多谋略，以势凌人心怎甘？谋婚何不求媒妁，百出奸谋怎服人？甥女虽然痴愚辈，似此强求万不成。姻缘本是称佳偶，有意欺凌岂是缘？秦老忙言甥错怪，史生来意正股勤。彼道托媒难尽语，因而嘱舅代传言。小姐笑言他暗计，今又何言托舅传？内中曲折奴皆晓，母舅于今不必言。总是孽缘难挽转，任伊送聘再商量。秦公欢悦连称好，甥女多才自主持。男多俗见难常坐，吉期再到代支为。小姐启言劳动舅，秦公辞别即抬身。心欢得计如飞去，自来史府报奸人。华堂气煞千金女，坐软沉香怒满颜，有此不良胞母舅，至亲竟是路旁人。自家甥女无心爱，反助狂生史德和，毒计枭谋人不测，叹奴怎躲这场灾，心悬兄长天涯路，弱妹居家势已危。伤心难禁弹珠泪，袖提锦帕拭啼痕，蹙眉惆怅思良策，屏间转出桂娇娥。进前执手称贤妹，张良何计解飞灾？风流阵设多严禁，用甚奇谋破阵图？北家小姐含羞脸，知姐屏间听已明。相挽春尖称请坐，细诉无明母舅痴。相助德和史氏子，架此飞灾天降临。和盘托出真情话，犹言好意至通知。妹思若用严词拒，必动好人思意生。茕茕围秀安能敌，只宜暗地用机谋。
已用婉言回复彼，任他受聘择良时，至期劳动吾贤姐，事成自应谢妆前。
小姐欠身称赐教，能效微劳愿听从，雅玉低低详细诉，妹思相替用青衣。惟忧送彩人多杂，防他乘乱起狼心。劳吾姐姐休红粉，暂改男装出应酬。步步当防人恶计，内中有妹自思为。碧芳笑答何难事，外担千斤托我肩，彼若用强吾岂惧，力保嫦娥守广寒。雅玉欢然称拜托，笑携玉手进深闺。吉日十三今不远，试改男装看若何，碧芳小姐欢承命，雅玉连忙命侍儿。取出舍人箱内服，生巾袍带与尖靴，装束桂家娇小姐，对镜除妆假六郎。青丝打就梅花瓣，顶上方巾绣带职，半褶春衫刚称体，尖靴存贮小秋菱。妆成揽镜频频顾，龙家小姐笑开眉。果然不似闺中秀，俊彩堪夸美玉郎。从今外患全相托，不呼姐姐唤哥哥。碧芳笑唤多娇妹，汝道安心我甚忧。令兄远出无兄弟，贤妹持家乃女郎。何来俊士存家内，累妹芳名欠雅观。

雅玉闻言红满脸，羞呼姐姐莫胡言。正恨家兄羁帝阙，抛奴留女受人欺。幸今姐扮为男子，可免旁人虎视危，碧芳拂袖微微笑，予思一计巧如神。只言愚是京都客，令兄把妹许吾身。特到此间成好合，史家强聘怕他何？龙家小姐羞低首，轻打香肩勿巧言，区区自有陈平计，莫遏花言索便宜，既改男装居外室，深国未便久栖停，碧芳笑道何妨事，薄情妹妹把人丢。雅玉笑声休巧语，忙传令召众家童。十数家人都进内，帘前参见女千金。分班随手听传命，小姐将言谕众人，公子京都犹未返，史家贼子逞非为。今日改装桂小姐，此后须当唤舍人。打扫书轩为卧室，早晚殷勤不许轻。汝众各人须尽力，莫露风声被外知。凭吾妙计从吾语，代争志气莫输人。一众家人齐启答，小姐妆前不用忧。公子起身曾嘱吩，千金有命敢相违？但凭吩咐相行事，小人效力尽微劳。小姐点头传且退，众人自去整书轩。碧芳自此居书馆，姓名更改桂恒魁，送彩日期犹未至，先提番国动三军。挂印王威番总帅，部领貔貅百万兵。狼主长亭亲祖饯，重重嘱咐大将军。中原若献多娇女，将军得便即停兵。且看南蛮何举动，孤当有诏与卿知。王帅叩头称领旨，帅旗祭罢始行军。左右先锋都上马，冲天战鼓闹喧哗。左旗写夺梅仙女，右旗迎取女魁元。选遣能言又辩士，飞驰国表达朝廷。随后纷纷兵马动，如潮逐水出番城，杀到山关无数里，城中守将已知闻。柳爷急急传军令，会齐文武守减池。边庭正遇无霖雨，米金薪桂叹荒年。樵采久停因亢旱，又遇兵戎骇失神。商量似此难迎敌，只得封章奏九重。笔波先叙京都国，尚宫学士女琴仙。已过三班钦限满，入宫谢圣谒昭阳。正值世忠梅榜眼，乞恩求娶女词林。天颜准奏多饮赐，越公接返女娇儿。魁首锦魁心内闷，姐赋于飞怎款留。心喜玉人随母到，正欲求君上奏章，于今难遂心中愿，挨延又着待明春。梅衙行聘多华闹，媚仙小姐始归家。参谒北堂年老母，回身贺喜见哥哥，佳期不远鸣鸾风，蕊宫仙子结良缘。

榜眼笑言无语答，夫人挽女笑春风。桓府姑娘同表妹，歇在西堂已月余。我儿今日初回府，须当相见叙亲情。小姐闻言称领命，林氏夫人伴女行。来到西堂鬟女报，桓府夫人喜出迎。行进媚仙梅小姐，深深下拜见姑娘。夫人扶住称劳动，频频细盼女多娇。不胜称羡真佳丽，似此方称俊女郎。笑唤娇儿来见姐，珠卿承命运金莲。并肩敛社同行礼，让坐金交递香茶。桓府夫人称侄女，料知今日始回家。堪夸小小奇才著，能作皇宫公主师。总是珠卿儿有幸，早晚当随表姐前。学诗学礼休违拗，侄女须当教妹儿。小姐媚仙羞启答，姑娘言重愧难当。自羞碌碌庸才学，滥邀圣宠伴龙生。久闻表妹全文武，正思请教莫存才。小姐珠卿称岂敢，姐姐斯言笑煞人。赫赫女元谁不仰，如妹涂鸡敢说才？林氏夫人含笑道，二女何须苦对谦。相逢当结知心伴，莫拘中表当同胞，桓府夫人连道是，心中甚爱媚仙娇。挽携玉手频频惜，几番叹羡几番称。夫人林氏知姑意，笑开榴口唤姑娘。弱女薄姿微柳质，怎当如此盼重重？有意相怜当说白，至亲彼此有商量。夫人听罢微微笑，嫂嫂言来足见心。正为碧芳甥女故，未忍匆匆遽议婚。今观侄女颜如玉，恋恋教人怎舍丢。当命仲章寻玉杵，方可乘鸾上凤台。不知嫂嫂憎嫌否，再结桓梅一代亲。梅府夫人欢启口，姑娘有意敢推辞？记得仲宣前日订，曾议痴儿配仲章。后闻桂府婚姻就，因兹未便再提明。岂料有缘终不散，姑娘今日自提亲，有幸东床夸俊杰，喜称女婿近乘龙，至亲一语堪为定，不须下定用虚文，夫人答嫂无斯理，种玉蓝田是甚人？嫂期俗套无回帖，恐慢多才侄女前。夫人林氏呼姑笑，如此谦谦作甚因？有心再结朱陈好，只须寸物可为凭。任姑择日来迎娶，只恐娇痴妇道乖。桓府夫人闻大悦，里衣喜解玉连环。多承嫂嫂相依允，何幸联芳女俊才。从命删除虚俗套，将此连环定百年。枝头连理从今结，但愿和鸣到百年。夫人接聘吟吟笑，挽携娇女解裙绦。一枝碧玉鸳鸯宝，笑递姑娘妆次前。此珍出自昭阳赐，痴儿侍宴得承恩。今朝受聘当回定，万望尊前莫笑轻。桓府夫人欢致谢，媚仙小姐玉颜红，提亲对面难回避，坐又难兮退又难。

片片桃花飞满脸，暗恼娘亲不识宜。难得珠卿能察意，笑携表姐玉尖尖。愚妹围轩离不远，同入闲谈坐片时。媚仙小姐欢从命，相随表妹动金莲。同到兰田帘半卷，青衣忙递雀牙尖。窗前共展丹青看，说古谈今喜论文。堂上少时开午宴，日落夫人带女回。桓府夫人无限喜，召入娇儿喜诉知。状元闻议婚姻就，回思桂女锁眉峰，可怜玉体随流水，芳魂渺渺落何方。玉人到底成无望，桓郎薄幸又重婚。良缘幸议梅家女，媚仙本是意中人。一枝利箭收存久，今日明珠始入怀，此婚虽说非无意，究竟难忘桂玉人。遥忆花园相助战，一回肠断一回悲。偷将袍袖收珠汨，回答凭娘主意行。夫人察色知儿意，追思甥女亦伤怀，小小玉容夸出众，长成应识更非凡。传闻才具文和武，救兄退怪妇英雄。正喜桓门夸得妇，岂知到此喜成愁。难怪我儿心念念，南宫笔下果无情。碧芳不是桓家妇，何芳注此薄姻缘。见儿改色容凄楚，一声长叹也无言。小姐珠卿微带笑，启唇轻唤仲章兄。桂家表姐沉波浪，安知水内不逢仙？难觅身尸非失望，有期返璧百鸾庭。今日定盟虽母意，因虑堂前太寂寥，奇缘天定应无错，妙才女对妙才郎。苍天或悯钟情士，破镜重圆口玉人。他日一台双镜合，正称吾兄年少郎。耐心等候休如此，莫在娘前假泪垂，状元被戏微微笑，相辞母妹出书窗。案前闲检经书看，小童煮茗点银灯。
次晨天色微明亮，斌玉衣冠要早朝。会同榜眼登鞍马，喝道匆匆至午门。八百朝官都待漏，净鞭初动启金门。圣驾临轩鸣细乐，双挑雉尾五云开。朝臣依次趋丹陛，拜舞彤庭贺起居。礼毕归班分济济，瞻仰天颜咫尺威。卷帘内使宜皇旨，无事公卿可退朝。左班只听叮当响，通政司官奏玉墀。关东一带无霖雨，百姓呼庚受早灾，又近边庭关要地，军民缺食恐生非。已发义仓先赈恤，合奏天台定夺行。至尊闻奏沉吟久，降旨传宜桓状元。仲章承召趋金殿，万岁三呼拜上方。天子欢然传赐免，谕对桓卿年少郎。关东亢旱民涂炭，迫近边关恐弄灾，敕卿奉诏驰边塞，赈济军民要用心。

内库拨银三万两，沿途籴米解登程。知卿赤胆非他比，代朕奔波莫惮劳。状元领旨金阶下，右班又出一朝臣，兵部尚书亲抱本，玉阶舞蹈奏兵机。东辽反了朝鲜国，兴兵犯界在山关。左右绣旗多不雅，声言欲娶女魁元。要如汉室和亲样，即退三军再取和。边庭正值无粮草，不敢开兵与战争。特奏彤廷求圣判，早拨雄兵退贼氛。君王听罢天颜怒，何事边关屡不宁？梅卿已受孤封爵，六宫训导岂常人。安能献上番邦地，丧灭威风事怎行？众卿速举英雄将，即日兴兵问罪名。降旨两班臣众晓，闪出红袍一大臣。正是平侯张国丈，玉阶保荐有能人，臣保锦魁罗爵主，武科魁首上英雄。更有探花龙浩将，武勇驰名智略沉。克日起兵征破虏，定能奏凯建功回。龙床天子欢批准，旨下传宣年少郎。魁首探花同面圣，九重殿上喜呼卿。东辽不服孤王化，擅自兴师乱不平，出言不逊将孤胁，要朕和戎女状元。须知中国多仪制，朕躬岂损国家威？国文保卿多武勇，莫惮勤劳领万军。平定辽邦功不小，归来朕代脱征粮。御书开展封官职，魁首行军正总戌。探花参赞都招讨，京营自逸马和兵。越公府内催粮草，钦天监正选行期。本月廿三上吉日，正是元戎起马时。锦魁龙浩闻君旨，情知又中贼臣谋。自恨此身居武职，怎免干戈不出头？已蒙玉殿封官爵，只得丹墀谢圣恩。自愧小臣微末技，怎当重任作元戎？一点愚忠当报效，全仗天威早凯旋。君王喜道真忠胆，朕识贤卿不比常，早展奇才三奏捷，朕躬专候凯歌声。即传退殿金车起，散了朝堂八百臣。
斌玉回衙心闷闷，更衣堂上见娘亲。夫人见子开颜笑，抚爱娇儿掌上珠。堪夸小小登金榜，光耀吾家出妙才。天生配合英雄女，不枉风流才貌郎。往常朝罢多欢悦，说古谈今解母愁，今日因何心不喜，强支颜色竟含愁。莫是边关传甚信，椿亲塞外近如何？状元网语长声叹，欠体娘前款款陈。孩儿今日明君返，却因一事恼人怀，并非塞外交征信，母莫多愁挂父亲。今岁关东民亢旱，帝敕孩儿往济民，冤家反动朝鲜国，妄起兵刀出大言。

声言迎娶梅家女，尚宫师傅女娇娥。朝臣议举行军将，锦魁妹丈与龙兄。即日吉期将起马，此行胜负不知详。刻下至尊虽不许，只恐兵氛静不能。纵容故息求和好，难免佳人不出头。那时差辱吾桓氏，孩儿何面立朝堂。话间不觉容颜改，夫人携手叹嗟嗟。我儿不必心忧虑，媚仙已聘怎和戎？愿汝出差须早返，吾当择吉合鸾俦。那时不怕风波起，定教百岁永和鸣。单挂东床身出帅，少年怎受阵中劳？无情烽火惊人胆，老者悬悬怎展眉？一生尝尽行兵味，忧婿忧儿又挂怀。夫人语次流珠泪，魁首吁嗟锁两眉。小姐珠卿来问候，斑衣彩柚悦慈堂。见母泪容心下骇，牵衣赔笑启朱唇。北堂何事心烦恼，是何事故不开怀？梅氏夫人收玉泪，赐坐娇娇女爱儿。娘亲非为他缘故，偶因朝事动伤情。边塞饥年民受难，又逢辽国动干戈。斌玉出差驰赈济，乘龙奉旨出三军。无端出口犹无状，要教嫂嫂出和戎。仲章为虑兵氛大，只恐佳人躲不能。堪嗟都为求荣贵，王事层层苦挂心。汝兄远镇山东省，仲章今又赴边关。汝父出兵犹未返，东床此去几时回？留中辜负青春女，隔沼鸳鸯怎并飞？武夫多少沙场老，回来恐汝鬓添丝。话毕长吁眉百皱，小姐娇羞暗失容。原来兵乱东辽国，惜君年少作元戎。身悬金印虽荣耀，剑阵刀林岂等闲。自怜少妇深闺秀，阳关有赋请谁传？含情强把愁容敛，牵娘罗袖启端详。梅家嫂嫂非凡女，堪笑蛮奴妄想扳，母氏不须心恼恨，斌兄何作杞人忧？纵教贼势多猖獗，至尊岂肯丧天威？
夫人闷闷无言答，状元移步出书窗。相见世忠梅榜眼，谈论分离各皱眉。
词中提叙罗魁首，与同龙浩出金门，分路中途齐拱袖，武元飞马返衙门。参见双尊全子道，细将朝政禀知闻。张侯举荐孩儿勇，奉旨征东领万兵。参赞军情龙统制，不日离亲出风城。武元话次容凄楚，公相夫人大失颜。一齐启问娇娇子，张贼何仇结这深？历练老成何不保，荐我娇儿白面郎？军情重大非轻要，国计民生当等闲。堪嗟天子无查察，敢将重任付儿行。锦魁回答今无奈，圣旨煌煌敢不遵？总为我家承武荫，国事勤劳怎敢推？

此行愿靠君亲福，狼烟扫尽定东辽。越公俯首长吁气，太郡夫人泪满襟。命请香闺娇小姐，闻弟行兵各锁眉。
复表探花回蒋府，下马登堂见泰山。细述东辽兵作乱，罗兄挂印作元戎。蒋爷惊弦眉峰蹙，舜昭朝退亦登堂。对议虽云张帅计，旨出朝廷怎得辞？此行愿得穹苍悯，早赐平辽反故阊，夺魁闷闷相辞退，入围来见蒋琴仙。鬟报妆前娇小姐，玉人带哂接夫郎。探花挽住娇娥手，并坐金交怕展眉。小姐回波含笑问，君家朝帝怎迟回？朝堂有甚军机事，这般不快皱眉端？龙浩闻言长叹息，回答多娇尚未知。东辽兵乱多猖獗，奉诏罗兄武状元。下官参赞随征战，此去滔滔甚日回。故园坟墓难关顾，舍妹登京欠至亲。倒中抛下卿年少，胜负难知怎得回？话间思忆同胞妹，九转回肠泪欲流。悔初不合贪名利，今番散我鹡鸽群。怜吾妹妹国中玉，故里持家独费心。上京为避奸人计，岂知兄长出行兵。举眼无亲何处歇，姻亲府内怎居停？说毕凄凉嗟不止，小姐琴仙一怆神。何事辽邦忘国法，轻举刀兵害万民？君家初奋鹏霄翼，敢想悬腰宝印光。刀剑无情非易试，深闺从此日生忧。话间无限心酸切，羞将彩袖掩朱颜。夺魁斜盼生怜爱，惆怅难分恩爱情。外报武元差使请，要选精兵赴校场。探花无奈辞娇出，更换衣袍上绣鞍。来到罗衙人报入，武元迎接清分宾。笑言兵部差人到，送至兵符剑印来。特请贤兄光降舍，操选英雄马步兵。劝君莫恋闺中爱，多少离情至晚陈。探花不觉微微笑，刻薄罗兄寿不长。人逢此景谁能舍，况作征夫更断肠！班超未遂封侯志，只愁少妇发如丝。是兄未咏关睢赋，不然比我更凄凉。闻语锦魁微哂笑，兄此言来未必真。弟的玉人桓小姐，现随其母至京都。若非金殿报征铠，明岁鸳鸯即并游。如兄更觉心中恨，自当痛骂九重君。须知弟本真君子，易色贤贤大丈夫。既登仕路忠王事，何恋区区枕席情？龙浩笑声言痛快，只愁口不应于心。魁首说声兄不信，且完正事再扳谈。

探花好笑方无语，武元吩咐备金鞍。执事排开前引导，元戎双赴校场来。虎皮交椅当中放，安坐行军大总戎。桔红伞罩颜如玉，侧坐参谋龙探花。金甲锦袍威凛凛，分明再世二郎神，将台大擂催兵鼓，无数英雄各叩参。人人要夺先锋印，主帅跟前各逞能。百步穿场争巧射，矢无虚发出弓弦。三举金狮容不改，尽是擒龙捉虎才，主帅台中观大悦，笑持朱笔喜标名。左右先锋双羽翼，运粮策应上将军。前后护军皆勇将，先行首阵上英雄。簿上标名依次序，再选穰貅马步兵。带甲儿郎雄赳赳，披盔上将气品昂。将军事毕方停笔，金鼓三吹贺太平，参谋主帅双离位，散了场中将与兵。执事排开人扶拥，二爷分路各回家。
笔波再表皇宫苑，训导多娇张绛枝，朝随公主攻书史，夜居禁苑闷沉沉。仰首白云无过雁，难通信息薄情郎。空夸姨表亲情重，当街翻面若仇人。知君今是翰林客，天子门生新贵人，室中自有人如玉，欺我薄姿柳质人。即接绣球重又弃，毫无带碍两姨亲，大闹天街何体统，可邻永坏妾芳名。祖亲结恨如山重，只恐君家难保全。叹奴抱屈无从表，曲情怎对父亲言？令下迫婚威似虎，怎敢台前巧辩陈？勉强屈从非妾愿，此生安忍坏贞名？椿亲久绝夫妻义，母氏休想挽得回。势迫临头难躲闪，定然断送妾青春。九泉不放桓家表，孽镜台前定要明，自知貌不输人下，微眼桓兄太薄情。无意深宫勤笔砚，自家羞怨自家伤。冷月凄风宫禁寂，恼人心绪乱蛩鸣。御楼钟鼓惊残梦，辗转鸾襟恨倍深。彩衣宫女争承值，强离绣榻着衣衿。宫镜乍开如满月，对对宫娥代晓妆。小姐临鸾眉不展，频频对镜暗吁嗟。自羞枉作侯门女，貌美才全福不全。被人嫌弃直堪愧，提起教人有甚颜？不因慈母兰闺寂，早寻自尽岂偷生，想次秋波双掬泪，诈取金钗插鬓云。左右宫妃偷眼盼，师爷何事失欢容？临风每每弹珠泪，对月常常发叹声。羡伊小小声名著，女郎身上凤凰池，月给奉金腰佩玉，奇才更胜丈夫家.

娘娘隆重龙生宠，有何不足每生愁？唧唧私言齐哂笑，绛枝颇觉展眉峰。转入罗韩更彩服，御厨进膳入深宫。用毕宫娥方递茗，玉人传命备宫车。白玉阶前登宝辇，锦华宫内议文章。贵人钦敬多才女，款待犹如姐妹亲。殷股礼貌无骄傲，月下花前每弄杯，中宫爱惜亲瓜葛，常常赐宴叙亲情。虽然富贵无轻慢，难感多娇肺腑愁，悠悠心绪难消释，含情每每托诗章。
相逢盟姐羞谈叙，几番无意怕抬头。减茶减饭容光悴，恹恹抱恙避人知。停书张女深宫怨，起笔重提罗锦魁。玉阶自挂将军印，校场日日理军机。
转瞬廿三期已到，元戎起马痛离亲。分离先谒皇亲府，参谋龙浩整衣冠。
绣国作别干金女，纷纷玉泪酒征袍。含悲挽住尖尖手，惜别多娇最断肠。自叹新婚未满月，遽领征衣上阵劳。为国忘身抛故里，鸳鸯拆散雁分群。最怜舍妹芳龄幼，椿营双背受人欺。遣使相迎犹未到，途中未审可平安，若还舍妹登京阙，罗府差人必报知。望卿带念夫妻爱，照拂姑娘莫等闲，下官此去驰戎马，归期难定是何时。强抛恩爱离琴瑟，望我多娇勿挂怀。画眉郎去妆台冷，添衣进食自提防。莫上舉楼瞻柳色，夫婿从军有日回。话次探花悲不止，琴仙小姐倍凄凉，锦襟湿透珠珠泪，羞持绛帕掩啼痕。无限离情言不出，牵郎袍袖断肝肠，无端塞外边烽警，冒险刀枪胆已寒。一封丹诏从天降，拆散鸳鸯不并栖。迢迢沙漠风霜紧，谁作知寒问暖人？愿君自爱凌云体，早展奇才建大功。姑姑若到君休虑，妾当留款尽亲情。君忠国事休多挂，愿早班师会妹儿。意中再嘱衷肠话，芳心悲惨怎陈言。龙浩眼观怜又惜，扶挽娇娥泪似泉。玉人保重千金体，使生阵上可安心。但愿彼苍开慧眼，得平番寇早回军。与卿百岁于飞好，暂离刻下莫伤心，小姐悲悲难启答，探花留恋怕分衿，旭日穿窗移树影，又虑罗兄已上朝。泪嘱芳卿休过切，下官堂上别尊人，佳人悲痛肠先断，夺魁拭泪出香闺。登堂作别皇亲相，蒋爷挽婿亦伤心。频嘱贤甥须保重，阵中征战要关防。愿汝英雄三奏捷，荣归玉殿受褒封。探花顿首心伤感，回答尊人勿介怀。

愚甥奉旨凭天定，借叨福庇得班师。小姐闺闱多弱质，岳翁劝谕必宽怀。惟挂半途愚舍妹，虑恐登京没处栖，念婿京师无至戚，只有潭衙翁婿亲。刻间曾议千金女，多蒙小姐已应承。未审岳翁从允否，只防过忧愧难安。蒋爷答婿何妨事，至亲正应两扶持。姻姑若肯莲舆降，当教小女尽殷勤。闺闱恰好为良伴，莫拘姑嫂当同胞。只恐寒家无礼貌，有慢姻姑妆次前。小女不须甥挂虑，老夫自会遣他愁。愿我贤婿驰汗马，早平番虏建奇勋。探花深谢尊人意，回身再别舜昭兄。蒋生执手称珍重，送上阶前锦绣鞍。把袂依依难舍别，各含泪眼惜分群，加鞭来到罗公府，通报元成好起行。词表武元冠带整，拈香堂上别宗先，四拜红毡辞父母，伤心玉泪酒征袍。孩儿奉旨征边塞，膝下难承菽水欢，身驰戎马刀枪阵，梦绕双尊座下随。所望高堂增吉庆，福庇孩儿早凯旋。如今难遂慈鸟愿，寸心恋恋怎能抛？武元话次心凄切，越公太郡泪如倾。双换娇儿呼爱子，吉日行兵莫过哀。珍重凌云娇贵体，一鼓成功及早回。须知世代皆从武，正应吾儿报国恩。孝子忠臣皆一体，当尽微忱报圣君。愿儿不辱吾家教，建立功勋天下闻。父母不须儿挂虑，有姐晨昏可奉承。双亲凝望非他事，露布书驰奏凯回。锦魁泣领庭前训，回身别姐泪汪洋，愚弟不才身挂印，弗能戏悦膝前欢。此行迢递戎疆界，驰恋椿萱应断肠。姐如未咏关雎曲，循循女道弟无忧。奈今转瞬佳期到，妇职勤时女职疏。未识同胞从允语，可能代弟奉亲欢？姻母台前还有女，姐多归省应无妨。若能如此双全美，弟涉关山颇放心。料姐此情难预定，总须父母代传言。姐夫本是高明士，或能依允慰儿心。主军语毕添悲痛，征袍掩面大伤心。越公泪答娇娇子，此事无须汝挂心。待吾遣使从长议，当召姐丈上吾门。料知姻母无推托，儿为姻姑始出兵。听罢武元犹未答，锦春小姐泪沾衿，玉尖挽住同胞弟，芳心惨切启樱桃，贤弟尽忠驰塞外，军机大事要留心。侍奉双尊皆小节，不才愚姐愿担承。祝汝英雄连得捷，荣归金殿沐天恩。闻语锦魁忙作揖，姐姐担承弟放心。

此行凭仗妆前福，凯旋之日谢多多。话间忽见人通报，龙爷已到欲登堂。回避锦春罗小姐，武元拭泪接盟兄。登堂参见罗公相，次谒夫人告别行。罗爷执手称贤契，有劳同伴上沙场。小儿年少无知识，妄领征衣作总戎。进退阵中劳照顾，回军之日谢深恩。龙浩欠身称岂敢，年来多扰老尊人。罗兄与侄非他比，刎劲之交当弟兄。久知武勇非人下，马到功成有甚难？大人高枕休牵桂，异日加封贵有余。语毕回头携弟手，东升旭日已多时。九重銮驾临轩久，府前众将候元成。锦魁断肠难回答，金鼓三响请起行。帅别双亲心更切，膝下依依泪如泉。罗帅夫人双挽子，流连惜别最凄凉。旁立夺魁催再四，武元无奈舍分衿。阶前同上龙麟马，越公同子上朝门。众将打躬迎接帅，将军吩咐候长亭。日影已移花树过，至尊升殿谒群臣。钧天乐奏开宫扇，九五龙飞雉尾摇。百官济济朝衣整，依次登阶谒上方。贺罢起居方拱立，征东将帅复朝君。内侍宜名参圣上，丹墀拜倒两英雄。龙床天子多欢悦，喜降纶音唤爱卿，辽兵犯界多时久，只防边将不能支。愿卿此去连驰捷，剿洗番人奏凯歌。朕躬不惜分茅土，封赠驰劳汗马臣。二爷叩首金阶下，微臣尽瘁敢辞劳？但祈仰仗天威重，蛮奴授首静兵氛。君王悦色传温旨，太子长亭饯远征。主帅伏阶辞再四，莫劳储驾怎能当。帝闻喜道卿休却，正应青宫送饯行。教他得绪军容肃，日后方知重武臣。帅闻不敢重推却，叩谢天恩退玉阶，御书飞降青宫府，储君领旨整銮车。东宫侍卫开宫扇，月斧金瓜执事齐，纷纷都到长亭长，多少将军跪接迎。储君下了朱轮辂，连忙挽起二元戎。孤家奉旨来恭送，饯卿行色壮征鞍。锦魁再拜东宫主，臣有何能愧受恩。此行愿仗天威广，得平贼虏建功归。内臣已设金龙座，安坐英明储贰君。传报酒筵都已备，宫官请主钱将军。太子起身移玉步，黄门洗盏捧金瓶。皇封斟满香醪酒，储君亲递武魁元。笑道贤簿干此盏，早展奇才退贼人。旋转乾坤皆汝力，旌旗遥指靖边氛。


