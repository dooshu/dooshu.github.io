王安石　诸葛武侯

恸哭杨顒为一言，余风今日更谁传。

区区庸蜀支吴魏，不是虚心岂得贤。

王安石

王安石　诸葛武侯

汉日落西南，中原一星黄。

群盗伺昏黑，联翩各飞扬。

武侯当此时，龙卧独摧藏。

掉头梁甫吟，羞与众争光。

邂逅得所从，幅巾起南阳。

崎岖巴汉间，屡以弱攻强。

晖晖若长庚，孤出照一方。

势欲起六龙，东回出扶桑。

惜哉沦中路，怨者为悲伤。

竖子祖余策，犹能走强梁。

王安石

