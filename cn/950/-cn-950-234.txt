杨万里　春晴懹故园海棠二首

故园今日海棠开，梦入江西锦绣堆。

万物皆春人独老，一年过社燕方回。

似青如白天浓淡，欲堕还飞絮往来。

无那风光餐不得，遣诗招入翠琼杯。

杨万里

杨万里　春晴懹故园海棠二首

竹边台榭水边亭，不要人随只独行。

乍暖柳条无气力，淡晴花影不分明。

一番过雨来幽径，无数新禽有喜声。

只欠翠纱红映窗，两年寒食负先生。

杨万里

