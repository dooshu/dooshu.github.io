【思亲操】

〖舜耕历山。思慕父母。见鸠与母俱飞鸣相哺食。益以感思。乃作歌曰：〗

陟彼历山兮崔嵬。有鸟翔兮高飞。瞻彼鸠兮徘徊。河水洋洋兮清冷。深谷鸟鸣兮嘤嘤。设罝张{罒员}兮思我父母力耕。日与月兮往如驰。父母远兮吾将安归。

（〇琴操下。《类聚》九十二、《御览》九百二十一并引琴操。有序无辞。又《乐府诗集》五十七引古今乐录。《诗纪前集》四。

