◇燕国迁庙主之国议

礼，凡告事以特牲。又礼，盛主以箪笥，载以斋车，即古之金辂也。每舍奠焉。又礼，庙事考妣，同席共馔，一尸而祭，以神合为一也。今王之国，迎庙主而行，宜以发日，夙兴，告庙迎主。今无斋车，当以犊车，二主同车共祠，合于古。宗祀国迁，掌奉主┙，当侍从。主车在王卤簿前，设导从。每顿止，传主车于中门外，左，设脯醢醴酒之奠，而後即安之。（《通典》四十八。咸宁三年，燕国迁庙主当之国，时博士孙繁案云云。「繁」疑「毓」之误。）

