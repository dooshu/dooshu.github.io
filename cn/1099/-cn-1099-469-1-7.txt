○朝政因循可慮輔臣單匱難支疏 【 用閣臣】

臣惟天下理亂、在于朝政得失。而國家內閣之地。號曰政府。謂　皇上心膂所寄。天下機務之所從出也今天下大勢。似強寔弱。似安寔危。百孔千瘡。僅存象貌、則惟是二十年來政府之內。懦囓漸靡。以至于此。識者傷之。今二相久去、四明與歸德一時俱去正改絃易轍之會　皇上慎重枚卜、未遂允行、而輔臣朱??羽?貝?獨力支吾、吁嗟病苦、即有屢疏、但被溫旨耳、天下至大、萬幾至眾、　皇上高拱于深宮、輔臣堅臥于私室、一朝羣臣、泛泛如河中木、此乾坤何等時乎、臣觀自古安社稷享無疆者。在人主任相臣。相臣自任以天下耳。　皇上英明獨馭、萬幾在握、固為輔臣多寡無能為爾、又嚮多詬敗、不足憑也、在易有之曰鼎折足覆公餗、明三公不可不得其人也。　皇上神謀睿斷、誠過計有非人之慮則何不公擇之而顯用之。古之求相者。或得諸夢卜、或試諸人情、今天下非遂無人也、其邪正疑肖之故可數而知者、誠下明詔賜廷推、清議在前、白簡在後勿論大奸大佞、不得濫登、即虛負時名、如宋人所謂執拗不曉事者、似指晉江也誰敢私之、且　皇上之于輔臣也、畫接久停、補牘鮮應、似乎有釜??鬲不貫之象、然所與圖事帷幄、共進退天下者、捨輔臣其誰、夫使輔臣內托帷幄腹心之重。至今如此而外得以釜??鬲之跡自解于天下此最隱患。　皇上所以獨受其過。而忠臣噤舌不敢盡也。　祖宗時主臣同心、宮府一體、常朝而外。時賜召對。造膝密謀。隆于喜起。　皇上嘗行之矣。即今　聖躬靜攝、宸禁天嚴何難假便殿一刻之閒。加與清問。票擬必確。疏揭必行。　皇上之心。直喻于輔臣而無所假。輔臣之心。亦直露于　皇上而無所回。如是則輔臣不得轉展謝責于天下而有善不敢不以歸之皇上。此所謂顯用之者也。今　皇上之諭輔臣曰。屢揭忠愛、稍俟次第發行舉朝忻動莫不延頸、夫如輔臣所請補大僚選科道、及今再疏擇相等事、皆大政急務、可片言而決耳、臣竊惟　皇上徒以是慰藉輔臣。而輔臣遂復從容躊躇。不早察于泄泄之戒。則天下事嗟無及矣。輔臣不幸而當大壞極弊之後。遽難奮濯、則其時苦、七十老臣、危如風燭、孑然奔波、以至于病、則其形苦。入閣視事、無參證之資、杜門調旨、有漏洩之患則其心苦。摠言山陰當去耳立言有体□而不激可以為法然而天下祈望不能少休者。何也。誠見　皇上眷倚輔臣。其專一如此。又竊謂輔臣雅望震世。必有光明俊偉之業。可立睹耳。今天下紀法極壞。政事極壅。人才極厄。官職極耗。物力極窮。邊防極敝。宦豎極橫。反側極多。士大夫幾無禮義廉恥。而民間愁苦冤痛之聲。徹于國門。陰陽舛沴。萬物咸乖。此亦輔臣臥薪待旦。食不下咽之時巳。天下之患莫大乎禍醞釀而不知。俗浸淫而不改。眾人狂惑悶塞而不敢求其故。今之諒輔臣者曰。彼未嘗轉一殿增一官。是　皇上不任輔臣也。夫使輔臣不受任。將誰任之。而輔臣之自解。亦曰吾非不累牘以進。竭股肱之力。無如　皇上之不信何也。夫使輔臣不見信可但巳乎。宰相一身、上毗天子、下繫四海之望、宜卓然竪立、為社稷卹無疆、非苟而巳也。孔子曰、所謂大臣者以道事君、所以明拂弼之義、彰忠鯁之風也、而孟子則曰君子之事君也、務引其君以當道志于仁而巳、萬曆時諸輔臣有為時論所最不與者今覽其言未嘗不篤切固知皆議論形跡耳夫引則有自牗之忠、有回天之力、竭誠盡智不詭于道而人主信之亦在議論形跡之外是故、為輔臣今日計。無如慨然自們以天下之重。力疾贊襄。勿使政府久虛。卒生他患。而其次要無如收拾人心。使得共傚之　皇上。收拾人心。無如用人。用人無如今疏所謂然眉最急者。簡用閣臣一事。夫閣臣者。一人邪正。關數十年消長。非細故也。是故獨斷在　皇上公推在廷臣。而輔臣則身為之招。而類為之從。若樹的然。不可諉也。　皇上御極以來。閣臣變態亦畧可睹矣。萬曆初年、權相勾璫擅政、天下股栗。盛滿不戒。卒受誅滅之禍。固知盡反江口?夌之政者為身謀非為國謀耳嗣是宵人觀望于是一切變為側媚險邪之行以牢籠一世門戶甚堅。氣脉不斷。苟有正類。立見傾擠。以私滅公而不顧。天下之大。使天下之人。亦瞞心塗面以附之。而不知有公家之急。遂至今日。可為太息。以亦指歸德耶夫張九齡、李林甫、不並容于唐而唐亂。王安石呂惠卿章惇之流、纏繞起伏于宋而宋衰。此古今之大戒。人臣所同痛也。輔臣憂國奉公、不反今早從決擇、勿論大柄久專、嫌疑易起、萬一時勢窮極有如前所謂側媚險邪者、乘機倖進、天下之事、豈堪再壞耶、天下羣情易動眾欲難調。輔臣安能一一厭其心而塞其口。亦在乎開誠布公。以天下心用天下。使國家享安全之利。而　皇上獨受榮顯之名。則天下服矣。如曰謙讓未遑、或以人言介懷、輕言去就、　皇上眷倚謂何、天下亦誰復敢有效忠于闕下者而輔臣又何利焉、故臣切謂　皇上宜任輔臣。不必疑輔臣。嗣後起婁江不至福清滿晉江並□矣輔臣宜任天下。亦不必疑天下。大馬之忠如此伏惟　聖明留神省覽、亦亦願輔臣比之為他山之石也、

皇明經世文編卷四百六十九終







