◇上言宜许南单于出兵

昔武帝单极天下，欲臣虏匈奴，未遇天时，事遂无成。宣帝之世，会呼韩来降，故边人获安，中外为一，生人休息六十余年。及王莽篡位，变更其号，耗扰不止，单于乃畔。光武受命复怀纳之，缘边坏郡，得以还复。乌桓、鲜卑，威胁归义，威镇四夷，其效如此。今幸遭天援，北虏分争，以夷伐夷，国家之利，宜可听许。（《后汉·南匈奴传》）

