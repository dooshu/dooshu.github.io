◇武帝纳皇后颂（咸宁二年。案：《艺文类聚》十五、《文选·芜城赋》注、《宣贵妃诔》注引此题皆如此。）

峨峨华岳，峻极泰清。巨灵导流，河渎是经。惟渎之神，惟岳之灵。锺於杨族，载育盛明。穆穆我后，应期挺生。含聪履哲，岐嶷夙成。如兰之茂，如玉之荣。越在幼冲，休有令名。飞声八极，翕习紫庭。超妊邈姒，比德皇英。京室是嘉，备礼致娉。令月吉辰，百僚奉迎。周生归韩，诗人是咏。我后戾至，车服晖英。登位太微，明德日盛。群黎欣戴，函夏同庆。

翼翼圣皇，睿哲孔纯。愍兹狂戾，阐惠播仁。蠲衅涤秽，与时惟新。沛然洪赦，恩诏遐震。后这践阼，囹圄虚陈。万国齐欢，六合同欣。坤神舞，天人载悦。兴瑞降祥，表精日月。和气烟カ，三光朗烈。既获嘉时，寻播甘雪。玄云ㄙ蔼，灵液霏霏。既储既积，待阳而。燕见沾濡，柔润中畿。长享丰年，福禄永绥。（《晋书·左贵嫔传》，《艺文类聚》十五。）

