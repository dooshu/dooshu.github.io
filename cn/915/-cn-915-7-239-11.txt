◇奏掖庭有故不举祭

《礼·丧服传》云：「有死於宫中者，则为之三月不举祭。」今礻勺祀既戒，而掖庭有故。下太常依礼详正。太学博士江邃、袁朗、徐道娱、陈珉等议，参互不同。殿中曹郎中领祠部谢元议以为：「遵依《礼》传，使有司行事，於义为安。」辄重参详。宗庙敬重，飨祀精明。虽圣情罔极，必在视奉。然苟曰有疑，则情以礼屈。无所称述，於义有据，请听如元所上。（《宋书·礼志》四，元嘉七年四月，有司奏，诏可，又略见《通典》五十二。）

