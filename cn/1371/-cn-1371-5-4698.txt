舟中夜赋

千里风尘季子裘，五湖烟浪志和舟。

灯残复吐恼孤梦，雨落还收生旅愁。



城上霜笳入霄汉，烟中渔火耿汀洲。



牧之未极诗人趣，但谓能轻万户侯。



舟中夜赋

问天乞得不赀身，常作东阡北陌人。



买酒不浇胸礌磈，忧时空觉胆轮囷。



寓居尚复能栽竹，羁宦悬知正忆蓴。



那似石帆山下客，钓船载月泊烟津。



