○答兩廣督撫凌洋山 【 粵寇】

前閩中屢報鳳賊為呂宋番人圍困、何得突犯廣中、據報賊形若潰亂奔止?帚者、鳳賊恐不在中、幸公細察之。若此賊果在。其眾既散。必成擒矣。後有木夷山之功羅盤賊既巳奏聞。勢不能巳、但須審計熟圖之、昨部覆又推原題未盡之事、似亦可行、大約廣中武備不可一日弛。與內不同。振軍聲。伐不服。以鎮壓蠻夷之心。有不能一付之安靜者。惟公裁之、

