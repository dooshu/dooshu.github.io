【奉和永丰殿下言志诗十首】

立德齐今古。资仁一毁誉。无机抱瓮汲。有道带经锄。处下唯名惠。能言本姓蘧。未论惊宠辱。安知系惨舒。（○本集五。庾开府诗集上。《诗纪》百十七。）

王子从边服。临邛惜第如。屋桥拥冠盖。锦水照簪裾。论文报潘岳。咏史答应琚。帐幕参三顾。风流盛七舆。（○同上）

茫茫实宇宙。与善定冯虚。大夫伤鲁道。君子念殷墟。程卿既开国。安平遂徙居。讵能从小隐。终然（诗集作能。）游太初。（○同上）

直城风日美。平陵云雾除。来往金张馆。弦歌许史闾。凤台迎弄玉。河阳送婕妤。五马遥相问。双童来夹车。（○同上）

托情忻六学。游目爱三馀。覆局能悬记。看碑解暗疏。讵尝游魏冉。冉阝时说范睢。池水朝含墨。流萤夜聚书。（○同上）

兴云榆荚晚。烧□杏花初。氵彪池侵黍稷。谷水播□畲。六月蝉鸣稻。千金龙骨渠。含风摇古度。防露动林於。（《诗纪》云。古度。树名。见吴都赋。林於。竹名。越女试剑竹也。见戴庆豫竹谱。又曰：上密防露。下疏来风。○同上）

自怜循短绠。方欲问长沮。茂陵体犹瘠。淮阳疾未祛。翻疑承毒水。忽似遇昌菹。汉阳嗟欲尽。咎繇惧忽诸。（○同上）

弱龄参顾问。畴昔滥吹嘘。绿槐垂学市。长杨映直庐。连盟翻灭郑。仁义反亡徐。还思建邺水。终忆武昌鱼。（○同上）

崩堤压故柳。衰社卧塞樗。野鹤能自猎。江鸥解独渔。汉阴逢葆筱。缁（诗集作压。）林见杖□。（诗集作藜。）阮籍长思酒。嵇康懒著书。（○同上）

披林求木实。拂雪就园蔬。浊醪非鹤髓。兰肴异蟹蛆。（本集作胥。《诗纪》云。一作胥。）野情风月旷。山心人事疏。徒知守瓴甓。（诗集作甓瓴。）空欲报□□。（○同上）

