予题杨子仙宫诗赞仙也吾宗之彦与邑人士和章稠叠不仙之赞而赞赞仙者戏为玄语以答雅贶　四首


沉沉虎豹正当关，只鹤西归浩渺间。说与诸仙同一叹，灵鳌今已失神山。

②乌石岗，在今蕉岭城东南四里，东山杨子仙师庙侧。

瀛海莲还太乙舟，闲同天老话前游。群真正乐钧天奏，辞汉金仙独泪流。

洞天丹药苦无资，坐隐闲争一着棋。龙脯剖完尘劫换，橘中全局正输时！

仙山故侣剧多情，霓帔霞裳引鹤旌。瑶简要书都散汉，灵霄乞去上真名。





