○祭侄女行军夫人文

年月日，某官某致祭於故十三侄女行军夫人之灵。呜呼！妇德尚柔，以宜其家。人之不幸，生也有涯。侧闻夫人，明懿华。辉夺夜光，鲜侔晨葩。行军之妻，尚书之女。动而中礼，欲不逾矩。婉彼宋子，归於郑武。主吏之昌，副军大卤。云霄兹始，琴瑟方调。孰云大年，曾莫崇朝。煜煜华，不思风飘。薤露，先旦而消。呜呼哀哉！昔也北来，绣帷亏蔽。今兹南去，丹容曳。逝矣冥漠，宛然慈惠。嫡女坠心，良人迸涕。呜呼哀哉！本支百世，如水一源。况是鳏夫，弥怜小孙。千龄共尽，万化如存。申奠致词，悲何可言。尚飨。







