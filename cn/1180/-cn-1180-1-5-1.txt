盘庚上


盘庚，是成汤十世孙。盘庚因河患迁都于殷，反覆诰谕臣民以图迁之意。史臣录其书为三篇，这是头一篇，记未迁时告谕臣民的说话。





盘庚迁于殷，民不适有居。率吁众戚，出矢言。

殷，是地名，即今河南府偃师县地方。适，是往。率，是总。吁，是呼召。戚，是忧。当时河水为患，众百姓每都以为忧，故谓之众戚。矢言，是誓告之词。

昔成汤建都于亳，其后子孙屡迁，至祖乙始都于耿。至盘庚时，耿又有河决之害。盘庚见殷地高，可以避水，故欲率民以迁都于殷。而当时之民，皆安土重迁，不肯往适于有居。盘庚不得已，乃总呼众忧之人，出誓言以告之，把迁都之利、不迁之害一一晓谕他每知道。盖不以刑罚驱之，而以言语化导之，盘庚之恤民如此。





曰：“我王来，既爰宅于兹，重我民，无尽刘。不能胥匡以生，卜稽曰：‘其如台。’

我王，指祖乙说。宅，是居。兹，是指耿都说。刘字，解做杀字。其如台，譬如说无奈我何。

盘庚出誓言以告百姓每说道：“我先王祖乙初来耿都，既而遂定居于此，实以此地可居，而重我民之生耳。岂预知耿有水患，而故意尽陷之于死地乎？今民偶不幸，困于水灾，流离散处，不能相救以全其生，是乃天变之使然，非人谋之所能及也。我因此考之于卜，那卜兆之词说：‘此地垫溺已甚，我亦无如之奈何。’言决不可不迁也。天命昭然如此，尔民可不从卜而图迁哉？”





“先王有服，恪谨天命，兹犹不常宁，不常厥邑，于今五邦。今不承于古，罔知天之断命，矧曰其克从先王之烈？

服，是事。宁，是安。五邦，是五处建都之地。成汤始居西亳，仲丁迁于嚣，河亶甲迁于相，祖乙迁于邢，又迁于耿，共是五邦。烈，是功业。

盘庚又说：“我先王成汤、仲丁、河亶甲、祖乙诸君，遇国家有大政事，必决之于卜，以观天命之何如。天命所在，则恭敬奉承，不敢违越。故卜曰当迁即迁，不敢偷安，以违天命。至于五次迁都于亳、于嚣、于相、于邢、于耿而迄无定居，这岂是先王好劳，乃天命之不容已故也。今至于我之身，耿不可居，天命亦几乎绝矣。若不承先王之故事以图迁，而坐待沉溺，则是天之断绝我命，且懵然而不自知，况曰其能顺承先王之大业，以保国祚于无穷乎？夫天之所命，在先王犹不敢违，而况于我乎？为尔民者，纵不畏上命，独不畏天命乎？”





“若颠木之有由蘖，天其永我命于兹新邑，绍复先王之大业，厎绥四方。”

颠木，是倾仆的树木。由蘖，是树上新生的枝条。

盘庚又说：“旧都已不可居，新都幸有可就。若能从卜而迁，则易危为安，转祸为福，譬如已倒的树木，旁边又生出新枝一般。但见国命几断而复续，先业几坠而复兴，是天将延长我国家之命于新邑，使我继嗣兴复先王之大业，以安四方之民矣。夫不迁之害如彼，而能迁之利如此，是国命之断续，先业之兴废，民生之安危，惟系于迁不迁之间耳。尔民可不审所从哉！”





盘庚敩于民，由乃在位，以常旧服、正法度。曰：“无或敢伏小人之攸箴。”王命众悉至于庭。

敩字，解做教字。在位，是有位之臣。常旧服，是先世常行的旧事。伏，是藏匿。小人，是小民。箴，是箴规的言语。众，指臣民说。

盘庚既告民以迁都之意，如上文所言矣。然当时之民，虽多惮于迁徙，一般也有要迁的。只为在位的人，恋旧都久处之安，贪沿河沃饶之利，乃倡为浮言，煽惑众心。中间有能审利害而以为当迁者，都被他排击隐匿，不得闻于上。此民情所以不通，而国是所以未定也。盘庚深知其然，故其告教于民，必自在位之人始。而其所以教在位者，惟历举先王君臣旧常图迁的故事，以正今日之法度，见得自己奉顺天命，皆取法乎先王。而凡为臣者，皆当谨守臣职，以取法乎旧臣也。其大意说道：“今我小民，苦遭水患，必多以当迁之言箴规于我者。汝群臣正当通上下之情，无或敢排击陷匿，而使之不得上达也。”盘庚告臣之意如此，于是乃命臣民众庶，悉至于庭，以听教命焉。





王若曰：“格汝众，予告汝训：汝猷黜乃心，无傲从康。

此下正盘庚命众之词，皆对民而责臣者也。

格，是至。猷，是谋。黜，是除去。傲上，是慢上之命。从康，是徇己之安。

盘庚命众说道：“来，汝臣民之众，我其告汝以训言。凡汝之所以不肯从迁者，只为有两样私心：一则有傲心，而慢君上之命；一则有惰心，而徇目前之安耳。汝当谋去汝这个私心，念尊卑之分，而不敢以傲上；图久远之计，而不敢以苟安，可也。”





“古我先王，亦惟图任旧人共政。王播告之修，不匿厥指，王用丕钦；罔有逸言，民用丕变。今汝聒聒，起信险肤，予弗知乃所讼。

旧人，是世臣旧家。播告，是诏令。指，是意指。钦，是敬。逸言，是过言。变，是变化。聒聒，是多言的模样。起信，是取信。险，是倾邪。肤，是浅。

盘庚又说：“昔我先王，凡有大事，皆不敢独任一己之私，亦惟谋任尔世臣旧家之人，与之共事。然先王固能任旧人，而旧人亦不负所任。凡国有大事，朝廷出号令以播告乎人，旧人即为之奉承宣布，凡先王忧恤民瘼的美意，都一一传说与百姓，而不敢隐匿。所以先王愈加敬信，而任使之益专。且不但宣君之指，而又自以利害之实告之于民，无有妄言，以惑众听。所以小民翕然感化，而奔走之恐后。先王之臣，其贤如此。今我之任汝，无异于先王，汝宜以旧人之事先王者而事我，可也。顾乃倡为浮言，以阻迁都之议，凡其谗谗然求信于民者，率皆险邪肤浅之说，都不是正大深远的议论。我不晓汝所言，果何谓也。岂不有愧于旧人哉！”





“非予自荒兹德，惟汝含德，不惕予一人。予若观火。予亦拙谋作　乃逸。

荒，是废。含，是藏匿。惕，是畏惧。观火，是见得明白的意思。作字，解做成字。逸，是过失。

盘庚说：“我之迁都，非轻易劳民动众，自废其爱民之德，其实欲为民图安耳。汝乃造言阻挠，不肯宣布我为民之德意，不畏惧我一人，若将以我为可欺者。不知我看汝等傲上即安之情，就如看火一般，昭然明白而无所隐蔽，汝亦将谁欺乎？然此虽汝之过，亦由我拙于为谋，优柔姑息，以酿成汝之过失耳。使我能操生杀之权，有罪不赦，汝又安敢若是哉！”这是盘庚设为责己之词，以警群臣，欲其痛自省改，而率民以从迁也。





“若网在纲，有条而不紊。若农服田力穑，乃亦有秋。

网，是鱼网。纲，是系网的大绳。条，是条理。紊，是乱。刈禾叫做穑。有秋，是秋间有收成。

盘庚既戒其臣之傲上从康，又设喻以申明之，说道：“以下从上，理之当然。譬如鱼网一般，把纲绳提起，则细目都随之而张，各有条理而不乱。今君者，臣之纲也。若君令而臣不从，是纲举而目不张矣。有是理乎？然则汝不可不以傲上为戒也。天下之事，不一劳者不永逸。譬如农夫一般，服劳于田亩，用力于稼穑，虽是勤苦，到秋来却有收成之利。今迁都虽劳，而他日安居乐业之利，实由于此。然则汝又不可不以从康为戒也。”





“汝克黜乃心，施实德于民，至于婚友，丕乃敢大言汝有积德。

婚友，是婚姻僚友。

盘庚说：“汝群臣所以不肯迁者，本是傲上从康的私心，却乃藉口安民，以市恩于众，而自以为有德。不知河水一决，坐待危亡，适以害之而已，何实德之有。汝必能去其傲上从康之私心，真为斯民趋利避害，以施实德于民，而且及尔之婚姻僚友，亦得以同享其福，则德之所施者博矣。汝于此时，乃敢大言于人说，汝之祖父，尝为民图迁，今汝又为民图迁，汝家世世有积德，这才不失之于夸耳。若今之苟悦小民，何足以为德乎？”





“乃不畏戎毒于远迩，惰农自安，不昏作劳，不服田亩，越其罔有黍稷。

戎，是大。毒，是害。昏，是强。黍、稷，是两样谷名。

盘庚说：“耿圮河水，远近皆受其害，势甚可畏。汝乃不畏其大害于远近，而惮劳不迁，则终无去危就安之日矣。譬如懒惰的农夫，惟务偷安，不肯强力为劳苦之事，不耕种田亩，将来岂有黍稷之可望乎？从康之害如此。”





“汝不和吉言于百姓，惟汝自生毒，乃败祸奸宄，以自灾于厥身。乃既先恶于民，乃奉其恫，汝悔身何及？相时民，犹胥顾于箴言，其发有逸口，矧予制乃短长之命？汝曷弗告朕，而胥动以浮言，恐沈于众？若火之燎于原，不可向迩，其犹可扑灭？则惟汝众自作弗靖，非予有咎。

吉言，是善言。先，是倡率。奉，是承受的意思。恫，是痛。相，是视。民，是小民。胥字，解做相字。逸口，是过言。燎，是焚。高平之地叫做原。

盘庚说：“人臣之义，当奉君之命而致之民者也。今汝于人情忧疑之际，乃不肯将好言语开谕那百姓，而反阴沮迁都之谋，则非但害民而已。惟汝自生毒害，陷于败祸奸宄之罪，以自灾于其身耳。盖臣者，民之倡也。汝既倡民以顽慢不率，则首恶之诛，必不能免。孽自汝作，则痛亦自汝受矣。汝于此时虽自追悔，亦何及哉？我视小民之中，有明于厉害者，犹知相与顾虑，而有箴规之言。但其言一发，汝等即以过逸之言，纷纷排抑之，使不得达。汝固自恃其口，为可以制人矣。况我操生杀之权，能制汝短长之命，而可不惧乎？汝何不以小民之箴言告我，乃共为浮言，以动摇斯民，惧之以迁徙之劳，贻之以沉溺之祸，果何意邪？一时人情为汝所惑，虽若无可奈何，然以我制命之权而殄灭汝，亦何难之有。譬如火之焚于原野，其初虽不可亲近，然终可得而扑灭之。汝尚何所恃乎？然此亦惟汝众自不肯安靖守法，以速祸于己耳。非我有过，乐用刑威以加汝也。傲上之害如此，可不戒哉！”





“迟任有言曰：‘人惟求旧。器非求旧，惟新。’

迟任，是古时的贤人。

盘庚既戒责群臣，又引古人之言以感动之，说道：“我闻迟任曾有言说：‘朝廷用人，当求夫世臣旧家而用之，以其练习故事，通达人情，国家与之同其休戚，而下民视之以为安危也。若夫用器，则不必求旧，惟取其制作之新而已。’迟任之言如此。今汝诸臣，皆我国家之旧人也，我之图任共政，自不能舍汝而他求矣。汝可不思体我之意乎？”





“古我先王暨乃祖乃父，胥及逸勤，予敢动用非罚？世选尔劳，予不掩尔善。兹予大享于先王，尔祖其从与享之。作福作灾，予亦不敢动用非德。

非罚，是不当罚而罚。非德，是不当赏而赏。

盘庚说：“昔我先王及汝祖汝父，君臣一心，无事则同享其逸，有事则同任其勤。是汝祖父，乃我先王之功臣也。汝为功臣的子孙，国家所当优礼，苟无罪过，我岂敢动用非理之罚以加汝乎？盖必可罚而后罚之也。我国家世世选录汝祖父之功劳，至于我亦不敢掩蔽汝祖父之善。今我大享祀于先王，汝祖亦以功臣而配享于庙，在天之灵，昭著森列，以作福作灾于下。凡赏善罚恶之事，神实鉴临之。汝为子孙者，苟无功劳，我亦岂敢动用非分之恩以私汝乎？盖亦必可赏而后赏之也。夫我于勋旧之臣，一赏一罚，皆不敢轻如此。尔旧人宜知所戒勉矣。”





志。汝无侮老成人，无弱孤有幼。各长于厥居，勉出乃力，听予一人之作猷。

难，是迁徙艰难。弱，是轻忽的意思。猷，是谋。

盘庚说：“迁都之举，固非易事，但我之志意已定，利害已审。如今把这难事，反复告汝群臣，如射者之决志于中，一定而不可移矣。今小民之中，或老成，或孤幼，也有明于利害而以为当迁者。汝毋欺侮那老成的人，以为耄荒不足听；毋轻忽那孤幼的人，以为年少不更事也。惟当去己私以从众论，舍目前苟安之利，各为千百年居止之图，勉出汝之力，而不狃于从康；听我一人迁徙之谋取，而不终于傲上。则庶几有以辅成我志，而于图任旧人之心亦无负矣。”





“无有远迩，用罪伐厥死，用德彰厥善。邦之臧，惟汝众。邦之不臧，惟予一人有佚罚。

臧，是善。佚字，解做失字。

盘庚告臣将终，又申明赏罚之严以戒勉之，说道：“凡汝群臣，都不论远近亲疏，但不从迁，便是有罪的人，我则刑戮是加，讨其死罪而不赦；从我而迁，便是有德的人，我则爵赏是及，显其善，行而不蔽。所以然者，何也？盖以国家之安危，悉系于群臣之善恶耳。如我之邦易危为安而善欤，此非能自善也，惟汝众从迁之故耳。然则用德者安得而不彰之耶？如我之邦沦胥以沉而不善欤，此非自不善也，惟我一人纵恶不诛，失罚其所当罚以致此耳。然则用罪者安得而不伐之耶？盖今日赏罚之典，有断乎其必不可已者，汝其可不念哉！”





“凡尔众，其惟致告：自今至于后日，各恭尔事，齐乃位，度乃口。罚及尔身，弗可悔。”

>齐，是整齐。度，是法度。

盘庚说：“我之赏罚，其严如此。凡汝群臣之众，其以我言转相告戒：自今日以始，至于后日迁徙之时，各敬共汝所干的职事，而毋或怠忽；整肃汝所守的位次，而毋或违越；检制汝所出的言语，使合于法度，而毋或放肆。惟务同心奉上，以成迁都之举，则庶乎用德而有赏矣。苟或不然，则罚罪之典将及汝身，不可悔也。”夫当时在位之臣，傲上从康，造言阻迁，即一切以法绳之，亦不为过。而盘庚犹必委曲劝谕，丁宁告戒，于严明之中，每寓忠厚之意如此。盘庚其贤矣哉！





