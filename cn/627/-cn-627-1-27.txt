趙康王 - 朱厚煜

趙康王 朱厚煜
王諱厚煜，莊王子也。正德十六年嗣。嘉靖三十九年薨。王性和厚，嗜學博古，文藻弘麗，折節爱賓客，戶屨恆滿，文酒讌游，有淮南梁苑之風。有『居敬堂集』十卷。先是彰德判田時雨、郡
守彭汝礪，數以事裁抑諸宗人，繁其僕隸。王使人求解，弗聽，王聞之，咄咄不樂。會暴疾薨，成臯王載垸上疏訴王，謂用前事忿恚自經。詔逮時雨，送河南棄市；汝礪戌極邊。


