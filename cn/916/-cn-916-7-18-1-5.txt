【公无渡河】

请公无渡河。河广风威厉。樯（《类聚》误作墙。）偃落金乌。舟倾没犀□。绀盖空严祠。（乐府作祀。）白马徒生（乐府作牲。）祭。衔石伤寡心。崩城掩孀（《初学记》作霜。）袂。剑飞犹共水。魂沈理俱逝。（《初学记》作璧沉魂俱逝。）君为川後臣。（文苑云。

一作神。）妾作江（乐府作姜。）妃娣。（○本集。《类聚》四十二作公莫渡河篇。《初学记》六作公莫渡河。文苑英华二百十。《乐府诗集》二十六。《诗纪》八十八。）

