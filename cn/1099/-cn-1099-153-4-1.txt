○湯陰縣修城記 【 修城】

正德六年春薊盜起、陷城、殺長吏、薙民如草、秋八月彰德府通判鄭公如皋奉臺檄修湯陰縣城而大之、臨賊築城成功甚速亦才吏也夫什立里。甲什立長。使第稽勸。號以四鉦。鳴則咸捄以度。不鳴則築。越十有八日而成。其圍八百四十九丈、其高二丈有五尺、其基濶三丈、自基以上歛之、其短墻一千二百四十堵、其濠濶深、均二丈也、南北月城二、城樓六、鋪二十四所、又修弓矢砲、置快手使習之、十月初、賊劉七果以賊眾來攻城、賊火且射、越二日弗克攻去、七年二月賊又來攻城、又弗克、南去攻胙城、陷、民半死焉、賊黨楊虎渡河、趙鐩劉三遂連破西平生蔡十餘城、太史氏曰、於乎。自賊之起也。郡縣唯視城為存亡堅者全敝者陷無者殲嗟乎。民之患慘矣。

