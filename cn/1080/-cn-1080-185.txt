●大明會典卷之一百八十六

營造四下

儀仗五

皇妃儀仗

紅杖一對。硃漆攢竹為杖、銅裹兩末、長四尺九寸

清道旗一對。純青質。硃漆攢竹竿、貼金木鎗頭、共長一丈二尺五寸。內鎗頭長一尺七寸、銅束

絳引旛一對。硃漆攢竹竿、貼金銅鳳頭、共長一丈二尺五寸。內鳳頭並鐵鉤、長一尺。旛用五色平羅、長六尺三寸、闊五寸五分。四角寶蓋、高七寸五分、圍二尺七寸五分。綠腰青二簷。寶蓋、四角鳳頭、垂抹金銅佩一十六箇、銅鈴三十六箇。簷用銷金雲花文。其蓋上、有抹金銅頂、鈒花文。旛下綴五色板。凡挑竿銅鳳頭以鐵為鉤

戈氅一對。硃漆攢竹竿、貼金木戈頭、共長一丈二尺五寸。戈頭長一尺六寸二分。粉板畫□鳥、綴五色羅氅、長六尺三寸、闊五寸五分。旛末綴抹金銅鈴五箇

戟氅一對。與戈氅制同。共長一丈二尺五寸。內貼金木戟龍頭、長一尺七寸五分

儀鍠氅一對。硃漆攢竹竿、貼金儀鍠頭、共長一丈二尺五寸五分。內儀鍠頭、長一尺三寸五分。繫抹金銅頂一箇、垂五色平羅氅、長六尺三寸、闊五寸五分。氅下銅鈴五箇杖一對。硃漆攢竹杖、兩末貼金、長六尺九寸五分

儀刀一對。刻木為刀、鞘及靶。貼銀為地、貼金鳳文為飾。垂紅(巾分)錔

班劍一對。刻木為劍、貼以銀。其上有靶。靶下有龍頭銜劍、貼金為飾。垂紅(巾分)錔

立□一對。硃漆攢竹柄、貼金木□、立置其首、承以貼金龍頭、共長六尺九寸。內龍頭及□、長一尺四寸

臥□一對。與立□制同。但□臥置其首。共長六尺九寸。龍頭及□、長一尺二寸五分

鐙杖一對。硃漆攢竹杖、貼金木鐙置其首、承以貼金龍頭、共長六尺九寸。內鐙並龍頭、長一尺六寸

骨朵一對。硃漆攢竹柄、貼金木骨朵置其首、承以貼金龍頭、共長六尺九寸。內骨朵並龍頭、長一尺六寸

金鉞一對。硃漆攢竹柄、貼金木斧形置其上、承以貼金龍頭、共長六尺九寸。內金鉞並龍頭、長一尺六寸五分

響節二對。貼金柄、長一丈二寸五分。以鐵條貫銅鐵錢十二置其首、長一尺二寸五分。紅羅衣籠之、銷金鳳文、長一尺五寸。節頂木質、貼金飾。錢文曰天下太平。下有盤、攀頂線四條

青方傘二把。傘骨面闊並頂、五尺五寸。柄及貼金木葫蘆、共長一丈一尺五寸九分。其面冒以青羅。垂青三簷。傘頂四角、加抹金銅鳳頭。凡傘柄、俱用竹、加紅油、間纏以籐

紅繡圓傘一把。傘骨面闊並頂、四尺二寸五分。柄及貼金木葫蘆、共長一丈一尺二寸九分。其面冒以紅羅、繡雲文。垂紅三簷、繡雲鳳文

紅繡方扇四把。扇及柄、共高一丈一尺二寸。扇圓徑三尺三寸五分。面背風衣、俱紅素羅。面繡鸞鳳花文。背銷金團花。凡柄、俱用攢竹、加黑漆

紅花圓扇四把。扇及柄、共高一丈一尺二寸。扇圓徑三尺三寸五分。面背風衣、俱紅素羅。面繡四季花。背銷金團鳳文

青繡圓扇四把。扇及柄、共高一丈一尺二寸。扇圓徑三尺三寸五分。面背風衣、俱青素羅。面繡升降孔雀雲文。背銷金團鳳文

交椅一把。木質、銀葉裹、間抹金。中鈒雲鳳文。四垂紅絲(巾分)錔。紅織金紵絲褡襠

腳踏一箇。木質、銀葉裹、間抹金。中鈒方勝花文。紅織金紵絲踏褥

拂子二把。以素犛牛尾為拂。黑漆木為柄。垂紅絲(巾分)錔。今拂用為馬尾、心用紅纓

水盆一箇。銀質、間抹金。中鈒雲鳳文。邊鈒香草文。手巾一條

水罐一箇。銀質、間抹金。有蓋、有提、小口、巨腹、鈒花文

香爐一箇。銀質、間抹金。兩耳、三足、有蓋、鈒鳳文。以硃漆竿舉之。抹金銅鳳頭並尾

香盒一箇。銀質、間抹金。蓋鈒鳳文。邊鈒香草文

唾盂一箇。銀質、間抹金。形圓如。蓋僅掩口。下有盤、鈒鳳文 【 洪武間停造】

唾壺一箇。銀質、間抹金。小口、巨腹、有蓋、鈒鳳文 【 洪武間停造】

紅紗燈籠二對。硃油竹骨。有燭盤。外以紅紗蒙之。玊色紗為蓋。硃漆竿、貼金鳳頭尾

鳳轎一乘。青頂、上抹金銅珠。頂四角、抹金銅飛鳳四。各垂銀香圓寶蓋、並綵結。轎身、硃紅漆木匡。三面篾織紋簟、繪以翟文。抹金銅鈒花葉片裝釘。硃紅漆木轎扛、抹金銅鳳頭鳳尾。裝飾青銷金羅緣邊硃紅簾並看帶。內紅交床、並坐踏褥

紅銷金羅轎衣一件。頂銷金寶珠文。瀝水香草文。看帶並幃、皆鳳文

紅油絹雨轎衣一件

行障二葉。紅素綾為之。繪雲鳳。瀝水香草文

坐障一葉。紅素綾為之。繪雲鳳文

東宮妃儀仗

紅杖一對。硃漆攢竹杖、銅裹兩末、長四尺九寸

清道旗一對。青質、青火燄腳。硃漆攢竹竿、貼金木鎗頭、共長一丈二尺五寸。內鎗頭長一尺七寸、銅束

絳引旛一對。硃漆攢竹竿、貼金銅鳳頭、共長一丈二尺五寸。內鳳頭長一尺。旛用五色平羅、長六尺三寸、闊五寸五分旛下有五色板。四角寶蓋、高七寸五分、圍二尺七寸五分。綠腰。綠三簷。抹金鳳頭四箇。垂抹金銅佩一十六箇、銅鈴三十六箇。凡挑竿銅鳳頭、以鐵為鉤。蓋上抹金銅頂鈒花文

儀鍠氅一對。硃漆攢竹竿、貼金頭、共長一丈二尺五寸五分。內貼金儀鍠頭、長一尺三寸五分。抹金銅頂一箇。氅用五色平羅、長六尺三寸、闊五寸五分。氅下綴銅鈴五箇

戈氅一對。硃漆攢竹竿、貼金戈頭、共長一丈二尺五寸。內戈頭長一尺六寸二分。氅用五色平羅、長六尺三寸、闊五寸五分。氅下綴銅鈴五箇

戟氅一對。與戈氅制同。惟貼金頭長一尺七寸五分

吾杖一對。硃漆攢竹杖、兩末貼金、長六尺九寸五分

儀刀一對。刻木為刀、鞘及靶。貼銀為地、貼金鳳文為飾。垂紅(巾分)錔

斑劍一對。刻木為劍、其上有靶。靶下有龍頭銜劍。皆貼金為飾。垂紅(巾分)錔

立□一對。硃漆攢竹柄、貼金木□立置其首、承以貼金龍頭、共長六尺九寸。內□及龍頭、長一尺四寸

臥□一對。與立□制同。但□臥置其首。□及龍頭、長一尺二寸五分

鐙杖一對。與□制同。但首置貼金木鐙、承以龍頭、長一尺六寸

骨朵一對。與□制同。但首置貼金木骨朵、承以龍頭、長一尺六寸五分

金鉞一對。與□制同。但首置貼金木竿頭、中為斧形、承以龍頭、長一尺六寸五分

響節二對。貼金攢竹竿、長一丈二寸五分。竿首以鐵條貫銅鐵錢十二、長一尺二寸五分。紅羅衣籠之、長一尺五寸、銷金雲鳳文。節頂以木為之、貼金飾。下有盤、攀頂線四。錢文曰天下太平

青方傘二把。傘骨面闊並頂、五尺五寸。柄及貼金木葫蘆、共長一丈一尺五寸九分。其面冒以青羅。垂青三簷。傘頂四角、加抹金銅鳳頭四箇。凡傘柄俱用竹、加紅油、間纏以籐

紅素圓傘二把。傘骨面闊並頂、四尺二寸五分。柄及貼金木葫蘆、共長一丈一尺二寸九分。其面冒以紅羅。垂紅三簷

紅繡圓傘一把。傘骨面闊並頂、四尺二寸五分。柄及貼金木葫蘆、共長一丈一尺二寸九分。其面冒以紅羅、繡雲文。垂紅三簷、繡鸞凰雲文

紅繡方扇四把。扇及柄、共長一丈一尺二寸。面背風衣、俱紅羅。面徑三尺三寸五分、繡升降鸞鳳文。背銷金團花文。凡柄皆用攢竹、加黑漆

紅繡花圓扇四把。扇及柄、共長一丈一尺二寸。面背風衣、俱紅羅。面徑三尺三寸五分、繡四季花。背銷金團鳳文

青繡圓扇四把。扇及柄、共長一丈一尺二寸。面背風衣、俱青羅。面徑三尺三寸五分、繡升降孔雀文。背銷金團鳳文

交椅一把。木質、銀葉裹、純抹金。中鈒雲鳳文。穿以紅絲絛。四垂紅絲(巾分)錔。紅織金紵絲褡襠

腳踏一箇。木質、銀葉裹、純抹金。鈒方勝花文。紅織金紵絲踏褥

拂子二把。以紅纓為心、素犛牛尾籠之。黑漆柄、垂紅絲(巾分)錔。今拂用馬尾

水盆一箇。銀質、純抹金。中鈒雲鳳文。邊鈒香草文。手巾一條

水罐一箇。銀質、純抹金。有蓋、有提、小口、巨腹

香爐一箇。銀質、純抹金。兩耳、三足、鈒雲鳳文。以硃漆竿舉之、加抹金銅鳳頭尾

香盒一箇。銀質、純抹金。蓋鈒鳳文。邊鈒香草文

紅紗燈籠二對。紅油竹骨。以紅紗蒙之。青紗為蓋。下有燭盤。硃漆竿、加貼金鳳頭並尾

鳳轎一乘。青頂、上抹金銅珠頂。四角抹金銅飛鳳四。各垂銀香圓寶蓋、並綵結。轎身、硃紅漆木匡。三面篾織紋簟、繪以翟文。抹金銅鈒花葉片裝釘。硃紅漆木轎扛、抹金銅鳳頭鳳尾。裝飾青銷金羅緣邊硃紅簾、並看帶。內紅交床、並坐踏褥

紅羅銷金轎衣一件。頂用銷金寶珠文。瀝水香草文。看帶並幃、皆鳳文

紅油絹雨轎衣一件

小轎一乘。頂並四柱、坐椅、兩扛、皆硃紅漆。上施抹金銅珠頂。四角抹金雲朵。扛兩頭抹金鳳頭尾。幔頂用礬紅紵絲

紅素轎衣二件。紵絲一、羅一

紅油絹雨轎衣一件

行障二葉。以紅素綾為之。繪雲鳳文。瀝水香草文

坐障一葉。以紅素綾為之。繪雲鳳文

親王妃儀仗

紅杖一對。硃漆攢竹杖、銅裹兩末、長四尺九寸

清道旗一對。青質、青火燄腳。硃漆攢竹竿、上貼金木鎗頭、下有銅束、共長一丈二尺五寸。內鎗頭長一尺七寸。柄或以木為之

絳引旛一對。硃漆攢竹竿、貼金銅鳳頭、共長一丈二尺五寸。內鳳頭長一尺。旛用五色平羅長六尺三寸、闊五寸五分。四角鳳頭、紅蓋綠腰、高七寸五分、圍二尺七寸五分。綠二簷、共長一尺九寸。紅綠(巾分)錔。下綴五色板。其上有抹金銅頂、鈒花文。凡挑竿銅鳳頭、以鐵為鉤。自此至鐙杖、凡竿柄或以木為之。(巾分)錔、以羅為之

戟氅一對。硃漆攢竹竿、貼金木戟頭、共長一丈二尺五寸。內木戟長一尺七寸五分。氅用五色平羅、長六尺三寸、闊五寸五分。氅下綴銅鈴五箇。上硃漆木板

吾杖一對。長六尺九寸五分。硃漆攢竹為杖、兩末貼金

儀刀一對。刻木貼銀為刀、鞘及靶、刻鳳文。貼金為飾。垂紅絲(巾分)錔

班劍一對。刻木貼銀為劍、靶刻龍頭銜劍、並鞘皆貼金為飾。垂紅絲(巾分)錔

立□一對。硃漆攢竹柄、貼金木立□、共長六尺九寸。內□及龍頭、長一尺四寸

臥□一對。與立□制同。但□臥置其首。□及龍頭、長一尺二寸五分

骨朵一對。與□制同。但貼金木骨朵及龍頭、長一尺六寸

鐙杖一對。與□制同。但以貼金木鐙置其首。鐙及龍頭、長一尺六寸

響節二對。貼金攢竹竿、長一丈二寸五分。其首以鐵條貫銅鐵錢十二、長一尺二寸五分。用紅平羅銷金鳳文衣籠之、長一尺五寸、闊八寸。節頂木質貼金飾。錢文曰天下太平。攀頂線四

青方傘二把。傘骨面闊並頂、四尺。柄及貼金木葫蘆、共長一丈九寸。面用青平羅。青三簷。四角抹金銅鳳頭四箇。凡傘柄、俱用紅油竹、間纏以籐

紅綵畫雲鳳傘一把。傘骨面闊並頂、四尺一寸五分。柄及貼金木葫蘆、共長一丈九寸。面用紅平羅。紅三簷、綵畫雲鳳文

青孔雀圓扇四把。扇及黑漆攢竹柄、共長一丈七寸五分。面背風衣、俱青平羅。面徑三尺三寸五分、畫升降孔雀雲文。背銷金寶珠團文

紅花扇四把。扇及黑漆攢竹柄、共長一丈七寸五分。面背風衣、俱紅平羅。面徑三尺三寸五分、畫四季花。背銷金寶珠團文

交椅一把。木質、銀葉裹。銀釘鉸。中鈒雲鳳文。間抹金。垂紅(巾分)錔。礬紅織金紵絲褡襠

腳踏一箇。木質、銀葉裹。中鈒方勝文。間抹金。礬紅織金紵絲踏褥

水盆一箇。銀質、寬緣平底、鈒雲鳳文。香草邊。間抹金。手巾一條

水罐一箇。銀質、有蓋、有提、鈒花為飾。間抹金

紅紗燈籠二對。紅油竹骨。下有燭盤蒙以紅紗。玊色紗蓋。硃漆竿、兩末貼金鳳頭尾

拂子二把。黑漆木柄、用銅環圈、並銅釘鉸、繫素犛牛尾。垂紅絲(巾分)錔。今拂用馬尾、心用紅纓

鳳轎一乘。青頂、上抹金銅珠頂。四角抹金銅鳳四、各垂綵結。轎身、硃紅漆木匡。三面篾織紋簟、繪以翟文。抹金銅鈒花葉片裝釘。硃紅漆木橋扛、抹金銅鳳頭尾。裝飾青銷金羅緣邊硃紅簾並看帶。內紅交床、並坐踏褥

木紅平羅轎衣一件。頂銷金寶珠。瀝水銷金香草文。看帶並帷、俱銷金鳳文

木紅油絹雨轎衣一件

小轎一乘。轎頂並四柱。坐椅、兩扛、皆硃紅漆。上施抹金銅寶珠頂。四角抹金銅雲朵。扛首尾抹金鳳頭尾。幔頂用礬紅紵絲

礬紅素紵絲轎衣一件

木紅平羅轎衣一件

木紅油絹雨轎衣一件

行障二葉。紅素綾為之。繪雲鳳。瀝水繪香草文

坐障一葉。紅素綾為之。繪雲鳳文

公主儀仗

世子妃儀 【 俱同】

郡王妃儀仗

紅杖一對。硃漆攢竹杖、銅裹兩末、長四尺九寸、清道旗一對。青質、青火燄腳。硃漆攢竹竿、貼金木鎗頭、共長一丈二尺五寸。內鎗頭一尺七寸柄或以木為之

絳引旛一對。硃漆攢竹竿、貼金銅翟頭、共長一丈二尺五寸。內翟頭長一尺。旛用五色平羅、長六尺三寸、闊五寸五分。四角翟頭、紅蓋、高七寸五分、圍二尺七寸五分。綠腰、銷金香葛文、綠二簷、共長一尺九寸、銷金雲文。四垂紅綠(巾分)錔。下綴五色板。其上有銅頂、鈒花文。自此至骨朵。凡竿柄、或以木為之

戟氅一對。硃漆攢竹竿、貼金木戟、共長一丈二尺五寸。內戟長一尺七寸五分。氅用五色平羅、長六尺三寸、闊五寸五分。氅下銅鈴五箇。上硃漆木板

吾杖一對。長六尺九寸五分。硃漆攢竹為杖、兩末貼金

斑劍一對。刻木為劍、並靶。靶下有龍頭、皆貼金。惟劍貼銀為飾。紅(巾分)錔

立□一對。硃漆攢竹柄、貼金木□頭、共長六尺九寸。內□及龍頭、長一尺四寸

骨朵一對。與立□制同。但貼金木骨朵及龍頭、長一尺六寸

響節一對。貼銀攢竹竿、長一丈二寸五分。其首以鐵條貫銅鐵錢十二、長一尺二寸五分。用紅平羅、銷金翟文衣籠之、長一尺五寸。上加貼金木圓頂。錢文曰天下太平。攀頂線四

青方傘二把。傘骨面闊並頂、四尺。柄及貼金木葫蘆、共長一丈九寸。面用青平羅。青三簷。四角抹金銅翟頭四箇。凡傘柄、俱用紅油竹、間纏以籐

紅圓傘一把。傘骨面闊並頂、四尺一寸五分。柄及貼金木葫蘆、共長一丈九寸。面用紅平羅、畫雲文。紅三簷、畫雲翟文

青圓扇二把。扇及黑漆攢竹柄、共長一丈七寸五分。面背風衣、俱青平羅。面徑三尺三寸五分、畫升降孔雀雲文。背銷金寶珠團文

紅圓扇二把。扇及黑漆攢竹柄、共長一丈七寸五分。面背風衣、俱紅平羅。面徑三尺三寸五分、畫四季花。背銷金寶珠團文

交椅一把。木質、銀葉裹。銀釘鉸。中鈒花雲翟文。垂紅(巾分)錔四。間抹金。礬紅織金紵絲褡襠

腳踏一箇。木質、銀葉裹。中鈒方勝文。間抹金。礬紅織金紵絲踏褥

拂子二把。黑漆木柄、用銅環、銅釘鉸、繫素犛牛尾。垂紅(巾分)錔。今拂用馬尾

紅紗燈籠一對。紅油竹骨。下有燭盤、蒙以紅紗。玊色紗蓋。硃漆竿、兩末貼金翟頭尾

水盆一箇。銀質、寬緣平底、鈒雲翟文。間抹金。千巾一條

水罐一箇。銀質、有蓋、有提、鈒花為飾。間抹金

翟轎一乘。青頂、上抹金銅珠頂。四角抹金銅翟四、各垂綵結。轎身、硃紅漆木匡。三面篾織紋簟、繪以翟文。抹金銅鈒花葉片裝釘。硃紅漆木轎扛。抹金銅翟頭尾。裝飾青銷金羅緣邊硃紅簾、並看帶。內紅交床、並坐踏褥

木紅平羅銷金轎衣一件。銷金頂火燄寶珠。瀝水銷金香草。看帶並幃、銷金翟文

木紅油絹雨轎衣一件

行障二葉。紅素綾為之。瀝水上彩畫香草。障雲翟文

坐障一葉。紅素綾為之。彩畫雲翟文

郡主儀仗

紅杖一對。硃漆攢竹杖、銅裹兩末、長四尺九寸

清道旗一對。青質、青火燄腳。硃漆攢竹竿、上加貼金木鎗頭、共長一丈二尺五寸。竿或以木為之

班劍一對。刻木為劍、並靶。靶下有龍頭、皆貼金。惟劍貼銀為飾。紅(巾分)錔

吾杖一對。硃漆攢竹杖、兩末貼金、長六尺九寸五分。自此至骨朵、凡竿柄、或以木為之

立□一對。硃漆攢竹柄、及貼金木□頭、共長六尺九寸。內□及龍頭、長一尺四寸

骨朵一對。與立□制同。但貼金木骨朵及龍頭、長一尺六寸

響節一對。貼金攢竹竿、長一丈二寸五分。其首以鐵條貫銅鐵錢十二、長一尺二寸五分。用紅平羅、銷金翟文衣籠之、長一尺五寸。上加貼金木圓頂。錢文曰天下太平。攀頂線四

青方傘一把。傘骨面闊並頂、四尺。柄及貼金木葫蘆、共長一尺九寸。面用青平羅。青三簷。四角抹金銅翟頭四箇。凡傘柄、俱用紅油竹、間纏以籐

紅圓傘一把。傘骨面闊並頂、四尺一寸五分。柄及貼金木葫蘆、共長一丈九寸。面用紅平羅、畫雲文。紅三簷、畫雲翟文

青圓扇二把。扇及黑漆攢竹柄、共長一丈七寸五分。面背風衣、俱青平羅。面徑三尺三寸五分、畫升降孔雀雲文。背銷金寶珠團文

紅圓扇二把。扇及黑漆攢竹柄、共長一丈七寸五分。面背風衣、俱紅平羅。面徑三尺三寸五分、畫四季花。背銷金寶珠團文

交椅一把。木質、銀葉裹。銀釘鉸。穿以紅匾絛。四垂紅(巾分)錔。間抹金。桃紅絹褡襠

腳踏一箇。木質、銀葉裹。銀釘裝釘。鈒方勝文。間抹金。桃紅絹踏褥

水盆一箇。銀質、寬緣平底、鈒翟文。邊鈒香草文。間抹金

水罐一箇。銀質、有蓋、有提、間抹金

紅紗燈籠一對。紅油竹骨。蒙以紅紗。玊色紗蓋。下有燭盤。硃漆竿、貼金翟頭並尾

拂子二把。黑漆木柄用銅環、銅釘鉸、繫素犛牛尾。末垂紅(巾分)錔。今拂用馬尾

翟轎一乘。青頂、上抹金銅珠頂。四角抹金銅飛翟四、各垂綵結。轎身、硃紅漆木匡。三篾織紋簟、繪以翟文。抹金銅鈒花葉片裝釘。硃漆木轎扛、抹金銅翟頭尾。裝飾青銷金羅緣邊硃紅簾、並看帶。內紅交床、並坐踏褥

紅羅銷金轎衣一件。頂銷金寶珠。瀝水銷金香草文。看帶並幃、銷金翟文

紅油絹雨轎衣一件

行障二葉。紅素綾為之。繪雲翟。瀝水香草文

坐障一葉。紅素綾為之。繪雲翟文

舊例

郡王儀仗。內有交椅、馬杌、皆木質銀裹。水盆、水罐、及香爐、香盒、皆銀質抹金。共折銀三百二十兩

郡王妃儀仗。內有交椅等大器、約折銀一百六十兩。餘皆自備充用

○嘉靖四十四年題准、宗室分封漸多。難以處給。自是除

親王、及親王妃、初封儀仗、照例頒給外。其初封

郡王、及郡王妃、折銀等項、併行停止。不許奏請關給

○萬曆十年題定、郡王初封、係

帝孫者、儀仗照例全給。係

王孫者免







