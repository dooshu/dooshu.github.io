◎王沈

沈字年道，太原晋阳人，魏司空昶从兄机之子。辟大将军曹爽府，迁中书黄门侍郎，免。起为治书侍御史，转秘书监，正元中迁散骑常侍、侍中，典著作。甘露之变，封安平侯，寻迁尚书，出为豫州刺史，迁征虏将军，封博陵侯，转振南将军，拜御史大夫，守尚书令给事中，晋受禅，转骠骑将军，录尚书事，进爵博陵县公，泰始二年卒，赠司空。有《魏书》四十八卷，集五卷。

