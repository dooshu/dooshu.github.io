【夫人】


（秦）诸侯妃之别名。汉蔡邕《独断》上：“天子、诸侯、后、妃、夫人之别名：……诸侯之妃，曰夫人。夫人之言扶也。”　（宋）外命妇国夫人之省称。《宋史·韩世忠传》：“及金兵至，则世忠军已先屯焦山寺。……兀术遣使通问，约日大战，许之。战将十合，梁夫人亲执桴鼓，金兵终不得渡。”丁传靖《宋人轶事汇编》卷一五《韩世忠》：“《梦阑琐笔》：王娶白氏秦国夫人、梁氏杨国夫人、茅氏秦国夫人、周氏蕲国夫人。……茅夫人即吕小小也。”《韩忠武王世忠中兴佐命定国元勋之碑》：“时杨国夫人及二子质（苗）傅军，防守甚严。……杨国诣傅绐曰：‘太尉作如许事，公来矣，于太尉何如？’傅乃屈膝拜曰：‘愿奉兄嫂礼。谨具鞍马，烦夫人好为言。’”





