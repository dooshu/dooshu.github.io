【巴蜀为谯登文石张罗语】

〖《华阳国志》曰：永嘉元年三月。关中流民邓定訇氐等掠汉中。巴西太守张燕遣兵围之。氐求救於李雄。夏五月。雄遣李离救定。州军以破。四年。天水文石杀雄。雄太宰李国降梓潼、巴西还属。初。巴西谯登诣镇南请兵。镇南无兵。

表为扬烈将军、梓潼内史。义募三巴蜀汉民为兵。克复州郡。先征宕渠。杀雄巴西太守马脱。还往涪。折冲将军张罗进据犍为之合水。巴蜀为语曰：〗

谯登治涪城。文石在巴西。张罗守合水。巴氐那得前。（○《华阳国志》八大同志。）

