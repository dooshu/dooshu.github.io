○唐故溧水县令太原白府君墓志铭（并序）

公讳季康，字某，太原人，秦武安君起之裔胄，北齐五兵尚书建之五代孙也。曾祖讳士通，皇朝利州都督；祖讳志善，尚衣奉御；父讳钅，扬州录事参军。公即录事府君次子。历华州下わ尉、怀州河内丞、徐州彭城令、江州浔阳令、宿州虹县令、宣州溧水令，殁於官舍。明年某月某日，归葬於华州下わ县某乡某原，享年若干。呜呼！公为人温恭信厚，为官贞白严重，友於兄弟，慈於子侄，乡党推其行，交游让其才。自尉下わ，至宰溧水，皆以洁廉通济，见知郡守，流誉於朋寮。才不偶时，道屈於位，而徒劳於州县，竟不致於青云，命矣夫！哀哉！公前夫人河东薛氏，先公若干年而殁。生二子一女：女号鉴虚，未笄出家；长子某，杭州於潜尉；次子某，睦州遂安尉。后夫人高阳敬氏，父讳某，某官。生一子二女，女皆早夭，子曰敏中，进士出身，前试大理评事，历河东、郑滑、宁三府掌记。夫人在室以孝敬奉亲为淑女，既嫁以柔和从夫为顺妇，及主家以慈正训子为贤母。故敏中遵其教，饬其身，升名甲科，历聘公府，以文行称於众，以禄养荣於亲。虽自有兼才，然亦由夫人训导之所致也。夫人以太和七年正月某日，寝疾终於下わ别墅，享年若干。明年某月某日，启溧水府君、薛夫人宅兆而合焉，礼也。时诸子尽殁，独敏中号泣襄事，托从祖兄居易志於墓石。铭曰：

ム我叔父，溧水府君。治本於家事，施政於县民。ム我叔母，高阳夫人。德修於室家，庆积於闺门。训著趋庭，善彰卜邻。故其嗣子，休有令闻。

