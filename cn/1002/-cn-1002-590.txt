曾丰　赠术者朱明远

占得九流籍，名为三命家。

逆推枝上叶，翻算水中沙。

吾数岂其偶，子言无乃夸。

相过勿浪说，同饭更分茶。

曾丰

曾丰　赠术者朱明远

五岳精华裂，三光度数分。

人才非是少，事业未之闻。

信道钟南气，难教策北勋。

中原流落士，物色试烦君。

曾丰

曾丰　赠术者朱明远

挟术有如子，那须要我诗。

曲江何处住，全广是人知。

未宦中都者，犹期大贵谁。

今言他日验，人口胜于碑。

曾丰

