○賜遊西苑詩序 【 內苑】

君臣同遊是盛事經濟之本也故此等文皆詳載之

宣德八年四月二十有六日　上以在廷文武之臣、日勤職事、不遑暇逸、特　勑公侯伯師傅六卿文學侍從遊觀西苑。以息勞暢倦。於是成國公臣勇、豐城侯臣賢、新建伯臣玉、少師臣義、少傅臣士奇、臣榮、尚書臣璡、臣濙、臣中、侍郎臣驥、少詹事臣英、臣直、侍讀學士臣時勉、臣習禮、拜　命以行、時少保臣淮、來自退休承　命偕行。凡十有五人。又　勑中官導自西安門入。聽乘輿馬。及太液池而步。大監臣誠、奉宣　聖旨、令遍歷周覽。從容勿亟。於是誠導之循太液之東而南。行觀新作之圓殿。返而觀改作之清暑殿臣誠為臣勇等言、于此一事指出盛事二殿皆　皇上奉侍　皇太后宴遊之所也。臣勇等仰瞻殿庭周廡。規制高明。繕作精密。凡所以供奉之具。潔清鮮好。靡不悉備。俯而思惟　皇上之聖孝。　皇太后之盛福。皆古今鮮有。遂拜稽歡呼萬歲。乃降而登萬歲山。至廣寒殿而仁智介福延和三殿。及瀛洲方壺玉虹金露之亭。咸得遍造。是日天宇澄明。纖塵不作。引而四望。山川之壯麗。卉木之芳華。飛走潛躍之各適其性。萬華畢陳。胸次豁然。心曠神怡。百慮皆淨。信天造之佳境。而人生之甚適也。已而中官傳奉　上命、賜黃封之酒御廚之珍、令咸醉而歸、又拜受　命、方爵數行、時久未雨。忽雲陰東來。微雨霑席。倉庚如簧。和鳴不巳。眾???吅?以喜。相與引滿勸酧盡醉而出。文詞典質乃為□稱臣聞一張一弛。文武之道。　皇上統四海之廣。撫兆姓之眾。一日二日萬幾。則以閒暇游焉息焉。且奉天倫之樂。於茲誠宜。又俯矜左右執事之勤。亦俾之預有今日之適。　恩甚盛也。于是羣臣欣幸遭遇、賦詩者若干人、詩總如千首、臣士奇預侍宴間於茲屢矣、是以謹序於卷端云

