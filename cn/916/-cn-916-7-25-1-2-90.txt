【幽逼诗四首】

〖五言〗

〖南史曰：元帝避建邺则都江陵。外迫强敌。内失人和。魏师至。方征兵四方。未至而城见克。在幽逼求酒。饮之。制诗四绝。後为梁王□所害。〗

南风且绝唱。西陵最可悲。今日还蒿里。终非封禅时。（○南史元帝本纪。《诗纪》七十一。）

人生逢百六。天道异贞恒。何言异蝼蚁。一旦损鲲鹏。（○同上）

松风侵晓哀。霜□当夜来。寂寥千载後。谁畏轩辕台。（○同上）

夜长无岁月。安知秋与春。原陵五树杏。空得动耕人。（○同上）

