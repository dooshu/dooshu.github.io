陆游　溪上避暑

暮年事业转悠悠，尽日投竿杜若洲。

世上漫言天爱酒，古来宁有地埋忧？

全家只合云山老，万事空惊岁月遒。

褫带脱冠犹病喝，正平颇忆著岑牟。

陆游

陆游　溪上避暑

短发飕飕彻顶凉，悠哉随处据胡床。

但怜鹊影翻残月，不恨蝉声送夕阳。

门巷阴阴桐叶暗，汀洲漠漠藕花香。

寓形宇内终烦促，安得骑鲸下大荒？

陆游

