江南道


诸蛮州五十一：

牂州（武德三年以牂柯首领谢龙羽地置，四年更名柯州，后复故名。初，牂、琰、庄、充、应、矩六州皆为下州，开元中降牂、琰、庄为羁縻，天宝三载又降充、应、矩为羁縻。县三：建安，宾化，新兴。建安，本牂柯，武德二年更名。新兴与州同置。）琰州（贞观四年置。县五：武侯，望江，应江，始安，东南。贞观中又领隆昆、琰川二县，后省。） 庄州（本南寿州，贞观三年以南谢蛮首领谢强地置，四年更名，十一年为都督府，景龙二年罢都督。故隋牂柯郡地。南百里有桂岭关。县七：石牛，南阳，轻水，多乐，乐安，石城，新安。贞观中又领清兰县，后省。） 充州（武德三年，以牂柯蛮别部置，县七：平蛮，东停，韶明，牂柯，东陵，辰水，思王。） 应州（贞观三年以东谢首领谢元深地置，县五：都尚，婆览，应江，惣隆，罗恭。） 矩州（武德四年置。） 明州（贞观中以西赵首领赵磨酋地置。） 蒍州 劳州 羲州 福州 犍州 邦州 清州峨州 蛮州 （县一：巴江。） 欧州（“欧”一作“鼓”。） 濡州 琳州（县三：多梅，古阳，多奉。） 鸾州 令州 那州 晖州 都州 总州（咸亨三年，昆明十四姓率户二万内属分置。） 敦州（咸亨三年析内属昆明部置，县六：武宁，沟水，古质，昆川，丛燕，孤云。） 殷州（咸亨三年析昆明部置，后废。开元十五年分戎州复置，后又废。贞元二年，节度使韦皋表复置。故南汉之境也。县五：殷川，东公，龙原，韦川，宾川。初与敦州皆隶戎州都督，后来属。） 候州 晃州 樊州 棱州 添州 普宁州 功州 亮州 茂龙州 延州训州 卿州 （贞观十五年置。） 双城州 整州 悬州 抚水州（县四：抚水，古劳，多蓬，京水。） 思源州 逸州 南平州 勋州 袭州 宝州（万岁通天二年以昆明夷内附置。） 姜州 鸿州（县五：乐鸿，思翁，都部，新庭，临川。）

右隶黔州都督府





