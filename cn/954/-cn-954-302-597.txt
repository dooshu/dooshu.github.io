陈造　送学生归赴秋试因省别业三首

凉意苏残梦，催儿起问涂。

功名数前辈，术业旧原夫。

漫触烟烟破，应先老骥驱。

蠲痾吾有待，端不倚岐卢。

陈造

陈造　送学生归赴秋试因省别业三首

年事真无赖，官曹已惮烦。

儿堪付门户，吾粗有田园。

游旧因相问，襟怀为细论。

此心归隐计，日日受风幡。

陈造

陈造　送学生归赴秋试因省别业三首

食口几鹅雁，田收问菜麻。

宁堪再揽减，又抱两呕鸦。

投老怜漂泊，何时了贷赊。

终惭陶靖节，归不计生涯。

陈造

