陆游　花时遍游诸家园

看花南陌复东阡，晓露初乾日正妍。

走马碧鸡坊里去，市人唤作海棠颠。

陆游

陆游　花时遍游诸家园

为爱名花抵死狂，只愁风日损红芳。

绿章夜奏通明殿，乞借春阴护海棠。

陆游

陆游　花时遍游诸家园

花阴扫地置清尊，烂醉归时夜已分。

欲睡未成欹倦枕，轮囷帐底见红云。

陆游

陆游　花时遍游诸家园

翩翩马上帽檐斜，尽日寻春不到家。

偏爱张园好风景，半天高柳卧溪花。

陆游

陆游　花时遍游诸家园

宣华无树著啼莺，惟有摩诃春水生。

故老能言当日事，直将宫锦裹宫城。

陆游

陆游　花时遍游诸家园

枝上猩猩血未曦，尊前红袖醉成围。

应须直到三更看，画烛如椽为发辉。

陆游

陆游　花时遍游诸家园

重萼丹砂品最高，可怜寂寞弃蓬莴。

会当车载金钱去，买取春归亦足豪。

陆游

陆游　花时遍游诸家园

丝丝红萼弄春柔，不似疏梅只惯愁。

常恐夜寒花索寞，锦茵银烛按凉州。

陆游

陆游　花时遍游诸家园

飞花尽逐五更风，不照先生社酒中。

输与新来双燕子，衔泥犹得带残红。

陆游

陆游　花时遍游诸家园

海棠已过不成春，丝竹凄凉锁暗尘。

眼看燕脂吹作雪，不须零落始愁人。

陆游

