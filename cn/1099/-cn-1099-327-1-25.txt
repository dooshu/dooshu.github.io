○答總督張心齋 【 遼左兵事】

辱示虜情俱悉、公所以應之者、誠為得策矣、今全虜之禍。咸中于遼。連歲彼雖被創。我之士馬物故。亦不少矣彼既憤恥、必欲一逞、今秋之事、殊為可虞、昨巳属意本兵、于貴鎮兵食。比他鎮尤當加意。臨期若的知虜賊所嚮。當令薊人助守寧前使公等得專備東方。如犯寧前。則東西夾擊。再一創之。則彼破胆而不敢東窺矣。公幸時時諭意李帥。寧遠善戰而少持重大將貴能勇能怯。見可知難。乃可以建大功。勉之慎之。江陵之待□將如此不以為諱也今乃動云不與邊將相通何哉為國任事之臣。僕視之如子弟。既獎率之。又寶愛之。惟恐傷也。惟公垂亮焉、

