○塩法議 【 塩井課額】

川塩出于井。井皆鑿石而成。其為工力煩巨矣。而井有大小。大井課重而利多。始亦不甚為累。自大井為水渰浸也。於是水淡而塩利少。其淡甚。水遂煎不成塩矣。灶戶以負課往往逃。灶戶逃則課益負。額益虧。於是川之塩政始敝。後設為法。大井坍者。水渰浸者。令灶戶開小井以補課額。止令補課額可也。乃或于小井另徵課。民戶有私開小井者。量令幫大井所虧課之一二亦可也。乃或又重徵其私井課。夫其另徵課與重徵課也。謂可以溢額而然。不知灶戶以另徵課也。不利于開小井。寧負課而仍前逃。民戶以重徵課也。以失利于私開小井。即開者亦往往填塞而寢閣。由是課愈虧而川之塩政益敝矣。後有一公建議大小井塩、均令報官發賣。每塩百斤。給票徵銀六分。輸官以抵課。通融積算。亦自謂可以溢額。不知發數發賣。若官自為市。然煩且勞。既非體報賣之際。無從而一一稽察之。勾考之。勞且擾。不勝弊。又為非策。萬一賣數不充。非求溢額。反虧額歟。愚以為天下之利。始止?帚于下終乃可止?帚于上凡事皆然而塩法其一也嘗見川人鑿井架木為梁、而置鎚于索、末懸秤從高下鑿石、鑿而碎也輒取去、去輒又鑿、鑿井不特勞費其匠亦知水脈者鑿而得泉必索厚酬亦時有誤鑿者中人之產徒費矣其為力盖甚艱上人不予以利。勸使鑿猶非所樂為。况又另徵重徵以相困。是趨之逃。坐令填塞而寢閣爾。於塩政焉攸濟。今第令大井坍者水渰浸者。恣灶戶開小井以補課。不足則容令報民戶私開小井者。量為補所虧課一二。要在不虧額而已。而不必求溢額。淮塩之利甚大其道亦宜如是耳灶戶與民戶。兩皆不失利。而後公家可望足額。人情然也。嘗以此告之塩法公。此公以為書生言、無能有所裨補、漫不應、故復筆之、將以告夫後之司榷者、

