大车

七章，章八句


首章讲：《序》以为东国困于役而伤于财，谭大夫作此以告病。曰：盛世之民其情乐，哀世之民其情哀，此非民心殊也，所遭之世变也。予今不幸而遇斯世，盖不能以无言矣。





有饛簋飧，有捄棘匕。

饛，满簋。飧，熟食。捄棘，捄曲见棘。匕，载牲体者。彼有饛簋飧，则有捄然之棘，匕以升之矣。





周道如砥，其直如矢。

道，周之路。砥，砺石也，至平。如矢，言其直。况此适周之道，其平如砥而不险，则其直如矢而不偏矣。





君子所履，小人所视。

君子，是在位者。履，是行。小人，是下民。所视，视以归往。夫此一周道也，在昔盛时，君子履之以朝周，而入觐禀法者由之也；小人视之以归周，而孔迩攸同者由之也。当时非无力役之征，而实未尝困于役矣；非无赋税之供，而实未尝伤于财矣。





睠言顾之，潸焉出涕。

睠，是反顾。潸，涕下貌。今也睠言顾之，不见周官之威仪，惟见东方之转输。追古而伤今，不觉感极而悲，至于潸然而出涕焉。

二章讲：以东方之困而言之。





小东大东，杼柚其空。

小东大东，东方小大之国。杼，是梭。柚，受经之物。空，是尽。彼国于东方者，小大非一国也，而殚于财力者，亦无国不然也。故自其供于赋也，则杼柚其空，而无复经纬之存矣。





纠纠葛屦，可以履霜。

纠纠，寒凉之意。纠纠葛屦，而可为履霜之用矣。





佻佻公子，行彼周行。

佻佻，轻薄，不堪劳苦也。公子，诸侯的贵臣。自其供于役也，则佻佻公子而奔赤于道路之间。





既往既来，使我心疚。

既往既来，言往来于道路。疚，病也。仆仆往来，而不胜其烦劳之苦矣。财日就竭而敛不休，力日就疲而役不息，东国之困极矣。是以使我忧心之深，而至于甚疚焉。

三章讲：夫东国之困如此，为人上者，亦宜少加恤也。





有冽氿泉，无浸获薪。

冽，是寒。获，是斩艾。彼薪已获矣，而复渍之则腐，故有冽之氿泉，尚其无浸获薪焉。





契契寤叹，哀我惮人。

契契，是忧苦。寤叹，睡醒而叹。惮，是劳。民已劳矣，而复事之则病，故契契寤叹，实念我惮人之可哀焉。





薪是获薪，尚可载也。

载，是载以归也。夫薪是获薪，既不可复渍，则尚其载之，而置之高亢之地可也。





哀我惮人，亦可息也？

息，是休息。哀我惮人，既不可复事，则尚其息之，而措之小康之域可也。今乃征役不息，赋敛不休，则我东人之困，当何时而廖乎？

四章讲：夫我东人之困如是矣，试观于西人，岂其然哉？





东人之子，职劳不来。

东人之子，是诸侯之人。职，专主。劳，劳苦。来，慰抚。但见东人之子困于役，而伤于财，惟专主劳苦之事，而不见慰抚焉。





西人之子，粲粲衣服。

西人之子，京师之人。西人之子，则裕于力，而优于财，俱享有衣服之奉，而粲粲其鲜盛矣。





舟人之子，熊罴是裘。

舟人之子，舟楫之人。熊罴是裘，熊罴为裘，见其富。以至西人有舟人也，舟人之子，则熊罴是裘，而服用之华侈，其视葛屦履霜者，殆不同矣。





私人之子，百僚是试。

私人之子，私家皂隶之属。百僚，庶位也。试，用也。西人有私人也，私人之子，则百僚是试，而致身之通显，其视行彼周道者，殆不同矣。赋役不均，而群小之得志，有如是夫。

五章讲：夫西人既得志之如是，视我东人不益轻也。





或以其酒，不以其浆。

但见正赋之供，有粟米也。今则粟米之不继，而且馈之以酒矣。乃西人视之，曾不以为浆。





鞙鞙佩璲，不以其长。

鞙鞙，长貌。佩璲，以瑞玉为佩。正赋之供，有布缕也。今则布缕之不继，而且馈之以鞙鞙之佩璲矣。乃西人视之，曾不以为长。是在东人则出之甚艰，而在西人则视之甚贱，岂复有顾惜于东人之意也乎？





维天有汉，监亦有光。

汉，是天河。监，是下视。光，明也。如是，则我东人之困，固无望于人之恤矣，而宁无望于天之助乎？故维天有汉，尚其随下照之光，而有以监我也乎！





跂彼织女，终日七襄。

跂，隅貌。织女，星名。终日，自卯至酉。七襄，是更七次舍。跂彼织女，尚其日更七次而成文章，以报我也乎？庶乎我之不见恤于人，犹幸得以见助于天矣。

六章讲：夫我之永助于天，固如此矣，抑孰知天亦不吾助也乎？





虽则七襄，不成报章。

章，是文章。彼跂然织女，虽以织名也，而日更七次，亦不成报我之章，而给其杼柚之困。





睆彼牵牛，不以服箱。

睆，是明。牵牛，星名。服，是加焉。箱，车箱。睆彼牵牛，虽以牛名也，然亦有其名，不可以服我之箱，而代其转输之劳。





东有启明，西有长庚。有捄天毕，载施之行。

先日而出曰启明。后日而入曰长庚。其状如掩兔之毕，故曰天毕。行，行列。以至东有启明，西有长庚，不能助日为昼，以资我之营作。天毕之星，捄然而曲，而不能掩捕禽兽，以充吾之饮食。但皆施之行列，而可观已矣。岂真有所助哉？

末章讲：不特此也。





维南有箕，不可簸扬。

箕，星名，六七月昏见于南方。维南有箕，然徒有箕之形而已，不可以簸扬糠粃也。





维北有斗，不可以挹酒浆。

斗，星名，在箕之北。挹，是取。维北有斗，然徒有斗之形而已，不可以挹酒浆也。我东人之望助于天，何切也，而竟无以副其望乎！





维南有箕，载翕其舌。

翕，引也。舌，是箕下二星，引长如舌。然天不惟无助于我已也，维南有箕，载翕其舌，反若有所吞噬于我矣。





维北有斗，西柄之揭。

>斗柄指西，亦是七月之时。维北有斗，西揭其柄，反若有所挹取于东矣。是天非徒无若我何，又且助西人而见困也。我之所望于天，岂意其至此哉？

吁！君不能恤人，而使人望乎天；人不敢怨乎君，而使人咎乎天，则当时东国之困极矣。谭大夫作此以告病，岂得已也乎？





