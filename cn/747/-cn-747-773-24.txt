○为濮阳公上杨相公状

伏见今月某日制书，伏承相公由大司徒之率属，掌中秘书之枢务。宠延注意，荣叶沃心。凡备生灵，莫非陶冶。伊昔帝赉良弼，岳降名神。梦出傅岩，高宗才得于胥靡；卜从渭水，西伯止逢于钓翁。岂若相公涵泳天池，翱翔路，然後光膺爰立，显副佥谐。接庾亮之分曹，必资孔演；列王之对掌，宜属刘恢。允契同升，果闻并命。神塞望，华夏式瞻。某夙奉恩光，今叨任使。守朝那之右地，镇安定之遗封。不获趋贺黑︶，拜伏金印。空知踊跃，莫可奋飞。下情云云。

