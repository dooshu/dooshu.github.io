◇大兰王九锡文

大亥十年九月乙亥朔十三日丁亥，北燕伯使使者豪册命大兰王曰：咨惟君禀太阴之沈精，В群形於元质，体肥盾而洪茂，长无心以游逸，资豢养於人主，虽无爵而有秩，此君之纯也。君昔封国殷商，号曰豕氏，叶隆当时，名垂於世，此君之美也。白螭彰於周诗，涉波应乎隆象，歌咏重於人口，经千载而流响，此君之德也。君相与野游，唯君为雄，顾群数百，自西徂东，俯喷沫则成雾，仰奋鬣则生风。猛毒必噬，有敌必攻。长驱直突，阵无全锋，此君之勇也。（《初学记》二十九，《御览》九百三。）

