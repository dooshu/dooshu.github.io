【咏史】

昔在西京时。朝（略出金ぷ作国。）野多欢娱。蔼蔼（略出金ぷ作荡荡。）东都门。群公祖二疏。朱轩曜金城。供帐临长衢。达人（略出金ぷ佳作仁。）知止足。遗荣忽如无。抽簪解朝衣。（略出金ぷ作官服。）散发归海隅。行人为陨涕。（略出金ぷ作泪。）贤哉此（略出金ぷ作二。）大（《文选》作丈。）夫。挥金乐当年。岁暮不留储。顾谓四座宾。多财为累（略出金ぷ作类。）愚。清风激万代。名与天壤俱。咄此蝉冕客。君绅宜见书。（○《文选》二十一。文章正宗二十九。《诗纪》二十九。又鸣沙石室古籍业残略出ぷ金大夫篇第十五引娱、疏、衢、无、隅、夫、储、愚八韵。）

