林横舟


知不足斋丛书本霁山集卷二有“送横舟真士游茅山”诗。章祖程注：任真，平阳人，姓林氏。

大江词

寿仙尉十一月初一

一蓂呈秀，近迎长佳节，拟书云物。隐隐虹桥天际下，光照梅仙丹壁。鹏路横飞，蟾宫直上，早脱麻衣雪。一时篇翰，并游俱是魁杰。

长记怀燕良辰，华堂称庆，皓齿清歌发。自暖杯中须缓举，莫放金炉香灭。事业伊周，功名韩白，未到星星髮。九天有诏，蓝田□□风月。







