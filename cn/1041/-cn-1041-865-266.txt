丘葵　寓浯江识老魏秀才

衡茅萧索泣寒虫，独自吟诗句未工。

败叶能令沟水黑，乱云不放夕阳红。

半生辛苦空儒服，一岁蹉跎又朔风。

不意穷乡有奇事，暮年得拜鹿门翁。

丘葵

丘葵　寓浯江识老魏秀才

月澹蓬门掩候虫，穷通何必问天工。

茶烹粟面粉纷纷白。灯吐花心灼灼红。

屡改新吟添砚水，密翻旧稿护窗风。

相逢莫道庞公老，览镜先惭似老翁。

丘葵

