张舜民　送郑平叔司勋之陕二首

忆昔垂髫里闬间，披云常睹一峰巑。

青衫白发轻忧患，珥笔含香最岁寒。

梦寐依稀留北省，家山迤逦近长安。

下车已接樱桃会，走马西归趁一盘。

张舜民

张舜民　送郑平叔司勋之陕二首

憧憧大道两京来，千骑东方最上才。

岂有甘棠存故国，空余河水绕行台。

松筠寂寂徵君宅，箫鼓匆匆过客杯。

九陌风尘归未得，不知青眼为谁开。

张舜民

