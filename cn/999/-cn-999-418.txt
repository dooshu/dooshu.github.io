喻良能　送陈给事帅四川

四海繁华一蜀都，君王谋帅意渠渠。

百城赤子烦摩抚，一代长材获展舒。

玉垒倚空充屏翰，铁衣如洗护储胥。

夸韞帕首郊迎处，想见旌麾入境初。

喻良能

喻良能　送陈给事帅四川

礼乐诗书一世英，碧油青鬓二难并。

惯看词翰流三峡，剩有精神驱五兵。

暂向坤维聊镇抚，却归天阙致升平。

明年春水如天日，彩鹢乘风向帝京。

喻良能

