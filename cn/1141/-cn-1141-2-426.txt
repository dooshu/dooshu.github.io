石埭姚明府署中忽生白莲属赋诗二首

其一

凫舄慵飞吏隐偏，放衙时复爱逃禅。
从耽彭泽篱边菊，忽涌东林社里莲。
色傍水云浑带雪，藕分仙种定如船。
冰心坐对看成笑，贝叶经多手自编。

其二

自爱根株寄碧湍，不将颜色供人欢。
临风小试霓裳舞，照水长留玉树寒。
并蒂直堪藏白鹭，素心兼许笑丛兰。
陵阳共说神明宰，官阁谁同子细看。


