九靈山人戴良

良，字叔能，浦江人。少學文於柳待制貫、黄侍講溍，學詩于余忠宣闕，皆得其師承。至正辛丑，
以薦授淮南江北等處行中書省儒學提舉，而湖東已入職方矣，乃避地吳中。久之，張氏將亡，挈家泛東海，渡黑水，憩登萊，求間行歸擴廓軍，不得達，僑寓昌樂數載，訪求齊、魯間豪傑，奮欲有
為，而卒無所遇。洪武六年，天下大定，始南還，變姓名，隱四明山海間。太祖遣使物色求之。十五年，召至京師，試文詞若于篇，留會同館，命大官給饍，欲官之。以老病固辭，忤旨待罪。次
年四月，卒于寓舍，蓋自裁也。世居金華九靈山下，有『九靈山人集】三十卷。良自元亡後，不忍忘故君舊國，酒醋賦詩，擊節歌詠，聞者壯而悲之。其自贊曰：『處榮辱而不二，齊出處于一
甲的集 列朝詩集小傅
致，歌黍離麥秀之詩，詠剩水殘山之句，則於二子庶幾無媿。』蘇伯衡贊其畫像曰：『其跋涉道塗也，類子房之報韓；其務徨山澤也，猶正則之自放。』於乎，三百年而下，猶可以想見其人也。




