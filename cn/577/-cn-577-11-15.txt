江村


清江一曲抱村流，长夏江村事事幽。自去自来一作归堂上燕，相亲相近水中鸥。老妻画纸为一作成棋局〔一〕，稚子敲针作钓钩〔二〕。多病所须唯药物一云但有故人供禄米；供，樊作分，微躯此外更何一作无求。

〔一〕画纸：东晋李秀《四维赋》云：“四维戏者，卫尉挚侯所造也，画纸为局，截木为棋。”

〔二〕敲针：东方朔《七谏》：以直针而钓兮，又何鱼之能得。





