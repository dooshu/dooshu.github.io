排风汤

治风虚湿冷，邪气入脏，狂言妄语，精神错乱。肝风发则面青心闷，吐逆呕沫，胁满头眩，不闻人声，偏枯筋急，曲蜷而卧；心风发则面赤，翕然而热，悲伤嗔怒，目张呼唤；脾风发则面黄芪，身体不仁，不能行步，饮食失味，梦寐颠倒，与亡人相随；肺风发则面白，咳逆，唾脓血，上气，奄然而极；肾风发则面黑，手足不随，腰痛，难以俯仰，冷痹骨疼。诸有此证，令人心惊，志意不定，恍惚多忘。服此汤安心定志，聪耳明目，通脏腑。诸风疾悉主之。

白鲜皮 白术 芍药 桂心 芎 当归 杏仁（汤去皮尖） 防风（去叉） 甘草（炙，各二两） 独活 麻黄芪（去节，汤） 茯苓（各三两）上锉散。每服四钱，水盏半，姜七片，枣二枚，煎七分，去滓服。

中风治法

