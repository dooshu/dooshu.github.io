【效曹子建白马篇】

剑骑（安学记作骑剑。）何翩翩。长安五陵间。秦地天下枢。八方凑才贤。荆魏多壮士。宛洛富少年。意气深自负。（《诗纪》云。一作许。）肯事郡邑权。藉藉（李善本《文选》作籍籍。乐府同。）关外来。车徒倾国ㄩ。五侯竞书{敝巾}。群公亟为言。义分明於霜。信行直如弦。交欢池阳下。留宴汾阴西。一朝许人诺。何能坐相捐。飘节去函谷。投佩出甘泉。嗟此务远图。心为四海悬。但营身意遂。岂校耳目前。侠烈良有闻。古来共知然。（○《文选》三十一。《乐府诗集》六十三作白马篇。《诗纪》五十三。又《初学记》五作效曰马篇。引间、贤二韵。）

