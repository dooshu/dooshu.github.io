楼钥　西山仅老失牛求一言於邑数语代书

一介扣门，尺书在手。

不是长须馈鲤，乃知中夜忘牛。

拽把牵犁，能耕百亩。

披毛戴角，方得五春。

是何西山之饿夫，辄挽桃林之处士。

拽转鼻孔，不解一鸣。

剖破藩篱，已行十里。

莫走沩山旧话，重修雪窦新图。

解若疱丁，恐遭游刃。

邬如谢大，且自暖心。

见角便知，必有伶俐衲子。

幪头径取，更烦明正官司。

楼钥

