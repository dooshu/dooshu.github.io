折福

归安王勿庵侍郎（以衔），初生时，星命家推算八字中缺水，或语其太夫人曰：“必令小儿在渔舟上，乳养百日以补之，乃可长成。”

因召一渔人妇来，畀之钱米，寄养百日。及乾隆乙卯中状元归，侍郎忽念此妇养育之恩，使人迹之，则此妇尚在，年将七十矣。招致斋中，向妇谢之。

翌日，此妇遽病，乃送回即死，咸以为折福所致云。












