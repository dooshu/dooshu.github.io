○贺嗣位表

臣某言：伏审今日皇嗣宝位，光御洪图，率土欢呼，普天欣戴。臣中贺。

臣闻成王嗣位，举千载之徽猷；舜旁继明，为百王之茂典。上膺天命，下契人情。

伏惟皇帝陛下道比成汤，仁同大禹，德宜符於五纬，运潜契於二仪。是以克绍宗祧，光宝位，鼎祚彰惟新之命，洪基显隆永之期。即使车书混同，夷夏清泰，九土有归山之马，四溟无横海之鲸，克振皇纲，永安大业。臣叨荣昌运，获列簪裳。仰驰捧日之心，虽同鳌；俯抱卧漳之恨，莫遂凫趋。臣无任瞻天望圣踊跃屏营之至。

