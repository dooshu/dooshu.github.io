○議京營馬匹草料疏 【 京營馬匹】

准兵部咨兵科抄出成國公朱希忠奏節奉　聖旨兵部看了來說欽此、看得營馬草料、本折兼支。月費一萬五千餘金、比之舊例、巳為極厚、而成國公朱希忠猶稱折色銀數、止值草料三分之二、餧食不彀二十餘日、欲馬強壯、必不可得、雖意在求牧與芻、顧自來蓄牧。皆以馳逐水草。騰駒游牝。為得馬性。易致蓄滋。而縶之維之。飼以枯藁。坐成虺隤。雖多無益。所以永樂宣德年間。近京牧地多為貴戚內寺所占巡青之差徒具文耳馬皆夏秋下塲收牧。兼令採青禦冬。及春原無支草之例。雖正統十四年北虜內侵。亦止暫給馬草兩月。而豆料猶有不支。價亦隨時高下。當時國馬止有一十二萬四千餘匹之盛。已是舊規。自給事中夏言倡為不必下塲之議、武定侯郭勛繼以草料全支之說、于是每年動支太倉銀兩、常至一十八萬、營馬之耗全在軍士私雇騎領芻豆以自利而啖馬糟糠也廩藏為之一虛、而營馬乃日消耗、仰視舊額、十損六七、是以得失。信亦不在芻豆之豐約矣。况京折牧放草塲、見奉欽依踏勘、所據草束料價、似難更議加給、其稱邇年以來関領動逾經月。草秤亦不及數料豆或有浥爛不堪。則各倉塲出納之弊。誠不能無相應依擬禁革。合候　命下、本部一面移咨順天等處巡撫都御史、及咨都察院轉行各巡按御史、放青之例雖在然是軍人典雇庄家騎用或耕田負重耳馬匹倒壞專以此也作急踏勘牧放草塲事宜奏報、本部仍劄付各管理倉塲主事、今後召買秤收草豆等項、務要及數足色、不許濫牧低惡之物、及安頓無法、以致浥爛不堪、兼行應支草料該管衙門、限每月終造冊、同該府照會一齊送部查筭明白、轉發各倉塲委官依期放支、每月毋許過初五日、違者通行參究、罪坐所由、既受上物、又不愆期、軍人苟無侵漁其間、營馬亦自臕壯足用、伏乞　聖裁、

