【忝役湘州与宣城吏民别诗】

弱龄倦簪履。薄晚忝华奥。□沃尽地区。山泉谐所好。幸遇昌化穆。□（本集云。一作淳。）俗罕惊暴。四时从偃息。三省无侵冒。下车遽暄席。纡服（本集作绂。）始黔灶。荣辱未遑敷。德礼何由导。汨徂奉南岳。兼秩典邦号。疲马方云驱。铅刀安可操。遗惠良寂寞。恩灵亦匪报。桂水日悠悠。结言幸相劳。吐纳贻（本集误作贴。）尔和。穷通勖所蹈。（○本集三。《诗纪》五十九。）

