陈普　呈县尹

生贤造物意何仁，一本从来只为民。

择取易中五阳卦，要令到处四时春。

黄扉紫闼终行志，碧水丹山且爱人。

满县栽花祗悦目，桑麻雨露是公真。

陈普

陈普　呈县尹

富贵能无不俯眉，太玄久作覆瓿资。

柴荆书刻声何驶，芹草春风流已披。

似此深心宁为已，其如浅学谬蒙知。

位无大小心惟一，已是当年吐哺时。

陈普

