◇漏刻铭

昔在先圣，配天垂则。仰厘七曜，俯顺坤德。乃建日官，俾立漏刻。昏明既序，景曜不忒。唐命羲和，敬授人时。县象著明，帝以崇熙。季末不虔。德衰于兹。挈壶失节，刺流在诗。圣哲稽古，帝则是钦。尺璧非宝，重此寸阴。昧旦丕显，敬听漏音。思我王度，如玉如金。（《艺文类聚》上八引《漏刻铭》，又引《漏铭》，《北堂书钞》一百三十，《初学记》二十五）

