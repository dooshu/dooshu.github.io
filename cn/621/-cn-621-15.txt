卷十五　九怀章句




【原文】

《九怀》者，谏议大夫王褒之所作也¹。怀者，思也，言屈原虽见放逐²，犹思念其君，忧国倾危而不能忘也。褒读屈原之文，嘉其温雅，藻采敷衍，执握金玉，委之污渎，遭世溷浊³，莫之能识。追而愍之⁴，故作《九怀》，以裨其词⁵。史官录第，遂列于篇⁶。

【注释】

¹褒，字子渊，蜀人也，为谏大夫。

²一作“流放”。

³溷，一作“泥”。

⁴一作“诸”。

⁵《释文》作“埤”，作“”。埤，频弥切。

⁶一作“编”。





