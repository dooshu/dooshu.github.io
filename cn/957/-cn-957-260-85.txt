王义山　挽云屋徐侍郎

阖朝奔逸荡无关，夜半潇潇风雨寒。

世乱争先寻活路，时贫输与做穷官。

平生自谓学无事，一死谅非君所难。

到此彷徨犹不忍，国亡那敢计身安。

王义山

王义山　挽云屋徐侍郎

雁塔题名墨尚鲜，九州四海此同年。

故人直上青云路，凡俗那能白骨仙。

不善巧图真个拙，只因方处久些圆。

万钟不博箪瓢乐，有命何如有性焉。

王义山

