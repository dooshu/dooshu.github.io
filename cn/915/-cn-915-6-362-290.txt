○为愍怀太子服议



愍怀太子虽已建立，所谓传重而非正体者也。依丧礼及郑氏说，制服不得与嫡同，应从庶例。天子诸侯不为庶子服，圣上于愍怀，无服之丧。难者曰：“君父立之，与后所生同矣。焉有既为太子而复非嫡乎？”答曰：“嫡庶定名，非建立所易。丧服，庶子为其母缌，不言嫡子为其妾母，而曰：庶子为其母，许其为後，庶名犹存矣。”（《通典》八十一，司隶从事王接议。）



