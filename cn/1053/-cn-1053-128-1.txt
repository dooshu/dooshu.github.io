毛幵　泊钓台

衮衣但决妖邪谶，茅士先封不义臣。

须信俯随鸡鹜食，岂如湖海一闲身。

毛幵

毛幵　泊钓台

白鹤千秋去不归，山川萧瑟閟光辉。

孙郎祖墓今无主，不及先生一钓矶。

毛幵

毛幵　泊钓台

汉业中兴彼一时，先生名与日星垂。

南阳遗庙今荒草，何似桐江百世祠。

毛幵

毛幵　泊钓台

洲渚寒云薄暮天，萧萧灯火落帆边。

严陵滩下孤舟远，一夜归心听雨眠。

毛幵

