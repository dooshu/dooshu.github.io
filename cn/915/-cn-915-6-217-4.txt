◇招魂葬论

或曰，有人死而亡其尸者，而招魂葬，何如？曰：「夫葬，所以藏尸柩也。若魂气，则无不之，焉得藏诸？（《通典》一百三）

（案，梅氏《三国文纪》有文章草赞云：「文章作酒，能成其味；以金卖草，不言其贵。」今检《书钞》一百四十八引杨孚《异物志》云：「文草作酒，宛成其味；以金买草，不言贵也。」凡杨《志》都用韵，而云赞云「谯周作」，未详何据，置之不录。）

