留别舒章并酬见赠之作


其一


几时文史共江东，才子人推邺下风。
未卜五百年玄在，先誇二十万言通。
居平麟凤悲歌夜，别后山河感慨中。
无限相思辽海月，秋深碣石有飞鸿。

其二


相逢抱膝各凄然，大略英谋负少年。
南国圭璋谁入洛，中原豺虎独游燕。
余依阊阖真人气，君擅荆吴剑客贤。
此别烽烟天下满，异时羽翰更周旋。




