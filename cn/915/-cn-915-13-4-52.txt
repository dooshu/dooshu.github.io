◇减省六宫诏（十一月）

正位于中，有圣通典。质文相革，损益不同。五帝则四星之象，三王制六宫之数。刘、曹已降，等列弥繁造反遍于生民，命秩方于庶职。椒房丹地，有众如云，本由嗜欲之情，非关风化之义。朕运当浇季，思夏古始，无容广集子女，屯聚宫掖。弘赞后庭，事从约简。可置妃二人，世妇三人，自兹以外，悉宜减省。（《周书·武帝纪下》）

