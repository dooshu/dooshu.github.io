廖行之　和送春四首

潇湘江上送春归，酒榼何人共我携。

不是吾侬怨春别，明朝车马各东西。

廖行之

廖行之　和送春四首

三月清工倦欲归，花神应约手同携。

明年早赴东郊迓，未论渠侬南北西。

廖行之

廖行之　和送春四首

{左日右晚}晚春光作意归，送春谁把酒樽携。

多情风雨留连处，几看霖霪到日西。

廖行之

廖行之　和送春四首

匆匆春驭去何忙，挽系难凭柳线长。

好著新晴送行色，莫教风雨漫彷徨。

廖行之

