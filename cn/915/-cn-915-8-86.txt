◎谢

字玄晖，陈郡阳夏人，永明初为豫章王太尉参军，迁随王东中郎府属，转王俭卫军东阁祭酒、太子舍人、随王镇西功曹，转文学，迁新安王中军记室，寻兼尚书殿中郎。明帝辅政，以为骠骑谘议，领记室；及即位，转中书郎，出为宣城太守，又为晋安王镇北谘议、南东海太守，行南徐州事，迁尚书吏部郎。永元中，为始安王遥光所诛。有集十二卷，逸集一卷。

