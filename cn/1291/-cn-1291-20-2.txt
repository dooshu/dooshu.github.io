【歌诗】

〖《诗纪》作拊缶歌。〗

〖《汉书》惲答孙惠宗《书》曰：田家作苦。岁时伏腊。烹羊炰羔。斗酒自劳。家本秦也。能为秦声。妇赵女也。雅善鼓瑟。奴婢歌者数人。酒后耳热。仰天拊缶而呼乌乌。其《诗》曰：〗

田彼南山。芜秽不治。种一顷豆。落而为萁。人生行乐耳。须富贵何时。

（〇《汉书》杨敞传。《白帖》二十三。《御览》八百二十一。风雅翼补遗下。《诗纪》二。）

