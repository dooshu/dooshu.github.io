沈佺期传

沈佺期字云又，泉州府南安人也。崇祯癸未进士，未授职，值乱。隆武皇帝立于福建也，设六卿台垣。郑芝龙以佺期同里居，言于帝，欲骤贵之。帝遂任为右副都御史。清兵入闽，佺期随郑成功至厦门。及克台湾，佺期葺屋于安平镇。能治黄帝，岐伯书，，察脉别，量和剂，以济人之疾病，四方全活者甚众。先成功卒，闽人至今思之。

