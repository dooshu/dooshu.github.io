◇与长沙王别书

筠顿首顿首，高秋凄爽，体中何如。愿比胜纳，承入东礼拜，用深倾仰。昔藩后遨游不无是事，或龙舟水嬉，或临川送远，金飞旆，泛此安流，犹复见重良书，以为盛德。未有选日简辰，归诚系念，寻法城之游，逗祗园之聚，翘心赞叹，无目譬说。仆夙疾增瘵，蹇废蓬门，不获执离，弥深倾懑。愿敬勖，白书不次。王筠顿首顿首。（《广弘明集》二十八上）

