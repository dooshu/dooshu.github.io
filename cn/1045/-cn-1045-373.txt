王洋　挽杨承事并夫人诗二首

除却家传教子经，世间百事不营营。

自应艺学推前辈，故得风流劝后生。

疏傅挥金终足食，徐卿有子自成名。

后来若不流馀庆，真享千钟亦未荣。

王洋

王洋　挽杨承事并夫人诗二首

梦协幽兰故可夸，来从君子更宜家。

疏恩自合开新邑，比备还应副六珈。

解使威仪同诂训，聊随轻薄事铅华。

自从瑶瑟初扃后，槛外春风懒放花。

王洋

