邵雍　偶书

纷纷议论出多门，安得真儒号缙绅。

名教一宗长有主，中原万里岂无人。

皇王旁伯时虽异，礼不诗书道自新。

观古事多今可见，不知何者谓经纶。

邵雍

邵雍　偶书

天生万物，各遂其一。

唯人最灵，万物能并。

芝兰芬芳，麒麟凤凰。

此类之人，鲜有不臧。

狼毒治葛，枭鸩蛇蝎。

此类之人，鲜有不孽。

臧唯思安，孽唯思残。

日夜无息，相代于前。

天无私覆，地无私载。

俱能含养，始知广大。

邵雍

邵雍　偶书

堪笑又堪嗟，人生果若何。

宜将万端事，都入一声歌。

世态逾翻掌，年光剧逝波。

静中真气味，所得不胜多。

邵雍

邵雍　偶书

美食无使餍，餍则不能受。

善人无使倦，倦则不能久。

官小拜人喜，官高拜人耻。

官职自外来，中心何若此。

邵雍

邵雍　偶书

才高命寡，耻居人下。

若不固穷，非知道者。

邵雍

邵雍　偶书

贤德之人，所居之处。

如芝如兰，使人爱慕。

凶恶之人，所居之处。

如虎如狼，使人怕怖。

邵雍

邵雍　偶书

妻强夫殃，奴强主殃，

臣强君殃。尾大于身，

不坚于霜。辩之不早，

国破家亡。

邵雍

