送陵州路使君赴任

送陵州路使君赴任〔一〕


王室比荆作此多难，高官皆武臣〔二〕。幽燕通使者，岳牧用词人。国待贤良急，君当拔擢新。佩刀成气象，行盖出风尘。战伐乾坤破，疮痍府库贫。众僚宜洁白，万役但平均一云万物役平均。霄汉瞻佳士樊作家事，泥途任此身。秋天正摇落，回首大江滨。

〔一〕陵州：《寰宇记》：属剑南东道，汉犍为郡之武阳县，东境属益州部，周闵帝置陵州，因陵井为名。

〔二〕武臣：《房琯传》：邠州久屯军旅，多以武将兼领刺史，法度隳废，州县廨宇，并为军营，官吏侵夺百姓室屋以居，人甚弊之。





