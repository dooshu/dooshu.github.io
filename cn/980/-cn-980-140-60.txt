释慧空　送泽化士兼简云门二老

青蛇在握心方壮，赤骥追风路不遥。

透得云门铁关过，海涛声撼洛阳桥。

释慧空

释慧空　送泽化士兼简云门二老

吉山何啻百弥卢，袖里携来一物无。

前路逢人即拈出，不知谁是赤须胡。

释慧空

释慧空　送泽化士兼简云门二老

过了云门更好看，前头孤峻有姜山。

三关一箭收功后，南海波斯念八还。

释慧空

