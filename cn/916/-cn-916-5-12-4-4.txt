【白□舞歌诗】

无名氏〖《宋书》乐志曰：白□舞歌诗。旧新合三篇。二篇与晋辞同。其一篇异。〗

高举两手白鹄翔。轻躯徐起何洋洋。凝停善睐容仪光。宛若龙转乍低昂。随世而变诚无方。如推若引留且行。宋世方昌乐未央。舞以尽神安可忘。爱之遗谁赠佳人。质如轻云色如银。袍以光躯巾拂尘。制以为袍馀作巾。四座欢乐胡可陈。清歌徐舞降只神。（按此本晋辞。错其文尔。○《宋书》乐志。《乐府诗集》五十五。《诗纪》五十五。）

