任希夷　德寿宫即事六首

金爵觚棱晓色开，三朝喜气一时囘。

圣人先御红鸾扇，天子龙舆万骑来。

任希夷

任希夷　德寿宫即事六首

霜晓君王出问安，宝香随辇护朝寒。

五云深处三宫宴，九奏声中二圣欢。

任希夷

任希夷　德寿宫即事六首

宴归还驾七香车，一夕天开六出花。

瑞色先凝紫宸殿，人光重到玉皇家。

任希夷

任希夷　德寿宫即事六首

慈福修龄八十春，微阳才动宝书新。

天家庆事古无有，奕叶重光似显仁。

任希夷

任希夷　德寿宫即事六首

万年觞举庆重华，百辟需云始拜嘉。

寿宴开时先雪宴，天共舞罢带宫花。

任希夷

任希夷　德寿宫即事六首

直前论奏极精神，柱下霜髯侍从臣。

归美意中规谏切，华对人是颍封人。

任希夷

