◇侍臣箴

勿谓其微，覆篑成高；勿谓其细，臣由纤毫。故曰善不积，不足以成名；话言如丝，而万里来享；无以处极，而利在永贞。是以太子之在东宫，均士抗礼；以皇厥情，入学斋齿。言称先生，不以贤自臧，不以贵为荣。思有虞之蒸蒸，尊周文之翼翼。晨昏靡违，夙兴晏息。师傅是瞻，正人在侧。屏彼佞谀，纳此亮直。故傅敬德义，臣思尽忠。或稽古训导，惟道之不融。或造膝诡辞，惧咎之蕴崇。惴惴兢兢，思二雅之遗风。鉴乎九三，天禄永终。近臣司规，敢告常从。（《艺文类聚》十六）



卷八十一

