◎姜夔百宜娇

尧章尝寓吴兴张仲远家，仲远屡出外，其室人知书，宾客通问，必先窥来札，性颇妒。尧章戏作百宜娇词以遗仲远云："看垂杨迷苑，杜若吹沙，愁损未归眼。

信马青楼去，重帘下，娉婷人妙飞燕。翠尊共款。听艳歌，郎意先感。便携手月地云阶里，爱良夜微暖。"竟为所见。仲远归，竟莫能辨，则受其指爪损面，至不能出外云。［耆旧续闻］

