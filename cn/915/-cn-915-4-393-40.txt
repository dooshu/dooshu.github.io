◇仿连珠

臣闻明主之举也，不待近习，圣君用人，不拘毁誉，故吕尚一见而为师，陈平乌集而为辅。

臣闻记功讠志过，君臣之道也；不念旧恶，贤人之业也。是以齐用管仲而霸功立，秦任孟明而晋耻雪。

臣闻振鹭虽材，非六翮无以翔四海；帝王虽贤，非良臣无以济天下。

臣闻观于明镜，则疵瑕不滞于躯；听于直言，则过行不累乎身。（《艺文类聚》五十七）

