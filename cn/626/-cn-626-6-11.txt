吴参议檄一首

【春日过张侯园亭】

五侯台榭竞芳菲，三日花深车马稀。

弦管不从流水奏，绮罗应化暮云飞。

空闻玉馔分天府，曾睹金葩捧御帏。

借问楼前桃李月，从来此地几人非。

（昌国在孝宗朝，科道交章论劾无虚月。钦命置酒陪礼，传谕守科及该道接本者俱赴席，临时又赐御物助杯盘，翌日谢恩本上，而劾本亦上矣，故此诗有“天府”、“玉馔”之句。）







丁集第二



