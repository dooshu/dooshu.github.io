答督抚吴环洲


顷者，柔服青把都一事，俱见公之雄略，慰甚。议者咸谓今日虏情，尚可数年无事。然朝廷建安攘长策，非苟图旦夕之安而已。此意惟公可语，亦惟公能办之。答工部郎中刘公伯燮言用人毁誉仆近来用人处事，一秉公心，谬持愚见，旁人无所关其说。士大夫公见之外，不延一客；公谈之外，不交一语。即有一二亲故，间一过从，不过相与道旧故，遣客怀而已，无一语及于时政。乃今蒙德者，谓有人誉之；失意者，辄谓人毁之，皆非知仆之心者也。戴公之举，实主上体念边臣至意，在仆犹不敢借此以市恩，况其他乎！义河云云，殆不其然。





