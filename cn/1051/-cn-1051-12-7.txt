崔敦诗　淳熙六年春帖子词　皇帝合六首

今岁韶光好，时逢大有年。

条风方被物，菖叶又催田。

崔敦诗

崔敦诗　淳熙六年春帖子词　皇帝合六首

今岁韶光好，年中两见春。

余寒九日在，芳意一朝新。

崔敦诗

崔敦诗　淳熙六年春帖子词　皇帝合六首

今岁韶光好，田闾气象淳。

政平无横赋，粟贱少穷民。

崔敦诗

崔敦诗　淳熙六年春帖子词　皇帝合六首

东风先满殿前旗，御柳宫花次第知。

连夜芳心相待发，侵朝柔思不胜垂。

崔敦诗

崔敦诗　淳熙六年春帖子词　皇帝合六首

千门晓日山河丽，万国春风草木香。

造化无私随发育，圣明天子是东皇。

崔敦诗

崔敦诗　淳熙六年春帖子词　皇帝合六首

雕庭清跸转轻雷，凤管吹春入仗来。

万籁有声皆善颂，八荒无地不熙台。

崔敦诗

