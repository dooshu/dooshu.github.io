李流谦　宇文德济约游财富庆值客不果从德济有诗次韵二首

跨海仙人安在哉，幽寻款款不须催。

云萝有约遽相失，杖屨几时能独来。

半日清谈容易废，百年幽抱若为开。

新诗小慰参差恨，快读聊将劝一杯。

李流谦

李流谦　宇文德济约游财富庆值客不果从德济有诗次韵二首

午枕风轻睡足时，起来閒掩竹间扉。

登山剧欲君联臂，出户那堪客挽衣。

失脚半生沈世网，掀髯一笑见天机。

青山好去应须去，蘧瑗于今已觉非。

李流谦

