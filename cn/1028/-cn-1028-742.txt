方岳　以梅送王尉

雪涧偶逢山泽癯，相携茅屋寻团蒲。

古心不为世情改，老气了非流俗徒。

三读离骚多楚怨，一生知已只林逋。

诗成不值渠为伴，持醉主人双玉壶。

【卷13】

方岳

方岳　以梅送王尉

才有骚情例合癯，只销清供老伊蒲。

孔方兄自非吾党，木上座堪寻酒徒。

寄子梅花逢驿使，败人诗兴苦催逋。

夜寒梦到西窗竹，明月一床冰一壶。

方岳

