○赠尹生

当年结客度居延。一骑曾惊虏陈穿。匕首长寒燕市雨。旄头不断蓟门烟。青春射策当三殿。黄石传书定几扁自是骠姚新领部单于秋祭莫临边

其二

入朝初着鵕■〈义鸟〉冠。白马雕弧夹道看。久见中原倾剧孟。兼闻少府识任安。枝头杨叶飞星过。匣里莲花映日寒间逐孤儿春草猎独身西去斩楼兰

【卧子曰用事细帖与点鬼不同】

