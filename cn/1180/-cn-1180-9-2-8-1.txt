都人士

五章，章六句


首章讲：乱离之后，人不复见昔日都邑之盛、人物仪容之美，而作此诗。曰：人物之盛衰，国家隆替之所系也。吾尝感慨于今，而追思古之盛际矣。





彼都人士，狐裘黄黄。

都，王都。狐裘，以狐狸之皮为裘。昔日王人之威灵尚振，而都邑之大观犹存，故其人士服之于身者，则狐裘黄黄，而文之以君子之服矣。





其容不改，出言有章。

不改，是有常。章，文章。著之为德容也，则有常不改，而文之以君子之容矣。发之为言也，则成章可观，而文以君子之词矣。





行归于周，万民所望。

周，镐京。望，瞻仰。以斯人而行归于周，则当此乱离之后，而复睹昔日之人物，岂不动人之观瞻，而为万民之望者乎？

二章讲：奈何今不复见矣，我将何如其为情也耶？





彼都人士，台笠缁撮。

台笠，以台之草为笠也。缁撮，是缁布冠。彼都邑之人士也，台笠、缁撮，而动容之必感。





彼君子女，绸直如发。

子女，都人贵家之女。彼都人贵家之女也，绸直如发，而首饰之自美。





我不见兮，伐心不说。

然此乃昔时之人物也，我今不可得而见之，则将无以副我之思，我心其不悦者矣。

三章讲：





彼都人士，充耳琇实。

琇，美石。彼都邑之人士之，充耳琇实，而仪容之修整。





彼君子女，谓之尹吉。

尹、吉，周之婚姻旧姓。彼都人贵家之女也，谓之尹、吉，而礼度之素闲。





我不见兮，我心苑结。

苑结，郁积而不解。然此乃昔时之人物也，我今不可得而见之，则无以慰我之思，我心之忧，苑结而不能伸者矣。

四章讲：





彼都人士，垂带而厉。

厉，带垂貌。彼都邑之人士也，带着于身，则厉然而下垂。





彼君子女，卷发如虿。

虿，是螫虫，尾末揵如发之上卷。彼都人贵家之女也，发敛于首，则如虿而上卷。





我不见兮，言从之迈。

迈，行也。然此乃昔时之人物也，我今不可得而见矣。苟得见之，则我愿从之迈，庶有以写我心之忧乎！

末章讲：





匪伊垂之，带则有余。

余，即剩也。然士之带也，非故垂之也。带则有余，自如是其下垂矣。





匪伊卷之，发则有旟。

旟，是扬。女之发也，非故卷之也。发则有旟，自如是其卷曲矣。





我不见兮，云何盱矣！

盱，望也。然此乃昔时之人物也，我今不可得而见之，使我当如何而望之切哉！

夫屡即盛时之事，而深致不见之思，若诗人者，其感慨深矣。





