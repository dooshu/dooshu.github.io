○对省官员判

〈有司议户口减耗，请省州悬。百姓诉云：州县废，则所隶阔远，罢人益困，请省官员。〉

时康官备，所藉为理；户减务烦，则害於政。有司縻我王爵，思立国体。知师旅之後，版籍徒悬；念闾里之空，州县宜省。诚有可尚，议未得中。虽在济物之规，实亦勤人於远。请依百姓之诉，用减庶寮之员。省事省官，晋朝高其论；从人从欲，鲁史异其文。自古以然，孰谓非允？

牛耸

耸，泾阳人，官太常博士。

