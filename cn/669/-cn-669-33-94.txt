94　詠黄人　黄人守日


符瑞圖：「日二黄人守者，外國人來降。」見太平御覽八百七十二〔一〕。宋景文皇帝閣春帖子詞云：「青帝回風還習習，黄人捧日故遲遲。」翟公巽云：「青女霜如失，黄人日故遲。」

【何云】拙。

【元圻案】翟汝文，字公巽，潤州丹陽人。登進士第，歷官參知政事，以伉直忤秦檜，罷歸。謚忠惠。宋史有傳。〇文苑英華二載唐人二黄人守日賦三篇。

〔一〕「八百七十二」，原作「八百七十三」，據四庫本太平御覽卷八七二休徵部一日改。





