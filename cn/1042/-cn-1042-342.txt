王之道　梅花和黄觉民四首

净几閒窗小小瓶，一枝春色为谁清。

吾今老去心如水，销得诗人与证明。

王之道

王之道　梅花和黄觉民四首

萧然清映水边枝，似向温泉见玉肌。

被恼诗人应不彻，怪来言语总成诗。

王之道

王之道　梅花和黄觉民四首

依倚春风雨净瓶，暮林摇落避真清。

暗香似与常娥约，来借黄昏淡淡明。

王之道

王之道　梅花和黄觉民四首

夜来春信到南枝，姑射神人逞雪肌。

多谢长须解予意，送将羁客换新诗。

王之道

