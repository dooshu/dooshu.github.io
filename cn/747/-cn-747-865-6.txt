○论诸道贡物疏

方镇之内，土俗不同。山泽川原，租赋各异。任土作贡，盖便黎民。臣恐天下税赋，上供土产各异，恐於调度，或未便安。请敕诸道州府，於所部之内，贡赋供输有未便，特许上书论列，以协物宜。

窦贞固

贞固，字体仁，同州白水人。後唐同光中进士，补万全主簿，授河东节度推官。晋天福中累擢中书舍人，改御史中丞，历刑部门下二侍郎。少帝即位，拜工部尚书，迁礼部刑部尚书。汉祖入汴，迁吏部尚书，拜司空门下侍郎平章事。隐帝即位，加司徒。周祖登极，加兼侍中，罢相守司徒，封沂国公。入宋，开宝二年卒。

