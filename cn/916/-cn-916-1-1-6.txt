【卿云歌】

〖《尚书大传》曰：舜将禅禹。於时俊□百工。相和而歌卿云。帝乃倡之曰云云。八伯咸进。稽首曰云云。帝乃载歌旋持衡曰云云。〗

卿（《尚书考河命》作庆。）云烂兮。乣（《类聚》作礼。《御览》、乐府同。）缦缦（乐府作漫漫。）兮。日月光华。旦（《类聚》或缺此字。）复（《类聚》作或。《御览》作咸。）旦兮。○（《尚书大传》一。《尚书考河命》。《宋书》二十七。《书钞》一百六。《类聚》一、四十三。《御览》五百七十一。《乐府诗集》八十三。《诗纪前集》一。）

明明上天。烂然星陈。日月光（《类聚》无光字。）华。弘于（《尚书考河命》作予。《宋书》、《御览》同。《类聚》作兮。）一人。○（《尚书大传》。《尚书考河命》。《宋书》二十七。《类聚》四十三。《御览》五百七十一。《乐府诗集》八十三。《诗纪前集》一。）

日月有常，星辰有行。四时从（光府作顺。《诗纪》同。）经，万姓允诚。於予（《御览》作施子。）论乐。配天之灵。迁于贤圣。（《尚书考河命》作圣贤。《宋书》同。乐府作贤善。《诗纪》同。又注。一作圣。）莫不咸听。鼚（《御览》作长。）乎鼓（《御览》作歌。）之。轩乎舞（《御览》作[亻无]。）之。精（《诗纪》作菁。）华已（《尚书考河命》作以。《宋书》同。）竭。褰裳去之。○（《尚书大传》。《尚书考河命》。《宋书》二十七。《御览》五百七十一。《乐府诗集》八十三。《诗纪前集》一。又《类聚》四十三引常、行、经、诚、灵五韵。）

