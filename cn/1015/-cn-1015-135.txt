杨亿　后苑赏花应製

宫花如锦水连漪，翠辇寻芳正是时。

禁苑定知人未认，朱栏除有蝶偷窥。

艳烘晓日迷天仗，香逐轻风落酒巵。

何幸微臣陪镐宴，逢壶春漏正迟迟。

杨亿

杨亿　后苑赏花应製

云罗霞绮媚芳辰，琼圃花开烂漫春。

风递清香随凤辇，波涵倒影落龙津。

仙葩四照烘初日，浓艳千苞赐近臣。

向晚天街戴归处，游蜂舞蝶自随人。

杨亿

