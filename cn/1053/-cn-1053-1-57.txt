度正　上李大参

坐对江山古与稽，熏炉一线入云霓。

闻思草木忧春雨，轸念桑麻病夏畦。

有美荇蓠泥不滓，无言桃李下成蹊。

青天莹彻明如鉴，下照毫厘自不迷。

度正

度正　上李大参

云间龙鹤隐峰峦，袖手何妨此考槃。

秋老未须愁菊悴，春回宁复讶梅酸。

风吹雁字成簪盍，雪压鸥盟阅岁寒。

万卷后坟谁可续，为言执事劝加餐。

度正

