○答廣東兵事諭 【 廣東兵事】

伏蒙聖言廣東之逆物張璉之亂、博何不運謀伐之、臣謹會臣博到直、示以前諭、博云部中巳有事宜、題奉欽依、行去十餘次矣、臣隨語博再思所以伐之之謀、以備後著、博云、若待勝負巳分。方始應著。縱有妙算。巳失之遲。今須早　計得都督劉顯見在南京。素著謀勇。參將俞大猷見在贑州。亦係名將。其後二將□以狼兵永順兵破賊且素得狼兵之心。今合令顯帶原領家丁。而以大猷副之。如彼中尚未進兵。而相持未決。則作急前往夾攻。兵固不可無後継若彼巳勝。則就往福建勦殺水陸諸賊。若彼中萬一失利。則遂留彼為善後之圖。皆不為空行又計得將官在外。多為有司所凌忽。凡糧草船隻鄉導等項。應付俱不以時。查得御史?顧言見在江西紀功。今江西無賊。合就令其監二人之兵。一以催促應付。一以紀驗功次。庶於兵事有益。除博回部具題外、臣謹先用　上聞、伏乞聖明裁奪、俟部疏至、批下遵行、

