雨


摵摵度瓜园① ，依依傍竹轩② 。秋池不自冷，风叶共成喧。窗迥有时见，檐高相续翻。侵宵送书雁，应为稻粱恩③ 。

【题解】

诗人在幕府中，有感于雁之冒雨而飞，为稻粱之故，因作此篇。首联写雨声淅沥，由远而近。次联谓秋池因雨而寒，风叶因雨而喧。三联写窗前檐下，秋雨由小而大。末联想象向晚鸿雁冒雨送书信，感稻粱之恩也。全篇大旨在末联，以雁自比，虽在萧条寂寞中，仍早夜勤于其职，不肯素餐也。

【注释】

①摵摵：状雨声，义同“淅沥”。

②轩：有窗槛的长廊或小室。

③南朝梁刘峻《广绝交论》：“分雁鹜之稻粱。”





