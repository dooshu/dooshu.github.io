◇缌不祭

殷、庾释文句甚允，但未统立言大意。《记》所明重其已与神交而不终，外丧尸殡不在此，可得少申其事。故大夫之祭，鼎俎既陈，笾豆既设，内丧小功缌麻，外丧齐以下，行。特为已与神交，故随轻重，各有所行。又云：「士之所以异缌不祭」者，加大夫，有小功缌麻皆废。故郑云「然则士不得成礼者十一」也又云「所於死者无服则祭」者，言所异於未与神交时有此，则内外之丧通废，士卑故也。言有始末，义统有本。寻礼者多断取义，不辨已与神交之异，故申之云。（《通典》五十二。）

