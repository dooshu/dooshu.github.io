度正　昨幸甚得见子玉教授丈得一论其说出于订顽克己铭词致超绝辄借前韵

天作斯文鼓大声，贤科今已定章程。

诸生自此升堂去，谗说安能复震惊。

度正

度正　昨幸甚得见子玉教授丈得一论其说出于订顽克己铭词致超绝辄借前韵

广文人物世间无，两眼晶荧照乘珠。

拈出便应人叹服，粹然议论到先儒。

度正

度正　昨幸甚得见子玉教授丈得一论其说出于订顽克己铭词致超绝辄借前韵

新泉瀹茗瀛诗魂，繙阅如飞彻晓昏。

是石无瑕终是石，莫教抱璞退声冤。

度正

度正　昨幸甚得见子玉教授丈得一论其说出于订顽克己铭词致超绝辄借前韵

鉴别毫厘岂易哉，逢奇何惜读千回。

充囊未可矜前得，如积薪焉看后来。

度正

度正　昨幸甚得见子玉教授丈得一论其说出于订顽克己铭词致超绝辄借前韵

浅陋微邦望不高，偶同齐晋会虫牢。

进贤受赏非吾事，拭目龙门跃巨涛。


