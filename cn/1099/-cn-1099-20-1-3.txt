○奉黃都督中公 【 交事】

人來審知勞心焦思、訓兵保民出私藏以濟人、廣軍屯以養士、使彼一方、咸賴以安數萬之賊、不敢輕犯、良由閣下之在彼也、雖然用心軍民、固亦至矣、猶有所未至者、雲屯至升華皆交阯也。今而清化以西。演又平順。皆為賊有。賊恃勃姑爭江僥倖之勝。益肆猖獗。而我軍自英公回後。未嘗一行其志。向雖遣胡彥臣等入貢。不過徉為降附。而陰為圖復獨幸　朝廷推赤待人、信而無疑、既施之以莫大之恩、復授之以非常之職、謂不滿其所望不可也。獨彼蠻情譎詐。恐違　朝廷至誠愛人之意、而復有覬覦也、觀今所奉總戎一書可知、大槩且拜官謝恩。奉詔送使禮之常也。今而如此。不知彼賊意之所向。計之所出。果何如哉。胡彥臣到彼。又不知計較如何。黃公以重臣掌兩司事其於帥臣稱謂之体如此則知當時將帥其尊過于文吏也大人宜多選人探聽、并遺書催促庶降附真偽。就職果否。可知其然。噫賊之為害如此、計畫如此、譎詐如此、果何法以制之、閣下提兵有年、以此蕞爾之眾、數年不得殄除、第恐日過一日、師老財殫、誠非細故、今英公垂至、聲、勢非常、閣下宜以彼中事體、賊之動靜、及吾施設之宜、决勝之計、悉白之以裨其畧、早除餘孽、以濟夷氓、豈不美乎、誠如是也。功業之就。豈可與守清化同年而語哉。吾小子才力綿薄、大道不聞、治體不知、叨蒙重寄日惟憂懼而巳、

