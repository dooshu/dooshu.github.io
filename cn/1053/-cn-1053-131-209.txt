毛滂　仲夏月夜怀陈西安

飞盖西园夜，抽毫失谢君。

徘徊下修竹，暗澹入浮云。

素彩漫仍见，微芒细可分。

徒知此纫扇，离毕未前闻。

毛滂

毛滂　仲夏月夜怀陈西安

长怅浮云点太清，只今何许问天晴。

浑怜短夜相催下，不放孤光自在明。

幸与高楼通远览，未劳残烛更前行。

此心对酒萧条在，咄咄置之聊自倾。

毛滂

