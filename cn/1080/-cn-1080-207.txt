●大明會典卷之二百八

營繕清吏司

凡內府衙門、及皇城門鋪等處損壞。南京內守備、並內宮監等衙門、或奏行、或揭帖到部。工程大者、委官會同相計修理。物料、於各局窯丁字庫支用。不敷、於屯田司支蘆課抽分等銀、令上元、江寧二縣鋪行辦納。工食、於貯庫班匠銀內動支。幫工軍士、外守備差撥、隨操起住。若工程不多、本部自行修理

凡門禁城垣損壞。留守等五衛、把守官軍、預於本衛立窯燒造磚瓦。及砍收江北新生爛泥官洲蘆柴。兵部撥給馬船、運至瓦屑壩窯堆垛、預備燒灰。自行修理。其外羅城損壞。滄波門北至上元門、並江東門城樓、隸本部。滄波門南至鳳臺門分隸鎮江寧國、太平、廣德等府州。鳳臺門、西至馴象門、隸應天府。各出備工料修理

○正德十一年、以鎮江等府州、赴京修理不便、令錄江、寧國二府、各出料價銀二百三十兩、夫價銀一百五十兩。太平府、廣德州、各出料價銀一百七十兩、夫價銀一百兩。俱年終解部、委官帶修凡南京

皇城宮殿傾圯。

累朝以來、止行護守、不許修飭

○嘉靖十三年、南京

太廟壞。令高築圍牆以護原址。所司時加巡守

○萬曆三年、以南京

武英殿、奉有二祖御容。

奉先殿、大庖廚、歲時薦享。及內府各庫、光祿、尚寶、六科、監局各衙門、皇牆禁城等垣、東安東華等門、宿衛等房、俱有干係。議准漸次修理

凡孝陵殿宇等處損壞。

孝陵神宮、監奏行本部、會同內外守備內宮監等官相計。本部出辦物料工食修理。周圍牆垣。永樂間題准、每五百丈、料計一次。修完、又行接續料計修理。其磚瓦石灰夫匠、該監燒造起撥。惟竹木、於龍江瓦屑壩二抽分局關支

凡泗州

祖陵、鳳陽

皇陵、並白塔

壽春等王墳、皇城等處損壞。守備鳳陽太監等官、奏行本部、委官會計修理。做工夫匠、於鳳陽所屬州縣、並中都留守司屬衛起撥。物料、遇有關支。無則買辦。工程大者、分派湖廣、江西、福建等布政司、應天、蘇、松等府州辦解。工程小者、量派本府衛、滁和等州協濟。裝運船隻、南京兵部撥取。夫匠口糧鳳陽倉關支

凡天地壇、帝王廟、功臣廟、先師孔子廟、大報恩寺、朝天宮、神樂觀、蔣卞等廟、南京太常寺、國子監等衙門損壞。或奏行、或移文到部。委官估計、會辦工料修理

凡南京大小衙門損壞。俱申達本部。工程大者、具奏修理、委官監督。工完、將用過物料工程數目開報、以備查考

○嘉靖七年奏准、今後不係十分重大緊要工程、不許撥軍搬料做工

○隆慶四年題准、南京各衙門公宇墻垣損壞坍塌。係小修者、聽以本衙門、無礙銀兩、自行修理。如滿百兩、照例題知。若衙門原無公費、及應該大修者、徑自題行工部、覆行南京工部、會計興工。修完、造冊奏繳

凡南京各衛倉。專設主事一員、提督修理。遇有損壞、開報本部、計料興工。其工料、先年俱本部□□

○弘治十二年題准、將各倉折席價銀、并查盤過不堪竹席、變賣銀兩、及各納草價餘銀、收貯應天府庫。專備遞年修理倉場之用

凡南京刑部都察院送到問擬運磚運炭等項囚人。本部委官、照原問罪名、收料完足、出給實收、連人送司。仍送各該衙門發落

○正德元年奏准、囚人審有力者、送戶部軍儲倉納米

凡南京刑部都察院送到做工囚人、撥各窯做工。滿日、仍送回原問衙門完卷 【 各司同】

凡本部各色班匠。江西布政司、起送三萬九千五百五十五名。湖廣、一萬三千二百四十四名。福建、六千八百九十六名

凡南京各監庫人匠。嘉靖七年、奏革額外添設者。并革上元江寧二縣折夫銀兩。應該優免民匠、照軍匠事例、准免二丁

○八年奏准、南京內官監食糧軍民人匠一千九百名、揀選藝精者四百名送監應用。不許巧取雇工銀兩。後有朦朧奏討、該部不許依阿擅與。如違、聽科道官指實參奏處治

虞衡清吏司

凡湖廣、浙江、廣西三布政司、及應天府、每歲解到活鹿、天鵝、俱送南京光祿寺交納

○成化二十二年奏准、活鹿每隻、折銀一兩七錢。天鵝每隻、折銀五錢。徵銀南京光祿寺、收買供應○弘治元年、南京光祿寺奏准、原產有司府州縣、照舊採捕解納

○十二年奏准、仍徵價銀、活鹿每隻銀二兩。天鵝每隻照舊五錢

凡四川布政司、歲辦白毛、生硝麂皮、一分本色一分折解生漆。一分折解熟鐵。俱送南京丁字庫交納

凡福建、廣東、廣西、歲辦毛硝麂麂雜皮、一半解本色、送南京丁字庫收貯、備南京兵仗局前廠會造襖帽。一半折造胖襖褲鞋、解部驗中、轉發南京乙字庫收貯、聽取類解

○嘉靖十六年議准、折造胖襖褲鞋皮張、自今以後五年、每十副內折徵五副、每副價銀一兩五錢、解部聽收

凡南京兵仗局前廠、每年成造毛襖、狐帽、八百八十件箇、俱轉送南京乙字庫交納

○正德十三年。以襖帽係天文生關領、所用數少、令以十分為率、五分徵造本色襖帽、發庫備用。五分行福建、廣東、廣西三布政司、折徵價銀解部

○嘉靖二年、以見在毛帽數多、胖襖不彀支用。令三布政司、每年將原折五分價銀買料、成造胖襖褲鞋解部。及將聽取五分本色襖帽、折銀解部轉辦、以備胖襖不敷、相兼支給。候在庫襖帽支盡、議解本色

凡南京兵仗局前廠、原額軍民匠三百六十七名。其後軍匠收補太濫、嘉靖九年、清查裁減過半。除民匠外、仍留六百三十四名。著為例

凡南京兵仗局前廠成造軍器、每五年一次計料。每季全造一萬九千七百六十七件。完日、會官試驗奏報硃紅油貼金勇字鐵盔一百五十頂

硃紅漆貼金勇字皮盔二百頂

硃紅油貼金勇字牌手鐵盔五十頂

併鎗馬赤甲四百副

黑漆二意角弓三百四十張

弓弦六百八十條

明素油撒袋三百四十副

黑漆鞘靶腰刀三百四十副

黑漆透甲鐵箭、射馬鐵箭、共一萬七千五十枝

硃紅布漆攢竹桿馬鎗一百條

硃紅布漆攢竹桿旗鎗一十條

硃紅布漆鍍水銀獅子頭團牌五十面

斬馬刀五十把 【 歲減者各造半數】

○弘治十六年、令減半造。後又添修皇城各門、正陽等十三門、新江口、浦子口。兌換軍器、每季各三千件

○嘉靖四年、令鑄朗機銃砲七十四副、給各門、及新江口操備

凡南京操守軍士、並皇城等門、新江口等處、兌換軍器、俱南京軍器局成造修理。本部司官一員提調、收放錢糧、支給工食、稽察奸弊

凡南京營操、關用鳥銃鞭銃、每年操備合用火藥三千三百四十一斤四兩。藥線、三萬一千三百二十條。大木馬子八千六百四十箇。小木馬子一十三萬五千箇。竹翎銃箭九萬枝。嘉靖二十年題准、本部每年一次料造、放支演習

凡直隸安慶、徽州二府、解到歲造糧長勘合紙二千九十七張、底簿中夾紙、三百八十一張、送南京戶部交納

凡直隸寧國府、解到歲造酒瓶一十萬箇、送南京光祿寺交納。嘉靖七年奏准、止解一萬五千箇

凡南京尚膳監等衙門、裝進

薦新品物瓦罈瓦罐、二千九百二箇、本部三年一燒造

凡各衙門供應缸隻、並染練琉璃缸。嘉靖十一年題准、俱免派料燒造。動支官銀、召商買辦瓷缸送用

凡南京琉璃窯磚瓦。萬曆元年奏准、行南京內官監、將黑沙洲租銀二百兩、盡數採柴、發該窯燒造、以備修理

宮殿等用。年終、開報本部稽考。黑窯合用蘆柴、於蘆課銀內折支

凡南京內官監支用石灰、瓦屑等四窯燒造。本監督人匠採石。本部撥囚犯幫工。瓦屑壩窯、歲燒五十萬斤。東上東下二窯、各三十萬斤。西民窯、二十萬斤

○嘉靖八年奏准、幫工囚犯、審係稍次有力者、照徒年限、每名每月、令出銅錢一百二十文。專委司官、置簿交記、以備柴價

都水清吏司

凡南京橋道水洞損壞坍塌。本部委官相計修理

凡南京錦衣等衛、大小黃船、俱本部委官五年一修。十年一造。內在京師河下聽用者、遵奉欽限修造。在各衛者、遇該修、則徑自相計興工。遇該造、則奏行覆查、候再奏得允、然後計料改造

○正德十四年、奏省覆查回奏

凡南京新江口戰巡等船。俱本部五年一修。十年一造。合用物料、如遇缺乏、坐派直隸蘇、松等府州解用。南京中軍都督府、差撥官軍、協同各船旗軍、龍江提舉司官吏匠作供役。合用工食、於本部雇工班匠、或蘆課銀內支給。仍添設本司主事一員、於龍江提舉司督理修造

凡南京錦衣等衛快船損壞。弘治以前、本部委官相勘明白、每隻給銀七十兩、令該衛官軍打造。後定、本部給銀一百五兩、南京兵部給銀四十五兩、共一百五十兩。南京兵部委官督造。其底船釘板、二部會估變賣、定以十兩資助本船打造工食。餘價以三分為率、本部收二分、兵部一分、各於該給之數扣除

凡每年包裹

御覽等曆銷金包袱、合用柘黃線羅、行南京織染所織造送用

凡南京司禮監

神帛堂、額設機四十張。食糧人匠一千二百餘名、今存八百餘名。每十年一次料造、共該帛一萬三千六百九十(土商)。每帛一、用串五細絲一十七兩、共該絲一萬四千五百四十五斤十兩。並白榜紙、降真香等料、本部委官料計支給。如遇缺乏、行應天府、支天財庫銅錢、令鋪戶辦納

○嘉靖六年、應天府奏准、絲料於南京丙字庫所貯支用。尋復舊

凡浙江等布政司、直隸蘇松等府、歲造疋蘇木、差人赴部轉送南京丁字庫關領。南京司禮監關填勘合。南京戶部比號。南京兵部起關應付。年終、本部具數造冊奏繳

凡南京內織染局、額設機三百餘張。軍民人匠三千餘名。每十年一題、料造進

官各色絹布五萬疋。內闊生絹、染練生熟絹二萬疋。南京承運庫關支。白布一萬六千疋、苧布一萬四千疋、南京甲字庫關支。合用物料、蘇木、南京丁字庫關支。靛青、紅花、烏梅、小粉、槐花、明礬、五倍子、俱行上江二縣召買。嘉靖十四年以後、七年一題。隆慶四年、仍舊以十年為例

○本局織造文武官員誥敕成、南京工部、委官驗過誥身細密、顏色鮮明、花樣篆文合式。送南京印綬監裝裱。完日、具板箱、氈套、索扛、鎖鑰、旗號、紙張等件、送監起運。其織造合用絲料、並裝裱合用細白榜紙、金箔、菜□、象牙、瀛砂等料、俱本部支給。如遇缺乏、牙玉瀛砂、具題於工部關支。餘行應天府、支天財庫銅錢買辦

凡雙馬單馬起關符驗、印綬監開數、移咨本部料計。轉行南京印綬監、內織染局織造

凡琉球國就學官生人伴衣服鋪陳、俱本司料造

凡南京內官監成造

郊

廟宮殿門廡御道礓(石察)等處棕稿薦、並硃紅漆朦金彩漆雲龍膳卓、上用盛米竹籮、供用篩簸烘籃焙籠等物料、俱本部辦送。其膳卓物料、如遇缺乏、本部辦十分之二。餘派直隸蘇松等十二府、廣德和二州解納。竹籮等、仍具裝盛板箱木櫃、送監起運

凡奉先殿硃紅漆供卓等件、本部每年一次修換

凡太廟、孝陵、歷代帝王、揚王墳等處祭器、並南京禮部太常寺

龍亭儀仗、神樂觀樂器衣帽等件損壞、俱本司修造

凡南京供用庫篩簸及進香稻竹籠、一年一造。

孝陵神宮監、進鮮苗嫩薑、果品等物竹簍、二年一造。內官監進鰣魚、鮮筍、果品等物涼盒、司苑局進薦新荸薺、鮮藕等物竹簍、俱三年一造。

神官監、司苑局、薑棚葡萄架、俱五年一造。各該物料、本司派辦

凡南京司禮監

神帛堂合用機張、盆、桶、木架、竹簸、絡床、冬夏淨衣、裝帛板箱、各色羅絹布袱、孝陵神宮監石碾、磨、油搾、桶、簍等件、俱本司十年一次修造。內織染局木架、盆、桶、瓦護杇等件、供應機房機張、織作房遮暘雨□、內官監鍼工局裝運鐵線、生漆等料、內官長隨內使人等衣服、鋪陳、桶、櫃、板箱、孝陵神宮監靛青廠、清江門外靛園廠竹簍缸隻篾簟等件、並織染局馬頭礓(石察)損壞、俱本司修造

凡親王之國、合用樂器、祭器、並樂舞生樂工衣服冠袍。內該一字襴紵絲紗只孫裼裙、行浙江金華府織染局織造。瓷酒尊、籩豆、簠簋、行江西浮梁縣燒造。石磬、行直隸鳳陽府採辦。餘俱本司料造

凡皇城銅符令牌合用皮套、內府巡城、五城夜巡牌套、旗手等十三衛守衛牌絛牌櫃、後湖查冊官生人等卓椅床帳器物、俱本司料造

凡南京酒醋麵局裝酒瓦瓶、水竹箬葉、俱本司派直隸寧國、太平等府燒造採辦。南京光祿寺封酒水竹箬、石灰、麥穩、行應天府上元江寧二縣買辦

凡南京錦衣等衛烏龍潭等倉、斛斗升籌秤尺等件損壞、本部造完。各倉領送戶部較勘、印烙應用

凡直隸寧國等府、歲解茭苖苕帚、並竹掃帚、俱送南京供用庫交納

凡南京鞍轡局、歲造蠅拂蠟布包指等物、守備官差人齎至御前進收

屯田清吏司

凡各處歲辦牛隻數目、本司類造文冊繳報凡公侯伯、並夫人造墳物料、俱本司出辦

凡南京惜薪司抬柴。洪武間定、夫三千名、俱應天府上元江寧二縣起取

○宣德間議准、止存三百名、常川於龍江瓦屑二處、挑運柴炭

○後上元江寧二縣、止差雇夫坊長。其腳價、句容、溧陽、溧水三縣出辦

凡龍江瓦屑壩二抽分竹木局、抽分收貯放支之事、本司主事一員、會同御史一員監督。每月朔朢、呈報本部。年終造冊奏繳

○成化十五年奏准、二抽分竹木局、抽取在場竹木等物、每年南京工部都察院、各委官一員、會同監督抽分官員、查盤見數、聽候領用變賣、造冊奏繳。局官考滿事故、交盤明白、方許離任。惜薪司柴炭、供應大庖廚、照舊用潔淨雜木。其餘俱於所抽柴炭內支放。或朽爛木植內定數折支。各衙門造作、該用物料、具印信領狀關領、不許冒支多派

○正德二年奏准、二抽分竹木局、遇到小樣杉條、折收價銀、補各衙門柴薪不足之數

○嘉靖四年奏准、抽取在場木植、三年一次賣銀、解工部貯用

○隆慶二年奏准、南京蕪湖抽分、照依荊杭二處鈔關條件、每年置立印信文簿十二扇、內四扇發本地方有司登記所抽料價。四扇該廠主事收掌。四扇填報南京工部稽查該廠主事、仍督同原委該府佐貳官、抽驗登記

凡沿江蘆課、本部委主事一員、提督清理

○景泰間奏准、應天等處歲辦蘆柴、以十分為率、減免四分。三分折鈔。三分本色。折鈔、每束二貫五百文。每鈔一萬貫、折收銀二十二兩五錢

○成化九年、令於蘆柴三分本色內、以一半折銀、每束二分、俱送應天府官庫收貯支用。年終造冊具奏。其折納木柴者、每百斤折銀四分

○弘治元年奏准、沿江一帶蘆洲、除

欽賜欽撥、並內外衙門舊額、及先年軍民人等開墾起科納銀、曾經黃冊造定者、照依所撥納糧數目、定立界至、給與明文管業。其餘有人曾告承佃、而舊額洲場坍塌者、即將新佃柴課、依數湊補本處舊額。見在或有新生別洲、許令撥補附近坍塌不敷之數。其灊山、太湖等縣、不近大江、原無蘆洲、而有柴額者、准令每束折銀二分

○三年、令蘆柴每束、連腳耗、徵銀四分

○五年奏准、九江、安慶、每畝好蘆地科銀三分二釐。稀蘆地二分二釐。池州、好地三分五釐。稀地二分五釐。應天、揚州、太平、鎮江、廬州、和州等府州、好地四分。稀地二分七釐。各處每畝、熟地三分五釐。軍屯熟地、並灘田灘地、各三分。低窪熟地二分五釐。荻草地二分。草塌一分五釐。草蕩一分。其起科納糧者、免徵柴課。有願徵糧、不願納課者聽○嘉靖二十七年奏准、一應蘆洲、除洪武永樂間、欽賜功臣、僧、道等處不動外。其餘行巡江御史、逐一查出。委官丈量明白、召民承佃。度地定課、量收租銀、十分之三。各該附近府縣徵完、係本部原額者、照舊解部收貯支銷。多餘銀兩、盡數解送戶部、以充邊用

計各處歲辦蘆課銀

應天府、上元等五縣、江淮等巡檢司六千七百七十六兩四錢

龍江左衛一百六兩八錢三分四釐二毫

橫海衛一百四十六兩七錢七分九釐二毫三絲七忽

江陰衛六兩五錢九釐三毫四絲二忽

水軍左衛五錢五分二釐

鎮江府、金壇等三縣、包港等巡檢司三千一百九兩六錢六分八釐二毫四絲一忽

太平府、繁昌等三縣、三山等巡檢司二千九百五十一兩二錢二分一釐六毫九微

揚州府、儀真等三縣、舊江口等巡檢司一千三百二十三兩四分四釐八毫二絲五忽三微一杪

安慶府、懷寧等六縣、小孤等巡檢司三千三百七十七兩三錢三分三釐五毫八絲三忽六微

安慶衛七百三十五兩一分三釐一毫八絲七忽四微

廬州府無為州、泥漢河巡檢司二千三十五兩二錢三分三釐六絲四忽七微七塵

池州府、貴池等六縣二千九十三兩四錢五分九釐八毫七絲

和州浮沙口等巡檢司一千一百二十九兩八錢一分一釐六絲一忽五塵

儀真衛一十六兩七錢三分三釐九毫二絲一忽九微

九江府湖口等三縣、龍門等巡檢司一千一百十八兩七錢六分六釐七毫九絲

九江衛一百八十四兩七錢二分五釐四毫五絲

南昌衛一百六十三兩六錢八分二釐七毫二絲

黃州府黃梅等縣二十六兩三錢四分九釐二毫

蘄州衛三百四兩七錢七分四毫八絲

凡南京光祿寺合用柴薪、每年呈會本部、行龍江瓦屑壩二抽分局關支。應天府僉差坊長二名、督夫運納

凡南京神樂觀樂舞生合用柴薪、本部於南京司禮監、關填勘合、行龍江抽分竹木局關支

凡南京內外各衙門合用柴炭、俱由本司、行龍江瓦屑壩二抽分局關支

計該支柴炭

南京內織染局練染絲料、順木長柴、雜木(土商)柴四十萬斤。烘機木炭一萬九千一百七十斤

南京惜薪司供應大庖造辦膳羞等項木柴四十萬斤

南京供用庫等衙門打油造酒等項。並各衙門、內官內使人等、燒用、江東門等三處飯堂賑濟、把柴三百二十二萬四千一百斤。炭二十萬斤

南京供應機房織挽等匠、每月支柴七萬六千三百八十斤。炭七百四十四斤

南京中軍都督府炮煉調治患病軍士藥餌、每季柴三千斤。炭二千斤

南京禮部成造曆日木柴一百六十六斤

南京太常寺各項祭祀木柴五萬七千二百斤。五尺圍蘆柴一百三十四束

犧牲所養牲旗軍九十九名、每名月支柴一百斤

琉球國就學官生、每名日支柴五斤。炭二斤

凡各處解納丁字庫物料、俱由本司給單轉送計該納物料

廬州府、生漆一千八百七十五斤

池州府、生漆一千二百五十斤

漆園、生漆一千七百三十六斤一十四兩六錢

棕園、棕毛四千五百四十九斤八兩

【 以上、俱三年一納】

桐園、桐油二千二百八十一斤四兩六錢

【 一年一納】

凡營繕等司、送到上元、江寧二縣鋪戶、納過各色物料數目、係

內府上納者、本司會同科道官、係本部上納者、會同各司掌印官、照依時價、估計明白。動支蘆課等銀給還。月給、開數呈堂查考

凡營繕等司、會支龍江瓦屑壩二抽分局竹木等料、俱由本司比對原發號紙、及原會數目相同。發該局覆查無異、方與關支

凡本部料造南京巾帽局起運板箱、及造辦南京印綬監起運板箱雨罩等項、俱由本司給單送納。其巾帽局工價、於輕齎等銀內支納凡應天府收買南京內官監供應紙劄、南京司禮監年例紙劄、俱由本司轉行收買。完日、仍與給單送納

凡各處查解寶鈔提舉司紙匠、俱由本司轉發、遇缺收補。無缺、仍送本司批迴聽候

凡本部各司類行浙江等布政司、並直隸蘇州等府勘合、俱由本司承行

凡四司銀兩。嘉靖十二年議准、建節慎庫一所、收支清查、俱同工部

都察院

國初、置御史臺。從一品衙門。設左右御史大夫、御史中丞、侍御史、治書侍御史、殿中侍御史、經歷、都事、照磨、管勾、監察御史、譯事、引進使等官。洪武十三年、改正二品衙門。止設左右中丞。十四年、改都察院。正七品衙門。止設監察御史。分設浙江、江西、福建、北平、廣西、四川、山東、廣東、河南、陝西、湖廣、山西、十二道。鑄監察御史印。文曰繩愆糾繆。十六年、陞正三品衙門。設司務。十七年、始定為正二品衙門。設左右都御史、左右副都御史、左右僉都御史、經歷、都事、十二道監察御史。二十九年、置照磨所照磨、檢校。永樂元年、改北平道為北京道。十九年、北京道革。添設貴州、交阯、雲南、三道。宣德十年、交阯道革。定為十三道







