◇上表言零陵王宜在陈留王上

伏见百官位次，陈留王在零陵王上，臣愚窃以为疑。昔武王克殷，封神农之後於焦，黄帝之後於祝，帝尧之後於蓟，帝舜之後於陈，夏後於杞，殷後於宋。杞陈并为列国，而蓟祝焦无闻焉。斯则褒崇所承，优於远代之显验也。是以《春秋》次序诸侯，宋居杞、陈之上，考之所世，事亦有征。晋太始元年，诏赐山阳公刘康子弟一人爵关内侯，卫公姬署、宋侯孔绍子一人驸马都尉。又太始三年，太常上博士刘等议，称卫公署於大晋在三恪之数，应降称侯，臣以零陵王位宜在陈留王之上。（已下八字从《通典》补。）陈留王宜降爵为公。（《宋书·荀伯子传》，元嘉五年上表，又见《通典》七十四，作上疏。）

