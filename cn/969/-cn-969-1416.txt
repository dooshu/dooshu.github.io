刘克庄　挽史馆资政木石尢公三首

往年群玉顶，典领偶然同。

我去如廷秀，君来似放翁。

同聃驾牛出，鲁叟感麟逢。

纵有招魂些，谁为寄浙中。

刘克庄

刘克庄　挽史馆资政木石尢公三首

虽云钩二府，终未到头听。

密勿多中赤，淹留了汗青，

谗能离主眷，史果有天刑。

太息崇儒世，申公不在廷。

刘克庄

刘克庄　挽史馆资政木石尢公三首

历代名书画，中原古鼎彝。

教萧翼看，常怕米颠知。

此物空盈笈，何人与掌匙。

贵无它嗜好，焉用太清为。

刘克庄

