◇将死戒其子

王数封我矣，吾不受也。为我死，王则封汝，必无受利地。楚、越之间有寝之丘者，此其地不利，而名甚恶（《史记。正义》引作「其为地不利，而前有妒谷，後有戾丘，其名恶。」案《淮南子》注：「寝丘，今汝南固始地，前有垢谷，後有庄丘，名恶。」）荆人畏鬼而越人信礻几，可长有者，其唯此也。（《吕氏春秋。异宝》，又《史记。滑稽传。正义》，《後汉。郭丹传》注，并引《吕氏春秋》。案此文亦见《列子。说符》、《淮南人间训》）

