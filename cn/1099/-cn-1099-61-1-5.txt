○處置邊務等事 【 處置邊務】

臣會同右都御史王越、并鎮守總兵等官、議得虜酋孛忽始則與阿羅出等、同入河套、侵擾邊方、次則阿羅出勾引癿加思蘭聚眾為患、後阿羅出被癿加思蘭殺散遁去、今孛忽又引毛里孩男阿扯來党眾搶掠。前後四年、雖累被官軍追殺、終不退去、推原其故。因是此虜熟知延綏地方險遠便於窺伺河套散漫易於潛住且知我軍數少。分守不敷。為今之計。此時虜入套未久正宜窮兵追勦失此不决後更難為力矣必湏多調人馬相機勦殺俾賊進??日歹?窮迫必然遁歸但延綏二十五堡。東自清水營。西至定邊營。俱係通賊緊關處所。馬草支費將盡安邊籌策、預難定擬、即日賊馬瘦弱。或難深入。且自正月。被我官軍挫殺之後。到今離邊遠去。別無烟火。所據原調大同宣府山西寧夏并本處頭班官軍、宜照上年事例、暫發回還、本處休息。以省支費俱限本年六月初旬前來。限內若有小寇臣等設法截殺。萬一大舉深入。又在隨調隨至。不拘前限。其王越合當乘此賊情稍寧。起身赴京。候三司管糧官。多方設法儹運。比及賊馬漸肥時月。臣等通查預將運過糧草數目開奏。聽王越與兵部查照面議延綏某城見積糧草若干。可屯軍馬若干。可勾幾時支用。或糧草充足。當圖大舉搜勦。或糧草不敷尚有勦逐之意不止一千防守當令照舊防守及軍中機務或事有當行而難為。人有可取而未任。臨時逐一開擬奏　請定奪、仍令王越星馳前來、以終其事、

