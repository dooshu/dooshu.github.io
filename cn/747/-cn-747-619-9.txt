○请奉行律令不得随事辄奏疏

律令格式，悬之象魏，奉而行之，事无不理。比见诸司寮き，不能遵守章程，事无大小，皆悉闻奏。臣闻为君者任臣，为臣者奉法，故云汝为君目，将司明也。则知万机务综，不可遍览也，所以设官分职者，委任责成，百工惟时，以成垂拱之化。比者或修一水窗，或伐一枯木，并皆上闻旒，取断宸衷。岂代天理物至公之道也？自今以後，若缘军国大事，及牒式无文者，任奏取进止。自馀据章程合行者，合令准法处分。其有故生疑滞，有致稽失者，请令御史随事纠弹。

尹枢

枢，贞元七年进士第一，时年已七十馀。

