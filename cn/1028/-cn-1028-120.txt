方岳　次韵閒中

区中何日了尘缘，落草牛须蓦鼻穿。

乾没一生空岁月，见成三迳老风烟。

山林有味从今我，钟鼎无心付老天。

田彼南山多种豆，不愁饥火苦相煎。

方岳

方岳　次韵閒中

玲珑奈辔系绒鞍，付与诗人洗眼看。

老子只凭双脚健，梅花相对一溪寒。

吾生焉往不三黜，此乐未央并四难。

并与竹间孤鹤语，倦飞底用插修翰。

方岳

