张栻　送张深道二首

秋风木叶落，送客丽谯东。

岂怀儿女恋，爱此趣味同。

至理无辙迹，妙在日用中。

闻言有不信，渠自马牛风。

吾子实所畏，立志高冥鸿。

卓然游圣门，不受异说讧。

切磋岂不乐，愧非斲鼻工。

於皇太极蕴，精微浩无穷。

原言终玩绎，默参元化功。

张栻

张栻　送张深道二首

人言底柱险，袖手不敢迩。

孰知人心危，毫厘千万里。

有来事物繁，酬酢无披靡。

虽云应不难，要且辨真伪。

良知本易直，天机验所起。

涵濡自日新，日新乃无蔽。

圣学非空言，要领故此。

吾子端泼源，所进渺涯涘。

我虽念不繁，讵敢忘所止。

后会傥有时，深功同举似。

张栻

