大龙湫歌

白龙倒影垂青天天河欲决成桑田惊涛一泻五千仭曳为素练霏紫烟游丝小驻势不下奔雷迸射当我前举头拍手相叫啸回风急雨争喧阗忽如玉女舞白紵翠鬟长佩何翩跹矩那开山好心眼【矩那尊者开山有矩那亭】孤亭冉冉来羣仙我吞名泉胸八九杖藜对此嗟老颠灵源涌出雁湖顶怒翻月窟称龙渊谢公屐齿不到处榛迷径塞重茫然下注锦溪历斤竹东归到海何时旋凭谁拾取玉井石莲子种此湫底藕如船它时骑鹿重相访会看十丈开青莲

学余堂诗集卷二十二







学余堂诗集卷二十三

钦定四库全书

学余堂诗集卷二十三

翰林院侍读施闰章撰

七言古

