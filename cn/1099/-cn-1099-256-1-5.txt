○與石東泉少司馬書 【 司馬】

世之論司馬之職者、在知險隘、擇將領、僕又妄謂兩廣滇蜀之險隘。與北虜東胡不同。而其將領亦因之以異。何者北虜以牧為家。其所為部落也。擇水草以自便利。其擁眾而入也。以鐵騎數萬。其疾戰也。如崩山。如疾雷。故其所稱險隘。當扼虜之吭而拊其背。而其將領非其習兵而伏險。出奇摧鋒陷陣者。不以與也。至於兩廣滇蜀之間。其所當酋長大較戀巢穴。長子孫。非胡虜比。故南將以不喜功為良而諸將領當以輯和拊綏為上以簡戍卒審嚮導為權不得巳而用兵。則惟以雕勦為最。决不當如近年動輒請兵十餘萬。而事大征者。葢大征則多調兵。多調兵則輓芻糧。按部署。假日月。賊之猾且健者。並走險以避矣。巳而所疏聞斬馘。大較特係累其老弱。與中國之被虜。甚且襲殺無辜者以為功耳。此則僕按節南粵時。所聞往牒。詢諸父老而得之者。由此言之、則一切諸險隘、將領固當於中權其南北。而善為之矣。然不特。此也、僕又嘗妄謂吏部所權者、天下之進賢退不肖、而至於邊徼之提督與諸兵備、大司馬所當一一咨訪、一一擘畫、而與吏部共分之者、何則漢唐之舊。其兵權在將軍都護、與諸節度使。而我　國家則權之提督者什之七。即如挂印猶不得私為發兵也。故愚獨謂諸邊徼提督。節金?戊使者以上。須擇文臣而知兵畧。識事宜。與其跅???不羈。足智多謀者為之。恐不當按藩臬及中朝卿寺之攝眾望者。撫臣不當以資格正為此也魚貫鴈次而代也。苟其才指可辦。即如古之二卯以上。與謗書滿篋。皆所不棄也。至於兵備。則地方之緩急。夷情之出沒。與夫一切練軍實。簡將士。並其所掌。世或例擇其簿書筦鑰之慎者充之。抑亦過矣。故愚謂中外之士。所堪諸邊徼之提督。與其兵備者。職方郎須共司馬與司馬之貳。密為簡擇。某堪某處兵備。且可以待次而領提。督。若樞銓及政府如此虗公如此詳慎天下安得亂耶某提督且可以待次而領總督。因以聞之吏部。而吏部又須虗懷以參之。因以聞之執政。譬之庖人者之調五味。樂人者之和五音。務使酸鹹辛甘。宮商緩急。各適其宜而巳。當是時外則權天下謀畧之士。而內則以其身與心深入於吏部之長與其屬。令其不我猜不我忌嗟乎。於此抑亦難矣。非公不可以此自待。非公不可以此望之吏部也。伏惟公之不厭而少為籌畫焉、

