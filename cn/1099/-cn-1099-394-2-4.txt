○答問東事疏 【 朝鮮兵事】

題今日文書官李祿、口傳　聖旨、問朝鮮倭冠、巳於四月十九日離王京、如今巳過一月、如何不見下落、欽此、臣等敢不直述所聞以對、看得倭奴大眾、久屯王京等處、其實欲占據朝鮮、漸窺內地、圖望甚遠、蓄謀甚深、幸賴我　皇上獨奮乾剛、大彰天討、各文武將吏、奉廟堂之成算、乘戰勝之餘威、因而馳遣辨士、說諭歸巢、仍間離其偽帥、豊行長清正等、於是群倭勢窮膽破、委於前月十九等日、絡繹王京而南、今巳行過四五百里、節經廵撫經略等官、塘報皆同、而該部亦巳據之　上聞矣、但昨日又得一報、謂倭雖巳盡數發行、而在路每人徒步擔五斗之糧、其行甚遲。日不勾四五十里。又聞自王京至釜山。半路之間。卻又停止。此必其真遁也創建土城。塞柵。為久居之計。不知其意何為道遠信稀、臣等無憑臆决、然大約不過三端、其一則因入海無船。故暫住傍山一帶之地。以便伐木造船。畢後過暑而行。其二則因關白在對馬島。或尚未稟命。不敢輕歸。或已經稟命。被其中止。皆不可知。其三則又聞朝鮮人積受荼毒。欲乘此遠歸。飢乏之際。追襲報仇。臣等竊料倭中必有耳目。因知此信。所以欲行復止。立寨自防。此語斬斷凡此皆不與中國之事遲速進止。難於取必。乃臣等獨憂我兵怵於浮議。昧於大體。有如見利而動。亦為朝鮮人所為。則不惟自虧大信。其曲在我。抑恐遠追窮寇。全勝難期。巳經節次貽書經略阻之。想此時巳到彼中。或可及止也。輒因下問備細陳荅、以寬　聖懷、再惟兵家進退、每决機呼吸之間。今該部見有議撤。召募南兵。及處分緬夷事情。皆關係軍機緊急之務。若臣等票擬。未當　聖心。不妨隨意轉改。若別無商量。乞即賜發下。以定邊計。以安人心。伏惟　聖明裁斷施行

皇明經世文編卷之三百九十四終







