司马光　何秀才郊园五首

主人耽诗书，乐道深居久。

挟策往来游，东冈复南亩。

司马光

司马光　何秀才郊园五首

浊酒不取味，素琴无复弦。

何须更清论，相见自萧然。

司马光

司马光　何秀才郊园五首

苍苍竹林暝，郁郁松气寒。

纵横兴来笔，欹侧醉中冠。

司马光

司马光　何秀才郊园五首

褰裳涉幽涧，日落烟岩空。

踌躇待新月，长啸来清风。

司马光

司马光　何秀才郊园五首

夏木绕茅庐，棋酒资清宴。

密叶绿藏枝，空闻黄鸟啭。

司马光

