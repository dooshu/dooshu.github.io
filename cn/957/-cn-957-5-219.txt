王柏　挽邵公容春

北风猎猎兮申原之幽，玄扉启兮灵辰不留。

苏黄之像兮俨其如在，容春之人兮杳不可求。

一棺兮厚德，万古兮高丘。

王柏

王柏　挽邵公容春

申原幽幽兮北风正高，薤露一声兮山鬼夜号。

吉人考终兮如蜕，遗编不朽兮风骚。

一丘兮安固，万古兮滔滔。

王柏

王柏　挽邵公容春

北风北风兮丹旐飞飞，申原迈迈兮铎声孔悲。

素韁栾栾兮二子皇皇，如有望兮魂其来归。

地有灵兮人杰，表尔隧兮丰碑。

王柏

