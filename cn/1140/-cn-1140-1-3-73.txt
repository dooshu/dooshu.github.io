振衣石记

溯洪厓井而上百余步一石独峙坐容三四人俯观瀑泉数十道砰转谷间可溅衣凭流测源毕景忘返其旁有旧刻云嘉靖癸亥冬武阳王洪泉奉命经此凡十四字大如拳问土人莫能名余以筇杖撃石歌振衣千仞冈濯足万里流之句遂名曰振衣石记之而去客言上数里有两石如轮水激之作钟磬声异日当更寻之

