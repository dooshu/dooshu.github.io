○宗室策

策 【 宗室】

國家待宗室自親王至中尉凡八等、其支子歷八世至于庶人而祿始絕、以明有富也。仁也。親王冠九旒、章服下天子一等、郡王以次裁殺、即公侯大臣毋得抗、以明有貴也。禮也王國所屬長史衞挍百千人而止耳、不得臣他吏民、干有司事、以示有節也。羕也。蓋三?具焉。以故二百年來王國鮮敗度棄禮以斬其社者。即卒不幸而間有吳濞之變。亦輒隨發而隨獲其資不足以行欲其勢不足以酧志故也雖然。親王給常祿萬石。郡王二千石。鎮國將軍千石。以至于庶人亦百石。而它婚嫁居第資送導從之費不與焉。愚嘗得宗正籍觀之。自嘉靖二十八年而見存者一萬餘人、今又十餘年矣人益其半而合之而當為二萬人也、又十餘年、而人益其半而合之當為四萬五千人也、酌祿之中、人各得祿五百石、益萬人、是益五百萬石粟也、天下有益祿而無增田。吾不知大司農何以應之。是重敝民也。民貧且逃亡矣。宗室之人所以仰哺而待衣者日孳孳焉。而卒莫與也。官又為厲禁。俾不得從農商之業。其賢者又不得偕寒士從有司之薦。蒙虛名而鮮實利。故至併室而雉經者有之矣易名姓而為所不可為者有之矣。是重敝宗室也。且以天下之大、北距狄、南際蠻、東夷而西戎之內、即窮岩版築、其人之負一才藝者。靡不入而稱薦得官職。至舉天子三葉之懿親。無罪而圄之一城之內。被之以虛名。而實之以庶人者。何也。此非所以明親親用賢之道也。所以勵翼庶官代天工。必非宗室然後可。則是周不得。周召畢散。漢不得德向蒼虞。晉不得孚攸。齊不得嶷。元魏不得勰。周不得憲唐不得孝恭揆勉。而宋不得汝愚也。夫薄待族以不足用。而厚困民以供之。是壅閼主上之仁於尺寸之內而蔓害於萬里之外也。今號稱有司當王國比近者。見宗室之如懸磬。突亡烟而衣露脛。則其勢不能復念民。見民之廢箸鬻舍。捐妻子以供王國之祿。則其勢不能復念宗室。二者交戰而技窮。而日為之邅延以冀代。要在於脫其身而巳。　上誠欲惇親親。不以吏事困之。則請姑置其近者公嘗有云　國家待宗室之意往往傷于用恩□宗室之法往往傷于用義也請自將軍以上少裁其祿數而務實其惠。中尉以下。則請毋賜爵祿而寬其禁。使其賢者得與寒士角長而受仕。其不肖者。從事於南畝。以其力周其身而官弗與焉。庶乎其猶有支也。

