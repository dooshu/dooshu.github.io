◇上书谏铸钱事

夫食者，乃有国之大宝，生民之至贵也。见比年已来，良田尽于蝗螟之口，杼轴空于公私之求，野无青草，室如悬罄，所急朝夕之飧，所患靡之事，岂谓钱之锲簿铢两轻重哉！就使当令土砾化为南金，瓦卤变为和玉，沙石悉成随珠，犬羊尽作狐白，绛绣盈堂，文绮缦野，使百姓渴无所饮，饥无所食，虽羲皇之纯德，大禹之勤劳，周文之不暇，犹不能以保萧墙之内。（《艺文类聚》六十六）

