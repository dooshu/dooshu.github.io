◇与朱元思书

风烟俱净，天山共色，从流飘荡，任意东西。自富阳至桐庐，一百许里，奇山异水，天下独绝。水皆漂碧，千丈见底，游鱼细石，直视无碍，急喘甚箭，猛浪若奔。夹峰高山，皆生寒树，负势竞上，互相轩邈，争高直指。千百成峰，泉水激石，冷冷作响，好鸟相鸣，嘤嘤成韵，蝉则千转不穷，犭爰则百叫无绝。荐飞戾天者，望峰息心；经纶世务者，窥谷忘反。横柯上蔽，在昼犹昏。疏条交映，有时见日。（《艺文类聚》七）

