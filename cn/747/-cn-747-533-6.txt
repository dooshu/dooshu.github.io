○代彝上苏州韦使君书

月日。於法司上书郎中阁下：彝不耽书，嗜酒已至於老。东西南北，无立锥之地，以免馁冻者，赖王公大人相养耳。窃以ト下有经济之器，因敷小人直戆之性，非敢失色於左右，侥求於去就，不图行纟圭时禁，坐贻伊戚，惶怖无暇，絷维不安，仰天椎心，收血续泪。所言骇鹿触网，飞蛾蹈火，颠蹶靡排。彝何以堪？彝知过矣。彝举家十口，儿女幼弱，皆小寺中侨寄，目下绝粒。ト下锢彝在此，令吏推责，反覆忧难，辞理俱屈，衰发一夕，如经十秋。素来无业，只惯饮博，罔曾负累，以至讯问，事过奇喘，无祸不有。且彝於天下，何异株块；比於ト下，细微若蝼蚁。如国家之事，肉食者谋，虽鞭之长，胡及马腹？况中筹之子，如何敢及？早闻ト下清节玉立，洪量海纳，军谋在握，文藻盈帙，中外腾口，声归其高。彝是用私达微诚，庶被知己，不测ト下以言罪之。尝闻不以言废人，ト下何必取威於懦夫？而後行今，自明主设诽谤之木，诸侯有乡校之议。且今主上何愧於唐尧，阁下何短於郑卿？伏惟念彝之失，宽彝之责，使得擢发，便当钳口，匍匐铃下，以收前非，则伏诸忠信，越境不敢留也。彝死罪死罪。

