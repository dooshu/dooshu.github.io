闻官军收河南河北

一云收两河


剑外忽传收蓟北，初闻涕泪满衣裳。却看妻子愁何在，漫卷诗书喜欲狂。白日一云首放歌须纵酒，青春作伴好还乡。即从巴峡穿巫峡，便下襄阳向洛阳。余田园在东京。

宝应元年十一月，官军破贼于洛阳，进收东都。河南平，朝义走河北，李怀仙斩其首以献，河北平。此诗公在剑外闻捷书而作也。





