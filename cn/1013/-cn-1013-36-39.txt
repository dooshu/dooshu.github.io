周麟之　太庙乐章　皇帝阁六首

木铎扬宽诏，云翘舞化风。

垂衣金殿里，圣德与天通。

周麟之

周麟之　太庙乐章　皇帝阁六首

红日升晹谷，青辉应巓筩。

万方陶美化，浑在泰和中。

周麟之

周麟之　太庙乐章　皇帝阁六首

翠水冰融尽，雕栊日上迟。

东风报花信，先拂万年枝。

周麟之

周麟之　太庙乐章　皇帝阁六首

已过人日迎春驭，直待阶蓂十叶开。

应是九门灯夕近，东皇欲驾六鳌来。

周麟之

周麟之　太庙乐章　皇帝阁六首

凤盖龙车玉作轮，兹临紫畦谒三神。

已将福酒添眉寿，更祝椒觞一万春。

周麟之

周麟之　太庙乐章　皇帝阁六首

圣主清心仍寡欲，惟於笔砚未忘怀。

彤廷仗下春朝散，独拥图书坐损斋。

周麟之

