◇特进光禄大夫徐陵墓志铭（至德元年）

耕耘书圃，弋猎文场。藻思绮合，尺牍绣扬。辞奔太史，笔利干将。心缄武库，口定雌黄。奉使巡采，绝域遐深。市朝迁贸，陵谷相侵。形寄王绩，多宣攀附。高排阊阖，郁转云路。年逾致仕，齿及悬车。夜漏方尽，驰光复斜。平原出宿，庠序为家。陇愁宿雾，松悲闲鸟。地迥云低，山重树小。九原孤月，三泉送。畴曩行役，共上河梁。余因病免，君事远将。痛心期之徂谢，悯时代之销亡。冀镌石于玄冢，留清风于故乡。（《艺文类聚》四十七）

