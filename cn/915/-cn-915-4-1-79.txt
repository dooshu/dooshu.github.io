◇德行邓禹为大司徒策（元年七月辛未）

制诏前将军邓禹：深执忠孝，与朕谋谟帷幄，决胜千里。孔子曰：「吾自有回，门人日亲。」斩将破军，平定山西，功效尤著。百姓不亲，五品不训，汝作司徒，敬敷五教，五教在宽。今遗奉车都尉授印绶，封为ガ侯，食邑万户。敬之哉！（《后汉·邓禹传》。又见袁宏《后汉纪》三「上玺书劳邓禹」云云，有删节。）

