晁补之　题段吉先小景三首

惨澹天云欲雨低，秋山人静鸟声稀。

似闻谷响飞黄叶，恐有孙登半岭归。

晁补之

晁补之　题段吉先小景三首

人生何事踏尘埃，闲处胸襟足自开。

不作终南养高价，小山幽桂好归来。

晁补之

晁补之　题段吉先小景三首

碧天无际日悠悠，风静沙平不见洲。

彭浪矶边亦如此，危峰独木系扁舟。

晁补之

