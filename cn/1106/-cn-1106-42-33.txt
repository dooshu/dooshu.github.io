○戏题石门长老东轩

（前有《法华寺石门精室》诗，又《法华寺西亭记》云，“有僧曰觉照”，岂即此长老耶？）

石门长老身如梦，旃檀成林手所种。（旃檀，香名。）坐来念念非昔人，万遍莲花为谁用？如今七十自忘机，贪爱都忘筋力微。莫向东轩春野望，花开日出雉皆飞。（《古乐府》有《雉朝飞操》，吴兢《古题解》云：牧犊子所作也。牧犊子年七十，无妻，出野见雉雄雌相随，因援琴而歌以自伤。长老亦年七十，公岂以是戏之耶？）

