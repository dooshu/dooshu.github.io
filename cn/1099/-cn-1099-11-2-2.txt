○四夷咸賓頌 【 四夷】

皇帝臨大寶之明年、紀元永樂。嘉與萬方。共躋仁壽一德咸孚。休祥昭應。民安物阜。四夷畢來。東若朝鮮日本暹羅。東南若琉球中山。南北有安南占城。西南海東洋?哇鬼方緬國木邦孟定麓川威遠八百老摘里車。西若烏思尼八刺。西北畏吾。匈奴哈迷。遠者數萬。朝聞夕引。奉貢儀物。皆至京師。其文辭稱述。盛德。對揚鴻休。誠服心悅。發見于外。殊音重譯。異服奇誠。懽忻攸同。嚮慕無巳。庶眾聚懽。天下忭喜。咸相謂聖神光被。如日月之照臨。天行雨施。妙運莫測。垂裳拱手于穆清。而有生之類盛見于四方萬里之遠。鼓舞輻輳而歸之。來享來王而不能巳。吾民何幸而臻茲嘉會。實萬世一時也。朝之羣臣亦咸相謂虞舜有三苗之征。周公有戎猛之膺。宣王逐獫狁。兩秦漢及隋。疲敝中國。力與之爭。無時或寧。唐宋否極。上天厭罪。命我　太祖聖祖文武欽明啟運俊德成功統天大孝高皇帝、起而定之。不令而從不言而化統論木即位以前故曰四十餘年八表同風四十餘年　皇帝以聖繼聖比隆唐虞殊方歸命者。接迹而至。宜有詩歌。垂之頌聲。軼遠古而過之。又咸謂臣縉宜為。義不可辭。則合羣臣之言。從容奏寫。皇帝曰咨。周家九夷通道、大保進旅熬之訓虞廷干羽既舞伯益有儆戒之箴、故愚者常以小康肆志。賢者不以外物動心、朕方兢業于初服、是何足云、頌聲、其為作君臣相飭之歌、以繼虞周之治、他作寓規于頌此作寓頌于規又一体也臣縉竊謂自古頌美而寓規諫皆臣子攄誠委曲之小心臣愚不及此乃自　皇上發之是誠萬世一時也謹拜手稽首而獻詩曰、　皇帝明德。與天同運。華夏奠安。四夷效順。限山順海。風氣不通。不招不約。奔走來同。梯陟峻阪。航涉濤瀧。沍寒溽暑。赤雪玄霜。殊形奇醜。異服紛龐。髟?忽髮焦赤。晱日?冉深黃。猩唇猳啄。黎面文身。祖疏相結。皮裳卉巾離披落索搖拽縈纏鞮鞻殊音。侏離禽言。吚嗢重譯。舍館授粲。窮物式陳。兼金玉瓚。齒革羽毛。服食器用。　皇帝勤儉。異物非重。厚往薄來。懷柔無外。八表同仁。膺茲嘉會。以心感人。人心自歸。其來無求。矧往或追陋彼漢唐。好大喜功。本之不競。而末是從。苟得其人。不為富強。苟得其地。不足廣疆。耳目細玩。惟彼所產。躭玩惑心。悔之巳晚　皇帝明德。謹之于細。慎始惟終。圖難于易足此一叚大有議識照乘之珠眾庶所喜詎若得賢照千萬里四夷畢來。　庶榮之。曷若中夏一民無飢。明良責難。安不忘危。小臣作戒賢聖是師。

