鹿溪行赠心渊

少年曾向鹿溪游转眼飞光欲白头鹿溪园林足奇树今日主人已非故剪纸难招北寺魂回车谁哭西州路公子生来不相识但言家世泪沾臆葛帔休辞太苦辛凤毛自具好顔色汝翁意气山可移倾心下士儿童知李郭盛名真再见乔固危机又一时石城忽洒苌弘血惨澹锺山昏日月生存华屋死藳葬夜雨哀猿啼未歇梅生赠汝孤皃行【谓耦长】变徵移啇金铁鸣清时虽喜罢鈎党畏路犹疑变姓名萧江水清月如雪賸有相怜寸心熟好慰倚闾读父书丈夫何必耻岩穴

