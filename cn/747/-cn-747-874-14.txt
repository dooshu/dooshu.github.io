○文臣谥议二首

夫君子诞敷厥德，垂名於世，追美重终，谥而有赠。某人词源川，德基崇岳。出光帝载，式冠朝端。服爵增华，言行有范。爰自紫垣演诰，润色皇猷，明懿孔彰，博闻是谓。按《谥法》云：“博闻多能曰献。”

夫实以诔华，名由谥易。既敷前烈，可述来芳。某人襟抱融明，风标秀逸，文为士表，信在已先。端默持谦，恭仁允惠。请按《谥法》云：“恭仁鲜言曰静。”

