陆游　身世

身世飘然似断云，时人误许与斯文。

旋偿碑债动千里，强理诗情无一分。

子美旧悲残酒炙，幼安今老白襦裙。

余生自喜浑无事，清夜铜炉炷宝熏。

陆游

陆游　身世

身世浮沉等一沤，卧看校尉例封侯。

青灯微火药铛夜，淡月凄风衣杵秋。

醉里不辞嘲兀兀，吟边时得寄悠悠。

即今老眼无开处，又向城南倚寺楼。

陆游

