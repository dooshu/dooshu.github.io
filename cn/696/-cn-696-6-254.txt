送王畹仲备兵韶州


五月南风梅子黄，清笳叠鼓发鸣榔。
郁孤台上双旌去，遥望海云连岭树。
诏书昨夜下咸京，虎符龙节许南征。
横海将军开壁候，日南太守奉车迎。
武溪深淫歌一曲，竹鸡哑哑桄榔木。
鲛人织绡海月明，蛮女洗花江水绿。
汉皇雄武任贤才，百粤风清铜柱开。
何用跕鸢问交趾，直看驯象入蓬莱。
岂止功成移大镇，干羽南归事虞舜。
独不见君家宰相王茂弘，始兴内史始兴公（韶州即始兴）。




