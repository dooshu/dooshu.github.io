也算糟蹋外国人


有一极不可解之事，曰外人在租界办巡警，警兵沿用中国礼帽；中国人自办巡警，却一律用外国装束是也。则有为之强解者曰：“外人之警兵必戴中国大帽者，糟蹋中国官，意若曰：‘汝所戴帽，与我警兵等也。’”“然则中国警服之用外制，何也？”曰：“是亦糟蹋外国人也。”问：“何以谓之糟蹋？”曰：“彼意亦谓穿外国衣服之人，亦有如此腐败者也。”





