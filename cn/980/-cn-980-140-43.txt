释慧空　送二僧之衡阳

闽蜀民风果同风，袈裟拔出鞋袋中。

相逢古寺话俄顷，怪我称鎚落深井。

不忧佛日居衡阳，不忧无人振颓纲。

却忧秋高霜月冷，铁牛夜度飞猿岭。

释慧空

释慧空　送二僧之衡阳

衡阳老子一僧耳，打雨骂风无别伎。

海上禅流未识渠，将谓三头仍六臂。

两川迈往初不然，我喜其行重说偈。

披秀庵前癞狗儿，要见衡阳只这是。

释慧空

