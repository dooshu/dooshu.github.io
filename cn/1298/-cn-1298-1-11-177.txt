许客还债

许元惠卿。乐平士人也。其父梦有乌衣客来。语曰。吾昨贷君钱三百。今以奉还。未及问为何人及何时所负而觉。明日思之。殊不能晓。平常蓄十余鸭。是日归。于数外见一黑色者。小童以为他人家物。约出之。鸭盘旋憩于傍。堕一卵乃去。自是历一月。每日皆然。凡诞三十卵。遂不至。竟不知为谁氏者。计其直恰三百钱。

