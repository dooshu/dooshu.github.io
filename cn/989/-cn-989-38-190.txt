苏籀　送赵宪御史赴江西三绝

崆峒日暖岚峦丽，章贡桃花春涨豪。

避传封人候骢马，道旁武吏合韐櫜。

苏籀

苏籀　送赵宪御史赴江西三绝

贾生纂著五十八，元叹风规自伯喈。

贪吏革心宽贬坐，顽甿耒耜不椎埋。

苏籀

苏籀　送赵宪御史赴江西三绝

冷坐从嘲瓶井眉，俗流浅拙更忘遗。

道鸣庶矣多闻力，建武官僚旧汉仪。

苏籀

