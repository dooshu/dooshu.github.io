◇答萧颖胄书

今坐甲十万，粮用自竭，况所藉义心，一时骁发，事事相接，犹恐疑怠，若顿兵十旬，必生悔吝，童儿立异，便大事不成。今太白出西方，仗义而动，天时人谋，有何不利，处分已定，安可中息？昔武王伐纣，行逆太岁，复须待年月乎？（□□□□□□案：张溥本有《武帝手书喻袁昂》一篇，见《梁书·袁昂传》，又见《南史》二十六，今据《江革传》编入江革文。）

