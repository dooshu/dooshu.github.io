陈与义　蒙再示属辞三叹之余诜赞巨丽无地托言辄依元老派韵再成一章非独助

书如嘉肴要知旨，区区太冲空咏史。

百年能挂几牛角，火急编摩时亹亹。

柳家文类今无遗，可忍行事空违之。

此书真是群玉府，事辞所不遗毫厘。

子不见刘勰书成要人定，岂但令人愈头病。

偶向车前问沈公，果符梦里随先圣。

两诗入手喜生春，从今护持知有神。

便可缮写持献御，注解不须烦五臣。

陈与义

