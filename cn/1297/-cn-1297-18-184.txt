五音占风第一百八十四

宫风声如雷吼空中（一作风），商风声如驱群羊，徵风声如奔马，羽风声如击湿鼓，角风声如千人语。子午为宫，丑未寅申为徵，卯酉为羽，辰戌为商，巳亥为角。宫风发屋折木，米贵，来年兵起。徵风发屋折木，四方有急。羽风发屋折木，米贵（一作情勇）。商风发屋折木，主兵。角风发屋折木，急斗战。

