宋庠　初倅襄阳郡事感而自咏三首

平日少游思郡掾，当年邓禹志功曹。

如何一命联州刺，更冠灵峰趐屭鳌。

宋庠

宋庠　初倅襄阳郡事感而自咏三首

诏版熏芝矞露浓，千龄华旦此亲逢。

平刑六百叨优秩，已愧琅邪邴曼容。

宋庠

宋庠　初倅襄阳郡事感而自咏三首

处世儒宫井臼贫，偶怀铜刻逐观宾。

汉家衒鬻盈千数，却用淄川牧豕人。

宋庠

