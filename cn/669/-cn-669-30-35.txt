35　開零陵桂陽嶠道


東冶，零陵、桂陽嶠道。

【元圻案】後漢書鄭弘傳：「弘建初八年代鄭衆爲大司農。舊交阯七郡貢獻轉運，皆從東冶汎海而至，風波艱阻，沈溺相係。弘奏開零陵、桂陽嶠道，於是夷通，至今遂爲常路。」

東冶，福州閩縣。零陵郡，南臨源嶺。【原注】永州。桂陽郡，臘嶺。【原注】郴州。

【閻按】臨源嶺即越城嶺，第五。臘嶺即騎田嶺，第二。





