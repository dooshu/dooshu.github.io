杨公远　三用韵奉酬

山水新安斗大邦，也烦临按马蹄香。

扶持秀士蛟逢雨，纠察贪夫草遇霜。

对景诗成吟思好，劭农心切去装忙。

自惭野尘叟何者，白雪阳春拜两章。

杨公远

杨公远　三用韵奉酬

龙蛇满纸势如飞，净几明窗得句时。

一阵好风吹过我，吟余束手笠降旗。

杨公远

杨公远　三用韵奉酬

不是骚人不是农，笔耕墨耒原年丰。

有时啜罢卢仝茗，羽羽能生两腋风。

杨公远

杨公远　三用韵奉酬

乍雨微寒养麦天，村村斜日起炊烟。

老夫但愧瓶无酒，芳草如茵好醉眠。

杨公远

杨公远　三用韵奉酬

今日韶光满九旬，浮生又了一年春。

莫言虚度浑无补，学得先生句法新。

杨公远

