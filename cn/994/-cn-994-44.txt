吴芾　到仪真沙河阻风三首

快意由来未易逢，顺流却值打头风。

篙师知是江神怒，引棹重回小浦中。

吴芾

吴芾　到仪真沙河阻风三首

求退那知却冒迁，天心人意古难全。

今朝行役还堪笑，下水船为上水船。

吴芾

吴芾　到仪真沙河阻风三首

连日狂风已作难，今朝浊浪更如山。

江神坚我归田志，故示危机一水间。

吴芾

