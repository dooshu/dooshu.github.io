黄庭坚　和陈君仪读太真外传五首

朝廷无事君臣乐，花柳多情殿阁春。

不觉胡雏心暗动，绮罗翻作坠楼人。

黄庭坚

黄庭坚　和陈君仪读太真外传五首

扶风乔木夏阴合，斜谷铃声秋夜深。

人到愁来无处会，不关情处总伤心。

黄庭坚

黄庭坚　和陈君仪读太真外传五首

梁州一曲当时事，记得曾拈玉笛吹。

端正楼空春昼永，小桃犹学淡燕支。

黄庭坚

黄庭坚　和陈君仪读太真外传五首

高丽条脱琱红玉，逻遚琵琶捻绿丝。

蛛网屋煤昏故物，此生惟有梦来时。

黄庭坚

黄庭坚　和陈君仪读太真外传五首

上皇曾御昭仪传，镜里观形只眼前。

养得禄儿倾四海，千秋更有一伶玄。

黄庭坚

