虞俦　脚婆子

此姥原无姑与嗔，平生气类竹夫人。

蛾眉渐遣温柔梦，鸱腹犹疑见在身。

包裹形模才一衲，薰蒸汤沸稳相亲。

承恩脚底非由貌，启沃怜侬夜夜新。

虞俦

虞俦　脚婆子

百沸催汤沃，孤灯迫睡昏。

复皤馀家涨，足蹜但鸱蹲。

一衲包缠密，重衾底里温。

穷冬为老伴，永夜得深论。

虞俦

虞俦　脚婆子

着瓦霜威重，侵窗月色昏。

相依纸帐梦，犹胜火炉蹲。

伸脚三更稳，回头一笑温。

温柔非老事，付与少年论。

虞俦

