廖行之　挽武宣教彻二首

三釜何如菽水长，毅然投劾奉归装。

共钦箠楚辞巴岭，又听勾稽复楚乡。

鸂鶒下滩谁御史，凤鸾栖棘漫仇香。

绝怜五十三年笔，不草文园封禅囊。

廖行之

廖行之　挽武宣教彻二首

书来撩我重思君，情比雝雝雁叫群。

词赋一时高李杜，弟兄今日扫机云。

未还金马日边诏，去作玉楼天上文。

千里莫能亲视窆，篇诗寄挽亦徒云。

廖行之

