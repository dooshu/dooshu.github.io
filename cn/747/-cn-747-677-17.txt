○北齐骠骑大将军高敖曹赞（并序奉敕撰）

高昂字敖曹，渤海人也，姿体甚异，胆力过人，累经战伐，皆著功绩，官至骠骑大将军仪同三司冀州刺史。其勇敢忠壮，冠於一时，时称为名将。后竟以攻战死於王事，年四十八，赠太尉，谥曰忠武。赞曰：

敖曹之容，好配子羽。生扬勋烈，死谥忠武。武不顾身，忠不忘主。诚哉选士，无以貌取。

