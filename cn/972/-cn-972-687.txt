楼钥　小溪道中

晚出城西门，循墙过南境。

夏桥日沉辉，沈店月成影。

纳纳川路遥，聒聒水声冷。

欹枕拥衾裯，乐此寒夜永。

楼钥

楼钥　小溪道中

簇簇苍山隐夕晖，遥看野雁著行归。

久之不动方知是，一搭碎云寒不飞。

楼钥

楼钥　小溪道中

后衕环村尽遡游，凤山寺下换轻舟。

舟人努力双篙急，引得清溪逆岸流。

楼钥

