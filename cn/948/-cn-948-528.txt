陆游　春日

迟日园林尝煮酒，和风庭院新丝。

已过燕子穿帘後，又见鱼上市时。

排闷与儿联小句，破闲留客战枯棋。

残年自觅安排处，除却归休总不宜。

陆游

陆游　春日

方池潋潋碧波平，曲径纤纤细草生。

席地幙天君但醉，苦无多日是清明。

陆游

陆游　春日

春来日日困春酲，徂岁如驰得我惊。

山寺馈茶知谷雨，人家插柳记清明。

登阶勃窣晨鸡老，侵路纵横野草生。

堪叹筋骸犹健在，强随丁壮事深耕。

陆游

陆游　春日

冷饼细生菜，老翁殊未衰。

仍寻旧旛胜，一笑伴诸儿。

陆游

陆游　春日

车马闲中绝，衣襦病後宽。

改诗消昼永，赊酒敌春寒。

柳细搓虽似，花新染未乾。

归鸿与来燕，各自管悲欢。

陆游

陆游　春日

节节足足雀噪檐，朱朱白白花窥帘。

坐旁设酒随时饮，床上堆书信手拈。

寓世无求犹役役，杜门不病亦厌厌。

春浓日永有佳处，睡味著人如蜜甜。

陆游

陆游　春日

平生过眼万芳菲，晚景收心与世违。

枯槁形骸元自瘦，膏腴田土为谁肥？

陆游

