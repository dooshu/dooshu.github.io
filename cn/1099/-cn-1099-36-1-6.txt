○邊防事宜 【 邊防】

一各邊兵備、近多廢弛、雖廵撫有官、而任久人玩、今邊務方殷、宜及時整飭、請於在京尚書都御史內簡命二員、一員自大同抵遼東、一員自陝西延援抵甘肅、廵歷邊關、凡軍馬甲兵等事務為審處總兵等官臧否具實奏聞、都指揮以下、隨黜陟與、凡邊境事宜悉聽區處、

一侯伯都督中練達老成、可繫人望者甚少、今多事之時、設有調遣臨時乏人、請命文武大臣及科道官于都指揮及指揮中不拘內外各舉所知一二員、有智謀材勇可統兵者、授以署職、送營領操以備警急調用不稱連坐

一薊州永平山海密雲。乃京畿屏蔽。河南山東臨清。俱地當要衝。今河南巳有副都御史王恕撫治流民宜令就彼廵撫山東薊州等處、其後山東用原傑薊州用閻木宜增廵撫重臣、而臨凊一方、就令山東廵撫官兼理

一陝西被寇、山西鄰近澤潞等處原有操備放回義壯、請敕廵撫都御史李侃取回操守、彼處民人壯勇可禦敵者、就令隨宜招集以備調用、陝西內地亦多壯勇之人、而監察御史李綱即今在彼招募土軍、請就敕綱於彼招集、選官統領操守聽調、無事之日、放免歸農、

一陝西洮河岷等衛所、俱有土軍、即今平凉地方虜寇出沒請敕陝西廵按并都布按三司官、分往諸衛所招集、調赴總兵官楊信處隨征、所得財畜、悉給予之、有功依例陞賞、

一密雲古北口懷來永寧。國之北門。地當衝要。往年虜寇從此突入。而今獨石等處。邊報不絕。不可不備。請于京營選撥官軍四千、委都指揮二員、一員赴密雲古北口、一員赴懷來永寧、各同彼處鎮守守備官防禦、候明春無事回營密雲鎮守指揮王榮、名位尚輕、難于行事、宜量陞署都指揮僉事、仍舊鎮守、

一京師根本之地、居重馭輕、尤所當急、今京營官軍調征數多、宜以原選保定左等二十三衛、放回養馬官軍二萬員名、取回京營、仍舊操備

一各邊總兵廵撫參將等官俱受重托、而間有庸懦無為、懷姦避難者、宜會官訪察、斟酌更代、近給事中丘弘、亦陳此議、巳蒙允行、今議得鎮守遼東右參將都督僉事劉端廵撫延綏右僉都御史盧祥、俱年力衰老鎮守寧夏總兵都督僉事張榮、鎮守蘭縣有都指揮同知管斌大同隨同總兵官行事都督僉事張鵬鎮守薊州等處總兵都指揮僉事吳得、俱才不勝任、宜皆召還都指揮使孫璟見充參將守備寧遠請敕就代劉端、其吳得張榮管斌盧祥員缺兵部另會官推舉、張鵬乃隨同行事官員、彼既有總兵副總兵等官、不必再推若都指揮僉事趙英、原鎮莊浪、而廵撫都御史徐廷章、近又奏保都指揮使魯鑑鎮守、未免頡頏、合敕趙英別赴紅城子守備、庶幾允當、

一在京番將、及軍多有空閒舍餘、善于騎射、樂于効用者、合出榜招募送營操備、就于本衛給糧、遇警聽調有功依例陞賞、

一南京根本重地、舊有守備、及恊同官員、而今止付成國公朱儀、恐遇有警、缺人調度請仍推選廉能武職重臣一員、恊同守備

一潼關乃陝西河南要衝。而今陝西地方。虜寇深入。不可不慮。宜增設謀勇都指揮一員守備。令其操練軍馬。控制險要。以備不虞。

