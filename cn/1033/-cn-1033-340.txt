洪咨夔　寿程宰三首

作县如弄潮，莫汲半呷水。

红旗上岸来，喝采沙河市。

拈取第一筹，细柳天风裹。

洪咨夔

洪咨夔　寿程宰三首

爱民如缘竿，百尺头进步。

未到百尺头，努力莫回顾。

当场万人看，亭亭碧霄住。

洪咨夔

洪咨夔　寿程宰三首

回翁十日前，先脱老鹤胎。

拍手浮玉顶，君骑凤凰来。

相逢说长生，一笑榴花开。

洪咨夔

