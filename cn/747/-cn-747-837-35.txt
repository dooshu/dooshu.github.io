○授郭保嗣德王傅依前通事舍人等制

敕。具官郭保嗣等。资相法仪，宣明号令，序鸳鸾之行缀，整珩之威容。蒇事申严，罔不赖尔。予闻旧制，常俾兼官。用奖勤劳，以示优假。今保嗣等，其勤至矣，厥官罢焉，宜举彝章，许之序进。矧大勋之後，旧将之家，尚鉴寐以求思，岂淹回之不恤？兼八座以傅子爱子，亚九卿而立我明庭。勉扬休声，茂对殊宠。可。







