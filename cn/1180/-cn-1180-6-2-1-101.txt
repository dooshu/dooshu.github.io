答荆守徐太室


辱华翰，感戢厚情。惟公卓行宏才，久淹外服。属者，楚中学宪缺，拟借重。而铨曹以公资望既深，旦夕将畀以重且大者，不欲更以文墨相烦。而不知公之标格蕴蓄，于此更为宜也。

老亲家居，深荷垂念，衔感无任。

施州土官事，前已其复。顷科中以为言，生譬之金岗事情，与四川都蛮不同，故部覆亦其圆活。大抵需以岁月计，处之自定。





