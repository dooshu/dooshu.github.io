范成大　梅雨五绝

梅雨暂收斜照明，去年无此一日晴。

忽思城东黄篾舫，卧听打鼓踏车声。

范成大

范成大　梅雨五绝

乙酉甲申雷雨惊，乘除却贺芒种晴。

插秧先插蚤籼稻，少忍数旬蒸米成。

范成大

范成大　梅雨五绝

风声不多雨声多，汹汹晓衾闻浪波。

恰似秋眠隐静寺，玉霄泉从床下过。

范成大

范成大　梅雨五绝

千山云深甲子雨，十日地湿东南风。

静里壶天人不到，火轮飞出默存中。

范成大

范成大　梅雨五绝

雨霁云开池面光，三年鱼苗如许长。

小荷拳拳可包鮳，晚日照盘风露香。

范成大

