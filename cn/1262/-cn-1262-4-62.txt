收书法：

南充陈元忠相国(于陛)好储书，平湖沈幻真太史(懋孝)劝其据类书注中所引证之书，觉篇目不经见者，日月标记，令书贾时时博求之，无意中忽得奇书。又据天下书目，考其版籍在诸路者，时时驰尺一托交游间，如目搜罗，期得乃已。自戊辰至甲戌七年，元忠以此法得奇书三千部。及家艰，寄书京师勋戚家，半失去。



