刘过　次张昌化合溪新亭韵

不碍溪流水不平，主人平处王鸥盟。

两峰呈秀出天造，双涧同流到地清。

尚忆经过曾对酒，欲来登览恨无名。

仙凡咫尺红尘隔，草草题诗亦浪评。

刘过

刘过　次张昌化合溪新亭韵

燕尾溪流上下分，中馀里许地翻平。

林疏邑屋高低见，水涨航船来往轻。

坡老已仙谁杰作，诗人为县得重评。

唐山见说双溪馆，今见双溪亭又成。

刘过

