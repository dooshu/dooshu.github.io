舒岳祥　寄正仲

相对石屏风，相邀石老翁。

鱼游山影里，鸟睡水声中。

诗卷行未了，书囊倒不空。

笭箵君莫忘，犹约待秋风。

舒岳祥

舒岳祥　寄正仲

渧渧清愁变暮寒，宾鸿去后燕来还。

流红似雨人千里，总翠如山屋万间。

竹杖行藏观动静，柴门开阖见忙闲。

何如上传多髯客，白饭鱼羹养好颜。

舒岳祥

舒岳祥　寄正仲

云峰双鸟破，雪迳一僧分。

红酒回丹渥，青编笑白纷。

风昏生月晕，水落织冰文。

岁莫无来客，开门独候君。

舒岳祥

