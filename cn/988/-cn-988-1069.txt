苏辙　同外孙文九新春五绝句

佳人旋贴钗头胜，园父初挑雪底芹。

欲得春来怕春晚，春来会似出山云。

苏辙

苏辙　同外孙文九新春五绝句

瓮中腊脚长忧冻，户外春风那得知。

酒熟定应花未动，举瓢先对柳千丝。

苏辙

苏辙　同外孙文九新春五绝句

菊叶萱芽初出土，冻虀冷面欲宜人。

老人脾病难随汝，洗釜磨刀待晚眷。

苏辙

苏辙　同外孙文九新春五绝句

筑室恨除千本竹，及春先补百株花。

隔年预与园夫约，春雨晴时问汝家。

苏辙

苏辙　同外孙文九新春五绝句

雪覆西山三顷麦，一犁春雨祝天工。

麦秋幸与人同饱，昔日黄门今老农。

苏辙

