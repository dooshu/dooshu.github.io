○送徐录事诗序

徐学士风流，容貌堂堂，汝南则颜子更生，洛阳则神人重出。书有万，览之者实符於郑元；州有九，游之者颇类於班固。怀岐れ之旧迹，想江汉之遗风。粤在於永游元年，孟夏四月，始以内率府录事出摄苍溪县主簿。同彼漆园之庄周，聊居贱职；异乎安平之梁竦，不惮劳人。骖而欲行，纷纭而戒道。

是日也，鹤鸣於野，龙於天。诗成流火之文，易占清风之卦。圣主以协时同律，义在於省方；皇储以守器承祧，任隆于监国。留台务静，博望时闲。於是久敬之善交，平生之故友，临御沟而帐饮，就离亭而出宿。居成别易，坐觉悲来。平原二客，追子高而已远；河上诸公，饯林宗而有慕。两乡风月，万里江山。修路为下泣之思，长天非寄愁之所。何以处我？戒之必轼；何以赠行？上路不拜。孙子荆颂国之送，岂若是乎？潘安仁金谷之篇，尽於斯矣。

