纪六十四 穆宗隆庆元年丁卯至三年己已


明通鉴卷六十四
纪六十四起疆固单阏，尽屠维大荒落，凡三年。
穆宗契天隆道渊懿宽仁显文光武纯德宏孝庄皇帝
隆庆元年
春，正月，丁巳朔，以大丧，罢正旦朝贺。丙寅，罢睿宗明堂配享。
时礼部奉诏会议郊社诸典礼及祔葬、柎享诸制。尚书高仪言：“先帝肇祀明堂，奉睿宗配，原以昭严父配天之孝。今陛下践阼，则睿宗已为皇祖，若仍配享，非周人宗祀文王之义。请罢大享礼。”诏从其请。寻改元极宝殿仍旧名曰钦安殿。【考异】罢大享，《明史·本纪》系之丙寅，《史稿》系之癸亥，一据议上之日，—据诏下之日也。《三编》所书，盖参《明史·礼志》及《高仪传》，今从之.
是时，仪在礼部，多所更定，谓：“天地分祀不必改，惟既祭先农，不当复祈谷西苑；睿宗既袝庙，则明堂及玉芝宫之专祀宜废；准以一帝一后之制，当以孝洁皇后柎，而别祀孝烈于他所。”疏人，皆报可。
戊辰，复郑王厚烷爵。
初，王以上四箴、连珠忤先帝旨，遂为孟津王见屋子祐橏所构，废为庶人，锢之高墙，事见嘉靖二十九年。时皆冤之。至是上念王无罪，始令复爵之藩。
1792
纪六十四
王自少至老，布衣蔬食。世子载堉，笃学有至性，痛父非罪系，筑土舍宫门外，席稿独处者十九年，洎王还邸始入宫。
乙亥，上大行皇帝尊谥日肃皇帝，庙号世宗。
丁丑，追赠母康妃为孝恪皇太后。【考异】《明史·本纪》，是年正月上尊谥.庙号，无日，惟追赠母康妃杜氏系之丁丑，按《明书·纶涣志》，以正月十九日上大行皇帝谥号，二十一日追赠康妃孝恪皇太后，今据书之。
是月，诏赠恤建言已故诸臣。
吏部“请分为三等：戮死者，应复职、赠荫、谕祭，若杨继盛、郭希颜、沈鍊、杨允绳四人；廷杖死者，应复职、赠荫，若杨最、王思、薛宇铠、何光裕、裴绍宗、张原、浦铵、曾翀、叶经、周天佐.伍瑜、臧应奎、殷承叙十三人；系狱戍边及斥死牖下者，应复职、赠官，若唐胄、李璋、丰熙、杨慎、杨名、王元正、罗洪先、徐文华、张翀、张侃、刘济、刘琦、马录、程启充、卢琼、陈让、桑乔、包节、王宗茂、余翔、方一枝、刘魁、余宽、黄待显、陶滋、相世芳、王与龄、章钥，凡二十八人。至尚书熊浃谏止卟仙，御史杨爵弹击权幸，虽罪止罢黜，然其忠义风节，当与杖死者一体恤录。”诏悉从之。【考异】赠恤分三等及四人，十三人，二十八人，皆见诸书。惟《明书》但记某入等，而《昭代典则》及《从信录》悉书其姓名。《从信录》于十三人中漏去殷承叙，今据《典则》补。又《典则》所载二十八人，仅记唐胄以下九人而止，《从信录》则二十八人姓名悉具焉，又补入熊浃、杨爵二人，今据增。
论曰：自来新君践阼，一切更新之政及起用先朝建言得罪诸臣，以逮死者追恤之典，皆于登极诏中行之。当武宗大渐，谓“前事皆由朕误”，第出自中涓之口，本非实录。而其时新君在藩、太后当国，杨文忠请罢威武团营，革京城内外皇店，放遣豹房番僧、教坊司乐人，及释诸司系囚，还四方所献妇，停不急工役之等，皆奉遗诏及太后懿旨行之，然未
1793 明通鉴卷六十四
尝明见之遗诏中也。徐文贞草世宗遗诏，始创为此格，自蠲田租，逋赋常例外，余皆悉入遗诏，以先帝凭几之末命命之。如此，则足以彰世宗悔过之诚，而免穆宗改父之议、朝野之号恸感激，有以也。而郭朴乃指以为谤先帝之罪人，于是新郑当国，请报罢录用、赠恤诸臣，而末减方士王金等之罪，岂非修郄而故为浮言之动以摇国是哉！则谓高拱、郭朴为先帝、新主两世之罪人可也。
上改元之初，以初七日传示免朝，十五日复示。给事中魏时亮言：“陛下初政甫及一旬，免朝至再，得非献谀者以先帝为词乎？先帝初年，日御经筵，亲贤纳谏，二十载无倦。晚岁虽云不朝，而明于亲辅臣，刚于制近习，断于去奸邪，故群小畏法，庶政不紊。奈何以初政而遽怠乎！”疏入，留中。
增设江浙巡漕御史，从户科给事中何起鸣议也。
是时漕运失期，旧制，江北粮米当十二月以内过淮，远者不过次年之三月。时有迟至次年六、七月者；山东粮米当四月运完，远者不过七月，时有迟至十一月者。至是起鸣“请于南直隶、浙江杭、嘉、湖增设御史一员，令专理漕运。其济宁以南河道旧属两淮巡盐御史带管者，亦并委之，监兑时则巡历淮安以南，水盛时则巡历徐州以北，庶河道、漕运可兼摄而并举。”从之。【考异】《明史》纪、传不载。《三编》据《实录》增人，今从之。
户部尚书高耀被劾罢，起致仕南京尚书葛守礼代之。
守礼自吏部侍郎改南尚书、会阁臣李本署吏部事，希严嵩指考察廷臣，署守礼下考，勒致仕。世宗素知守礼贤，一日问：“守礼安在？”左右谬以老病对，帝为叹息久之，至是始起用。
二月，戊子，祭大社、大稷。
乙未，册妃陈氏为皇后。后，通州入。
初，上在裕邸，纳元妃李氏，嘉靖三十七年四月薨。其年九月，后预选，入为继妃，至是册立之。并追谥李妃曰孝懿皇后。
1794
纪六十四
以吏部侍郎陈以勤为礼部尚书兼文渊阁大学士，礼部侍郎张居正为吏部左侍郎兼东阁大学士，预机务。
以勤，居正，皆裕邸旧臣。上践阼，以勤条上谨始十事：曰“定志，保位，畏天，法祖，爱民，崇俭，揽权，用人，接下，听言”，其言揽权、听言尤切，诏嘉其忠恳。至是与居正并参大政。
时徐阶居首辅，而高拱、郭朴以草遗诏不预，有隙，又见阶独与居正计，拱心弥不平；然拱与居正，故相善也。阁臣自阶及李春芳，皆折节下士，居正最后入，独引相体，倨见六卿，无所延纳，间出一语辄中肯。人以是严惮之，重于他相。
乙巳，罢睿宗玉芝宫专享。
是月，北寇犯广宁，总兵官王治道击却之。
三月，壬申，葬肃皇帝于永陵，孝洁、孝恪两皇后并祔焉。
壬午，册妃李氏为贵妃。【考异】李氏即神宗之母，《明史·后妃传》三月封，《明书》系之是月壬午，盖据《实录》也，今从之，穆宗在藩邸，先生二子皆殇，神宗为李妃所出。书此为明年立太子张本。
乙酉，土默特寇辽东，指挥王承德战没。
是月，吏科给事中王治，上疏陈四事：“一定宗庙之礼以隆圣孝。献皇虽贵为天子父，未尝南面临天下，虽亲为武宗叔，然尝北面事武宗，今乃与祖宗诸帝并列，设位于武宗右，揆诸古典，终为未协，臣以为献皇祔太庙，不免递迁；若专祀世庙，则亿世不改。乞敕廷臣博议，务求至当。一谨燕居之礼以澄化源。人主深居禁掖，左右便佞，窥伺百出，或以燕饮声乐，或以游戏骑射。近则损敝精神，疾病所由生；久则妨累政事，危乱所由起。比者入言藉藉，谓陛下燕闲举动，有非谅暗所宜者，臣窃为陛下虑之。”其二“请勤朝讲，亲辅弼。”疏入，报闻。【考异】《通纪》系之三月，《从信录》系之四月，证之《明史》本传在是年，《三编》汇记于嘉靖十七年睿宗拊庙目中。今年月并据《通纪》。
1795 明通鉴卷六十四
夏，四月，丙戌朔，享太庙。
时以大行几筵未撤，礼部议“遵正德元年例，先一日，上常服祭告几筵，祗请诸庙享祀。”自是时享、祫祭在大祥内者皆如之，著为定制。【考异】《明史·本纪》之例，改元初享太庙则书，其它有事亦书之。《史稿》系之正月丁已。按世宗以去年十二月十四日崩，孟春时享在二十七日之内，故遣官摄之。《明史》及《礼志》皆书时享亲行始于四月，今从之。
丙午，禁四方毋得献珍禽奇兽。丁未，御经筵。
时内阁徐阶等言：“自古帝王，莫不以讲学为首务。兹山陵事毕，祔庙礼成，经筵日讲，正惟其时、请特举行。”从之。【考异】四月丙戌朔，丁未乃是月二十二H。盖御经筵，每旬用二日旧制也。徐阶所请，《三编》据《实录》增，今从之，
是月，兵部尚书赵炳然以疾乞休，以南兵部尚书郭乾代之。刑部尚书黄光升致仕，以南吏部尚书毛恺代之。
重录《永乐大典》书成，晋高拱、张居正等官。五月，已未，黄河决口工成。
初，朱衡开新河有成效，世宗命兼理河道，终其事。至是河成，西去旧河三十里。旧河自留城以北经谷亭而至南阳，新河亦自留城而北经夏镇而至南阳，与旧河合，谓之夏镇河。论功，加衡太子少保。
辛酉，夏至，祀地于北郊。甲子，谙达犯大同。
自邱富之死。赵全在敌中益用事，尊谙达为帝。治宫殿，期日上栋，忽大风，栋坠伤数人，谙达惧，不敢复居。会兵部侍郎谭纶镇蓟，辽，善治兵，全乃说谙达，无轻犯蓟，大同兵弱，亭障稀，可以逞。”自此山西数被寇矣。
丙寅，上幸旧邸，即日还宫。1796
纪六十四 丁丑，高拱罢。
先是正月考察，吏部尚书杨博主之，黜给事中郑钦、御史胡维新，而山西人无下考者。吏科给事中胡应嘉，劾“博挟私愤、庇乡里”，且论救钦等。拱因修旧隙谓“应嘉实佐察，自相牴牾”，将重罪之。方下阁臣议，郭朴奋然曰：“应嘉无人臣礼，当编氓。”徐阶从旁睨拱方盛怒，重违其意，遂拟旨斥为民。
于是言路谓拱以私怨逐应嘉，相与大哗。而兵科给事中欧阳一敬，诋“拱奸险无异蔡京”，且言：“应嘉前疏，臣实预闻，黜应嘉不若黜臣。”会给事中辛自修、御史陈联芳疏争，阶乃调应嘉建宁推官，拱益不平。
逾月，御史齐康劾阶，言官以康受拱指，群集阙下，詈而唾之。一敬首劾康，康亦劾一敬，然康竟坐黜。于是言路论拱者无虚日。至是拱不自安，乞罢归。
拱之奏辩也，阶拟旨慰留，而不甚谴言者，以是二人嫌益深。
六月，甲申，诏修《世宗实录》，以内阁徐阶等五人为总裁官，礼部尚书高仪副之。【考异】《明书》系修《实录》于三月，《从信录》系之四月，《典汇》系之五月。按是时总裁阁臣五人，系徐阶，李春芳、郭朴、陈以勤、张居正，无高拱名，是在拱罢后命也、又按、六年张居正请修两朝《实录》，奏称“《穆宗实录》以隆庆元年六月初一日开馆纂修，至今未成”云云。是修《世宗实录》在六月之证，今据之。
谙达犯朔州，参将麻锦御却之，戊戌，京师淫雨伤稼。
兵部郎中邓洪震言：“人夏以来，淫雨弥月；又京师去冬地震，今春风霾大作、白日无光；近大同又报雨雹伤物，地震有声。陛下临御甫半年，灾异叠见。传闻后宫游幸无时，嫔御相随，后车充斥；左右近习滥赐予、政令屡易，前后背驰，邪正混淆，用舍犹豫。万一奸宄潜生，寇戎轶犯，其何以待之？”上纳其
1797 明通鉴卷六十四
言，诏素服修省，避殿，御皇极门视事。是月，新河复决。
时山东、河南皆大水，山水骤溢，决新河，坏漕艘数百。给事中吴时来言：“新河受东兖以南费、峄、邹、滕之水，以一堤捍群流，岂能不溃？宜分之以杀其势。”于是朱衡请“开支河四，泄其水入赤山湖”，从之。
户部尚书葛守礼乞养母归。
时内阁高拱与徐阶不相能，举朝皆右阶而攻拱，守礼不可，遂求罢。
守礼在户部，值畿辅、山东流移日众，守礼言：“有司变法乱常，起科太重，征派不均。且河南、北，山东、西土地硗确，正供尚不能给，复重之徭役；工匠及富商大贾，皆以无田免役，而农夫独受其困，此所谓舛也。乞正田赋之规，罢科差之法。又，国初征粮，户部定仓库名目及石数价值，通行所司分派，小民随仓上纳，完欠之数，瞭然可稽。近乃定为“一条鞭法＇，计亩征银，不论仓口，不问石数，吏书夤缘为奸，增洒涵派，弊端百出。至于收斛，乃又变为“一串铃法＇，一—条鞭，一串铃法，皆见后卷。谓之“夥收分解＇。于是收者不解，解者不收；收者获积馀之赀，解者任赔补之累。夫钱谷必分数明而后稽核审，今混而为一，是为那移者地也。愿敕所司酌复旧规。”诏从之，而不能革。
守礼又以“户部专理财赋，必周知天下仓库盈虚，然后可节缩调剂。请遣御史分行天下，稽核文册，并承敕以行。”诏如其议，遣御史谭启、马明谟、张问明等以往。
寻授南京户部尚书马森代守礼为户部尚书。秋，七月，丙辰，免应天加征织造银。
辛巳，遣使招抚山东、河南被灾流民，给复五年，其粮长、称收、火耗、夫马、折乾、廪给，扣送诸弊，一切厘革，从刑科给事中王之垣请也。【考异】之垣所请，《三编》据《实录》增，今从1798
纪六十四 之。
八月，癸未朔，上幸太学，释奠于先师孔子。礼毕，御彝伦堂，宣谕祭酒、司业及诸生等，仍赐衍圣公孔尚贤及三氏子孙并祭酒、司业等宴于礼部。是时朝鲜贡使乞留京师观礼，许之。
是月，刑部郎中王世贞与弟世懋，伏阙为父忬讼冤，言为严嵩父子所害，大学士徐阶左右之，诏复忬官。
给事中吴时来言：“两广总督谭纶，总兵俞大猷、戚继光，宜使专练边兵，以省诸镇征调。”兵部覆言“大猷才宜于南，尝试于北不效，且老矣。”乃召纶、继光至京师。
给事中周怡起故官，未至，擢太常少卿，陈新政五事，语多刺中贵。时近侍方导上宴游，由是忤旨，出为登莱兵备金事。给事中岑用宾为怡讼，不纳。
九月，乙卯、谙达寇大同。癸亥，复率众数万，分三道自朔州老营偏头关诸处长驱入山西。边将不能御，遂攻岢岚及汾州，破石州，杀知州王亮采，屠其民。复大掠孝义、介休、平遥、文水、交城、太谷、隰州间，男妇死者数万。
壬申，三卫复勾土默特同时入寇蓟镇，杀参将吴昂。昌黎、抚宁、乐亭、卢龙，皆被蹂躏，游骑至于滦河。而宣府亦报鸿台吉拥兵窥陵后南山。诏总兵官李世忠东御土默特，刘汉西防鸿台吉，而令总督侍郎王之诰还驻怀来，巡抚都御史曹亨驻兵通州，参将陈良佐护昌平陵寝。
甲戌，郭朴罢。
时高拱既去，言路劾拱者并及朴。于是朴不自安，亦求去，上固留之。而御史庞尚鹏、凌儒等攻不止，朴三疏乞归，始许之。家居二十余年卒。
免襄阳、郧阳被灾秋粮。
乙亥，李世忠东援永平，与敌遇于抚宁县南，斩首五十级。京师戒严，诏“五城御史诘察非常，漕粮集河下者，令巡仓御史
1799 明通鉴卷六十四
督护入城。”敕群臣条议京城防守事宜。
时谙达尚在山西，而土默特之寇蓟镇者，三日始引去，出义院口。会大雾、迷失道，堕崖中，入马枕藉死者甚众，诸将乃趋割其首而还。
冬，十月，内戌，寇退，京师解严。
丙申，逮山西巡抚王维洛、总兵宫申维岳、蓟镇巡抚耿随卿，总兵官李世忠等下狱。
石州之役，维洛驻代州不出，维岳亦畏不敢前，随卿以杀平民充首功，世忠坐援永平不力。寻论死、谪戍有差。
甲辰，宁夏总兵宫雷龙，灵州参将何其昌，出塞击河套寇，败之。
初，济农子据河套，为西陲诸部长；别部并图旧作宾免。驻牧大、小松山，南扰河湟；至是龙等掩其不意而袭之。
是时上方进宁夏巡抚王崇古兵部侍郎，总督陕西、延宁、甘肃军务。崇古奏给四镇旗牌，抚臣得用军法督战，又指画地图，分授诸大将，故龙等数有功。【考异】《三编》系命王崇古总督三边于十月。而是时崇古巡抚宁夏，数出兵捣巢，龙等之功，即崇古所指授也，今类记之.
是月，兵部尚书郭乾，以寇故为给事中王治，欧阳一敬等所劾，遂坐罢、召总督三边右都御史霍冀代之。
上命廷臣议边防。
吏部尚书杨博陈蓟、昌、宣、大战守方略，言：“今日狂寇分道凭陵，东窥蓟镇则九重震惊，西犯偏关则三晋骚动。各边地势既殊，战守互异。蓟州、昌平、保定三镇，有墙可恃，但乘高据险，匹马不人，即为上策；宣、大、辽东、山西四镇，无墙可守，难保不入，但坚壁清野，使彼无所获，即为中策；至蓟、昌宜听督臣修补边垣，分兵战守，宣府山南东路，咫尺昌平，宜统重兵护南山以卫陵寝；雁门、宁武、偏头，均山西之门户，雁、1800
纪六十四
宁外倚大同，而偏头西连延绥，边长八百余里，独当寇冲，宜令居中相机战守。”疏入，上悉从之。
诏停日讲，给事中魏时亮言：“天未冱寒，不宜遽辍。”
时亮又“请以薛瑄、陈献章、王守仁从祀孔庙”，章下所司。十一月，癸亥，冬至，杞天于南郊。
是月，吏部请再恤先朝建言得罪诸臣员外郎申良，给事中张逵、常泰、清纪郎周铁。上初不许，言官王治、庞尚鹏力争，乃诏赠恤如例。惟光禄少卿马从谦，以中官所挠，竟不行。从谦不予恤典事，见嘉靖三十一年。
十二月，诏廷臣博访边才。是冬，无雪。
是岁，广东海贼曾一本等作乱。二年
春，正月，辛亥朔，是日元旦，大风扬沙走石，白昼晦冥，自畿辅抵江浙皆如之。
癸丑，寇犯靖虏城。 甲寅，太白昼见。
壬戌，革正一真入封号，以张国祥为上清观提点。
已卯，吏科给事中石星言：“天下之治，不日进则日退；人君之心，不日强则日偷。臣窃见陛下人春以来，为鳌山之乐，纵长夜之饮，极声色之娱；朝讲久废、章奏遏抑。一二内臣，威福自恣，肆无忌惮，天下将不可救。”因条上六事：曰“养圣躬，讲圣学，勤视朝，速俞允，广听纳，察谗谮。”疏入，上怒，以为恶言讪上，命廷杖六十，黜为民。
时中官滕祥者，以造作奇巧得幸。会监杖，星大诟之，祥怒，予重杖，星绝复苏。其妻郑，误闻星毙杖下，遽触柱死，闻者哀之。【考异】星受杖事据《三编》。而《从信录》、《二申录》所载，言
1801 明通鉴卷六十四
“上御五凤楼，潜察杖者，中官戒阍吏毋纳给事从人。部郎穆文熙，星友也，恐星以杖毙，乃先以义白缇帅，而身自掖蔽星，中官共詈之。文熙且置且掖以出，得不死。”按野史所记异词，附识于此。
二月，庚寅，户部尚书马森等，给事中王治、御史王友贤等，各奏荐边才见任大理寺卿邹应龙等四十五人，听用佥都御史王轮等十八人，凡六十三人。吏部上其议，因言：“五方之气虽笃于因材，百中之能难拘于器使。如往者辅臣杨一清，以南人用之陕西，尚书王骥，以北人用之云南，俱有声绩。宜勿论南北资格，斟酌推用，务俾各当其才。”上然其言。
丁酉，寇犯柴沟堡，新庄守备韩尚忠战死。
己亥，耕耤田。以礼部言，增上、中、下三等农夫各十人于耆老之后，如弘治中例。
丁未，车驾诣天寿山谒陵。庚戌，祭长陵、永陵。即日还京师。免所过税粮十之三。
三月，甲寅，陕西庆阳、西安、汉中、宁夏，山西蒲州、安邑，湖广郧阳及河南十五州县同日地震。
丁巳，总兵官孙吴等出塞袭寇，破之。
时王崇古镇西边，总兵李成梁守辽东，数以兵邀击于塞外。敌知有备，人寇稍稀。
辛酉，立子翊钧为皇太子。李贵妃出也，时方六岁。诏赦天下。
乙丑，诏广西总兵官俞大猷讨广东贼。
初，曾一本者，吴平之党，降而复叛，执澄海知县；官兵击之不利，守备李茂才中炮死。事闻，乃命大猷兼督广东兵协讨。
戊辰，赐罗万化等进上及第、出身有差。
丙子，幸南海子。
先是左右有言南海子之胜者，上将往幸，都给事中王治率同官谏，内阁徐阶、尚书杨博等并阻止，皆不听。至则荒莽沮湿，1802
纪六十四 上甚悔之。
戊寅，京师地震。是日，永平府乐亭县、辽东宁远卫、遵化、顺义等县及山东登州府同日地震。宁远城崩。礼部尚书高仪等请诏百官修省，从之。
夏，四月，癸未，河南怀庆、南阳、汝宁及陕西宁夏同日地震。乙酉，陕西凤翔、平凉、西安、庆阳地震，坏城伤人。
时屯田御史周宏祖言：“近四方地震，土裂成渠，旗杆数火，天鼓再鸣，陨星旋风，天雨黑豆，此皆阴盛之征也。陛下嗣位二年，未尝接见大臣、咨访治道。边患孔棘、备御无方，事涉内廷、辄见挠阻。皇庄则亲取子粒，太和则榷取香钱，织造之使累遣，纠劾之疏留中；内臣爵赏，谢词温旨，远出六卿之上，尤祖宗朝所绝无者。”疏人，不报。【考异】事见《明史》本传、书于是年之春。《通纪》系之五月，按《明史·五行志》天雨黑豆在四月，而各处地震奏报皆在三，四两月间，宏祖上书，当在是年之夏，今类书于地震月中。五月，庚戌，永宁州山崩。
是月，总督蓟辽、保定军务谭纶，“请调蓟镇、真定、大名、井陉及督抚标兵三万，分为三营，令总兵参游分将之，而授戚继光以总理练兵之职。”又言：“练兵非旦夕可期。今秋防已近，请速调浙兵三千以济缓急。”部议从之，乃诏继光以都督同知总理蓟州.昌平、保定三镇练兵事，自总兵以下悉听节制。【考异】语见《明史》谭纶、戚继光本传。传特书于是年之五月，今从之.
六月，庚辰，遣使录囚于两畿。
己丑，广东贼曾一本寇广州，杀知县刘师颜。【考异】《明史稿》系曾——本寇广州于三月乙丑。证之《明史·本纪》、三月乙丑，命俞大猷讨广东贼，六月已丑，始书一本寇广州，《典汇》寇广州在六月十一日。是月已卯朔，已丑正十一·日也。《明史》所记，多据《实录》、今从之。
是月，兵科给事中魏时亮言：“今天下大患三：藩禄不给也，边饷不支也，公私交困也。
1803 明通鉴卷六十四
宗藩有一—时之计，有百世之计。亟立宗学，教之礼让，禄万石者岁捐五之一。二千石者十之一，千石者二十之一，以赡贫宗，立为定制，此一时计也；各宗聚居一城，贫日益甚，宜令就近散处，给闲田使耕以代禄，奸生之孽，重行黜削，此百世计也。边饷莫要于屯盐，近遴大臣庞尚鹏、邹应龙、凌儒经理，事权虽重，顾往河东者兼理四川，往江北者兼理山东、河南、往江南者兼理浙、湖、云、贵，重内地而轻塞下，非初旨也。且一人领数道，旷远难周，请在内地者专责巡抚，令尚鹏等三人分任塞下屯事，久任责成，有功待以不次，则利兴而边储自裕。
今天下府库殚虚，百姓困瘁。而建议者欲罄天下库藏输内府以济旦夕之用、脱州郡有变，何以待之？夫守令以养民为职，要在劝农桑、清徭赋，重乡约、严保甲，而簿书狱讼催科巧拙不与焉。”
疏上，多议行。
其冬，复疏言：“天下可忧在民穷，能为民纾忧者，知府而已，宜慎重其选。治行卓越，即擢京卿若巡抚，则人自激劝。督学者，天下名教所系，当择学行兼懋者，毋限以时。教行望峻，则召为祭酒或人翰林以示风励。”
下部议，卒不行。
秋，七月，已酉，广东贼攻广州，不克，遂犯廉州。丙寅.大学士徐阶致仕。
上自即位以来，阶所持诤多宫禁事，行者十八九，中官侧目。会阶以谏上幸南海子不听，遂乞休。而给事中张齐以私怨劾阶，阶固请归，上意亦渐移，许之，赐敕驰驿。陛辞，赐白金钞币。举朝皆疏留，报闻而已。
初，张齐奉命犒军宣大，纳盐商金、因疏请恤边商，革余盐，为阶所格。至是阶被劾，上犹温旨留阶，而切责齐，调外任；已而尚书杨博等疏劾齐，勒致仕；其后王廷、毛恺等，竟发1804
纪六十四
齐受边商银，劾、戍之边。时以为朋党修隙之渐云。【考异】事见《明史》徐阶本传，《二编》亦载齐修怨劾阶于《质实》中。沈氏《从信录》谓“因论宰相之罪而坐以无据之赃，为朋党报复之渐”，今据书之。
八月，内阁张居正条上六事：“一省议论，二振纪纲，三重诏令，四核名实，五固邦本，六饬武备。”上嘉其忠恳，下部院勘议以闻。
九月，甲寅，命副都御史庞尚鹏总理九边屯盐。
初，朝议兴九边屯盐，命尚鹏与邹应龙、唐继禄分理，尚鹏辖两淮、长芦、山东三边。已，召应龙等还，命尚鹏兼督之。
自嘉靖八年，稍复开中例，边商中引，内商守支。末年，工本盐行，内商有数年不得掣者，于是不乐买引而边商困，因营求告掣河盐。“河盐”者，不上廪囷，在河径自超掣，易支而获利捷。河盐行，则守支存积者愈久而内商亦困，引价弥贱。于是奸人专以收买边引为事，名曰“囤户”，告掣河盐，坐规厚利。时复议于正盐外，附带余盐以抵工本之数，囤户因得贱买余盐而贵售之，边商与内商愈困矣。
至是尚鹏疏言：“边商报中，内商守支，事本相须；但内商安坐，边商远输，劳逸不均，故掣河盐者，以惠边商也。然河盐既行，淮盐必滞，内商无所得利，则边商之引不售。今宜停掣河盐，酌定边商引价，边商仓钞已到，内商不得留难。盖河盐停则淮盐畅行，引价定则开中自多，边商、内商各得其愿矣。”诏从之。
是月，工部尚书雷礼罢。
时太监滕祥得上宠，传造采办器物及修补坛庙乐器，糜费巨万，工厂存留大木，任意斩截。礼自以力不能争，乞早赐罢，上不罪祥，而听礼致仕。召总理河漕、都御史朱衡代之。
冬，十月，戊寅，免南畿被灾秋粮。
时江南、北皆亢旱，淮、徐间洪水泛溢，都御史庞尚鹏请煮
1805 明通鉴卷六十四
粥以食饥民、又留起解银及商税振之。
己亥，废辽王宪炸为庶人。
辽简王植，自永乐中改封荆州，七传至宪炜，庄王致格子也。宪炜在嘉靖时，以奉道被宠，赐真人号。上改元，御史陈省劾其不法事，诏夺真人号及印。未几，巡按御史郜光先，复劾其大罪十三，上命刑部侍郎洪朝选往勘。
初，副使施笃臣，憾宪炜甚，朝选至湖广，笃臣诈为宪炜书馈朝选，因劫持之。宪带建白纛曰“讼冤之纛”，笃臣惊曰：“王反矣！”使卒五百围王宫。朝选还，但实其淫虐僭拟诸罪状，不言王反。
大学士张居正家荆州，故与宪有隙，以朝选不坐宪反，衔之。后卒属巡抚劳堪罗织朝选，死狱中。
甲辰，免畿内、河南被灾秋粮。
十一月，王子，宣府总兵官马芳袭谙达于塞外，再败之。
先是有为谙达子锡林阿谋，“以五万骑犯蔚州诱芳出，而以五万骑袭宣府城，可得志。”芳豫伐木环城，寇至，不可上，遂解去。至是芳率参将刘谭等出独石塞外二百里，袭其帐于长水海子。还至塞，追者及鞍子山，芳逆战，又大败之。
芳有胆智，谙敌情，所至先士卒。一岁数出师捣巢，或躬督战，或遣裨将，家畜健儿，得其死力。尝命三十人出塞四百里，多所斩获，敌大震。芳乃率师至大松林，顿旧兴和卫，登高四望，耀兵而还。
辛酉，免江西被灾税粮。戊辰，冬至，祀天于南郊。
己巳，广东贼曾一本，以海艘横行闽、粤间，遂犯福建。
时俞大猷解广州之围，将赴广西，总督刘焘奏请留，会闽师夹击，诏合广东总兵官郭成、福建总兵官李锡讨之。
是月，杖内官监李芳。1806
纪六十四
芳以持正，侍上于藩邸，即位，信任之。已，奏革上林苑监，增设皂隶，减光禄岁增米盐及工部物料，以是为同类所嫉。而是时中官滕祥等，方争饰奇技淫巧以悦上意，又导上为长夜饮，芳切谏，上不悦。祥等因媒孽之，上大怒，勒令闲住。至是复令杖芳八十，下刑部监禁待决。
尚书毛恺等言：“芳罪状未明，臣等莫知所坐。”上曰：“芳事朕无礼，其锢之。”自是祥等益横。而芳坐是系狱，三年始得释，仍罚充南京净军。
十二月，庚寅，奉世宗神主袝太庙。丁酉，限勋戚庄田，从户部议也。
部臣言：“勋戚庄田多冒滥者，宜裁革。其勋臣传至五世者，宜限以额，自田百顷至七十顷，宗支已绝及失爵者夺之。奸民影射者，征其租入官。”时巡按直隶御史刘世曾，查奏田顷数目，复下部会同屯田御史议定应减应留规则以闻，诏如所拟行之。
是月，山西静乐，有男子李良雨化为妇人，巡按御史宋洺言“此阳衰阴盛之象，宜进君子退小入，以挽气运”，上嘉纳之。
是冬，江西巡抚刘光济请行“一条鞭法”。
初，嘉靖中叶，边供费繁，帑藏匮竭，乃有“提编”、“加派”名目，而逋欠愈多，规避亦益巧，一时有司乃并为一条行之。其法，总括一州县夏税、秋粮、存留、起运之额，及均徭、里甲、土贡、雇募、加增之额，通十岁为一条，总征而均支之，丁粮毕输于官。一岁之役，官为佥募，力差则计其工食之费，量为增减；银差则计其交纳之费，加以赠耗。一切计亩征银：折办于官，均其轻重，通其苦乐，立法较为简易。至是江西始请行之，仍下部详议以闻。【考异】一条鞭法，据元年葛守礼奏中已及之。《明史·食货志》言“嘉靖间数行数止，至万历九年乃尽行之”，是其法久而后定也，江西请行，诸书皆系于是年之十月，十一月，今系之是冬之末。诏购宝珠，户部尚书马森执奏，给事中魏时亮、御史周宏
1807
明通鉴卷六十四 祖，贺一桂等相继力争，皆不听。
御史詹仰庇疏言：“顷言官谏购宝珠，反蒙诘让。昔仲虺戒成汤不迩声色，不殖货利；召公戒武王玩人丧德，玩物丧志；汤武能受二臣之戒，绝去玩好，故圣德光千载。若侈心一生，不可复遏，恣情纵欲，财耗民穷。陛下玩好之端渐启，弼违之谏恶闻，群小乘隙，百方诱惑，害有不胜言者。况宝石珠玑，多藏中贵家，求之愈急，邀直愈多，奈何以有用财耗之无用之物？今两广需饷，疏请再三，犹靳不予。何轻重倒置乎？”不报。
三年
春，正月、壬子，谙达犯宏赐堡，大同总兵官赵岢击却之。是月，改总理练兵都督戚继光为总兵官。
先是，继光至镇，疏言：“蓟镇兵多亦少之原有七，不练之失有六，虽练无益之弊有四。”又言：“兵形象水，水因地而制流，兵因地而制胜。蓟之地有三：平原广陌，内地百里以南之形也；半险半易，近边之形也；山谷仄隘，林薄蓊翳，边外之形也。寇入平原利车战，在近边利马战，在边外利步战，三者迭用，乃可制胜。今边兵惟习马耳，未娴山战、林战、谷战之道也，惟浙兵能之。愿更予臣浙东杀手炮手各三千，益以西北马步军，专听臣训练。”
又言：“臣官为创设，诸将视为赘疣，安能展布！”下兵部议，“蓟镇既有总兵，又设总理，事权分，诸将多观望，宜召还总兵郭琥，专任继光。”从之，乃命继光以总兵官镇守蓟州、永平、山海等处，而浙兵止弗调。【考异】据《明史》继光本传，继光以去年五月总理蓟镇练兵事，其至镇当在夏秋间，《从信录》记授继光总兵于是年之正月者近之，惟请调浙兵，至此尚未行，今分书之。
二月，庚辰，免陕西被灾秋粮。戊子，罢中官阅视京营。
1808
纪六十四
故事，京营兵每三年遣司礼太监一人阅视，至是及期，兵部以请，上曰：“今年朕将大阅，其罢遣，且著为令。”
庚子，祭朝日坛。
是月，户部尚书马森罢。
森初莅部、会登极诏书蠲天下田租之半，太仓岁入不支，而京，通二仓积贮无几，乃条上钱谷出人之数，劝上节俭。上责令措置，森奏：“祖宗旧制，河、淮以南，以四百万供京师；河、淮以北，以八百万供边；一岁之入，足供一岁之用。后边陲多事，支费渐繁，一变而有客兵之年例，再变而有主兵之年例。其初止三五十万耳，后渐增至二百三十余万。屯田十亏七八，盐法十折四五，民运十逋二三，悉以年例补之。在边则士马不多于昔，在太仓则输人不益于前，而所费数倍。重以诏书蠲除，故今日告匮，视往岁有加。臣所区画，算及锱铢，不过纾目前急，而于国之大体，民之元气，未及深虑。愿广集众思，令廷臣各陈所见。”疏人，报闻而已。
已，上命中官崔敏发户部银六万市黄金，森持不可，且言：“故事，御札皆由内阁下，无司礼径传者。”事乃止。既，又以购宝珠，力争不听。至是，以母老乞终养，许之，赐驰驿归，归后遂屡荐不起。
森既去，改南京户部尚书刘体乾于北部代之。【考异】据《明史·七卿表》及马森、刘体乾本传，森任户部在元年六月，罢在三年二月，体乾代之.体乾之罢在四年七月，而诸书所记，脱去马森，且误记体乾之罢于二年。盖二人以取银购珠宝得罪，大略相同，遂因之舛误。《明史·年表》具有月日、而传中前后代罢分明，今悉据正史书之。
三月，甲子，太白昼见，凡二十二日。
戊辰，广贼曾一本陷碣石卫，叛将周云翔等杀参将耿宗先，遂亡人贼中，诏广东总兵官郭成等渡海击之。【考异】据《明史·本纪》“捭将周云翔杀参将耿宗先，叛附于贼。”郭成附传同.《三编》云“裨
1809 明通鉴卷六十四
将周云翔、参将耿宗先，叛附于贼”，盖“云翔”下脱“杀”字也，今据《明史》。“先”《传》作“元”。
是月，上免丧，临朝，未尝发言。给事中吴时来上保泰九札：“一致戒惧，二端游幸，三戒嗜好，四发纶音，五习奏事、六严票旨，七慎传奉，八宏虚受，九禁诬指。”其言戒嗜好，谓“声色玩好，最易溺人，小人借之固宠，人主以之丧邦”。言严票旨，谓“宜专责之阁臣”。言慎传奉，谓“宜禁内批之假借”。言禁诬指，则援“赵文华之杀李默，胡膏之杀杨允绳，杠泰之杀马从谦，在今日尤不可测，宜痛惩之以安善良”。盖指滕祥等也。疏人，报闻。
夏，四月，己丑，总兵官雷龙袭套寇于塞外，败之。时济农部率精骑西掠，留余众于套中，龙乘间捣其巢，斩首百余级。【考异】《明史·本纪》言“河套部”，据《典汇》所载，即济农也。济农本居河西。
乙未，遣官录囚。
是月，辽阳副总兵李成梁，击谙达别部于夹河山城，歼其卒百六十有奇，余众远徙，遂空其地。成梁以功进秩一等。【考异】据《明史》李成梁本传，言“张摆失等屯塞下”，盖亦谙达之别部也。夹河山城，参《通纪》所记书之。
五月，庚戌，广东总兵官郭成败曾一本之众于平山。
时贼踞平山大安峒，将寇海丰，成偕南赣诸军夹击之，斩首千三百余级，生絷叛将周云翔，斩以徇，获被掠通判潘槐而下六百余人。
甲寅，杖御史詹仰庇于廷。
先是正月，中官制烟火，延烧禁中庐舍，仰庇请按治，左右近习多切齿者。
上颇耽声色，陈皇后微谏，上怒，出之别宫，外庭皆忧之，莫敢言。仰庇入朝，遇医禁中出，询之，知后寝疾危笃，即上疏1810
纪六十四
言：“先帝慎择贤淑，作配陛下，为宗庙社稷内主：陛下宜遵先帝命，笃宫闱之好.近闻皇后移居别宫，已近一载，抑郁成疾，陛下略不省视，万一不讳，如圣德何！臣下莫不忧惶，徒以事涉宫禁，不敢颂言。臣谓人臣之义，知而不言当死，言而触讳亦当死。臣今日固不惜死，愿陛下采听臣言，立复皇后中宫，时加慰问，臣虽死贤于生。”上手批答曰：“后无子多病，移居别宫，聊自适以冀却疾。尔何知内庭事，顾妄言！”仰庇自分得重谴，同列亦危之。及旨下，中外惊喜过望，仰庇益感奋。
亡何，巡视十库，疏言：“内宫监岁人租税至多，而岁出不置籍。按京城内外园廛场地，隶本监者数十计，岁课皆属宫钱；而内臣假上供名，恣意渔猎，利填私家，过归朝宁。乞备核宜留宜革并出人多寡数，以杜奸欺。再照，人主奢俭，四方系以安危。陛下前取户部银，用备缓急；今如本监所称，则尽以创鳌山，修宫苑，制滕鞦，造龙凤舰，治金柜玉盆，群小因干没，累圣德.亏国计.望陛下深省，有以玩好逢迎者，悉屏出罪之。”宦官益恨。
故事，诸司文移往还及牧民官出教用“照”字，言官上书无此体，宦官因指“再照人主”语为大不敬。上怒，下诏曰：“仰庇小臣，敢照及天子！且狂肆，屡不悛。”遂廷杖百，除名，并罢科、道之巡视库藏者。南京给事中骆问礼、御史余嘉诏等疏救，且言“巡视官不当罢”，不纳。
仰庇为御史仅八月，数进谠言，竟以获罪。【考异】据《明史》马森，周宏祖等传，命购珠宝在二年之冬，正仰庇为御史时也。传言仰庇为御史仅八月，《昭代典则》悉载其所上数疏，皆系之二年。其谏制烟火事在本年正月，见《明史》本传中，而《典汇》又误书于二年之正月。其实仰庇之任御史不过八月，则其所上诸疏皆在二年冬以后，且马森之罢在今年二月，尤可证也。今参《明史》本传年月，并《本纪》甲寅日书之.
1811 明通鉴卷六十四
闰六月，真定、保定及山东、浙江、江南俱大水。是夏，大理丞海瑞以右佥都御史巡抚应天十府。
瑞威望夙著，属吏闻其至，墨者多自免去。有势家朱丹其门，恐瑞见，即黝之。中人监织造者，为减舆从。
以光禄卿靳学颜巡抚山西。
学颜应诏陈理财，凡万余言，而言选兵、铸钱、积谷最切。其略曰：“宋初禁军十万，统天下诸路亦不过十万，其后庆历、治平间，增至百余万，然其时财用不诎。何者？宋虽增兵而天下无养兵费。我朝以民养兵，而新军又一切仰太仓，旧饷不减，新饷日增，费一也；周丰镐，汉西都，率有其名而无其实，我朝留都之设，建官置卫，坐食公帑，费二也；唐、宋宗亲，或通名仕版，或散处民间，我朝分封列爵，不农不仕，吸民膏髓，费三也。
其尤耗天下之财者曰兵。有边兵，有京兵，有留都兵，有腹内卫、所兵，此四者，坐食同而缓急则异。其目日见伍，日招募，日征调，日清勾，日充发。五者之中，见伍、招募、不可已也；清勾、充发，按册则可稽，责效则无实；征调以资摆边而虚彼实此，徒费赍送。山东义勇，诸省民壮，原非祖制，今乃供勾摄扫除之役。请征其饷以实边储，而京兵之不可汰者，亦宜责以输番戍守之法。京师去宣府、蓟镇才数百里，京营九万卒，岁以一万戍二镇，九年而一周，未为苦也。夫京卒戍蓟镇，则延、固之费可省；戍宣府，则宣府、大同之气自张；寇畏宜、大制其后，京卒当其前，则仰攻深人之事鲜矣。
臣又睹天下之民，皇皇以匮乏为虑者，非布帛五谷不足也，银不足耳。夫银，寒不可衣，饥不可食，不过贸迁以通衣食之用，独奈何用银而废钱？钱益废，银益独行；独行则藏益深而银益贵，货益贱，而折色之办益难。豪右乘其贱收之，时其贵出之，银积于豪右者愈厚，行于天下者愈少，更逾数十年，臣不知
1812
纪六十四
所底止矣。钱者，泉也，不可一日无。计者谓饯法之难有二，利不雠本，民不愿行，此皆非也。夫朝廷以山海之产为材，以亿兆之力为工，以贤士大夫为役，何本之费？诚令民以铜炭赎罪，而匠役则取之营军，一指麾间，钱遍天下矣。至不愿行钱者，独奸豪尔。请自今，事例、罚赎、征税、赐赉、宗禄、官俸、军饷之属，悉银钱兼支，上以是征，下以是输，何患其不行哉！
臣又闻，中原者，边鄙之根本也；百姓者，中原之根本也。民有终身无银，而不能终岁无衣，终日无食。今有司夙夜不遑者，乃在银而不在谷，臣窃虑之。
国家建都幽燕，北无郡国之卫，所恃为腹心股肱者，河南、山东、江北及畿内八府之人心耳。其人率鸷悍而轻生，易动而难戢，游食而寡积者也，一不如意，则轻去其乡，往往一夫作难，千人响应、前事已屡验矣。弭之之计，不过曰恤农以系其家，足食以系其身，聚骨肉以系其心。今试核官廪之所藏，每府得数十万，则司计者安枕可矣；得三万焉，犹足塞转徙者之望；设不满万，岂得无寒心？臣窃意不满万者多也。
臣近者疏请积谷，业蒙允行，第恐有司从事不力，无以塞明诏。敢即臣说申言之：其一日官仓发官银以籴也；一日社仓收民谷以充也。官仓非甚丰岁不能举，社仓虽中岁皆可行。唐义仓之开，每岁自王公以下皆有人。宋则准民间正税之数，取二十分之～～以为社。诚仿而推之，就土俗.合人情，占岁候以通其变、计每岁二仓之入以验其功，著为令，而岁岁修之，时其丰歉而敛散之。在官仓者，民有大饥则以振；在民仓者、虽官有大役，亦不听贷借；此藏富于民，即藏富于国也。
今言财用者，不忧谷之不足而忧银之不足。夫银实生乱，谷实弭乱；银之不足而泉货代之，五谷不足，则孰可以代者哉？故日明君不宝金玉而宝五谷。伏惟圣明垂意。”
疏入，下所司议，卒不能尽行也。【考异】语见《明史》学颜本
1813 明通鉴卷六十四
传，诸书皆系之六月，今并列之是夏。
秋，七月，壬午，河决沛县，自考城、虞城、曹、单、丰、沛抵徐州、俱罹其害。漕舟二千余，皆阻邳州不得进。
总理河道都御史翁大立以闻，户部“请敕河道诸臣疏浚支渠以通茶城及秦沟浊河口之淤塞”，从之。
乙酉，诏天下有司修积谷备荒之政。
壬辰，遣使振沿河被灾州县，从河道都御史翁大立之请也。
先是河决，户部议，“请以淮扬商税及抚，按赃罚银备振，发仓粟以恤贫民”，至是大立又请“漕艘后至者贮粟徐州仓，平价出粜”，诏许以三万石赉民。
大立以下民昏垫、闾阎愁困之状，上莫能周知，乃绘图十二以献，且言：“时事可忧，更不止此。东南财赋区，而江海泛溢，粒米不登京储，可虑一也；边关千里，悉遭洪水，墩堡倾颓，何恃以守？可虑二也；畿辅、山东、河南，淫雨既久，城郭不完，寇盗无备，可虑三也；江海间飓风鼓浪，舟舰战卒，悉入波流，海防可虑，四也；淮、浙盐场，碱泥尽没，灶户流移、商贾不至，国课可虑，五也。乞陛下以五患、十二图付公卿博议，速求拯济之策。”
上留图备览，下其奏于所司。户部请“先发太仓银三万两，选差司官往灾重处亟行振济”，从之。
八月，壬寅，祭夕月坛。癸丑，广东城平。
初，诏俞大猷会闽、广兵剿贼，时曾一本由海道犯福建，总兵官李锡出海御之，与大猷遇贼于柘林澳，三战皆捷。贼遁马耳澳，复战。会广东总兵官郭成破平山之贼，率参将王诏等以师会，次莱芜澳，分三哨进。一本驾大舟力战，诸将连破之，毁其舟。诏生禽一本及其妻，斩首七百余，死水火者万计。
时广盗蜂起，潮州诸属邑贼巢以百数，郭明据林樟、胡一化1814
纪六十四
据北山洋，陈一义据马湖，前后剽劫二十载，成督诸军击杀明等，斩首千三百有奇，而一本最强。至是两省协力平之，而锡功尤巨云。
壬戌，以礼部尚书赵贞吉兼文渊阁大学士，预机务。
贞吉前佐户部、以忤严嵩罢。上改元，起礼部侍郎，掌詹事府，寻改充日讲官。贞吉年逾六十，而议论侃直，进止有仪，上深注意焉，及是遂命人阁。贞吉奏言：“朝纲边务，一切废弛，臣欲捐躯任事，惟陛下主之。”上益大喜。
丁卯，振南畿、浙江、山东灾。
时三省皆被水，户科给事中刘继文，请发帑遣官分振、并发临、德二仓粟米，又以礼科给事中黄才敏请，再发德州仓见积米二万石以振灾民。【考异】刘继文、黄才敏之请，《三编》据《实录》增
人，今从之.
九月，丙子，诸达犯大同，掠山阴、应州、怀仁、浑源等处。
时总督陈其学以捷闻，为御史燕如宦所发，兵部仅议贬秩；辅臣赵贞吉争之，事竟已。
辛卯，大阅武于教场，上戎服登坛，分别将领及侯、伯、锦衣中射等第，赏罚有差。
大阅久不行，至是以为旷典，百官称贺。【考异】辛卯系九月日分，《明书》误人之八月、今据《本纪》。
是月，黄河既决，淮水复溢，自清河县至通济闸，抵淮安城西，淤三十余里、决方、信二坝出海，平地水深丈余。而山东沂、莒、郯城之水，又由沂河、直河溢出邳州，人民多溺死。河道都御史翁大立奔走经营，请大行振贷，从之。【考异】语见《明史》翁大立附传中。证之《明史·五行志》，乃九月事，皆据奏报月日也，今从之。
冬，十月，辛丑朔，彗星见天市垣，东北指，凡二十日而
1815 明通鉴卷六十四
灭。
十一月，甲戌，祀天于南郊。
庚辰，京师地震有声。诏百官修省三日。时山西亦震。癸巳，雨木冰。
是月，礼部尚书高仪罢。
仪掌礼部四年，遇事秉礼循法，甚称职。引疾章六上，皆慰留。会御史傅宠以先帝时撰文叩坛事劾仪，仪四疏求去，乃加太子少保，驰传归。逾月，以礼部尚书掌詹事府事殷士儋代之。
十二月，已亥、命厂卫刺部院事。
上以灾异频仍，由部院政事不平所致，令广卫密访以闻。于是尚书毛恺、侍郎万士和等皆自劾求去，上慰留。
给事中舒化等上言：“祖宗设厂卫，令捕盗缉奸，非以察百官也。制驭百官，乃天子之权；而奏核诸司，责在台谏。今陛下委之厂卫，厂卫必托之番校，此辈贪残，恐开罗织之门，不可不慎。”上不从，巳而事竟寝。
庚申，召高拱复入阁。
拱性强直自遂，颇快恩怨。及再入阁，尽反徐阶所为，凡先朝得罪诸臣，以遗诏录用、赠恤者，一切报罢。且言：“《明伦大典》颁示巳久，今褒显议礼诸臣，将使献皇在庙之灵何以为享？先帝在天之灵何以为心？而陛下岁时入庙何以对越二圣？”上深然之。
时欧阳一敬方擢太常少卿，闻拱再起柄政，惧，即日告归，半道以优死。胡应嘉屡迁参议，忧归，闻拱再相，亦惊怖而卒。
乙丑，下尚宝寺丞郑履淳于狱。
履淳，故尚书晓子也。疏言：“顷年以来，万民失业，四方多故，天鸣地震、灾害洊臻，正陛下宵旰忧勤时也。今最急莫如用贤，陛下御极三年，曾召问一大臣，面质一讲官，赏纳一谏士，以共画思患豫防之策乎？高亢暌孤，乾坤否隔，忠言重折槛之1816
纪六十四
罚，儒臣虚纳牖之功；宫闱违脱珥之规，朝陛拂同舟之义；回奏蒙谴，补牍奚从！内批径出，对还何自？纪纲因循，风俗玩渴；功罪罔核，文案徒繁；阍寺潜为厉阶，善士渐以短气；言涉宫府，肆挠多端；梗在私门，坚持不破。万众惶惶，皆谓群小侮常，明良疏隔。自开辟以来，未有若是而永安者。伏愿奋英断以决大计，勿为小故之所淆；宏浚哲以任君子，勿为嬖昵之所惑；移美色奇珍之玩而保疮痍；分昭阳细务之勤而和庶政；拔用陆树声、石星之流，嘉纳殷士儋、翁大立诸疏。经史讲筵，日亲无倦；臣民章奏，与所司面相可否。万几之裁理渐熟，人才之邪正自知。察变谨微，回天开泰，计无逾此。”
疏入，上大怒，杖之百，系刑部狱数月。刑科给事中舒化等以为言，乃释为民。
是月，吏部尚书杨博致化。
初，博为给事中胡应嘉所劾，连疏乞休，并慰留；后以谏幸南海子忤旨。未几，御史詹仰庇以直言罢，博争之；屯盐都御史庞尚鹏被论，博议留；皆不听。至是遂引疾求罢。尚书刘体乾上章乞留，不报。博既罢，诏以大学土高拱兼掌吏部事。
是冬，免两畿、山东、浙江、河南、湖广被灾税粮。
初设广西巡抚。广西旧以总督兼巡抚，至是以古田乱，朝议专设巡抚，乃擢江西按察使殷正茂以右佥都御史为之。
初，弘治间，古田贼首韦朝威作乱，平之。事见弘治五年，六年。嘉靖间，其子银豹与其从父朝猛复叛，遂踞古田，分其地为上、下六里。银豹出掠，胁下六里人行，而上六里不预焉。嘉靖末，提督吴桂芳遣典史廖元人上六里抚谕之，诸獞复业者二千人。银豹势孤，请降，未几复猖獗，挟其五子据凤皇，连水二寨，袭杀昭平知县魏文端；更自永福入桂林，劫布政司库，杀参政黎民衷，缒城去，官兵追，不及。临桂，永福各县兵群起捕之，得贼党三十余人于各山寨中，而首恶未获。于是朝议大征
1817
明通鉴卷六十Pq 之，乃有是命。
是岁，陕西贼起。



