○请简都督刺史疏

臣闻太宗有言曰：“朕居深宫之中，视听不能及远，所委者惟都督刺史。”则知此官，实系治乱，本须得人。臣窃见今之刺史，或因缘世禄，或贡奉家财，或微立军功，或但询官序，实恐抚民寡术，抑贪吏以无方。以此牧民，而望民安，未可得也。特乞除此旧讹，委其能吏，将民病，永召时和。

赵比

比，澶州人。晋天福中补集贤小史，累迁秦、成、阶等州观察判官。後以城降周，显德初授郢州刺史，历汝、密、泽三州刺史。入宋，累官左监门卫大将军。太平兴国三年卒。

