魏了翁　李提刑李参政再和招鹤诗再用韵以谢

静看瀺灂几游鳞，争似玄裳缟袂生。

几度有书招不至，应惭侧翅傍他人。

魏了翁

魏了翁　李提刑李参政再和招鹤诗再用韵以谢

锦江相去几何哉，未见窗前落雪皑。

声气同时无间断，有时夜半掠江来。

魏了翁

魏了翁　李提刑李参政再和招鹤诗再用韵以谢

须眉皓白何为者，未出山时举世忙。

若使当时容易致，等閒鶖鹤混鱼梁。

魏了翁

魏了翁　李提刑李参政再和招鹤诗再用韵以谢

弟兄孙子总英明，玉雪成围眩昼晴。

寄语茅山何道士，不须苦共鹤寻盟。

魏了翁

