【建除诗】

建章连凤阙。蔼蔼入云烟。除庭发槐柳。冠剑似神仙。满衢飞玉□大。夹道跃金鞭。平明尘雾合。薄暮风云骞。（《类聚》作褰。）定交太（《类聚》作大。）学里。射策云台边。执事一朝谬。朝市忽崩迁。破家徒犭旬（《类聚》作徇。）国。力弱不扶颠。危机空履虎。击恶岂如□。成师凿门去。败绩裹尸旋。收魂不入斗。抱景问穹玄。开颜何所说。空忆平生前。闭门穷巷里（《类聚》作□。）静扫咏归田。（○《类聚》五十六。《诗纪》百一。）

