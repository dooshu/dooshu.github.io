王安石　次韵杏花三首

只愁风雨劫春回，怕见枝头烂熳开。

野鸟不知人意绪，啄教零乱点苍苔。

王安石

王安石　次韵杏花三首

心怜红蕊与移栽，不惜年年粪壤培。

风雨无时谁会得，欲教零乱强催开。

王安石

王安石　次韵杏花三首

看时高艳先惊眼，折处幽香易满怀。

野女强簪看亦丑，少教憔悴逐荆钗。

王安石

