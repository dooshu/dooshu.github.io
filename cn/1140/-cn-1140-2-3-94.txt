采蓴篇

西湖三月蓴始生含花卷叶浮緑茎质柔肤滑不留手白汁盈盈成水晶浸之经宿逾肥美旋摘生新类兰芷春山雨涨绿波深欲浮不浮难出水故人招我放生池画船红袖吹参差神鱼拨刺动雷雨冯夷出没搴旌旗酒阑却向湖亭泊缓带登楼气盘礴急呼舟子撷蓴丝雪鱠金盘佐觞酌凝脂腻泽难禁煮玉笋锦葵谁似汝滑翻碧盌匹氷浆清絶香羮奴酪乳嚼腐餐肥良可憎五侯七贵知未曾怪来此物系归思千载常怀张季鹰

