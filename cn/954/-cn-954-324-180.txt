陈著　次韵梅山弟醉吟七首

高明所志希贤圣，愚暗惟知事鬼神。

老我激昂非矫物，本心标榜未输人。

陈著

陈著　次韵梅山弟醉吟七首

暗檐行吟梅影瘦，午窗坐睡檀丝长。

不作上下四方梦，何妨参受三峰香。

陈著

陈著　次韵梅山弟醉吟七首

隐处是甪里先生，放游是司马子长。

试问梅山老居士，判断两家谁最香。

陈著

陈著　次韵梅山弟醉吟七首

鱼眼死也依然张，鹤颈生来如此长。

凡物不齐各有分，不须逐臭存吾香。

陈著

陈著　次韵梅山弟醉吟七首

蟫翼只为黄昏忙，鹄心自与青天长。

世人皆失我独得，春风浩浩诗书香。

陈著

陈著　次韵梅山弟醉吟七首

开眼门外世梦短，忘情樽前閒意长。

邂逅当有赤松子，歌舞何用楚兰香。

陈著

陈著　次韵梅山弟醉吟七首

人于忙处不知老，诗到醉时方是真。

相对梅山几杯酒，不知身亦是今人。

陈著

