【宫观使】


（宋）宋前期设祠禄之官，以优处退闲大臣，但未令致仕。祠禄之官即为宫、观差遣。在京宫、观，如玉清昭应宫、万寿宫、集禧观、醴泉观、佑神观之类，以宰相、执政充使，学士以上充副使，宫观使不轻授。熙宁变法，宫观差遣员数增多，有安置异己之嫌。宫观使即为诸宫、观使、副之总名。宋徐度《却扫编》卷上：“故事：无以学士领宫观使者。”《四朝国史·职官志·在京宫观》：“国朝旧制以宰相、执政充使，或丞郎、学士以上充副使，两省或五品以上为判官。内侍官或诸司使副（政和改武臣官制，以使为大夫，以副使为郎）为都监，又有提举、提点、主管官，其戚里近属及前宰执留京师者，多除宫观，以示优礼之意。”（转引自《古今合璧事类备要·后集》卷五九）宋谢维新《古今合璧事类备要·后集》卷五九《宫观使》：“国朝祥符中，始真宗建玉清昭应宫，王魏公旦为首相，始命充使。宫观置使自此始。然每为宰相兼职。……明道中，钱惟演以使相为景灵宫。治平中，武康节度李端愿为醴泉观使。……后又有集禧使，治平四年，富弼以观文殿大学士充。有太一宫使，元祐六年，冯京以彰德军节度使充。有同醴泉观使，元祐八年尚书右丞梁焘以疾求罢……焘以资政殿学士充。有佑神观使，大观元年，尚书右仆射赵挺之充使。徽宗建玉清万寿宫，乃命宰执兼使、副，用真庙故事也。近以前宰执奉朝请者，领在京宫观使，而在外旧相共除提举宫观，非祖宗优待宰相之礼。”





