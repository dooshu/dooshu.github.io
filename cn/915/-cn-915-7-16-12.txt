◇请赦义康妻息表

臣闻忝祖远支，犹或虑亲，降霍省序，义重令戚。故严道疾终，嗣启方宇，阜陵愆屏，身《辶Ф》晚恩。窃惟故庶人刘义康，昔昧奸回，自贻非命，沈魂漏籍，垂诫来典。运革三朝，岁盈三纪，天地改朔，日月再升，陶形赋气，咸蒙更始。义康妻息漂没，早违盛化，众女孤弱，永沦黔首。即情原衅，本非已招，感事哀茕，俯增伤咽。敢缘陛下圣化融泰，春泽覃被，慈育群生，仁被泉草。实希洗宥，还齿帝宗，则施及陈ぼ，荣施朽壤。臣特凭国私，冒以诚表，尘触灵威，伏纸悲悸。（《宋书·彭城王义康传》，前废帝永光元年，太宰江夏王义恭表。）

