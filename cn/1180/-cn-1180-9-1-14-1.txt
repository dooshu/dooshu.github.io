蜉蝣

三章，章四句


首章讲：时人有玩细娱而忘远虑者，故诗人作诗以刺之。曰：人贵有长久之计，而勿偷旦夕之安。盖远虑无患，而狃目前者，近忧可立睹也。





蜉蝣之羽，衣裳楚楚。

彼蜉蝣之为物，其羽翼鲜明，尤衣裳之楚楚可爱矣。但朝生暮死，不能久存，则所谓楚楚者安在哉？然则人之玩细娱而忘远虑，将有目前之近祸，不犹是耶？





心之忧矣，于我归处。

我也虑子近祸之不免，是以心之忧矣。欲其于我归处焉，使我得尽其规诲之益，而知细娱不可玩，远虑不可忘，得庶几无危亡之祸可矣。不然，徒寄蜉蝣于天地，将何以自存而免吾忧耶？

二章讲同。





蜉蝣之翼，采采衣服。必之忧矣，于我归息。

采采，华饰。息，止也。

末章讲同。





蜉蝣掘阅，麻衣如雪。心之忧矣，于我归说。

说，舍止。





