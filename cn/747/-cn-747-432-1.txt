○南门记

崇高莫大於君，亲严莫大於父。君有覆焘，父有训育。逮於夷貊生知，禽兽性感，不俟教解也。而肖形之内，戾气闲存，触瑟生灾，梦牛成患，何代不有，可胜言哉，贼出焚门，亦由是也。族灭门覆，为愚者鉴诫，所以书其所由来。其馀则词存於左右壁矣。兴元元年记。

张镐

镐字从周，博州人。天宝末拜左拾遗，历侍御史。肃宗即位，擢谏议大夫，迁中书侍郎同中书门下平章事，寻兼河南节度使都统淮南诸军事，封南阳郡公，罢为荆州大都督府长史。代宗初更封平原郡公，授江南西道都团练观察等使。广德二年卒，

