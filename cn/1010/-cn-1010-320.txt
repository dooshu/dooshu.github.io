郑刚中　送季平道中四绝

霜风落叶小寒天，去客依依马不鞭。

我最平生苦离别，可能相送不悽然。

郑刚中

郑刚中　送季平道中四绝

与君今认宿邮亭，迟晓东西各去程。

记取短桥携手处，明朝都似梦初惊。

郑刚中

郑刚中　送季平道中四绝

田夫击喜祀田神，盘案相呼尽欲醺。

我愿四郊无犬吠，常令此辈乐耕耘。

郑刚中

郑刚中　送季平道中四绝

野蝶成团夹路飞，秋郊此景最佳时。

寒梨霜柿浑无叶，绿橘黄橙半压枝。

郑刚中

