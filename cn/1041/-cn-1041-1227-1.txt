闻九成　初入洞霄

拟借寒泉洗此心，幽亭曾屡谒清音。

会须枕石伴龙睡，不尔吹箫学凤吟。

蛰地金丹闻往昔，插天琳宇盛当今。

灵芝仙草宁无分，为我山中试访寻。

闻九成

闻九成　初入洞霄

胎仙舞处叠琴心，坛月高时闻佩音。

九锁山扉元不闭，对闲诗句为谁吟。

长生可学凡成圣，陈迹休令后视今。

欲饵流膏种松子，参天会见一千寻。

闻九成

