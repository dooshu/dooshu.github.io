岳珂　闻江陵江帅海病讣二首

陷阵搴旗久冠军，两年为国守西门。

枕戈常抱填膺愤，铸印方承系肘恩。

汗马策功虽屡奏，寝蛟遗恨正须论。

尺缄一介才经月，寂寞英声已九京。

岳珂

岳珂　闻江陵江帅海病讣二首

荆楚初归士若云，连营几载守空囷。

度支入境方移粟，神策呼街自脱巾。

我已课无从此有，君方举故责之新。

可怜一夜妖星陨，不邮春耕杂渭滨。

岳珂

