王之道　和张文纪咏雪二首

万境沉沉夜气严，广寒初下水晶帘。

三杯强沃浇肠酒，一捻聊分暖砚盐。

已恨梅梢遭挫折，可堪风物为般添。

才高柳絮虽难到，此语於今亦恶拈。

王之道

王之道　和张文纪咏雪二首

朝来经阁课楞严，撩乱飞花竞扑帘。

似是青腰夸黑帝，故教姑射混无盐。

地炉无奈貂裘薄，斗酒难供座客添。

诗债恼人眠不得，夜寒残管亦须拈。

王之道

