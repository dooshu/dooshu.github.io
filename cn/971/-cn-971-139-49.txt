刘学箕　和张政仲见寄三绝

柘山尽处即屏山，若隔蓬莱弱水间。

休木歌馀凝望远，此心翻羡白云閒。

刘学箕

刘学箕　和张政仲见寄三绝

故人别去复一月，三绝诗章寄我来。

我有青州四从事，已令挈至待君开。

刘学箕

刘学箕　和张政仲见寄三绝

药畦菜圃足秋雨，菊径松坡未就荒。

请命当年稽吕驾，便同看剑引杯长。

刘学箕

