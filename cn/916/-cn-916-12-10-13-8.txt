【扈谦诗二首】

〖洞仙传曰：扈谦者。魏郡人也。性纵诞。不耻恶衣食。好饮酒。不择精粗。常吟曰：〗

风从牖中入。酒在杯中摇。手握四十九。灵光在上照。巍峨□蓍下。独向冥（真仙通鉴作宜。《云笈七签》同。）理笑。（○《真仙体道通鉴》。《云笈七签》百十一引洞仙传。《诗纪外集》三。）

进不登龙门。退不求名位。无以消白（《云笈七签》作天。）日。常作巍峨醉。（○同上）

