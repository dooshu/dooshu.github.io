◇致隋文帝书

辰年九月十日，从天生大突厥天下贤圣天子、伊利俱罗设莫何始波罗可汗致书大隋皇帝：使人开府徐平和至，辱告言语，具闻也。皇帝是妇父，即是翁，此是女夫，即是儿例。两境虽殊，情义是一。今重垒亲旧，子子孙孙，乃至万世不断，上天为证，终不违负。此国所有羊马，都是皇帝畜生，彼有缯彩，都是此物，彼此有何异也！（《隋书·突厥传》，《北史》九十九）

