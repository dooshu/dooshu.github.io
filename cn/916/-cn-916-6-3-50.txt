【始出尚书省诗】

惟昔逢休明。十载朝云陛。既通金闺籍。复酌琼筵醴。宸景厌昭（本集、《文选》并作照。）临。昏风（六臣本《文选》作夙。本集作风昏。）沦继体。纷虹乱朝日。浊河秽清济。防口犹宽政。餐荼更如荠。英兖畅人谋。文明固天启。青精翼紫□犬。黄旗映朱邸。还睹司隶章。复见东都礼。中区咸已（《文选》作以。）泰。轻生谅昭洒。（音洗。）趋事辞宫阙。载笔陪旌□。（三谢诗误作乐。）邑里向疏芜。寒流自清Г。衰柳尚沈沈。凝（草堂诗笺作零。）露方泥泥。零落悲友朋。欢娱燕（本集作宴。三谢诗同。《文选》作虞燕。注云。五臣作娱燕。）兄弟。既秉丹石心。宁流素丝涕。因此得萧散。（《文选》作乘此终萧散。六臣本注云。五臣作因此得萧散。）垂竿深涧底。（○本集三。《文选》三十。《诗纪》五十九。又草堂诗笺三十寄狄诗注引一句。）

