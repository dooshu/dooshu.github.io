独活寄生汤

夫腰痛，皆由肾气虚弱，卧冷湿地，当风所得，不时速治，喜流入脚膝，为偏枯冷痹，缓弱疼重，或腰痛挛，脚重痹，宜急服此。

独活（三两） 桑生（《古今录验》用续断，即寄生亦名，非正续断也） 杜仲（制，炒断丝） 细辛（去苗） 牛膝（酒浸） 秦艽（去土） 茯苓 白芍药 桂心（不见火） 芎 防风（去芦） 甘草（炙） 人参 熟地黄 当归（各二两）

上为锉散。每服四大钱匕，水二盏，煎七分，去滓，空腹服。气虚下利，除地黄，并治新产腹痛，不得转动，及腰脚挛痛痹弱，不得屈伸。此汤最除风消血。《肘后》有附子一枚，无寄生、人参、甘草、当归，近人将治 节风并香港脚流注甚效。

小续命汤

治风腰痛最妙。（方见中风门，加桃仁炒去皮尖）

腰痛治法

