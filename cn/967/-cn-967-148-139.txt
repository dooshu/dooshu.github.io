李吕　已亥出南康宫伯称以诗赠行次韵三首

谁怜甲子混泥涂，老钝何能展壮图。

方恨此行垂橐去，辱君赠句当骈珠。

李吕

李吕　已亥出南康宫伯称以诗赠行次韵三首

丹枫摄摄挂晨霜，笑指匡庐路许长。

且喜眼中无逐臭，自然心地发清香。

李吕

李吕　已亥出南康宫伯称以诗赠行次韵三首

君才端可用於时，努力行将彻主知。

出处到头皆分定，相期於道不须离。

李吕

