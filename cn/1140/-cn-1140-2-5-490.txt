奉赠梁大司农棠村

中朝曳履荷　宸恩复有悬书在国门楚粤军储时仰屋应刘词客夜开尊多才历徧诸曹长秘本看余万卷存岁俭茧丝民力尽含情赈贷向谁论

二

驱车曾到尉它城粤峤争传陆贾名玉节坐销豺虎乱涂歌时和鹧鸪声汉廷钱赋增缗筭禹甸关山尚甲兵天下安危公等在犹烦推毂及书生【公曾持节使粤有岭南集】

