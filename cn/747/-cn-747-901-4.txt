○对不拘文法判

（甲为守，不拘文法。科其罪曰：无为而已。）

垂范作则，资政教而为本；居上训下，在文法而为先。甲非异能，职忝专守。理人之辔策，曾未奉於公家；为政之脂粉，且闻隳於吏道。必也心疑有待，道贵无为。远企华胥之朝，或使人迷日用；久异大庭之俗，何不事与时迁？况浇风大行，淳化已寝。宜奉先王之法，用革小人之心。奚乃不拘，自速伊咎！纵引古训，亦今科。

崔曙

曙，博陵人。

