二十五


恭惟弧辰届节，寿躔增辉。天上神仙，身久留于寰世；山中宰相，望益重于华夷。实品类所共欣，在愚生而更切。缘羁职务，不获趣承，谨荐微仪，庸申虔祝。

不肖自还朝之后，荐被隆恩，视昔更倍，捐躯碎首，难报圣恩也。伏承台教，敢不益竭驽钝，以副宿昔期许之盛心。

仲公请告，铨部不允题覆，明春便可复任矣。使旋，敬候台居。





