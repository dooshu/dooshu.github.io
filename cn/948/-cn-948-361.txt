陆游　出门与邻人笑谈久之戏作

少时已叹少髈娱，衰病经旬一笑无。

今日出门逢父老，欣然随众强卢胡。

陆游

陆游　出门与邻人笑谈久之戏作

暮霭昏昏半掩扉，偶逢邻叟荷鉯归。

且令闲说乡村事，莫问渠言是与非。

陆游

陆游　出门与邻人笑谈久之戏作

菽水欣欣每尽欢，仁贤不必袭衣冠。

出门邂逅移时语，未害龟堂取友端。

陆游

陆游　出门与邻人笑谈久之戏作

屋角时闻黄犊鸣，相逢但可说春耕。

一言误及城中事，议罚应须便酌觥。

陆游

