李流谦　仆尽半月之力仅得五诗而和仲落笔成十章俊哉予所甚畏也勉作二章答

向来得秘藏，着意国风初。

一字呕心出，十篇随手书。

天成新句熟，月煅古人痚。

长铩非君敌，区区恃棘锄。

李流谦

李流谦　仆尽半月之力仅得五诗而和仲落笔成十章俊哉予所甚畏也勉作二章答

慷慨挥放际，仓黄展卷初。

少宽诛寇檄，已草纳降书。

恃胜妨君失，输筹笑我痚。

班龙落谁手，芝草费人锄。

李流谦

