高似孙　朝丹霞

沐佳施兮清灵，涤三生兮无腥。

迅玄挺兮嘉会，蜕吾骨兮坯吾形。

高似孙

高似孙　朝丹霞

杳倏驾兮潜青宜，舞刚风兮鹄分翎。

上何有兮无能名，老积气兮寒泠泠。

高似孙

高似孙　朝丹霞

窈复窈兮流火庭，物受炼兮愁六丁。

烁此鼎兮神无停，雪尽垢兮朝朱陵。

高似孙

高似孙　朝丹霞

转璇枢兮上亭亭，一语契兮惊群星。

味清净兮不可经，玄复玄兮发新硎。

高似孙

高似孙　朝丹霞

画琳琅兮黄金绳，帝监观兮燕清宁。

闻不闻兮皦无际，毛发竦兮心为冰。

高似孙

高似孙　朝丹霞

井有波兮通沧溟，玉抱德兮谁能铭。

怛来归兮析然醒，道有成兮其当升。

高似孙

