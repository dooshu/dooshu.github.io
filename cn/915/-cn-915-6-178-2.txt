◇归田赋

随阴阳之开阖，从时宜以卷舒，冬奥处于城邑，春游放于外庐。归郏辱阝之旧里，托言静以闲居。育草木之蔼蔚，因地势之丘墟。丰蔬果之林错，茂桑麻之纷敷。用天道以取资，行药物以为娱。时逍遥于洛滨，聊相佯以纵意。目白沙与积砾，玩众卉之同异，扬素波以濯足，溯清澜以荡思。低徊住留，栖迟蔼，存神忽微，游精域外。藉纤草以为茵，援垂阴以为盖。瞻高鸟之陵风，临鱼于清濑。眇万物而远观，修自然之通会。以退足于一壑，故处否而忘泰。（《艺文类聚》三十六）

