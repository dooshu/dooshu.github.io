李昴英　闻祶阁职免机关报任之报二首

远民冤甚草菅芟，抗论公庭出至謕。

且喜一谇一性命，何妨三字减头衔。

机关平地藏深穽，仕宦伶人视戏衫。

五逊州符今免矣，幅巾藜仗可松杉。

李昴英

李昴英　闻祶阁职免机关报任之报二首

狂妄孤臣罪有余，三年三度挂丹书。

群儿过计愁郎罢，外物浮名总子虚。

只是儒酸真面目，不题道号混樵渔。

亲朋欲语浇教醉，休与时人事毁誉。

李昴英

