史痴翁忠五首

【杂诗（四首）】

万树深林冻欲僵，高人吟雪坐寒窗。

渔翁蓑笠归来晚，欲买前村新酒缸。

二月江南花正开，山光欲翠水浮苔。

绿阴到处还堪赏，不厌扁舟日日来。

雨晴江馆洞云归，桑落人家半掩扉。

好是痴翁真不俗，挥毫便作米元晖。

痴老平生性癖疏，胸中尘垢半星无。

岁寒起坐烧银烛，写个江山雪霁图。

【丁巳正月琵琶张教师来江东白云更与证之】

忽雷曾说郑中丞，不似女郎楼上听。

此日白云推却处，痴翁清赏倚银屏。

