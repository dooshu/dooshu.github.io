【乐辞】

〖《诗纪》编入晋诗。又引祝穆曰：穷□。襦也。盖汉人语。吴竞编此辞在十九首後。○逯案。宋许ダ彦周诗话谓此乃齐梁间乐府。今从之编之於此。〗

绣幕围香风。耳节朱丝桐。不知理何事。浅立经营中。爱（事文《类聚》作护。）惜加（冷斋夜话作如。）穷□。防闲（事文《类聚》作堤防。）托守宫。今日牛羊上丘陇。当年近前面发红。（○冷斋夜话。事文《类聚》前集五十八。《诗纪》四十三。又草堂诗笺二十丹青诗注作古乐府诗。引桐、中二韵。彦周诗话作齐梁间乐府。引宫、红二韵。）

