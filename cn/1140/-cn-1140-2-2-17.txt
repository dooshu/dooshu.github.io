贻水东亲旧

我昔来东溪谈笑欢忘归我今来东溪踯躅泪沾衣结婚十余载纒绵如兔丝东南秀诸峯握手欣招携人兽迹絶处拂石命我题情事两娯乐日夕争倾巵仓皇避寇盗尽室相因依闻难畏相失减米同渴饥岁寒别贞脆义重情不移荏苒二三载死丧踵相随山原松树下新塚何累累存者各憔悴失声向我啼予沗四方人聚散安可知驱车烽火间时与亲戚辞长恐西州路往来踪迹稀

