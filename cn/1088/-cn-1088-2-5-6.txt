刘荆州答

皇汉失中德，四海横雕戈。

惊尘暗九有，豺虎临长河。

流人满川谷，积尸乱如麻。

闗洛既荡析，楚襄空嵯峨。

谬当牧守寄，无以救时讹。

竟贻百代诮，家世随蹉跎。

安知千载下，夫子感慨多。

人生固有志，成败飘风过。

且复登城隅，逍遥望山河。

日暮襄汉碧，鳬鸭浮轻波。

何以我心，熊间黄駞。

清觞宜城酒，二八邯郸歌。

愿言冩懐抱，聊用寛吾家。

勿言此欢久，乐罢归无何。



