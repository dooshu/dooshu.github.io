卷十三　七谏章句




【原文】

《七谏》者，东方朔之所作也¹。谏者，正也，谓陈法度以谏正君也。古者，人臣三谏不从，退而待放。屈原与楚同姓，无相去之义，故加为《七谏》，殷勤之意，忠厚之节也。或曰，《七谏》者，法天子有争臣七人也。东方朔追悯屈原，故作此辞，以述其志²，所以昭忠信、矫曲朝也。

【注释】

¹昔枚乘作《七发》，傅毅作《七激》，张衡作《七辩》，崔骃作《七依》，曹植作《七启》，张协作《七命》，皆《七谏》之类。李善云：“《七发》者，说七事以起发太子也。犹《楚辞·七谏》之流。”五臣云：“七者，少阳之数，欲发阳明于君也。”《前汉》：“东方朔，字曼倩，为太中大夫，免为庶人。后常为郎，上书自讼不得大官，欲求试用。”

²一作“意”。





