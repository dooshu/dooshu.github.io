王之道　次方正叔知县韵仆今年六十有三窃观正叔赠陈甥述怀诗有感予心併和

年逾六十我何堪，心曲因君得纵谈。

阅史旧尝疑夏五，参禅今遂荐前三。

饮阑却怪清樽恶，饥甚犹怜粝食甘。

交态物情何足较，迩来炉鼎兴方酣。

王之道

王之道　次方正叔知县韵仆今年六十有三窃观正叔赠陈甥述怀诗有感予心併和

水满陂塘麦满村，路逢田父和长言。

题诗懒作蝇头字，贳酒愁看犊鼻褌。

芳草藉青迷野迳，远山横翠入柴门。

道衡骨朽无人继，卿相谁能预识温。

王之道

