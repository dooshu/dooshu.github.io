○请三年一造职田文簿奏（贞元十一年八月屯田）

诸州府送纳内外文武官职田及公廨田四至白簿等，前件簿书，准天宝十四年八月十二日敕，每年六月十三日勘造申省，如建本判官牒吏部先用阙本典准法科处者。伏以地段佃户，并无改移，随年造簿，实有劳费。今请令诸州府及畿内县，三年一送，违限者准敕科处。

