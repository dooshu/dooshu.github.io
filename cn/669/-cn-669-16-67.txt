67　俗稱水爲宿留水


「宿於晝〔一〕」，水經注二十六云：「水閻按：「今本水經注作『澅』。」出時水，東去臨淄城十八里，所謂中也。俗以水爲宿留水，以孟子三宿出。」【原注】或云當作「畫」。後漢「耿弇進軍畫中」，史記「畫邑人王蠋」，通鑑作「晝邑」。

【元圻案】宋邢凱坦齋通編曰：「晝當作畫，字之誤也。史記田單傳『聞畫邑人王蠋賢』。劉熙注：『畫音獲，齊西南近邑也。』後漢『耿弇討張步，進軍畫中，遂攻臨淄，拔之』，即此可證。」〇周密齊東野語以爲高郵老儒黄彦利爲此説，未知與邢凱孰爲後先。

〔一〕「晝」，元刊本作「畫」。





