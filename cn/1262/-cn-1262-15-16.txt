鱼妖：

湖州乌程董威，故尚书份之裔。苍头某颇饶，庚寅夏有物空中求饮食，违则见祸，惧而享之。则黑气如云，饮嚼甚壮，屡索不已。某以告威，威乱后好养生家言，禳以羽士，俄掷砖石诟怒。而洞庭山隐士施亮口生有道行，召治之，虽遁而不绝。某乃诉之城隍神，诟怒如故。威言于乌程令刘玺口，清执最有声，遂斋沐告城隍曰「阴阳各有所司，何得纵妖扰民？」妖月余来，云"我求食无大罪，今城隍释我矣，尔其奈我乎！」威因检《道藏》，有曰凡妖魅为符咒所不及治者，制桃弓柳箭，伺其至射之。如其法，始绝。盖太湖鱼妖也。



