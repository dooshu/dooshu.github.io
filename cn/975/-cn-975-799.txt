欧阳修　斋宫尚有残雪思作学士时摄事于此尝有闻◇诗寄原父因而有感四首

雪压枯条◇未抽，春寒憀栗作春愁。

却思绿叶清阴下，来此曾闻黄栗留。

欧阳修

欧阳修　斋宫尚有残雪思作学士时摄事于此尝有闻◇诗寄原父因而有感四首

老来何与青春事，闲处方知白日长。

自恨乞身今未得，齿牙浮动鬓苍浪。

欧阳修

欧阳修　斋宫尚有残雪思作学士时摄事于此尝有闻◇诗寄原父因而有感四首

两京平日接英髦，不独诗豪酒亦豪。

休把青铜照双鬓，君谟今已白刁骚。

欧阳修

欧阳修　斋宫尚有残雪思作学士时摄事于此尝有闻◇诗寄原父因而有感四首

诗篇自觉随年老，酒力犹能助气豪。

兴味不衰惟此尔，其余万事一牛毛。

欧阳修

