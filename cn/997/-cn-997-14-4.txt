徐端　丙除夜泊舟东湖用白石归苕溪韵书怀

客梦朦胧酒力锁，梨雪漠漠路迢迢。

醒来便欲寻春去，杨柳江南十五桥。

徐端

徐端　丙除夜泊舟东湖用白石归苕溪韵书怀

空山岁晚足堪娱，残雪千峰水半湖。

明发临风相诸弟，共扶白发进屠苏。

徐端

徐端　丙除夜泊舟东湖用白石归苕溪韵书怀

出门归隐计无成，舟泊菰来膠断冰。

记取东湖风雪夜，青荧一点隔林灯。

徐端

徐端　丙除夜泊舟东湖用白石归苕溪韵书怀

津亭空树集馀鸦，望断孤云是我家。

暮角吹寒风渐落，自呼斗酒对梅花。

徐端

徐端　丙除夜泊舟东湖用白石归苕溪韵书怀

一卷阴符偶自随，奴星解事亦忘归。

参横斗转吟魂瘦，愁绝寒梢两绿衣。

徐端

徐端　丙除夜泊舟东湖用白石归苕溪韵书怀

城郭人家饯岁寒，裁红剪翠馔春盘。

湖滨老圃无时态，绕屋畦蔬向晓看。

徐端

徐端　丙除夜泊舟东湖用白石归苕溪韵书怀

隔岸重门笑语微，摇摇烟影飐帘衣。

翠环玉指箜篌梦，尚识轻舟天际归。

徐端

徐端　丙除夜泊舟东湖用白石归苕溪韵书怀

劳生可笑类原蚕，世路半肠更熟谙。

自古诗人例如此，咸阳客舍老青衫。

徐端

徐端　丙除夜泊舟东湖用白石归苕溪韵书怀

归抚苍松笑一场，誓无滋味博西凉。

春风烂熳春云热，酿取松花一瓮香。

徐端

徐端　丙除夜泊舟东湖用白石归苕溪韵书怀

封侯岁见梦魂销，千万徒劳重压腰。

只待区中缘了尽，携家采药住中条。

徐端

