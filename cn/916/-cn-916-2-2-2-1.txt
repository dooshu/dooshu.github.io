【黄鹄歌】

〖西京杂记曰：始元元年。黄鹄下太液池。上为歌曰：〗

黄鹄（《初学记》作鹤。《白帖》同。《御览》或同。）飞兮下建章。羽肃肃（西京杂记作衣肃。）兮行跄跄。（《说文》系传作蹡蹡。）金为衣兮菊为（《尔雅》翼作作。）裳。唼喋荷荇。出入蒹葭。自顾菲薄。（《初学记》作薄德。《御览》或同。）愧尔嘉祥。（○西京杂记一。《御览》五百九十二。古文苑四。《乐府诗集》八十四。《广文选》十四。《诗纪》一。又《初学记》三十引章、跄、祥三韵。《白帖》二十九引章、裳二韵。《御览》九百十六经章、跄、裳、祥四韵。《说文》系传足部蹡下作汉宣帝歌。引章、蹡二韵。《尔雅》翼三作汉武帝歌。引裳一韵。○逯案。鹄、鹤。古率通用。故此鹄或作鹤。又出入蒹葭句。葭字似与章、祥等不韵。惟检安世房中歌。寙与光、行、芒、章相叶。是歌阳混押。本有其例。）

