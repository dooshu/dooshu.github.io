游畋失位


夏史纪：太康即位荒逸，弗恤国事。畋猎于洛水之表，十旬弗返。有穷后羿，因民之怨，拒之于河，弗许归国。厥弟五人，作歌以怨之。太康失国，居阳夏。

夏史上记：太康即位，荒于逸乐，不以国事为念。只好在外面打猎，巡游于河南地方、洛水之外，流连百日，不肯回还。把朝廷政事都荒废了，百姓禾稼都践踏了。民皆嗟怨。

当时，有一个臣叫做后羿，极善射。因民之怨，率领军马，手持弓矢，拒之于河上，不要他归国。其弟五人，恨他荒淫无道，坏了祖宗的基业。于是，作诗五章，称述其祖大禹的训辞以怨之，谓之《五子之歌》。太康毕竟不得归国，居于夏阳之地而死。

夫太康为启之子，启能继禹之道，贤圣之主也。再传太康，止以好尚游畋一事，遂至失国。父祖之德泽，皆不足恃矣。吁，可畏哉！





