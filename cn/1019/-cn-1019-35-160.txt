曹彦约　送钱文季国博赴召

每向招贤看典刑，中间人物似零丁。

只因朋党排诸老，无复纷纶任五经。

一节何如归帝所，赐环元不为郎星。

古来官职论车斗，只有忠嘉可篆铭。

曹彦约

曹彦约　送钱文季国博赴召

冲暑相迎慰寂寥，忍寒为别助萧条。

笑谈但喜频挥麈，梦想何尝到续貂，

已辨犁锄供老圃，尚乘轺传吒公朝。

班联若问官联旧，说与思归不自聊。

曹彦约

