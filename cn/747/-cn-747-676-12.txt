○圣善寺白氏文集记

中大夫守太子少傅冯翊县开国侯上柱国赐紫金鱼袋太原白居易字乐天，与东都圣善寺钵塔院故长老如满大师有斋戒之因，与今长老振大士为香火之社。乐天曰：“吾老矣，将寻前好，且结后缘。”故以斯文於是院。其集也帙六十五卷，凡三千二百五十五首，题为《白氏文集》，纳於律疏库楼。仍请不出院门，不借官客，有好事者，仍就观之。开成元年五月十三日，乐天记。

