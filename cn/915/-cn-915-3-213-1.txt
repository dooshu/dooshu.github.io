◇驳孙禁开笃马河方略

古说九河之名，有徒骇、胡苏、鬲津，今见在成平、东光、鬲界中。自鬲以北至徒骇间，相去二百馀里，今河虽数移徙，不离此域。孙禁所欲开者，在九河南笃马河，失水之迹，处势平夷，旱则淤绝，水则为败，不可许。（《汉书·沟洫志》：鸿嘉四年，勃海、清河、信都河溢，河堤都尉许商与丞相史孙禁共行视图方略，禁以为可开故笃马河，商以为。）

