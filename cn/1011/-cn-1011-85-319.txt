郑獬　再和

海棠乱插满琱盘，为爱繁梢更绕栏。

顾我有情还惜别，闻君未去且留欢。

锦裵只就花边卧，细袖偏宜烛下看。

若背荆州容易去，故人於义未为安。

郑獬

郑獬　再和

使君携酒送馀春，缥缈高怀倚白云。

新曲旋教花下按，好题只就席间分。

阮公醉帽玉山倒，谢女舞衣沈水薰。

自笑尘埃满朱绂，良辰乐事两输君。

郑獬

