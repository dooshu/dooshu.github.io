陈藻　送蔡伯畛往潮州四首

迎侍虽然胜左迁，恋乡毕竟怕离筵。

读书不合能讥佛，罚向潮州住几年。

陈藻

陈藻　送蔡伯畛往潮州四首

听说漳南象窟间，如今行路不愁难。

黄茅青草无人处，多有轩亭好卸鞍。

陈藻

陈藻　送蔡伯畛往潮州四首

似我生男父合贫，腰斤岭上解求薪。

君今有子为官去，何惮携家踏路尘。

陈藻

陈藻　送蔡伯畛往潮州四首

向来一梦兆孤青，还记伶俜过驿亭。

今日此行非昨日，他时归骑相掀腾。

陈藻

