荅邹程村进士十六韵

词翰今时盛艰难絶调孤相逢在南浦高卧复东湖客久登临尽才多着作殊雄文搜要妙别曲寄欢娯贾董生相并邹枚誉不诬【君与董文友龚介眉有合刻】飞腾淹旅食歌醉失穷途隋苑吹箫夜西陵卖酒垆【先是同游淮扬武林】赋成追鲍照梅落问林逋晓日山空翠春云树有无风华倾坐客朴野许潜夫忆别三江远怀愁双髩枯青枫寒皁岭黄菊泛洪都闻道深嗟晩全身或藉愚烟波心浩荡驿馆迹踟蹰执耳慙勍敌窥班敢大儒题诗当缟带斯道未榛芜

