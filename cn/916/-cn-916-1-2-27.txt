【附·楚聘歌】

〖《诗纪》云。一作大道歌。〗

〖《孔丛子》曰：楚王使使奉金{敝巾}聘夫子。宰予、冉有曰：夫子之道。至是行矣。遂请见。问曰：太公勤身苦志。八十而遇文王。孰与许由之贤。子曰：许由独善其身者也。太公兼利天下者也。然今世无文王。虽有太公。孰能识之。乃歌曰：〗

大道隐兮礼为（《书钞》作有。《御览》同。）基。贤人窜兮将待时。天下如一兮（《孔丛子》无兮字。）欲何之。（○《孔丛子》记问篇。《书钞》百六。《御览》五百七十一。诗记前集一。）

