文同　中梁山寺

台殿晻暧山嶕峣，云霞鲜明天泬寥。

侧身下望厌尘世，安得羽翼凌九宵。

文同

文同　中梁山寺

烟峦彩翠霜林红，层楼复阁云雾中。

襟怀太爽睡不得，一夜满山铃铎风。

文同

文同　中梁山寺

群峰南北争嵯峨，如泻大壑翻众波。

爱之欲把入图画，世无好手将奈何。

文同

文同　中梁山寺

上方梯磴绕岩头，谁就孤高更起楼。

直望汉江三百里，一条如线下洋州。

文同

