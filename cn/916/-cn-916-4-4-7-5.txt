【由庚】

〖由庚。万物得（《诗纪》无得字。）由其道也。〗

荡荡夷庚。物则由之。蠢蠢庶类。王亦柔之。道之既由。化之既柔。木以秋零。草以春抽。兽在于（李善本《文选》作在。）草。鱼跃顺流。四时递谢。八风代扇。纤阿案晷。星变基躔。（六臣本《文选》注云。五臣本作星躔其变。）五纬（李善本《文选》作是。）不愆。（李善本《文选》作逸。）六气无易。□□我王。绍文之迹。（○《文选》十九。《诗纪》二十三。）

