和彭羡门编修偕悔庵忍庵华隐诸同年夜集寓斋之作时壬戍除夕前二日

素交简易共心期小坐偏宜岁晏时比舍客过常步屧趋朝髩改渐成丝书多闲许披帷借路近归从把炬迟三径逢迎元我辈风流应遣後人知

二

老嗔岁短恨更长苦忆梅花傍酒香夜煖一冬无雨雪官寒五载饱风霜简编送日生涯薄车马看人底事忙永夕偷闲差不恶尽拚清话旧山堂

