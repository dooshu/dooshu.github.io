190　鄉飲酒言三終　燕禮謂周南召南爲鄉樂　笙詩管詩無辭


鄉飲酒：「升歌三終，【原注】鹿鳴、四牡、皇皇者華。笙入三終，【原注】南陔、白華、華黍。閒歌三終，【原注】歌魚麗，笙由庚；歌南有嘉魚，笙崇丘；歌南山有臺，笙由儀。合樂三終。」【原注】周南關雎、葛覃、卷耳；召南鵲巢、采蘩、采蘋。周南、召南，燕禮謂之鄉樂，閻按：「周禮磬師謂之燕樂。」亦曰房中之樂。大射，歌鹿鳴三終，【原注】鹿鳴、四牡、皇皇者華。管新宫三終。【原注】其篇亡。笙詩無辭，則管詩亦無辭。【原注】左傳：「宋公享昭子，賦新宫。」則新宫有辭。





第四册





困學紀聞注卷六


