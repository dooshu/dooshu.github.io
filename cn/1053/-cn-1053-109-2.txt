马先觉　乐庵李先生居南床论张同知不行挂冠而归赋二诗为寿

高人摆尘韟，厉俗非小补。

朝来漉酒巾，谈笑易珪组。

百年全始终，一节照今古。

回首声利场，车轮正旁午。

马先觉

马先觉　乐庵李先生居南床论张同知不行挂冠而归赋二诗为寿

闻健即收身，归耕躬馌饷。

诗中句堂堂，床头春盎盎。

寒花晚更香，霜节老益壮。

相对无俗情，端的羲皇上。

马先觉

