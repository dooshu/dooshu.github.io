○钱勖词

二十年前，见余友钱揆初［勖］虞美人词云：“莺魂蝶梦凄迷甚。瘦到梨云影。一番风雨一番晴。有蘼芜，绿遍短长亭。惜花爱傍花阴立。花落人知惜。惜无人惜惜花人，依旧空闺，寂寞度芳春。”爱而录存，久不复省。君旋举乙卯京兆试，官中书，以军功擢知府。乙丑春余归省松楸，於李伯师［鸿章［苏城节署匆匆一晤，拟索其词稿未果。方谓重见有日，未几君故，闻之怃然。幸前词未饱蝉肠，虽非全豹，足见一斑。

