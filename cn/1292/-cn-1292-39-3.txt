◇　□赋

季夏庚子，思道静居。爰有飞□，集我屋隅。异物之来，吉凶之符。观之欢然，览考经书。在德为常，弃常为妖。寻气而应，天道不逾。昔在贾生，有志之士。忌兹□鸟，卒用丧己。咨我令考，信道秉真。变怪生家，谓之天神，修德灭邪，化及其邻。祸福无门，唯人所求。听天任命，慎厥所修。栖迟养志，老氏之畴。爵禄之来，只增我忧。时去不索，时来不逆。庶几中庸，仁义之宅。何思何虑，自令勤剧。

（《孔丛子·连丛》上，又见《艺文类聚》九十二、《御览》九百二十七。）



