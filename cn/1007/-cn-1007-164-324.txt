张栻　叶夷中屡以书求予记敬斋予往年尝为亲旧为记及铭矣今独成两绝句寄

聪明用处翻多暗，机巧萌时正自痴。

若识圣门持敬味，临深履薄更何之。

张栻

张栻　叶夷中屡以书求予记敬斋予往年尝为亲旧为记及铭矣今独成两绝句寄

向来屡着敬斋语，天恐多言意未明。

今日报君惟一句，工夫端的贵躬行。

张栻

