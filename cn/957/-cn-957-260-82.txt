王义山　挽溪园周知郡

英英玉立已班行，地位如何不庙堂。

久合飞腾上华要，只缘抱负太刚方。

阶庭竞秀夸诸少，衣钵先传属长郎。

最是一家古三代，棣华今尚有余芳。

王义山

王义山　挽溪园周知郡

记得年时试别头，得君引我上瀛洲。

当场独步眇余子，好手先拈第一筹。

锦水曾寻香戟梦，洪崖去伴赤松游。

瓣香遥致生刍敬，渺渺螺川涕泗流。

王义山

