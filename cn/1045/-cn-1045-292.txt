王洋　器孀嫂

文章夫子才难尽，孝弟人言报自赊。

四事先生俱擅世，一涂后裔不传家。

岁当丰暖偏寒馁，朝正欢娱独叹嗟。

报施若教长似此，几人守道不回邪。

王洋

王洋　器孀嫂

双眼失明二十载，一身病臣四周年。

俱生孤女眼前死，诸御四儿姑幸全。

偏历人间真苦恼，略无身后好因缘。

静思四十六年事，一梦三生业梦圆。

王洋

