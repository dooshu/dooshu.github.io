廖行之　和前韵

有赋为招隐，无文可送穷。

郢歌应寡和，齐瑟自难工。

好在南山雾，高眠北牖风。

此心奚所得，要与古人同。

廖行之

廖行之　和前韵

久雨送春晚，倦游怜客穷。

不因人事谬，安得诗篇工。

莺语唤昨梦，鸡声惊晓风。

此时无好句，愁绝有谁同。

廖行之

廖行之　和前韵

诗原渺万顷，衮衮来无穷。

定应游戏尔，岂事雕琢工。

三章见囊颖，一读清头风。

贫儿获兹富，往往至宝同。

廖行之

