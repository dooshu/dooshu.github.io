【太上皇老君哀歌七首】

三十六宫主。太上皇老君。哀愍下世士。垂神教世贤。子欲修冥福。先当体窈冥。生时得尊贵。不如过去荣。仙驾龙车。（此句缺一字。）迎子游清天。上登金楼殿。坐卧虚空间。行则飞仙从。威仪上柱天。朝登天东头。暮到於天西。戏乐九天外。纵意极周旋。□丘使役百鬼。总统於万金。（○《老子》化胡经十。）

吾哀世愚民。不信冥中神。恃力害良善。不避贤行人。驰马骋东西。自谓常无前。善恶毕有报。业缘须臾间。神明在上见。遣使直往牵。从上头底收。系著天牢门。五毒更互加。恶神来克侵。口吟不能言。妻子呼仓天。莫怨神不佑。由子行不仁。（○同上）

吾哀时世人。不信於神明。先人与种福。子孙履上行。衣厚饭得饱。灾考不到门。口气头嘘天。自谓常终日。看师真辽然。得病叩头请。外恭心不敬。神明以知人。三魂系地狱。七魄悬著天。三魂消散澌。五神不安宁。伺命来执宰。丞相踏地□。左神不削死。右神不著生。生神不卫护。煞神来入身。或患腰背痛。或患头目疼。百脉不复流。奋忽入黄泉。天门地户□。一去不复还。（○同上）

吾哀世愚人。不信冥中神。生时不恭敬。死便亻赏罪缘。典官逐後□丘。牵北走东西。抱沙填江海。负石累高山。白日不得食。夜分不得眠。朝与杖一百。暮与鞭一千。不堪考对苦。卖罪与生人。两两共相牵。遂至死灭门。皆由不敬道。神明考□□人。何不敬真神。生死得□天。生荣死者乐。生死得（原重得字）蒙恩。（○同上）

吾哀时世人。不信冥中神。一门有十息。纵意行不仁。神明鉴无外。终不滥煞人。或夭华秀子。或夭妙少年。门崩户以坏。学者如浮云。死亦不脱岁。悲哭仍相寻。妻子沉堙澌。一身孤独存。呼天天玄远。呼地地亦深。不能自怨责。各道怨师尊。虽欲思善道。十子不复还。（○同上）

吾告时世人。修道宜殷勤。恩亦不虚生。神明必报人。昔有刘仲伯。精诚於道门。勤恶使从善。岁会集群贤。香火日夜勤。亦能感仓天。命尽应当死。众神与表天。三魂飞杨澌。七魄入死星。右神削死藉。左神著生名。伺命来极济。左相踏地□。普告二十狱。拔出仲伯身。三魂还复流。七魄还入身。血脉还运转。百节方更坚。面目更端严。肉骨更鲜明。死臣三七日。寝尸还更生。（○同上）

吾告时世人。□骨不别真。闲时不共语。急便来求人。死者如流水。去者如浮€。秦川屯军马。中庭生□榛。百中不留一。到思吾本言。何不学仙道。人身常得存。（○同上）

