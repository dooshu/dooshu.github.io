答叶季允懋斌见赠　四首


平生风义柳堂门，雄直依然粤派存。谁料南荒柔佛国，听松庐更有诗孙。季允，为柳堂弟子。有私印曰“听松庐诗孙”。

万里飞腾志未乖，海山苍莽遣吟怀。他年岛国传流寓，诗屋人寻豆腐街。季允所居。

廿载风尘粤客装，公山远郁苍苍。自来海外称诗老，更望佗城作故乡。

劳赠才人绝妙词，天涯有客遍搜奇。独怜荒峤来相语，绝少韩陵一片碑。南洋诸岛国，山多前御制碑文，惜无考古者一搜访之，亦犹海外名士，中原人多不知之，可叹也。





