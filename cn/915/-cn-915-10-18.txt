◎徐伯阳

伯阳、字隐忍，东海人。梁中大通中、对策高第，补河东王国右常侍、东宫学士，临川王墨曹参军。大同中、出为侯官令。侯景之乱，浮海至广州，依萧勃，勃败，还居吴郡。天嘉中，为晋安王侍读，除侯安都司空记室参军。宣帝时，除新安王镇北记室参军、兼南徐州别驾，带东海郡丞，历临海王限外谘议参军，复为新安王镇右谘议参军，太建十三年卒。

