【入西塞示南府同僚诗

】

露清晓风冷。天曙江晃（《诗纪》云。一作光。）爽。薄云岩际出。初月波中上。黯黯连嶂阴。骚骚急沫响。回楂急碍浪。群飞争戏广。伊余本羁客。重暌复心赏。望乡虽一路。怀归成二想。在昔爱名山。自知欢独往。情游乃落魄。得性随怡养。年事以蹉跎。生平任浩荡。方还让夷路。谁知羡鱼网。（○本集二。《诗纪》八十三。）

