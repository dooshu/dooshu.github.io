▼施君眠云堂（君字可堂，眠云其号也。）

古弁一高士，白云与之俦。

性懒复好眠，招云宿林丘。

下云作簟席，上云作衾裯。

云去稍舒膝，云来正蒙头。

平生无心梦，雨云两悠悠。

自言眠云乐，世无一可侔。

浩然身欲飘，若乗无倪舟。

朝至乎帝乡，夕返乎仙洲。

宁知日月旋，但觉乾坤浮。

天鸡呌不醒，窅窅空岩幽。

我观山川气，出入不可求。

或逐鸾鹤翔，或从蛟龙游。

或为风伯驱，狼藉不得收。

或遭雨师怒，奔走无能休。

小生肤寸间，大覆遍九州。

变化实多状，欲筭苦费筹。

奈何一室中，尔独解使留。

我行尘务区，愿岀久未由。

举足常防危，开眼即见愁。

不如闭户眠，往寻孔与周。

愧无山巾缘，云肯相从。

不惟当去从尔，一梦三千秋。

