○論虜情疏 【 虜情】

昨譯出瓦剌番文一道、令臣等詳議以聞、觀其語意、專在求討使臣、以為久遠和好、彼雖譎詐、未保其終然始則奉送　上皇、今又還我制使、虜使絡譯乎道駝馬迭貢于廷、其歸向之誠、悔過之善、亦有不可誣者、夫厚往薄來、致治之常經、今彼使再來、此不一報、似非所謂厚柔遠也、往年土木之事、為臣子者罔不痛心切齒、　皇上所以拳拳宵旰不能忘也、然在邊無儲積之素。在野有奔亡之憂。所謂將軍有生之樂、士卒無死之心者也。邇者邊報稍息。無一人敢言戰者。甚至張惶失措。此係國家安危之大計。伏望　皇上愍邊境之艱難、生民之困苦、仰惟宗社付託之重俯詢遠人歸化之誠、量遣使臣、往伸和好、仍敕在京總兵等官、操練軍馬、修???方?器械、嚴切守備、庶得在彼無可執之詞。在我有預為之計。

