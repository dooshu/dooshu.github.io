23.蓴

一名茆，一名锦带，一名水葵，一名露葵，一名马蹄草，一名缺盆草。生南方湖泽中，最易生。种以水浅深为候，水深则茎肥而叶少，水浅茎瘦而叶多。其性逐水而滑，惟吴越善食之。叶如荇菜而差圆，形似马蹄。茎叶色，大如箸，柔滑可羹。夏月开黄花，结实青紫，大如棠梨，中有细子。三、四月嫩茎未叶，细如钗股，黄赤色，名稚蓴，又名雉尾蓴，体软味甜。五月叶稍舒，长者名丝蓴。九月萌在泥中，渐粗硬，名瑰蓴，或作葵蓴。十月、十一月名猪蓴，又名龟蓴，味苦体涩，不堪食。取汁作羹，犹胜他菜。味甘寒无毒。治消渴、热痹，厚肠胃，安下焦逐水，解百药毒并蛊气。

【诠释】

蓴，即莼菜，又称蓴菜，系睡莲科多年生草本，生江南地区浅水中，学名Brasenia schreberi。叶椭圆形，如楯状，有长叶柄。茎与叶之背面分泌一种透明沾液。夏季抽生花茎，花小，暗红色，萼3片，花冠3瓣，嫩叶供食用。《本草》云：“蓴生南方湖泽中，唯吴越人善食之。春夏嫩茎未叶者名稚蓴，叶稍舒长者名丝蓴。”晋张翰入洛，见秋风起思故乡吴中蓴菜及鲈鱼脍，故后人谓思乡曰“蓴鲈之思”。

〔一〕

