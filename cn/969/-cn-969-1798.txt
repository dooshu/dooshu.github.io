刘克庄　杂兴六言十首

羹墙如见尧在，讴歌皆之启贤。

至行冠冕万世，通丧缟素三年。

刘克庄

刘克庄　杂兴六言十首

史事十羊九牧，古音百鸟孤凰。

前召南塘视草，后起秀岩提网。

刘克庄

刘克庄　杂兴六言十首

直翁寿甫逾八，叔方年不及希。

即今高冢麟卧，何时华表鹤归。

刘克庄

刘克庄　杂兴六言十首

昔从西山授业，屡言后村当仁。

伯纪盖同学子，履常真对掌人。

刘克庄

刘克庄　杂兴六言十首

重来已白发老，独断擢紫薇郎。

雅量虽惭子固，热情不倩君房。

刘克庄

刘克庄　杂兴六言十首

小臣素著狂直，先皇数奖忠嘉。

叩额有厚伦疏，断腕无起复麻。

刘克庄

刘克庄　杂兴六言十首

穆陵圣学高妙，词臣绝企清光。

大典册多贴改，小字本通商量。

刘克庄

刘克庄　杂兴六言十首

希夷一睡一月，惜哉肘后不传。

拥破衣裘待旦，听残更点如年。

刘克庄

刘克庄　杂兴六言十首

一老遂开九秩，诸贤多入八哀。

扶起风前玉树，吸空月下金罍。

刘克庄

刘克庄　杂兴六言十首

吾犹及见诸老，今谁可寄斯文。

有杰材怕寻斧，无妙质可受斤。

刘克庄

