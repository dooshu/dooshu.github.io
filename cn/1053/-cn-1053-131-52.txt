毛滂　对雪二首

玉京咫尺不应疑，龙凤交横舞屡僛。

素色可能粧粉并，真香直到齿牙知。

珠楼先晓月未落，瑶草自春天亦私。

千里一裘谁有样，邹郎吹律为薰之。

毛滂

毛滂　对雪二首

空庭白凤舞毰毸，扑帟窥帘去却回。

柳絮似将春色到，梅梢不认月华来。

轻盈舞殿三千女，缥缈飞天十二台。

定有仙人来种玉，蓝田归计少徘徊。

毛滂

