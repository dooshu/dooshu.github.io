◇奏记御史中尉元匡

道穆生自蓬檐，长于陋巷。颇猎群书，无纯硕之德；尚好章咏，乏雕之工。虽欲厕影髦徒，班名俊伍，其可得哉？然凝明独断之主，雄才不世之群，无藉朽株之资，救人屠钓之下，不牵暗投之诮，取士商歌之中。是以闻英风而慷慨，望云路而低徊者，天下皆是也。若得身隶绣衣，名充直指，虽谢周生骑上之敏，实有茅氏就镬之心。（《魏书·高恭之传》）

