刘宰　挽袁洁斋侍郎三首

国脉关吾道，邦基倚尽臣。

忠言炳著蔡，劲节挺松筠。

岁晏名逾重，山颓迹遽陈。

光明如皦日，千载自常新。

刘宰

刘宰　挽袁洁斋侍郎三首

成已宁遗物，存心不外天。

典刑高一代，源派续诸贤。

实理元无妄，斯文更有传。

泽流江汉远，奎壁映魁躔。

刘宰

刘宰　挽袁洁斋侍郎三首

讲学元无倦，繙书老更勤。

能令神气王，直互死生分。

玉折经纶具，星垂翰墨勋。

凄其知已地，洒泪湿寒云。

刘宰

