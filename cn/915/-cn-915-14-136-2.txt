◇奏劾卢恺

房恭懿者，尉迟迥之党，不当仕进。威、恺二人，曲相荐达，累转为海州刺史。又吏部预选者甚多，恺不即授官，皆注色而遣。威之从父弟彻、肃二人，并以乡正徵诣吏部。彻文状後至而先任用，肃左足挛蹇，才用无算，恺以威故，授朝请郎。恺之朋党，事甚明白。（《隋书·卢恺传》，何妥与苏威不平，奏威阴事。恺坐与相连，上以恺属吏。宪司奏恺。）

