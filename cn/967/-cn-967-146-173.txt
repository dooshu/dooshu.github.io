李流谦　送崔子渊秘丞出守小益二首

宝峰山下识君初，岂但声华在石渠。

少引三山元咫尺，人生五马不踌躇。

鼎钟事业那能免，丘壑情怀自觉痚。

安得一帆相逐去，故园春雨长新蔬。

李流谦

李流谦　送崔子渊秘丞出守小益二首

晋安幕府总豪英，末至非才愧长卿。

已去化炉金尚跃，更分客袂涕空横。

早催剑栈迎千骑，更借湖山劝一觥。

水自嘉陵流到海，尺书应有故人情。

李流谦

