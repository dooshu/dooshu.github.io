○谢敕秘书省写新翻经论奏

臣闻佛教冲元，天人莫测。言本则甚深，语门则难入。伏惟陆下至道昭明，飞光昱日，泽г遐界，化溢中区，拥护五乘，建立三宝。故得法师当叔叶而秀质，千载而挺生，陟重阻以求经，履危途而访道，见珍珠俗，具获真文。归国翻宣，若庵园之始说；精文奥义，如金口之新开。皆是陛下圣德所感。臣等愚瞽，预此见闻，若海波澜，舟航有寄。况天慈广远，使布之九州，蠢蠢黔黎，俱餐妙法，臣等亿劫希逢，不胜庆幸。

