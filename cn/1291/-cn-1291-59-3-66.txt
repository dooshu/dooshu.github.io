【时人为王符语】

〖《后汉书》曰：度辽将军黄甫规。解官归安定。乡人有以货得雁门太守者。亦去职还家。书刺谒规。规卧不迎。有顷又白王符在门。规素闻符名。乃惊遽而起。衣不及带。屣履出迎。援符手而还与同坐。极欢。时人为之语曰：〗

徒见二千石。不如一缝掖。

（《御览》或作腋。〇《后汉书》王符传。《白帖》二十六。《御览》四百七十四、四百九十五、五百二。《诗纪》八作缝掖。）

