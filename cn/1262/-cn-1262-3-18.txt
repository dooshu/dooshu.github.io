包德怀嫁友人女：

兰溪通判郑瓘温卿，记乡先达包侍郎德怀在京与同乡胡主事文善。主事疾革，往诀，主事止一女以托，侍郎曰诺。既主事与妻相继没于京邸，侍郎抱归其女，嘱其妻育之如己女。后女长，择婿祝氏将嫁。侍郎居与主事相去二十里，其故宅犹在。乃先令人以竹簟分隔其厅事为三间，己处左，妻与女处右，中设主事神位。至日备祭告嫁事，命女拜。已侍郎长号恸哭，然后行聘遣嫁，奁其皆备。(《金华府志》)



