周必大　参政李秀叔挽词二首

忆昨淳熙谨万微，再登耆哲贰繁机。

谋猷入告宸心沃，俊刈旁招物望归。

惠敛十连遗爱远，年开九秩近臣稀。

全名备福公何憾，念旧伤情涕自挥。

周必大

周必大　参政李秀叔挽词二首

十载山林号后豨，三朝钟鼎列前疑。

进贤自许唐师德，持论人推萧望之。

玉立诸郎传素业，金声高弟振清规。

送车远莫陪千两，诔行深惭措一辞。

周必大

