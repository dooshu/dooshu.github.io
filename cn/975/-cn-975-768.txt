欧阳修　雨中独酌二首

老大世情薄，掩关外郊原。

英英少年子，谁肯过我门。

宿云屯朝阴，暑雨清北轩。

逍遥一◇酒，此意谁与论。

酒味正薰烈，吾心方浩然。

鸣禽时一弄，如与古人言。

欧阳修

欧阳修　雨中独酌二首

幽居草木深，蒙笼蔽窗户。

鸟语知天阴，蛙鸣识天雨。

亦复命◇酒，欣兹却烦暑。

人情贵自适，独乐非锺鼓。

出门何所之，闭门谁我顾。

欧阳修

