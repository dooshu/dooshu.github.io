曾巩　静化堂

修檐{左车右献}{左车右献}背成阴，行尽松篁一径深。

好鸟自飞还自下，白云无事亦无心。

客来但饮平阳酒，衙退常携靖节琴。

世路人情方扰扰，一游须抵万黄金。

曾巩

曾巩　静化堂

凛凛风生寄此堂，尘埃消尽兴可长。

朱丝鼓舞逢千载，白羽吹扬慰一方。

已散浮云沧海上，更飞霖雨泰山傍。

谁知万物心焦日，独对松筠四座凉。

曾巩

