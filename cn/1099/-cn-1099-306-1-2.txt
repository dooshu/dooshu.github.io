○上內閣本兵禁止邊方虗報書 【 邊報】

地方殘傷之後、人心惶惶、當事諸臣、正跼踳不寧之時也、其軍機重務、必須詳甚、而武夫輩、際茲用武之時、邊臣習氣任情虗張。雖盡調諸鎮之兵盡括天下之財。尚不足為薊鎮備也。葢止知為兵粮計。而不知為勞費計耳。矧今　聖明在上。明照萬里但恐傳之者過不免聽之者疑疑則畏。畏則嚴嚴則臣下無所措手足矣此係關係之大者。又豈彼輩所能識哉。今日之事、固在於哨。而尤貴於備。近巳行劉漢專差一官在宣大軍門抄報、恐宣大軍門之報尚多含糊、必須遣人於陽和之外、在於貓兒庄清凉寺、大邊一帶墩軍往來通賊、方克哨有實跡、前日咨部欲取趙臣聽用者。葢彼係大同人也。非為其強。特為其報耳。本職受茲重寄、稍有近實者、敢不奏聞、今後仍省諭諸將、凡有傳聞必須查其情。度其理審其勢。偏裨各自傳報每每誇巳之功毀人之短甚弊法也可報者報之而不可報者。亦不必過為傳播以貽憂國者之惑但密邇都下。寧可過於報。不可夫於不報。本職亦難以明文禁之惟在廟堂之上。徐察而審聽之。勿輕信以徵兵斯可矣。

