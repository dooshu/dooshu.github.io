六十二


昔有富家，与一士人有仇。或告之曰：“汝第捐千金，则某之官败矣。”其仇曰：“计将安出？”曰：“今考察期近矣。汝遣人至京师，先腾谤言，多写揭帖于部院投之，乃密侦科道官有素行卑污者，科得一人焉，以五百金赂之；道得一人焉，以五百金赂之。至期谤议上腾，则此两人者，必出而证之曰：‘余亦闻此言，莫须有也。’科道言同，而其过不可解矣。若人之官，尚可保乎？”其仇如言，而士人果败。此可见流言之当察。





