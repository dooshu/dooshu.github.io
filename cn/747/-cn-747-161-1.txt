○茅茨赋

若夫虚寂之士，不以世务为荣；隐遁之流，乃以闲居为乐。故孔子达士，仍遭桀溺之讥；叔夜高人，乃被孙登之笑。况复寻山玩水，散志娱神，隐卧茅茨之间，志想青之外，逸世上之无为，亦处物之高致。

若乃睹余庵室，终诸陋质。野外孤标，山旁迥出，壁则崩剥而通风，檐则摧颓而写日。是时闲居晚思，景媚青春；逃斯涧谷，委此心神。削野藜而作杖，卷竹叶而为巾，不以声名为贵，不以珠玉为珍。风前引啸，月下高眠；庭惟三径，琴置一弦。散诞池台之上，逍遥岩谷之间。逍遥兮无所托，志意兮还自乐；枕明月而弹琴，对清风而缓酌。望岭上之青松，听间之白鹤。用山水而为心，玩琴书而取乐，谷里偏觉鸟声高，鸟声高韵尽相调；见许毛衣真乱锦，听渠声韵宛如歌。调弦乍缓急，向我茅茨集。时逢双燕来，屡值游蜂入。冰开绿水更应流，草长阶前还复湿。吾意不欲世人交，我意不欲功名立。功名立也不须高，总知世事尽徒劳；未会昔时三个士，无故将身殒二桃。

王福

福，高宗时雍州司功参军，坐子勃杀官奴曹达左迁交令。

