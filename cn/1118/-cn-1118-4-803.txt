【公车令】


（西汉）公车司马令省称，隶卫尉。凡入殿由司马门出入，夜间巡逻宫中，天下上书及宫阙有征召事，皆总领之。《汉书·张释之传》：“上拜释之为公车令。顷之，太子与梁王共车入朝，不下司马门，于是释之追止太子、梁王毋入殿门。”《汉书·百官公卿表》上：“卫尉……有公车司马令、丞。”《后汉书·百官志》二《卫尉》：“公车司马令一人，六百石。本注曰：掌宫南阙门，凡吏民上章，四方贡献，及征诣公车者。”　（南朝）公车府令省称。《南史·颜延之附师伯传》：“张奇为公车令。……使奇先到公车。”《南史·武帝纪》：“于公车府谤木、肺石傍各置一函。”





