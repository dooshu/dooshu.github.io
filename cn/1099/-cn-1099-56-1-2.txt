○陵廟事第二疏 【 慈懿合葬祔廟】

該本部會同議得　大行慈懿皇太后、理宜合葬祔廟緣由、會本具題、奉　聖旨、卿等所言、固是正理、但　聖母在上、事有窒碍、朕屢行請命、不蒙俞允、又令內臣往返數次懇請、堅意不許、朕平日孝奉兩宮如一。若因此違忤、致有他虞、豈得為孝、今當於　裕陵左右、另擇吉地、安葬崇奉如禮、庶幾兩全、卿等其體朕意、欽此欽遵、臣等有以仰窺　聖志、既竭忠誠以致送終之孝、又加委曲以承　母、后之命、堯舜孝弟之君、不是過也、臣等今復會同各官議得、天下者、　祖宗之天下、　皇上有　祖宗之天下、謹守　祖宗之成法而巳矣、我國家　祖宗成法、盡善盡美、父子夫婦、各有倫序、是以百年以來海宇奠安、華夷一統、國無異政、家無殊俗、良由此耳、今者合葬祔廟之禮、　祖宗之成法也、而　皇上重以　母后之命、而或置疑其間、尚有未盡、臣等以為　祖宗成法。天下臣民不敢違也。而　先皇帝與　母后繫屬　祖宗之後。尤不敢違。　先皇帝與　母后不敢違也。而　皇上為　先皇帝與　母后之子。為　祖宗列聖繼世承祧之子孫。尤不敢違。今日之禮。稍不合宜。非　先皇帝之心。進規母后是正本之言是　母后之德未盡。　皇上之孝未至。寧獨安乎。　母后者。　先皇帝之所在。　先皇帝者。　祖宗之所在。　母后與　皇上之所以盡心於　先皇帝者。即所以盡心於　祖宗也。　皇上之所以盡心於　祖宗者。是即所以致孝於　先皇帝也。即所以致孝於　母后也。使　母后於　祖宗有賢名　皇上之孝孰大焉使　母后於　祖宗有他議　皇上之孝未至孰甚焉如以為　母后深居禁闈。偶未及此。則曰起敬起孝。曰父有爭子。曰號泣隨之。在　皇上處之而已。如以為　母后有言。堅持不從。則曰尊無二上。曰處親以六義。在　皇上處之而巳。大抵　母后之命。固所當重。而　祖宗之命尤當重。　母后之命固未可違。而　祖宗成法。尤不可違。在　皇上念之處之而已。

