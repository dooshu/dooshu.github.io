◇上勒那跋弥王送太子表

太子在此，实所不知。辛酸诸事，伏想委曲。太子今者已还得眼，即娉鄙女为太子妻，比严办具，臣自卫送。（《贤愚因缘经》：勒那跋弥王生太子，名迦良那迦黎，第二子名波婆伽梨。太子往七宝城，得天女所献如意珠，绀色，名旃陀摩尼。波婆伽梨乘太子眠，取树剌刺眼，盗珠而去。太子匍匐到梨师跋陀国，值牧牛人，为拔刺，与梨师跋王守园。王女愿为其妇，立誓一心尊奉，无有他意。太子亦誓于彼波婆伽梨，无有微恨。誓迄，眼悉明。净勒那王知太子存，勒令梨师跋王，王即表送太子归国。佛告阿难：「彼太子者，今我身是。勒那跋弥，我父净饭王是。尔时妇者，今瞿夷是。波婆伽梨者，今提婆达多是也。」）

