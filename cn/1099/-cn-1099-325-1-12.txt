○請酌减增造?疋疏 【 减增?疋】

伏蒙發下工科都給事中王道成等請酌减織造?疋一本、臣等查得先該承運庫太監孔成等、以賞賜夷人?疋缺乏、題請行南京蘇松浙江等處增織、於內又將上用袍服等項、併請織造、共該七萬三千疋奉聖旨工部知道、今科臣王道成等因見東南地方灾傷重大、民力罷敝、恐加派擾民、故有此奏、臣等看得歲造?疋原有定額。　祖宗朝計一歲所造賞賚諸費。尚有贏餘。至嘉靖年間賞賚無時。每稱缺乏。乃行文於該地方增織。謂之急缺?疋。然亦間一行之。非可為常例者也。今查萬曆三年該庫巳稱缺乏。請於歲造之外。添織九萬有餘。其時以大婚禮重。賞賜浩繁。該部不得巳。欽遵　明旨。設法措處。然聞之各地方庫藏。搜括巳盡。經今四年方得織完。而添織之旨又下。計該庫所開數目。度其所費。非得銀四五十萬不能辦。此索之庫藏。則庫藏巳竭。加派小民。則民力巳疲。况今歲南直隸浙江一帶皆有水灾。頃蒙特恩破格蠲賑。又取回織造太監。罷困之民。方得更生。乃又重復加派。子惠之恩未洽。誅求之令即施。非聖慈所以愛養元元。培植邦本之意也。民窮財盡。賦重役繁。將來隱憂。誠有不可勝諱者。科臣所奏、宜留聖心、臣等看得該庫偶、因三衛夷人賞賜?疋。缺少虎豹一樣服色。及近年北虜俺荅欵貢。歲增賞賚。溢於舊數。故題請添織。以上二項。委不可巳。至於上供御用等項。則近年南京太監許坤、蘇杭太監孫隆織進御前者。巳自足用。不必又取辦於歲造矣。臣等愚見伏乞聖明再諭該庫、查北虜俺荅一宗賞賜。一歲約該幾何。及三衛夷人虎豹服色缺少幾何。照數行該地方添織。即作歲造之數其餘皆可停止。惟復俯從科臣之言、一槩减半織造、其支費銀兩、敕下戶工二部酌處。免復加派小民庶近日蠲恤之旨。不為虛文罷極之民少得蘇息也。臣等職在帷幄、蒙　皇上心膂之寄、豈不知國用浩繁、事在難巳敢、故為節省之言以沽違拂之譽、但事關邦本、不得不為深長之慮。伏望聖慈、宥其愚昧、裁酌施行、

皇明經世文編卷之三百二十五終







