56　不得志修身見於世　楊肩吾議治平


「不得志，修身見於世。」上蔡謝子曰：「天下皆亂而己獨治，不害爲太平。」蜀士楊肩吾曰：「天下雖不治平，而吾國未嘗不治且平者，岐周是也。一國雖不治平，而吾家未嘗不治且平者，曾、閔是也。一家雖不治平，而吾身吾心未嘗不治且平者，舜與周公是也。」【原注】文子符言篇亦云：「不憂天下之亂而樂其身治者，可與言道矣。」

【全云】文子之語稍有病。





