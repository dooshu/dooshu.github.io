○為追冐濫以正國法事 【 邊冐濫】

臣惟異端之害、而佛老為尤甚、洪範之政、而食貨所當先、是以古昔帝王、於佛老之徒、必深惡而痛絕之、惟恐其蠹吾財、妨吾治也、如往年繼曉鄧常恩輩假以方術為名、惑亂　聖聰、虗耗國資、我　孝宗皇帝即位之初、洞察其姦、明正典刑、財產沒官、以故姦回懾伏、邪佞歛跡、日者妖道陳應循、番僧那卜堅參等、本以市井小人、左道進用、夤緣名號、冐濫錫賞、託建齋醮、規取官錢、數年以來、不可勝計、仰惟　皇上德並乾剛、明同離照、遵　先帝之成憲、新繼體之宏規、武廟初年揆地尚多老成公之此疏所以無患將真人高士大國師國師等職事封號、既况查革、印誥玉帶、又復追奪、嚴出入之禁、峻引誘之法、即今朝野歡呼、軍民慶幸、皆以為堯舜文武之聖、復見于今日矣、臣竊謂　朝廷之名器。固所當慎。而庫藏之金帛。亦所當惜。今革奪之典雖行。而給沒之命未下。使彼優游飽煖之域。逍遙輦轂之下。揆法論情。似不可貸。况前項內帑之珍蓄。皆閭閻小民之脂膏。必湏嚴加追治。庶幾痛快人心。臣職司邦計、庫藏之事、亦當與知、乞敕都察院、會同司禮監、吊查內府金銀出入簿籍、但係節年賞賜過、一應金銀財帛等物、俱各照數追出、仍進內承運庫收貯、以備緩急支用、并將各犯係道流者、俱發回原籍還俗為民、係番僧者、俱??虎回原寺、永遠閑住、以後再不許夤緣來京、希求進用如此則國法正而妖邪不得以倖進、賚典公而帑藏不至于虗耗矣。

