○鑄錢議 【 鑄錢】

臣竊以事有不得巳而始為之者、猶必盡視於情之所宜、宜矣終或有窮焉、則亦未免病民而不為便、錢法本歷代初造。中衰之際。財用耗乏不繼姑權宜為之。以稍補塞焉爾。承平之世。財有定取。用有定度。奈何以遽起乎。夫所以遽起者。臣知太倉銀數不充。諸邊饋運不巳也。然其事勢所至。臣恐有五不可者。錢貨之流本以便民若一加禁制無論得失必致紛紛其擾矣使錢禁一出。小民不知上意所在。必相鼓撼。以為將廢歷代所制。市者匿。收者散。相易者不相信得者不以為有。雖散之於上。而下巳疑懼而不受矣。設有他事偶起。朝廷即欲嚴法以驅。能易以用乎。此謂一不可。人居久靜而無所擾。則蠨蛸相雜。人心久安而無所拂。則譎詐相起。百姓逸居無事。朝夕所念。惟財利是急此論本之賈生今以鑄錢號之天下彼肯兀然守禁而不盜鑄者耶盜鑄不巳。則必以法繩之嚴法之際官吏又緣以償憤報怨。民則有死而巳况利之所在。人必趨之示民以利。而又繩其為盜。恐殺者日多。而鑄者日盛也。此謂二不可。况事安於相習。疑生於驟見。諸邊之民。習於布帛銀穀之交。即易使之以金。彼且疾痛不欲以為無用也。今以通於諸邊。有不愕然駭耶。於此固有不可以法相迫之勢矣。然尚無足懼也。使給邊錢糧一切以此用之則大可懼矣北虜犯塞。邊餉匱竭。下運大起。且不足繼。邊鎮給折色無益實用况前此只收銀粟與布無妨於用今易之以錢則能可以不懼乎此謂三不可。且銅炭非常積之物。賦之所取。亦有額限。需之不得。有司必將別為之所。有不緣以求致乎。今民安於無事。奢巧相競。窮乏不充。常賦所入。尚煩縣官嚴限。而不能集。而又益以此哉。此謂四不可。民安而動。則驚惑煩厭。行錢之地。習於舊錢之貴。而新錢之賤。一旦聞以鑄錢行之。則必以新錢不可久用。即使畏法勉從。尚盜鑄之。令殺人繁多。朝廷不忍百姓之死。制錢之禁行革不常故蓄錢者自危而市肆所以紛擾也革新錢不鑄則蓄鑄錢者豈不深以為誤巳也法不行。嚴而使之行。既行而又輒止。竊恐法之不可以示民也。此謂五不可。夫五者之中。三不可為重。而五不可繫治體為尤重。省財足用。自有經略。固不可專於一錢之有無而巳也。此不之巳。時尚得巳。非臣區區所能定論也。謹議、

