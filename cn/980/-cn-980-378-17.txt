释印肃　偈颂五首

应目未尝离左右，扣宗差别风马牛。

迟速不停俱滞学，个裹还须自肯休。

释印肃

释印肃　偈颂五首

议得无心达有心，识心三界自平沉。

可怜迷望无心者，只道无心境不侵。

释印肃

释印肃　偈颂五首

有无俱不到，生灭岂相干。

得者随机应，未达莫颟顸。

释印肃

释印肃　偈颂五首

体得寰中物，忘机自葆光。

老庄言不及，佛祖句难藏。

槁木非成道，灰心岂离忙。

资深无欠少，本有不须忘。

释印肃

释印肃　偈颂五首

南山北岭如父母，张三李四皆佛祖。

随时只个无著相，许你住山一鈯斧。

释印肃

