谢两宫赐路费疏


今日伏蒙圣母慈圣宣文皇太后，以臣蒙准给假，特赐路费银五百两，纻丝四表里。差慈庆宫管事太监李用，恭捧到臣私寓。臣谨叩头祗领讫。

慈恩下逮，行色增辉，宠锡非常，镂肌切感。念欲仰酬夫高厚，唯有俯罄其忠丹。一心永肩，九死奚惜。臣不胜激切仰戴感奋思报之至。

圣母仁圣懿安皇太后，赐路费银三百两，纻丝六表里，谢疏同。

（奉圣旨：览卿奏谢，圣母知道了。礼部知道。钦此。）





