署台南守包君哲臣容旧嘉令也有德嘉人其人士思以诗歌颂之属为先唱包君在嘉予适掌教罗山署南守予又崇　 文主讲也为采舆论属词焉以予嘉人汇以赠包君　三首


九派江流到海清，扁舟琴鹤出专城，汉家本重循良治，海上争传孝肃名。

去蠹秋堂刀笔判，劝蚕春院纺车声。要从凋敝回元气，不独寻常饮水情。

得时能吏太纷纷，舆颂谁知属使君。一片持心如霁月，万家稽首祝慈云。

爱民每慎鱼符下，课士亲将鹤俸分。毕竟老天相报速，包融有子已能文。

天兴父老拜征尘，擢守嵌城圣泽新。生意在胸庭草长，去思满眼县花春。

卖刀龚遂颁宽政，下榻周璆本部民。冷抱千秋心史笔，待书循吏传中人。





