○议迎秋



礼，天子崩，诸侯死，未殡，五祀不行，既殡而行之。鲁宣三年，天王崩，不废郊祀。今圣上统承大位，百揆惟新，宜在睿玑玉衡，以齐七政。立秋，万物将成，杀气之始，其于王事，杖麾誓众，衅鼓礼神，所以讨逆除暴，成功济务，宁宗庙社稷，致天下之福，不可废也。（《晋书·张重华传》，又《十六国春秋》七十三，是月有司议遣司兵赵长迎秋西郊，谢艾以春秋之义，国有大丧，废狩之礼，宜待逾年，别驾从事索遐议云云。）

纪锡

锡仕张天锡，为少府长史。



