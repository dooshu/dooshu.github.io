王柏　冽井

冽彼井泉，莲华斯名。

有美一人，於焉载沈。

会也不二，昊天曰明。

父之我爱，曷慰我心。

王柏

王柏　冽井

冽彼井泉，莲华其号。

有美一人，於焉是蹈。

琴瑟既合，载言载笑。

父母不允，中心悼悼。

王柏

王柏　冽井

有冽彼泉，弦歌之东。

所谓伊人，宛在其中。

我心既得，皇恤我躬。

匪一死之，义之从容。

王柏

王柏　冽井

有冽彼泉，在弦歌内。

所谓伊人，之死靡悔。

人孰不死，我无昧昧。

是心之存，炯千万载。

王柏

