○寺塔记

武宗癸亥三年夏，予与张君希复善继同官秘书，郑君符梦复连职仙署。会暇日，游大兴善寺。因问《两京新记》及《游目记》，多所遗略。乃约一旬寻两街寺，以街东兴善为首。二记所不具，则别录之。游及慈恩，初知官将并诗，僧众草草，及泛问一二上人，及记塔下画迹，游於此遂绝。後三年，予职于京洛。及刺安成，至大中七年归京，大外六甲子。所留书籍，扌前坏居半。於故简中睹与二亡友游寺，沥血泪交，当时造适乐事，邈不可追。复方刊整，才足续穿蠹。然十亡五六矣。次成两卷，传诸释子。

