【大卿】


（唐）诸寺正卿，与少卿相对而言。宋王溥《五代会要》卷一六《大理寺》：“咸通十年二月二十九日，大理少卿刘庆初奏：‘请于法寺置议狱堂。每寺丞断刑狱毕，集大卿、二少卿、二正、六丞、四司直、八评事、十司，于议狱堂参详。”　（宋）九寺正卿，与少卿相对而言。宋邵伯温《邵氏闻见录》卷一八：“康节先公与富文忠公早相知。文忠初入相，谓门下士田棐大卿曰：‘为我问邵尧夫，可出，当以官职起之；不，即命为先生处士，以遂隐居之志。’”宋魏泰《东轩笔录》卷一〇：“光禄卿巩申，佞而好进，老为省判，趋附不已。王荆公为相，每生日，朝士献诗颂，僧道献功德疏以为寿，舆皂走卒皆笼雀鸽，就宅放之，谓之放生。申既不闲诗什，又不能诵经，于是以大笼贮雀，诣客次，搢笏开笼，且祝曰：‘愿相公一百二十岁。’……或对曰：‘……大卿与丞相放生。’”





