▼吴越纪游十五首·谒双庙

维昔天宝末，君王宠奸虏。

雄边委强兵，遗患同飬乕。

叛闻遽西幸，骨肉弃榛莾。

河北二十州，义士谁御侮。

两公起誓众，恸哭告玄祖。

横身遏其冲，江淮保安圡。

孤城无全堞，百战霜月苦。

力穷援不来，囓齿骂益怒。

残兵日饥疲，秋风仆旗皷。

男児不生降，一死寇今古。

故乡有遗庙，俗祭巫屡舞。

丹青网尘中，爽气犹可睹。

嗟今属丧乱，戎马正旁午。

临危肯捐躯，如公未多数。

独立为悲伤，斜阳下寒楚。

