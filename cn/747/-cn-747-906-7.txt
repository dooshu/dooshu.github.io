○请御制三藏圣教序表

沙门元奘言：奘以贞观三年往游西域，求如来之秘藏，寻释迦之遗旨，总获六百五十七部，并以载於白马，以贞观十九年方还京邑。寻蒙敕旨，令於宏福道场披寻翻译，今已翻出《菩萨藏》等经，伏愿垂恩，以为经序，唯希敕旨，方布中夏。并撰《西域传》一部一十四卷，谨令舍人李敬一以将恭进，无任悚息之至。谨奉表以闻。谨言。

