挽联


余生平于诗文，喜性灵语，而恶雕饰，于联句亦然。生平所见寿联、挽联等，殊鲜当意者，意此道或非性灵所能为也。庚子夏，上海妓者陆素娟死，房县戢元丞为之开追悼会，有以挽联属者，为之句云：

此情与我何干？也来哭哭；只为怜卿薄命，同是惺惺。

壬寅游汉口，因吴县沈习之，识谢鑫生，仅一面。鑫生旋卒，讣至，挽以联曰：

与公仅一面缘，竟成千古；累我洒两行泪，望断九泉。

自视尚无雕饰痕。





