偶兴

芳兰滋九畹萧蒿亦旁植威凤翔丹山鸱枭犹接翼雅琴歌南风蛙鸣不容息骊珠媚清川鱼目光激射薰莸岂同器云壤自悬隔咄咄来逼人薨薨止于棘发迹由屠沽操心希桀跖天形固残毁吏曹尝摈斥很羊远刀机黠马委衔策心同溪壑险恶比丘山积天听本聪明神道尤正直当用御魑魅岂令为鬼蜮舂喉鲁阳戈鈎颈子云戟肉委饿虎蹊屍投穷髪北饥鹰砺吻啄猰貐磨牙食魂气絷酆都膏血涂荒碛去草絶本根决疽恣鍼石所居必汚瀦遗种尽刳剔渠魁巳殱殄非类弥?惕稂莠既芟夷善苗渐滋殖君子益知命视履如平昔小人竞革音灭身在漏刻尧民率可封汤网从此释永跻仁夀期共造华胥域

