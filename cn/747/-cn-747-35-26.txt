○禁屠宰敕

道家三元，诚有科诫，朕尝精意，祷亦久矣，而初未蒙福，念不在兹。今月十四日十五日是下元斋日，都内人应有屠宰。令河南尹李适之勾当，总与赎取。其百司诸厨，日有肉料，变责数奏来。并百姓间。是日并停宰杀渔猎等兼肉料食。自今已后，两都及天下诸州，每年正月、七月、十月元日，起十三至十五，兼宜禁断。

