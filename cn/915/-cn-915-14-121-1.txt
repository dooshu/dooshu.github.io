◇内外旁通比校数法序

世之道艺，有浅有深，人之禀学，有疏有密。故寻筹之用也，则兼该大术，其不思也，则致惑三隅。然东夏数法，自有三等之差，西天所陈，何无异端之例？然则先译诸经，并以大千称为百亿，言一由旬为四十里，依诸算计，悉不相符。窃疑翻传之日，彼此异音，指之际，于斯取失。故录众经算数之法，与东夏相参，十十变之，旁通对衍，庶拟翻译之次，执而辩惑。既参隶经诰，故即而叙之。（《释藏》毂二，又云二）

