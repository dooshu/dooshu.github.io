64　李侗論治道四必爲先


延平先生全云：「名侗。」論治道，必以明天理、正人心、崇節義、厲廉恥爲先。

【元圻案】宋名臣言行録外集十一：「李侗早歲聞道，即棄場屋，超然遠引，若無意於當世，然憂時論事，感激動人。其語治道，必以明天理云云。本末備具，可舉而行，非特空言而已。」〇宋史道學傳：「李侗，字愿中，南劍州劍浦人。年二十四，聞郡人羅從彦得河、洛之學，從之累年，授春秋、中庸、語、孟之説。退居山田，謝絶世故，餘四十年。食飲或不充，而怡然自適。」





