○陳愚悃以附餘忠疏 【 庭杖】

遺言凱直真不忘忠敬之義

臣待盡海濱、尋中風疾、手足不仁、口眼失位、遂就醫藥備後事繼聞有西北之報、漕輓供億、恐煩　聖憂、臣受知四朝、敘復起廢者屢屢竟無能久于其位、以宣有微勞、　陛下新政之初、召臣衰以老矣、又無能久于其位、力乞休致、顧蒙　賜敕給役給廩、歲時存問、臣疏辭未允、強顏登受、臣今氣息奄奄、安望久居人世者哉、臣自按察使乞止?帚、巳無起望、附虛壙臣父墓之傍、備納蛻焉、前項致仕　恩典。及身後葬祭、通乞停免以為存歿之安、臣又倣古人遺直遺表之義僣有獻焉、夫議禮如訟見各不同。包而容之德之大也若粉墨大辯恐未足以服其心。伏讀　明詔、仰見天地之大、日月之明、于斯有悔焉、存恤敘復、日候而久未聞也、昔成湯改過不吝、　陛下儷德堯舜、于湯何有哉、伏望　蚤降溫旨以荅幽明、慰人望、臣又聞古者撻人于朝。與眾辱之而已。非必欲壞爛其體膚而致之死也。亦非所以待士夫也。成化時臣及見廷撻三五臣。容厚綿底衣以重氊疊帊。猶床褥數月。淤血始消正德時。逆瑾用事。始啟去衣之端。重非　國體所宜釀有末年諫止南巡撻死之慘。幸遇　新詔收卹士氣始回。不謂又偶有此。臣又見成化弘治間詔獄諸　旨、惟叛逆妖言、強盜好生打著問喇虎殺人打著問、其餘常犯送錦衣衛鎮撫司問、鎮撫奏送法司議罪、中間情重始有來說之　旨、部寺覆奏始有降調之　旨、今一槩打問。無復低昂。恐舊典失查非　祖宗仁厚之意即此二事。似宜循舊臣又見去歲以來舊臣謝遣殆盡、　朝著為空、伏望　聖明留念、既去者禮致、未去者慰留、與數三大臣、時加延接又有碩德重望。如羅欽順王守仁呂袡魯鐸輩。乞引自近以裨　聖德圖　聖政。臣舌梗意長、授書難盡無任懸結愛願之至、

