○答百寮请停大礼表

朕再经播迁，久旷祀，不惟霜露之感，实贻坠失之忧。赖先泽在人，上帝临我，克平大难，再复旧京。朕之失德，非曰能补，旋欲请罪宗庙，展敬郊丘。迫以群情，俟于献岁，今涤牲撰吉，甫及近期，斋心永怀，明发不寐。忽览来表，良深矍然。虽嘉备虑之诚，实乖昭事之意，朕志先定，期於必行，即断来表也。

