○申明茶法奏狀 【 茶法】

查得本部先於景泰五年、為因各處茶商人等、多將舊引、影射私茶、不行銷繳、查照清理鹽法事例具奏該戶部依擬奏　准、出榜曉諭、及行各處廵按廵鹽廵河廵江監察御史監收船料提督洪閘郎中等官禁治搜撿、各批驗所追繳退引等因、已經通行遵守外、今照前項退引、累催不繳、其故盖因批驗所不置簿籍、附寫茶商姓名貫址。或不照茶商路引。聽其冐名開報。或將引繇賣賫產茶地方。轉賣與人。如此欲得的確名籍行追繳引。難矣。况茶貨出山。經過官司。既不從公盤詰。又不依例批騐。縱有夾帶斤重。多是受財賣放。彼何畏憚而不停藏舊引。影射私茶。又如南直隸常州廬州池州徽州、浙江湖州嚴州衢州紹興、江西南昌饒州南康九江吉安、湖廣武昌寶慶長沙荊州四川成都保寧重慶夔州嘉定州瀘州雅州等處、俱係產茶地方、相去前項三批騐所、遠者數千里。近亦不下數百里。若照引內條例聽茶商徑赴產茶府州納課買引照茶於人為便理必樂從誰肯不買引繇公犯茶禁納課遠近不同費用多少因之茶商少利不得不夾帶私茶矣今卻令茶商皆來此三所買引路途窵遠??山王?返不便欲其一一遵依不作前弊亦難矣况批騐所退引。該與截角。今前項三所。郤管賣引。不行批騐照退。名實不稱。有乖職掌。臣等切惟印造茶引鹽引。禁治私茶私鹽。係是　太祖高皇帝舊制。今官不修職。民不守法。茶禁廢弛。一至于斯。若不申明禁約。非淮虧　國家之課程。抑恐壞　祖宗之制度。合無請給　聖旨榜文。通行天下曉諭。今後園戶賣茶。及茶商興販茶貨。造引給繇。與夫批驗納課等項。務要俱遵引繇內條例。數內惟買引一事。免其納錢。只照見行事例。每引一道。納鈔一貫。中夾紙一張。若如此議逕省多矣仍令前項產茶府州斟酌所管地方每歲可出茶貨若干合用引繇若干預先具數差人赴本部關領前引回還收貯出榜召商中買仍要辨騐茶商路引果無許偽。即將其人姓名貫址附簿。將引給與。年終該府州各將賣過前引造冊。就將收過紙鈔。差人一同解繳本部。鈔送該庫交收。紙劄造引。仍具數領關。次年合用引繇。各批騐所如遇茶商經過。務依例逐一批騐。將引截角。如無夾帶。即便放行。若有夾帶。就連人茶。拿送本處官司問理。年終將批騐過客商姓名貫址。幷引數目。及盤獲私茶起數緣繇、造冊申達所轄轉繳本部查考。如有日前停藏舊引。未曾繳到者。榜文到日。限三箇月以裏。赴所在官司告繳。與免本罪。敢有不遵條件。興販私茶者、許廵按廵鹽廵河廵江監察御史監收船料提督洪閘郎中等官、及各該軍衞有司守把關隘人員拿問、挑擔馱載、及引領牙行停藏之家、俱依律治罪、盤獲私茶、幷盤車船頭畜等物俱入官、如將引繇照茶依例批騐截角賣畢。隨將赴往賣所在官司告繳。封送原引衙門通類解部查。銷。如此則職掌定而政務修。法令明而姧蠹息矣。

