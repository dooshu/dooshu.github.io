【石首局】

〖汉第九曲将进酒。改为石首局。言义师平京城。仍废昏定大事也。〗

石首局。北（《诗纪》作比。）墉□堇。新堞严。东垒峻。共表里。遥相镇。矢（《类聚》误作夫。）未飞。鼓方振。竞衔璧。并舆榇。酒池扰。象廊震。同伐谋。兼善陈。辟应和。扫煨烬。剪庶（《类聚》作翦廉。是。）恶。靡馀胤。（○《乐府诗集》二十。《诗纪》九十五。又《类聚》四十二引□堇、峻、振、榇、胤五韵。）

