○复沂州太尊

恭惟台台、才擅国琛。气涵天宝、鲁诸儒之稽古以饬政刑。汉循吏之近民。实原经术。堂厂清风披拂桑麻起色。帘垂夜月歌腾襦袴杨声。葢经济之猷暂展一州如斗大。将优崇之命。即登入座倚云高者也。某猥以庸流。谬当剧地。时逢钱谷紏。计拙簿书鞅掌何以治邑不可急恃德化之旁敷不习为吏视巳成幸典型之在望特荷栽培。戴德与高天并永。每怀奋激。感衷同秋色俱深。况际佳辰。尤怀盛德盈盈白露下怀未托于蒹葭冉冉素光隆贶反贻乎琼玖揣分知惭。抚膺增惧。谨九顿以拜完。容三熏而嗣展。

