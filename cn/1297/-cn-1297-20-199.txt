祭黄帝文第一百九十九

年月日具官某，谨致祭于黄帝之神：惟神天资懿睿，首弄兵戎（一作戌），敷演三才，披攘九极，陶精颐（一作积）粹，嶷立古。虽蹈之不腆，（一作实）伊圣之有作。方今天人合发，夷夏称忠，隐幽于黄屋之尊，告庙起白旄之命。惟神素章元圣，开辟往世，驱（一作驰）逐凶慝（一作逆），揄扬天功，绵历千载（一作祀），光灵不泯。阴垂嘉，以赞我师旅，收辟土地，诛锄鲸鲵，幽明合诚，幸享多福。尚飨。

