○浑鸿胪宅闻歌效白。

（《白》，古歌词名。起于吴地，疑为吴曲。）

翠帷双卷出倾城，（《汉书》：李延年歌曰：北方有佳人，绝世而独立。一顾倾人城，再顾倾人国。）龙剑破匣霜月明。（龙泉、太阿，皆剑名也。晋雷焕得宝剑，入水，化为龙而去。）朱唇掩抑悄无声，金簧玉磬宫中生。（笙有十三簧，象凤之身。《吕氏春秋》曰：尧命夔拊石击石，象上帝玉磬之音，以舞百兽。）下沉秋火激太清，天高地迥凝日晶。羽觞荡漾何事倾？（宋玉《招魂》：瑶浆蜜勺实羽觞。）

