张耒　卧病月余呈子由二首

蔀室悠悠昏复朝，强披庄子说逍遥。

四禅未到风犹梗，九转无功火不烧，

学道若为调鹿马，是身不实似芭蕉。

丹砂赤箭功何有，想听清言意自消。

张耒

张耒　卧病月余呈子由二首

风叶鸣窗已复朝，唤回归梦故山遥。

酒壶暗淡浮尘集，药鼎青荧败叶烧。

闭户独依寒蟋蟀，移床近就雨芭蕉。

雪深更请安心术，长日如年未易消。

张耒

