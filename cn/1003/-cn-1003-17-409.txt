曾几　游姑苏张氏园二首

郭内名园旧所闻，扶携老穉及良辰。

重重碧树深留客，一一华堂极可人。

绿暗池塘初破夏，清和时节尚关春。

恁谁说与沧浪水，早晚芒鞋去问津。

曾几

曾几　游姑苏张氏园二首

雨近黄梅细不闻，破窗夜夜看星辰。

园林如许不行乐，鱼鸟有知应笑人。

盛喜晴天容卜昼，绝怜小坞解藏春。

何妨著我閒田地，坐看垂杨夹广津。

曾几

