送黎媿曾司理奉裁还汀州

翠微楼上推仙吏青草湖边忆故乡山色远穿百粤险滩声曲过九龙长清时无事官应简才子闲居嬾不妨便向东山营别墅莫将华髪对沧浪

学余堂诗集卷三十六







学余堂诗集卷三十七

钦定四库全书

学余堂诗集卷三十七

翰林院侍读施闰章撰

七言律

丁未秋杪觞客李维饶孝亷宅【时行人吴澹庵以使至进士邹程村孝亷徐原一张天民文学徐伯调高阮怀皆客南浦予奉裁解官置酒与诸公别】

归帆不惜系斜曛歌管留欢到夜分北极使星初驻节西园才子乍论文当杯坐对疎篱菊过雨檐低别浦云酒罢明朝各天末尺书那得慰离羣

