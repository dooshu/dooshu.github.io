刘克庄　迎候艮翁二首

问讯江边白首郎，可堪留滞向殊方。

远游定有骚哀郢，新集应添赋吊湘。

得路诸公蛇入宇，去国几个鹤还乡。

与君大生于刘柳，岁晚邻翁约未偿。

刘克庄

刘克庄　迎候艮翁二首

恰则含香文德殿，俄而揽辔祝融峰。

得非麟角惊凡目，或是蛾眉妒冶容。

六丈一勾非恶意，两翁非对少欢悰。

西山北郭多幽事，虽老犹堪撰杖从。

刘克庄

