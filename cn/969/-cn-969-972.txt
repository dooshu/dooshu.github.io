刘克庄　送陈谏议澈赴边幕二首

出久孟邻争吊贺，去迟防墓毕封茔。

枕戈肯把棋消夜，落笔皆夸檄愈风。

乌幕乐哉宾与主，墨行矣孝人移忠。

江东将相俱人杰，早向明时策骏功。

刘克庄

刘克庄　送陈谏议澈赴边幕二首

边邮京递近如何，警报全稀吉语多。

上说君王自神武，下云宰相已安和。

子方盛壮宜乘塞，吾迫龙钟懒出窝。

若谒翘材问村叟，为言颜发转苍皤。

刘克庄

