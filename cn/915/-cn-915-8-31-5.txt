◇难王俭丧遇闰议

厌屈之典，由所尊夺情，故祥缟备制，而年月不申。今以十一月而祥，从期可知。既计以月数，则应数闰以成典。若犹含之，何以异於缟制。疑者正以祥之当闰，月数相县。积分馀闰，历象所弘（《通典》作「私」）。计月者数闰，故有馀月，计年者苞含，故致盈积。称理从制，有何不可？（《南齐书·礼志下》。又见《通典》一百。）

