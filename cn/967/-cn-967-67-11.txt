李昿　伏蒙侍郎见示蓬阁多余暇诗十首调高情逸无以咏歌篇篇实为绝伦一一

秘阁清虚地，深居好养贤。

不闻尘外事，如在洞中天。

日转迟迟影，炉焚袅袅烟。

应同白少传，时复枕书眠。

李昿

李昿　伏蒙侍郎见示蓬阁多余暇诗十首调高情逸无以咏歌篇篇实为绝伦一一

秘阁清虚地，仙材称此居。

心轻万钟录，性乐百王书。

枕上漏声近，窗前竹影疏。

迟来稀见面，高兴复何如。

李昿

李昿　伏蒙侍郎见示蓬阁多余暇诗十首调高情逸无以咏歌篇篇实为绝伦一一

秘阁清虚地，更无闲客过。

身虽纡组绶，心若在烟萝。

架上群书满，阶前败叶多。

知君自得意，其奈万灵何。

李昿

李昿　伏蒙侍郎见示蓬阁多余暇诗十首调高情逸无以咏歌篇篇实为绝伦一一

秘阁清虚地，安然养道心。

无人接高论，遇兴恣闲吟。

笔阁珊瑚架，冠欺玳瑁簪。

苍生待康济，未用忆云林。

李昿

李昿　伏蒙侍郎见示蓬阁多余暇诗十首调高情逸无以咏歌篇篇实为绝伦一一

秘阁清虚地，优贤最得宜。

自持儒者行，偏受圣君知。

道比朱弦直，心无暗室欺。

宗兄虽暮齿，待盾致雍熙。

李昿

