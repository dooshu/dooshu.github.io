○唐故福建观察巡官前侯官县尉东平吕府君权殡记

府君讳沅，字君梦，河东人。祖崇嗣，高尚邱园，不应徵辟。考从之，皇朝左替善大夫。府君性重厚寡言，志於文学而炫耀，尢好神景化之事，虽迫亲故，时或从人，而焚香炼气，常澹如也。与从子某，少同游处，有疏阮之契。洎某出守湘中，府君以山水之乐，远来依憩。不幸遇暴疾，元和五年七月二十二日，终於衡州官舍。於戏！知命之年，未娶无嗣，家童护奠，旅榇单归。追怀平昔，何可胜痛！以其年十月某日，权厝江陵城北某原，以须通岁，归松贾，姑具时日，记於此石云。

