◇琴赋

清飙因其流声兮，游弦发其逸响。心怡怿而踊跃兮，神感宕而忽恍。（《初学记》十六）

四气协而人神穆兮，五教泰而道化通。（同上）

穷变化于无极兮，尽人心之好善。（同上）

遂创新声，改旧用，君山献曲，伯牙奏弄。（同上）

伯牙弹而驷马仰，子野挥而玄鹤鸣。清角发而阳气亢，白雪奏而风雨雪。（《艺文类聚》四十四，《文选·别赋》注，《初学记》十六）

