程公许　祷雪麻仙洞前立春一日湫压县境而雪霰已集连日六化呈瑞以元宵设供

驽怯深惭政理愆。骄阳积擅北风权。

青鸾趣驾宾苍皞，白凤先驱从列仙。

坏是蛰梦离贝阙，裂龟渴饮变琼田。

空餐那有涓埃报，只辦炉薰荐洞天。

程公许

程公许　祷雪麻仙洞前立春一日湫压县境而雪霰已集连日六化呈瑞以元宵设供

阳乌且缓浴虞渊，瑞白春花胜腊前。

台笠看人争播种，扶犁撩我梦归田。

千金何术参医国，十雨从今更问天。

斩驻飚游须净供，元宵未暇宝灯燃。

程公许

