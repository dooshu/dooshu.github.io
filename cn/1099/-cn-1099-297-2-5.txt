○論河道疏三 【 治河】

薛河之水。夙稱湍悍。今盡注于郗山湖。入微山河。以達于呂孟湖。此尚書朱衡經理之績也。惟呂孟湖之南為邵家嶺。黃流填閼。地形高仰。以故秋水時至。翕納者小。而反浸滛平野。奪民田之利。又微山之西馬家橋屬者草創一堤以開運道土及未堅。而時為積水所撼。以尋丈之址。二流夾攻。慮有傾圯。宜鑿邵家嶺。令水由地浜溝出境山以人漕河。則湖地可耕。河堤不潰。而更于馬家橋建减水閘。相旱澇以為啟閉之節。斯通漕之長策也。

