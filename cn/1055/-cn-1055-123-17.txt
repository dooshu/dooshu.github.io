【帝王世次图后序】

修平生于古人书，不轻訾议，至其灼见刺谬，则反复申明，以诏后世，又不惮缕间。尝论之马迁上下千百年以成《史记》，而班固讥其是非颇谬于圣人。迄今考其书，其所褒贬盖多微辞，所以讥切当世，语南意北，使读者自得之，未尝是其所是而非其所非，又何以据其文而讥其谬也？特所编次，多据战国、秦汉间处士游谈不经之说，杂入孔子论定之六经，使金莫辨，泾渭不分，则其所蔽耳。《公羊传》曰：“所闻异辞，所传闻又异辞。”事隔数世，不能以无讹谬，虽《左氏传》犹或未免，况其他乎？如《史记》载卫公子、寿争死，乃据《左传》、《诗传》之文，谓卫宣公纳之妻生寿及朔，朔与宣姜诉于公，公令之齐，使贼先待于隘而杀之。寿窃其节以先，至争死，贼并杀之。先儒信之无疑者。乃考其年代，则宣公十八年纳之妻，而十九年宣公死。然则所谓寿者、朔者，虽孪生，亦俱未周ㄧ，安得有诉、争死之事乎？不特《左氏传》可疑，即二子乘舟之诗，亦不知何为作也。如是者不可枚举，聊附记其一端，使后世知孟子云“尽信书，不如无书”之为至论也。

