复元丹

治水肿。夫心肾真火，能生脾肺真土，今真火气亏，不能滋养真土，故土不制水，水液妄行，三焦不泻，气脉闭塞，枢机不通，喘息奔急，水气盈溢，渗透经络，皮肤溢满，足胫尤甚，两目下肿， 股间冷，口苦舌干，心腹坚胀，不得正偃，偃则咳嗽，小便不通，梦中虚惊，不能安卧。

附子（炮，二两） 南木香（煨） 茴香（炒） 川椒（炒去汗） 独活 浓朴（去皮锉，姜制炒）白术（略炒） 陈橘皮 吴茱萸（炒） 桂心（各一两） 泽泻（一两半） 肉豆蔻（煨） 槟榔（各半两）

上一十三味为末，糊丸，梧子大。每服五十丸，紫苏汤下，不以时。此药世传屡验，未尝示人，其间君臣佐使，与造物同妙，服者自知。要当屏去诸药，一日三服，先次旋利如倾，次乃肿消喘止。盖药能助真火，以养真土，运动枢机，安平必矣。法当禁欲，并绝咸半年，乃不再作。

水肿证治脉例

