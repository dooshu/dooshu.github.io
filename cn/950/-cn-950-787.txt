杨万里　贺皇孙平阳郡王十月十九日生辰

前星炳焕领孙星，环拱中天日两轮。

四叶重光同圣世，千秋佳节近生辰。

本支秀茂且复且，典学熙明新又新。

喜入威颜天一笑，寿觞分赐一枝椿。

杨万里

杨万里　贺皇孙平阳郡王十月十九日生辰

玉历当千运，天潢第一源。

本支尧百世，有道宋曾孙。

接武前星曜，依光太极尊。

年年会庆节，更庆茁兰孙。

杨万里

