聂益我先生七秩寿诗十五韵

三晋多耆旧，先生德业尊。
晚年方注易，少日不窥园。
郭泰名元重，王通道自存。
青箱亲授受，朱凤早腾鶱。
谏草传家学，高风遍国门。
豸冠宜鹤发，鸠杖挟麟孙。
蜡日迎丹箓，元辰启绿樽。
绛人三百纪，柱史五千言。
松菊徵君宅，柴桑处士村。
儒林推伏胜，壸德溯周嫄。
石髓和云煮，金茎绕砌繁。
躬耕依谷口，使节向河源。
欲效三多祝，深惭一顾恩。
万年歌寿考，金石愿无谖。

