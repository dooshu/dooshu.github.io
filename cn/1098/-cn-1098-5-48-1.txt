○己巳仲春恭遇圣驾视学有述

右文?诞教。绳武绍临廱。况值方升运。弥敦化理宗。泰厘方焫燎。更老巳扶筇。午夜千门辟。寅清百辟从。鹄冠森堵雉。虎观合云龙璧水迎瀼露星旄拂曙松明禋馨俎豆。雅乐列笙镛。鸣玉趋函丈。端圭肃礼容。格思来髣髴。盥荐自孚颙。道已综三代。尊能屈九重。神功初洗涤。盛事渐惇庸泗水先河望尼山领岳封垂裳摇玉烛。秉铎振金枞。御极真玄理。陈诗续鼓钟。

【辕文曰真雅颂之遗】

同郡夏完淳存古氏较

皇明诗选卷之九 【终】





