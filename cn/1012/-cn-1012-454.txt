周必大　闻西省赏酴醿芍药戏成小诗奉简泰之侍讲舍人年兄并以丁香橄榄百枚

群玉圈中作主人，紫薇花底会嘉宾。

风光总属程夫子，好念文昌寂寞春。

周必大

周必大　闻西省赏酴醿芍药戏成小诗奉简泰之侍讲舍人年兄并以丁香橄榄百枚

满架冰肌合碧云，翻阶翠袖映红裙。

玉堂只有金沙在，伴直明朝又属君。

周必大

周必大　闻西省赏酴醿芍药戏成小诗奉简泰之侍讲舍人年兄并以丁香橄榄百枚

酒颁挏马莫分甘，金赐麟蹄敢搯尖。

红白赏残堪底用，雨中折赠未伤廉。

周必大

周必大　闻西省赏酴醿芍药戏成小诗奉简泰之侍讲舍人年兄并以丁香橄榄百枚

从来引玉即抛砖，自笔囊空百不堪。

赖得酒酣须茗饮，聊将青子助回甘。

周必大

