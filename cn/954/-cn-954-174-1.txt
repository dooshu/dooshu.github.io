陈诜　和祖择之学士袁州庆丰堂十咏

时丰公事少，笔砚任横斜。

环郭江山秀，人情等物华。

陈诜

陈诜　和祖择之学士袁州庆丰堂十咏

有象阶前景，无声膝上琴。

何劳今郑卫，视听不关心。

陈诜

陈诜　和祖择之学士袁州庆丰堂十咏

穷谷寓形久，惭无问俗方。

文章古刺史，今昔窃馀光。

陈诜

陈诜　和祖择之学士袁州庆丰堂十咏

秽草诛还密，浮萍去又生。

辄污如鉴净，有客若为情。

陈诜

陈诜　和祖择之学士袁州庆丰堂十咏

秀泉开旧甽，初试仰山茶。

寂寂有馀意，池莲三五花。

陈诜

陈诜　和祖择之学士袁州庆丰堂十咏

园涉日成趣，穷诗嬾缀装。

梁间冰雪句，屈指几华长。

陈诜

陈诜　和祖择之学士袁州庆丰堂十咏

洗竹遥出日，流泉到曲池。

可怜波万顷，黾勉对沦漪。

陈诜

陈诜　和祖择之学士袁州庆丰堂十咏

道院今犹古，间中事可书。

鹭鸥驯不去，谁可得亲疏。

陈诜

陈诜　和祖择之学士袁州庆丰堂十咏

登堂方再月，已许庆丰年。

偶继前贤迹，承流颇裕然。

陈诜

陈诜　和祖择之学士袁州庆丰堂十咏

鸿鹄远砫弋，鱼鸟脱池笼。

始觉一无物，方知万事空。

陈诜

