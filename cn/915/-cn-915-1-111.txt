◎鬻熊

鬻熊姓芈，名熊，祝融之後，陆终第六子季连之裔。年九十见文王，文王以为师，至武王、成王、皆师事之。成王大封异姓，会先卒，子熊丽，孙熊狂亦卒，因封其曾孙熊绎于楚，子孙皆以熊为氏。传三十一世四十三君。有《鬻子》一卷。案《史记。楚世家》：「鬻熊子事文王，蚤卒。熊通曰：「吾先鬻熊文，王之师也。蚤终。」」而《鬻子》书言年九十见文王，而有武王问、成王问，及康叔封卫事，计其年宜过百一二十，则蚤卒蚤终，谓不及受封先卒耳非不寿之谓也。

