【镜台】

玲珑类丹槛。（《初学记》作楹。）苕（本集作□。《初学记》作迢。）亭（《御览》作孤高。）似玄阙。对凤悬清（本集误作倩。）冰。（《初学记》作临清水。《御览》同。）垂（《御览》作乘。）龙挂明月。照粉拂红妆。插花理（玉台作埋。）云发。玉颜徒自见。常畏（《御览》作畏见。）君情歇。（○本集五作咏镜台。玉台新咏四。《初学记》二十五作咏镜台诗。《御览》七百十七。《诗纪》六十一。）

