◇日蚀考负议

史官不务审察晷度，谨综疏密，谬准交会，以为其兆，至乃虚设疑日，大警外内，其有不效，则委于差晷度，禁纵自由，皆非其义。案《春秋》，昭公三十一年十二月辛亥日蚀，晋史墨以庚午之日，日始有谪，自庚午至辛亥四十二日，日蚀之兆，固形于前矣。此为古有其法，而今不察，是守官惰职，考察无效，此有司之罪。（《通典》七十八）

