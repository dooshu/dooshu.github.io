姜特立　寄方叔

二老论交日，真成百岁期。

同行双野鹤，得意一山雌。

病起怜加饭，书来渴寄诗。

已添新蜡屐，此兴报公知。

姜特立

姜特立　寄方叔

落叶满沧湾，坠露湿疏柳。

幽人晓无事，杖策经林阜。

忽焉若有省，怀此山中友。

便欲借风翰，翩翩插双肘。

姜特立

姜特立　寄方叔

懒过醒心亭，无人作伴行。

禽鱼皆命侣，松竹亦同声。

只作留时意，那思别后情。

连宵怀晤语，心恻未能平。

姜特立

