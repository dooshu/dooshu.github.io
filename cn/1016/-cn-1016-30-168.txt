杨公远　生朝

浮生四十自今朝，一味清閒宿分招。

山在笔端长不老，雪於鬓里幸相饶。

有时得句难缄口，无事干人懒折腰。

多谢梅花为我寿，年年先放小溪桥。

杨公远

杨公远　生朝

初度今朝四二年，头颅堪笑尚依然。

故庐仅有三间月，负郭曾无二顷田。

雅淡生涯图画里，清新吟思竹梅边。

焚香只祝吾亲健，此外穷通付老天。

杨公远

