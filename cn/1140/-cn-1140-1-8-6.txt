祷雨朝天宫文

伏惟天以好生为心吏以恤灾为职敢谓有求之必获窃恃居高而听卑今者湖西大旱五旬徧祷羣望虽微沾涓滴而无救焦枯巫祝无功筮龟既厌是用无所告诉仰首呼号天灾流行或当悯兹瘠土官吏失职犹冀哀我惮人况水旱洊饥所忧者丧乱夏苗既槁所望者秋禾愿及数日之间大沛盈尺之雨若果灾由吏召则毋移祸及民民之死生迫在呼吸某等无任激切惶悚之至

