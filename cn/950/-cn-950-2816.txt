杨万里　族人同诸友问疾二首

老无星事可营为，政是长闲好病时。

两脚倦行赢得坐，一生欠睡顿还伊。

梦闻有客欣然起，儿道勤翁乃尔痴。

抵掌縰谈天亦笑，此身安否更曾知。

杨万里

杨万里　族人同诸友问疾二首

摩诘沉痾未易排，文殊一问失妖灾。

老夫何幸君贤集，倒屣出迎双眼开。

语造极时全愈了，病知客去即重来。

呼儿细拣新书策，体不佳时看一回。

杨万里

