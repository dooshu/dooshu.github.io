○修身篇

荧魂旷枯，糟莩旷沈。レ埴索涂，冥行而已矣。

注云：荧，明也。荧魂，司目之用者也。“糟”当为“精”，莩如葭莩之莩，目精之表也。言魂之荧明，旷久则枯；精之轻浮，旷久则沈。不目日月，目之用废矣，以至于索涂冥行而已矣。（司马光曰：修身而不由圣人，则为弃人矣；视物而不见日月，则为弃目矣。）

又云：“糟”当为“精”，言盲蒙之患，神光久旷则枯，目精久旷则沈，于是以杖レ地而求路，冥冥然行矣。（此即面墙之论。）

