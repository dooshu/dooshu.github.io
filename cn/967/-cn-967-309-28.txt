李至　依韵奉和来篇

闲书闲画满芸香，卧读行看固是常。

天为苦吟终借□，帝怜多病不教忙。

泥封法醖醅犹嫩，茶煮颁冰味更长。

一榻清风兼好献，可能来此就侬尝。

李至

李至　依韵奉和来篇

红尘赤日欲相燃，赖向蓬丘少事牵。

明月动摇纨扇室，乱云重叠火□天。

幽屏看雪思寒景，小簟横风恋昼眠。

安得心源凉似水，虎溪遥羡老僧禅。

李至

