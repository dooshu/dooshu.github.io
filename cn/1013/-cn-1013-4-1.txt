周邦彦　楚村道中

林栖野吸散鸦群，极目风霾乱日曛。

短麦良良乾忆雨，远峰黯黯细输云。

愁逢杂路寻车辙，赖有高林出酒巾。

辄得问津凡父老，不应看客废锄耘。

周邦彦

周邦彦　楚村道中

族云行太虚，布置初狼籍。

弥缝天四维，俄顷同一色。

雨形如别泪，含恶示忍滴。

泥涂颇翻车，行者自朝夕。

中央成白道，袅袅踏蛇脊。

潺湲冒田水，去作涧底碧。

高林荫清快，渴乌时一掷。

晚休张庄聚，泾草蒙古驿。

往时解鞍地，醉墨栖坏壁。

孤星探先出，天镜小摩拭。

比邻忽喧呼，夜磔鲁津伯。

梦归萱草堂，再拜悲喜剧。

问言劳如何，嗟我子行役。

平明看屋靋，两鹊声啧啧。

果逢南使还，冯寄好消息。

谁秣百里驹，肯税不论直。

周邦彦

