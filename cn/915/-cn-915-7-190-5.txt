◇郊配用牛数议

案郑玄注《礼记·大传》称：「《孝经》郊祀后稷以配天，配灵威仰也。宗祀文王於明堂，以配上帝，配五帝也。」夫五帝司方，位殊功一，牲牢之用，理无差降。太祖文皇帝躬成天地，则道兼覆载；左右群生，则化洽四气。祖宗之称，不足彰无穷之美；金石之音，未能播勋烈之盛。故明堂聿，圣心所以昭玄极；泛配宗庙，先儒所以得礼情。愚管所见，谓宜用六牛。（《宋书·礼志》三，大明五年九月，太学博士司马兴之议。）

