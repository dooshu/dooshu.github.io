郭印　中秋佳月怀杜安行冯当可二首

西风卷尽片云浮，天宇团圆素月流。

玉斧修成三夜景，银盘赛过十年秋。

佳人渺邈心相照，羁客徘徊影共愁。

安得仙娥一招手，驱鸾驾鹤上琼楼。

郭印

郭印　中秋佳月怀杜安行冯当可二首

绝胜寻常三五盈，魄成金气自然清。

烟云敛迹秋空阔，星斗沉光夜色明。

璧堕江心随浪涌，镜飞天面逐人行。

四方万里同清赏，大地今成白玉京。

郭印

