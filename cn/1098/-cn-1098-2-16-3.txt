○赤壁亭宴集谢蒋子胡子

适志在丘林。所嗟婴宦籍。虽偶登岳谣。终尔□霞隔。日来有所期。兰尊荷时哲。虗馆俯江郊。况览豪贤迹。鸣雷轻隔浦。凉风近将夕。游禽属啁啁。落木方戚戚。瑶草未堪赠。佳人徒良觌。远心入洞庭。旷览狭梦泽。事往情弥牵。年衰感易迫。巳悲王子车。终返原生宅。赏心非外慕。怀贤亦屡积。且逐俄顷欢。为君谢行役。

【舒章曰此似康乐而有高疏之气】

