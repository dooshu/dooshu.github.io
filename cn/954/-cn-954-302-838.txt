陈造　再次前韵二首

未说高文锦不如，谈间已胜十年书。

是中我亦潜心久，作者君今举切无。

应俗不堪尘眯自，论交政复棘如须。

独怜儿戏心犹在，更向诗筒较戚痚。







卷47

陈造

陈造　再次前韵二首

解缆征涂一怆神，房陵十舍望西秦。

苦无勋业裨昭代，久分江湖着老身。

三楚上游常定伯，六朝陈迹渺愁人。

不缘挽仰悲凉甚，可博临风得句新。

陈造

陈造　再次前韵二首

仓官尉职贱谁如，终岁区区奉简书。

胜日偷闲须著便，青山有约定来无。

著书聊阁如椽笔，疾恶休张磔蝟须。

好袖新瓢五峰路，碧淙清樾伴萧痚。

陈造

陈造　再次前韵二首

起柁扬帆趁便风，狎鸥惊雁水烟中。

裹香荐彘聊随俗，计日听鸡等自公。

诗句涤愁收一一，酒杯浇别悔匆匆。

与君二纪陈雷契，犹遣时人笑两穷。

陈造

