叶茵　山行

青山不识我姓字，我亦不识青山名。

飞来白鸟似相识，对我对山三两声。

叶茵

叶茵　山行

舍棹入山村，山深树自繁。

短歌田舍乐，长揖野人尊。

苔老云生石，松高月闯门。

不闻名利语，太古一乾坤。

叶茵

叶茵　山行

未了行春债，因哦遣兴诗。

寒多啼鸟噤，路滑蹇驴迟。

久雨红辞树，深林绿授枝。

惊心衰朽日，容易过花时。

叶茵

