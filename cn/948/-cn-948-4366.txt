陆游　幽事绝句

死生归有命，荣悴出无心。

苔井闲磨剑，松窗自斲琴。

陆游

陆游　幽事绝句

矮纸来吴下，长毫出宛陵。

自书霜夜句，持寄剡中僧。

陆游

陆游　幽事绝句

昨夕风掀屋，今朝雨壤墙。

虽知炊米尽，不废野歌长。

陆游

陆游　幽事绝句

烟畦朝斸药，雪涧夜淘丹。

仄径可曾巑，单袍不觉寒。

陆游

陆游　幽事绝句

新传服气诀，旧喜步虚吟。

儿女不难弃，云山何处深？

陆游

陆游　幽事绝句

客生闻吠犬，草茂有鸣蛙。

日昳方炊饭，秋深始采茶。

陆游

