○对大夫祭判

〈有五品祭寝不祭庙，馔用索牛，御史劾於寝则以陋，於馔则以泰，诉云礼令无违。〉

人生最灵，魂变为物。仪陈祭礼，祀分物类；品第有差，等威是列。秩牵朱绶，虽登命於大夫；庙阙丹楹，未为能於孝子。祭寝非约，用牛是泰。俭以Τ下，已阙晏子之节；礼而僭上，更知管仲之罪。兰台孩履虽陈膳，柏署弹违竟持霜。古训是则，今令未裁。且祭寝祭庙，既有秩而分；求牛索牛，岂无故而杀？劾而是诫，诚窒惕而有孚；诉者非辜，终屦校而无咎。

赵光乘

光乘，天宝九载官费县尉。

