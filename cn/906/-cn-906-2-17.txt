晋朝飨乐章


《五代会要》曰：“晋天福四年十二月，太常奏：正至王公上寿、皇帝举酒奏《玄同之乐》，皇帝三饮皆奏《文同之乐》，食举奏《昭德之舞》，次奏《成功之舞》，皇帝降坐奏《大同之乐》。其辞并崔棁等造。”《唐馀录》曰：“天福五年十一月冬至，朝群臣，举觞奏《玄同》，三爵登歌奏《文同》，四爵登歌作，群臣饮宫悬乐作，又奏龟兹及《霓裳法曲》，以须食毕。于时众闻龟兹、法曲，雅郑杂糅，固已非之。明年正旦，上寿登歌，发声悲离烦慝，如虞殡《薤露》之音，观者以为不祥。”





