【刻木】


（宋）狱吏别称。宋王明清《挥麈后录》卷三《王寀为林灵素中伤》：“至狱中，刻木皆出纸求书，且谓辅道曰：‘昔苏学士坐系乌台时，卫狱吏实某等之父、祖。苏学士既出后，每恨不从其乞翰墨也。’”　（明）胥吏或吏掾别称。明沈德符《万历野获编》卷一一《严恭肃》：“二司之吏，投刺书‘藩侍生’、‘臬侍生’，心恨之，无以报。顷得开府（按：指严清任吏部尚书），始核其名，则刻木辈尚有未死者，捕至。”同前书卷一〇《王师竹宫庶》：“辛未庶常之辱吏部掾也，在癸酉之秋。时吉士宋儒者，素与吉士熊登朴有口语，乃谮之江陵，谓殴吏止熊一人，江陵信之。……熊坐降调外任。稍有言其冤者，江陵乃召熊、宋二生面质，始知尽出宋捏造。宋亦遂远贬。何至为一刻木，而修怨吉士三十人！”





