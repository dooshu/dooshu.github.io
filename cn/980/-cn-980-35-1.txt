释道冲　丙辰年别龟峰曹源和尚

葛溪深处定宗纲，一任乾坤大地荒。

但得棒头明似日，可无临济解承当。

释道冲

释道冲　丙辰年别龟峰曹源和尚

拚命来经衜毒家，不尝滴水丧生涯。

尚馀穷相一双手，要向诸方痒处爬。

释道冲

释道冲　丙辰年别龟峰曹源和尚

破袱从东挟过西，何时再上恶钳鎚。

怒雷一吼聋三日，自有怨憎会苦时。

释道冲

