贤仆夫



萧颖士性异常严酷，有一仆事之十余载，颖士每以棰楚百余，不堪其苦。人或激之择木。其仆曰：「我非不能他従，迟留者，乃爱其才耳！」



武公干常事蒯希逸十余岁，异常勤干，洎希逸擢第，干辞以亲在乞归就养，公坚留不住。公既嘉其忠孝，以诗送之，略曰：「山险不曾离马后，酒醒长见在床前。」时人醵绢赠行，皆有继和。主卢钧仆夫



李元宾《与弟书》云：「赖一仆佣债，以资日给其文颇勤勤叙之，而不记姓名。」斋李敬者，本夏侯谯公之佣也。公久厄塞名场，敬寒苦备历，或为其类所引曰：「当今北面官人，入则内贵，出则使臣，到所在打风打雨。你何不従之而孜孜事一个穷措大，有何长进！纵不然，堂头官人，丰衣足食，所往无不克。」敬冁然曰：「我使头及第后，还拟作西川留后官。」众官大笑。时谯公于壁后闻其言。凡十余岁，公自中书出镇成都，临行有以邸吏托者，一无所诺；至镇，用敬知进奏，既而鞅掌极矣。向之笑者，率多投之矣。



