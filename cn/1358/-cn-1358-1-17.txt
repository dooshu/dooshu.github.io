东野诗囚

遗山《论诗》云：“东野悲鸣死不休，高天厚地一诗囚。江册万古潮阳笔，合卧元龙百尺楼。”推尊退之而鄙薄东野至矣。东坡亦有“未足当韩豪”之句。又云：“我厌孟郊诗，复作孟郊语。”盖不为所取也。东野诗如“食荠肠亦苦，强歌声无欢。出门即有碍，论证谓天地宽”？又云：“夜吟晓不休，苦吟鬼神愁。如何不自闲，心与身为雠。”气象如此，宜其一生跼蹐也。惟《登第》云：“春风得意马蹄疾，一日看尽长安花。”颇放绳墨。然长安花，一日岂能看尽？此亦谶其不至远大之兆。

