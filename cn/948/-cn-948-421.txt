陆游　初归杂咏

雪满渔蓑雨垫巾，超然无处不清真。

胸中那可有一事，天下故应无两人。

骑马每行秋栈路，唤船还渡暮江津。

酒楼僧壁留诗遍，八十年来自在身。

陆游

陆游　初归杂咏

齿豁头童尽耐嘲，即今烂饭用匙抄。

朱门漫设千杯酒，青壁宁无一把茅？

偶尔作官羞问马，颓然对客但称猫。

此身定向山中死，不用磨钱掷卦爻。







卷213

陆游

陆游　初归杂咏

八十可怜心尚孩，看山看水不知回。

软炊香甑桃花饭，浅酌清竹尊叶醅。

平地本知多陷阱，群儿随处觅梯媒。

旷怀只待秋风起，十丈蒲帆海上开。

陆游

陆游　初归杂咏

换尽朱颜两鬓皤，流年如此奈君何！

早从学问求开益，晚悟文章要诋诃。

每忆壮游成独笑，间逢老伴亦高歌。

更余一恨君知否，千载浯溪石未磨。

陆游

陆游　初归杂咏

窗下初收剥啄棋，疏帘窣地画阴移。

下岩石润挥毫後，正焙茶香落磑时。

癃老入朝元是错，期年决去已为迟。

天公赋予谁能测，只吝功名不吝诗。

陆游

陆游　初归杂咏

小园五亩翦蓬蒿，便觉人迹间可逃。

尽疏珍禽添尔雅，更书香草续离骚。

药苗可斸携长鑱，黍酒新成压小槽。

老入鵷行方彻悟，一官何处不徒劳！

陆游

