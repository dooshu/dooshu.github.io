陈宓　延平得雪

连年疾疠缘何事，只为天时太暖生。

今日六花初献瑞，定知田里顿身轻。

陈宓

陈宓　延平得雪

丰穰已喜新年瑞，冻馁还思卒岁难。

安得长缣并广庾，为渠千里作衾箪。

陈宓

陈宓　延平得雪

凌晨讼牒如山积，呵手移时为破除。

幸有清溪明似镜，忍休偷眼雪晴馀。

陈宓

陈宓　延平得雪

衍山先自无尘土，更着飞琼细糁看。

可笑一生缘好事，却将衰鬓敌隆寒。

陈宓

