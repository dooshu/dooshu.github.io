释文珦　寄山中友人

闻道幽栖野思饶，径无尘迹草萧萧。

长松架壑因为屋，老榉横溪便作桥。

煮石未须閒水碓。漱流何必弃风瓢。

吾生更爱深居乐，定拟相从不待招。

释文珦

释文珦　寄山中友人

清修二师持远徒，麻衣草座深山居。

心如莲花不着水，身似孤云行太虚。

记得茅堂明月夕，同汲寒泉煮白石。

多年不见拟相寻，秋风落叶迷行迹。

释文珦

