陈棣　次韵梅花四首

得得寻梅已觉迟，凭栏空赋惜花诗。

流传远信人千里，漏泄春工雪一枝。

照水丰容妃子浴，傍山瘦影伯夷饥。

最怜清绝牵情处，月落参横画角悲。

陈棣

陈棣　次韵梅花四首

冻合千林暖未回，一枝先见腊前梅。

寒溪淡月凭谁赏，冷蕊疏香不自谋。

赖有此君为伴侣，略无凡卉作舆台。

欹危百折尖头路，应为多情得得来。

陈棣

陈棣　次韵梅花四首

镂玉凝酥若未匀，南枝仿佛露天真。

横陈月下无双影，占断人间第一春。

屈子浪吟兰畹佩，韩公羞卜杏花雘。

广平见谓心如铁，翻学高唐草赋人。







卷23

陈棣

陈棣　次韵梅花四首

爱花长苦恼天君，政恐因花赋洛神。

江上风霜方破腊，岭头水雪已回春。

帮人远信来千里，浪蕊凡香隔一尘。

天与孤高超世俗，肯将剩馥乞蜂臣。

陈棣

