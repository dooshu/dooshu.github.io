○北虜疏

北虜阿魯台為瓦剌所破、其部落潰散、外惧瓦剌、內畏官軍、不得巳內附、　皇上棄其舊過大霈仁恩、賜以官爵、給之土田、及屋宇器用、鞍馬牛羊等物、雖三代聖王綏柔遠夷之道、何以加此、臣等窃觀此輩狼子野心。強則侵犯邊境。弱則垂首乞憐。今其降者。皆出敗亡之際。困苦無依。假名止?帚順。心實不然。若一槩授之以官。非惟官爵濫及。而亦供億為艱。請自今以後。非率部属及擕家來止?帚者。俱發遣江南衛所管束。以聽征調。

