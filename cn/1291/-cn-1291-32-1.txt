【武德舞歌诗】

〖东观《汉记》曰：明帝永平三年八月。公卿奏世祖庙舞名。东平王苍议。以汉制宗庙。各奏其乐。不皆相袭。光武皇帝扰乱中兴。武功盛大。庙光舞宜曰大武之舞。乃进武德舞歌诗。遂用之於光武庙焉。〗

於穆世庙。肃雍显清。俊乂翼翼。秉文之成。越序上帝。骏奔来宁。建立三雍。封禅泰山。章明图谶。放唐之文。休矣惟德。罔射协同。本支百世。永保厥功。

（〇续《汉书》祭祀志九注。乐府五十二。
广《文选》八。
《诗纪》三。〇此歌广《文选》作汉庙登歌诗。查南《齐书》乐志云：永平三年。东平王苍造光武庙登歌一章二十六句。其辞称述功德云：今此诗仅一十四句。知已经删节矣。）

