崔敦诗　游熙六年端午帖子词　皇后合五首

剪玉菰筒翠，盘金彩缕长。

宫中多燕喜，天下正明昌。

崔敦诗

崔敦诗　游熙六年端午帖子词　皇后合五首

瑞麦登时物，香蒲荐寿祺。

珠囊新样小，蹙就葛覃诗。

崔敦诗

崔敦诗　游熙六年端午帖子词　皇后合五首

鬭草人归午漏徐，宫帘不动玉窗虚。

旋开蕊笈寻仙典，闲点松腴试法书。

崔敦诗

崔敦诗　游熙六年端午帖子词　皇后合五首

蚕馆风清下箔时，六宫□从献丝归。

便教渊室催机织，要及明堂制衮衣。

崔敦诗

崔敦诗　游熙六年端午帖子词　皇后合五首

圣主恭勤少燕游，生衣趁得未明求。

随时但献长生缕，当午犹闲竞渡舟。

崔敦诗

