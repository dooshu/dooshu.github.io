◇太尉箴

天官冢宰，庶寮之率。师锡有帝，命虞作尉。爰叶台极，爰平国域。制军诘禁，王旅惟式。九州用绥，群公咸治。干戈载戢，宿缠其纪。上之云据，下之云戴。苟非其人，攵我帝载。昔周人思文公，而《召南》咏甘棠。昆夷隆夏，伊挚盛商。季世颇僻，礼用不匡。无曰我强，莫余敢丧。无曰我大，轻战好杀。纣师百万，卒以不艾。宰臣司马，敢告在际。（《艺文类聚》四十六，《初学记》十一，《古文苑》）

