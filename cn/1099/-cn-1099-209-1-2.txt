○預陳邊計以備虜患疏 【 預防守足兵粮】

竊念防邊之計。大要有二。數語中樞所宜知其一封疆之臣。彼此相防。不能自處者。必須　朝廷之上。為之力主。其二地方之事。因革隨時。不可懸斷者。必須封疆之臣。自行裁酌。若事當由中處者。不為之處。則往返奏請。坐失事機。不當由中制者。強為之處。則動難遵循。反成文具。臣等待罪本兵、不敢繁文複辭、止以來歲緊關事宜、條議上　聞于該鎮應行者、行令各鎮自行區處、伏乞　聖明省覽、　敕下臣等欽遵施行等因題奉　聖旨、這預陳禦邊事宜、具見用心區處、都依擬行、欽此欽遵備咨行臣議照寧夏即古之朔方、我　朝有其地、初立為府、尋罷置衛謫戍築城、先年胡虜衰微、邊陲靖謐、自弘治十四年、火篩入盜、遺留種落、住牧賀蘭山後、時出侵擾、而套中賊虜又秋則浮水、冬則踏氷、往來為寇、寧夏受患、葢非一日、及查本鎮地方、東自花馬池永安墩起。西至橫城堡黃河岸。大約二百餘里。止以邊墻為限。中間沙鹻低薄。舖墩疏塌。常居其半。自橫城河岸馬頭墩迤北。則有黃河為險。泝流二。百餘里、至鎮遠關。而墻之北。河之東。皆為胡虜之巢穴矣。自鎮遠關河岸至賀蘭山腳。僅有七八里以北為沙漠。乃胡虜往來通衢。先年據此。崇岡峻嶺。建置鎮遠一帶營堡墩臺。森密防守。得控咽喉之地。實助山河之險又北自賀蘭山寧朔墩起。南至中衛岔口墩止。約有五百餘里。但北?雖以山為險。岡阜脊薄。而隘口且多。南?又在黃河北岸。邊墻坍壞。而與賊為鄰。是三面受敵。延袤千里。以實在三萬有餘之兵。拒猖獗出沒不次之虜。臣等職守封疆憂惶莫措近准部咨、條陳款目若地方事務、因革隨時、本鎮可以酌處者、恊和公議行之、其間如火器馬匹、有所不足、牆隘應該增脩邊關在所當復、分布合衝僻之宜、操練得攻守之利、是皆重且大者、逐一隨款詳議、開立前件、條陳上　請裁察、

一千里徵兵、原非得巳、比因山西虜患異常、選調延寧遼固人馬陸枝俱於四月內到邊、至今九月盡始議發回、半年供費、無慮數十餘萬、太倉所積有限、豈能常繼、且兵馬一調。在我則此實彼虗。在虜則避實擊虗。如近日延綏雖幸而成功、深可為鑒、合無將來歲兵馬、備行各該總督鎮廵官、五月以後、各差乖覺人役、出邊遠哨、如果虜欲侵犯本鎮、將該鎮人馬儘力設備、仍查臨境地方果無別警、差人剋期徵調應援、如延綏應援山西、宣府應援大同、寧夏應援延綏、固原應援寧夏之類、大率往來止以五百里為期。其鄰境官員、一聞警報、不必候其移文調取、一面發兵、一面具啟行日期、并軍馬數目、火速奏知、如敢自分彼此、躭誤機聽本部查參、從重治罪、

一切照本鎮三面鄰賊、出沒不常、而戰守異勢、緩急異時、夏秋為備稍易、冬春為備實難、葢以鎮城跨河山之險。上自廣武。下至平虜。中有漢唐二渠。導引河水溉田。東西南北三百餘里。益見屯田之有利於守邊寧夏所稱塞北江南也溝洫沮洳。馳騁未便。兼以關隘謹嚴胡騎難以併進。惟是冬春河凍。及春秋花馬池一帶。以至鎮遠關。往往達賊逼近邊陲。若出兵遠襲。角勝絕漠之外。非計之得也。必以守備為本。不以攻戰為先。故先年建議自六月以後、主客兵馬、約有三萬、會集壓境、分布防守、然守之之道、不過預備粮芻充足繕完墻堡堅固、增置墩臺舖舍、鋒利火藥器械、金鼓旗幟森列、軍士川湧林立、將令刑嚴賞重、而又上下親睦、日相警戒、賊勢大至、則強弓勁弩以射之、鎗銃郎機以擊之、使在我無可乘之隙、在彼有喪膽之阻、旬日之間、胡馬俱困、自將奔突竄伏、此以全取勝守策之要也、又慮犬羊之眾、動號數萬、若如風雨飄忽、併攻不備、入我邊境、斯時斯際、以戰為主、要必先明斥堠、謹嚴烽火、收歛人畜、堅壁清野、隨即分布選練主客各枝兵馬、截其向往、扼其險隘、可列為伍、大陣、各去數里、營壘相望、刁斗相聞、以為犄角之勢、以觀銳惰之氣、賊若擁眾而來。必分兵拒我。彼賊既分。其勢必寡。我軍奮勇大擊。彼必遭挫。彼若併勢來攻。我之別陣。速來應援。賊必不能相顧而敗走。散兵肆掠。我之分布軍馬。又先於山谷村落中。伏精銳以待之。且料散掠之賊。倉皇無所顧慮。寡弱必可征勦。我之兵馬或夾攻以挫其鋒。或出奇以躡其後。或隨機以乘其弊。使散無所掠。聚不能戰。進無所攻。退不能守。旬日之間。自速敗亡。此則良將戰勝之大略也。然邊鎮之道、不外戰守、而熟思過計、可以安邊保民者、有二道焉、以今觀之、沿邊墻內、設有營堡、俱委各衛所指揮千百戶前去管理。守兵更番則人無定志此弊道或數月一換、撥差各衛軍人及新募軍丁前去防守、又名數不足、况在堡之軍、多無室家、旋復迯亡、孰有戀土之心、管堡之官、視如傳舍、每事剝削、皆無固邊之志、為今之計、若查其營堡大小、軍數眾寡、地方緩急遠近。應改為守禦千戶所者。每所足官軍若干員名。必勾擺邊防守之數。如近年改興武營為守禦千戶所、比而行之、將見數年之後、生養蕃息、官軍自為家室計、而守邊無不固者、此亦宋之范仲淹經畧西夏。築一城堡。設兩指揮防守以拒元昊之故智也。又查得近邊營堡、地土廣濶、俱無稅粮、堪以墾闢耕種、中間田坂溝渠河道、又可疏濬積水、以資灌溉。今皆鞠為茂草。所以本鎮草束。不難為備。况近奉　敕諭軍民人等。但有各邊拋荒堪種地土。自來無人開墾者。聽其儘力開墾。定為巳業。永不起科。但在邊官軍人等、未見樂於趨事、葢困極之餘。各堡官軍。緣無定居。所以招之不至。設若官軍各有職業。在邊住守。官為之分撥開墾。又代之出辦牛犋種子。夏秋勤為勸課。使之自食其力。足供一家俯仰之用。凡冬衣布花毛襖之類。必先自守邊官軍給散之將見官軍無不足之家。邊境無不固之處而腹裏亦得以安枕矣。此亦漢之趙充國鎮守金城。充拓營田以實塞下邊氓。坐困先零之舊計也。

一兵糧二事、論者甚多、要之國初俱有定額、延至今日。兵不足。則粮應有餘。粮不足則兵應有餘乃今二者俱乏。當求其故。兵之不足不過迯絕。粮之不足。或由虗費。兵無虗額則武弁何以為自濶之計故清伍以擇將為本放粮之時。止據舊冊。平時未曾清查。按伏之時。止論一枝。臨行未及查點。軍有虗數。故粮有虗費。加以災傷拖欠、祿米增添、益見其不足矣、合無通行將各衛官軍、逐一清查、凡係食粮。人人可以赴敵。凡耗粮之事。如放支按伏之類通行禁革。

