陈造　阅史六首

百战淮西仅奏功，澶渊欲战已平戎。

三纡相绂犹公道，长为莱公羡晋公。

陈造

陈造　阅史六首

公安枯竹本何知，摽表精忠解不私。

应笑神奇甘臭腐，谗锋得意几馀时。

陈造

陈造　阅史六首

树威立敌只商君，俯仰欺诬莽更文。

何事君王自聪哲，三槐五鼎买崩分。

陈造

陈造　阅史六首

帝惜人才几手培，诛鉯盗权媒。

更怜孙息追仇误，忍死龙荒首不回。

陈造

陈造　阅史六首

徐穉申屠晚见机，当时张邴是先知。

冥鸿久矣层霄上，置网弥山漫尔为。

陈造

陈造　阅史六首

平时愤世谢王符，更肯佯狂踵接舆。

须信有心端有累，与君乘木用舟虚。

陈造

