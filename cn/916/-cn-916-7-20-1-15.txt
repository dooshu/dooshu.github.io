【棹歌行】

妾家住（文苑作住在。）湘川。菱歌本自便。风生解刺（《类聚》作榜。文苑云。一作榜。）浪。水深能捉船。叶乱由牵荇。丝飘为折莲。溅妆疑薄汗。沾衣似故湔。浣纱流暂浊。汰锦色还鲜。参同（文苑作伺。注云。一作同。）赵飞燕。借问李延年。从来入弦管。讵（《类聚》作谁。乐府同。文苑、《诗纪》云。一作谁。）在棹歌前。（○《类聚》四十二。文苑英华二百三。《乐府诗集》四十。《诗纪》六十七。）

