【元嘉中魏地童谣】

〖南史曰：宋元嘉二十七年。魏太武帝围汝南戍。文帝遣臧质北救。至盱眙。太武已过淮。自广陵返攻盱眙。就质求酒。质封溲便与之。且报书云。不闻童谣言邪。虏马饮江水。佛狸死卯年。冥期使然。非复人事。尔智识及众岂能胜苻坚邪。顷年展尔陆梁者。是尔未饮江。太岁未卯耳。时魏地有童谣。故质引之云。〗

轺车北来如穿雉。不意虏马饮江水。虏主北归石济死。虏欲渡江天不徙。（○《宋书》臧质传。南史臧质传。《诗纪》五十五。）

