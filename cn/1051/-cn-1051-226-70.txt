洪皓　小亭落成都官有诗次韵以谢

我被儒冠误此身，公缘何事作流人。

琼葩乍折香胜雪，玉版初尝暖似春。

月桂他年应独拍，琼林今日遂重新。

披襟散发无妨醉，况有红妆二八陈。

洪皓

洪皓　小亭落成都官有诗次韵以谢

小亭逼仄仅容身，开宴添樽有主人。

爽垲何妨当九夏，芳菲可惜过三春。

休嗟芍药随风陨，待看癸花向日新。

万里锭来逢一饱，粗胜夫子厄於陈。

洪皓

