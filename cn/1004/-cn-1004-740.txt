张耒　七月六日二首

雨洗秋城碧玉天，暮云吹尽月娟娟。

寂寥谁是清宵伴，只有姮娥最可怜。

张耒

张耒　七月六日二首

月落暗虫啼不休，五更白露晓悠悠。

西风是处将摇落，可但梧桐独报秋。

张耒

张耒　七月六日二首

山川摇落雁南飞，想见横汾鼓吹时。

得意刘郎犹叹老，萧条宋玉故应悲。

张耒

张耒　七月六日二首

积雨空阶生绿衣，幽幽点点弄秋姿。

黄昏楼角看新月，还是去年牛女时。

张耒

