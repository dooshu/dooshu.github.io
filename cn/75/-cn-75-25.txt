第二十五回


蓬莱弱水西

全宋诗：苏轼
苏轼　金山妙高台
我欲乘飞车，东访赤松子。
蓬莱不可到，弱水三万里。
不如金山去，清风半帆耳。
中有妙高台，雪峰自孤起。
仰观初无路，谁信平如砥。
台中老比丘，碧眼照窗几。
巉巉玉为骨，凛凛霜入齿。
机锋不可触，千偈如翻水。
何须寻德云，即此比丘是。
长生未暇学，请学长不死。
https://doosho.com/cn/987/929













