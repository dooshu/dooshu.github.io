○慈谿縣新城建祠記

慈谿建邑、目唐永徽盛時、迨于開元、經營載成、地傍東海、兵革罕至、歷宋建隆皇祐治平之朝、生聚教訓、垂及千齡、土著之民、敦古好義、有勾踐之遺風焉、治安既久、生齒日繁、華采相勝、相沿而至今日、則文以盛、質以漓、州閭鄉遂之民、孰有不談詩書、誦周孔、以文學名當世哉、尊虛文為高致、鄙武事而不為、葢不但慈谿為然也、則又烏聞有意外不常、干戈寇盜之事、足以戕民、而爛溺者哉、嘉靖丙辰四月十有一日、海寇突至、殺掠焚毀、千有餘年之積、一旦蕩然、縣治皆為焦土、先是海上聞有警報、邑人請於官、願築城為預防計。聞之持異議者其家被禍獨酷也異議者撓之。事以中阻。而不知其禍之至此烈也、次年丁巳、大司馬、新安梅林胡公、開督府于武林之南、摠師十萬、指授羣帥、平賊于龕山、平賊于乍浦械麻葉、縛陳東、司空甬江趙公、以監師再至、并兵以擒徐海、始調軍資為慈谿成城計、而梅翁又獨力以擒汪直于岑港、渠魁咸殲、徒黨震懾遠去而慈谿城遂告完。當兵革之時其城易成以撓之者眾耳葢縣令靜山劉侯子延之所効成也。次年賊至屯于烈港、涉于青山磯、聞城中有備、不敢犯、又屯于杜嶺之南湖、乘夜竊逃、而城中安堵如平時。吾慈之民方太平無事時、自謂全安無恙、歷數百年而如磐石也、豈望有一時之危亂哉、以其向者危亂無聊之亟也、而又豈望有今日之安復如昔日哉。以其向者之危亂。今日之安堵。而始悔其城之不蚤也、嗚呼晚矣。於是相率以言于劉侯。謀所以誌司馬公之德于不忘。惟是日?闞湖之墟。湖山之陽。風氣所鍾。水潤土良。葢司馬公所嘗駐節焉。而將以其祠祠公。瞻覩維新。儀容如在。使後來者之有、所感而益勸。於是舉。以無忘危亂也。侯曰吾志也。亟圖之。然先以聞於公。于是闔邑之民相率而涕洟且拜曰。夫父母之生我也易。司馬梅公之保我也難。陟降高原。相度山川昔人之創縣也易。扶瘍救危。如楚丘之存亡衞焉今日之成城也難。多難以廣志。殷憂以遠思。如勾踐之治國以保民。垂二十年而不改其初則事之永久也為尤難。自今而後有繼司馬公而來者、益以翁之心為心、養士練兵、振揚威武、瘴海鯨波永以寧謐、東南之民、庶其有賴乎、有繼劉侯而令吾邑者、益以侯之心為心、撫疲困招流移、內本強固、而外威是揚、吾邑之民、庶其有瘳乎、夫事固有先舉而後聞、以紓人之急、慰其情也、請之于公勿許也、其將奈之何、侯矍然曰是也、然子延何敢當哉、唯司馬公之德為不可忘于是立石于湖上、像公于新祠、書其事之始末、以示後人、而璋為之記、城長一千六百丈高二丈、下濶二丈二尺、上一丈六尺、城門四、水門二、敵臺二十八、窩舖二七、俱全、郡侯君見洲、前令柳君洞陽、咸重有力焉、

皇明經世文編卷之二百八十終







