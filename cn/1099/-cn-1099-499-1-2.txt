○糾輔臣疏 【 劾奸】

今戎馬生郊、議論盈庭、况當　主少國疑、奸璫窃弄之始所倚藉輔弼大臣、不啻險道之輈、中流之楫、宜何如品行、始勝其任姦輔沈???、始借募兵以進身。繼借練兵以行媚。縻費無數金錢、濫授無數官爵、業經諸臣參論、至擬之亂賊篡弒、臣謂???即無其心、不可不防其漸、其最可羞。最可恨處。專結納權璫。交歡阿姆。禁中秘事。時密報以誇傳。暗裏机関。將朋謀而反覆。臣政擬特糾、而諸臣再疏已上。似可無言、及得其辯疏讀之、理屈詞窮、机鋒肆出尤不覺貲裂髮指天下豈有兩奸首尾肯自供自吐者今諸臣言???交客氏???曰請問諸客氏言???交盧受???曰請問諸盧受言???交劉朝???曰請問諸劉朝從來有此質對之法否有此辯白之体否明遮明護復自認自招。想???下筆時。亦當神捘其手。至詆惠世揚為速化。属韓敬主使。了不相蒙。緣何插入。又謂明斥熊廷弼招忌、夫弼干犯國法、自不可諱、今之明斥廷弼者多矣。以公事起見。雖議論不齊何妨互證。???得罪公論恐不関此為此語者、將挑釁乎、將借資乎、閃爍變化、益不可方物、臣不意　聖明之朝、有僉壬若此、昨歲閣臣劉一燝初念未嘗不正但才識短淺作用全疏。王安一案。臣嘗諷其明目張膽。為　皇上剖陳以去。終是含糊隱忍。臣至今恨之。用王安者且不免于机彈。用殺王安者當借何題目如???者始終本末原不與一燝同倫　皇上若復曲狥故套、賜玦不早、臣恐其內外鈎聯。舞机弄智。更有不可言者矣臣因有責于元輔葉向高焉向高再起東山、重登揆席、海內喁喁想望丰采、乃近日舉動、似委卸處多主張處少、以求全為智以避謗為高、偶有相規、輒杜門求去、然則　聖恩眷注謂何。初心報塞謂何。至若楊漣徐光啟之且不必起也。夏之令之以詰奸蒙罰也。煬竈情形。尤甚彰著不為救正。何為者夫惟首揆無屹立之丰裁而後奸輔為播弄之行徑???疏云臣居五臣後。不能行意。是???又且止?帚責于向高者。向高直在無可推無可諉之地。何如毅然擔任。截然剖分。票一事、是曰是、非曰非票一人、可曰可、否曰否、以和衷集賢哲之謨、以獨斷褫宵壬之魄、使中外知所倚賴、而疆事猶不至决裂不可為也、嗟嗟、政本至今日難言矣、有集垢滿身。曲借徑竇之沈???。因有聞言充耳。直入綸扉之史。繼偕宅揆重地。恐轉成一頑鈍苟且之世界。而卓犖奇偉為國家樹非常之烈者伊何人哉臣草疏既就、　廷對届期、姑緩一日而併有感于會塲主考一事、內批與外擬忽異通國喧傳亦舉疑???提弄、一箭雙鵰、與陳居恭疏同一机局、???果有之、可謂心勞日拙、如其不爾何以絕不相蒙之事備舉而止?帚諸其躬此亦可以定???之品矣乃朱國祚受命之日為時既迫固辭恐妨大典、今巳竣役、亦似不就翩然引退、葢流傳千古、畢竟為壬戌主裁　旨從中出非所以為名也國祚能决去就于幾先、留此一綫名義、不亦休乎、國祚清恬人也、臣故以此言進、觸邪無忌、自臣職掌、乃概為諸輔效他山之石、極知狂戇、但生平自許孤行一意、有懷于中、誼不能嘿、統祈　聖明昭察、

楊方伯集（序）

楊師孔

