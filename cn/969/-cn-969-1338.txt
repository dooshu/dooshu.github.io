刘克庄　挽陈司直二首

五朝际遇诸家少，四叶封崇一品荣。

不似莺花贵公子，宛然萤雪老书生。

交游绿野旧宾客，濡染沧洲贤父兄。

吾老埋辞失之约，馀哀翻入薤歌声。

刘克庄

刘克庄　挽陈司直二首

隆乾事契姑休论，岁晚相看成两翁。

吾女偶沾郊霈下，君儿亦脱县滩中。

清伊高会耆英少，碧濑新丘伉俪同。

我有蔡邕书欲付，未知何日兆非熊。

刘克庄

