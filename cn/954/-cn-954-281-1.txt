陈有声　流化亭

惟圣观化，自源而流。

惟吏观化，自邑而州。

圣念於民，吏职其忧。

民壅於化，则吏之尤。

我相此邦，此邦之休。

昔民睽睽，胥戕以刘。

今民熙熙，式歌且讴。

昔民啼饥，谷粒不收。

今民夷怿，无佩犊与牛。

是曰化国，莫知其由。

我仪图之，惟孝友张侯。

侯有令德，不竞不球。

泽濡而春，令肃而秋。

磨夙夜不勤，惟民之诹。

孰冤而伸，孰贫而趒。

孰梗而顽，去其贼蟊。

孰巧而奸，锻其戈矛。

惟教化不行，如疾弗瘳。

既观厥成，泮涣以游。

经之营之，爰始爰谋。

乃筑斯亭，于江之陬。

如跂斯翼，如方斯辀。

如虹维桥，如鹢维舟，

如蓬莱瀛洲。匪曰予观，

临深极幽。尔化於成，

其政优优。如彼时雨，

云之油油。如彼源泉，

集於浍沟，惟百以留。

逆彼源矣，其流悠悠。

登彼亭矣，共乐浮浮。

尔嚣尔顽，化而善柔。

尔利尔铦，化而锄耰。

尔文而化，为苏为欧。

尔俗而化，为虞为周。

大德小德，劂义可求。

无不尔承，劂德莫酬。

陈有声

