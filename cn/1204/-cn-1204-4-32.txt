◎林逋咏梅

林君复结庐孤山，二十年足不及城市，真宗赐以粟帛，诏长吏岁时存问，有咏梅霜天晓角词云："冰清雪洁。昨夜梅花发。甚处玉龙三弄，声摇动、枝头月。

梦绝。金兽。晓寒兰烬灭。要卷珠帘清赏，且莫扫、阶前雪。"又咏草点绛唇词云："金谷年年，乱生春色谁为主。馀花落处。满地和烟雨。 又是离歌，一阕长亭暮。王孙去。萋萋无数。南北东西路。"［古今词话］

