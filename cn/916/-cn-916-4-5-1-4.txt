【日出东南隅行】

〖《文选》云。或作罗敷艳歌。玉台作艳歌行。〗

扶（玉台作□□。）桑升朝晖。照（《书钞》作□。）此高台端。高台多妖丽。睿（玉台作洞。）房出（《书钞》倒作出房。）清颜。淑（《类聚》误作涉。）貌耀皎日。惠（《类聚》作蕙。）心清且闲。（乐府作间。）美目扬（《御览》作杨。）玉泽。蛾（群书校补本作娥。）眉象翠翰。鲜肤一何润。秀（玉台作彩。）色若可餐。窈窕多容仪。婉媚巧（乐府作乃。）笑言。暮春春服成。粲（《类聚》作霞。）粲绮与纨。金雀垂藻翘。琼佩结瑶□。方驾扬清尘。濯足洛水澜。蔼蔼风云会。佳人一何繁。南崖充罗幕。北渚盈□轩。清川含藻景。（玉台作影。）高岸（《文选》作崖。韵补同。六臣本注云。五臣作岸。乐府云。一作崖。）被华丹。馥馥芳袖挥。冷冷（群书校补作冷冷。）纤指弹。悲歌吐（编珠作丽。）清响。（玉台作音。）雅舞（《类聚》作韵。乐府同。）播幽兰。丹唇含九秋。妍迹陵七盘。赴曲迅惊鸿。蹈节如集鸾。绮态随颜变。沈（当原作渊字。唐人避讳改字。陆云与陆典书书云。渊姿之弘毅。渊姿。当时习语。）姿无定（《文选》作乏。韵补同。六臣本《文选》注云。五臣作定。）源。俯仰纷阿那。顾步咸可欢。遗芳结飞飙。浮景映清湍。冶容不足咏。春游良可叹。（○《文选》二十八。玉台新咏三。本集六。《乐府诗集》二十八。《诗纪》二十四。又《书钞》百六引端、颜二韵。《类聚》四十一引端、闲、翰、纨、□、澜、兰、鸾、欢九韵。杜公瞻编珠二作乐府诗。引兰一韵。《御览》三百八十一引翰一韵。吴□或韵补二引轩、丹二韵及鸾、源二韵。）

