○谢奉常仆射启

某启。某伏奉敕命，授尚书驾部员外郎知制诰依前充职者。某艺能无取，才格俱凡。任孤僻以趋时，守颛愚而乐道。敢於荣显，窃冀遭逢。伏蒙仆射不次垂恩，逾涯降德。雕朽曲施其敏手，磨铅俾耀其锋。因得摆脱尘泥，升腾霄汉。专玉堂之诏诰，追金马之游从。寻过津涯，每惭冒。孰谓才逾累月，又陟华资。南宫秩换其词司，西掖名参於演。生成益被，灰粉何酬。感深空集其涕Д，恩重但期於陨越。

