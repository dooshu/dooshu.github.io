○言赠

长庆壬寅岁，简言赁居善和里。贫窭落，交亲罕至。无何一日，门有扣声，合申疾薄部（疑）得何绍姓字，延乎宾客，具酒为诚。再至亦如之，既熟，至之又至之，乃至於日至。尝从容谈及忠孝之道，无位无陈力之所，无闻非过也，孝之道以色为至难，贫如黔原，无闻非过欤。予聆其词，得其心，知其孝道笃也。后曰：吾违亲久矣，趋庭之意，无旷日时。今越七日归，古有赠言，岂无旷乎？曰：慈乌返哺，孰谓禽也。吴起不归，孰谓人也。

