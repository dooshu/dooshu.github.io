郑刚中　哭潘义荣二首

沈约楼前落叶黄，朝来玉折报潘郎。

一区每叹如悬馨，三版俄惊戒若堂。

泉石半生闲日月，丝纶馀事人文章。

但应祗有凋零恨，雁尽云空不见行。

郑刚中

郑刚中　哭潘义荣二首

少年联辔入京华，阔步超群便起家。

亲览声名高汉殿，夏时踪迹仅长沙。

藏刀所在留馀刃，怀璧终身不见瑕。

老眼看公春梦散，不胜哀涕落天涯。

郑刚中

