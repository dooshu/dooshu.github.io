○对嗣足不良判

景食一县嗣子足不良，请立其弟，礼司不许。云：古有其道。

藉庆食邑，象贤继踵。承家之道，将不愧於前修；畴嗣之宜，庶遥符於古义。眷言长嫡，疾天然，既类克之刑，将同孟絷之废。且仲子立衍，循鲁礼而知归；韦家封成，镜班书而有序。瞻惟乙请，未爽通规，在律虽违，行权则可。请停司禁，无拒乙辞。

康廷芝

廷芝，武后朝官河阴令，迁户癌外郎。

