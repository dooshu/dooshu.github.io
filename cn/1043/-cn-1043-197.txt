王安石　次韵和张仲通见寄三绝句

高山流水意无穷，三尺空弦膝上桐。

默默此时谁会得，坐凭江阁看飞鸿。

王安石

王安石　次韵和张仲通见寄三绝句

收拾乾坤付一壶，世间无物直锱铢。

醉乡旧业抛来久，更欲因君稍问涂。

王安石

王安石　次韵和张仲通见寄三绝句

欹枕狂歌击唾壶，直将轩冕等锱铢。

醉乡岐路君知否，不似人间足畏涂。

王安石

