廖行之　挽刘主簿令二首

雁行场屋久联翩，赋客终为桂籍仙。

鸾诰已封慈母贵，鲤庭仍见世科传。

传头生死归何地，反掌荣枯欲问天。

贱子门阑方有托，惊嗟梁木忽先颠。

廖行之

廖行之　挽刘主簿令二首

投檄巴陵本为亲，迟留方拟问通津。

一官粗报平生志，万里俄倾未老身。

里棘岂堪栖凤驻，冢花重叹臣麟新。

我憀李汉无才望，敢效韩编作序人。

廖行之

