项安世　赠黄县尉二首

震泽逢君意便倾，湘江见我眼中明。

锁闱地榻谈风雨，放流双舟话晚晴。

南岳歌行云里和，西亭今古夜深评。

无端吹落红尘脚，寸步相疏一万程。

项安世

项安世　赠黄县尉二首

几日真成去道州，如今未发已先愁。

一城对酒犹疏阔，千里题诗底唱酬。

雁不到君濂字水，鱼应过我直名州。

登临若有相思句，西北风吹送似休。

项安世

