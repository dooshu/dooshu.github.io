释宝昙　题子陵钓台图三绝

隐约江天汉客星，夜深曾傍紫微明。

山川风物成迁变，犹有洪涛殷啸声。

释宝昙

释宝昙　题子陵钓台图三绝

著我巢由稷卨中，两眉未暇笑吾侬。

断云冻雨严家濑，寂寞何人理钓筒。

释宝昙

释宝昙　题子陵钓台图三绝

帝已龙飞我故鱼，乾坤等是一蘧庐。

夕阳晒却蓑衣了，试问妻孥有酒无。

释宝昙

