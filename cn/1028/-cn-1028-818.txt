方岳　早春山中

空蒙山翠湿乌纱，逗密穿深一迳斜。

谁画秋崖满头雪，石坛倚竹看梅花。

方岳

方岳　早春山中

竹边门自不须关，留与山云共往还。

芳草初齐梅点点，绿丝茸地鹿胎斑。

方岳

方岳　早春山中

兰未曾芽柳未丝，是渠春早是春迟。

草塘寻见春风处，问讯如何自不知。

方岳

方岳　早春山中

吟入梅花倚树腰，不知声撼雪飘飘。

山翁只道春无力，半日黏须未肯消。

方岳

方岳　早春山中

同时乞得杏花栽，一样高低一处裁。

自是春风不齐整，半零落尽半胚胎。

方岳

