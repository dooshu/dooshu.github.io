【捣衣诗】

衡纪无淹度。晷运倏如催。白露滋园菊。秋风落庭槐。肃肃莎（玉台作沙。）鸡羽。烈烈（《类聚》作冽冽。）寒づ啼。夕阴结空幕。宵（《御览》作霄。六臣本《文选》注云。五臣作宵。）月皓中（《类聚》作空）闺。美人戒（《御览》讹作式。）裳（玉台作常。《御览》同。）服。端饰（玉台作饬。）相招携。簪玉出北房。鸣金步南阶。□阎（玉台作栏。《类聚》、《御览》作檐。）高砧（《类聚》作パ。）响发。楹（六臣本《文选》作槛。）长杵声哀。微芳起（《类聚》作发。）两袖。轻汗（《类聚》作污。）染双题。纨素既已成。君子行未（玉台作不。）归。裁用笥中刀。缝为万里衣。盈箧自余（玉台作予。）手。幽缄俟（李善本《文选》作候。）君开。腰带准畴昔。不知今是非。（○《文选》三十。玉台新咏三。三谢诗。诗经四十九。又《类聚》六十七引催、槐、啼、闺、携、阶、哀、题八韵。又《御览》二十五引催、槐、啼、闺、携、阶、哀七韵。）

