【春怨诗】

〖《诗纪》作吴均。〗

四时如湍水。飞奔竞回复。夜鸟响嘤嘤。朝光照煜煜。（《诗纪》作朝花。）厌见花成子。多看笋为（《诗纪》作成。注云。一作为。）竹。万里断音书。十载异栖宿。积愁落芳{髟丐}。长啼坏美目。君去在（《诗纪》作往。）榆关。妾留住函谷。惟对昔邪房。如愧（玉台作见。）蜘蛛屋。独唤（玉台作与。）响相酬。还将影自逐。象床易毡簟。罗衣变单复。几过度风霜。犹能保茕独。（○玉台新咏六。《诗纪》八十一。）

