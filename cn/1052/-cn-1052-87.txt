佚名　绍兴祭风师六首

夫物絪蕴，神气挠之。

谁欤其司，维南之箕。

俶哉明庶，我祀维时。

我心孔劳，神基下来。

佚名

佚名　绍兴祭风师六首

神哉沛矣，厥灵载扬。

扬灵如何，剡剡皇皇。

我其承之，绳绳齐庄。

往从地人，爰侠斯芳。

佚名

佚名　绍兴祭风师六首

物之流形，甚畏瘥差。

八风平矣，嘉生以遂。

丝缕之积，有量斯币。

惟本之报，匪物之贵。

佚名

佚名　绍兴祭风师六首

我求于神，无臭无声。

神之燕养，惟时专精。

大声在列，槱燎在庭。

侑我桂酒，娭其以听。

佚名

佚名　绍兴祭风师六首

礼有三祀，备物视帝。

神临消摇，畴敢跛倚。

重觞载申，百味也旨。

神兮乐康，答我以祉。

佚名

佚名　绍兴祭风师六首

荃其止乎，禿禿其容。

奄横四海，蹇莫之穷。

时不骤得，礼焉有终。

荃其行乎，余心{左忄右三虫}{左忄右三虫}。

佚名

