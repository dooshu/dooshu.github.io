王操　上李昿相公

弱冠登龙入粉闱，少年清贵古来稀。

袖中诏草朝天去，头上宫花侍宴归。

卓笔玉堂寒漏迥，捲帘池馆水禽飞。

三台位近犹多逊，閒听秋霖忆翠微。

王操

王操　上李昿相公

朝苑优游数十春，文章敌手更无人。

对敭旒冕如僚友，下直门阑似隐沦。

倚槛白雪供醉望，搘筇黄叶落吟身。

年来得意知难绝，大半门生作侍臣。

王操

