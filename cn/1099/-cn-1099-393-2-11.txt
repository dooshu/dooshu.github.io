○答賈西池撫臺 【 屯田】

各邊屯田。廢壞巳久。事事皆虗文清查屯田為尤清查甚難。間有開報。止具虗文原非實數。所以按籍則歲增一歲。徵比則年累一年。論皆切實葢徒查糧而不查地徒增糧而不知均糧之過也誠如貴鎮、設法總查頃畝、細查荒熟熟地有餘。則通融攤糧。本堡不足。則照舊以俟開種。如此則舊田糧均而易輸新田科輕而樂墾屯政安有不舉者乎。推此行之各邊可也。至軍馬芻餉之數、悉為清查、鹽糧工程之議、曲為酌處、無一事不當於實用者、幸力行之、

