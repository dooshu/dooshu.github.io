○答何郡伯書 【 流賊】

伏業不棄謭劣、手書賜問、流賊一事、良可寒心、前廵撫衙門、委差領兵官二員、俾結壘而戰、選鋒而進、諸郡縣注目斯舉也、不意劉郡伯就執、張州牧未陣、而軍巳拋戈先走、北方狼狽如此、南方誠未可高枕而臥也、執事偵探之使、交跡于道、盖亦深明乎此、竊揆賊勢自北攻南。南方偃然帖息、各自以為安、徒以長淮為限耳。盱眙附淮河南岸。盱眙猶藩牆也。淮南密邇諸郡。東有淮與揚各州縣。南有滁州來安全椒飛雄廣武等衞。西有鳳陽定遠。并　皇陵楊王等祠。今淮南郡縣若盡人能畫地而守何有流賊耶曾無思助一人一馬守淮而各矢?見矢?見畫地分疆自守其所猶門牆不固。而望室家之無虞。不可得也。為今之計。莫若協力固守淮河為急。管見欲汾河一帶每五里立一營每營二三百人。使彼此救援。如常山之蛇擊首尾應。擊尾首應。營中火炮器仗各間之設印信簿籍。注記年貌。勿容老弱更代夜則輪番直更。遇賊欲渡。則竭力奮守??立立旗面。大書守把淮河四字。計壘砌石臺。而石亦可擊賊。分投委官率領。自臨淮直抵清河。計四百餘里。約得萬餘人。再選委驍勇智能指揮五六員。日往來廵警。今本縣排門起倩壯夫守把河下。留其老弱守家。量可百里。必得前府衞州縣。念及上流之地。輔車脣齒相依。量撥軍壯民兵。如前分布屯劄。鱗比櫛密。聲勢聯絡。而意氣充然。乃可捍禦耳。其在河船隻。并竹木牌筏。盡令灣泊南岸。一一登記印簿委官守掌。時常點視。不得擅動。仍用小舟遡汾土下。晝夜邏密。禁絕往來帆舶。其在北岸人家。暫令拆卸。俾賊欲撘牌渡河。取材無可得。如此庶可弭流賊渡淮之禍淮南郡縣外固而內自安數千里羣黎。俱得完廬舍。保妻子。更生於羽書熢燧之間矣。今賊眾聲言欲自盱眙渡淮。至揚州南京然上司馳檄徵召盱眙人馬者。日相踵秪今單弱空虛。計無所出假使盱眙失守。罪固不辭其餘州郡獨能自保無恙耶區區之愚欲陳于下執事諒非下執事、無可與言者、故不敢默乞采擇轉聞于上、及鄰比郡縣

