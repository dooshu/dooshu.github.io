其三十三





北溟有巨鱼，[一]身长数千里。仰喷三山雪，横吞百川水。凭陵随海运，[二]燀赫因风起。吾观摩天飞，[三]九万方未已。

[一]北溟巨鱼，用《庄子·逍遥游》中事，详见《大鹏赋》注。



[二]陆德明《庄子音义》：“海运，司马彪云：运，转也。向秀云：非海不行，故云海运。梁简文云：运，徙也。”



[三]阮籍诗：“高鸟摩天飞，凌云共游戏。”余俱见《大鹏赋》注。





