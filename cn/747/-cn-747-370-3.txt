○第三表

恩诏三降，令出惟行。愚臣万死，志不可夺。窃恐器小受多，既盈招损，忧败公事，敢爱微躯？将命前行，汤火宁顾？无功增秩，荷伏是思。履薄临深，心魂积悸。伏惟陛下至明至圣，洞鉴幽微，以欲从人，以慈育物。自念沛然受恩，天下咸服，则能者必劝，僭人知取。岂非陛下达臣子之道，张国家之纲？臣恨不开腹布心，用表诚实，谨冒死以闻。

