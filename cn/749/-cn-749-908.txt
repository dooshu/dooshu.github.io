李敬则


敬则字庄翁。淳祐间人。朱继芳静佳乙稿有送李敬则之升扬诗。

沁园春

寿徐知院

南渡盛时，壬寅之秋，生此伟人。是皇家柱石，端平君子，吾儒宗主，意一先生。自起丹山，晋登紫府，天下欣然望太平。至夷狄，亦慕吾中国，司马声名。

愿君为尧舜之君。举一世民皆尧舜民。羡当年三渐，直声已著，近来四蜀，先虑尤深。事验平凉，眷隆当宁，指日须还公秉钧。愿公寿，以寿吾国脉，以寿斯文。







