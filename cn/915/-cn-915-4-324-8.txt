◇短人赋

侏儒短人，僬侥之后。出自外域，戎狄别种。去俗归义，慕化企踵。遂在中国，形貌有部。名之侏儒，生则象父。唯有晏子，在齐辨勇。匡景拒崔，加刃不恐。其馀幺，劣厥偻窭。画啧怒语，与人相拒。蒙嗜酒，喜索罚举。醉则扬声，骂詈咨口。众人患忌，难与并侣。是以陈赋，引譬比偶。皆得形象，诚如所语。其词曰：

雄荆鸡兮鹜鹈，鹘鸠鸡兮鹑此。冠戴胜兮啄木儿，观短人兮形若斯。巴巅马兮柙下驹，（本集脱此句，从《初学记》补。）蛰地蝗兮凿即且。兰中蛹兮，茧蠕页，视短人兮形若斯。木门阃兮梁上柱，弊凿头兮断柯斧。な鼓兮补履朴，脱椎枘兮褥薤杵。视短人兮形如许。（本集，《初学记》十九引两条。）

