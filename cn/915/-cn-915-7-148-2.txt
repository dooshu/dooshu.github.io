◇为南谯王义宣与从弟永书

近有都信，具汝刑网之源，可谓虽在缧绁，而复心无愧矣。萧公平厚，先无嫌隙，见汝翰迹，言不相伤，何其滔滔称人意邪？当今世故艰迫，义气云起，方藉群贤，共康时难，富远慕廉蔺在公之德，近效平勃忘私之美。忽此蒂芥，克申旧情，公亦命萧示以疏达，兼令相执，共遵此旨。（《宋书·张永传》。）

