胡寅　碧泉芍药四首

晕紫层红各自花，翠痕稠叶整还斜。

有情岂必含春泪，自是殷勤管岁华。

胡寅

胡寅　碧泉芍药四首

林影溪光风力微，黄鹂隔叶啭还飞。

从教万点飘浮去，赖有庭花原不违。

胡寅

胡寅　碧泉芍药四首

春事纷纶去，槐阴襞积来。

此花方靓丽，侍我正徘徊。

堕砌晨霞烂，凌波锦帐开。

有怀能赋客，把酒独登台。

胡寅

胡寅　碧泉芍药四首

乐水频频到，寻花特特来。

余春初自媚，清赏未能回。

雨裹仙苞重，风扶秀脸开。

宝刀移造化，单叶变楼台。

胡寅

