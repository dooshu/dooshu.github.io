○艺果木

夫、民之当种者岂独五谷哉即果木之树。亦宜广为栽蓄也、昔李衡为丹阳守、敕儿曰、龙阳洲上千头木奴、岁上千匹绢、亦可足用。木奴、橘也、董奉治病、不取钱、但令种杏、数年、十数万株、郁然成林、杏熟时买者以谷易杏、悉以所得谷、赈救贫穷秦东陵侯邵平、秦破、为布衣、种瓜长安城东、瓜五色、甚美、世谓之东陵瓜、宋处士林逋甚贫、结庐孤山、种梅三百六十株、梅子熟、卖之日取一株所值为用凡此者是专资果木之利即可赡子孙拯贫乏以自供其高洁况乎躬耕南亩兼稼穑之饶乎然而财不患多以有余而后丰土不患生以徧植而愈足为　司■〈牜支〉者于方春之时、宜晓谕四方居民择其土地所宜果木及实繁而易成者无论池傍隰畔。悉行栽植不使地有空闲寸土较之田亩所种不纳税粮不烦耕耨不忧水旱因其地力而坐收厚利者也如此而蚩蚩愚民。又何惮而不广栽徧植乎。须令村长庄头等、严饬所在居民、及时栽种。如官长单骑亲勘。仍有寸土荒闲者。本主重惩。村长庄头并责。庶有所责成。而懒民不致自失其资矣

