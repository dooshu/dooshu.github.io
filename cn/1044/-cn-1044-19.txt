王禹偁　病起思归

年年多病转思山，终日呻吟簿籍间。

叔夜养生休著论，陶潜难死只因闲。

又移郡印三年调，未报君恩两鬓斑。

安得便归田里去，松篁泉石掩迤关。

王禹偁

王禹偁　病起思归

四十为郎非不偶，况曾提笔直瀛洲。

明时遇主谁甘退，白发侵人自合休。

梦得蹉跎因出郡，薜能诗什耻监州。

春来病起思归甚，未敢飞章达冕旒。

王禹偁

