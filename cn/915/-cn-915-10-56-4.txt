◇奏治始兴王叔陵死後馀罪

逆贼故侍中、中军大将军始兴王叔陵，幼而狠戾，长肆贪虐，出抚湘南，及镇九水，两藩庶，埽地无遗，蜂目豺声，狎近轻薄，不孝不仁，阻兵安忍，无礼无义，唯戮是闻；及居偏忧，淫乐自恣，产子就馆，日月相接，昼伏夜游，恒习奸诡，抄掠居民，历发丘墓，谢太傅晋朝佐命，草创江左，断棺露骸，事惊听视。自大行皇帝寝疾，翌日未瘳，叔陵以贵介之地，参侍医药，外无戚容，内怀逆弑，大渐之後，圣躬号擗，遂因匍匐，手犯乘舆，皇太后奉临，又加锋刃，穷凶极逆，旷古未俦。赖长沙王叔坚诚孝恳至，英果奋发，手加挫拉，身蔽圣梗叔陵仍奔东城，招集凶党，馀毒方炽，自害妻孥。虽应时枭悬，犹未摅愤怨。臣等参议，请依宋代故事，流尸中江，污潴其室，并毁其所生彭氏坟庙，还谢氏之茔。（《陈书·始兴王叔陵传》，高宗崩、叔陵以М药刀斫後主中项，又斫太后数下，还东府，聚兵千人，俄而萧摩诃将兵至府西门，斩其首，送于台，尚书八座奏。）

