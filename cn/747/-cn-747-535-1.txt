○交难说

交之难兮久矣，且苟合兮为耻。昔人病於无友，嗟友不可以已矣。绝壑万丈，咸々龙吟。元云遂兴，六合为阴。碧山嵌空，处啸其中。百兽悍栗，然长风。夫物以类感，何感不致。交以心契，何契不秘。然执可久之契，先古称利。言求於斯，不可易易。二气陶甄，曰人是先。足矩地，首规天。大朴摧颓，六情入焉。一与一夺，失其自然。积有亿年，人增险艰。使我行无所之，居无所安。末流溅溅，溃我素源。源无清流，弃沈逐浮。诈色自伐，伪心相求。睢盱竭欢，未竟成仇。一日销落，速如凛秋。朝荣无遗，俗态岂留。独见神岳寒柏，千寻无俦。直天而生，高於斗牛。下睨群植，匪堪与侔。可者为交，穷达不偷。乐亦同乐，忧亦同忧。生死循环。其道率由。破产作惠，不相为酬。如斯之谓也。

昔夷吾九合之策，知者不孤。巨卿千里之哭，今也则无。石父解缚於齐相，智负惭於贾夫。贾夫信微，其可及乎。知我则友，何微之居。古人奉交，多不获全。耳馀之初，刎颈慨然。隐悯就辱，激昂自坚。及其据兵而坐，势必相危。白刃可吹，赤心乃携。凭怒相杀，气干虹。呜呼噫戏！交之难兮。以利苟合，忿深咆哮。余常诫之，不妄语交。矧今之人兮实蒙虺蜥，是故独处兮而悲萧蛸。若殁者可振，予愿言与邻。骖吾祖之驾，捧仲尼之轮。义者友其义，仁者师其仁。不其善欤？何滞於斯忧辛。

