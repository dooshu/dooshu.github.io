【桓帝末京都童谣】

〖《后汉书》曰：桓帝之末。京都童谣。按解犊亭属饶阳河间县也。居无几何而桓帝崩。使者与解犊侯皆白盖车从河间来。延延。众貌也。是时御史刘修建议立灵帝。以修为侍中。中常侍侯览畏其亲近。必当间己。白拜儵泰山太守。因令司隶迫促杀之。朝廷少长。思其功效。乃拔用其弟郃。致位司徒。此为合谐也。〗

白盖小车何延延。河间来合谐。河间来合谐。


〇

《后汉书》五行志。
《乐府诗集》八十八。
《诗纪》八。



