岳珂　宿太平宫葆清庵自和少年壁间戊辰岁所作韵是日闻虏大入滁濠二首

西风几载动边尘，不见长平奉国珍。

汗浃历时嘶石马，锋销何日铸金人。

消磨日月平生志，惭丑烟霞自在身。

天意不关人事倦，新醅小漉葛头巾。

岳珂

岳珂　宿太平宫葆清庵自和少年壁间戊辰岁所作韵是日闻虏大入滁濠二首

书阁新宫记五云，祠官来奉帝台珍。

卜邻岩穴无公事，拜赐江硝作散人。

玩月吟风閒咏客，看云管竹系官身。

从今便了草庐原，郭泰应无垫角巾。







卷475

岳珂

