○報捷疏 【 荊襄流寇】

亦以土廣人稀恐潛聚作過故禁山不許入也若論久安之計須招??來流人分立州縣以治之荊襄地連數省川陵延蔓環數千里山深地廣易為屯聚自洪武初、　高皇帝命申國公鄧愈芟平之後禁無人入、永樂迨今、所在流移、歲集月聚、無慮百萬今臣奉敕撫捕其有貫址姓氏者、謹依詔旨省諭遣散出山復業陸續共九十三萬八千餘人、其餘混處賊巢、無籍檢查四散奔走出山者又莫知其數其賊首小王洪有眾五百、屯鈞州 【 今改禹州】 龍潭溝、李鬍子有眾六百屯竹山官渡、臣督土漢官軍分道鵰剿、首擒二賊餘多散亡、斬首一千二百五十二級、俘獲黨與族屬二萬八千九百三十二名口、欲槩行戮恐傷至仁議欲戶選壯丁一人、充戍湖廣邊衞計可得軍五千、并族屬附籍收???給田屯種庶恩威並濟反側永安矣

