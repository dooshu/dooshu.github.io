平藤县显二首

【谢寄符】

百道仙符下武当，电光随绕读书堂。

诗魔惧挟文穷遁，酒圣灵驱疟鬼藏。

墨汁润分瑶草色，篆文清带榔花香。

壁琴自此如神助，长觉风霆响洞房。

【题黄鹤山人王叔明画】

我昔见之湖上居，当门万朵翠芙蕖。

承平公子有故态，文敏外孙多异书。

闲吮彩毫消白日，梦骑黄鹤上清虚。

此图定倚吴山阁，醉点南屏春雨余。

