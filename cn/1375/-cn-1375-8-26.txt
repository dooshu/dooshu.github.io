恒山游记


北岳在浑源州之南，纷缀典籍。《书》著其为舜北巡狩之所，为恒山；（水经）著其高三千九百丈，为玄岳；（福地记）著其周围一百三十里，为总玄之天。予家太行白岩之傍，距岳五百余里。心窃慕之，来及登览，怀想者二十余年。

至正德改元，奉天子命分告于西蕃、因陵、镇读，道经浑源，去北岳仅十里许，遂南行至麓。其势冯冯温温恣生于天，纵盘子地。其胸荡高云，其巅经赤日。余载喜载愕，敛色循坡，东迤岭北而上。最多珍花灵草，枝态不类，桃芳李葩，映带左右。山半稍憩，俯深窥高，如缘虚历空。上七里，是为虎风口。其间横松强柏，状如飞龙怒虬。叶皆四衍，蒙蒙然怪其太茂。从者云：“是岳神所保护，人樵尺寸必有殃，故环山之斧不敢至。”

其上路益隘，登程三里，始至岳庙。颓楹古像，余肃颜再拜。庙之上有飞石窟，两崖壁立，豁然中虚。相传飞于曲阳县，今尚有石突峙，故历代怯升登者，就词于曲阳，以为亦岳灵所寓也。然岁之春，走千里之民，来焚香于庙下，有祷辄应，赫昭于四方。如此，岂但护松柏然哉！余遂题名于悬崖，笔诗于碑及新庙之厅上。

又数十步许为聚仙台。台上有石坪，于是振衣绝顶而放览焉：东则渔阳、上谷，西则大同以南，奔峰来趋，北尽浑源。云中之景，南目五台，隐在三百里外。而翠屏、五峰、昼锦、封龙诸山，皆俯首伏脊于其下。因想有虞君臣会朝之事，不觉怆然。又忆在京都时，尝梦登高山远眺，今灼灼与梦无异，故知此游非偶然者。

题记：本文写山，先从山麓仰望，其势冯冯温温，恣生于天，纵盘于地，胸荡高云，巅经赤日；再从山半俯深窥高，身如缘虚历空；又从山顶放览，东渔阳、上各，西大词以南，南五台，北浑源、云中，而翠屏、五峰、画锦、封龙诸山俯首伏脊其下。着墨不多，而山之高峻、山之形势历历在目。山上可写之物甚众，然作者只对珍花灵草、横松强柏、古像飞石等三言两语，既突出了恒山的特色，又使山之秀丽、奇异跃然纸上。篇末更以虞舜巡狩恒山，接受北方诸侯朝见的史实与作者绝顶放览所见作比，使得恒山的形象越发庄严、神圣。作者构思之精巧、立意之高远足堪称道。





