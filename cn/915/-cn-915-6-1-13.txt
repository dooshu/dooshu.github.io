◇报夏侯玄书

审官择人，除重官，改服制，皆大善。礼，乡闾本行，朝廷考事，大指如所示，而中间一相承习，卒不能改。秦时无刺史，但有郡守长吏。汉家虽有刺史，奉六条而已。故刺史称传车，其吏言从事。居无常治，吏不成臣，其後转更为官司耳。昔贾谊亦患服制，汉文虽身服弋绨，犹不能使上下如意。恐此三事，当待贤能然後了耳。（《魏志·夏侯玄传》）

