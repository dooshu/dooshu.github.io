◇故安成太守傅府君铭（案，亮父瑗为安成太守）

爰自汉季，以及晋朝，高明远德，系轨于时，贞风亮节，流声累叶。君承世德之芳流，荡二象之淑灵，含章蕴粹，佩兰蕙，韦带饭蔬，朝不及夕，不以栖迟改其间，不以隐约回其操，杨生所为，久幽而不改随和之德者，其斯之谓欤。栖心古烈，拟踵前修。淹留孔老，宛然内求。于言中伦，庸行归周。神之听之，匪明匪幽。（《艺文类聚》五十。）



卷二十七

