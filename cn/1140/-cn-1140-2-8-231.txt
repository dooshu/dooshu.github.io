寄哭吴自明

别君分手忆河梁几日俄惊老友亡万种夜台膓断处慈亲八十未称觞【君殁时距母太君八十初度仅两月】

书法从来号絶伦文章磨切苦相亲刘郎殁後【谓润伯】延州去同学凋残复几人

诗篇海岱记相於索我重书约尚逋【君尝命重书山左奉赠诗未报】他日陇头虽挂剑不知能到冢中无

东溪溪畔玉山头百遍相过把臂游从此溪山双泪眼月明无伴水空流

