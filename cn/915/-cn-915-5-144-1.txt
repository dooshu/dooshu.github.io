◇上言宜割右贤王刘豹部为二国

戎狄兽心，不以义亲，强则侵暴，弱则内附，故周宣有犭严狁之寇，汉祖有平城之围。每匈奴一盛，为前代重患。自单于在外，莫能牵制长卑。诱而制之，使来入侍。由是羌夷失统，合散无主。以单于在内，万里顺轨。今单于之尊日疏，外土之威浸重，则胡虏不可不深备也。闻刘豹部有叛胡，可因叛割为二国，以分其势。去卑功显前朝，而子不断业，宜加其子显号，使居雁门。离国弱寇，追录前勋，此御边长计也。（《魏志·邓艾传》）

