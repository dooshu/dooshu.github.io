○钱氏大宗谱列传·绥安侯钱公列传

侯讳智昌，字子盛，开国伯第六子也。幼而聪慧，文武兼通。陈武帝跃龙之始，侯随父拒杜龛於大义栅一百馀日。城垒之地，即侯之宅也。奇谋果决，遂破杜龛。天嘉二年，奉朝命迁吏部尚书，授桂阳王府参计侍郎，转仁威将军，勋封如故。年四十有二，卒於京师，诏赠通直散骑常侍宣毅将军，封绥安侯，食邑五百户。诏归权葬大义村。大业二年，卜迁戍山旧茔。娶夫人吴郡张氏，生子二，曰、曰。侯与夫人合葬焉。

