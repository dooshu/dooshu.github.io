曾巩　喜雪二首

欲休还舞任风吹，断续繁云作阵随。

已塞茅蹊人起晚，更迷沙渚鸟飞迟。

混同天地归无迹，润色山川入有为。

太守不辞留客醉，丰年佳兆可前知。

曾巩

曾巩　喜雪二首

杂雨零初急，因风洒更狂。

英华倾月窟，光气泻天满。

宛转花飞密，纡余舞熊长。

化材随大小，成器任圆方。

秀已滋山国，清尤助水乡。

色严齐上下，明盛析毫芒。

润屋情夸诞，埋轮兴激昂。

收功归泽物，全德在包荒。

预喜仓箱富，潜知海岳康。

萧晨迎贺客，歌吹趣传觞。

曾巩

