李景文　病后感兴寄车玉峰先生二首

北风何飕飕，木叶下未已。

闭门读古书，世念书中起。

酒馔倾南邻，笙歌喧北里。

欢娱极寒夜，不知漏下几。

忽闻南来雁，起坐频抚几。

树蘴未有期，食芹空叹美。

李景文

李景文　病后感兴寄车玉峰先生二首

折梅寄故人，故人青云间。

青云杳无路，梦里相往还。

我爱梅花娟，彼惜桃李颜。

相逢不相契，何事劳追攀。

守此岁寒心，持以遗所欢。

李景文

