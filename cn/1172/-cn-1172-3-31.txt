三一　钟师


1．钟师掌金奏¹。

【注释】

¹金奏：郑《注》曰：“击金以为奏乐之节。金，谓钟及镈。”贾《疏》曰：“此即钟师自击不编之钟。凡作乐，先击钟，故郑云金奏，击金以为奏乐之节。”孙诒让曰：“凡诸侯以上作乐之节，以金奏为始。”

【译文】

钟师掌管敲击钟镈，作为演奏的开端。

2．凡乐事，以钟鼓奏九《夏》¹：《王夏》、《肆夏》、《昭夏》、《纳夏》、《章夏》、《齐夏》、《族夏》、《祴夏》、《骜夏》²。

【注释】

¹以钟鼓奏九《夏》：九夏，金鹗等以为，即《王夏》以下九种大的乐曲。一说，郑《注》以为属颂类诗篇，秦汉时已亡佚。夏，大也。郑《注》曰：“以钟鼓者，先击钟，次击鼓，以奏九《夏》。”徐养原曰：“窃疑《九夏》皆总名，每夏不止一曲。”孙诒让曰：“皆奏而不歌。”姑从金说。

²《王夏》至《骜夏》：杜子春曰：“祴，读为陔鼓之‘陔’。王出入奏《王夏》，尸出入奏《肆夏》，牲出入奏《昭夏》，四方宾来奏《纳夏》，臣有功奏《章夏》，夫人祭奏《齐夏》，族人侍奏《族夏》，客醉而出奏《陔夏》，公出入奏《骜夏》。”

【译文】

凡是演奏音乐之事，就用钟鼓演奏九《夏》：《王夏》、《肆夏》、《昭夏》、《纳夏》、《章夏》、《齐夏》、《族夏》、《祴夏》、《骜夏》。

3．凡祭祀、飨、食，奏燕乐¹。凡射，王奏《驺虞》，诸侯奏《狸首》，卿大夫奏《采》，士奏《采蘩》。

【注释】

¹奏燕乐：郑《注》曰：“以钟鼓奏之。”

【译文】

凡是举行祭祀、飨礼或食礼，就演奏燕乐。凡是举行射礼，王射箭时为之奏《驺虞》，诸侯射箭时为之奏《狸首》，卿大夫射箭时为之奏《采》，士射箭时为之奏《采蘩》。

4．掌鼙¹，鼓缦乐²。

【注释】

¹鼙：即应鼙，小鼓。

²鼓缦乐：据郑《注》，谓击鼙以和之。

【译文】

掌管敲击应鼙，磬师演奏缦乐时就敲击应鼙以应和之。





