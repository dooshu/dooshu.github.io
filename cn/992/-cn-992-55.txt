魏了翁　次韵李参政见谢游龙鹤山诗二首

北山尝乞草堂灵，娓娓高谈析理精。

泼眼溪光无间断，入怀月色太鲜明。

寒毛络石清可数，暝霭蒸山浓欲倾。

相对悠然无语处，古今成败一空枰。

魏了翁

魏了翁　次韵李参政见谢游龙鹤山诗二首

有鸟云飞鱼跃渊，圣贤见处自天悬。

流阴卒卒谩空过，斯道寥寥谁适传。

人境恰逢如择地，主宾良晤岂非天。

二章发我无穷思，不慊遗编对圣贤。

魏了翁

