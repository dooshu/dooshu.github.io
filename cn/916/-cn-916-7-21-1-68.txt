【西斋行马诗】

晨风白金络。桃花紫玉珂。影斜鞭照曜。尘起足蹉跎。任侠称六辅。轻薄出三河。风吹凤凰袖。日映织成靴。（韵补作□华。）远江舻舳少。遥山烟雾多。云开玛（《类聚》作马。）瑙叶。（文苑作华。）水净琉璃波。广路（《类聚》作路广。）拂青柳。回塘绕碧莎。不效孙吴术。宁须赵李过。（○《类聚》九十三作西齐行马。文苑英华三百三十。《诗纪》六十八。又韵补二作马诗。引河、□华二韵。）

