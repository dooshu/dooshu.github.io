【奉和泛江诗】

〖以下五言。〗

春江下白帝。画舸向黄牛。锦缆回沙碛。兰桡避荻洲。湿花随水泛。空巢逐树流。建平船{姊女=木}（诗集作旆。）下。荆门战（《初学记》作载。）舰浮。岸社多乔木。（《初学记》作群树。文苑同。诗集作长树。）山城足（《初学记》作是。）迥（本集作回。文苑同。）楼。日落江风静。龙吟回（本集作迥。文苑同。）上游。（○本集三。《初学记》六。文苑英华百六十二。庾开府诗集下。《诗纪》百十五。又《类聚》八作王台卿。引牛、洲、流、楼四韵。）

