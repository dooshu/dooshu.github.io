刘克庄　和东涧丁卯上元日见寄三绝句

昔侍重瞳读考工，老无只字干子公。

故人化作累累冢，留得村翁与涧翁。

刘克庄

刘克庄　和东涧丁卯上元日见寄三绝句

身已偏枯无一边，还丹悔不问师传。

便教老寿如彭祖，仅活人间八百年。

刘克庄

刘克庄　和东涧丁卯上元日见寄三绝句

臂短生来不善缘，那堪年已迫申辕。

聃书字字家人语，不似蒙庄好寓言。

刘克庄

