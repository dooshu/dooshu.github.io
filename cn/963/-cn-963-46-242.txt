郭印　秋怀二首

西风猎猎动天关，底事萦心拨弃难。

夜枕蛩声连晓急，暮楼鸿影落江寒。

遣怀樽酒浑消得，遮眼文书亦倦看。

物理盈虚元已定，伤时何苦泪阑干。

郭印

郭印　秋怀二首

窗户寒生不幕罗，无边愁绪费长哦。

有情尚觉天公老，不饮争如月色何。

岁序峥嵘双鬓改，乾坤离乱一身多。

年来懒读悲秋赋，忍听商声入咏歌。

郭印

