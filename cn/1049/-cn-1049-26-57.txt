冯时行　和杨良卿韵新自兴元归见贻二首

饱听玉帐报平安，猿鹤关心又乞閒。

再理十年君仗履，来分一半我云山。

歌能著意倾愁斛，酒解将红染病颜。

老去世情销未尽，尚希东阁管窥斑。

冯时行

冯时行　和杨良卿韵新自兴元归见贻二首

人间平地有危机，归去应先未辱时。

少著青衫元自懒，老簪华发更何疑。

向曾汩没痕犹在，尚此廉纤愧自知。

惟有冥鸿心一寸，从今寤寐考槃诗。

冯时行

