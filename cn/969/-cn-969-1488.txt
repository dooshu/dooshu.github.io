刘克庄　闻城中募后有感二首

调发年多籍半空，虎符招补至闽中。

庄农戎服来操戟，太守儒装学拍弓。

去日初辞乡树绿，到时愁见戌旗红。

募金莫作缠头费，留制衣袍御北风。

刘克庄

刘克庄　闻城中募后有感二首

昔在军中日募兵，万夫鱼贯列行营。

悬金都市招徕广，立的辕门去取精。

二石开弓犹恨少，双重补铠尚嫌轻。

伍符今属他人手，历历空能记姓名。

刘克庄

