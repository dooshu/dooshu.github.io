○答吳環洲策黃酋 【 區處黃酋】

辱手書及麻參將揭帖、具悉黃酋沉述酒色、憚于西搶、秪欲近邊謀生、故屢次需索又威脅属夷、為之納進、其情不過如此。未敢即踰盟也。史大官服属巳久昨又巳嚴行約束、令其各守分區。無相侵盜足矣、乃必欲勒之親赴虜帳何為哉鑑川之意。不過以今歲貢市甫完。恐以疆塲小釁。弃其大功。不知　成祖封三虜王。使命方回、寇騎巳至。許襄毅在大同東邊開市。西邊搶掠。夷狄之性。豈有常哉。顧吾制御機宜何如耳。犬搖尾乞憐。固可投之以骨。如其狂噬。則大杖加焉。且渠戰兵不滿萬人。其父叔諸部。俱巳臣順。獨此孤虜。如其跋扈。以上谷全鎮之兵。益以史大官之眾。令雲中以勁卒擣其巢?彼何能為。公幸與趙帥密計。如可柔服。以計飴之如不可處。即宜以大義責之。明與之絕。毋但姑息養虎以自貽患也。聞巳遣人好諭之。倘得其要領。幸即以寄示。

