格：阳乞内壮，能格乎群阴，攘而却之。

初一：格内善，失贞类。测曰：格内善，中不宵也。

次二：格内恶，幽贞。测曰：格内恶，幽贞妙也。

次三：裳格鞶钩，渝。测曰：裳格鞶钩，无以制也。

次四：毕格禽，鸟之贞。测曰：毕格禽，正法位也。

次五：胶漆释，弓不射，角不离。测曰：胶漆释，信不结也。

次六：息金消石，往小来奕。测曰：息金消石，美日大也。

次七：格其珍类，龟缟厉。测曰：格其珍类，无以自匡也。

次八：格彼鞶坚，君子得时小人鬄忧。测曰：格彼鞶坚，谊不得行也。

上九：郭其目，鱎其角，不庳其体，濮。测曰：郭目鱎角，还自伤也。

