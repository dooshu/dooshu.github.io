◇许昌宫赋

于是仪北极以构，希形制乎太微。□□□□□□，结云阁之崔嵬。植神木与灵草，纷蓊蔚以参差。尔乃置天台于角，列执法于西南。筑旧章之两观，缀长廊之步栏。重闺禁之窈窕，造华盖之幽深。俭则不陋，奢则不盈。黎民子来，不督自成。于是天子乃具法服，戒群僚。钟鼓隐而雷鸣，警跸嘈而响起。ㄙ低徊，天行地止，以入乎新宫。临南轩而向春，方负黼黻之屏风。凭玉几而按图之，想往昔之兴隆。（《艺文类聚》六十二）

华殿炳而岳立（《文选·潘岳藉田赋》注）

