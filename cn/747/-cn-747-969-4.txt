○请追取本朝法书奏（同光元年十二月御史台）

本朝法书，自朱温僭逆，删改事条，或重货财，轻入人命，或自徇枉过，滥加刑罚。今见在三司收贮刑书，并是伪廷删改者，兼伪廷先下诸道，追取本朝法书焚毁，或经兵火所遗，皆无旧本节目，只定州敕库有本朝法书具在。请敕定州节度使速写副本进纳，庶刑法令式，并合本朝旧制。

