曾丰　檄往校旁郡艺舟行值董仲修来赴漕试复小舣相揖叙乃行二首

吾方怀檄出，子恰负琴来。

津次俄相值，船头且暂回。

大鹏风翼起，老骥雪蹄开。

南斗无多避，余星不是魁。

曾丰

曾丰　檄往校旁郡艺舟行值董仲修来赴漕试复小舣相揖叙乃行二首

命为天所左，身落广之东。

剩有南归雁，全无北至鸿。

夜怀浑欲恶，秋事半归空。

重九黄花酒，相期一笑同。

曾丰

