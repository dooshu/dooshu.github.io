○議邊務疏 【 邊務】

近日北虜紏眾、深入白羊口等地方搶掠、今青邊等口又報大勢、達賊入境　皇上大彰天討已命太監張忠、監督軍務、都督劉暉掛印充總兵官、侍郎丁鳳提督軍務、都督桂勇指揮賈鑑充左右參將、各統領京營遼東官軍、調度各鎮守臣征勦、天威所臨、醜虜聞風震懾、若不遠遁、必然駢首就戮、獻俘奏凱、刻日可期但兵事甚重、難以逆料、地方安危、在此一舉、臣等任忝股肱、一得之愚、不敢緘默、謹條陳如左、伏乞聖明省覽、俯賜施行

一師克在和、宜令張忠丁鳳劉暉等、務以　朝廷付託為重、凡軍中一應事務。湏要同心協慮。會議停當而行至于用兵機宜。還用責成劉暉桂勇等。聽其進止。庶幾號令專一。成功可必。不可各狥巳見。互相執拗。彼此乖違。致誤事机

一帝王之師、貴在萬全、中國之於夷狄、來則薄伐、去則勿追、況黠虜在邊巳久。今草盛馬肥。其鋒必銃、而我軍趨之于數百里之外。未免困乏。宜令張忠養威持重。凡出兵遇賊、不可驟與之戰。輕遏其鋒。若見零散遊走之賊。切勿輕易尋趁、陣前佯敗之賊。亦勿輕易追逐。湏要哨看的確。審度事勢。見可而進、庶不墮賊姦計。倘賊畏威遠遁。地方不致受苦。即係各官功績。不必貪圖斬獲首級功次。輕進遠追。勞我師旅。恐陷不測。

一紫荊關等處、兵部巳奏行廵撫都御史臧鳳速來附近地方駐劄、與分守將官同心協力。操練人馬、其所管達官達舍、宜令支與口糧、給領馬匹、委官管領、約束遇警、即便發去、與守關官軍協力戰守、仍行沿邊一帶、分守守備兵備防守等官、各慎固邊關剗削山崖、挑穵賺玩、嚴謹烽堠、秣馬厲兵、常如虜在目前、一處有警。即便傳塘走報。隣境官軍。互相應援。不可自分彼此。推托悞事。

一山西鎮廵官、宜令嚴督偏頭寧武等関分守守備等官、嚴加防禦、恐賊不得利于東而窺我之西又蹈前年故轍。以為山西腹裏之害。

一延綏兵馬、素為虜人所憚、近聞副總兵安國所領奇兵、遊擊將軍朱鑾所領土兵、大同俱巳調來恐數少不敷應援。宜作急將遊擊杭雄、即領遊兵星夜調來。三枝會合、當有七千餘人、隨賊向往截殺、勝于他處兵馬但此兵連年征調、巳極疲困、宜令延綏廵撫官每員名賞銀一二兩、以作其氣、且大同宣府地方。比之他鎮不同。仍宜令延綏總兵官王勛、挑選戰鋒人馬三千員名、前來清水營駐劄。若聲息十分緊急、即便統領過河策應。若套內尚有零賊。即調寧夏陜西兩鎮遊兵分布按伏防守。此皆先年巳行故事、

一用兵以賞罰為先、今軍中止是斬獲首級者方得給與銀牌。數亦不多。其論功行賞。往復覈勘。動經歲年。夫鋒?之下。與死為隣、况常人之情、見利則趨。以速為貴、邊軍終歲勤苦、日不聊生、欲作其勇敢之氣必湏以重利激之、合無令兵部于太僕寺馬價銀內再借支五萬兩、作急差官齎送提督軍務等官處、分發宣府大同管糧郎中處收貯。於內動支若干、差委的當官、領在軍前、隨宜給賞有功官軍、使之樂于用命、事寧餘剩銀兩、仍解兵部轉發該寺交收、

一大同宣府偏頭關等處土著軍民舍人等。中間多有材力勇悍輕生善鬪之人若激之以利自能使之鼓舞用命勝于遠調客兵查得先年兵部題行宣大二鎮事例。該本部議稱各邊土人。有能奮勇設策斬獲賊首一顆。楊石淙在陜西亦曾覆議此今隨即賞銀三十兩。願陞者給與冠帶。名為義勇。永免本身差徭。若能紏習鄉丁。敵殺賊眾。斬首至五顆以上。為首者加陞署所鎮撫。奪獲被擄牛羊等項。以四分充賞。等因、題奉　孝宗皇帝聖旨、是便鋪馬齎文與各該廵撫官、著好生省諭鄉村軍民人等、果有設謀奮勇斬獲賊級的、照例重加陞賞、欽此欽遵通行外、但原擬事寧停止、不為常例、今虜勢猖獗比前尤甚、合無令兵部查照前例、通行宣府大同偏頭關等處三鎮揭示。一應人等知會、有功照例施行、葢虜賊初入。勢合而強官軍既不敢輕與爭鋒。及其分散搶掠軍馬猝難調集應援若此例一行人人踴躍庶幾隨地寓兵虜人知懼不敢恣肆

