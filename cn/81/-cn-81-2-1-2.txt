上元夫人

上元夫人，道君弟子也。亦玄古以来得道，总统真籍，亚于龟台金母。新降之处多使侍女相闻，己为宾侣焉。汉孝武皇帝好神仙之道，祷醮名山，以求灵应。元封元年辛未七月七日夜，二唱之后，西王母降于汉宫。帝迎拜稽首，侍立久之。王母呼帝令坐，食（食字原阙。据明抄本、许刻本补。）以天厨，筵宴粗悉，命驾将去。帝下席叩头，请留殷勤，王母复坐。乃命侍女郭密香，邀夫人同宴于汉宫。语在汉武帝传中。其后汉宣帝地节四年乙卯，咸阳茅盈字叔申，受黄金九锡之命，为东岳上卿司命真君太元真人。是时五帝君授册既毕，各升天而去。茅君之师乃总真王君，西灵王母与夫人，降于句曲之山金坛之陵华阳天宫，以宴茅君焉。时茅君中君名固，字季佛，小君名衷，字思和，王母王君授以灵诀，亦受锡命紫素之册，固为定录君，衷为保命君，亦侍贞会。王君告二君曰：“夫人乃三天真皇之母，上元之高尊。统领十方玉女之籍，汝可自陈。”二君下席再拜，求乞长生之要。夫人悯其勤志，命侍女宋辟非出紫锦之囊，开绿金之笈，以《三元流珠经》、《丹景道精经》、《隐地八术经》、《太极缘景经》凡四部，以授二君。王母复敕侍女李方明，出丹瑶之函，披云殊之笈，出《玉佩金瑞（明抄本作珰）经》、《太霄隐书经》、《洞飞二景内书》，传司命君。各授书毕，王母与夫人告去，千乘万骑，升还太空矣。（出《汉武内传》）

【译文】

上元夫人，是道君的弟子。她也是上古以来得道，总领真籍，仅次于龟台金母。她所降临之处，经常派使女去告诉，自己到那里作客。汉孝武皇帝爱好神仙之道，到名山祭祀祈祷以求灵应。元封元年即辛未年七月七日夜里，二更之后，西王母降临到汉宫。汉武帝迎接拜见行了稽首礼，在王母身旁站了很久。王母唤汉武帝让他坐下，把天厨食品赏给他吃，筵席安排粗略齐全，王母让备车将要回去。汉武帝离席叩头，诚恳地请她留下。王母又坐了下来。于是王母就命侍女郭密香，邀请上元夫人同宴于汉宫。这事记载在汉武帝传中。其后，汉宣帝地节四年乙卯，咸阳有个茅盈字叫叔申，受到皇帝黄金九锡（帝王尊礼大臣所用的九种物品）之命，作了东岳上卿、司命真君、太元真人。这时五位帝君授给文书完毕，各自升天而去。茅盈之师就是总真王君。西王母与夫人，降临于勾曲山金坛陵上的华阳天宫，来与茅盈聚会。当时茅盈的中君名固，字季佛，小君名衷，字思和，王母王君授给灵诀，也受赐命紫素之册，茅固为定录君，茅衷为保命君，也在宴会作陪。王君告诉二人说：“夫人乃是三天真皇之母，上元的高尊。统领十方玉女的名籍，你们可以自己陈请。”“二人离席拜了又拜，讨求长生不老的要诀。夫人被他们殷勤之志所感动，就命侍女宋辟非拿出紫锦囊，打开绿金书箱，把《三元流珠经》、《丹景道精经》、《隐地八术经》、《太极缘景经》共四部书，给了二人。王母又命侍女李方明，拿出丹琼匣子，打开云珠书籍，拿出《玉佩金瑞经》、《太霄隐书经》、《洞飞二景内书》，传司命君。各授书完毕，王母与夫人告辞离去，带着千车万马升天返回太空。

