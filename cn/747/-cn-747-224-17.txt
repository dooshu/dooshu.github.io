○与执政书

说拙於守身，往年迁流岭外，亡亲愁惧，痼疾增加。比蒙生还，曾未数岁，家口在洛，身徒入京。及丁凶苦，不获侍侧，比於他人，情实不等。在礼君亲同贯，事君无负，事亲有负，不能杀身，以自咎责。乞过祥礻覃，报国非迟，三度表请，不蒙矜遂，当是文墨不尽，苦心投之执事，乞为一言闻达。不敢守礼抗请，直是私情乞恩。若以此情可矜，犹冀圣人万一哀悯；若将谴越，甘心待罪。谨状。

