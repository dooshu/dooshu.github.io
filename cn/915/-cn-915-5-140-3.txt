◇又难

暴之取死，亦有由来，非自然也。伤人不改，亦治道未洽，而刑轻不足以大戒，若刑之与杀，俱非自然，而刑轻于杀，何云残酷哉？夫刖趾不可报尸，诚然。髡输固不足以偿伤，伤人一寸而断其支体，为罪已重；夷人之面，截其手足，以髡输偿之，不亦轻乎？但虑其重，不惟其轻，不其偏哉？孔氏之议，恐非足为雅论也。（《通典》一百六十八）



卷四十四·魏四十四

