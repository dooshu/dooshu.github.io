刘宰　送恭叔兄赴省二首

秋荐吴江北雁来，几看文阵夺標回。

鴒飞鹊喜情何限，龙化鹏搏兆有开。

礼部定知当一得，大廷端右压群才。

春秋正学非阿世，莫作公孙愧草莱。

刘宰

刘宰　送恭叔兄赴省二首

晞骥长惭马不前，着鞭何意在君先。

须懲牛后羞馀子，独占鳌头下九天。

上苑未须夸得意，道山共拟更登仙。

虽然富贵浮云等，要使功名在简编。

刘宰

