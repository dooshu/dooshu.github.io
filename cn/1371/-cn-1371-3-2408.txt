青城大面山中有二隐士一曰谯先生定字天授建炎初以经行召至扬州欲留之讲筵不可拜通直郎直秘阁致仕今百三十余岁巢居嶮绝人不能到而先生数年辄一出至山前人有见之者其一曰姚太尉平仲字希晏靖康初在围城中夜将死士攻贼营不利骑骏骡逸去建炎初所在揭牓以观察使召之竟不出凉熙甲午

寄谢谯夫子，今年一出无？

万绿随梦断，百念与形枯。



云护巢松谷，神呵煆药炉。

凭高应念我，白首学徵租。



