【吴楚歌】

〖七言〗

燕人美兮赵女佳。其室则迩兮限层（《类聚》作增。乐府作曾。）崖。云为车兮风为马。玉在山（《类聚》作泥。）兮兰在野。云无期兮风有止。思多端兮（《御览》无兮字。乐府作思心多端。）谁能理。（○玉台新咏九作燕人美篇。《类聚》四十三作燕人美兮歌。《乐府诗集》八十三。广《文选》十四。《诗纪》二十二。又《御览》八作傅玄歌。引马、野、止、里四韵。）

