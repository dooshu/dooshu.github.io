○原减囚徒敕

敕：惟刑恤哉，古之道也。朕抚临四海，茂育万邦，思致淳风，登诸寿域，期画冠而不犯，故开罗而在宥，念兹下愚，自抵常法。时属盛夏，天其养长，在物最灵，惟人为贵。朕处台榭，犹有郁蒸之毒；彼居囹圄，能无よ怛之忧？故遣紫微黄门，备加按省，览其所奏，用悯於怀，爰矜可恕之罪，必务惟轻之义。将布宽惠，俾从原减，宜依前件。

