黄庚　漫述

百拙嫩营生计事，一贫方识丈夫心。

箪瓢陋巷皆真乐，何用多藏郿坞金。

黄庚

黄庚　漫述

青春易过不多日，白书得间能几人。

有限光阴空役役，堆钱难买百年身。

黄庚

黄庚　漫述

对客莫谈当世事，闭门且读旧时书。

蓬莱献赋心犹在，只恐无人荐子虚。

黄庚

黄庚　漫述

楚洒何忍沉清客，周粟安能活饿夫。

慨想前修千古事，孤忠高义后来无。

黄庚

黄庚　漫述

逢人休要说公卿，老去无心慕宠荣。

李不封侯刘不第，千年青史亦传名。

黄庚

黄庚　漫述

世事艰难如意少，功名荣耀误人多。

浮云富贵非吾愿，且买扁舟理钓蓑。

黄庚

黄庚　漫述

脱巾漉酒心先醉，着屐登山脚便轻。

豪饮清游忆陶谢，古人千载尚留名。

黄庚

黄庚　漫述

眼前万事等一梦，世上几人能百年。

千古英雄今已矣，北邙荒冢草芊芊。

黄庚

黄庚　漫述

文盟无主江湖冷，诗社欠人风月闲。

老去盍为归隐计，却於何处买青山。

黄庚

黄庚　漫述

烘柳日高花院暖，炷沉烟冷竹窗虚。

开编怕见伤怀事，不读离骚读四书。

黄庚

