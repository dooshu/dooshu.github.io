纪六十三 世宗嘉靖四十二年癸亥至四十五年丙寅



纪六十三起昭阳大渊献，尽柔兆摄提格，凡四年。
世宗肃皇帝
嘉端四十二年
春，正月，庚辰朔，不御殿，百官行礼于皇极门。
癸巳，广东倭寇犯潮、惠二府之黄岗、大澳等处，登岸肆掠。
乙未，河南道御史凌儒，疏荐“吉水罗洪先等有时望，请赐甄录”，上以儒市恩卖直，无故奏扰，命锦衣卫逮至午门，杖六十，黜为民。
戊申，谙达犯宣府滴水崖，官兵败绩，遂南掠隆庆、永宁等处。原任总兵刘汉力战却之，遂西行。攻张家堡，不克，会大雨，乃遁。出入凡七日。
二月，癸酉，谙达犯辽阳，副总兵杨照引兵击败之。复寇长安堡，照设伏绕出其前，斩首七十五级，获马五十匹。
乙亥，福建兴化倭结寨于峙头，【考异】峙头，《实录》“峙”作“埼”，今据《明史·地理志》。其地在兴化之东。与都指挥欧阳深相拒，久之不出。深侦其兵少，轻之，直前挑战，伏发，深与晋江武生薛天中，泉州卫舍人周岳镇俱死之，所部数百人皆战没。贼乘胜陷平海卫，踞之。【考异】此据《实录》增。盖陷平海卫在是月，
1757 明通鉴卷六十三
《明史》因陷兴化牵连记之。其薛大中，周岳镇同时阵亡，见四十三年请恤奏中，并增入。
丙子，免湖广被灾税粮，仍敕有司振之。
丁丑，命提督两广都御史张臬总督广，闽军务。
时巡按御史李邦珍，劾“巡抚福建游震得，兴化之败，一筹莫展，宜简命大臣有济变才者，假以重权”。遂有是命。复擢参政谭纶兼佥都御史，巡抚福建。
三月，改礼部尚书严讷于吏部，时郭朴以忧去也。以吏部侍郎兼翰林院学士李春芳为礼部尚书。
初，云南武定府土官知府凤诏死，无嗣，母瞿氏袭，请于朝，以流官印属之。瞿氏老，举凤诏妻索林自代。比索林袭，遂失事姑礼，瞿氏大恚。乃收异姓儿继祖入凤氏宗，挟其甥婿贵州水西土舍安国亨、四川建昌土官凤氏兵力，欲废索林，以继祖嗣、不克；乃具疏自称为索林囚禁，令继祖诣阙告之。继祖归，诈称受朝命袭职、驱目兵逼夺府印。索林抱印奔会城，抚、按官谕解之。索林归武定，视事如故，而复听继祖留瞿氏所，于是妇姑嫌隙益甚。
索林谋诛继祖，事泄，继祖遂大发兵围府，行劫和曲，禄劝等州县，杀伤调至土官王心一等兵。索林复抱印走云南，巡抚曹忭，下令收印，逮其左右郑竤系狱，令瞿氏暂理府事，贷继祖，责其自新。巡按御史孙用，谓“继祖发兵围府，罪逆显著，若置而不问，诸夷效尤，恐遐荒自此多事矣。”诏“守臣悉心议处，以靖地方。”
夏，四月，庚申，福建新倭自长乐登岸，流劫福清等处，总兵官刘显、俞大猷合兵邀击于遮浪，歼之。
时平海倭引舟出海，把总许朝光以轻舟抄之。贼败，乃尽焚其舟，还屯平海卫。
丁卯，副总兵戚继光统浙兵至，与刘显、俞大猷合攻平海卫1758
纪六十三
之贼。巡抚谭纶，令继光将中军，显左，大猷右。继光率中军先登，左右军继之，遂大破倭，复兴化，斩级二千二百，还被掠男妇三千余人。
自倭起以来二十余载，攻破城邑，杀伤官吏军民，不可胜纪、转漕增饷，海内骚然，至是始大创而去。浙、闽以次渐平。
己巳，太白昼见，凡四日。
五月，辛巳，给事中陈瓒疏陈黜遗奸、求遗贤二事，上以其袭凌儒故智，亦命逮至，廷杖六十，黜为民。
六月，庚戌，巡按御史李邦珍上福建剿平旧倭功罪，言：“横屿之贼，于去年七月，总督胡宗宪檄参将戚继光统浙兵七千余人，令军中人持稿一束，填河而进，遂大破贼巢，斩首二千六百余级，遂乘胜剿福清、牛田之贼，追至兴化。功最多，宜从重赏。宗宪虽去任，亦宜优录。”兵部议从之。
倭之陷兴化也，自通判奚世亮外，知县周尚友，县丞叶德良、徐九经，训导卢学颜，同时遇害。又齐天祥、倪禄之死、同时阵亡者，指挥张光祚，千户鲁思亮、邵于藩、张珊。至是李邦珍以闻，皆请赐赠恤，从之。
秋，七月，甲申，上谕阁臣徐阶等以今日外官贪肆亏国病民状，阶以示吏部尚书严讷。
讷因言：“近日藩、臬有司，不能体皇上为国为民之心，或赃罚抵赎之隐匿，或折乾常例之滥收，或羡余火耗之侵渔，或里甲夫马之索取，或科派劝借之横加，或寿仪节礼之概受，或广市土产以结欢于势要，或极腆供亿以善事乎上官。淫刑以逞，饰诈以欺，潜贿以杜法，假公以济私。有臣如此，国安得不亏，民安得不病！陛下洞见弊源，明祖宗法度，而命臣等以力行、敢不奉诏。惟是人不易知，知人不易。万一有力者行其苞苴，有挟者凭于城社，有智者巧设机械，善于弥缝，如此则大奸反得漏网、面悃幅孤寒之辈乃辄及之。明有国典，幽有天道，不可欺也。仍乞
1759 明通鉴卷六十三
陛下亲降德音，申谕抚、按、实力奉行，从公劾奏，庶无负保国为民至意。”
上是之，“下抚、按官如议行。其抚，按官劾奏有不当者，该部院即行参治。”
壬辰，巡抚福建都御史谭纶上四月平倭之捷，以戚继光为首功，显、大猷次之。诏告谢郊庙，大行叙赉。继光受上赏，进都督同知，世荫千户。
八月，乙亥，北寇谙达等聚众辽东、广宁塞外，升任总兵官杨照督兵由镇夷堡出塞，分道掩击。照夜行失道，离塞六十里遇伏，中流矢死。游击线补衮等驰至，力战，斩首二百余级。寇引去，乃夺照尸还。亡失官军五十余人。
九月，辛巳，复令崇文门宣课司商税收钱。
初，户部请于云南即山鼓铸，乃敕巡抚以盐课银三万两为工本。越数年，巡抚王昺，巡按王诤，俱以费多人少请罢铸。部臣复用主事范燧议，每钱七文当银一分。于是宣课司收税及官俸仍用银，而民间所蓄旧钱益壅滞不行，钱法遂坏。至是给事中孙枝，请罢前令而复收钱之旧，部议从之，乃有是命。
已丑，山东巡按御史黄襄请赠恤杨照死事，上以其奋勇捐躯，优赠少保、左都督，荫一子指挥同知，世袭，仍赐谥、立祠、祭葬如例。
照起家偏校，以敢战知名。抚士卒有恩，人咸乐为之用。初以罪废家居、属严嵩柄政，凡边将无不由债帅进者，照自分永弃。会世蕃败，朝议以人望用之，由是感激，誓以死报。起废数月间，三战三捷，竟陨于阵。
是月，总督闽广都御史张臬罢。
时和平贼李文彪作乱，臬以其地险，难用兵，倡议抚之。给事中陈懋观劾其纵寇殃民，部议亦以臬非军旅才，乃荐总理河道佥都御史吴桂芳代之。
1760
纪六十三
又以“闽、广道远，不便兼辖，请罢总督，止以提督兼巡抚”，从之。
冬，十月，辛亥，擢戚继光为福建总兵官，镇守全闽、徙俞大猷仍镇南赣，从福建巡抚谭纶议也。
寻改南直隶狼山副总兵为镇守总兵官，兼辖江南、江北，以署都督佥事刘显为之，从浙江巡抚赵炳然议也。
癸丑，西域乌斯藏、阐化等王遣使人贡请封，礼官循故事遣番僧二十二人为正副使，以序班朱廷对监之。至中途骚扰，不受廷对约束，廷对还，白其状。礼宫请“自后封番王，即以诰敕付使者赍还，或下守臣择近边僧人赍给。自此不遣京寺番僧，著为令。”【考异】据《明史·西域传》，事在四十三年，今据《实录》改。
丁巳，吏科给事中赵灼等，奉旨纠劾贪肆藩、臬、山西参政耿随朝等凡十余人，诏速问黜谪有差。
丁卯、锡林阿、巴图尔人寇。
初，寇数犯辽东塞，蓟辽总督杨选以三卫实导之，因囚紫三卫长托干，旧作通罕。令其诸子更迭为质。托干者，锡林阿妻父也。冀以牵制北寇，于是锡林阿、三卫皆怨。
至是锡林阿、巴图尔等拥众窥蓟州，声言犯辽阳。选率师东，本兵杨博檄止之，三往不从。博拊几曰：“败矣！”方议征兵入援，而寇已自墙子岭、磨刀峪溃墙而入。
戊辰，大掠顺义、三河，京师戒严。诏宣大总兵官马芳、姜应熊、刘汉等调兵入援，以总督尚书江东统之。又敕文武大臣分守皇城、京城诸门，而令镇远侯顾寰集京营兵分布城内外。
时寇已抵通州。上叹曰：“庚戌事又见矣！”亟命总兵官胡镇、孙膑及游击赵溱等赴通州迎敌，膑及溱皆力战死。
寇驻内地凡八日。乙亥，大同总兵姜应熊御之于密云，败之，斩首三十余级。寇自三河渐引而北，京师稍解严。
会御史黄泮劾墙子岭失事状，上大怒，立命锦衣卫逮系杨选
1761 明通鉴卷六十三
及大同巡抚徐绅并墙子岭提调指挥杨瀛等入京鞫治。
是月，荧惑自辛亥起胃宿，至甲戌，逆行抵娄宿之次。
十一月，丁丑，论退敌功，自总督江东、总兵胡镇以下升赏有差。
东自居庸入援，上奖谕，使督内外诸镇兵马。
会姜应熊击寇退，寇复东躏顺义、三河，饱掠去，东等壁顺义不敢追。寇以精骑殿后北行，诸将悉望尘尾之，疾徐以敌为节。会敌疲失道，众乱，诸将无敢发一矢者，敌去，乃稍稍取零骑及失道之罢残以报首功。上怏怏，谕杨博曰：“寇复饱扬，何以惩后！”
是役也，上虽厚赏东，镇等而本兵不及，由是始怒博。壬午，以寇退，祭告郊庙。
甲申，以火星逆行，敕群臣修省五日。
兵科给事中邱橓条陈边臣善后事宜，并劾杨选启衅状。上大怒曰：“橓等既有所见，曷不先言！”乃下橓锦衣狱，杖六十，黜为
民。
己亥，命瘗暴骸。
壬寅，冬至，祀天于圜丘，朱希忠摄行。
甲辰，杨选、徐绊等至京师，下锦衣卫拷讯，具服，命法司议罪。尚书黄光升援引奸细入境泄军情律论斩，诏即会官枭选于市，妻子流二千里，绅系狱待决。
初，寇入内地，上方祠厘，尚书杨博不敢奏，谋之内阁徐阶，撤马芳等自宣府入援。会上见城东火光，知寇已逼，大惊，谕阶议退敌计。而芳已先至，阶请亟赏之，令专护京师。及寇退，上怒博不早闻，欲与选同论罪，阶力为救解，乃得免。
十二月，乙巳，工部尚书雷礼奏：“京师永定等七门，当添筑瓮城；东西便门接都城止丈余，又垛口卑隘，壕池浅狭，悉宜崇甃深浚”，上谕礼亟行之。
1762
纪六十三 已酉、禁止通海辽船。
初，辽东饥，暂许通登莱籴谷，已而辽商利之，私载货物往来山东。守臣以海禁渐弛，恐有后患，疏请禁止海运，从之。乙卯，以冬深雪少，上亲祈于禁中，并敕群臣修省。
壬申，寇犯沙河，官军败之。【考异】《明史·本纪》不具，《史稿》系之是月壬申，证之《实录》，刘焘奏报在明年二月。原奏称“十二月二十八日”，即壬申也。寇系速卜亥，《三编》无译。
四十三年
春，正月、乙亥朔，不御殿。
丁丑夜，大风。次日，又风。谕兵部尚书杨博谨边防。
壬辰，土默特纠众寇辽东一片石、黄土岭等处，参将白文智守边墙，寇攻不克。已而总兵胡镇至，御却之。【考异】《明史·本纪》，“是月壬辰”与《实录》合。《史稿》系之壬午，盖“辰”字之误也。
二月，乙巳，免顺天三河等县被寇税粮。己酉，伊王典模有罪。
典模者，太祖弟十五子伊厉王之玄孙也。性贪而狡，多持官更短长，不如指必构之去，既去，复折辱之。御史行部过者，模要笞之，缙绅往来，率纡途取他境；经郭外者，府中人辄追挽其车，詈其不朝，人朝者复辱以非礼。府墙坏，请更筑，乃夺取民舍以广其宫。郎中陈大壮，与邸邻，索其居不与，使数十人从大壮卧起，夺其饮食，竟馁死。所为官，崇台连城拟帝阙。有锦衣官校之陕者、经洛阳，典横忽召官属迎诏，鼓吹拥锦衣，人捧一黄卷人宫。众请开读，曰：“密诏也。”遂趣锦衣去。锦衣谓“王厚待之，不知所以。”其夜，大张乐至曙，府中皆呼千岁，诈谓“天子特亲我也。”闭河南府城，大选民间子女七百余人，留其姝丽者九十人，不中选者令以金赎。
都御史张永明等上言状，再遣使往勘，革禄三之二，令坏所
1763 明通鉴卷六十三
僭造宫城，归民间女，执群小付有司。典模不奉诏，部牒促之。布政使持牒入见，楧曰：“牒何为者？可用障檑耳。”
抚、按官以闻，诏礼部会三法司议，佥谓“典模淫暴，无藩臣礼，宜禁锢高墙，削除世封”，从之。
丁巳，韩王府宗室一百四十余人，越关至陕西会城索逋禄。
是时宗室繁衍，岁禄增至十二万五千有奇，岁给不及其半，节年积逋至六十余万。至是诸宗室拥众环巡抚陈其学第，鼓噪诟置，其学为不启门者数H。檄布政司先后搜括各项，给银七万八千两有奇，诸宗室犹不肯去。
其学与巡按御史鲍承荫以状闻，诏切责韩王融燧，废宗室融燔等为庶人。
戊午，福建兴化倭余党复纠新倭万余，围攻仙游县三日。总兵官戚继光击败之城下，又追数之王仓坪，斩首数百级。余党复分据漳浦蔡丕岭，继光分五哨，身持短兵缘崖上，俘斩数百人，余贼遂掠渔舟出海去。福建倭平。
是月，更定镇守江南分守信地。以江南属之刘显、专驻吴淞江；江北属之副总兵王应麟，专驻狼山；俱给关防。
闰月，丁丑、命吏部尚书严讷、礼部尚书李春芳，吏部侍郎董份皆兼翰林院学士，直西苑，如勋臣、辅臣例。
戊寅，免江西南昌、瑞州、九江三府被灾税粮。己卯，寇犯辽东，指挥王维屏等御却之。
丙申，福建汀、漳盗攻漳平，知县魏文瑞死之。盗遂陷漳平，据其城。
三月，已未，广东官军击潮州倭贼，破之。
初，归善县盗伍端、温七作乱，败参将谢敕。未几，俞大猷改镇潮州，七被禽，与端首军门、求杀倭自效，大猷乃与总兵吴继爵受其降。会巡抚吴桂芳至，使为前驱讨倭，官军继之。围倭于邹塘，四面举火，一日夜连克三巢，焚斩四百余人。
1764
纪六十三
上以广东连年征剿无功，闻捷，大喜，赐桂芳、继爵等银币。
辛酉，热审法司系囚，宥死罪矜疑者二十一人戍边。
前给事中沈束，以请恤总兵周尚文得罪，长系狱中，自司业赵贞吉以请宽束得罪，东下狱在二十八年，贞吉请宥束在二十九年，俱见前。自是无敢言者。束系久，衣食屡绝，惟日读《周易》为疏解。后同邑沈镍劾嵩，嵩疑与束同族为报复，令狱吏械其手足，徐阶劝，得免。
迨嵩去位，束在狱十六年矣。妻张氏上书言：“臣夫家有老亲，年八十有九，衰病侵寻，朝不计夕。往臣因束无子，为置妾潘氏，比至京师，束已系狱，潘矢志不他适，乃相与寄居旅舍，纺绩以供夫衣食，岁月积深，凄楚万状。欲归奉舅，则夫之馏粥无资；欲留养夫，则舅又旦暮待尽；辗转思维，进退无策。臣愿代夫系狱，令夫得送父终年，仍还赴系，实陛下莫大之德也。”法司亦为请，上终不许。
夏，四月，乙亥，免畿内被灾税粮。
戊子，福建巡抚谭纶，以寇平，请终丧，许之。五月，壬寅朔，日有食之。
广东进珠二千两，少之，命户部别选大者。甲寅，太白昼见。
乙卯，上夜坐庭中，获一桃于御幄后，左右言自空中下，上喜曰：“天赐也！”诏修迎恩醮五日。明日，复获一桃，是夜，白兔生二子，上益喜，谢玄告庙。未几，白鹿亦生二子，廷臣表贺。上以奇祥三锡，天眷非常，手诏褒答。
是时严嵩既罢，蓝道行亦被谴，宫中数见妖孽，上春秋高，恒邑邑不乐，中官因设诈以娱之。
丁巳，太白复昼见。
六月，辛未，南京吏科给事中杨铨等条奏考课四事：
1765 明通鉴卷六十三
一核考注，言“有一人之身而举刺互异，当视其所举刺之人，举者贤必非比周，刺者贤必非诖误。因是以折衷众论、参验是非，则臧否可弗眩也。”
一严面诘，“大计时，堂例得面质贤否，然咨诹不详，则虚词易售。宜旁举一二事以问，令不暇经思以对，则欺伪无所容而情实立见矣。”
一察庶官，“自府佐而下，考语含糊，率无甄别，概以俸深者为年老，新任者为称职，非辨论官材之道也、宜加意综核，分别良庸，才者毋以久任而弃捐，不肖者毋以初任面姑息。”
一减黜额，“考察之典，期于绌退奸贪而已，不在数之多寡也。比者竞为刻核，所黜汰务倍于往者，非爱惜人才之意。宜稍从宽，惟其人不惟其数。”
时南京，广西道御史俞咨益等，亦请“辨人品以定去取，酌地方以叙殿最，黜墨吏以儆贪残，申禁例以杜科扰”。下部议，以其言简要，请从之。
辛卯，总兵俞大猷大破倭于惠州之海丰县。
初，倭自福建流入广东，会两广、南赣所调土、汉兵大集，乘其初至，败之。倭悉奔崎沙、甲子诸澳，夺渔舟人海、舟多没于风，脱者二千余人，还保海丰金锡都。大猷围之两月，贼食尽欲走，副将汤克宽设伏邀之，手斩其枭将三人。参将王诏等继至，贼遂大溃，禽斩千二百余人。
初，潮州大盗吴平、与倭相掎角、时诸峒自伍端、温七外，有蓝松三、叶丹楼之辈皆附之，日掠惠、潮间。大猷既平海丰之倭，乃移师潮州，以次降松三、丹楼，遂使招降吴平、居之梅岭。
秋，七月，丙午，南赣官军讨程乡等处之贼，败之。
时广东大埔盗蓝松山、余大春等，聚众千百，流劫福建漳、延、兴、泉诸府，为官军所败，奔至永春，与山贼苏阿普、范继1766
纪六十三
祖等连兵，出没漳平、龙岩等处，声言听抚以缓我师。至是南赣巡抚吴百朋知其诈，乃撤各道，罢兵纳降，伺其懈，率官军四面击之，贼党大溃。松山为程乡知县顾若愚所禽，大春逃匿银溪山，为饶平知县张孔修、县丞章良辰所禽，继祖势穷，自缚请降，亦被执，惟苏阿普逸去。
事闻，赏百朋等银币，令严捕苏阿普以靖地方。
己未，顺天府尹刘畿言：“提编之弊，逾于正额。臣阅本府所属州县夏秋两税额，折银不过十万九千有奇，而额外加编乃至十一万二千六百两有奇。密迩辇毂之下，采办加派之不常，添设劝借之无己，是以宛、大二县，有全里逃亡无一丁者，有余二三户者。今当编均徭之期，宜令各州县官先将境内丁田核其原额而正其欺隐，差役究其因革而裁其冗滥。然后按丁粮之等第，为赋役之重轻，务使差徭平一，不得额外滥编。”
疏人，部议“请下有司查核以闻”。
八月，丙子，以万寿节，加恩直赞诸臣，自内阁徐阶、袁炜外，尚书严讷、李春芳，皆晋太子太保。
是月，天下臣民进仙桃瑞芝为上建醮祝厘者甚众，俱赏赉有差。
九月，辛酉，以两广兵荒，诏“留嘉靖四十年至四十二年原派苏州军饷银共十八万两，留本省备用。”
是月，赠故秀州巡检黄尚正。
初，嘉靖四十年六月，流贼犯龙泉，尚正引兵御之，杀贼一人，夺马一匹，追奔十里。为贼所执，潜遣其养子黄进还，约官军为内应，不至。尚正密人贼帐，斩其渠三人，众惊乱，缚尚正，支解之。进闻变，人营号哭，亦遇害。至是守臣以闻，并赐赠恤。
冬，十月，戊子，太白昼见，凡二十二日。
己丑，诏：“自今两京乡试同考官，仍择年力精壮文行俱优之
1767 明通鉴卷六十三
教职充之。”
初，上用张璁议，各省主试多遣京官，而两京房考亦各加科、部官一员。至是给事中辛自修、御史罗元祯等，交摘去年顺天科场奸弊、语侵科、部。礼部议，“分考官就近选用，人得预拟、浮议独多、请仍循旧例，选用各省教职”，从之。自是各省主考亦罢京官不遣。【考异】语见《明史·选举志》。据《实录》，言官所摘发，谓“冒籍，生员章礼等五人；关节，监生项元深等三人；元深乃礼部主事戚元佐之亲”。又言“户部尚书高燿荐属官主事陈洙为考官，托其子高堂，得中式。而外帘通关节，为宛平县丞高灿，乃燿之亲弟也。诏独黜冒籍中式者，而燿及元深等俱不坐。”志皆不载，附识于此。
是月，北寇犯陕西，大掠板桥、响闸儿诸处。【考异】《明史·本纪》不具。《史稿》系之是月，据《实录》明年二月奏报。原奏称卜月，十二月皆人寇，盖一寇陕西，一寇山西也。《明史》载谙达犯山西于十二月，《史稿》言十二月两犯山西，今分书之。深入五百余里，掳掠二十余日始退。
十一月，辛丑，南京御史林润，劾严世蕃及其党罗龙文诸不轨状。
初，世蕃戍雷州，未至而归。嵩既罢，归至南昌，值万寿节，使道士蓝田玉为上建醮铁柱宫。田玉善召鹤，嵩取其符录并己祈鹤文上之；因乞移世蕃近地以便就养，上不许，而世蕃遽返。龙文一诣戍所，即逃还徽州，数往来江西，与世蕃计事。世蕃大治园亭，势焰不少衰，其监工奴见袁州推官郭谏臣，不为起。
会润按视江防，因与谏臣谋，驰疏尽发其罪，言：“臣巡视上江，备访江洋群盗悉窜人逃军罗龙文、严世蕃家。龙文卜筑深山，乘轩衣蟒、阴有不臣之心。而世蕃日夜与龙文诽谤时政，摇惑人心，近假名治第，招集勇士至四千余人，道路汹汹，咸谓变且不测。乞早正典刑以绝祸本。”
1768
纪六十三
上得疏大怒，即诏润逮捕至京师，下法司洽罪。丁未，冬至，祀天于圜丘，朱希忠摄行。
乙卯，以钱法日坏，私铸盛行，诏“内外诸司严加访治。宝源局所铸制钱，各色匠役人等侵减工料，以致轻小滥恶，不堪行使，令部臣访送法司从重洽罪。”
于是工部悉发作工、炉头及监铸官凡二十余人，执送刑部，拷讯历年侵盗及冒破工食之数，并监造副使段相等受贿故纵状，黜革有差。寻裁革宝源局副使一员，吏一名。
十二月，壬申，给事中张岳陈时宜六事：“一议禄粮以安宗室；二辨诚伪以端士习；三公舆论以蓄真材；四遏奸究以作士气；五核部差以肃官守；六止开纳以议兵饷。”
时杨博在本兵，岳所言多讥切博，且言：“今各部吏洽稍清，惟兵部不思振刷，各司条例，杂乱无章，胥吏朋奸，搏噬武弁，其咎必有所归。”疏人，博奏辨，且请罢黜，上慰留之。
已而给事中曹栋因论科场事，末言：“大臣体国，宫官论事，当如和羹相济，不嫌异同。言官之无忌，益见大臣之有容；大臣之体休，乃有言官之谔谔。今小臣尽忠言事，而大臣为之悻悻不平，恐非盛世所宜有。”语盖侵博也。
丁丑，上以户部所进金色不纯，疑倾销铺户及装匣者有奸，下诏穷治。尚书高耀皇恐谢罪，因请更进足色以赎前误，上意稍解。
庚辰、上亲祈雪于洪应坛。
甲申，给事中王霆，劾“应天巡抚周如斗科取罚赎及纵弟受属官贿”，事下吏部，覆言：“如斗昔按苏松，名称藉甚。今偶罹訾议：非其志节殊也。盖昔当蠲赋之时，今有督粮之责，安静则颂声易兴，严急则怨菌交作、所处之势使然耳。况科罚交贿，皆风闻无实证，不当议罢斥。”乃令如斗视事如故。
江西安远知县王化，禽广贼梁国相等于石子岭；广东饶平知
1769 明通鉴卷六十三
县管惟乾，禽程乡贼党邱万里等于九峻山。
国相本程乡剧贼梁宁之子，宁败见四十一年十月，宁败，国相请降，至是复叛，与其党葛鼎荣等分犯江、闽二省。化先期未发，寄妻子于会昌县，身自率乡兵击之。贼连败，乃纵反间于会昌城中。言“化已战没”，其妻计氏自刎。贼退，抚臣井上其事，诏旌其门曰“贞烈”，建祠祀之。
丁酉，南韶山贼马五作乱，流劫乳源、江湾等处，守备贺铎，指挥蔡允元督兵迎战，败绩，为所执，骂贼不屈而死。巡抚吴桂芳以闻，诏赠恤，立祠祀之。
是月，北寇复犯山西，游击梁平、守备祁谋死之。【考异】《明史·本纪》，谙达犯山西在是月，据《实录》梁平，祁谋死事奏报在明年三月。原奏称“山西虏初以十月人寇，再以十二月中人寇”，与《史稿》两寇山西合。今但以北寇书之。
世臣十臣
春，正月，己亥朔，不御殿。
丁未，景王载圳薨，无子，国除。
王薨后，大学士徐阶奏夺景府所占坡田数万顷还之民，楚人大悦。
辛亥，上不豫，百官奉表起居。二月，丙子，有瘳.丁丑，复湖广衡州、江西吉安仍行广盐。
初，湖广、江西全省俱行淮盐，后因两广用兵，都御史叶盛等，建议设立盐厂，广西则于梧州许行湖广衡、永二府，广东则子潮州许行江西南.赣二府，嗣复增袁、吉、临三府。未几，袁、临旋罢，惟南赣、吉、衡、永五府行广盐久之，及鄱懋卿始议改衡州，御史朱炳如复议改吉安俱行淮盐，民以为不便。至是总督两广吴桂芳，南赣巡抚吴百朋，皆谓“国课顿减，无以充饷、请各行广盐如故”，户部覆议，从之。
1770
纪六十三
庚辰，礼部集廷臣议处王府事宜凡六十七条，上之，诏为书颁行，赐名宗藩条例。
初，御史林润，疏言宗藩积弊，请亟议善处之策，得旨允行。会周府南陵王睦楧条陈七事：“一立宗学以崇德教；一设选科以省禄费；一严保勘以杜冒滥；一革冗职以除素餐；一戒奔竞以息贪饕；一准拜扫以广孝思；一立忧制以省禄费。”礼部请“并下其疏于各王府，令杂议以上，听部臣会官定拟请裁”。至是议定，俱入条例行之。
三月，戊申，吏部尚书严讷，因考察言：“非常之士，朝廷不宜以常品待之。故国初有以典史而推都御史如冯坚，以直厅而历布政司如王兴宗，请略仿此意，于杂流冗职中超擢一二以裨盛治。”从之。
已而升广东同知王化为广东按察司佥事、凤阳同知江东为陕西按察司佥事，严州通判邵元善为四川按察司佥事.其他经历、县丞之等，多不次超擢，均由举贡、吏员以治行卓异得之，皆特例也。
丁巳，赐范应期等进士及第、出身有差。己未，袁炜以疾笃请致仕，令驰驿归，道卒。
炜以青词得上眷，中外献瑞，辄极词颂美，以故上急枋用之。炜贵倨鲜腆，故出徐阶门，及入阁，辄盛气凌阶。馆阁士出其门下者，斥辱尤不堪，人咸畏而恶之。
辛酉，严世蕃、罗龙文逮至京师，伏诛。
初，上命林润捕械世蕃，会世蕃子绍庭官锦衣卫，闻之，亟报世蕃，使诣戍所。方二日，润已驰至，世蕃猝不及赴，乃械以行。龙文亦捕得于梧州。
既至，润因复上书数嵩及世蕃罪，略曰：“世蕃罪恶，积非一日。任彭孔为主谋，罗龙文为羽翼，恶子严鹄、严珍为爪牙。占会城廒仓，吞宗藩府第，夺平民房舍；又改厘祝之官以为家祠，
1771 明通鉴卷六十三
凿穿城之池以象西海。直栏横槛，峻宇雕墙，巍然朝堂之规模也。袁城之中，列为五府：南府居鹄，西府居鸿，东府居绍庆，中府居绍庠，而嵩与世蕃则居相府，招四方之亡命，为护卫之壮丁，森然分封之仪度也。总天下之货宝尽入其家，世蕃已逾天府，诸子各冠东南；虽豪仆严年、谋客彭孔，家资亦称亿万。民穷盗起，职此之由。甚者畜养厮徒，招纳叛卒数十百人，明称官、舍，出没江、广，劫掠士民。其家人寿二、银一等，阴养刺客，昏夜杀人，夺人子女金钱，半岁之间，事发者二十有七。而且包藏祸心，阴结典模，在朝则为宁贤，居乡则为宸濠。以一人之身而总群奸之恶，虽赤其族，犹有余辜。严嵩不顾子未赴伍，朦胧请移近卫，既奉明旨，居然藏匿，以国法为不足遵，以公议为不足恤。世蕃稔恶、有司受词数干，尽送父嵩，嵩阅其词而处分之，尚可诿干不知乎？既知之，又纵之，又曲庇之，此臣谓嵩不能无罪也。”疏人，上怒，诏下法司讯状。
先是润与郭谏臣发世蕃罪，并及冤杀杨继盛、沈辣状。世蕃闻之，抵掌曰：“任他燎原火，自有倒海水！”已而聚党窃议，谓“贿”字自不可掩。然非上所深恶。惟聚众通倭之说，得讽言官使削去，而故填杨、沈下狱为词，则上必激而怒，上怒，乃可脱也。”谋既定，乃令其党扬言之。
刑部尚书黄光升等亦以为然，如其言，具稿诣徐阶议之。阶固已豫知，姑问：“稿安在？”吏出怀中以进，阅毕，曰：“法家断案良佳。”延入内，屏左右语曰：“诸君子谓严公子当死乎？生乎？”曰：“死不足赎。”曰：“然则此案将杀之乎？生之乎？”曰：“用杨、沈正欲抵死。”徐阶曰：“别自有说。杨、沈事诚犯天下公恶，然杨以计中上所讳取特旨，沈暗人招中取泛旨，上岂肯自引为过！一人览，疑法司借严氏归过于上，必震怒，在事者皆不免，严公子骑款段出都门矣。”众愕然，请更议。曰：“稍迟，事且泄，从中败事者必多，事且变。今当以原疏为主，而阐发聚众本谋。”乃出一稿
1772
纪六十三
于袖中，独案“罗龙文与汪直交通。贿世蕃求官，世蕃用日者言，以南昌仓地有王气，取以治第，制拟王者；又结宗人典模阴伺非常.多聚亡命，南通倭，北通虏，共相响应”。即呼写本吏入，扃户令疾书，用印封识。
而世蕃不知也，窃自喜计行，谓龙文曰：“诸人欲以尔我偿杨、沈命、奈何？”龙文不应，执其手耳语曰：“且畅饮，不十日，释缧绁善归。上因此念吾父，别有恩命未可知。虽然，先取徐阶首，当无今日，吾父养恶，故至此。今且归，用前计未晚。谁谓阿侬智者！”龙文喜，问故，曰：“第俟之。”
已而，阶改疏上。上览疏，命法司鞫讯具实以闻。阶因速具疏，言“事已勘实，具有显证，请亟正典刑”。上从之，命斩世蕃、龙文于市。
二人闻，相抱哭。家人请写遗书谢其父，不能成一字。都人闻之大快，各相约持酒至西市看行刑。
籍其家，黄金可三万余两，白金三百余万两，他珍宝服玩所直又数百万。
嵩及诸孙皆为民。后二年，嵩老病，寄食墓舍以死。【考异】严世蕃伏诛之本末，悉具《明史·嵩传》，《三编》亦据书之。《实录》所载，则不涉徐阶一字，但言“狱词奏上，上曰：“此逆情非常。尔等皆不研究，只以林润疏说一过，何以示天下后世！＇于是刑部黄光升等勘实其交通倭奴，潜谋叛，遂请亟正典刑”云云。此可以见徐阶之作用矣。原奏及奉旨本末，俱具光升所撰《昭代典则》中，附识于后。“御史林润，奉旨先获罗龙文，继获严世蕃，并将世蕃阴受伊藩典模赂金十余万两，计杀倒赃乐工三十余人，及窝藏强盗、阴养刺客诸不法状奏闻，俱下刑部。会都察院、大理寺、锦衣卫依法从公究问来说，该尚书黄光升，会同都察院左都御史张永明，大理寺卿张守直、掌锦衣卫事左都督朱希孝，参看得严世蕃素性凶残，忍心悖逆。敢昧天地神明，不畏朝廷法度。自其括贿于九边，则自督抚，总、副以至参.游，岁有问候.买命之馈，皆科克于军士，而
1773 明通鉴卷六十三
边计因以久坏。自其网利于各省，则自抚.按、三司以至卫.府、州、县，岁有贺谢、免祸之献，皆诛求于军民，而民财由以久竭。狼贪而不顾国家，虽叛贼如汪直亦纳其赂，异志如典楧亦黩其货.宁畏知情故纵之律。虎据而窃弄威福，至擅拟某人选某官，价自九百以至二百，某人升某官，礼自三千以至一千，奚恤专擅选官之条，罪积多端，恶长不悛。乃敢与罗龙文因谪戍而怨恨，妄非上而不知罪己；肆狂悖以诅詈，辄毁君而益著逆节。又朋奸于彭孔，忍为外国富贵之谋，复阴通于牛信，敢为卖货交虏之计。一则聚数千于私家，而妖术刺客之兼有，明犯有将之诛，一则聚数百以自卫，而江洋寇盗之潜结，实藏不轨之图。严世蕃，罗龙文，俱比依骂父者律，严世蕃仍量追赃银贰百万两，罗龙文贰拾万两，为户部助边之用，查得《大明律》内开，凡犯罪被极刑之家，同居亲属人等，并不得人充内侍。今严世蕃犯该悖逆处斩，则其子皆属逆流，合行吏、兵二部，通将严世蕃诸男见在两京文武职官者，尽行查革为民，发回原籍，不许在官潜住为奸。严嵩原系内阁辅臣，未奉明旨参究，理合恭听圣断.”奏奉圣旨：“这逆情，你每既会问的确，严世蕃，罗龙文即便会官决了，盗用官银财货家产，着各该巡按御史严拘的亲儿男，尽数追没人官送部，不许亲识人等侵匿受寄，违者即便拿间。严嵩畏子欺君，大负恩眷，并伊孙见任文武职官的，都削籍为民，有司拘管当差。余党逆邪，尽行逐治，毋致遗患，其余俱依拟行。”
《明史》邹应龙等传赞日：世宗非庸懦主也；严嵩相二十余年，贪恶贯盈，言者踵至，斥逐罪死，甘之如饴，而不能得君心之一悟.唐德宗言“人谓卢杞奸邪，朕殊不觉”，各贤其臣，若蹈一辙，可胜叹哉！
世蕃之诛，发于邹应龙，成于林润。二人之忠非过于杨继盛，其言之切直非过于沈辣，徐学诗等，而大憝由之授首。盖恶积灭身，而邹、林之弹击适会其时欤！
是月，土默特犯辽东，参将线补衮御却之。追至黄土台，寇大至，围之数重，补衮与游击杨维藩，转战自辰至申，维藩力屈1774
纪六十三
而死。补衮手杀数人，面中二矢，镞出脑后。犹突围还营、数日身死。事闻，补衮、维藩俱赠都督佥事。赐荫，立祠祀之。
夏，四月，庚辰，吏部尚书严讷、礼部尚书李春芳，并兼武英殿大学士，预机务。袁炜去，徐阶数请增阁臣，故有是命。
上■侍直诸臣厚，凡迁除皆出特旨。春芳自学士至人阁凡六迁，未尝一由廷推云。
壬午，谙达犯肃州，总兵官刘承业等御之于沙窝，败之。明日，复大至。官兵迎战，斩首八十六级。
己丑，梅岭降贼吴平叛。
平为俞大猷招降，使居梅岭，杀贼自效。久之，平私造战船数百，聚众万余，筑三城守之，行劫惠，潮，遂及福建诏安、漳浦等处。福建总兵戚继光督兵袭之，平移其辎重入舟，率众遁入海保、南澳。诏“督、抚等官协力会剿，毋再以招安为名，养寇贻患”。
甲午，倭犯福宁。
先是倭出入浙江温、台等境，官军击败之。至是复由台山海洋入闽，攻福宁，总兵戚继光督参将李超等，合水陆兵击之，斩首二百余级.乘胜追永宁贼，斩馘玉百有奇。
是月，以吏部侍郎董份为礼部尚书，并起复前吏部尚书郭朴。朴未至，仍命严讷管部事。
五月，甲辰，寇犯镇武堡。辛酉，复入延绥黄甫川，攻堡四日，不克而去。
寇初至，以数骑汉服叩关，诈称为大同镇奉差至者.关城启，敌骑奄至，把总高尚钧中流矢死。【考异】《明史·本纪》不具。《史稿》一人寇于镇武，一人寇于建绥，皆与《实录》月日合。惟《实录》载镇武之役误人杨维藩，而维藩之死乃在三月。辽东之役，《实录》所载原奏甚明，而误人之五月，以致前后矛盾，今据原奏及《明史·本纪》分书之，其高尚钧之死，仍据《实录》增人。
1775 明通鉴卷六十三
方上胡大顺、蓝田玉等伏诛。
大顺、故陶仲文徒也，以术败斥去，希复进用。而田玉亦蓝道行之徒，往来京师，通于内侍赵楹。至是以诏求方书，大顺乃伪造万寿金书一帙，使其党何廷玉赍至京师，因田玉介楹以献，言“是帙系吕祖以卟授者。”上问：“扶卟人何在？”田玉等遂诈传伪旨，征大顺至京，更名胡以宁。及至，有发其前事者。上以问辅臣徐阶，阶力陈其矫诬状。寻下刑部拷讯，皆伏法。
六月，甲戌，有芝生于睿宗原庙前殿之东柱，上大悦，告庙受贺，遂建玉芝宫。
是月，礼部尚书董份罢，给事中欧阳一敬劾之也。
份故党于严氏，世蕃下狱，有传其贿份为之营解。至是一敬劾其“纵令家仆揽商网利”，诏黜为民。【考异】份受世蕃金二万两，见《昭代典则》，《实录》不载。然份罢为民，则以党嵩故，借贿事发之也，今据增。
逾月，以吏部侍郎掌詹事府事高拱为礼部尚书。秋，七月，癸卯，河决沛县。
初，曹县新集屡淤，新集地接梁靖口，历夏邑丁家道口、马牧集、韩家道口、司家道口至萧县蓟门，出小浮桥，此贾鲁河故道也。自河患亟，别开支河以杀水势，而本河渐涩，遂决，趋东，北段家口，析而为六，俱由运河至徐、洪；又分一支由砀山坚城集下郭贯楼，析而为五，亦由小浮桥会徐、洪；而新集至小浮桥故道二百五十余里，遂淤不可复矣。
自后河忽东忽西，靡有定向，水得分泻者数年不至壅溃。然分多势弱，浅者仅二尺，至是沛县河决，自飞云桥东注昭阳湖，于是上下二百余里运道俱淤，全河逆流。自沙河至徐州以北至曹
·县棠林集而下，北分二支：南流者绕沛县戚山杨家集人秦沟至徐；北流者绕丰县华山东北，由三教堂出飞云桥，又分而为十三支，或横绝、或逆流入漕河，至湖陵城口，散漫湖坡，达于徐1776
纪六十三 州，浩渺无际，而河变极矣。
逾月，改南京刑部尚书朱衡为工部尚书兼副都御史，总理河漕。
八月，丁丑，巡按江西御史成守节，上籍没严世蕃江西家产金银玉玩田产之数，并受寄、借贷诸奸党，如原任大理寺卿万寀、副使袁应枢、通判张泽、经历熊衮、同知赵濂等，诏“俱行巡按御史追赃究治”。所籍嵩等家财银两，诏“悉送太仓，以一半济边饷，一半充内库取用”。
广寇吴平等驾船四百余艘，出入南澳、浯屿间，谋再犯闽，把总朱玑、协总王毫引兵击之海中，贼掩至，围官军数重，玑、毫俱战没，平通去。
壬午，谕礼部曰：“朕所常御褥及案上有药丸各一，盖天赐也。其举谢典，遣告诸神。”礼官请并告太庙，从之。是日，上亲奏谢于太极殿，遣官分告坛庙。
是月，谙达子鸿台吉，率轻骑自宣府洗马林突人，散掠内地，把总姜汝栋以锐卒二百伏暗庄堡，猝遇台吉，搏之，台吉堕马，为所部夺去，受伤，越日始苏。
九月，戊戌，寇犯延绥镇静堡，中路参将鲁聪率指挥权世爵、千户李朝嵩等御之，俱战没。寇乃纵骑围总兵郭江、赵岢，凡四日、会副总兵李印、参将谢朝恩等率各路兵赴援，寇乃解围去。
庚申，罢工本盐。
自工本例开，增收盐课至三十五万引，户部以国用方绌，藉以抵年例，不能罢也。至是巡盐御史朱炳如言：“工本盐不罢，不惟无益边饷，而商灶两困，并往时正盐常例一切失之，盖逋欠日多，有名无实也。”下户部议，“请自明年为始，将工本盐三十五万引悉数停罢。”
冬，十月，乙丑，以瑞鹿奏谢元极宝殿，告于太庙，廷臣表
1777 明通鉴卷六十三
贺。
先是交城王表榴奏进白鹿，言得之平阳府藐姑射山仙洞之侧，并撰颂以献，诏赐白金百两，大红金彩衮龙服三袭。
初，交城王卒，无子，绝封，表相以孽宗，贿严嵩得袭爵。至是宗藩条例颁行、查革冒袭者，表相知不免，乃以是希宠保爵云。
丙子，免应天高淳等县被灾税粮。丙戌，逮闲住都御史胡宗宪至京师。
初，宗宪既罢，上思其功。会万寿节，宗宪献秘术十四，上大悦，将复用。及罗龙文诛，御史汪汝正籍其家，得宗宪手书，乃被劾时自拟旨授龙文以达世蕃者，遂有是逮。宗宪至，自陈平倭功，徒以献瑞为言官所嫉，且讦汝正受赃事。上终怜之，并下汝正狱。宗宪竟瘐死狱中，汝正得释，而宗宪通书事亦罢勿勘。万历初，始追复宗宪官，谥襄懋。
十一月，已亥，以大理少卿潘季驯为佥都御史，总理河道。癸卯，大学士严讷致仕。
讷直西苑，所撰青词皆称旨，既入阁，以起郭朴未至，仍掌吏部。
是时上斋居西苑，侍臣直庐，皆在苑中，讷晨出视部事，暮宿直庐，小心谨畏，遂成疾，久不愈。至是乞归，始许之，逾年，宫车晏驾，讷遂不复出，家居二十年卒。
乙巳，巡按山西御史张槚言：“往者严嵩父子，奸恶相济，陛下纳言宫邹应龙议，悉置之法，复显擢应龙以旌其直。而先年首发大奸诸臣如吴时来、赵锦、张翀、王宗茂辈，不蒙录用，是曲突者不赏也。”疏入，上大怒，立逮至，杖六十，斥为民。应龙益不自安。
戊申，奉安献皇帝神主于玉芝宫。
癸丑，冬至，祀天于圜丘，朱希忠摄行。1778
纪六十三
十二月，壬申，荧惑逆行人井，逾二舍，再旬乃复。丙子，以冬旱，祷雪于洪应殿。
丁丑，以火星逆行，下诏修省.四十五年
春，正月，癸亥朔，不御殿。福建福、兴、泉三府同日地震。己亥，太白昼见。
戊申，大风扬尘，命谨防兵、火。
戊午，四川官军讨妖贼蔡伯贯等，禽之。
伯贯，大足县人，以白莲教诳众，党日益盛，遂为乱，伪号大唐。旬月之间，连破七州、县，然乌合无纪律，遇官兵辄败，诸首恶多被禽戮。伯贯惧，还大足旧巢，官军破巢，禽之，降其众七百余人。伯贯举事凡三十六日而灭。
初，妖人李福达之狱，桂萼、张璁等反之，举朝不直萼等，而以寅、福达姓名错互，亦有疑之者。至是伯贯就禽，自言学妖术于山西李同，所司檄山西捕同下狱。同供为“李午之孙，大礼之子，世习白莲教，假称唐裔，惑众倡乱”，与大狱录姓名无异，同竟伏诛。
会新君践阼，御史庞尚鹏言：“据李同之狱，福达罪益彰。而当时流毒缙绅至四十余人，衣冠之祸，可谓惨烈。郭勋世受国恩，乃党臣盗，陷朝绅。职枢要者承其颐指，锻炼周内，万一阴蓄异谋，人人听命，祸可胜言哉！乞追夺勋等官爵，优恤马录诸人以作忠良之气。”由是福达狱始明。【考异】此据《明史·马录传》。《三编》亦书之于嘉靖六年《目》中，今据《实录》月日。
庚申，夺惠、潮总兵俞大猷职。
初、吴平出入南澳，大猷将水兵，戚继光将陆军，大破之，平仅以身免，奔据饶平凤皇山。继光留南澳，大猷部将汤克宽.
1779 明通鉴卷六十三
李超等蹑贼后，连战不利，平遂掠民舟出海。闽广巡按交章论大猷，乃褫职，命继光以福建总兵兼管惠、潮二府讨贼事。
二月，癸亥，户部主事海瑞，见上久不视朝，专意斋醮，督抚大吏争上符瑞，廷臣表贺，无敢言者，乃独上疏论之。
略曰：“陛下即位初年，天资英断，政令一新，天下欣然望治。乃未久而妄念牵之，谓遐举可得，一意修真，竭民脂膏，滥兴土木。二十余年不视朝，法纪弛矣，数年推广捐纳事例，名器滥矣。二王不相见，人以为薄于父子；以猜嫌诽谤戮辱臣下，人以为薄于君臣；乐西苑而不返，人以为薄于夫妇。吏贪宫横，民不聊生，水旱无时，盗贼滋炽。陛下试思今日天下为何如乎？古者人君有过，赖臣工匡弼；今乃修斋建醮，相率进香，仙桃天药、同辞表贺。建宫筑室，则将作竭力经营；购香市宝，则度支差求四出。陛下误举之而诸臣误顺之，无一人肯为陛下正言者，谀之甚也。
且陛下之误多矣，其大端在于斋醮。斋醮，所以求长生也；自古圣贤垂训，修身立命，曰顺受其正矣，未闻有所谓长生之说。陛下受术于陶仲文，以师称之，仲文则既死矣。彼不长生，而陛下何独求之？至于仙桃天药，怪妄尤甚。昔宋真宗得天书于乾祐山，孙爽曰：“天何言哉，岂有书也！桃必采而后得，药必制而后成，今无故获此二物，是有足而行耶？曰天赐者，有手执而付之耶？此左右奸人造为妄诞以欺陛下，误信之以为实然，过
矣。
陛下又将谓悬刑赏以督责臣下：则分理有人，天下无不可治，而修真为无害己乎？太甲曰：“有言逆于汝心，必求诸道；有言逊于汝志，必求诸非道。＇用人而必欲其唯言莫违，此陛下之计左也。即观严嵩，有一不顺陛下者乎？昔为同心，今为戮首矣。梁材守道守官，陛下以为逆者也、历任有声，官户部者至今首称之。然诸臣宁为嵩之顺，不为材之逆，得非有以窥陛下之微而潜1780
纪六十三 为趋避乎？即陛下亦何利于是！
陛下诚知斋醮无益，一旦翻然悔悟，日御正朝，与宰相侍从讲求天下利害，洗数十年之积误，使诸臣亦得自洗数十年阿君之耻、天下何忧不治，万事何忧不理！此在陛下一振作间而已。释此不为而切切于轻举度世，敝精劳神以求之于系风捕影茫然不可知之域，臣见劳苦终身而无成也。”
上得疏，大怒，抵之地，顾左右曰：“趣执之，无使得遁！”宦官黄锦在侧，曰：“此人素有痴名。闻其上疏时，自知触忤当死，市一棺，诀妻子，待罪于朝，僮仆亦奔散无留者，是不遁也。”上默然。少顷，复取读之，为感动太息，留中者数月。尝曰：“此人可方比干，第朕非纣耳。”
会上有疾，烦懑不乐，召徐阶议内禅，因曰：“海瑞言俱是。朕今病久，安能视事！”又曰：“朕不自谨惜，致此疾困。使朕能出御便殿，岂受此人诟詈耶！”遂逮瑞下诏狱，究主使者，寻移刑部论死。狱上，阶力救，奏遂留中。
、庚午，应天巡抚周如斗言：“徽州府歙、休、婺三县，与浙之淳安、开化、遂安，江西之德兴、乐平、万年接壤，群盗出没，不便逐捕。请于三县适中之地创建城堡，以本府巡捕同知专驻其地，并将徽州一府改隶浙江金、衢分巡道，仍听节制于应天抚、按官。”诏部议行之。
甲戌，史馆诸臣纂修《承天大志》成，上之。
辛巳，上谕辅臣徐阶曰：“联病久未复，兹就大志成，一南视承天，拜皇考陵，取药服气。此原受生之地，必奏功。途用卧辇，至秋还京。”阶力谏，乃止。
甲申，遣工科给事中何起鸣往勘河道。
初，上命朱衡总理河漕，衡驰诣决口，旧河已成陆，而故都御史盛应期所开新河，事见嘉靖七年。自南阳以南，东至夏村，又东南至留城，故址尚在。其地高，河决至昭阳湖止，不能复东，
1781 明通鉴卷六十三
可以通运。乃定议开新河，筑堤吕孟湖以防溃决。河道御史潘季驯，独以为“新河土浅泉涌，劳费不赀，不如浚留城故道”，议与衡不合。
而衡持益坚，引鲇鱼、薛沙诸水人新渠马家桥堤，以遏飞云桥决口.身自督工，劾罢曹濮副使柴涞，重绳吏卒不用命者，浮议遂起。至是给事中郑钦劾“衡虐民幸功”，遂命起鸣勘实以闻.
是月，浙江开化、江西德兴矿贼作乱，流劫徽、宁等处，遂入婺源县，焚烧县治，大掠而去。
给事中严从简，“请加浙江巡抚刘畿总督浙直军务”，部议“暂设总督节制三省，俟事平罢之”。乃命畿仍以浙江巡抚总督浙、直、江西三省军务。
广东山贼李亚元等聚众劫掠河源、和平等县。势甚猖獗。总督吴桂芳，南赣巡抚吴百朋，调集官兵十万，分为五哨。时俞大猷方夺职闲住，桂芳请留剿粤贼，令统五哨兵分道进。大猷先以计携贼党，散胁从者、而亲督兵捣贼巢，生禽亚元，俘斩一万四百，夺还男妇八万余人。捷闻，复大猷职。【考异】《明史·本纪》，“是月，俞大猷讨广东山贼，大破之”。证之大猷本传、即李亚元等也。《实录》系之八月，盖兵部论功月日也，原奏亦称“二月平李亚元等”，与《明史·传》合，今据之。
三月，癸巳，谙达突以千余骑犯宣府龙门等处，总兵官马芳等击却之。
已未，以吏部尚书郭朴兼武英殿大学士，礼部尚书高拱兼文渊阁大学土，并入阁预机务。
朴，拱皆由徐阶荐，而朴以供奉青词，与袁炜、严讷、李春芳入直西苑，时称“青词宰相”云。
是月，给事中何起鸣勘河工自沛还，上言：“旧河之难复有五：黄河全徙，必杀上流。新集、庞家屯、赵家圈，皆上流也，以不赀之财投于河流已弃之故道，势必不能，一也；自留城至1782
纪六十三
沛，莽为巨浸，无所施工，二也；横亘数十里，褰裳无路，十万之众，何所栖身？三也；挑浚则淖陷，筑岸则无土，且南塞则北奔，四也；夏秋淫潦，难保不淤，五也。新河开凿费省，且可绝后来溃决之患，宜用衡言开新河，而兼采季驯言不全弃旧河。”疏人，部议从之。
而潘季驯持复故道之议，廷臣亦多以为然。由是朱衡与季驯有隙。
夏，四月，壬戌朔，日有食之。闽广官兵追击海寇吴平，大败之。
初，平出海，为官军所败，将奔安南，巡抚吴桂芳檄安南万宁直抚司发兵会剿，遣参将汤克宽、都司傅应嘉等，以舟师夹击贼于万桥山下。会暮，大风，我军用火攻，焚平所乘舟，平军大溃，赴水死者无算。闽广奏报，或称平已远遁，或称平已溺水死，然自是不复犯闽广矣。
丙戌，谙达犯辽东，由西兴、西平二堡入寇，备御指挥苟麒、把总张禄御之，至高桥，中伏死。【考异】死事之苟麒，张禄，不见《明史》纪，传，今据《实录》增。
是月，以吏部侍郎高仪为礼部尚书，以高拱入阁代之也。南京兵部尚书胡松为吏部尚书，代郭朴也。
五月，壬辰，寇复自辽东西平出边，转掠河东盐场，清河守备郎得功扼之张能峪口，击却之。
六月，癸酉，河决沛县，坏马家桥新筑东西二堤。
初，朱衡决计开新河，时廷臣以潘季驯言，“请勘新集，郭贯楼诸上源地”。衡极言“故道必不可复，惟当开广秦沟，使下流通行，修筑南岸长堤以防奔溃，可以苏鱼、沛昏垫之民”。诏便宜行之。
衡乃开鱼台、南阳抵沛县、留城百四十余里，而浚旧河自留城以下抵境山、茶城五十余里，由此与黄河会。又筑马家桥堤，
1783 明通鉴卷六十三
东西三万五千二百八十丈，石堤三十里，遏河之出飞云桥者，趋秦沟以入洪。
至是工未成而河复决，败马家桥堤。言者交章论衡，诏“衡及季驯再勘，及此水盛之时，循视上流，务图上策，以拯灾黎。”丙子，以久旱，亲祷雨于凝道雷轩。越三日戊寅，雨，廷臣上表称贺。
秋，七月，乙未，锡林阿犯万全右卫。
报至，上命亟檄宣大，蓟辽各镇调兵应援，并令大同伏兵于天城、阳和间，伺至击之。谕辅臣曰：“盛夏炎暑，非时入犯，必难得志，但秋深当慎防耳。”已而总督赵炳然果以捷闻。
是役也，总兵官马芳赴援西路，遇寇于马莲堡，堡圮，众请塞之，不可；请登台，亦不可。开堡四门，偃旗鼓，寂若无人；比暮，野烧烛天，嚣呼达旦，芳高卧，日中不起。敌骑窥者相属，莫测所为。明日，芳蹶然起，乘城指示众曰：“彼军多反顾，且走。”勒兵追击，大破之。【考异】《明史·本纪》书“诸达”，《马芳传》书“辛爱”，盖辛爱即谙达子也，锡林阿，即辛爱，译见前。
丙辰，锡林阿复由延绥平山墩入寇，直抵延安关外，固原总兵郭江等御之，坚壁不战。陕西巡抚陈其学，度寇已深入，遣都司冯时泰出边捣其巢，皆陷没。寇驻内地，大掠数日而去。
八月，已卯，南赣巡抚吴百朋，请大举剿江、广二省之贼。略言：“广东自河平县岑冈贼首李文彪，与江西龙南县高沙保贼首谢允樟、下历贼首赖清规，自三十五、六年间结党构乱，号为三巢，流劫郡邑。彼时以倭患方棘，闽广多故，不暇及也。
今文彪已死，其子珍，与谢、赖二贼声势相倚，众且数万，迥非张琏，林朝曦辈崛起之新贼可比。见今广东之和平、龙川、兴宁，江西之龙南、信丰、安远业已蚕食过半，一应钱粮词讼，有司不敢诘问者，积有年所矣。及今不亟行驱除，将来之患，有不可胜言者。
1784
纪六十三
但今四省之师，夹攻雕剿，兵非三十万，银非百万两不可。查三巢之中，如高沙谢允樟等，则已质其妻子；岑冈李珍、江月照等，势亦较弱；惟下历贼首赖清规、纠六县之贼党，负隅逆命，僭号称王，四方群盗，悉倚以为薮。今议用兵，必先自下历始。
乞陛下专付臣以讨贼之任，所有南赣府县库银两，容臣便宜贷用，或令江西布政司源源协济，以充军赏之需。臣当移驻信丰，部署将士，专委岭北守巡蔡文、李佑、同知李多祚等监督，刻期分道直捣其巢。强寇既举，则弱者自服，岑冈、高沙以次可平矣。”
疏入，下兵部议。“百朋志在讨贼，不烦调兵。方略已定，本部难于遥制，即今督蔡文、李佑等相机图之。所需军饷，仍行江西抚，按从宜区处。”
九月，庚戌，给事中王元春，以新河未通，劾奏“朱衡幸功欲速，宜赐罢黜”。
先是衡开新河凡上下一百九十余里，工垂成，未通者仅十余里。会黄河暴涨，堤岸有冲决者，于是朝议纷纷，谓新河必不可成。元春及御史王襄交章请罢衡，而前奉勘之给事中何起鸣初主新河议者，至是亦自变其说。方下部覆，而衡已竣工，河道御史潘季驯亦入告。自是漕艘由境山入，通行至南阳，因令衡视事如故。【考异】按朱衡开新河，潘季驯复故道，《明史》两是之，盖新河之利在目前，故道之利在永久也。若是时开新河者，衡主其事，季驯不得不列衔具奏.而季骥寻以忧去，若《实录》所载，谓“季骈亦已中变其说”，似非也。今第参《明史·河渠志》及《列传》中语节书之。
是月，以俞大猷为广西总兵官。
时给事中欧阳一敬言：“两广旧各巡抚一员，后因提督开府苍梧而巡抚遂罢；今地方多事，请复设巡抚于广东。其广西总兵官，原以流官都督为之，后改用勋臣，与提督同驻梧州，重为地
1785 明通鉴卷六十三
方繁扰；今宜召恭顺侯吴继爵还京，仍选用流官，移镇广西会城。”部议，“请暂设广东巡抚，而以大猷镇广西代继爵”，从之。寻给大猷平蛮将军印。
冬，十月，辛酉，谪万寀、袁应枢戍边，下鄢懋卿于巡按御史速问。
时籍没严嵩家产不及二百万，诏旨严急。官司乃指寀等寄顿侵匿，遂皆得罪。
乙丑，复设镇守广东总兵官，以原任惠潮参将署都指挥佥事汤克宽为之。
时欧阳一敬请两广各置镇守大帅，乃并设总兵官而罢勋臣。【考异】据《明史·俞大猷传》，言“命大猷充广西总兵官而以刘显镇广东，两广并置帅，自大猷及显始也。”按显是时自狼山移镇镇江，被劾革任候勘，以巡抚刘畿，荐命充为事官，镇守如故。又证之显传，显以四十一年镇广东，未赴，且彼时亦非额设。据《实录》，是年十月，复设广东镇守总兵官，以汤克宽为之，然则两广并置帅，实始于大猷，克宽，《明史》盖误以显前事当之，今据《实录》更正。
丁卯，谙达犯固原，总兵官郭江帅千总李大本等御之，遇寇于暗门，兵败，俱死焉。【考异】郭江死事，见《明史·本纪》。李大本，据《实录》增。
癸酉，复犯偏头关，杀守备左保，官军死者甚众。【考异】犯偏头关亦见《本纪》。左保死事，据《实录》书之。
丙子，淮、徐饥，诏巡盐御史以修河银一万二千两振之。辛巳，释前给事中沈束于狱。
東长系在狱，上日令狱卒奏其语言食息，谓之“监帖”，或无所得，虽谐语亦以闻。一日，鹊噪于束前，束谩曰：“岂有喜及罪人邪？”卒以奏，上心动。会户部司务何以尚疏救主事海瑞，上大怒，杖之，锢诏狱，而释束，发为民。
束还家，父已前卒，束枕块饮水，佯狂自废，甫两月，穆宗1786
纪六十三
嗣位，起故官，不赴。丧除，召为都给事中，旋擢南京右通政，复引疾辞，布衣蔬食，终老于家。
束系狱十八年，比出，潘氏犹处子也。潘氏事见四十三年。然束竟无子。【考异】事见《明史》沈束本传。证之《实录》，释束及廷杖何以尚，同系于是月辛巳，故《列传》牵连记之，以尚得罪，据《实录》，言其疏“谬悠疏诞无可采者，又自叙奉命购买龙涎香以供上用，今已得四十两”云云，是又欲诡道市合，为求俌计，上洞烛其奸，故重谴之如此。此殆非仇口语.今附识之.
壬午，浙江道御史王时举，劾刑部尚书黄光升，言：“内官李永，以诉事犯乘舆，本无死比，乃拟真犯；奸人王相，私阉良民者三；本无生法，乃拟矜疑；若非圣明独断，则永为含冤之鬼而相为出柙之虎矣。宜敕致仕，以为法司故出入人罪者戒。”疏入，上以其轻出大言，诏编氓口外，光升置不问。
是月，吏部尚书胡松卒，改兵部尚书杨博代之，命兵部尚书协理戎政赵炳然回部管事。左都御史张永明以疾乞休，改南京礼部尚书王廷代之。
武定之狱，事见四十二年。云南抚、按官请讨继祖，继祖即冒人凤氏宗作乱者，事亦见前。不克。寻筑武定新城，至是成，巡抚吕光洵释郑竑回府复业。竑下狱，亦见四十二年。竑，即前为索林谋杀继祖者也。继祖侦其回府，执而杀之，纠众攻新城。临安通判胡文显，督百户李鳌、土舍王德隆往援，至鸡溪子隘，遇伏，鳌及德隆俱死。金事张泽督寻甸兵二千余驰救，亦败，泽及千户刘裕被执。镇、巡官促诸道兵并进，逼继祖东山寨，围之。继祖惧，携泽及索林走照姑，已，复杀泽。官军追之急，由直勒渡过江趋四川，依东川妇家阿科等。
巡按刘思问以状闻，敕云南、四川会兵讨贼。
闰月，已丑、巡按陕西御史方新上疏，略曰：“黄河与北狄之患，自古有之。乃今丰、沛间陆地为渠；而兴都有陵寝之忧，凤
1787 明通鉴卷六十三
阳有冰雹之厄，河南有饥馑之灾，尧之洚水不烈于此矣。诸边将惰卒骄，寇至辄巽懦观望，而宁武有军士之变，南赣有土兵之叛，徽州诸府有矿徒窃发之虞，舜之三苗不棘于此矣。夫洚水、三苗不足为累者，以尧、舜兢业于上，而禹皋诸臣分忧于下也。今司论纳者日献祯祥，而疆场之臣惟昌首功，隐丧败。为国分忧者谁也？斥罚之法，今不得不严，而陛下亦宜随事自责，痛加修省，然后灾变可息而外患可弭也。”疏人，上怒其狂渎，斥为民。新，青阳人。
庚子，诏广东新设巡抚，驻惠州府城，有警移驻长乐县，调度惠、潮二府兵食。
先是上用欧阳一敬言，设广东巡抚，以江西布政司参政李佑为之，复有是命。又以四川巡抚谭纶总督两广军务，兼巡抚广西。
甲辰，谙达复犯大同，参将崔世荣御之，遇寇于樊皮岭，众寡不敌，世荣及其子大朝、大宾俱死之。
初，浙江矿贼既破婺源，流劫江西玉山县，还掠遂安，与西安新贼东西相应，势张甚。总督刘畿移驻衢州，遣都指挥陈大成、大器等分道追剿，复檄守备卢相为援。于是相、大器破西安贼于柴家村，大成败遂安贼于章村。余党奔遁，我兵乘胜追击，歼之。
至是捷闻，荫畿一子，赐银币，大成等各升一级。十一月，戊午，冬至，祀天子圜丘，朱希忠摄行。己未，上不豫。
初，上遣御史王大任等求方书，方士、大任遂于陕西、湖广诸省招致方外之士王金等，自称能合丹药。上方修玄西苑，谓长生可得，不死之药可致也。金献所合丹，上服之，辄病躁。
时方士至者日众，上知其妄，无殊锡。金等乃思所以动上者，复伪造诸品仙方，与所制金石药同进。其方诡秘，药性燥1788
纪六十三 烈，上御之，火稍稍作，以是病久不愈。
乙亥，吏科给事中胡应嘉，论劾大学士高拱。
时上在西苑，阁臣直庐皆在苑中。拱未有子，移家近直庐，时窃出。一日，上不豫，误传非常，拱遽移具出。拱初侍裕王邸，徐阶引之辅政，然阶独柄国，拱心不平，颇负气忤之。应嘉，阶乡人也，以曾劾拱姻亲自危、且眮阶方与拱隙，遂以拱不守直庐、骤移器具二者为不忠，上时方病，弗省也。拱疑应嘉受阶指、大憾之。
是月，河道御史潘季驯以忧去，吏部以“朱衡开新河有成效，请即以河道事令衡兼之，待其迁转之日，仍复设河道都御史”，报可。
十二月，庚子，上大渐，自西苑还乾清宫。是日，帝崩。
遗诏言：“奉宗庙四十五年，享国最久，累朝未有，一念惓惓，惟敬天勤民是务。只缘多病，过求长生，遂致奸人诳惑，补过无由。自即位至今建言得罪诸臣，存者召用，没者恤录。方士付法司论罪。一切斋醮工作及政令不便者，悉罢之。”皆大学士徐阶草也。
《明史》赞曰：世宗御极之初，力除一切弊政，天下翁然称治。顾迭议大礼，舆论沸腾，幸臣假托，寻兴大狱。夫天性至情，君亲大义，追尊立庙，礼亦宜之。然升祔太庙而跻于武宗之上，不已过乎！若其时纷纭多故，将疲于边，贼讧于内，而崇尚道教，享祠弗经，营建繁兴，府藏告匮，百余年富庶治平之业，因以渐替。虽剪剔权奸，威柄在御，要亦中材之主也矣。
壬子，裕王即位。以明年为隆庆元年。大赦天下。免明年天下田租之半及嘉靖四十三年以前逋赋。其他悉奉遗诏行之。
癸丑、释户部主事海瑞于狱。
先是瑞在狱，未闻大行状。提牢主事先知之，以瑞且见用，
1789 

明通鉴卷六十三
设酒馔款之，瑞自疑当赴西市，恣饮啖不顾。主事因附耳语：“宫车晏驾，先生行出大用矣。”瑞曰：“信然乎？”即大恸，尽呕出所饮食，晕绝于地，终夜哭不绝声。及是既释，复故官，寻迁大理寺丞。
逮方上王金等，诏“遵遗诏勘拟情罪。所有妄进药物致损圣躬之王金、陶仿、申世文、刘文彬、高守中、陶世恩等，皆着锦衣卫械送法司，从重究问。”世恩即仲文子也。
时承行郎中问拟金等照庸医故用药杀人罪斩，尚书黄光升谓：“春秋许止不尝药，犹书弑君，况此等方士，妄进药物、致损圣躬，若但坐以寻常斩罪，何以上慰皇上痛伤皇考之心，下雪臣民君父之雠之愤哉！弑君无律，杀父有条，宜比子弑父律，坐以极刑。”奏上，奉旨“监候处决”。
吏部查奏：“先朝建言得罪诸臣，如樊深、邱橓、杨思忠、尹相、魏良弼、李用敬、陈瓒、吴时来、周怡、沈束、顾存仁、赵轨、张选、袁世荣、何惟柏、赵锦、张登高、黄正色、方新、张槚、凌儒、申仲、王时举、冯恩、徐学诗、、周冕、张翀、董传策、刘世龙、唐枢、毋德纯、周希旦等，凡三十二人，宜遵遗诏录用。”报可。【考异】刑部定诸方士罪及吏部请召建言得罪诸臣，俱据《昭代典则》书之。惟原奏书三十三人，其姓名则三十二人。而据《从信录》、《通纪》诸书，又脱去周希旦一人。今据《典则》者，以黄光升时在部中，为得其实云。
大学士徐阶之草遗诏也，一时朝野闻之，皆号痛感激，比之杨廷和所拟登极诏书，为先帝始终盛事。而同列高拱、郭朴，以阶不与共谋，不悦。朴曰：“徐公谤先帝，可斩也！”两人遂与阶有隙。【考异】事见《明史·徐阶传》，为明年拱等修隙张本。
《三编·发明》曰：大臣秉与国事，当虚己和衷，惟求其是，所谓“功不必自己出，名不必自己成”，乃为得之。此犹言其无事时也，若当草写遗诏于哀痛呼抢之余，商家国根1790
纪六十三
本之务，此何时也，而可以嫌疑生分别者耶？观徐阶所草诏、犹能切中当时弊政。为高拱、郭朴者，自当赞助其成，何至以已未与之故，而遂生忌嫉，造谤媒孽，竟欲各分门户，甚至数年后拱专国政，一切尽反阶之所为。而启其衅者，实惟郭朴一言，朴安得无罪哉！





