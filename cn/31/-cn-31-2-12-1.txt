步交食


交周日二十七日二十一刻二二二四。半之为交中日。

交终度三百六十三度七九三四一九六。半之为交中度。

正交度三百五十七度六四。

中交度一百八十八度零五。

前准一百六十六度三九六八。

后准一十五度五。

交差二日三一八三六九。

交望一十四日七六五二九六五。

日食阳历限六度。定法六十。

日食阴历限八度。定法八十。

月食十三度五分。定法八十七。

阳食限（视定朔入交。）

零日六零已下　一十三日一零已上　在一十四日，不问小余，皆入食限。

一十五日二零已下　二十五日六零已上　在二十六日、二十七日，不问小余，皆入食限。





