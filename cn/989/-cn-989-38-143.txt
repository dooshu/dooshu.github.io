苏籀　晴日纵步二首

穷腊末垂风景和，久游诚是我陵阿。

牧童笛远鸡凫散，猎户弓鸣猯鹿多。

季雅濙濙疑蜜酿，木奴小小似金槎。

起溲十裂吴羹酽，止酒陶诗但独哦。

苏籀

苏籀　晴日纵步二首

云际潺湲入下田，田塍级级逗平泉。

羊肠荦确褰裳过，蜗壳踚藏插槿边。

荷蓧何人行叹息，馈浆与客更留连。

丹霞翠雾皆招隐，一抹残阳众木颠。

苏籀

