虞俦　七月三十日大雨连宵

彻夜盆翻天井潢，回澜谁障百川狂。

鲲方怒翼思溟海，鼠已摇牙伺太仓。

秋着屏山惊客枕，润添衣笼费炉香。

惠连应记池塘梦，近有书来说对床。

虞俦

虞俦　七月三十日大雨连宵

乘槎有客泛仙潢，咋指泥涂悔我狂。

此去不烦推谢令，向来宁是尼臧仓。

愁惊过雁乡心碎，喜溢浮蛆畒面香。

金井老梧秋色重，时翻危叶堕银床。

虞俦

