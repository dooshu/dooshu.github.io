○會議大同廵按　尚約題兵餉疏 【 大同兵餉】

題為進兵運餉、乞　勑督撫將領官員、嚴加戰守以慰　聖懷以安重鎮事、兵科抄出廵按直隸監察御史欒尚約題、臣於四月初五日至大同鎮城、見得總督侍即江　調取官兵、巳分營伍糴買軍儲漸足支用所當進兵之時矣、隨該侍即江　於本月十一日、會同廵撫大同右僉都御史楊　督同鎮守大同總兵官總承勛、統兵前赴右衞訖、臣愚以積久未練之兵恐難取勝于一戰、而糧草所備未多、又難以為持久之謀、縱右衞之路通而糧餉稍入、欒前疏云右衞者宣大兩鎮之門戶也右衞不守則宣大不能安此是要地故□久圍困之臣聞右衞之內粟米竭矣牲蓄盡矣房屋燬矣餓殍者眾矣老幼飢餓而不能興者不知其幾矣耕稼廢于歷年。而田畝為醜虜之牧地。牛具供於炊爨。而農夫為鋒鏑之冤魂苦楚之狀。難以言悉者也。若不仰賴　聖恩、大加賑濟、以備不虞、恐數萬生靈、雖少蘇於萬死一生之後、七八月間胡馬強壯。信內逆之勾引。效巳往之久圍則右衞之路暫通而復阻今日之兵雖散而復徵軍旅之供。所費益多。而邊疆之中。殆無寧刻。此臣之所以過為將來者慮也。伏望　皇上、嚴勑督撫諸臣同心恊力、務在勦除、而右衞既通之後。守者多給粟米。耕者多給牛種。使人人而為自食之利。量地理而加修墩堡。酌要害而添設將官。使隨地而為戰守之圖則虜賊之兇黠難保其不犯。而我軍之有備。庶免於倉皇。至於應援之兵。可以調用。兵馬之費。可以儲積者乞　勑戶兵二部、速為議處、不惟右衞之圍可解於目前而大同都邑凋弊之久。可振作於將來矣臣等會議得大同右衞、久為虜困、若使往年廵按御史據實奏聞。早為區處。豈致危急如此。所據御史欒尚約奏稱、欲救目前之急、必須調遣援兵、積儲軍餉、欲為經久之計、必須仰賴　聖恩、大加賑濟守者多給粟米、耕者多給牛種、量地里而加修墩堡、酌要害而添設將官、皆禦虜安民之計、深為有見相應會議、擬奏除調遣援兵、節該兵部題奉　欽依督發主客官兵十一枝、已經月餘、量巳調集、其積儲軍餉、節該戶部陸續給發帑銀共三十餘萬兩、買辦糧草、巳有運至左衞者、但虜退之後即為久遠之計。四事委宜區處相應大發帑銀、早為賑濟或天時運解未及、就於見到大同銀兩內、動支四萬兩、內二萬兩、計筭右衞官軍民戶分別賑濟作為米粟之數、二萬兩給為屯種官民田地牛種之資戶部即將今次用過銀四萬兩、照數補完、至於扣修墩堡、則或仍舊貫、或創新營、務須并及邊墻、通行整理、據扼險要控制賊衝、我得通行。賊難邀阻。添設將則如左衞威遠平虜等衛。牛心高山等堡。可以聯絡聲勢。互相犄角去處。大則副將。小則遊守。隨宜設置。揀選將領。及時預防。此皆御史欒尚約奏內事情。臣等酌議具奏。此外尚有四事。一則該鎮軍少。輒調客兵。往來勞費無益戰守必於各衞所官軍舍餘內。召募不如土著事理甚明及土著居民。多方抽選召募。揀拔精壯。補足原伍。時加訓練應得糧餉。照例支給。一則邊儲缺乏、此一叚論復塩法有卓識實繇鹽法廢壞不收本色專徵折色以飛輓良法。久廢不講即今危急、雖積金如山。何益於事。為今之計。必須議復飛輓。開中鹽引。定收本色。仍減斗頭。勿徵銀兩。庶使富商豪戶。各自赴邊。春農之際既能借貲本以助耕種秋收之時又能收米粟以易鹽引邊地自然開墾。糧料自然充足。安邊足用。此為急務。但每言及此。人皆視為迂緩。不濟急用。殊不知三年之艾。自今蓄之。尤為可及。不然年復一年。動支內帑。坐困東南耕種之民無益西北飢疲之卒。庫藏日至空虗。邊鄙日至荒廢矣。一則官吏貪殘。軍民困苦。忍棄鄉土。甘從醜類。亟宜嚴設文武官員。用心撫綏軍民。多方設法招回在虜人口免其糧差。加意安輯嘉靖末年多有邊民逃入虜中若板升之眾是也一則有名逆賊多在虜中勾引逋逃且歸且叛反覆無常。須要密謀曲計。或購賞以擒渠魁。或遣間以離黨與務使互相疑貳莫敢近邊凡此欒尚約所奏。臣等所議事件。皆是虜退路通之後。方可施行。至於酌量事勢。相度時宜。全在總督大臣審處。合候　命下、咨行總督尚書楊、　嚴督該鎮廵等官、同心恊力、先救目前之急。趁此兵餉既集之時。即便驅賊入餉。以解右衞倒懸之苦。隨將賊退路通。修墩堡。築邊墻。設將領等項。并會議足兵足食。內收人心。外擕賊黨事宜。各要乘時刻期著實舉行。永安重鎮。上慰　聖心其賑濟銀兩、咨行都察院劄行御史欒尚約、督領守廵等官、設法給散。務使人沾實惠、事先完徑自造冊奏繳、此外若別有關係目前要務。日後遠猷。應處置者。仍聽總督大臣作速議奏。以憑覆請　定奪。臣等忝受股肱耳目之任、值此邊陲多事、不能出謀宣力為　國保民、仰體　宵旰之懷、致蒙　皇上勑下廷議謹參合眾論、上乞　聖裁、

得旨都依議著實舉行

