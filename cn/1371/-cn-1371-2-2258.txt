南园四首

南游云海叹茫茫，又泛归舟到栝苍。



城郭凄凉叹辽鹤，鬓毛萧飒点吴霜。



酴醾可把春无几，弦索初陈燕未央。



楼下清溪三百里，溪流不似客愁长。



南园四首

安用移封向酒泉，醉乡只拟乞南园。

更添小阁临滩石，一洗人间歌吹喧。



南园四首

春来归路阅三州，是处跏趺懒出游。



一到南园便忘返，亭边绿浸琵琶洲。



