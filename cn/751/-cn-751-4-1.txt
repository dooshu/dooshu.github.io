菩萨蛮

红楼别夜堪惆怅。香灯半掩流苏帐。残月出门时。美人和泪辞。　　琵琶金翠羽。弦上黄莺语。劝我旱归家。绿窗人似花。

此首追忆当年离别之词。起言别夜之情景，次言天明之分别。换头承上，写美人琵琶之妙。末两句，记美人别时言语。前事历历，思之惨痛，而欲归之心，亦愈迫切。韦词清秀绝伦，与温词之浓艳者不同，然各极其妙。

