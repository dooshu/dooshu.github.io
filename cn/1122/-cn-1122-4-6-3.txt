柴 四


［清］和邦额

固原





[1] 柴四，贩羊磁州 [2] ，生计潦倒。值秋风起，归思迫切，策蹇 [3] 就道。偶失路，误入丛薄中，屯如邅如，饥且疲，乃舍骑而徒。是时，驴龁枯苇，人啖干餱 [4] ，且林树在望，可谋小憩。正行间，蓦然蹴起一兔，窜出草间。驴惊闪，适道旁一眢 [5] 井，驴失足而堕，缰在柴手，猝不及脱，亦随堕焉。井中黑暗如夜，泥深没踝，暗中摸索，无计可出。自拼必死，悲悼逾时。

已而，有隙光透入，望如一线。即之，得一石门。力撼之，豁然开辟。门外细草茸茸 [6] ，万花如绣，远山横黛，近水拖蓝，天朗气清，一目千里。柴惊喜出意外，即牵驴而入。度花丛，才半里许，便得一径。夹径奇葩异卉，悉平生所未睹。桃花千叶，皆大如碗。时际残秋，而其地风景则似暮春，怀惑殊甚，乃骑驴得得行去。

卒至一村落，清流环绕，绿树阴浓，板屋竹墙，俨如画里。就中黄童白叟，各有怡颜之色。蓦见柴，无不惊怪。而尤怪其驴，虽聚观纷议，而莫敢近者。柴不测何意，但下气柔声，告以饥苦。一老人指示之曰：“向西石桥畔，有荀孺子宅，富而好礼，盍往见之？”柴如其教。至则一高门，面桥，极焕赫。剥啄久之，一苍头出应门，讯而入。又久之。荀孺子出，白皙美髭髯，年约四十许，岸帻方袍，制度甚古。荀见驴，讶曰：“此何兽也？”柴以驴对。荀细玩审谛，笑其形怪，曰：“‘驴’字多见于诗书，今始识之矣。”延客入堂，系驴庭树。未暇叙谈，亟呼家人共来看驴。中杂一女郎，甚都冶，频目柴，似甚欣属者。柴神为之夺。已而驴鸣，众为惊散。荀大笑曰：“度其形状，马之流亚耳。必非噬人者，又何惧乎？适审其音声，则在宫羽 [7] 之间矣，洵尤物 [8] 也。”遂留柴馆舍，意颇殷勤，以二僮服役。



居数日，柴乘间以女郎为问。童子不答，笑而去。顷之，荀出谓曰：“闻君询及小女，必非无心也。”柴惭汗而谢曰：“偶一失口，实无他意，幸宥之耳。”荀曰：“君亦尝闻韦娭光之事否？”柴曰：“少小贾贩，胸无墨沈，焉知故事？”荀曰：“彼娭光者，精神汹涌，渣滓销铄，餐六气而饮沆瀣，濑正阳而含朝霞，非不能乘风云而上下也。乃一见仲鉴，遂成伉俪。今日之事，夙契也。苟不弃村野，愿结丝萝 [9] 。”柴闻之，不胜狂喜，虽辞而不力。荀即索聘，柴解囊出紫金条脱二枚奉之。荀曰：“即此为已足矣。”因问柴：“平日作么生？”对曰：“贩羊。”荀愕然曰：“业几年矣？”对曰：“父作之，子述之，盖两世矣。固云不富，亦可小康。”荀惨然不怿曰：“非仁人也，讵可妻吾女？”柴曰：“贩而不杀，疑若无罪。”荀曰：“汝虽不杀多羊，多羊由汝而死，乌得无罪？”柴请改业。荀曰：“两世贩羊，死羊若干矣。罪不可逭也，改业亦晚矣。”反其聘，留其驴，赠金一锭而遣之。

柴大悔恨，而不敢争辩，怏怏负囊而出。僦荀之左邻以居。欲谋归去，问途于人，而无知者，心殊郁结。幸主人不索房值，且日供两餐，无所缺乏。柴喜其地之风土秀美，人情敦朴，故亦安之。

一日，闻邻人共相传说：“荀孺子嫁女于鲍处士家，今日迎亲矣，盍往观乎？”于是，合村之男妇老幼，观者如堵墙。柴挤稠人中，见彩旗前导，华毂 [10] 后随，鲜衣花帽，簇拥鱼轩 [11] 左右者甚盛。又盛饰其驴，有簪花美少年乘之。咸曰“乘异兽者，鲍家郎，荀家婿也。”柴见之，妒心火炽。突前遮道，谓：“何故夺我驴？”众乍见而惊，既而怒，群集以马箠挝之。柴冒首捉衔，不肯稍却。荀闻变奔至，见柴怒曰：“牧羊儿，乃敢扰我大礼耶？”遽命缚之。柴滚地大呼曰：“今日断脰 [12] 陷胸，岂惧一缚乎？”众不能决，乃送之官。官颇袒荀，坐以刁诈梗化，鞭三百，流五百里，发遣戍尘界关。关吏命司启闭。



柴在关匝月，无一人出入关门者，殊觉寂寞。值关吏以事他往，嘱柴谨守锁钥，勿轻窥伺关外。吏既去，柴得间，启关速逃。

甫出关，风景顿殊，且寒甚。奔走至暮，得至一村市。闻诸行者曰：“湖南某县某村也。”问：“何时？”曰：“某年十一月某日。”柴大惊，盖去所堕之井，已千余里；计堕井之期，已十余年矣。星夜归家，家已易主。访求亲友，迁流殆尽。唯一季弟尚存，贫为酒家佣，须髯似戟矣。展先人之墓，庐舍无存，松柏为樵矣。拊膺长恸，尽以贩羊余资与弟，遂弃家为黄冠，云游不知所终。

闲斋曰：落眢井，入洞天，柴之分合为仙矣。乃以贩羊之故，即时脱仙籍而还尘障，贩羊者可以鉴诸。夫子谓始作俑者无后，为其象人而用之，非仁人心也。况贩羊两世，不仁孰甚！古人慎于择业，世之谋生业者，门路甚多，奈之何必欲为渔、为猎、为屠侩也哉？观于此，宁为驴，不为柴矣。

兰岩曰：择术不仁，仙缘无分。一跌十余年，始得再蹈人世，可不慎欤？可不戒欤？

——《夜谭随录》





【赏析】

封建社会，“选士而论族姓阀阅”，阶级成分很重要。本篇中柴四的职业是贩羊。他的“档案袋”里履历表只有这样填：家庭成分，贩羊；本人出身，贩羊。也算是贩羊世家了吧。按理成分是不能选择的，但前途可由自己挑选。可是也难，明清科举题名录，凡读书人应举，都要填明父祖履历，这种传统已形成社会共识。贩羊者自是小商，小商在农耕社会中更没有地位。因此即使是柴四为自己职业多作解释和辩护，也是徒劳的，用荀孺子话说，“两世贩羊，死羊若干矣。罪不可逭也，改业亦晚矣。”他的经历和阶级属性界定他不能注入仙籍，或为神仙眷属，而只能流寓客居；稍有不轨，即被驱逐、囚禁。他就是一个凡夫俗子的命运。如此而已。

“上品无寒门，下品无势族。”在封建社会中，门第决定职业，决定社会地位；门第也决定婚姻终身大事。通婚，两个血缘圈的碰撞，那可是要在天平秤上摆平的。通常就表现在各自的成分、身份。

其实，仙境、尘世只一关之隔。要攀高门，都要讲出身、讲成分。贩羊儿柴四是难与陶处士家并肩的。当年刘晨、阮肇误入天台和仙女配成夫妻，柳毅传书为乘龙快婿，尔后还当上洞庭君。他们为什么有这样艳遇，而且还是仙女主动找上门来的。我想如果查起家谱，此类书生，当都是名门子弟；他们即使一时落魄，也是因血管里流淌的是高贵血液呵，血浓于水而胜似水，信然。

柴四所至所谓仙境，其实是隔绝红尘、更加闭塞、不与外界也不愿与外界开放和交往的封闭王国。它愚昧、无知，以致包括范孺子一家在内的全村人群，却都识不得驴。这样的文化环境，这样的文化素质，乃是社会进步的障碍，看来还是少些更少些为好。

可是自从元亮先生发明了武陵桃花源的自由王国伊始，不知有多少文人墨客亦步亦趋，写下了多篇续桃花源记。后来者是多么艳羡无差别境界的理想国呵！当年武陵渔人只是在桃花源里走马观花、浮光掠影、快活一番，要是他也像柴四那样多作徘徊，小居十几天，且有曲折经历，当也应能获得真知，即：桃花源里，也是讲阶级成分、门第出身的！

（盛巽昌）

注　释

[1].固原：宁夏回族自治区固原县，清时属甘肃省。

[2].磁州：今河北磁县。

[3].蹇（jiǎn）：驴子。《楚辞·七谏》：“驾蹇驴而无策兮，又何路之能极？”

[4].餱（hóu）：干粮。

[5].眢（yuān）：枯竭。

[6].茸茸（róng）：柔软的草。

[7].宫羽：五音的两音。

[8].尤物：美女。

[9].丝萝：结婚。

[10].华毂：文采画饰的美丽坐车。

[11].鱼轩：女人坐车。因始以鱼皮为装饰，故名。

[12].脰（dòu）：颈项。





