陈普　咏史上　豫让四首

义士忠臣不二君，漆身吞炭欲成仁。

若谋委质求亲幸，又抱奸心贼大伦。

陈普

陈普　咏史上　豫让四首

几多砺节与轻生，犹有丝毫在利名。

青史千年惟豫子，诚心大义最分明。

陈普

陈普　咏史上　豫让四首

荀息无裨晋献公，豫生如许智宗空。

古人才德难求德，大节初心要始终。

陈普

陈普　咏史上　豫让四首

三晋峥嵘虎战墟，中涓学语正坑儒。

石家礼法从何出，甲乙诸郎尽鲤趋。

陈普

