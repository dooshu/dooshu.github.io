王安石　寄孙正之

少时已感韩子诗，东西南北俱欲往。

新年尤觉此语悲，恨无羽翼超惚恍。

肺肝欲绝形骸外，涕洟自落衣巾上。

此忧难与世共知，忆子论心更惆怅。

王安石

王安石　寄孙正之

南游忽忽与谁言，共笑谋生识最昏。

万事百年能自信，一箪五鼎不须论。

友中惟子长招隐，世上何人可避喧。

千里秋风相望处，皖公溪上正开樽。

王安石

