○青门歌送吴郎

吴郎醉嗜长安酒。落魄目言为客久。走马频看上苑花。回鞭几折青门柳青门瞳瞳鱼钥开。乳燕游丝相逐来。柳下雕鞍留别袂。花间酒盏覆苍苔浮云去去辞城阙芳草连天那可歇野店春风听早莺。关河晓树悬星月。千里淮流双畵□。广陵驿前逢暮潮。落日帆归扬子渡。青山家对伯通桥。吾家流水元非隔。宛转胥台通巷陌。草长难寻仲蔚居。林深不辨陶潜宅。清溪屋下可垂纶。复有莼羮足献亲君归倘食冰丝鲙为念羇栖塞北人

【舒章曰朗朗清出实境自佳结更有态致】

【卧子曰似胜李颀】

