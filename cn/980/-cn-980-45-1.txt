释道如　偈三首

一二三，四五六，碧眼胡僧数不足。

泥牛入海过新罗，木马追风到天竺。

天竺茫茫何处寻，补陀岩上问观音。

普贤拍手呵呵笑，归去来兮秋水深。

释道如

释道如　偈三首

观身实相，观佛亦然。

这里见得，黄面瞿昙。

隐身无地，其或渺漫。

不分照雇，眉毛鼻孔。

释道如

释道如　偈三首

欲渡巨少，必假方舟。

橹棹俱全，风帆两便。

夜观星月，昼视云山。

万里之遥，一瞬可到。

人心尽畏波涛险，未必被涛险似心。

释道如

