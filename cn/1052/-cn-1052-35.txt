佚名　大中祥符五岳加帝号祭告八首

钟石既作，俎豆在前。

云旗飞扬，神光肃然。

当驾飚歨，来乎青圆。

言备缛礼，享兹吉蠲。

佚名

佚名　大中祥符五岳加帝号祭告八首

节彼乔岳，神明之府。

秩秩威备，肃肃灵宇。

懿号春崇，庶物咸睹。

帝籍升名，式绥九土。

佚名

佚名　大中祥符五岳加帝号祭告八首

节彼岱宗，有严庙貌。

惟辟奉天，依神设教。

帝黄焜煌，嘉荐普淖。

至灵格思，殊祥是效。

佚名

佚名　大中祥符五岳加帝号祭告八首

作镇炎夏，畜兹灵光。

敷兴万物，既阜既昌。

爰刻温玉，式荐徽章。

昭嘏神意，福熙穰穰。

佚名

佚名　大中祥符五岳加帝号祭告八首

瞻言太华，奠方作镇。

典册是膺，等威以峻。

上公奉备，祀宗荐信。

介祉万邦，永配坤顺。

佚名

佚名　大中祥符五岳加帝号祭告八首

仰止灵岳，镇于朔于。

增崇懿号，度越兴章。

祗荐嘉乐，式陈令芳。

永资纯佑，国祚蕃昌。

佚名

佚名　大中祥符五岳加帝号祭告八首

严严神岳，作镇中央。

肃奉徽册，尊名孔章。

聿降飚驾，载献兰觞。

熙事允洽，实祚弥昌。

佚名

佚名　大中祥符五岳加帝号祭告八首

祗荐沤名，寅威明祀。

有楚之备，如在之祭。

奠献既终，礼容克备。

神鉴也明，福禧来暨。

佚名

