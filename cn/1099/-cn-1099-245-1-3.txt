○禦虜事宜 【 釋罪帥保關廂】

側聞邊報甚急、凡防守事宜、巳該兵部具題、但臣有一二愚見、竊恐兵部拘泥常格而不敢言、抑或思慮未及、臣受恩深重、茲當緊急之際、不敢過避出位之罪、輒冐昧上聞、臣惟今日之事。兵將為急顧京師之兵素不習戰。而諸勳貴雖號為將領。實不知兵。何益緩急。公此疏甚得聖心從此柄用矣臣訪得緣事見監刑部將官戴綸李珍麻隆曹鎮歐陽安。皆歷任邊疆頗著謀勇。伏乞敕下兵部查照張達等事例釋而用之。仍各量與兵萬人。或數千人。使各以巳意操練。居則自守一方。出則自當一面彼蒙殊恩。必肯出力。庶於萬分。少有補助。其他在外緣事素有名聲將官。如時陳周益昌劉大章。雖去京師路遠。若一體赦宥。召之以來。計終必有用。此則臣恐兵部拘泥常格而不敢言者也。今關廂之民。不啻十數萬。一聞賊至必相携入城。若不為之安插。則爭鬪搶殺之患。必且內作。伏乞敕下兵部會同錦衣衛五城御史省令有親識者各就親識居住。其無親識者。與酌量分派居住。飲食之費。省諭有無相通。候事寧之日算還。仍嚴為禁戢不許爭搶。至於城內城外之民。有壯徤知武藝者。即行收募為兵。則行伍可克。而彼亦幸有歸著不至倡亂此則臣竊恐兵部思慮所未及者也。臣聞兵部欲發兵於城外劄營。此係不知兵者欲以□諸將實非計也近者徐文定亦何論其失其意葢為捍護關廂之計。但今京軍既不習戰。見賊必走。走則城中守禦之人益寡。居民之心亦寒。而關廂之民。亦竟不能捍護。臣聞咸寧侯仇鸞見領大同人馬在居庸關、伏乞敕下兵部、急召鸞入衛、仍令兼督城外劄營諸軍、大約以大同人馬為京軍先鋒。以京軍助大同人馬聲勢。庶兩有所恃而不恐。其大同人馬。千里入援。加以天氣向寒。勞苦殊甚。伏乞特降敕旨厚加獎賞。倍給衣糧。以為戰士之勸。此則臣又竊恐兵部思慮所未及者也。臣狂愚之言未必適用、伏惟聖明裁擇

