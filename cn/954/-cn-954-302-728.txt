陈造　闲居十首

雪云脱坏漏朝阳，风物横前引兴长。

红糁紫蕤今次第，迁莺来燕费商量。

陈造

陈造　闲居十首

种桃接李不辞勤，旋作花前把酒人。

羡杀文禽映花语，飞来趁得见成春。

陈造

陈造　闲居十首

春来敢自贷衰慵，正要檀乐间白红。

爱竹少留枝策径，灌花分破著书功。

陈造

陈造　闲居十首

仙仙弄影俯琼瑶，月地香红苦见撩。

清梦定为蝴蝶去，杏花繁处宿良宵。

陈造

陈造　闲居十首

破晓东风尚作寒，孤筇随客已媻姗。

绝知蚤起非吾事，要趁梨花带露看。

陈造

陈造　闲居十首

步屧归来未觉劳，迎门喧笑问儿曹。

笑翁浑似鱼千里，小圃周围日几遭。

陈造

陈造　闲居十首

闭关不为赏心阑，咫尺东园到自难。

斟酌东君惜春色，破除十九作阴寒。

陈造

陈造　闲居十首

病减还思近麴生，嚼花嗅蕊对空瓶。

不应斗酒钱三百，犹惜春衣耐独醒。

陈造

陈造　闲居十首

桃李争先不待催，梅花转首已青苔。

即今蜀种胭脂树，压倒群芳尚懶开。

陈造

陈造　闲居十首

寒食清明一箭过，晚晴庭院绿阴多。

兔葵燕麦易轻脱，红药碧桃须孰何。

陈造

