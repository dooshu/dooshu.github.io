○沙门应拜君亲议状

窃以君亲之重，事极昊天；恭恪之仪，理贯名教。至如凝心元路，投迹法门，莫不肃敬神明，不轻品物（事如司驭议中弹）。岂有弛傲所生，不屈君父？既违恭顺之礼，恐累求道之因（弹曰：诚固不累，其如陷君亲何）。请革旧风，准敕申拜。谨议。

乔师望

师望，高宗朝封襄邑县子驸马都尉，显庆三年为凉州剌史，上元二年移华州。

