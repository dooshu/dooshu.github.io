【和竟陵王游仙诗二首】

〖王融、范云同赋。〗

夭（《类聚》作天。广《文选》同。《诗纪》云。一作天。）矫（《类聚》作□乔。广《文选》同。《诗纪》云。一作□乔。）乘绛仙。螭衣方陆离。玉銮隐云雾。溶溶纷上驰。瑶台风不息。赤水正涟漪。峥嵘玄圃上。聊攀琼树枝。（○《类聚》七十八。广《文选》九。《诗纪》七十三。）

朝止（文苑作上。）阊阖宫。暮（《初学记》作夕。文苑作高。）宴清都阙。腾盖隐（《初学记》作拥。文苑同。《诗纪》云。一作拥。）奔星。低銮（文苑作鸾。）避行月。九疑（文苑作嶷。）纷相从。虹旌乍升没。青鸟去复还。（《初学记》作留。文苑同。）高唐云不歇。若华有馀照。淹留且□发。（○《类聚》七十八。《初学记》二十三。文苑英华二百二十五。广《文选》九。《诗纪》七十三。）

