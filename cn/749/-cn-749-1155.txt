危夏之


夏之字见心，抚州（今江西临川）人。太学生，博学好易。入元隐居。元帅郭昂荐为儒学官，不就。至元中累征不应，隐紫霞山中卒，门人私谥贞白先生。元郭豫亨梅花字字香后集中集有危复之句。

永遇乐

早叶初莺，晚风孤蝶，幽思何限。檐角萦云，阶痕积雨，一夜苔生遍。玉窗闲掩，瑶琴慵理，寂寞水沈烟断。悄无言、春归无觅处，卷帘见双飞燕。

风亭泉石，烟林薇蕨，梦绕旧时曾见。江上闲鸥，心盟犹在，分得眠沙半。引觞浮月，飞谈卷雾，莫管愁深欢浅。起来倚阑干，拾得残红一片。







