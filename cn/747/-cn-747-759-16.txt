○荐处士李韦玉状

右。苦心歌篇，屏迹林壑。佳句流传於众口，芳声籍甚於一时。守道安贫，远绝名利。当文明之圣代，宜备搜罗；俾典校於瀛州，伫光志业。臣等今日延英已面陈奏状，伏奉圣旨，令与一文学官者。臣等商量，望授宏文馆校书郎。未审可否，谨具奏闻，伏听敕旨。

杨发

发，字至之，同州冯翊人。大和四年进士，书判拔萃，累迁礼部郎中。大和时迁岭南节度使。贬婺州刺史，卒。

