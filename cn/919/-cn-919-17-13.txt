产难证治

妇人怀忧，无逾妊产，顷刻之间，便至夭害，故以阵面见儿为比，不亦危矣。凡欲生产，切不得喧闹，选一年高性善老娘，并纯谨家人扶持。不可挥霍，致令产妇忧恐。如腹中痛甚，且令扶行，或痛多阵，眼中出火，方是儿转，至行不得，方好上蓐。产自有时，痛不甚者，名曰弄痛，须且熟忍，时至自产，莫妄费力，定是难产。切忌丧孝秽污家人来；产讫亦不可见，恐伤子。须根据产图方位，无致触犯禁忌为佳。产图见《太医局方》。

产难证治

