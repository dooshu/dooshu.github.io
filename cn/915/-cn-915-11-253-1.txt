◇独孤信复职议

边将董戎，龚行天罚，丧师败绩，国刑无舍。刑州刺中孤如愿任当推毂，远袭襄宛，斩贼帅辛纂，传首京师，论功语效，实合嘉赏。但庸绩不终，旋臻沦没，责成之义，朝寄有违。然孤军数千，后援未接，贼众我寡，难以自固，既经恩降，理绝刑书。昔秦宥孟明，汉舍广利，卒能改过立功，垂芳竹帛，以今方古，抑有成规。臣等参议，请赦罪，复其旧职。（《周书·独孤信传》。信为刑州刺史。东魏遣高歼曹、侯景等奄至。信以众寡不敌奔梁，大统三年，还至长安，自以亏损国威上书谢罪。文帝付尚书议之。七兵尚书陈郡王正言等议。）

