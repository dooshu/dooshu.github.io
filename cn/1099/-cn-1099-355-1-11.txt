○行監軍各道 【 造船】

提督軍門都御史塗為軍務事、據南平縣知縣陳嘉謨、揭稱督造巨艦船身槓具俱完、擇於本月十五日出港聽驗、及查訪往年出使琉球大船。打造鐵葉。長短計一十三度。共鐵條四十餘隻。從舟??通至兩舟?敢包訖。費既不多。船更堅固等因。據此看得鐵葉包船。原行未及開具。知縣陳嘉謨、乃能留心經理、擴充原議之所未及、其任事誠篤。幹濟精敏可知。除類行敘薦外、相應通行、為此牌仰監軍分廵福州興泉廵海分守福寧建寧道、即便行令各造巨艦州縣掌印官、徑自酌量、如果有舊式可行。即便各照南平縣議式打造鐵葉。從舟??至舟?敢包裏堅固。以便衝擊。如或以船身堅壯事在可緩。不妨從實具報。師期在邇、切毋借口稽延、大抵此事。即開洋一二日內。亦可立辦者。便宜酌議行止可也。

