○贈唐郎中幼真出守廣平序 【 廣平】

予選漢記、公孫昆邪惜上谷太守力戰事、以為有若此近古憐才之義、至文帝使持節赦雲中守、嗚呼、又何日明也、是時漢苦匈奴矣、終帝世兵竟不出、皆使屯將近郊、天子按行、示有備而巳、其要領可睹也、文帝曰、李廣奇才、俾遇高祖、萬戶侯豈難得哉、明巳之不以萬戶侯與廣也、李廣事帝年尚壯也、巳徧歷鴈門上谷代郡守、以此知帝之扞邊安民、大略在慎擇守、夫乘障收保聚。收保乘障土須責之邊郡守不煩大將此論為允令虜不大入得。以殺獲上府計功過。即守事亦易辦豈得空國困用哉至武帝之世。則萬戶侯搖鐸。而以與諸人。於是廣去守而為將雖其晚年。而郅都亦以扞圉名。則先既以其民困矣。明制橫邊守棊置虜連近歲大入。殺略守民人。顧法守不與考責僅督糈糗哺。幕府行尺牘文墨自喜。經國者謂出師難。鎮兵又不足賴。雖以萬戶侯市。期無應者。宜倣漢古法。重擇近邊。及甸輔太守。得沉機才智勇略之士。稍闊略文法假借之。令率民自為戰禦以寬內稱善計。當是時、而平陽太守又竟以課民禦虜中不律何哉、當今內地寇劇亦倚守令城保不專賴武弁也以用民壯勝于用卒伍耳然守令無餘財足用所以鼓舞訓練為難今之守。不得自補卒伍。如李廣魏尚有自衛也。率出顧募。非課入贖罰。則安所取直哉。以法不當。則謂收市租自用者又何如也。大夫刑部唐君曰、使平陽守競競守常磨歲月。以彼才智自効。虜亦易與烏可越格令率易若此予曰、嗚呼、行千里者宿舂糧。日?氐昭曠者不及于眉睫。事有固然者。是時虜旦夕入。率婦子待命。又奚暇磨歲月。顧不念其時。能令虜不入境耶。守雖操一切。不暇念民。亦遠出於坐視虜去後。深文平繩之。使後守徽維四肢欲自奮無由則執計者之過也烏在所稱闊略假借之初意於是唐大夫出守廣平矣、過予論事、廣平畿南閟國。不若上谷平陽要害。然虜往年掠至完縣則廣平宜急備宜大夫以才士行、大夫讀名實督核擊斷之書久。奮氣再倍。可以出而擊禦虜。寬　上憂。不但專理民。不得以繩文深恐為解。夫大夫談詩書起家者。倘亦有鷹搏猿射之雄乎。善乎田叔有言。雲中之民。自為守出死力擊虜不可禁。嗟乎尚得民心如此即功名易成矣此尚之能也宜文帝之為尚動故予與大夫計邊。言雖多。又終以安民為之本。

