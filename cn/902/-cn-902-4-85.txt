上巳篇

阳春烟雨曲江波，垂柳依依芳草多。
少年云暗青骢马，美女风轻白纻歌。
芍药随风红荡漾，翠阁青楼自相向。
金缀张家翡翠钩，绣成杨氏鸳鸯帐。
翩翩公子黄貂裘，生年二十富平侯。
五陵侠客来金市，六郡名娼满画楼。
夕阳一半横塘路，娟娟杨柳春云暮。
漫折红兰新月生，轻挥团扇清风度。
谁家少女酒垆头，日暮东风不解愁。
今夜且须归去好，明朝仍上木兰舟。

