项安世　寿母生朝四首

堂成初见画檐新，碧瓦翚飞上彩云。

三尺宝台蒙锦帕，白狻猊顶翠氤氲。

项安世

项安世　寿母生朝四首

荪襦兰佩拥萱阶，绿发朱颜照酒杯。

九十九洲春色里，老人星动寿筵开。

项安世

项安世　寿母生朝四首

良辰好景占年年，画烛浓香醉玉船。

天下月圆三夜后，人间春到万花边。

项安世

项安世　寿母生朝四首

儿孙遥指菊花辰，自讼庵中庆诞人。

也向此旬同此日，八千秋对八千春。

项安世

