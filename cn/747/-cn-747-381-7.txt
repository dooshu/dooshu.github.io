○请收养孤弱状

〈当军孤弱小儿都七十六人（张季秀等三十九人无父母，周国良等三十七人有父兄在军）。〉

以前件状如前。小儿等无父母者，乡国沦陷，亲戚俱亡，谁家可归，佣丐未得。有父兄者，其父兄自经艰难，久从征戍，多以忠义，遭逢诛贼。有遗孤弱子，不忍弃之，力相恤养，以至今日。迄令诸将有孤儿投军者，许收驱使；有孤弱子弟者，许令存养。当军小儿，先取回残及回易杂利给养。谨录状上。

