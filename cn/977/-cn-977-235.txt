邵雍　观盛花吟

纷纷五代乱离间，一旦云开复见天。

草木百年新雨露，车书万里旧山川。

寻常巷陌犹{上竹下替}绂，取次园亭亦管弦。

人老太平春未老，莺花无害日高眠。

邵雍

邵雍　观盛花吟

吾曹养拙赖明时，为幸居多宁不知。

天下英才中遁迹，人间好景处开眉。

生来只惯见丰稔，老去未尝经乱离。

五事历将前代举，帝尧而下固无之。

邵雍

