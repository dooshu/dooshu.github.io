吴芾　观梅偶成二首

化工一夜报春回，雪里南枝已渐开。

不与凡条鬭红紫，独将孤艳照池台。

胜游滥缀蓬山侣，高唱宁追郢客才。

多病自怜心尚在，不輀　岁岁为君来。

吴芾

吴芾　观梅偶成二首

经年不见梦魂飞，依旧仙装淡薄衣。

玉骨已无尘俗气，冰姿还耐雪霜威。

携壶正欲酬清赏，策杖何妨历翠微。

莫惜对花拼剧饮，看看风雨卷春归。

吴芾

