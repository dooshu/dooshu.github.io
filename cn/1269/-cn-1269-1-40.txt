应：阳气极于上，阴信萌乎下上下相应。

初一：六干罗如，五枝离如。测曰：六干罗如，附离君也。

次二：上历施之，下律和之，非则否。测曰：上施下和，玑匪其真也。

次三：一旋从一横，天纲罠罠。测曰：一从一横，经纬陈也。

次四：援我罘罟，絓罗于野，至。测曰：援我罘罟，不能以仁也。

次五：龙翰于天，贞栗其鳞。测曰：龙翰之栗，极惧坠也。

次六：炽承于天，冰萌于地。测曰：承天萌地，阳始退也。

次七：日强其衰，应蕃贞。测曰：日疆其衰，恶败类也。

次八：极阳征阴，不移日而应。测曰：极阳征阴，应其发也。

上九：元离之极，君子应以大稷。测曰：元离之极，不可遏也。





