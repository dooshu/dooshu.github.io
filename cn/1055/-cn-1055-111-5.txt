【举孙直方奏状】

右臣伏见平定军和乐平县事、著作佐郎孙直方，进士及第，为性明敏，有吏材。臣昨至河东，备见直方治县事善状。臣今保举，堪充大藩通判。兼臣勘会代州通判李舜元，到任已及二年三个月有余。见今北面事宜，代州最为要地，尤借得人，伏乞就差孙直方充代州通判。如后犯正入己赃，及职事败阙，并甘同罪。谨具状奏闻。

