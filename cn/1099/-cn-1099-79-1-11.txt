○乞休疏 【 兵政興革】

時以無雨公上疏乞休上覽奏嘉納悉准行之

伏蒙溫詔、謂臣職司兵政、方切委任、未蒙俞允、然臣衰劣多病、凡百弊政、不能振舉、心非不欲委身、跡恐終至誤國、姑以臣所司兵政論之、如京師官軍在衞者苦于出錢。在營者困于私役。逼令逃亡。江南軍士。多因漕運破家。江北軍士。多以京操失業。竭軍民之力。以運粮儲。而濫食者不知。罄生民之財。以買戰馬。而私用者罔顧。鎮守者或害一方。守備者或害一城。邊軍最苦。而陞賞怕施于勢要。禁衞最嚴。而苞苴公行于肘腋。其他尤難言者。不敢僭論。凡此皆　聖諭所謂臣職所司者、而臣才不能為朝廷分憂。力不能為軍民除害。以致人怨上升。天怒不解。乞放止?帚田里別選賢能、以救茲弊、

