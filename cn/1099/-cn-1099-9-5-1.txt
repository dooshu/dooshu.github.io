○御史府記 【 御史府】

皇上嗣位之初、即下明詔行寬政、赦有罪、蠲逋租鉅萬計去事之妨民者、明年以紀元賜高年米肉絮帛民鬻子者、官為之、贖、免田之租稅幾年、分遣使者問海內所患苦賞廉平吏、罪至死者多全活之、于是刑部都蔡院論囚視往歲减三分之二人皆重於犯法。二年春二月甲子、有詔若曰、頃以訴狀、繁易、御史臺號都察院、與刑部分治庶獄、此建文君變制之失嬉難之師于是為有名也今賴祖宗神靈斷獄頗簡其更都院仍漢制為御史府、專以紏貪殘、舉循良、匡政事、宣教化為職、搏擊之任務為寬厚亦非致治之要省御史員、定為二十八人務為忠厚以底治平三月戊辰。賜御史衣。明日己巳。聖祖置三法司公署于太平門外此亦有深意何為輒移置之以都院舊署在太平之北於朝謁為難命即詹事府為御史府賜宴于新治。復命文武大臣皆預以寵綏之。既而有?令臣某記其事、臣惟斯民之生。以德養之。則安于為善。以刑制之。則棄于為惡。聖人之治天下。豈有他術哉使人人皆知去惡以從善而治道成矣。惟御史之官始于周。其職之所治。與權任之重輕。雖累變不常。然得其人則紀綱振而國體尊。非其人則人望不肅而是非錯繆然專任以刑獄則自近代始曩者法吏持刑深刻。犯者滋眾。先皇帝甚厭苦之。欲有所更革而未暇。今皇上以德養人。?生喜悅。訟者哀止。復古官名。其意不然善為措筆以修善政實行先帝之遺志自今居是府者。其敬承聖訓。凡便于國。利于民者。則言之。為民之蠹。為國之病者。則去之。毋溺于私。而枉其所守。毋懾于勢。而屈所當為。一以道輔佐天子行德教。使黎民醇厚如三代時。斯不負建官圖治之意。苟為不然。舍其大而務其細。或事小忠末節以市名。或為詭行憸言以規榮利。于民之治否。國之安危無預焉則是官之名雖更而實之可厭苦者自若也奚可哉臣幸執筆從太史後。夫紀政教。明職守。以示後世。史氏職也。故書其事以為居位者規。

皇明經世文編卷之九







