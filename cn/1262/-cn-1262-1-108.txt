松江布：

成化间松江人以布饷贵近，流闻禁庭。下府司织造，赭黄、大红、真紫等色，龙凤、斗牛、麒麟等纹。工作胥隶并缘为奸，一匹有费白金百两者。孝宗在东宫深知其弊，即位首罢之。尝阅内帑，见之曰：「此布一匹文绮，十匹价也。」终身不一御，自是遂绝。(《松江府志》)

松江细布输京十二万三千八百六十匹有奇，华亭六万五千一百匹有奇，上海四万二千七百二十匹有奇，青浦二万三千四十匹有奇，万历初加八千匹。



