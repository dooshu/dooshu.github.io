○白猿赋（并序）

此郡多白猿，其性驯而仁爱，所止榛林不瘁，果熟乃取，不敢与猴相狎，猴亦畏而避之。昔傅休奕有《猿猴赋》，但悦其变态似优，以为戏玩，且不言二物殊性。馀今作赋以辨之尔。赋曰：

昔周穆之南迈，将奋旅於湘沅。既只轮而无返，化君子以为猿。嗟物变而何常，故族类而始蕃。或哀吟於永夜，或清啸於朝暾。峰合沓以连响，水潺而共喧。矧三声之未绝，感行客之销魂。观其虽为异物，而犹善处。动不为暴，止皆择所。柽松郁而不残，楂梨熟而後取。顾鼯与猱犭延，信莫得而俦侣。若乃灵变难测，神通有知（原注：《淮南子》称有神曰猿）。女试剑而方接，举修{过}而止驰。养矫矢而未发，眄乔柯而已悲。凌が壑而电耀，挂长萝而匏垂。辟侧足而不履，尚有畏於阽危。施於射，则李控弦而盈贯；用於道，则华养形而不衰。（原讨：华陀五禽戏，中有戏猿也）。彼沐猴之佻巧，虽貌同而心异。既贪婪而鲜让，亦躁动而不忌。嗟斯物之既驯，有仁爱而可畏。故邓生以违性兴感，齐後望恩掩泪。嗟乎！人之化也，实可悲辛。或少贵而老贱，或始富而终贫。中行之後，困於畎亩；叔敖之子，疲於负薪。何止鲧化熊而为厉，哀成虎而不仁。变钦於瑶席，鸣杜魄於巴岷。乃知人世之可厌，不足控抟而自珍。







