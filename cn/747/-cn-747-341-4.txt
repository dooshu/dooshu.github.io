○左卫率府兵曹参军赐紫金鱼袋颜君神道碑铭

君讳幼舆，字令轨，京兆长安人。高宗侍读赠华州刺史昭甫府君之孙，薛王友赠太子少保惟贞府君之第六子也。美容止，有器度，故小名粲焉，孝悌仁和，精详礼法，博涉《史记》、《汉书》，尽究其义理，起家后土斋郎，调补汝南郡新息县主簿。恪谨官次，备闻修洁，纪纲吏人，罔弗畏慕。太守赵国公王琚，器君才名，待以殊礼，县之庶务，悉以见咨。家素清贫，从母之孀嫠者，宗族之单者，皆仰给焉。君悉心奉养，情礼弥笃。哥舒之攻石堡城，请君随军，拜左卫率府兵曹参军，恩敕赐绯鱼袋。不幸以天宝九载秋七月旬有三日，遇疾而终，春秋四十八。即以其月窆於万年县凤栖原先茔西北，也，夫人陈郡殷氏，太夫人兰陵郡太夫人，充曹州司法丽正殿学士践猷之元女，高士永宁尉寅之女弟，高士寿安尉亮之家姑也。我伯舅聪明纯粹，博学稽古。相国陆象先、秘书监贺知章Н我世父濠州刺史元孙府君友善，皆呼为五总龟，千年而五总，问无不知也，太夫人以君四世殷之自出，（原本阙）失其新命君娶之，既而遂焉，成先志也。夫人含风，孤映当世，以广德三年冬十月二十一日，弃床帐於江陵。仲子凤翔参军ダ，Н季子顿，不幸早夭。大历四年夏四月壬戌，季弟真卿命君孟子前武功丞顶、叔子左千牛愿度远日而合焉。呜呼！君以全德之姿，丁休明之运，宜其振翼层汉，濯鳞清流，而位不准才，德沦於天，吁足恸也！谓之何哉！铭曰：

兵曹乐只，於穆不已，华州之孙，少保之子，温温体度，嶷嶷容止，非礼勿言，唯德是揆，人伦领袖，宗庙簋，佩服典常，颛精文史，汾睢岁事，新息入仕，忠益上官，总持纲纪，奉养从母，必穷珍旨，绥族纟宗，群居咸喜。哥舒授律，石堡俟倚。命我翊戎，宠章斯被。鲲溟未运，鸿渐伊始。不与之年，云如何？<疒里>安放安仰，嗣徽昭美。合葬既遵从周有斐。于嗟窘束，不获躬视。写恨立铭，告哀千祀。

