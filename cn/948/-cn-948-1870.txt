陆游　哭季长

岷山剡曲各天涯，死籍前时偶脱遗。

三径就荒俱已老，一樽相属永无期。

寝门哀恸今何及？泉壤从游後不疑。

邂逅子孙能记此，交情应似两翁时。

陆游

陆游　哭季长

我荷锄时君赐环，君归我复造清班，

无由促席暂握手，每得寄声聊解颜。

造物不令成老伴，著书犹喜在名山。

半年仅得陈蓴鲫，白首临风涕自潸。

陆游

