○杂记

沂水北一百里，有岘曰将军，甚灵。民置祠於路左，享之不已。将军曾为五郡牧，常姓名元通，因筑城失主将意而斩之。其尸数日不仆，今有台曰立尸台。西南有山曰鞍山，山北有关，谓之穆陵。李师古不臣，作镇於此，防遏不意，元和初罢之。西有沂山，山有庙，则东安公也。沂州刺史每春自祷恩是山。山有谷九十九所。河分八，曰沂曰汶，汶东注，沂南流，入清道沂州。山东南有山曰太平，山顶平，可八九十里。顷岁有寇曾居之。山北十馀里有树五檀也。

