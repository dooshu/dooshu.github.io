岳珂　塔灯六言四绝

金轮示现清夜，火树高腾碧虚。

说法未回坡应，册勋先到钟鱼。

岳珂

岳珂　塔灯六言四绝

七层灵焰自照，万里劫风不吹。

烽信断无泽国，神光恰似天池。

岳珂

岳珂　塔灯六言四绝

中天半倚寥泬，大帝高居郁萧。

已讶流铃掷火，还疑绛节来朝。

岳珂

岳珂　塔灯六言四绝

碧落星移象纬，红光影射鲛宫。

甲煎千门初启，明珠九曲先通。

岳珂

