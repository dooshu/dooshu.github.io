楼钥　安恭皇后挽词

天作周文合，褘褕礼可观。

屡陪金辇幸，几奉玉卮欢。

吴女簪新柰，梁房掩旧兰。

春深蚕事起，谁复上桑坛。

楼钥

楼钥　安恭皇后挽词

郁郁南山路，伤心凤翣红。

哀歌凄薤露，秘殿掩椒风。

故剑恩虽厚，中璫事已空。

但余彤史笔，内传纪阴功。

楼钥

楼钥　安恭皇后挽词

玉胜标祥兆，褘衣配至尊。

柔仪高马邓，盛德迈娀嫄。

鸾掖空陈迹，霓轩服厚恩。

伤心临七夕，素柰已花繁。

楼钥

楼钥　安恭皇后挽词

图史怀规銮，篇章妙剪裁。

承欢方秘殿，委化已泉台。

幽壤湖滨秀，清笳日暮哀。

未央当月望，不见翟车来。

楼钥

