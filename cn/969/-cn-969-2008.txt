刘克庄　再次竹溪韵三首

谁云子建卷波澜，诗到黄初最可观。

无奈中衰变几起，不应例作晚唐看。

煎胶粘莫教春去，秉烛游谁管夜阑。

纵有闲愁天样大，此翁烂醉不相干。

刘克庄

刘克庄　再次竹溪韵三首

健笔当年妔可排，岂知老挟病俱来。

芋梨煨熟曾分啖，榾柮烧残共画灰。

伏壁尚堪传学者，虞廷犹记和康哉。

向时同辇诸君子，输与村翁早乞骸。

刘克庄

刘克庄　再次竹溪韵三首

小词落拓逼希真，未典春衣未是贫。

穷肯磷缁久幽操，老犹熏沐不赀身。

营巢燕熟飞来旧，脱裦禽痴唤着新。

蜀口尘清江浪白，息头重作太平人。

刘克庄

