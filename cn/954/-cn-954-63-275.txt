陈傅良　挽薛季益尚书

遍试江淮声藉藉，久劳荆蜀鬓苍苍。

同时半已登槐棘，卒岁才能足稻粱。

遗藁不为他日计，佳城尚及此丘藏。

岂无后作多文胜，今我怀人泪欲滂。

陈傅良

陈傅良　挽薛季益尚书

州里谁如此达尊，户庭深静最情敦。

不将尺牍通当路，却枉扁舟访杜门。

每见色温如有属，欲书心槐不能言。

从今若祭枌榆社，好配横塘两献樽。

陈傅良

