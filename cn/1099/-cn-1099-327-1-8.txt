○答王鑑川計處黃昆二虜 【 計處黃昆昆酋】

辱示昆都力黃台吉二酋事情、先巳有人言之、黃酋驕悍、誠為難馴、然剛躁寡謀、部下多怨、且其子父不和、勢難獨逞、將來疆塲小釁。或不能無。然使處置有方。亦終當止?帚我羈紲也。昆都老而譎。數年以來。東糾土蠻。西合俺酋。皆此人為之。比之黃酋。反為難制然俺答既巳帖服。黃酋素不附之。昨巳令薊人散布流言于邊外云。昆都與吾有約。將合兵以擊土蠻。虜性多疑。必相猜忌。則此酋亦孤立無能為也。如再言封王事可以好語欵之云。俺答汝兄倫序為長。且首發止?帚順之端。又執吾叛人。奉吾約束。　朝廷嘉其悃誠。故厚賴而王之。汝頻年為患。于中國未有尺寸功。何得遂與汝兄等。我　皇上併包兼容。何惜一王號而不汝?。但于事體有未順耳。汝若能依汝兄之言。遵奉約束。堅守盟誓。二三年後。當與汝奏聞　朝廷。一體封王加賚。若欲借此事以啟釁。則我惟有一戰耳。渠聞此言。必不敢動。量此孤虜。以上谷一鎮之兵當之。東連雲朔。彼雖入亦不足畏也。文臣事虛文而無實用。武將狃小利而無遠圖。此二語。最中邊吏之膏盲。今若不破此套而徒為整理云云。終成畫餅耳。趙帥前有人來、甚感公禮遇、為必盡力、

