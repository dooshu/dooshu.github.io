◇置中正诏（太平二年正月壬寅）

诸州各置中正，依旧访举。不得辄承单状，序官皆须中正押上，然後量授。详依品制，务使精实。其荆、雍、青、兖，虽暂为隔阂，衣冠多寓淮海，犹宜不废司存。会计罢州，尚为大郡，人士殷旷，可别置邑居。至如分割郡县，新号州牧，并系本邑，不劳兼置。其选中正，每求耆德该悉，以他官领之。（《梁书·敬帝纪》）

