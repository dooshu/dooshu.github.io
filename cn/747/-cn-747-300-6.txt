○贺紫宸殿乌巢表

臣等伏因侍奉之际，天恩令臣升殿，观此鸟巢。陛下孝弟之至，通於神明，仁慈所育，岂独黎庶？故得上元协应，灵乌呈瑞，翱翔不离於廷际，栖集必归於轩槛。或人俗所有，但止於园林；今圣感而来，巢於殿ㄆ。依人无惧，恋主愈驯，博考图籍，未之有也。臣等幸忝枢近，亲睹休祥，望颁示中外，以彰灵感。

