陆游　自喜

半生羁宦走人间，醉里心宽梦里闲。

自喜如今无一事，读书才倦即游山。

陆游

陆游　自喜

身闲僲不远，食足富何加。

庭卧长生犊，园开手种花。

狂歌声跌宕，醉草笔横斜。

八十明年是，衰残岂复嗟。

陆游

陆游　自喜

了了复惺惺，蓍龟未是灵。

闲中有富贵，寿外更康宁。

身备乡三老，家传子一经。

春回元不记，出户四山青。

陆游

陆游　自喜

身寄人间世，心常古镜如。

唤醒狂蝶梦，扫尽老狐书。

年出乡闾石，贫过仕宦初。

村村是桃李，岂独爱吾庐。

陆游

