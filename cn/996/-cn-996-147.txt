项安世　次韵孙佥判试院中秋咏月三绝

鸾驾乘风上玉清，青冥风露湿琼英。

我时独笑无人解，四海诸公共此明。

项安世

项安世　次韵孙佥判试院中秋咏月三绝

挥毫可但佐摛文，照破平生种种尘。

一点清明如古镜，八方圆转似车轮。

项安世

项安世　次韵孙佥判试院中秋咏月三绝

此夜清光万古同，自开场屋几番逢。

如今压倒诗人后，不许狂僧打夜钟。

项安世

