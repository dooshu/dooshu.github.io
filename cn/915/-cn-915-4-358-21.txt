◇答虞仲翔书

示所著《易传》，自商瞿以来，舛错多矣。去圣弥远，众说聘辞。曩闻延陵之理乐，今睹吾子之治《易》，乃知东南之美者，非但会稽之竹箭焉。又观象云物，察应寒温，原其祸福，与神会契，可谓探赜穷道者已。方世清圣，上求贤者，梁丘以卦筮宁世，刘向以《洪范》昭名，想当来翔，追纵前烈，相见乃尽，不复多陈。（《吴志·虞翻传》，《艺文类聚》五十五）

