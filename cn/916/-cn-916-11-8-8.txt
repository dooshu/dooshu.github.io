【赠洗马袁朗别诗】

贾谊登朝日。终军对奏年。校文升广内。抚剑入崇贤。奇才殊艳逸。（文苑作与殊逸。）将别更留连。（《类聚》作联。文苑作爱留联。注云。集作更留联。一作爱攀联。）驱车命铙（文苑作饶。注云。一作弦。）管。拱坐面林泉。池寒稍下雁。木落久无蝉。露浸（《类聚》作侵。）山扉（《类聚》作上。文苑云。一作上。）月。霜开石路烟。高谈无与（文苑作以。注云。一作兴。）慰。迟尔报华篇。（○《类聚》二十九。文苑英华二百六十六作赠别洗马袁朗。《诗纪》百五。）

