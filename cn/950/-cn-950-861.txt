杨万里　寄贺建康留守范参政端明二首

衮衣不是未教归，不合威名满四夷。

天与中兴开日月，帝分万乘半旌旗。

春生锦绣山河早，秋到江淮草木迟。

卧护北门期月尔，却专堂印凤凰池。

杨万里

杨万里　寄贺建康留守范参政端明二首

一生狂杀老犹狂，只炷先生一瓣香。

不为渠侬在廊庙，无端将相更文章。

江南海北三千里，玉唾银钩十万行。

早整乾坤早岩壑，石湖风月剩分张。

杨万里

