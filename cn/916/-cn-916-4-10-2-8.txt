【食举乐东西厢歌】

〖十二章〗

煌煌七曜。重明交畅。我有嘉宾。是应是贶。邦政既图。接以大飨。人之好我。式遵德让。

宾之初筵。蔼蔼济济。既朝乃宴。以洽百礼。颁以位叙。或廷或陛。登傧台叟。亦有兄弟。胥子陪寮。宪兹度楷。观颐养正。降福孔偕。

昔我三后。大业是维。今我圣皇。□□前□军。奕世重规。明照九畿。思辑用光。时罔有违。陟禹之迹。莫不来威。天被显禄。福履是绥。

赫矣太祖。克广明德。廓开宇（《宋书》、乐府作□。）宙。正世立则。变化不经。民无瑕慝。创业垂统。兆我晋国。

列文伯考。时惟帝景。夷险平乱。威而不猛。御衡不迷。皇涂焕炳。（《晋书》作景。）七德咸宣。其宁惟水。

猗欤盛欤。先皇圣文。则天作孚。大哉为君。慎徽五典。帝载是勤。文武发挥。茂建嘉勋。修已济治。民用宁殷。怀远烛幽。玄教氛（《晋书》作氤。）氲。善世不伐。服事三（《宋书》作参。乐府同。）分。德博化隆。道冒（《晋书》作昌。）无垠。

隆化洋洋。帝命溥将。登我晋道。越惟圣皇。（《晋书》作王。）龙飞革运。临焘八荒。睿哲钦明。配踪虞唐。封建厥福。骏发其祥。三朝习吉。终然允臧。其臧惟何。总彼万方。元侯列辟。四狱蕃（《晋书》作藩。）王。时见世享。率兹有常。旅揖在庭。嘉客在堂。宋卫既臻。陈留山阳。我有宾使。（《晋书》作有宾有使。）观国之光。贡贤纳计。献璧奉璋。保佑命之。申锡无疆。

振鹭于飞。鸿渐其翼。京邑穆穆。四方是式。无竞惟人。王纲允敕。君子来朝。言观其极。

翼翼（《晋书》作ее。）大君。民之攸暨。信理天工。惠康不匮。将远不仁。训以淳（《晋书》作醇。）粹。幽明有伦。俊□在位。九族既睦。庶邦顺比。开元布宪。四海鳞萃。协时正统。殊涂同致。厚德载物。灵心隆贵。敷奏谠言。纳以无讳。树之典象。诲之义类。上教如风。下应如卉。一人有庆。群萌以遂。我后宴喜。令问不坠。

既宴既喜。翕是万邦。礼仪卒度。物有其容。（《宋书》作物。）晰晰（《晋书》作皙皙。）庭燎。□皇々鼓钟。笙磬咏德。万舞象功。八音克谐。俗易化从。其和如乐。庶品时邕。时邕（《诗纪》作雍。）斌斌。（《宋书》作份份。）六合同尘。往我祖宣。威静殊（《宋书》作如。）邻。首定荆楚。遂平燕秦。□□（《宋书》作娓娓。）文皇。迈德流仁。爰造草昧。应乾顺民。灵瑞告符。休徵响（《宋书》、《晋书》作飨。）震。天地弗违。以和神人。既戡（《晋书》作禽。）庸蜀。吴会是宾。肃慎率职。□苦矢来陈。韩□进乐。（《宋书》作药。）均（《晋书》作宫。）协清钧。西旅献獒。扶南效珍。蛮裔重译。玄齿文身。我皇抚之。景命惟新。

□□嘉会。有闻无声。清酤既奠。笾豆既馨。（《晋书》作升。）礼充乐备。箫韶九成。恺乐饮酒。酣而不盈。率土欢豫。邦国以宁。王猷允塞。万载无倾。（○《宋书》乐志。《晋书》乐志。《乐府诗集》十三。《诗纪》三十九。）

