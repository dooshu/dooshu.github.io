○祭城北门文（为濠州刺史作）

某年日月，某官某，敬以醴币祭於外城北门。某闻北四门之神，有水旱之灾，於是乎之。今年春，天作淫雨，将害於农，垫於民。惟城积阴之气，惟北太阴之位，是用昭告於城之北门，惟门有神裁之。某以天子之休命，殿於是邦，大惧天厉之不时，俾黎民阻饥，敢以正辞告神，神若之何不听？敢以至诚感神，神若之何不吊？尚克阴不作，时咸若，百谷用成，庶民用宁，实惟之神，门之灵。於戏！北北门之神，明听斯言，罔俾雨水昏垫，以作某之忧，神之羞。

