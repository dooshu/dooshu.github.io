○为崔相公谢门下侍郎表

臣损言：审巳无庸，谬膺宠授。昨所陈让，迫於恳诚。冀全至公，岂敢外饰？黄ト重务，非才实难；墨诏复临，捧读增惧。臣闻惟君知臣，任之以器；惟臣事君，量而後入。生逢昌运，自比可封之人；职在台司，难逃窃位之责。三年待罪，无补盛明；再命逾涯，转速官谤。天威咫尺，愚虑屏营。伏以令断表章，不敢累渎宸。虽誓心毕命，以竭微衷，而折足覆饣束，其如公议。无任感恩惶惧之至！谨奉表陈谢以闻。

