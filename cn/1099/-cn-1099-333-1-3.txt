○高皇帝功臣公侯伯表序 【 開國功臣】

予讀　高皇帝洪武之三年功令。未嘗不三復而嘆也。曰嗚呼。厚而裁。則而可久矣。當是峕。封公者六人而魏公功最大。祿秩亦最重。中山侯。宿將也。以一言之誖。而不獲公。德慶侯。鉅勳也。以一事之紕。而不獲公。永城封而貶。東勝封而奪。訓詞盖凜乎斧金?戊焉。大孰敢有恣睢。而隕於法者。然至吉安江夏臨川東平之類。抑何其殲夷狼籍也。三年而後續侯者。獨西番之役最盛。平雲南次之。其他以舊勳相錯封。然至藍氏之株累。而幾若埽矣。夫以馮宋公。傅潁公之雄。而卒不免死嫌。元美嘗云　國朝伯爵至重及考其鉄券不過下一城破一軍而止謂其不蔽法也。而諱之即諱之猶不為置後嗚呼可嘆也太史公言幽厲之後、見于春秋、尚書有唐虞之侯伯、歷三代。千有餘載、自全以蕃衞天子。豈非篤於仁義。奉上法哉。漢興功臣受封者。百有餘人。天下初定、故大城名都、散亡戶口、可得而數者十二三。是以大侯不過萬家。小者五六百戶。後數世民咸歸鄉里。戶益息。蕭曹絳灌之屬。或至四萬。小侯自倍富厚如之。子孫驕溢。忘其先。淫嬖至太初。百年之間。見侯五。餘皆坐法隕命。亡國耗矣。罔亦少必?山焉。旨哉。所以稱罔少必?山者。以百戰得之而以酧金失之甚無謂也人主不睹其先得天下之所繇是以輕視其功臣而重利其土地人臣不覩其先得國之所繇是以易為慝而難為守　明之國邑薄。不過再倍一公卿而巳。　天子亡所利之。然而至嘉靖百餘年之間。初所封六公。僅一公在。二十八侯。其二侯進為公者亦絕。而餘二十六侯。亡里土乘駟之奉。後封四公二十一侯二伯。亦僅西平武定在耳。其故何也。當是時　天子紹明　先世之道。慨然下　明詔。太宰大司馬。追攷故實。收錄故鄂國公遇春。曹國公文忠。衞國公愈。信國公和後。俱為徹侯。誠意伯基後仍為伯。增其秩天下翕然歸厚焉而一時奉行之臣不能推廣　德意可為發嘆至使宋潁二公遂不獲一比肩曹衞而李韓公廖德慶吳江陰靖海之裔寥寥靳一命之澤將無望於後聖哉夫繼絕世。舉廢國。天子所以懷諸侯也。則自古記之矣夫豈欺我。故特紀之而表其篇興廢云

