陆游　新寒

病怯新寒欲不禁，南窗拥褐夜愔愔。

江湖跌宕送余日，书剑萧条孤壮心。

杜曲新愁随断雁，辽阳遗恨人疏砧。

此怀拟向何人说，赖有昏灯伴苦吟。

陆游

陆游　新寒

小雨戒新寒，衡茆已怯宽。

甑香炊紫角，门静挂黄团。

扶杖穿茶坞，移舟傍钓滩。

欲知秋有信，霜鬓不胜繁。

陆游

陆游　新寒

碧蝶飞飞过短篱，山姜石竹有残枝。

谁知老子闲眠处，恰是新寒细雨时。

陆游

陆游　新寒

安石榴房初小坼，南天竺子亦微丹。

新寒漠漠偏欺老，睡起无风怯倚栏。

陆游

