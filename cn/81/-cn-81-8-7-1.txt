何轸

何轸以鬻贩为业。妻刘氏，少断酒肉，常持金刚经。先焚香像前，愿年止四十五，临终心不乱，先知死日。至唐大和四年冬，四十五矣，悉舍资装供僧，欲入岁，遍别亲故。何轸以为病魅，不信。至岁除日，请僧授入关，沐浴更衣，独处一室，趺坐高声念经，及辨色悄然。儿女排室看之，已卒，顶热灼手。轸以僧礼塔葬，在荆州北部。（出《酉阳杂俎》）

【译文】

何轸以买卖为业。妻子刘氏，年少断绝酒肉，常念金刚经。先在像前焚香礼拜，希望能活到四十五岁。临终时心不乱，事先知道自己的死日。到唐朝大和四年冬天，已四十五岁了，尽舍钱财来置供品供奉和尚，快过年的时候，就与所有亲友告别。何轸认为她得病见鬼，不相信。到了大年除夕，请和尚来，沐浴更衣，独自住在一个房子里，坐下高声念经，等到声音渐渐没有了，儿女打开屋子看她，已经死了，头热得烫手。何轸用和尚的礼节把她葬在塔中，在荆州城北。

