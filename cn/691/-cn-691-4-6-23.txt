◎又

淮南王某者，家素封，因开质库，扩邻屋，见有小狐三头，家人共逐之，王必欲杀之以除根，因毙其二。自此家中作闹无虚日，嘉庆己亥冬日，质库火烧，深受赔累。以此控告张真人，给牒而归。安静数月，复闹如故。王不堪其扰，将烬余当包陈本四万余金卖与程姓，程宅忽闻空中语云："吾与王姓有仇，尔可不买。"其妻闻之甚明，遂不成约。辛丑三月，包楼复起火，烧尽无余矣。

