○上楊邃菴書 【 圖治】

宋朝士夫、動擁虗名、動名浮議、其未見用、人多以大用期之、及其見用、亦只如此而巳矣、嘗謂宋儒學問。動師三代。張江陵亦不喜宋人議論大抵立功立事非宋人所長故有志事功者棄去不願也而致君圖治之效、不及漢唐。漢唐宰輔雖不知學。猶能相其君以安中夏。而制四夷。宋人則高拱浮談。屈事戎狄。竭民產以納歲幣。苟延旦夕之安。履霜不戒。卒覆中夏而後巳。若此者可諉之天數。可徒責徽欽而嘉祐康定以迄元祐之諸君子。可獨逃責乎。命世豪傑為能見兆未形。而先機預策、以制數百年。未易測識之虞也。况于事勢顯白。有必至之危。然猶瞋乎莫覺者。謂國有人也可乎。宋朝士夫浮議甚于戰國之橫議。而流禍之烈。甚于晉之清談顧未有命世大儒起而掃之今之士夫。動多掇拾其唾去之說。以噍嚼之。此士習所以益卑。政治所以益弛　祖宗之舊章。所以日益廢格。民日益困。財日益匱。大勢日有不測之虞。而當事君子。莫或之省憂也。老先生際遇　聖明、言無不聽、謨無不達時幾若此、諒不輕易失之、世傳三楊入閣。極一時勛名之盛不知三楊壞我　太祖之法巳多矣此論雖苛亦有確見上下晏安。苟且度日。卒貽正統之亂。昔李林甫死。然後祿山反。明皇卒鞭林甫屍。謂其釀亂也。三楊肉未寒。即有土木之扼。律以林甫之刑。尚可辯說乎今欲圖治非痛洗三楊以後之弊而上復祖宗之舊不可也老臣出處、社稷是荷。區區潔身。一隅之小節。則卑官下士之事。而非所慕以為榮也。韜褊心多病、云?鬼夢無復燕薊之想矣、惟念老先生必有仰贊　聖明者、故敢附獻其狂愚、舊進三劄錄貢、倘可采一二、亦芹人之忱也、照恕狂鄙為幸、

