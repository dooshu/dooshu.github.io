张閏　舑庵书事四首

畦丁相引绕园行，指说亭基不记名。

因想后湖题柱处，树林曾见作诗成。

张閏

张閏　舑庵书事四首

老藤横路几星霜，骨相清坚寿自长。

敢惮侧巾方可过，折枝为子也何妨。

张閏

张閏　舑庵书事四首

曲涧斜穿竹最奇，岂容长夏有炎曦。

林深纵怯湖风猛，更为无筇立少时。

张閏

张閏　舑庵书事四首

人生富贵尽浮云，何必须因不义分。

若有一丘能作主，更惭寇邓立功勋。

张閏

