御定曲谱卷五

【南仙吕宫羽调】

仙吕宫引子

卜算子

病染身着地【韵】气咽魂离体【韵】拆散鸳鸯两处飞【韵】多少衔寃意【韵　拜月亭】

【体字少字上声两处二字上去声相连俱妙病字气字拆字可用平声多字可用仄声首句用仄仄仄平平不押韵亦可】

番卜算

儿女话堪听【句】使我心疑惑【韵】暗中思忖觉前非【句】有个团圆策韵　【琵琶记】

劔器令

咱毎论丰标【韵】看过了多多少少【韵】这玉容都强别个【句】果然一见魂消【韵　刘盼盼传竒】

【第二字应用平声上少字及玉字果字俱可用平声】

小蓬莱

独守闲庭深院【韵】听画檐灵鹊声喧【韵】孤鸾只凤【句】今朝防合【句】重效鹣鹣【韵　卧氷记】

【独字画字可用平声鹣字闭口与院字喧字不同韵不足法也】

探春令

人生最苦是别离【韵】论贞洁无比【韵】仗鸾笺一纸传消息【韵】怎不见回音至【韵　荆钗记】

【最苦二字去上声妙一字可用平声息字宜用去声】

醉落魄

莺声巧逐东风软【韵】緑杨庭院【韵】杏花零落清香散【韵】手撚花枝【句】寂寞倚阑干【韵　锦香亭】

【巧字杏字手字寂字可用平声零字可用仄声防字干字俱借韵也倚字上声妙】

天下乐【此调虽似七言絶句诗然第三句亦用韵】

一片花飞故苑空【韵】随风飘泊到帘栊【韵】玉人怪问惊春梦【韵】只怕东风羞落红【韵　琵琶记】

【一字故字只字可用平声飘字可用仄声故苑二字去上声妙】

鹊桥仙

披香随宴【句】上林逰赏【韵】醉后人扶马上【韵】金莲花炬照回廊【韵】正院宇梅梢月上【韵　同前】

【随字平声妙或作侍非照字去声妙月字宜用平声院宇二字去上声妙】

金鸡叫

忍冻担饥馁【韵】镇日间泪流如雨【韵】恨我孩儿陈光蕊【韵】撇下亲娘【句】自去享荣贵【韵　陈光蕊传竒】

【忍字日字恨字撇字自字可用平声光字当用仄声雨字失韵恨我去享俱去上声妙】

奉时春

侍奉家姑孝有余【韵】一门里恁般和美【韵】定省晨昏【句】家之常礼【韵】双双移步堂前去【韵　卧氷记】

【侍字一字定字可用平声门字常字移字可用仄声美字礼字俱失韵孝有定省俱去上声里恁上去声妙】

紫苏丸

烟花队里曾经厯【韵】那门庭煞知端的【韵】近日来可笑女孩儿韵心如飞絮难寻覔【韵　王焕传竒】

【日字可字可用平声心字飞字可用仄声厯字的字覔字俱入声韵亦可用去声韵队里去上声可笑上去声俱妙】

糖多令【糖亦作唐】

花下钿箜篌韵尊前白雪讴【韵】记懐中朱李曾投【韵】镜约钗盟心已许【句】诗写在小红楼【韵　张于湖词花字朱字可用仄声镜字可用平声巳字用去声字尤妙写在小三字用上去上妙】

梅子黄时雨【即黄梅雨】

家住东京【句】积世富豪裔【韵】承朝命武班之职【韵】正青春琴瑟和美【韵】论奢华世间无比【韵　陈巡检传竒家字承字华字可用仄声积字可用平声美字可用平韵职字宜用去声】

似娘儿

一女貌天然【韵】縁分浅亲事迟延【韵】愿天早与人方便【韵】丝萝共结【句】蒹葭可倚【句】桑杏相聨【韵　荆钗记一字早字可用平声桑字可用仄声与可倚三个上声妙】

望逺行

名缰利锁【韵】厯尽程途凄楚【韵】翠减红销【句】何日此身安妥【韵】过了叠叠山崖【句】又见迢迢野渡【韵】回首望长安日下【韵　江流传竒】

【厯字又字可用平声何字回字可用仄声楚字渡字下字俱失韵不足法也利锁翠减过了去上声此字上声野渡首望上去声俱妙】

鹧鸪天

万里闗山万里愁【韵】一般心事一般忧【韵】亲闱暮景应难保【句】客馆风光怎久留【韵】换头他那里【句】漫凝眸【韵正是】马行十步九回头【韵】归家只恐伤亲意【句】阁泪汪汪不敢流【韵　琵琶记】

【上万字上一字暮字客字怎字十字阁字不字可用平声归字可用仄声万里暮景那里去上声久字马字九字恐字敢字五个上声俱妙】

仙吕宫过曲

光光乍【自此至上马踢十曲皆小用亦可借作冲场】

因感病不痊【韵】合药用多般【韵】要买婆婆一黄犬【韵】特与婆婆钱一贯【韵　杀狗】记

【因字可用仄声合字要字特字可用平声痊与犬是一韵般与贯又一韵不可学也犬字上声贯字去声妙合音葛】

铁骑儿【又名檐前马】

赶家兄【句】赶家兄【句】不见踪影【韵】厯尽防山林【韵】加鞭赶上【句】勒马去如云【韵　卧氷记】

【不见踪影用平平上去亦可厯字勒字可用平声此曲用三韵谬甚影字上声尽防去上声赶上马去上去声俱妙】

碧牡丹

冒雪汤风【句】去寻鲤鱼【韵】到处都寻徧【句】无买处【韵】逺观渔父在河边【句】寻问取【韵　同前】

【目字到字逺字俱可用平声渔字可用仄声首句在风字断为是取字上声妙　渔父父字即作甫音亦渔翁也旧谱必欲作父母之父非此曲本缺板今据九宫谱定补】

大斋郎

试官来【韵】选场开【韵】三年大比用英才【韵】有钱教你为官宦【句】无钱依旧守书斋【韵　韩夀传竒】

【试官二字用平仄亦可三字无字教字依字可用仄声大字有字可用平声大比用三字去上去声旧守二字去上声俱妙】

胜葫芦【又名大河蟹】

特奉皇恩赐结婚【句】来此【把】信音传【韵】若是仙郎【肯】谐缱绻【韵】一场好事【句管取】今朝便团圆【韵　琵琶记婚字用韵亦可若字一字可用平声此信好事皆上去声俱妙】

青歌儿【或作福清歌】

三杯酒万事和气【韵】又何妨每日沈醉【韵】思量孙二太无知【韵】伊来害我【句】我又如何饶你【韵　杀狗记事字改作平声乃顺你字上声妙】

胡女怨

非干是我意慵【韵】是你厮调弄【韵】一步不行【句】叫苦嚎痛【韵】算来何日到【得】南雄【韵】不如我做道童【韵　陈巡检传竒】

【是你是字一字算字不如不字俱可用平声我做二字上去声妙　厮字本平声俗读为入声耳旧谱注云作平非得字本衬字在到字下依九宫谱定改正兼补板】

五方

猛风卒律律【句】鼔起雷声【韵】震动山川【句】百怪藏形【韵】平日不曾显威灵【韵】今日覩物思情【韵】见个人儿【句】美貌动情【韵　同前】

【猛字鼔字震字百字见字可用平声平字可用仄声美貌二字上去声妙　此曲失板】

望梅花

叫的我不絶口【韵却被】喊杀声流民四走【韵】荒急便寻【句】不知个所有【韵】此间无【句】多应只在前头【韵　拜月亭】

【的与得同义】

上马踢

干戈动地来【句】车驾迁都汴【韵】儿夫离帝京【句】路遥人又逺【韵】军马临城【句】无计将身免【韵】这苦怎言【韵】祸不单行【句】中路儿不见【韵　同前】

【军字中字可用仄声祸字可用平声又逺这苦去上声怎字上声俱妙】

月儿髙【又名误佳期】

看徧闲花草【韵】争如自家好【韵】这様风流事【句】那个人不好【韵】才子共佳人【句】如今正年少韵看他筵席上【句】两处伤懐抱【韵　锦香亭】

【第一字才字他字可用仄声那字两字可用平声好字好字少字抱字上去去上韵间用妙甚此月儿髙本调也其余皆犯别调矣】

摊破月儿髙

喊杀连天韵骨肉怎相恋【韵】自古常言道【句】人离乡贱【韵】到得今朝【句】平安幸非浅【韵】是则是身狼狈【句】眼前受迍邅【韵　拜月亭】

【骨肉二字到字则字可用平声末句用仄仄平平仄亦可怎相恋是上平去幸非浅是去平上俱妙甚真作家也】

二犯月儿髙【第二段犯五更转后段似犯红叶儿姑阙之】

慢折长亭栁【韵】情浓怕分手【韵】欲上雕鞍去【句】扯住罗衫袖【韵】问道归期【句】端的【是】甚时【韵】犯回言未卜竒和偶【韵】嬾唱阳闗【句】慵斟别酒【韵】犯酒【韵】除是你消愁【韵】犯【只怕】酒醉还醒【句】愁怀又依旧【韵　散曲】

【欲字扯字问字可用平声你字上声妙】

又一体

犹自説风流【韵】空惹这场羞【韵】为伊吃薄贱【句也】只得欢然受【韵】明月湖中【句】难再下金钩【韵】犯【他】分明打骂【在】花牋后【韵】枉了教人【句】意惨魂愁【韵】犯嗏【句】莫是好因縁【句】犯梦断阳台【句】路阻秦楼【韵　无名氏】

【第一第二第三第六句及末句与前曲平仄不同又嗏字缘字不用韵末句少一字尤异】

月云髙【此调犯渡江云而渡江云本调缺】

摊破月儿髙路途劳顿【韵】行行甚时近【韵】未到【得】洛阳县【句那】盘纒使尽【韵】回首孤坟【句】空教【我】望孤影【韵】他那里谁偢采【句俺】这里【将】谁投奔【韵】渡江云【正是】西出阳闗无故人【韵】须信【道】家贫不是贫【韵　琵琶记行行二字西字须字可用仄声坟字不必用韵影字杂庾青韵非他那里一句作去去平去平平亦可路字去声妙使尽二字上去声妙　依前摊破月儿髙调我字俺字俱系衬字】

月照山【此犯商调】

月儿髙自小相依附【韵】防躯竟何补【韵】当此艰危日【句】一死酬恩父【韵】切莫伤悲【句】魂心自调防【韵】山坡羊如今拜别归阴府【韵】把我魂灵【携】归故土【韵】心孤韵影萧萧谁与扶【韵】号呼【韵】哭哀哀泪眼枯【韵　双忠记攷商调山坡羊把我魂灵句止应七字携字当作衬字】

月上五更【此犯南吕】

月儿髙堦下蛩聒絮【韵】声声透奴耳【韵】压倒遮掩风【句】迳入奴衣袂【韵只有】一盏孤灯【句】常来照着耳【韵】五更转教奴怎不心焦碎【韵】受此饥寒【句】谁人怜济【韵】蓦听得【句】窗外厢【句】芭蕉雨【韵】淅沥飒刺【一似】奴流泪【韵】雨有休时【句】泪珠无止【韵　还魂记】

【掩风二字改作平去乃叶絮字雨字用韵甚杂不可从　照着耳耳字既复第二句韵又无义理必有譌】蛮江令【蛮或作銮】

烦恼都厯徧【韵】忧愁怎脱免【韵】眼儿哭得损【句】脚儿行得倦【韵】五里十里【句】一日过如年【韵】但愿前途去【句】早早逢亲眷

【烦字可用仄声脱字五字十字一字但字上早字俱可用平声】

凉草虫【或作狼草生】

劲风寒四合【句】暮烟昏惨惨【韵】同云布【句】晚天变【韵】只愁【那】长空舞絮绵【韵】去心如箭【韵】旅舎全无【句】今宵何处安眠【韵　同前】

【惨字借闭口韵非晚天变上平去声舞絮旅舎俱上去声妙甚】

蜡梅花

孩儿出去在今日中【韵】爹爹妈妈来相送【韵】但愿得鱼化龙【韵】青云得路【句】桂枝髙折步蟾宫【韵　琵琶记或无在字非在字但字可用平声路字用韵亦可】

感亭秋【感或作撼】

【短】长亭去去知防驿【韵】逆旅中过寒食【韵见】防防残红飞絮白【韵】夕阳影里啼蜀魄【韵】家乡逺【句】心漫忆【韵】回首云烟隔【韵　拜月亭】

【旅中二字可用平仄夕字可用平声】

望吾乡

烂漫春光【韵】妆成锦绣乡【韵】嬉逰绮陌人来往【韵】覻他莺燕迷花栁【句听】箫鼔鸣街巷【韵】三春景【句】宜共赏【韵休】负了名园上【韵　散曲】

【烂字可用平声赏字可用平韵莺字箫字可用仄声锦绣负了用上去去上妙　漫字俗作熳非】喜还京

去到书闱【韵】见他时再三伸意【韵】休孤负暗约幽期【韵】咱和你【韵】暂且今宵分袂【韵】到明日别作道理【韵　东墙记】

【去字和字暂字可用平声理字上声妙　此曲失板】

美中美

日坠西【韵】人渐稀【韵】深林里逺观【句】归鸦乱飞【韵】邨庄却早【句】半掩柴扉【韵】犬儿声声吠起【韵只见】野叟樵夫挟斧回【韵】换头牧童尽跨犊【句】簇簇思归【韵】逺望月上山头也【句】教我行步催【韵】山深无奈【句】树烟尽迷【韵】在这程途里【韵】百种恓惶怎受持【韵　陈巡检传竒日字野字牧字月字百字可用平声　此曲失板】

油核桃【或作油葫芦非】

眼前一岭﨑岖【韵】怎不教我伤悲【韵】今宵未卜投宿处【韵】赶程途也【句】问人家莫待迟【韵　同前】

【眼字一字怎字可用平声悲字可用仄韵用韵甚杂不可从　此曲失板】

又一体

论夏月可人心性【韵】对莲池红妆临镜【韵】栁梢头才上天街静【韵】却又早人约黄昏【韵　散曲】

【昏字失韵】

木丫牙【或作木丫叉非今所谓长拍者一名木丫叉然与此不同惟后四句稍相似】

寂寞朝行暮止【韵】金莲步窄【句】肝肠寸碎【韵】乡闗逺极目云飞【韵】算南雄何止万里【韵只见】映水梅花开数朶【句正】疎影横斜月上时【韵】被清影恼人情绪【韵】向此际逋仙好赋诗【韵　陈巡检传竒】

【绪字失韵　此曲失板支思齐防本可通用决不可溷入鱼模耳旧谱槩云借韵非是】

又一体

步入寒林数里【韵】岚阴杳霭【句】苍屏翠碧【韵】森森见古木云齐【韵听】触石潺潺响涧水【韵】只见辞柯风惨慽【句】遥望【那】归鸦接翅飞【韵】一树孤松【句】正伤情绪【韵】听鹤唳声声猿又啼韵　【朱买臣传竒】

【触石句一树句皆与前曲不同故载之　亦失板绪字失韵听字依前曲向字亦是正文若作衬字与前结句不同矣】

长拍

叠叠离情【句】叠叠离情【句】重重幽恨【句】羁旅怎生禁架韵家乡遥逺【句】楚水汹涌【句】濶迢遥去程无涯【韵】斜日映红霞韵望水邨深处【句】酒旗髙挂【韵】浅水滩头有鹭立【句】枯树上噪寒鸦【韵】来往橹声咿哑【韵】正野塘水涨【句】浪激汀沙【韵　散曲】

【枯树上或作见古树非既有望水邨望字贯下不必又用见字】

短拍【一名回文必接长拍之下】

红蓼滩头【句】红蓼滩头【句】白苹岸侧【句】曲湾湾水绕人家【韵】还自赴京华【韵】怎诉得许多【般】潇洒【韵】异日圗将此景【句】俺直待归去凤池夸【韵　同前】

【侧字宜用上声】

醉扶归

【我】有縁结髪曾相共【韵难道是】无緑对面不相逢【韵我】凤枕鸾衾【也】和他同【韵倒慿】兔毫茧纸将他动【韵毕竟】一齐分付与东风【韵】把往事【也】如春梦【韵　琵琶记冇字上声凤枕鸾衾去上平平俱妙和字不可作平声唱今人于第三句每作平平仄仄仄平平非一字可用平声】

又一体

望得望得肝肠断【韵】哭得哭得泪珠干【韵】你去为官已开旛【韵】怎不把你亲娘管【韵】常言道子孝母心寛【韵也】不坏了【我】秋波眼【韵　江流传竒】

【此曲用韵稍杂起二句句首叠二字此变体也首句上得字第二句上哭得二字皆入声可作平声故妙若用上去声即不可两用矣第三句上去平平上平平妙甚】

皁罗袍

翠被今宵寒重【韵】听萧萧落叶【句】乱走帘栊【韵】堆枕香云任鬅防【韵】不知溜却金钗凤【韵】恼人堦下【句】凄凄虫【韵】惊心楼上【句】当当晓钟【韵】无端画角声三弄【韵陈大声散曲】

【翠字落字溜字可用平声堦字楼字可用仄声乱走去上声枕字恼字晓字上声字去声俱妙】皁罗罩黄莺【此犯商调】

皁罗袍触景愈伤怀抱【韵】闷恹恹渐觉【句】瘦减纎腰【韵】钗分一任亸云翘【韵】镜匳尘锁无心照【韵】黄莺儿嬾吟嘲【韵】前春病苦【句】只恐又今朝【韵　散曲】

【钗分句拗】

醉罗袍【又名醉翻袍此犯本宫】

醉扶归画楼独倚镫挑尽【韵】香衾半拥梦难成【韵】暗想当年缔姻亲【韵】玉貌多风韵【韵】皁罗袍尘防鸾镜【句】也只为君【韵】寒生鸳枕【句】也只为君【韵】离愁万种千般恨【韵　江流传竒】

【半拥万种皆去上声镜字去声枕字上声俱妙　此曲止一成字杂入庚青韵耳至于镜字枕字本非韵脚旧谱亦以为韵而并责其杂用侵寻误】

醉罗歌【此犯本宫】

醉扶归冷落冷落秋千架【韵】谢却谢却海棠花【韵】荡子经年不还家【韵】爻变了儿卦【韵】皁罗袍相如薄幸【句】也不似他【韵】王魁短命【句】也不似他【韵】山盟海誓都丢罢【韵】排歌临岐话【韵】都是假【韵】此时骄马系谁家【韵陈大声散曲】

【上谢字短字可用平声上落字上却字俱入作平故可两用荡子变了是假去上声海誓马系上去声俱妙话字可不用韵假字可用平韵】

醉花云【此犯羽调】

醉扶归【打叠时】丽情万绪笼长袖【韵挥霍时】红光一道化飞虬【韵待扫除了】殢雨尤云楚天羞【韵拂开了】蜂喧蝶攘花间友【韵怕】黄尘飞上玉搔头【韵怎容他】青蝇玷却龙文绣【韵】四时花休休【韵】渡江云紫陌牵丝若个收【韵怕】铜雀春深花自愁【韵　曹斋咏红拂】

醉归花月渡【此犯本宫兼羽调】

醉扶归见人未语先多韵【韵】偎人密坐态偏温【韵】琼树亭亭出风尘【韵】顿敎干树春姿尽【韵】四时花逡巡【韵】镫前酒筹相与亲【韵】风前舞衫香泽闻【韵】摊破月儿髙道不消魂韵睂峯【里】自难隐【韵】若不是东君在【句】险撞【入】莺花阵【韵】渡江云【管甚】银烛催归玉漏频【韵但】只恐回身欲化云【韵　散曲】

【第三段系犯摊破月儿髙依前调则里字入字俱当作衬字方合五字句】

罗袍歌【此犯本宫】

皁罗袍谁许非吾龙种【韵】把河山带砺【句】白马盟空【韵】朱虚当日挫强宗【韵】豫州今世除凶横【韵】扶之者众【句】如百足虫【韵】乃心王室【句】如川必东【韵】在师中吉承天宠【韵】排歌云飞尽【句】日正中【韵】泰山磐石固吾宗【韵】秋霜厉【句】冬日烘【韵】干刚威福折奸萌【韵　十孝记朱虚句拗众字非韵脚横字读红去声萌音防皆借叶】

又一体

皁罗袍墙外趷的趷蹬【韵】是谁家公子【句】防马闲行【韵】金丸花下打流莺【韵】偷香手段元端正【韵】排歌君无意【句】妾有情【韵】隔墙空自眼睁睁【韵】看不见【句】愁转増【韵】夕阳挥泪杜鹃声【韵　散曲】

【金丸句拗】

羽调排歌【以下二曲亦羽调】

黯黯云迷【句】寒天暮景【韵】区区水涉山登【韵】萧萧黄叶舞风轻【韵】这様愁烦不惯经【韵】不忍听【句】不美听【韵听得】胡笳野外两三声【韵】风力劲【句】天气冷【韵】一程分做两程行【韵　拜月亭】

【景字冷字俱可用平韵这字野字一字可用平声不忍听听字劲字俱不必用韵不忍听风力劲俱作平平仄亦可暮景外两气冷去上声俱妙】

三叠排歌【又名道和排歌】

前路梗【韵】行步生【韵】那更天将暝【韵】忧心战兢兢【韵】伤情泪盈盈【韵】那些【儿】凄惨【句】那些【儿】寂寞【句】清风明月最闗情【韵】无人来往冷清清【韵】叫地不闻天怎应【韵】不忍听【句】不美听【韵听得】疎钟山外两三声【韵】风力劲【句】天气冷【韵】一程分做两程行【韵　同前】

【梗字读如景路梗二字去上声更字最字去声冷清清冷字怎字两字上声俱妙　旧谱复载黄孝子传竒一曲细按与此无异今删去】

傍妆台【此本调也与荆钗香囊诸曲不同】

昼初长【韵只见】衔泥来往燕儿忙【韵听】髙栁蝉声细【句堆】角黍庆端阳【韵见】十里湖光好【句】菡萏花开放【韵】三伏景【句】宜共赏【韵】等闲莫负水亭凉【韵】换头宜人恩徳浩如天【韵巳分】今生欲报更无縁【韵既】大厦相遮庇【句又】六事每周全【韵常】早晚厮陪伴【句寻】活计相扶援【韵】光阴换【句】嵗月迁韵等闲緑鬓变华颠韵　【前段散曲后段黄孝子传竒】

【赏字可用平韵十字等字莫字可用平声髙字可用仄声伴字换字非韵脚　换头不应另列一体旧谱为题下传竒出处所牵耳今既各注于曲尾自可连合一处后仿此】

二犯傍妆台【俱犯本宫】

傍妆台头意悬悬【韵】倚门终日【望得】眼儿穿【韵自他】赴选歴鏖战【句杳】无个信音传韵八声甘州多应【他】在京得中选【韵因此】无暇修书返故园【韵】皁罗袍【他】既登金榜【句】怎不锦旋【韵】傍妆台尾教人心下转萦牵【韵　荆钗记】

【故字既字去声榜字怎字锦字上声下转二字去上声俱妙战字不必用韵换头起处同前曲故不録】八声甘州

穷酸魍魉【韵】对我行辄敢数黒论黄【韵】妆模作様【韵】恼得【我】气满胷堂【韵】平生颇读书防行【韵岂肯】汩乱三纲并五常【韵】斟量【韵】且顺从公相何妨【韵】换头端相【韵你】穷酸伎俩【韵】怎做得潭潭相府东牀【韵】出言无状【韵】那些【儿】谦让温良【韵】防名幸登龙虎榜【韵肯做】弃旧怜新薄幸郎【韵】参详【韵】料乌鸦怎配鸾凰【韵　同前】

【数字可用平声防行行字可用仄韵公字可用仄声气满伎俩相府去上声妙甚读字薄字入声作平声尤妙様字状字不用韵亦可】

又一体

春深离故家【韵】叹倦客旅邸【句】逰子天涯【韵】一鞭行色【句】遥指剰水残霞【韵】墙头嫩栁篱上花【韵望】古树枯藤栖暮鸦【韵】嵯岈【韵】徧长途触目桑麻【韵】换头呀呀【韵】幽禽聚逺沙【韵】对彷佛禾黍【句】宛似蒹葭【韵】江山如画【句】无限野草闲花【韵】旗亭小桥景最佳【韵见】竹锁桥边三两家【韵】渔艖【韵】弄新腔一笛堪夸【韵　锦月亭】

【栁字改作平声尤妙剰水聚逺对彷去上声古树宛似景最上去声妙甚画字非韵脚今人唱此曲多失却呀呀二字非换头也】

甘州解酲【此犯本宫】

八声甘州东方月又生【韵】办名香金鼎【句】下拜防诚【韵】嫦娥缺处【句】防时得许我完成【韵】解三酲清光照人孤另影【韵】羞覩牵牛织女星【韵】蓦然听【韵】是谁家庭院【句】银甲弹筝【韵　散曲】

【鼎字非韵脚】

甘州歌【此犯本宫】

八声甘州衷肠闷损【韵】叹路途千里【句】日日思亲【韵】青梅如豆【句】难寄陇头音信【韵】髙堂已添双鬓雪【句】客路空瞻一片云【韵】排歌途中味【句】容里身【韵】争如流水蘸柴门【韵】休回首【句】欲断魂【韵】数声啼鸟不堪闻【韵】换头遥望雾霭纷【韵】想洛阳宫阙【句】行行将近【韵】程途劳倦【句】欲待共饮芳尊【韵】垂杨瘦马莫暂停【句只见】古树寒鸦栖渐尽【韵】天将暝【句】日已曛【韵】一声残角断谯门【韵】寻宿处【句】行步紧【韵】前邨灯火已黄昏【韵　琵琶记第一个日字数字待字一声一字可用平声紧字可用平韵争字前字可用仄声闷损寄陇雾霭共饮瘦马步紧去上声已添上平声水蘸上去声俱妙望字不可作去声唱停字暝字俱非韵脚　旧谱并载尾声盖因与换头一曲相连遂误编入实与甘州歌无涉今删去】

十五郎

南雄巡检新除【韵】承朝命争敢违【韵】未免得餐风宿水【韵】虑只虑年少妻【韵】路途内多少奔驰【韵】拌万水千山前去【韵只得】清防勤谨累官职【韵】终须着锦衣归【韵陈巡检传竒】

【除字去字俱失韵】

又一体

人生不孝【有】三般【韵】无后的极可怜【韵】枉自有金珠无数【句】漫荣华身贵显【韵】奈没个子子孙孙【句】这家私与谁收管【韵】劝你【句】将人比已一般【韵】孤儿的与饶免【韵八义记】

【般字管字俱借韵】

一盆花

此劔分明灵异【韵】看青蛇出匣【句】恁般雄威【韵】气冲牛斗接光辉【韵】我今日待行前去【韵】镇伏妖魅【韵】果然是竒【韵】果然是美【韵】便做道刘季当年【句】斩蛇堪比【韵陈巡检传竒】

【去字失韵或无果然是美四字一句】

桂枝香

书生愚见【韵】忒不通变【韵】不肯坦腹东牀【句】漫自【去】哀求金殿【韵想】他毎就里【句】他每就里【句】将人轻贱【韵】非爹胡纒【韵怕】被人传【韵道你是】相府公侯女【句】不能【勾】嫁状元【韵　琵琶记】

【不肯二字漫字皆可用平声将字可用仄声今人于愚字通字金字处毎用仄声误就里去上声妙　他毎毎字竟作们字唱如的字作底字唱也】

二犯桂枝香【此犯本宫及羽调】

桂枝香头良人出外【韵】妾无聊赖【韵】防中桂玉萧条【句】白日里空担饥馁【韵】四时花愁怀【韵】千堆万积摆不开【韵】焦心苦肠无可奈【韵】累杀人穷骨骸【韵】皁罗袍头何曾戴【韵】玉簪寳钗【韵】脚何曾躧【韵】罗韈绣鞵【韵】桂枝香尾富贵终须至【句】休嫌嫁秀才【韵　还带记】

【戴字躧字可不用韵馁字借韵】

天香满罗袖【此犯本宫】

皁罗袍身处深深庭宇【韵】鎭绮罗珠翠【句】簇拥香躯【韵】桂枝香闷来【时】闲翦菖蒲【韵】消遣【处】学调鹦鹉【韵任】烹鲜煑肥【句任】烹鲜煑肥【句】琼浆緑醑【韵】皁罗袍春园鬬草【句】凉亭避暑【韵】清秋翫月【句】严冬拥鑪【韵】一年好景【怎肯】空孤负【韵　黄孝子传竒】

【暑字可用平韵闷字玩字改作平声尤妙　按上桂枝香本调则时字处字两任字俱当作衬字】河传序【旧名聚八仙又分为二曲非是】

巴到西厢【句】把咱厮奚落【句】教我埋寃到今【韵】蓦地潜过墙阴【韵】荒唐错认盘星【韵】寂寞回归何忍【韵】怎想诗中藏机幸【韵】全不省琴中恨【句】棊内心【韵】把咱厮调引【韵】使咱憔悴损【韵】自迷做个无情【句】落得甚【韵】阎王行只得攀下您【韵】问春花【句又】那曾孤负东君【韵】换头先世红丝曾结定【韵】陪了多少志诚【韵】吃了无限颤惊【韵】非是轻可縁分【韵】不是容易到今【韵】念汝相思得怜悯【韵】休将做风中絮【句】水上萍【韵】咫尺天可慿【韵】乱军【中】曾许亲【韵】当时救活【你】一家命【句】得寜静【韵】你娘行反目不记恩【韵】他失信【句】我毎心下须准【韵　古西厢记】

【用韵甚杂　此曲失板前后相校惟换头化二句为一句且押韵脚其余悉同琴中恨恨字一家命命字他失信信字俱不必用韵又那曾又字乱军中中字救活你你字俱当作衬字庚青真文侵寻三韵杂用欵后人赝作非古曲也】

拗芝蔴

﨑岖去路賖【韵】见叠叠防簇人烟风景佳【韵】遣人停住马【韵】扁舟一叶【韵】丹青圗画【韵】一抹翠云挂【韵】逺雾罩汀沙【韵】覻白鸟数行飞【句】见人来也【韵】惊起入芦花【韵】小舟钓叟【句】收纶入浦【韵】弄笛相和【韵】动人万般凄楚韵离情怎躱【韵】偶覩前邨【句】水绕人家【韵】画桥风飐酒旗斜【韵】好买三杯【句】消遣倦乏【韵】西山日渐沈【句】此际端不可【韵】暑气炎【句】宜趱步【韵】早去寻安下【韵】樵叟闭柴门【句】牧童归草舎【韵】古寺钟敲数声【句】野水无人渡【韵　江流传竒】

【此曲失板用韵甚杂旧亦分为二曲今并之若将偶覩二字作一句前邨二字属下句亦可　旧谱又误编入尾声与本调无涉今删去】

一封书

一从你去离【韵】我家中常念你【韵】功名事怎的【韵】想多应折桂枝【韵】幸得爹娘和媳妇【句】各保安康无祸危【韵】见家书【句】可知之【韵】及早回来莫更迟【韵　琵琶记各字及字可用平声　书字非韵脚通首支思齐防合用但稍寛耳尚不为杂】

一封歌【此犯本宫】

一封书黄孝子已去【韵】向天涯寻老母【韵】家零替怎诉【韵】把居室皆施与【韵】去路茫茫何日返【句】尘世劳劳嵗月徂【韵】细思之【句】我差误【韵】须把孩儿别改圗【韵】排歌婚姻事【句】须记取【韵】早知今日悔当初【韵　黄孝子传竒】

【已去去字母字诉字误字取字俱可用平韵】

又一体

一封书周公避在东【韵】为流言常畏悚【韵】羞新莽足恭【韵】矫人情虚誉隆【韵】假使当年身便死【句】真伪平生都被防【韵】笑奸雄【韵】已成空【韵】假义沽名【似】过耳风【韵】排歌云飞尽【句】日正中【韵】泰山磐石固吾宗【韵】秋霜厉【句】冬日烘【韵】干刚威福折奸萌【韵　十孝记】

【足字疽去声雄字亦可不用韵萌音防】

一封罗

一封书红光溜小亭【韵】蘸胭脂春草青【韵】欲待寻芳穿曲径【韵又恐】踏破残红不敢行【韵】皁罗袍惜春良计【句】谁来助情【韵】惜花良苦【句】谁来证明【韵悄】无言立徧秋千影【韵　散曲】

【依皁罗袍末句调悄字当作衬字】

又一体

一封书初年运丙丁【韵】恨伤官破败生【韵】交寅运渐亨【韵】又将临夘运行【韵】皁罗袍骤然荣贵【句】百般称情【韵】有儿皆显【句】夫妻夀星【韵谒】侯门不得完尊命【韵　凿井记】

【破字夘字俱可用平声】

安乐神犯【此调犯排歌未见本调】

愁人厌听【韵】西风一片捣练砧声【韵】试将郎意比浮萍【韵】萍踪稳似郎心性【韵】欲把寒衣寄【句】无限别离情【韵】逺道谁堪倩【韵】犯风和雨【句】不堪晴【韵】纷纷落叶满江城【韵】萧条意【句】迟暮景【韵】这般幽怨防曾经【韵　陈大声散曲】

【捣练稳似逺道上去声意比暮景怨防去上声俱妙甚用意用韵用字皆妙尽善之作也满字防字俱上声尤妙景字可用平声　或将一封书皁罗袍胜葫芦各带排歌并此调共四曲为一套亦甚相协今不録】

香归罗袖【此犯本宫】

桂枝香头金鑪香冷【韵】银釭镫烬【韵】离人怕到黄昏【句】又早黄昏光景【韵怨】孤眠凤帏【句】愁敧鸳枕【韵】皁罗袍【我】欲圗一觉【句】捱他寒更【韵】阳台争奈梦难成【韵】桂枝香尾【今】有相思今【韵】心归门里【句】放秋【上】心【韵】问道思量甚【句我便只】思量【着】那个人【韵　江流传竒】

【此曲头尾皆桂枝香中段犯皁罗袍故曰香归罗袖义同下曲尾段今字上字俱是衬字通篇杂用三韵不可从昏字甚字并非韵脚寒字改仄声乃叶】

又一体

桂枝香头花缰柳锁【韵】脂堆粉垜【韵这】筹儿二十年来【句】占断【了】鹘伶窠座【韵防】芳菲万朶【韵防】芳菲万朶【韵】樱桃千颗【韵】鸳鸯宿债【句】办完麽【韵】皁罗袍中解元发尽恁风魔【韵】河阳差遣犹难躱【韵】东墙掷果【韵】西邻掷梭【韵】桂枝香尾知道【是】花星照【句】花星有许多【韵　散曲】

【鹘唱作胡栁字粉字改用平声乃叶债字还当用韵依桂枝香本调这字了字及两个防字皆当作衬字两个朶字及果字皆可不用韵】

解三酲【酲或作醒非】

待写下满怀愁闷【韵】更説与外人不信【韵】回文锦圗织不尽【韵】空诉与断肠人【韵】防畨待撇【寻思】别事因【韵争奈】一夜欢娱百夜恩【韵】今畨病【韵】非因害酒【句】又为伤春【韵】换头海棠【娇】等闲憔悴损【韵】又不见当时花下人【韵】东风不管离人恨【韵】苦吹散楚台云【韵】如痴似醉【悠悠】劳梦魂【韵恨不得】一上青山立化身【韵】今番病【韵】非因害酒【句】只为伤春【韵　散曲】

【此解三酲正体荆钗防楼等记皆用之琵琶香囊皆为变调外人人字若用仄声则信字可用平声圗字可用仄声防字一字俱可用平声第四句用六个字此正体也待写诉与去上声百字入作平俱妙病字失韵换头第一第二句原与前曲不同如八声甘州泣顔回皆然魂字可用上声】

又一体

叹双亲把儿指望【韵】教儿读古圣文章【韵似我】防读书【的】倒把亲撇漾【韵少甚麽】不识字【的倒】得终养【韵我只为你】其中自有黄金屋【句却教我】撇却椿庭萱草堂【韵】还思想【韵毕竟是】文章误我【句】我误爹娘【韵】换头【比】似我【做了】亏心台馆客【句倒不如】守义终身田舎郎【韵】白头吟记得不曾忘【韵】緑鬓妇【何故】在他方【韵我只为你】其中有女顔如玉【句却教我】撇却糟糠妻下堂【韵】还思想【韵毕竟是】文章误我【句】我误妻房【韵　琵琶记此曲因欲用黄金屋顔如玉两句成语遂成拗体而香囊记沿而用之今遂牢不可破然此曲换头起句犹未失体后人槩用叹双亲句法遂使换头与起处相似南曲之失体此调为甚安得不力正之指字改平声乃顺古圣上去声误我我误去上上去声俱妙黄金金字改仄声为妙金字仄声则屋字平仄俱可比似我二句不可与叹双亲二句一般防板忘字不可作平声唱　前第四句依换头第四句何故二字则倒字亦当作衬亦无两様防板之理】

解酲带甘州【此犯本宫】

解三酲最无奈漏长更永【韵】怎支吾恨多愁冗【韵】夜深私语无人共【韵】他那里骤青骢【韵】笙歌醉迎花笑拥【韵多应在】苏小湖头栁市东【韵】八声甘州放情【句】一霎时采徧芳丛【韵　陈大声散曲】

【奈字改作平声乃顺笑拥去上声栁市上去声俱妙情字用韵为是】

解酲歌【此犯本宫】

解三酲冷凄凄玉梅冻蕊【韵】光闪闪银海生辉【韵】渔翁独钓寒江里【韵】披归去玉蓑衣【韵】马蹄乱撒银杯去【韵】滚滚随车缟带飞【韵】排歌红鑪畔【句】暖阁里【韵】髙烧兽炭饮羔儿【韵】氊帘下【句】锦帐围【韵】浅斟低唱庆良时【韵金印记】

【去字失韵儿字时字俱通韵冻字改作平声乃叶暖阁里里字可用平韵】

解袍歌【此犯本宫】

解三酲【没来由】担万死为他寻访【韵却将俺】美前程一旦都抢【韵俺这里】忍酸含苦忙偷望【韵他那里】悄低头【把】讪脸遮藏【韵】皁罗袍【一个】彊松缕带【句一个】软贴绣【韵一个】眉儿半皱【句一个】心性忒慌【韵只听得】枕边掉下金钗响【韵】排歌流苏颤【句】凤枕忙【韵】斜舒玉臂抱檀郎【韵奴把】今宵乐【句权让与】前世娘【韵】明朝依旧上奴牀【韵　明珠记】

【第四句不用六个字句法亦失体也担万死改作仄平平性字改作平声乃顺】

解酲望乡【此犯本宫】

解三酲起金风透帘入幌【韵】井梧飘露华清爽【韵】庭前桂子香飘荡【韵】正风雨近重阳【韵羞把】黄花乱挿乌纱侧【句端的是】勾引西风入鬓旁【韵】望吾乡三秋景【句】宜共赏【韵休】负了龙山上【韵　散曲】

【桂子共赏负了去上声雨近上去声俱妙　依望吾乡本调结句休字当作衬】

掉角儿序【掉亦作调或作皁非】

想前生曾结分縁【韵】幸今世共成姻眷【韵】喜得他脱白挂緑【句】怕嫌奴体防名贱【韵】若得他【句】贫相守【句】富相怜【韵】心不变【韵】死而无怨【韵】早辞帝辇【韵】荣归故园【韵】那时节【句】夫妻母子【句】大家欢忭【韵　荆钗记】

【帝辇二字去上声妙观其用入作平处俱妙甚而字可用仄声怨字可用平韵卑字大字若他人作此曲必用平声字矣信乎作家也】

掉角望乡【此犯本宫】

掉角儿序野梅开桥边水傍【韵】冻云垂雪花飘荡【韵】望江湖飞禽隐藏【韵】见青山万层疉嶂【韵】庆嘉祥【韵】低低唱【韵】泛霞觞【韵】画堂慢设销金帐【韵】望吾乡三冬景【句】宜共赏【韵休】负了歌楼上【韵　散曲】

【藏字祥字唱字可不用韵画堂句句法与前本调异休字依望吾乡本调当作衬】

番鼓儿

老小人【句】老小人【句】年已七十嵗【韵】奉朝廷宣行敕防【韵】事属安危【韵】恨不肋生双翅【韵】两头白日【韵】多只行三里五里【韵】火速火速便驰驿【韵】等回音星飞电急【韵拜月亭】

【老小人乃当时俗语或改作念老臣误双字头字可用仄声日字可用平声三里里字用平声乃叶多只二字可用仄平】

惜黄花

中都路是本乡【韵】车驾迁南往【韵】一程程到广阳【韵】特来相访【韵】小可敢覆尊丈【韵】有何事【句】厮问当【韵】买物货【句】请商量【韵】要安下【句】却无妨【韵】若是问寻人【句】道如何模様【韵　同前】

【本字到字可用平声当字可用仄韵阳字可用仄声却无妨可用平平仄】

西河栁

体态娇【韵】情性好【韵】説来【的】话儿【且是】答应【的】巧【韵】各统门庭不上交【韵】曾将烈火烧【韵】多将恶水浇【韵恐怕】墙花路栁【惹得】蜂蝶閙【韵】做【一】个阑干与他遮防了【韵】果然道是小生标【韵】倩一个媒人【来】下锹【韵　散曲体态且是恐怕上去声性好应巧路栁防了去上声俱妙好字巧字可用平韵锹字可用仄韵他字可用仄声防字可用平声　此曲失板】

春从天上来

巡官算我【句】道我命运乖【韵】教奴镇日无精采【韵】只想佳期【句】更不想去傍妆台【韵】又恐怕爹娘左猜【韵】把这容顔直恁改【韵】夜永更长【句】不由人泪满腮【韵】他情是歹【韵】咱心且捱【韵】终须也要还满了【这】相思倩【韵　散曲】

【算我道我恁改夜永泪满是歹去上声把这也要上去声俱妙　此曲失板】

古皁罗袍

理合我敬哥哥【句】敬哥哥行孝礼【韵】昆仲两个忒和气【韵】休忘了手足的恩义【韵】虽然和你是两个娘生【句】哥哥道都是一爷养的【韵】都是我母亲的孩儿【韵】你縁何把这骨头来【句】都落在哥哥盌里【韵】哎娘也娘【句】你煑着一锅羹呵【句】縁何有两般【儿】滋味【韵　卧氷记我敬两个你是把这上去声孝礼和你是我去上声俱妙儿字通韵　此曲失板】

甘州八犯

説不得平生气节【韵】休论著盖世豪杰【韵】军门擅入心无怯【韵】要学那専诸刺客【韵】蹈袭着豫让前辙【韵】寃家路窄【韵】合当漏泄【韵】在谁行巧语周折【韵　寳剑记此调虽有甘州二字全不似八声甘州不知所犯何调又按此记多有不可解者姑存之客唱作怯窄唱作折中州韵本无此音】

仙吕宫慢词

河传【河旧作何】

银河耿耿【韵】亚朱扉半掩【句】更防人静【韵】红杏翠阑【句】行至梧桐金井【韵】风淅淅【句】月团团【句】露华冷【韵　风月亭】

【上耿字可用平声半俺二字去上声妙】

声声慢

寻寻覔覔【韵】冷冷清清【句】凄凄惨惨戚戚【韵】乍暖还寒【句】时最难将息【韵】三杯两杯淡酒【句】怎敌他晚来风急【韵】雁过也【句】正伤心【却是】旧时相识【韵】换头满地黄花堆积【韵】憔悴损【句】如今有谁忺摘【韵】守着窗儿【句】独自怎生得黒【韵】梧桐更兼细雨【句】到黄昏防防滴滴【韵】这次第【句】怎一个愁字了得【韵　李清照词】

【末一句畧拗　此曲系李易安作旧谱误云康伯可作最字旧误作正正字旧误作纵旧谱又载古西厢无换头一曲与前半无异今删之】

八声甘州

对潇潇暮雨【句】洒江天一番洗清秋【韵】渐霜风凄紧【句】闗河泠落【句】残照当楼【韵】是处红衰緑减【句】冉冉物华休【韵】惟有长江水【句】无语东流【韵】换头不忍登髙临逺【句】望故乡渺邈【句】归思难收【韵】叹年来踪迹【句】何事苦淹留【韵】想佳人妆楼颙望【句】误防回天际识归舟【韵】争知我【句】倚阑干处【句】正恁凝眸【韵　栁耆卿词】

【暮雨事苦误防去上声俱妙第一个是字冉字不字正字俱可用平声惟字何字妆字俱可用仄声　畨字应读去声独孤及诗近日霜毛一畨新可证】

杜韦娘

终朝没情绪【句】睂黛尽敛愁如织【韵】怕楚馆秦楼迷恋在【句】尚未有归来消息【韵】忆当初凤帐鸾帏【句】漫得三宵【句】怎道轻离拆【韵】一番思【句】泪眼但揾透鲛绡数尺【韵　刘文龙传竒】

【黛尽怕楚未有泪眼去上声怎道眼但上去声俱妙楚字尚字揾字俱可用平声】

桂枝香【一名疎帘淡月】

梧桐雨细【韵】渐滴作秋声【句】被风惊碎【韵】润逼衣篝【句】线褭蕙鑪沈水【韵】悠悠嵗月天涯醉【韵】一分秋一分憔悴【韵】紫箫吹断【句】素笺恨切【句】夜寒鸿起【韵】换头又何苦凄凉客里【韵】草堂春緑【句】竹溪空翠【韵】落叶西风【句】吹老防番尘世【韵】从前谙尽江湖味【韵】听商歌归兴千里【韵】露侵宿酒【句】疎帘淡月【句】照人无寐【韵　张宗瑞词】

【雨细上去声线褭去上声俱妙】

又一体

停杯注目【韵】正秋高夜凝【句】寒气肃肃【韵】虹散云收【句】雾敛逺山鸣瀑【韵】玉律酉中回南吕【韵】见征鸿数防相逐【韵】好风时送【句】轻舟浪稳【句】片帆髙矗【韵　一夜閙传竒】

【虽同前曲上半而第二第三第七句平仄不同又用入作平韵与前通首仄韵异数防浪稳去上声俱妙既有入作平韵矣则吕字上声韵亦自可叶旧谱云吕字不用韵非】

仙吕宫近词

赚【一名惜花赚又名薄媚赚】

髙义惟仁【韵】乳哺看承得到今【韵】防尊嫂【句】提携抚抱谁似您【韵】为寻亲【韵】又赠盘纒规且箴【韵】音问长询见素忱【韵到此】犹成美【句】大恩未报【句】厚顔堪碜【韵】更休攧窨【韵】更休攧窨【韵　黄孝子传竒】

【仁字亲字失韵攧与跌同】

天下乐【乐一作欢】

我女孩儿【韵】喜室家男女及时【韵】看双双宛如比翼【韵】五百年前结防【韵】今生共成连理枝【韵】配合成一对【韵】从今改门闾【韵】我也身荣贵【韵】岂容易【韵】双双尽老【句】百嵗效于飞【韵　白兔记】

【时字枝字俱可用仄韵我字可用平声尽老去上声妙此曲用韵杂】

三嘱付【嘱或作祝非】

念奴世阀旴江贯【韵】无男子【句】产丫鬟【韵】孩提许嫁黄郎为东坦【韵】伊家忽值兵戈难【韵】他娘被掳【句】他父命残【韵】人离家破遭涂炭【韵　黄孝子传竒】

喜还京【疑即还京乐】

黄郎渐长年弱冠【韵】一心要覔慈顔【韵】舍宅为寺断【荤】素餐【韵】誓不见亲终不返【韵】家道皆零替【句】郎行何日还【韵为】爹行逼嫁奴羞赧【韵　同前】

【断音短黄字亲字可用仄声餐字可用仄韵渐字一字可用平声】

羽调近词【羽调与仙吕相通本无引子即用仙吕引子】

金凤钗【旧注云即四时花今查不同故将二调并列】

和风扇【句】栁荡烟【句】似我愁睂常敛【韵】棃花带雨盈盈【句】他也学人泪脸【韵】愁嫌【韵】翩翻粉蝶穿绣帘【韵】呢喃燕儿语画檐【韵】使离人愁转添【韵】守香闺绣鍼嬾拈【韵】寻芳倦将花草沾【韵】闷冗愁兼【韵】尽将人拘检【韵】你那里争知【句】因伊病得恹恹【韵　章台栁传竒】

【第一句烟字非韵脚脸读作敛此曲用韵用字皆精扇栁似我带雨泪脸闷冗那里去上声栁荡语画上去声俱妙此调似四时花又似胜如花又黄孝子传竒内金凤钗犯乃犯傍妆台及他调者今不録】四时花

【你若娶】秦楼女【句】楚馆人【韵】我也甘心不论【韵】若他果少钱财【句】我也从君折准【韵】评论【韵】你这里虚飘飘填写契文【韵】他那里实丕丕担着颤惊【韵】只待要喜孜孜意欲做亲【韵】怎忍见眼睁睁夫妻两分【韵】为冨不仁【韵】你心肠忒很【韵】只怕金谷园变作荆榛【韵　寻亲记惊字失韵】

四季花【疑即四时花然又大同小异】

愁杀闷人天【韵】见楼儿上【句】窗儿外【句】皓月斜穿【韵】更阑【韵】芙蓉帐里春梦单【韵】鸳鸯枕儿闲半边【韵】觉来时愁万千【韵】粉容憔悴【句】嬾贴翠钿【韵】香肌损罗带寛【韵】咫尺【在】目前【韵悄】没【个】捎书人便【韵】奈天逺地逺【韵】山逺水逺人逺【韵　散曲】

【此曲用韵寛存之以备一体首句似犯黄莺儿次句与粉容二句似皁罗袍其余皆金凤钗但末句不同耳】

胜如花

辞亲去【句】别泪零【韵】岂料登山蓦岭【韵】只因他寄简传书【句】反教人离乡背井【韵】未知道何日欢庆【韵】愁只愁一程两程【韵】况不闻长亭短亭【韵】暮止朝行【韵】趱长途曲径【韵】休辞惮跋涉奔竞【韵】愿身安早到神京【韵】愿身安早到神京【韵　新荆钗记】

【寄简背井暮止去上声早到上去声俱妙此调不知何所本但腔甚可爱不可不録换头与此皆同但起句第一第四句皆作掣板第三第六字皆防一实板】

庆时丰【又名庆丰登】

日迟云淡东风软【韵】泥融沙暖物华鲜【韵】墙里红妆戏秋千【韵】盈盈笑语挥罗扇【韵】行程处【句】景正妍【韵】桃花如火栁如烟【韵】扬征袖【句】行步展【韵】傍花随栁过前川【韵　黄孝子传竒】

【笑语处景步展去上声展傍栁过上去声俱妙此及马鞍儿两曲后尚有大河蟹安乐神俱带排歌今不録不知此二曲为本调已全而尾各带排歌乎抑非本调全文也】

马鞍儿【儿一作子】

晓莺隔叶娇声啭【韵】时闻得间啼鹃【韵】掠波燕子如双翦【韵】入雕粱珠帘半卷【韵】还过重重邨落【句】又行来攘攘区廛【韵】消停饱翫频留恋【韵】非同向日【句】仓皇袒跣【韵】阳和老【句】寒气浅【韵】莺花如锦絮如绵【韵】扬征袖【句】行步展【韵】傍花随栁过前川【韵　同前】

【燕子半卷袒跣去上声俱妙】

又一体

雁儿雁儿【句】只在天边厢叫【韵】叫得奴家心内焦【韵】番来覆去睡不着【韵】好着我伤怀抱【韵】买一炷好香烧【韵】负心的你不来呵【句】我咒得你热肉跳【韵　散曲此曲失板】

浪淘沙【即卖花声】

国色天香【句】有谁怜惜【韵】淡抹浓妆【句】绛唇解语【韵】栁多青眼娇波滴【韵】常言道花艳无多日【韵怎】比椿萱长不异【韵　髙文举传竒】

【多字或作窥非语字失韵】

归仙洞

杜鹃在山岭啼【韵】啼不尽催春去【韵】蝴蝶绕裙飞【韵】舍不得余春味【韵】躱闪在万花丛里【韵】怎禁得人胡覻【韵】被海棠荆棘【韵】扯住罗衣【韵　同前】

【尽或作住春味春字或作香皆非闪在扯住上去声被海去上声俱妙去字覰字皆失韵】

尾声【附録】

自不能【句】留春住【韵】常把逰情牵系【韵】明嵗春归【知他】来也未【韵　同前】

【系音计住字失韵】

仙吕羽调尾声总论

若用八声甘州第一起调第二换头赚或一或二解三酲第一起调第二换头或加光光乍二曲则尾声云仄平平【句】平平仄【韵】平平仄仄仄平平【韵】仄仄平平平仄平【韵】

若用八声甘州二曲同前解三酲二曲同前或用八声甘州四曲俱不用尾声

若用甘州歌四曲前半曲八声甘州后半曲排歌则尾声同前

若用河传序或二或四赚或一或二解三酲或二或四则尾声同前

若用木丫牙美中美油核桃或一或二不用尾声若用金凤钗二曲不用尾声或用四曲亦可用尾声同前

若用上马踢摊破月儿髙蛮江令凉草虫蜡梅花不用尾声

若用羽调排歌二曲三叠排歌二曲则尾声同前若用望吾乡二曲感亭秋二曲红绣鞵一曲则尾声同前

【红绣鞵仙吕羽调无此曲当是借用中吕】

若用二犯排歌傍妆台犯排歌金凤钗犯排歌道和排歌庆丰登犯排歌马鞍儿犯排歌大河蟹犯排歌安乐神犯排歌各一曲则尾声同前

【旧谱载尾声四细按其句调平仄并无少异今悉删去止存其一以为谱式】







