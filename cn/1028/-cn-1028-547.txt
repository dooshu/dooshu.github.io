方岳　上冢

烟水初平稳放阊，解缨聊复濯沧浪。

每年上冢天无准，是处下田春正忙。

岁月可惊寒悄悄，贤愚同尽绿茫茫。

早知识字能为崇，不废吾翁百本桑。

方岳

方岳　上冢

一杯麦饭洒悲辛，不尽烟芜旧与新。

地下岂无担板汉，世间但有乞墦人。

荼蘼芍药几何日，寒食清明又一春。

自是老怀多感慨，非干芳草负蹄轮。

方岳

