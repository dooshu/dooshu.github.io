白玉蟾　六铢五首

身衣六铢衣，笑折琼林花。

岂知人间世，有人服苧麻。

白玉蟾

白玉蟾　六铢五首

人间百春秋，天上一昼夜。

六丁驱日轮，长过咸池下。

白玉蟾

白玉蟾　六铢五首

紫皇坐瑶台，敕我草洞章。

落笔三百首，饮我白玉浆。

白玉蟾

白玉蟾　六铢五首

我着紫绮裘，俯视蓬莱洲。

手把八空气，纵身云中游。

白玉蟾

白玉蟾　六铢五首

我醉辄指麾，莫向太帝说。

要炼五彩石，去补西天缺。

白玉蟾

