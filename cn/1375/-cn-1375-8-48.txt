白石庄


白石桥北，万驸马庄焉，曰白石庄。庄所取韵皆柳。柳色时变，闲者惊之。声亦时变也，静者省之。春，黄浅而芽，绿浅而眉，深而眼。春老，絮而白。夏，丝迢迢以风，阴隆隆以日。秋，叶黄而落，而坠条当当，而霜柯鸣于树。柳溪之中，门临轩对。一松虬，一亭小，立柳中。亭后，台三累，竹一湾。曰爽阁，柳环之。台后，池而荷，桥荷之上，亭桥之西，柳又环之。一往竹篱内。堂三楹。松亦虬，海棠花时，朱丝亦竟丈。老槐虽孤，其齿尊，其势出林表。后堂北，老松土，其与槐引年。松后一往为土山，步芍药牡丹圃良久，南登郁冈亭，俯翳月池，又柳也。

题记：这篇小品文词清丽明快，几笔淡淡白描，就活脱脱地画出白石庄绿柳环绕，亭台雅静的乡村景色图。

作者以写柳为基调，篇首便说：“庄所取韵皆柳。”写柳树四季的风景，一句一景，景景相生，忽黄忽绿，忽浅忽深。盛夏柳阴浓密，宛若绿云，隆冬坠条当当，一派萧瑟。短短数句，包函着春秋季的更迭，令人有光阴荏苒，四季如轮之感。

再写柳丛中的景物，一亭一台，一竹一木，生动鲜明，妙趣横生。松树姿态盘曲苍劲，海棠花开红丝长坠，多年孤槐势出林表，芍药牡丹鲜艳明媚，绿柳红花，生机勃勃，均能使人赏心悦目。

小品语言简洁，节奏明快，通篇有七个“柳”字贯穿其中，读来朗朗上口，具有回环往复的美感。





