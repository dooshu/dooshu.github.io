苏文忠墓：

郏县苏文忠、文定二公墓。文忠卒常州，尝爱郏之山，移葬此。后文定卒，亦葬焉。明万历甲申有盗发之，县令济南张笃行加封树焉。去墓半里有废冢，石半露，按之则文忠之曾孙妇，亦掩之。俄梦文忠遣青衣致谢，问文忠公何在？曰临汝，至彼可相见也。后笃行以事至临汝，会得先生墨迹一卷，大异之。恍悟前梦，石识其事。(《郏县志》)

苏颍滨先生子迟守婺州，爱其山水，因家焉。葬颍滨，衣冠于兰溪之灵洞山。迟子简侍郎，简子林，今其家藏颍滨遗墨及四代告身。



