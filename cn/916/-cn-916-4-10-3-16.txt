【仲春振振】

〖古圣人出行。古今乐录曰：仲春振旅。言大晋申文武之教。畋猎以时也。〗

仲春振旅。大致民。（《晋书》作人。）武教於时日新。师执提。工执鼓。坐作从。（《诗纪》云。《晋书》作起。）节有序。盛矣允文允武。搜田表□。申法誓。遂围禁。献社祭。允以（《宋书》作矣。）时。明国制。文武并用。礼之经。列车如战。大教明。古今谁能去兵。大晋继天。济群生。（○同上）

