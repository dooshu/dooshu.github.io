李弥逊　复用前韵

来辕去櫂自惊频，七十无多半在陈。

寸步家山不归去，空留猿鹤占青春。

李弥逊

李弥逊　复用前韵

唤起春眠恨伯劳，一簪华发不禁搔。

缓寻亲绿偏疑竹，细数轻红错认桃。

李弥逊

李弥逊　复用前韵

急雨残红绝可怜，花如鸡肋雨如拳。

千金傥赎花枝怨，不为囊空惜一钱。

李弥逊

李弥逊　复用前韵

春半寒威不柰衰，一番细雨长青梅。

惜花院落从风扫，待燕帘栊彻晓开。

李弥逊

李弥逊　复用前韵

青精饭熟思留客，碧涧芹香可厌君。

睡起茶瓯风两腋，功名何啻等池云。

李弥逊

