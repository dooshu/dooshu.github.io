◇以羊祜为尚书左仆射诏（二月甲寅）

夫总齐机衡，允厘六职，朝政之本也。祜执德清劭，（《御览》作「散骑常侍中军将军羊祜秉德清劭」。）忠亮纯茂，经纬文武，謇謇正。虽处腹心之任，而不总枢机之重，非垂拱无为委任责成之意也。其以祜为尚书左仆射卫将军，给本营兵。（《晋书·羊祜传》，又见《御览》二百十一引干宝《晋纪》。）

