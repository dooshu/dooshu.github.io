曾丰　丁未上元后二日得老儿稚子平安三日得三从四十伯五十九叔讣二首

夜窗灯黯郁，春枕梦交加。

二交随朝露，余生任岁华。

倚庐晨复夕，占鹊验还差。

为报儿曹道，先收待客茶。

曾丰

曾丰　丁未上元后二日得老儿稚子平安三日得三从四十伯五十九叔讣二首

姑无忘冢妇，祖未识头孙。

路远徒惆怅，书来得慰存。

冬无余谷粟，春可养鸡豚。

切勿废生事，看人饱更温。

曾丰

