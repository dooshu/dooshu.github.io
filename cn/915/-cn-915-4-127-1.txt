◇上疏请定汉礼

昔者圣人受命而王，莫不制礼作乐，以著功德。功成作乐，化定制礼，所以救世俗，致祯祥，为万姓获福于皇天者也。（《后汉纪》作「治乱制礼，所以协和天人，示人轨则也。故御应见瑞乃作」）。今皇天降祉，嘉瑞并臻，制作之符，甚于言语。宜定文制，著成汉礼，丕显祖宗盛德之美。（《后汉·曹褒传》，又见袁宏。《后汉纪》十二「元和二年」）

