金陵寄酬沈康臣舍人

雨花台畔日衔杯朔雪南云首重回谁料凤皇池上客双鱼珍重蓟门来

长安折柳髩将丝脱?高歌又几时谢朓敬亭成寂寞休文那得一留诗【来诗以未登敬亭为憾】

病嬾追欢阻白门青谿时有旧题存当年扬马风流散肠断金台月夜樽【沈先是久客白门】

岩松径竹好禁秋人事年华逐水流老矣长鑱真采药青山容我白头游

