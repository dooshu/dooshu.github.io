太甲上


昔太甲即位之初，不明于德，听信群小诱引为非。伊尹屡训戒之而不听，乃营宫于成汤陵墓，奉太甲以居之，使之远离群小，近思先训，庶或知所省改。太甲在桐宫居忧三年，果能痛悔前非，处仁迁义。于是伊尹奉冕服，迎太甲复归于亳而为君。其后卒为有商之令主。史臣叙其事为上中下三篇，遂名其书曰《太甲》。这是头一篇。





惟嗣王不惠于阿衡。

嗣王，是太甲。惠字，解做顺字。阿，是倚。衡，是平，天下之所倚以平者也。

史臣叙说，伊尹居阿衡之位，任托孤之责，正嗣王之所当顺从者，而太甲即位之始，乃狎比群小，不听从伊尹之言。此伊尹之所以惧，而作书以为戒也。





伊尹作书曰：“先王顾天之明命，以承上下神祇、社稷宗庙，罔不祗肃。天监厥德，用集大命，抚绥万方。惟尹躬克左右厥辟宅师，肆嗣王丕承基绪。

先王，指成汤。顾，是常常看着的意思。諟，与是同，解做此字。明命，是上天显明的道理，赋之于人，即仁、义、礼、智之性也。监，是视。绥，是安。左右，是辅相。辟，是君，指成汤说。宅，是居。师字，解做众字。

伊尹作书以告太甲说道：“天位至重，非有大德者不足以居之。我先王成汤，德既本于天纵，学又务于日新，于那上天所赋的明命，惟恐失坠，时时省顾而不敢忘，使这天理炯然在中，常若接于目，而真有所见的一般。以此心去奉事那天神地祇、社稷宗庙之神，极其祗敬严肃，而无一毫怠慢的意思。其所以对越于上下，昭格于鬼神者，盖有素矣。是以上天当眷求民主之时，监视我先王之德，足以代夏，乃以非常的大命，集于其身，使他为生民之主，而抚安万方之众。比时我尹躬，亦能尽心竭力，辅佐先王，以安定斯民，而使万邦之众，咸得被乎子惠辑宁之泽。臣主同劳，开造鸿业，故嗣王得以席其余荫，而承此莫大之基绪耳。然则今日虽抚盈成之运，岂可不思缔造之难哉？”





“惟尹躬先见于西邑夏，自周有终，相亦惟终。其后嗣王罔克有终，相亦罔终。嗣王戒哉！祗尔厥辟，辟不辟，忝厥祖。”

夏都安邑，在亳之西，故称西邑夏。周，是忠信而无缺的意思。相，是辅臣。祗，是敬。辟，是君。祖，指成汤说。

伊尹既告太甲以成汤与己创业之艰，又即有夏之事以儆之，说道：“君资臣以为辅，臣赖君以为安，祸福利害，上下同之，未有君不君而臣独得以自保者。今即西邑夏家的事观之，可以为鉴矣。我尝见夏之先王，如大禹、帝启诸君，皆有忠信诚一之德，享国长久，永保天命，而善其终。而当时辅相之臣，亦得以保其爵禄，与国咸休而有终。其后夏桀，昏迷不恭，矫诈诬罔，以至丧身亡国。那时为辅相的，亦与之同其戮辱，而不能有终。可见君臣一体，休戚相关如此。嗣王今日可不以前代之事为戒而勉于忠信，以敬修尔为君之道哉！若君而失其所以为君，则基绪之丕承者，不能终保，而忝辱其祖矣。我尹躬虽欲尽忠匡辅，亦岂能以自保乎？”

看来太甲当初亦未必便为失德之主，他的心只说国家的事，有伊尹一身承当了，他便纵欲佚乐，岂遂至于危亡？不知天下之事，君主之，臣辅之，固未有君荒于上，而政不乱于下者。故伊尹前一节既举成汤顾祗肃之德，以见己所以能成左右宅师之功，这一节又即夏家兴亡之迹，以见臣主一体相关之义，正所以深折太甲之私情而破其所恃，使之共保鸿业于无疆也。其惓惓忠爱之心，千古之下，读之尚有感焉。





王惟庸，罔念闻。

史臣叙说：伊尹作《书训》告太甲，既恳切言之，而太甲但视为泛常，略不在念，亦不听闻。





伊尹乃言曰：“先王昧爽丕显，坐以待旦；旁求俊彦，启迪后人。无越厥命以自覆。

昧爽，是天将明未明的时侯。丕显，是大明其德。旦，是日初出时。求，是多方访求。俊彦，是才德出众的人。启迪，是开发导引的意思。越，是颠坠。覆，是败亡。

伊尹因太甲不念听其言，复口陈以戒勉之，说道：“昔我先王成汤，孜孜为善，不遑宁处，每日于天将明未明、此心未与物接的时候，必澄定其精神，洗涤其念虑，以大明其德，不使有一毫人欲得以蔽之。凡其心思之所得、事理之当行者，则汲汲然坐以待天之明，举而行之，常若有所不及。先王为善之勤如此。又恐后代子孙溺于宴安，荒于佚乐，而不能率循其遗则，乃广询博访，求天下才德兼全的美士，置诸左右，使之开发导引那后代为君的，都知修德勤政，保守先业。盖先王虑后之远又如此。为后人者，正宜仰体其心，祗奉其命，效法其德，而听用其人，以绍先王基绪之隆，庶几无忝于厥祖耳。其可以欲败度，以纵败礼，颠越此求贤启迪之命，至自蹈于覆亡之祸而不知所戒哉！”





“慎乃俭德，惟怀永图。

怀，是思念。永图，是远虑。

伊尹因太甲欲败度，纵败礼，盖失之奢侈，而无长远之虑，故告之说道：“人君一身，国家安危所系，若是奢侈纵肆，虽可快意目前，实非长久之计。吾王自今以往，当慎其俭约之德，清心寡欲，制节谨度。凡一切奢华逸乐的事，皆绝而勿为，心里常思想个长远的图谋，不可只求快于一时也。”这两句是伊尹因太甲受病在此，故特言之。





“若虞机张，往省括于度，则释。钦厥止，率乃祖攸行，惟朕以怿，万世有辞。”

虞，是虞人，掌山泽之官。机，是弩牙。括，是箭尾着弦处。度，是准则。释，是发。止，是此心当然不易的道理。怿，是喜悦。辞，是称美之辞。

伊尹又说：“王之慎德，当如虞人之射弩然。虞人当射之时，弩机既张，不肯遽然轻发，必仔细审察那箭尾与准望的法度相合，方才发箭，则射无不中矣。人君慎德的工夫，也要如此。盖事事物物莫不各有个恰好的道理，乃是当止之处，即所谓准度也。王欲有所为，必恭敬省察，务求到那道理恰好的去处，不可轻忽。然欲知当止之处，不必他求，只看乃祖成汤所行的事，件件都是停当的。王如今只是遵依着乃祖的行事，而无或逾越，就如虞人省括于度然后发箭的一般，自然事事合宜，而得其所止矣。我当初受先王的重托，常以不能辅王守业为惧。若王果能如此，则我之心深为慰悦，而万世之下，稽古尚论者亦莫不称我王为守成之令主矣。王可不勉之哉！”





王未克变。

变，是改。

史臣叙说：伊尹之训戒太甲，谆切恳至如此。王于此时虽不能无所感动，然溺于旧习，尚未能改，其纵欲如故。





伊尹曰：“兹乃不义，习与性成。予弗狎于弗顺，营于桐宫，密迩先王其训，无俾世迷。”

狎，是玩习。弗顺，是不顺义理之人。桐，是地名，成汤的陵墓所在。

伊尹三进言于太甲，而三不见听，乃私计之说道：“我观王之所为，多不义之事，盖其习染深痼，就如天性生成的一般。此必左右近习，有不顺义理之人，引诱以导其为非者。我不可使其狎而近之，乃就先王陵墓所在，营建宫室，奉王以居之。使之斥远群小，以绝其比昵之党；亲近先灵，以兴其哀思之心。以是训之，无使其终身迷惑而不悟也。”盖太甲此时方在谅暗之中，伊尹身摄朝政，故奉太甲以居桐，使之就先陵而宅忧，以感动其迁善之心耳。后世乃谓伊尹废放太甲，误矣。





王徂桐宫居忧，克终允德。

徂字，解做往字。

史臣记太甲往桐宫，居忧三年，既已绝远群小，亲近汤墓，果能自怨自艾，尽改其平日之非，而处仁迁义，实有其德于身，而不至于终迷矣。夫伊尹身任先王付托之重，念切宗社颠覆之忧，桐宫之迁，卒能使其君克终允德，诚可谓不负阿衡之托矣。然非太甲始迷终复，痛自悔改，则尹虽忠爱无己，亦乌能以自效哉！此其所以犹不失为守成之令主也。





