◎李封翁

临川李诚封翁，以义举起家，已载《前录》，兹复得其遗事一条云：封翁始至粤西，投酒肆为贱役，主人以其笃减，特拔之，令司帐务。主人本家山西，一日病重，召李语之曰："我病势殆不起，此店计可收得千余金，身后托汝为我殡殓周妥，并运柩回山西，付与吾儿，余金即为汝酬劳。"李诺之，如命运至其家，将遗书与余银悉交还其子。子以父书中有遗金酬劳之语，坚不受金。李委之而去。忠诚任恤，于此已见一斑矣。

