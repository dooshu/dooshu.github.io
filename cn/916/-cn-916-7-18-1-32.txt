【奉和六月壬年应令诗】

玄圃栖金碧。灵涧挹（本集作□。岁时杂咏作抱。文苑云。一作抱。）琨瑶。筑山图碣岫。穿池控（文苑作类。）海潮。雷奔石鲸动。水阔牵牛遥。乘鼋（岁时杂咏误作叶鼋。）犹怯渡。鞭石讵成（文苑作遂成。注云。一作类为。）桥。岸（岁时杂咏作崖。文苑同。）崩下生窟。（岁时杂咏误作屈。）壁峭上干霄。噪蛙（岁时杂咏作鸟。）常独沸。游鱼或自跳。荒径横临浦。空舟斜（岁时杂咏误作钗。）插桡。愁鸱集古（岁时杂咏误作沾。）树。白鹭隐青苗。神心重丘壑。散（岁时杂咏作微。）步（文苑云。一作微。按应是散之异文。）怀渔樵。石累元卿径。枝挂许由瓢。伊臣本寂寞。（岁时杂咏作默。文苑云。一作默。）由来畏市朝。为贪止（岁时杂咏作上。）山水。（本集作山水心。文苑同。）所竞（文苑作意。）惟逍遥。寄言周伯况。（文苑作沅。）劳君擅□绡。（岁时杂咏作谷操。○本集。古今岁时杂咏四十四。文苑英华百七十九。《诗纪》八十八。）

