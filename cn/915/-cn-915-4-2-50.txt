◇报少傅桓荣书（为太子时）

阳以童蒙，承训九载，不深达师意，而猥见褒奖，非其实也。夫《五经》之道广大，非天下之至精，其孰能与于此？自宰予以徒亲事孔门，闲邪以度，犹尚怠懈昼寝，况于不才者乎？苟非其人，道不虚受。冉求曰「非不说子之道，力不足」者，归道受谢，非所敢闻。（袁宏《后汉纪》八）

庄以童蒙，学道九载，而典训不明，无所晓识。夫《五经》广大，圣言幽远，非天下之至精，岂能与于此？况以不才，敢承诲命昔之先师谢弟子者有矣，上则通达经旨，分明章句，下则有慕乡，求谢师门。今蒙下列，不敢有辞，愿君慎疾加餐，重爱玉体。（《后汉·桓荣传》。案：此与袁宏《纪》各有删节。）

