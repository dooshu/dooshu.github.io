李曾伯　送清湘蒋尉

我学言诗诗不奇，蒋君言命却能诗。

岁寒如许松不改，春信未来梅已知。

丘壑何如归去好，江湖终匪老来宜。

辰州极去湘南近，办取柴桑三径资。

李曾伯

李曾伯　送清湘蒋尉

昔插金莲醉五泉，与君抵掌共谈天。

蜀山历遍数千里，荆渚重逢八九年。

了为丹砂行作吏，我无金鼎可求仙。

更怜不是春风手，雪意垂垂送去船。

李曾伯

