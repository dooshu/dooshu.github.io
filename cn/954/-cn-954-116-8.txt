陈景沂　梅花

标薰江雪情偏韵，影墨窗蟾梦半回。

耐冻有何香可述，雅交还喜淡相陪。

陈景沂

陈景沂　梅花

从来造化有何私，自是梅花南北枝。

只为北枝太寒苦，东君消息故应迟。

陈景沂

陈景沂　梅花

行人立马闯烟梢，为底寒香尚寂寥。

是则孤根未回暖，已应春意到溪桥。

陈景沂

陈景沂　梅花

重岗复岭万千程，霜褪红稀步恰轻。

瞥有暗香松下过，不知何处隐梅兄。

陈景沂

陈景沂　梅花

平生足迹遍天下，正一东嘉却弗来。

行到刘山无所寄，谩留冷句伴江梅。

陈景沂

