李弥逊　次韵叶硕夫南归见贻二首

未挂丹题雁塔中，重来溪上觅筠翁。

相期老眼横遥碧，莫着征衫走软红。

得失漫嗟蝉翼重，才名合见马群空。

三年小度惊人手，未信朱衣也不公。

李弥逊

李弥逊　次韵叶硕夫南归见贻二首

飞花无数上衣裾，孤闷须凭酒破除。

翻手作云伤往事，转头如梦欲捐书。

但知甘苦同薇蕨，不问辛勤有屋庐。

后日锦衣行昼里，肯来盘谷溪鱼。

李弥逊

