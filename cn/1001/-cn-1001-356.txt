岳珂　闻韩正伦检正挂冠感叹故交怅然久之偶成三首

中兴王社旧同功，三世何尝间一忠。

北海真成贤吏叹，西州犹记胜游同。

逢迎有意君虽谬，喜怒无心我自穷。

诗祸古今均一律，莫将灯夜怨东风。

岳珂

岳珂　闻韩正伦检正挂冠感叹故交怅然久之偶成三首

恩门小简写门生，六载交情老弟兄。

一念吹毛牙角讼，十年握手肺肝倾。

酌贪谁饮南{左氵右灵}水，故怨人谈北府兵。

空券更怜蝇笔误，却因误处得分明。

岳珂

岳珂　闻韩正伦检正挂冠感叹故交怅然久之偶成三首

心存即鹿叹无虞，画地虽工理反痚。

直枉已传天子诏，厚诬犹见监奴书。

傥令甬道真难继，未必都曹可遂初。

万里上流关社稷，不知天意竟何如。

岳珂

岳珂　闻韩正伦检正挂冠感叹故交怅然久之偶成三首

驾轺老子久婆娑，坐听笙歌拥绮罗。

十里西凉忆如意，百年南国比流梭。

吞声有恨哀蒲柳，纪节无人废蓼莪。

寂寞丹心耿梅月，挑灯频问夜如何。

岳珂

