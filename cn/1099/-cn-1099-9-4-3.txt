○京闈小錄後序 【 京闈小錄】

皇帝既即位、大詔紀今年元為建文春三月上丁、車駕幸太學、親祀先師孔子。拜跽盥獻。咸用享廟社禮。縉紳聚觀。以為崇文祗聖之典。古所未有。風行萬方。小大喜悅皆思自奮。以進庸于世。秋八月天下當大比、太學暨畿內士集于京府者千五百人、有詔命翰林儒臣、及時之名士較其文、御史蒞之、而董其庶事、則屬之府僚佐焉、七月甲辰入院、越九日乙巳而畢、屏蕪黜陋、選擢俊良、葢去者幾十之八。十分取二猶以為難則今時何如哉而登名于籍者二百十四人非難之也葢以上初取士天下後世將于是觀盛美焉。而不敢弗慎也。昔太祖高皇帝創業紹正統之三年。即興科舉中間停科舉故勿敘至十七年甲子而益盛。歷四舉而至于茲歸美先朝言有體識今在朝廷之人大率多先朝之所簡拔者也自古聖王。授子孫以天下。不徒遺之以人民土宇府庫甲兵。而必遺之以賢才。俾共守之。苟無賢才。即謂之空虗。而不能為國。士之宜重葢如此。今高皇帝垂憲于前。皇上嗣之尊右文教而士競勸。得才視昔有加。其為萬世計。可謂至矣。將見仁人君子。為時並出。輔成寬大之化。養育黎民。登于太和。以傳祚于無窮。詎不盛哉。棫樸之詩曰。追琢其章。金玉其相。勉勉我王。綱紀四方。聖德固有之矣。南山有臺之詩曰。樂只君子。邦家之基。又曰樂只君子。民之父毋盛時之士其可不以古人自望乎

