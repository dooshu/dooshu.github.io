程周量梅花小像

炎海祝融雄百粤山川郁奥仙灵宅柳州能言不解事岭南少人故多石君看程侯起海滨睥睨中原眼欲白出入承明及郎署风流共许文章伯胡为乎倚树孤吟似山泽把君诗一卷酌君酒满樽朋友胶漆君所敦幼舆自具有丘壑东方游戏隐金门天南羣盗如蜂屯干戈未息黄尘昏罗浮纵好不可住回首梅花何处村

