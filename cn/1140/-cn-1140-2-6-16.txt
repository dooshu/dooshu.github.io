邗江赠关中孙豹人

闻尔羇栖久同嗟见面难未成归渭北却喜聚江干尊酒能相就新诗许独看挥毫心卓荦倚劒意辛酸遁迹摧双髩忧时集百端秋灯青耿耿夕露白漙漙任妇谋鸡栅呼儿补药栏困余惟笔研狂或废缨冠散帙连牀满论交二仲欢【雷伯吁王筑夫】校讐良惨淡风议自波澜共慕鲁连义休为冯铗弹逢君同慷慨持赠媿琅玕

