【谶诗】

〖隋《书》曰：梁天监三年六月八日。武帝讲於重云殿。沙门志公忽然起舞歌乐。须臾悲泣。赋五言诗云云。梁自天监至于大同。三十馀年。江表无事。至太清二年。台城陷。帝享国四十八年。所言五十里也。太清元年八月十三而侯景自悬瓠来降。在丹阳之北子地。帝惑朱异之言以纳景。景之作乱。始自戊辰之岁。至午年帝忧崩。〗

乐哉三十馀。悲哉五十里。但看八十三。子地妖灾起。佞臣作欺妄。贼臣灭君子。若不信吾言。（隋志作语。）龙时侯贼起。且至马中间。衔悲不见喜。（○隋书五行志。《诗纪》九十四。）

