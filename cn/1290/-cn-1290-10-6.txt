6.辛夷

一名辛雉，一名侯桃，一名木笔，一名望春，一名木房，生汉中、魏兴、梁州川谷。树似杜仲，高丈馀，大连合抱。叶似柿叶而微长，花落始出。正、二月花开，初出枝头，苞长半寸而尖锐，俨如笔头，重重有青黄茸毛顺铺，长半分许。及开，似莲花而小如盏，紫苞红焰，作莲及兰花香，有桃红及紫二色，又有鲜红似杜鹃，俗称红石荞是也。入药用紫者，须未开收，已开不佳。用须去毛，毛射人肺令人咳。花落无实。夏杪复着花如小笔。宋掌禹锡云：“苑中有树，高三、四丈，枝叶繁茂，系兴元府进。初仅三、四尺，有花无实，经二十馀年方结实，盖年浅者不实，非二种也。”至花开早晚，各随方土节气。苞治鼻渊、鼻鼽*、鼻塞、鼻疮及痘后鼻疮，并研末入麝小许，葱白蘸入数次，甚良。分根傍小株插肥湿地即活，本可接玉兰。

【诠释】

辛夷一名木笔，系木兰科大灌木。原产我国中部，是最普通的园景树，并可用作玉兰的砧木。5月间开花，花大型，有绿色萼片3枚，细而短。花瓣6片，外面紫色，里面白色，无香气。

*鼽，音求。

