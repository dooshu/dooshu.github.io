贞元制科

唐德宗贞元十年，贤良方正科十六人，裴垍为举首，王播次之，隔一名而裴度、崔群、皇甫镈（b$）继之。六名之中，连得五相，可谓盛矣！而邪正直不侔。度、群同为元和宰相，而铸以聚敛贿赂亦居之，度、群、极陈其不可，度耻其同列，表求自退，两人竟为铸所毁而去。且三相同时登科，不可谓无事分，而玉石杂揉，薰获同器，若默默充位，则是固宠患失，以私妨公，裴、崔之贤，谊难以处也。本朝韩康公、王岐公、王荆公亦同年联名，熙宁间，康公、荆公为相，歧公参政，故有“一时同榜用三人”之语，颇类此云。

