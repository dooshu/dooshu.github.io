◇斗凫赋

嘉乾黄之散授，何气化之有灵。产羽虫之丽凫，惟斗鸭之最精。禀离午之淑气，体鸾凤之妙形。服文藻之华羽，备艳采之翠英。冠缘葩以曜首，缀素色以点缨。性浮捷以轻躁，声清响好鸣。感秋商之肃烈，从金气以出征。招爽敌于戏门，交武势于川庭。尔乃振劲羽，竦六翮。抗严趾，望雄敌。忽雷起而电发，赴洪波以奋击。（《艺文类聚》九十一，《御览》九百十九。）

