李新　新春道中口占

幛睦翠烟犹惜晓，乳花小雨却翻晴。

去年春恨依前到，先得东风卷入城。

李新

李新　新春道中口占

挑人构目空依路，唤客莺声又隔林。

病渴相如今已老，悔将春事入琴心。

李新

李新　新春道中口占

老去难禁数别离，一樽春酒为谁悲。

绿杨深院花飞处，只有东风独自知。

李新

李新　新春道中口占

千本春桃行石颜，暖风扶袖入云端。

庾郎食菜今多少，但看行厨白璧盘。

李新

李新　新春道中口占

白马蹄轻气亦骄，嘶风嘶日上山椒。

乃翁不似杨光禄，与汝披霜趁早朝。

李新

李新　新春道中口占

榆荚已吹鹅眼去，柳绵不带茧香来。

轻霜未度刘郎鬓，更看春桃几度开。

李新

