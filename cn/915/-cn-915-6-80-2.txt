◇进书决表

臣献之顿首言：臣年二十四，隐林下，有飞鸟，左手持纸，右手持笔，惠臣五百七十九字。臣未经一周，形势仿佛。其书文章不续，难以究识。後载周以兵寇充斥，道路修阻。乞食扬州市上，一老母姓沈字光姜，惠臣一餐。无以答其意，臣於匙面上作一夜字，令便市赁。近观者三，远观者二，未经数日，遂获千金。所有书决，谨别录投进，伏乞机务燕闲，留神披览，不胜万幸。臣献之顿首。（《墨池编》）

