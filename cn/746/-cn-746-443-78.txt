卷443_78【予以长庆二年冬十月到杭州，明年秋九月始与范阳卢贾、汝南周元范、兰陵萧悦、清河崔求、东莱刘方舆同游恩徳寺之泉洞竹石，籍甚久矣，及兹目击，果惬心期，因自嗟云：到郡周岁，方来入寺，半日复去，俯视朱绶，仰睇白云，有愧于心，遂留绝句】  白居易

云水埋藏恩德洞，簪裾束缚使君身。

暂来不宿归州去，应被山呼作俗人。

