○对历生失度判

〈历生失杪忽之度〉

瞻乎历生，迹编太史。按黄锺之妙算，玉管非工；察缇幕之微灰，铜仪罕究。今者三元奥术，尚懵履端之明；六律幽源，未达归馀之数。失之黍忽，纠以简孚。诚椟龟之见毁，岂书马而致误？不堪敬授，将乱甲乙。颇异太初之差，宜正羲和之罪。

张

，西平王李晟婿。德宗朝官剑州刺史检校户部郎中，假京兆少尹，入为刑部侍郎。

