◇谢齐竟陵王示华严璎珞启

窃以六时雨散，百氏云兴。或事止褒刺，或义单小辨，莫不雕风烟之气状，流日月之英华。明公该玄体妙，凝神宙表。阴法云於六合，扬慧日於九天。因果悟其初心，菩提证其後业。陟无生之远岸，泛正水之安流。受三远十号之尊崇，建四辨八声之妙极。法身与金刚齐固，常住与至理俱存。（《艺文类聚》七十七）

