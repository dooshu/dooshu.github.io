○议沙门不应拜俗状

窃以道教冲虚，释门秘寂，至於昭仁济物，崇义为心，眷儒风，理将无异（弹曰：儒教所明，不窬寰域；释宗所辩，高出见闻，故魏东阳王丕曰：“佛法冲洽，非儒墨者所知。”今言不异，何多谬耶）。至若宿德耄齿，戒律无亏，栖林Т，高尚其事，若斯俦辈，可致尊崇。其有弱龀蒙求，熏修靡誉，背真混俗，心行多违，以此不拜，义难通允（弹曰：夫称沙门者何也？谓绍法象贤，发蒙启化，仪非绅之饰，教殊廊庙之规。求宗故所以直骸，孰可分其德业？矫俗故由兹抗礼，宁容隔以尊卑）。但在家在国，事君事亲，不拜之仪，何可以训（弹曰：诚哉！奉君亲者，无宜不拜，沙门不事王侯，背恩天属，以拜为训，似未之思）？望请勒拜，垂宪於後。谨议。

邱神静

神静，左奉裕卫长史。

