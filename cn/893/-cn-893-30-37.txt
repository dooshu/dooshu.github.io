殷十一赠栗冈砚





殷侯三玄士，赠我栗冈砚。洒染中山毫，[一]光映吴门练。[二]天寒水不冻，日用心不倦。携此临墨池，[三]还如对君面。

[一]王羲之《笔经》：诸郡毫惟中山兔肥而毫长可用。



[二]《韩诗外传》：颜回望吴门焉，见一匹练。练，熟绢也。孔子曰：“马也。”此用其字，而意则指吴中所出之绢素，与原事无涉。



[三]《九域志》：越州会稽县有王右军墨池。



右一首见高似孙《砚笺》。





