方凤　杂咏十首

反哺鸟曰慈，食母枭名恶。

如鸟莫如枭，人心当自觉。

方凤

方凤　杂咏十首

马舞睨禄山，猴朝识朱温。

人岂不若兽，变故辄负恩。

方凤

方凤　杂咏十首

昆鹏奋云霄，尺鷃栖野草。

物各适其天，夫岂论大小。

方凤

方凤　杂咏十首

蜂房开户牖，蚁穴有官守。

究竟物皆然，梦幻君知否。

方凤

方凤　杂咏十首

小哉蛮触战，鄙甚蛙黾怒。

达人能大观，本以和平故。

方凤

方凤　杂咏十首

瑞世凤鸣阳，司晨鸡鸣丑。

呶呶取人憎，乱蝉合缄口。

方凤

方凤　杂咏十首

蚕茧每利人，蛛网偏害物。

利害夐不同，其间仅丝忽。

方凤

方凤　杂咏十首

猿啼不窥窗，牛驯常露地。

伏虎与降龙，此理元无二。

方凤

方凤　杂咏十首

解牛中肯綮，相马外骊黄。

从知得三昧，意到形自忘。

方凤

方凤　杂咏十首

蚁封罅隙地，蛙井咫尺天。

那能致广大，此道谁为传。

方凤

