王迈　寄郑龙川子汝瞻岩翁二首一叙别怀一谢惠端砚

汝瞻当日预文盟，七十人中最妙龄。

别久恨无书寄雁，夜深犹记案帷萤。

我叨天寺登科甲，子盍心期绍品丁。

后会阿蒙须刮目，流声不减国兰馨。







卷383

王迈

王迈　寄郑龙川子汝瞻岩翁二首一叙别怀一谢惠端砚

寄我端溪玉一弯，文房取友此其端。

眼中厌持珊瑚树，掌上忻擎紫马肝。

底用千金求国手，拟封九锡霸词坛。

他时游宦南州路，免载囊中只石还。

王迈

