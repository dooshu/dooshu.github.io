·王师北髮，草檄有感二首（戊戌）

似闻天地悔疮痍，片羽居然十万师。走檄故嫌阮瑀拙，射书正觉鲁连迟。丸中但说明三表，麾下宁忘试六奇！要说遗民垂涕处，当年司隶有威仪。

期门取次出貔貅，首路军声胡骑愁。何独止戈非庙算，还应聚米是边筹。吓蛮事往疑虚语，谕蜀才穷媿老谋！自古殊勳归跃马，几人谈笑得封侯！

