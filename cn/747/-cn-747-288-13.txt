○薛王有疾上忧变容发请宣付史馆状

右：臣等伏见王守礼等表并答制，以薛王业有疾，圣情轸虑，宿夕之，容发遂变；又寻绎致倦，假寝通神，因获异方，顿解危忄。诚陛下友爱之至，冠於皇王，急难之情，达於神道。所以诸王陈请，愿书竹帛，然犹让此归美，推而不居。圣德谦冲，固难名於广大；臣子之志，敢忘义於昭宣？况臣等近侍轩墀，倍百恒品，望以王等状宣付史馆，谨录状奏闻，伏听敕旨。

