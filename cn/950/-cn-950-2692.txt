杨万里　正月三日骤暖多稼亭前梅花盛开四首

春被梅花抵死催，今年春向去年回。

春回十日梅初觉，一夜商量一并开。

杨万里

杨万里　正月三日骤暖多稼亭前梅花盛开四首

绝爱西湖疏影诗，要知犹是未开时。

如今开尽浑无缝，只见花头不见枝。

杨万里

杨万里　正月三日骤暖多稼亭前梅花盛开四首

初开犹见蕂和心，今日来看花满林。

日照一团都是雪，更无红蜡与黄金。

杨万里

杨万里　正月三日骤暖多稼亭前梅花盛开四首

却缘腊雪勒孤芳，等待晴光晒麝囊，

小立树西人不会，东风供我打头香。

杨万里

