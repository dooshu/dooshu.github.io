【歌】

〖《汉书》曰：昭帝时。旦自以为武帝子。且长。不得立。乃与其姊盖长公主、左将军上官桀交通。谋废帝自立。燕仓知其谋告之。由是发觉。王忧懑。置酒万载宫。会宾客群牙齿妃妾坐饮。王自歌曰云云。华容夫人起舞。坐者皆泣。王遂自杀。〗

归空城兮狗不吠。鸡不鸣。横术何广广（《御览》或无广字。）兮固知国中（《御览》或作中国。）之无人。（○《汉书》燕刺王旦传。《御览》一百五十、五百七十。《乐府诗集》八十五作燕王歌。《诗纪》一。）

