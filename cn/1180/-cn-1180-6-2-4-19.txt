与王鉴川计虏情


虏酋之死，可喜也，亦可虑也。喜者，卜胡运之将衰；虑者，恐诸部之无主。今岁贡市愆期，是其明验。顷见公措画彼中事宜，极为得策。恤死不生，以永固盟约；迟速之间，惟公相机以行耳。

比探得虏情一纸，录似公览。今俺酋无恙，目前谅不至乖张，但在我备御之策，贵在急图。诚有其备，岂惟无患，即大功可成也。适有所感，怀抱欠佳，草草附复，诸惟亮存。





