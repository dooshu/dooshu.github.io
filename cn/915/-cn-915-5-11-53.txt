◇蝉赋

唯夫蝉之清素兮，潜厥类于太阴。在焱阳之仲夏兮，始游豫乎芳林。实澹泊而寡欲兮，独怡乐而长吟。声而弥厉兮，似贞士之介心。内含和而弗食兮，与众物而无求。栖乔枝而仰首兮，漱朝露之清流。隐柔桑之稠叶兮，快啁号以遁暑。若黄雀之作害兮，患螗螂之劲斧。飘高翔而远托兮，毒蜘蛛之网罟。欲降身而卑窜兮，惧草虫之袭予。免众难而弗获兮，遥迁集乎宫宇。依名果之茂阴兮，托修干以静处。有翩翩之狡童兮，步容与于园圃。体离朱之聪视兮，姿才捷于猿。条罔叶而不挽兮，树无干而不缘。翳轻驱而奋进兮，跪侧足以自闲。恐余身之惊骇兮，精曾而目连。持柔竿之冉冉兮，运微黏而我缠。欲翻飞而逾滞兮，知性命之长捐。委厥体于膳夫，归炎炭而就燔。秋霜纷以宵下，晨风洌其过庭。气よ怛而薄躯，足攀木而失茎。吟嘶哑以沮败，状枯槁以丧形。乱曰：《诗》叹鸣蜩，声ィィ兮；盛阳则来，太阴逝兮；皓皓贞素，侔夷节兮；帝臣是戴，尚其洁兮！（《艺文类聚》九十七，徐本《初学记》三十）

