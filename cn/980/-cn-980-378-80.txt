释印肃　示众法语

矿去金存百练周，自从索价没人酬。

腾今耀古非声色，曾为沩山作牯牛。

身若浮云心若风，居常不定在虚空。

忽然风卷云无迹，谁人解识主人公。

释印肃

释印肃　示众法语

大隐居廛小隐山，了心无事没多般。

休缘到此磨尘垢，绝爱终须耐岁寒。

百草上参多宝佛，镬头边勘赵州关。

莫教一击连天地，震动坤维顷刻间。

释印肃

