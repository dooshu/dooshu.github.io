○蜀王本命醮葛仙化词

伏以元穹列耀，上表於龙星；方局裁形，下分於仙化，实司命籍，以统人伦。臣获禀元机，夙臻景，早承宠渥，牧此黎。绾六镇之封疆，德惭凉薄；控诸化之灵胜，诚切欣荣，常虞政理之乖，莫副真仙之鉴。今属太乙行运，分野虑灾，或临梁益之方，或在雍秦之境，月孛躔於井宿，地一灾於坤隅，稽考纬书，伏增忧惧。况岁当丁卯，是臣元命之年；月届仲春，是臣禀命之节。诣本命之化，以本命之辰，虔备香灯，精申祷祝。伏冀元尊悯瞩，众圣鉴临，腾素款於上宫，锡鸿休於下土。帝图兴复，息灾期而辇跸还秦；境康宁，销否运而祯祥介蜀。俾罄报君之节，允符忧国之心。百丰登，群生和泰，龙神贻贶，疵疫无侵。臣七祖生天，年龄增永。誓宏道化，以答灵恩。不任。

