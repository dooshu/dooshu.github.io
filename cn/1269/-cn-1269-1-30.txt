装：阳气虽大用事，微阴据下，装而欲去。

初一：幽装，莫见之行。测曰：幽装莫见，心己外也。

次二：哥鸟　 鹅惨于冰， 翼彼南风， 内怀其乘。测曰：哥鸟　 鹅之惨， 怀忧无快也。

次三：往其志， 或承之喜。测曰：往其志， 遇所快也。

次四：军鸟　鸡朝飞足卒　 于北，嘤嘤相和不辍食。测曰：军鸟　鸡朝飞，何足赖也。

次五：鸿装于淄，饮食颐颐。测曰：鸿装于淄，大将得志也。

次六：经六衢，周九路，不限其行，贾。测曰：经六衢，商旅事一也。

次七：装无离，利征咎。测曰：装无离，祸且至也。

次八：季仲播轨，泣于道，用送厥往。测曰：季仲播轨，送其死也。

上九：装于昏。测曰：装于昏，尚可避也。

