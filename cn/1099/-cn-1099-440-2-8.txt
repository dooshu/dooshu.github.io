○荅葉龍潭制府 【 東省防倭】

禦倭之議、積日而無一成、臺下數言、洞其情形、如指諸掌、夫邊事壞之二十餘年、此札言東省防倭事巳具大畧其詳在與邢總督□議中而欲收之一旦、業巳有成功矣、倭發之一旦、而臺下熟計之二十餘年、用臺下囊底餘策、足以收廓清之效而臺下無能多其身以分東顧憂、葢不佞之策在采芑之末章矣、薄伐玁狁、蠻荊來威、是功成于西、而威伸于東也、杞人過計、切謂海氛之起也。不憂其張。而憂其伏。不憂其急。而憂其緩。不憂其近。而憂其遠。何者、近有備遠無備也。今天下所恃。南則水兵。北則邊兵。若淮揚齊魯。見既無水兵。又無邊兵。卒而出不意。得海上一二城為根本公之此言為青州也。彼據之如彼之據平壤而我攻之如我之攻寧夏南北之兵。既不能盡撤以來。既撤以來。彼為主而我為客。彼遊食自如。我處處城守。南北隔絕。則天下大擾矣。今有人于此。上有手。下有足。未事而上下恇擾營救。或從旁而擊其腰腎之間。則立中要害矣。出師遠討。自是必然之策。非救高麗。爭高麗也。我出師則高麗為我用不出師則折而入于倭必為倭用第師之出也。葢有三策。攻城則必敗。野戰則勝負未可知。計莫如連營稍前。固壘而守。與之相持。以不戰屈之葢我之出師當如漢人保西域以制匈奴而我之決策當如楚漢相距于滎陽成臯以待其斃我第與倭無勝無負。其後麗人卒為我用如公策也高麗必為我不為彼。未破者必自堅。而巳破者必生變。然後我可以全力制之。彼以孤軍久駐。處處為敵。勢將自走。據目前事勢如此。若夫臨事多變、頃刻異形、則未敢隃度懸料耳、

