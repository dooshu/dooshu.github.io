○早春於江夏送蔡十还家梦序

吾观蔡侯，奇人也。尔其才高气远，有四方之志。不然，何周流宇宙太多耶？白遐穷冥搜，亦已早矣。海草三绿，不归国门；又更逢春，再结乡思。一见夫子，冥心道存，穷朝晚以作宴，驱烟霞以辅赏。朗笑明月，时眠落花，斯游无何，寻告睽索。来暂观我，去还愁人。乃浮汉阳，入梦，乡云叩，归魂亦飞。且青山绿枫，累道相接，遇胜因赏，利君前行。既非远离，曷足多叹？秋七月，结游镜湖，无愆我期，先子而往。敬慎好去，终当早来，无使耶川白，不得复弄尔。乡中廖公及诸才子，为诗略谢之。

