辛弃疾　和任师见寄之韵

老来功业已蹉跎，买得生涯复不多。

十顷芰荷三径菊，醉乡容我住无何。

辛弃疾

辛弃疾　和任师见寄之韵

昨梦春风花满枝，是花到眼是新诗。

如今梦断春无迹，不记题诗付与谁。

辛弃疾

辛弃疾　和任师见寄之韵

几年魂梦隔高门，叹息潭间阙异闻。

剩喜风情筋力在，尚能诗似鲍参军。

辛弃疾

