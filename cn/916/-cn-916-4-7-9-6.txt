【七哀诗二首】

北芒（六臣本《文选》注云。五臣作邙。《诗纪》同。《初学记》、《御览》作邙。）何垒垒。（《御览》作累累。）高陵有四五。借问谁家（《初学记》作人。）坟。（《御览》作冢。）皆云汉世（《初学记》作代。）主。恭遥相望。原陵郁□无々。季世（六臣本《文选》注云。五臣作页。《诗纪》同。《初学记》作页。）丧乱起。贼（草堂诗笺作群。）盗（《初学记》作盗贼。）如豺虎。毁壤过一А。便房启幽户。珠柙（《初学记》作匣。《诗纪》云。一作匣。）离玉体。珍宝见剽虏。园寝化为墟。周墉无遗堵。蒙茏荆棘生。蹊迳登童竖。狐兔窟其中。芜秽不复扫。颓陇并垦发。萌隶营农圃。昔为万乘君。今为丘中（《文选》作山。）土。感彼雍门言。凄怆哀今（《文选》作往。六臣本注云。五臣作今。文章正宗作往。）古。（○《文选》二十三。文章正宗二十九。《诗纪》二十九。又《初学记》十四引五、主、□无、虎、户、虏六韵。《御览》五百六十引五、主二韵。草堂诗笺三十二伤秋诗注引一句。）

秋风吐商气。萧瑟扫前林。阳鸟（《类聚》作鸟。六臣本《文选》注云。五臣作乌。《诗纪》同。）收和响。寒蝉无馀音。白露中（六臣本《文选》注云。五牙作朝。《诗纪》同。）夜结。木落柯条森。先光驰北陆。浮景忽（《类聚》作想。）西沈。顾望无所见。唯睹松柏阴。肃肃高桐枝。翩翩栖孤（《类聚》作孤栖。）禽。仰听离鸿鸣。俯闻蜻ㄇ吟。哀人易感伤。触物增悲心。丘陇日已远。缠绵弥思深。忧来令发白。谁云愁可任。徘徊向长风。泪下沾衣襟。（○《文选》二十三。《类聚》三十四。《诗纪》二十九。）

