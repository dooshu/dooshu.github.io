【白□辞二首】

〖以下七言。〗

朱丝玉柱（文苑作筋。）罗象筵。飞□（文苑作管。）促节舞少年。短歌流目未肯前。含笑一转私自（文苑云。一作自知）怜。（○文苑英华百九十三与沈约夏白□歌连为一首。《乐府诗集》五十五。《诗纪》六十四。○《诗纪》此篇题下有注云。艺文、乐府作简文帝。今从玉台作武帝。逯按。玉台、《类聚》无此诗。乐府作梁武帝。）

纤腰袅袅不任衣。娇怨独立特为谁。赴曲君前未忍归。上声急调中心飞。（○同上）

