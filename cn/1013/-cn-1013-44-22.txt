周南　过虎丘

勾吴霸业竟谁成，留得崇丘岁一登。

玉雁已随黄壤尽，铁花空向碧潭凝。

空中有塔掀铃语，台上无僧唤石应。

踏尽苍苔春老去，但余落日与寒藤。

周南

周南　过虎丘

狐埋狐搰已无成，春去春来几度登。

海涌名山真幻出，酒酣看剑已尘凝。

鸥陂人远台空在，莺谷声残鸟倦应。

越绝兴亡俱一梦，为君同吊剡溪藤。

周南

