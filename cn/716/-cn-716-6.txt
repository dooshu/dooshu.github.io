第六篇　論滅

夫擒貴及時，滅亦有序。早曰催張，言催人之捉滅也。遲曰戀滅。謂戀而不舍。催則利人，先人則滅，則人窺我之虛，而擒縱惟所操矣。若樁在下手，尤忌。戀則餂人。或大小而擒之，示必已有，或過大而縱之，恐為人截，故意俄延，以覘下手之有無，此狡計也。縱有深心，已玷雅品，惟賞無前後，不妨速滅，次與頂張，終非其例。次賞，與面張，雖止受一牌之制，然先滅，則人得窺其有無，故寧後也，至於聽斗，如丑牌有滅無捉，懶於應人，總滅去，聽三家自斗。恥同降敵。招侮取辱，君子所戒。

