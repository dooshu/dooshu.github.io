爲建平王，拜右卫将军、荆州刺史。章

珪册停徽，车旗写曜。袭礼炫衷，迎恩震色。【中谢。】臣闻爵以能委，命以绩降。亦有玄云结吹，襃成燻之厚；朱箱累辙，崇试宰之高。而臣纽组颁守，要玉备政。绩废江区，声隘河部。浮荣旷年，叨光賖日。谅以具察舆歌，取镜民诮。不悟皇德至凝，亭物帷幄。复使承官楚封，祗秩漳土。任班河冀，事亚崤陕。横术辐凑，殷民讼积。宁曰明哲，畴克胜寄。虽沥丹局，终惧蒙咎。不任铭戴匪处之情。

