【咏轻利舟应临汝侯教诗】

君侯饰轻利。摇荡迈飞云。凌波漾□彩。泛水涣（《类聚》作焕。《御览》同。）蛟文。电（《御览》误作雷。）流已光（《类聚》作冠。《御览》同。）绝。鸟逝复超群。倏忽方千里。恋兹歧路分。（○《类聚》七十一。《初学记》二十五作咏轻利舟诗。《御览》七百七十作咏轻利舡应临侯教。万花谷续七。《诗纪》八十六。又事类赋舟赋注作咏轻利船应临汝侯教。引云、文二韵。）

