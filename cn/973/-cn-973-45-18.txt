罗椅　孙氏女哀词三章

秋风萧飒兮白露零，汝坟何在兮何草为青。

昨秋此日兮犹冀汝生，洒墨我别兮人间父子之情。

我枯如腊兮涕更纵横。

罗椅

罗椅　孙氏女哀词三章

秋风萧飒兮白露晞，五十年闺闼兮甯识马嘶。

衔辔迫人兮魂为之飞，归来一空兮不死何为。

谁为此祸兮使汝当之。

罗椅

罗椅　孙氏女哀词三章

秋风萧飒兮白露下，岂不日月兮照我下土。

持此白头兮言何所，默已不堪兮哭微更苦。

儿孙为吾一恸兮万万古。

罗椅

