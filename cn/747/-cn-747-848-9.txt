○请令诸司各详令式奏

伏自广明辛丑之後，天甲子已来，官坏政荒，因循未补。此盖诸司灭丧人吏，曹局亡失簿书。至令官僚中，有不知所掌之事者。伏准文明元年四月十四日敕：“律令格式，为政之本。内外官员，退食之暇，各宜披览。仍以当司令式，书於厅事之壁，俯仰观瞻，使免遗忘。”虔寻兹制，实系化源。请下内外文武百司。如本司阙令式者，许就三馆抄六典内本司所掌名目，各粉壁书写。

吕朋龟

朋龟，後唐天成中官太常博士。

