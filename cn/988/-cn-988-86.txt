苏辙　初闻得校书郎示同官三绝

读书犹记少年狂，万卷纵横晒腹囊。

奔走半生头欲白，今年始得校书郎。

苏辙

苏辙　初闻得校书郎示同官三绝

百家小邑万重山，惭愧斯民爱长官。

粳稻如云梨枣熟，暂留聊复为加餐。

苏辙

苏辙　初闻得校书郎示同官三绝

病後浊醪都少味，老来欢意苦无多。

临行寂寞空相对，不作新诗奈客何。

苏辙

