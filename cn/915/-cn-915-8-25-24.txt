◇太子妃薨建旒议

旒本是命服，无关於凶事，今公卿以下，平存不能备礼，故在凶乃建耳。东宫秩同上公九命之仪，妃与储君一体，义不容异，无缘未同常例，别立凶旒。大明旧事，是不经详议，率尔便行耳。今宜考以礼典，不得效尤从失。吉部伍自有桁辂，凶部别有铭旌，若复立旒，复置何处？た自用八。（《南齐书·礼志》下，宋大明二年，太子妃薨，建九旒。有司又议：「斩草日建旒与不？若建旒，应几旒？及画龙升降云何？又用几た？」，仆射王俭议。又见《通典》八十四。）

