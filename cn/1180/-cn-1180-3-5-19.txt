襄王


元年，齐桓公会诸侯于葵丘。王使宰孔致胙于齐桓公，使无下拜。桓公曰：“天威不违颜咫尺。”乃下拜登受。

葵丘，是地名。宰孔，是周之冢宰名孔。胙，是祭肉。八寸为咫。咫尺，是说甚近的意思。

周襄王之时，齐桓公方主盟称霸，大会诸侯于葵丘地方。束牲载书以明天子之禁，使诸侯各修其职，以尊周室，即今《孟子》上所载“五命”之词是也。襄王嘉齐桓公能主夏盟，尊周攘夷，乃使宰孔将祭文王、武王的胙肉赐与桓公。盖庙胙惟同姓之尊者，始得颁给，今以赐桓公，盖尊礼之也。王又以桓公年老，命他受赐之时，不必下拜。桓公对说：“王虽命我不下拜，然朝使下临，就如瞻对天子一般，天威不远，近在咫尺之间，何敢不下拜乎？”乃拜赐于堂下，而登受于堂上，礼也。当时周室衰微，诸侯强大，而桓公独能守臣节，以尊天子。此所以诸侯宾服，而为五霸之首也。





