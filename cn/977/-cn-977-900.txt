邵雍　又旋风吟二首

近日衰躯有病侵，如何医药不求寻。

轩前密叶自成幄，砌下黄花空散金。

闲看蜜蜂由蜜意，静观巢燕垒巢心。

非关天下知音少，自是尧夫不善琴。

邵雍

邵雍　又旋风吟二首

自是尧夫不善琴，非关天下少知音。

老年难做少年事，年少不知年老心。

将养精神便静坐，调停意思喜清吟。

如何医药不寻访，近日衰躯有病侵。

邵雍

