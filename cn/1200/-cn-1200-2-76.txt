第七十六必得卦〔阳阴相应艮山东北〕：三上四中收利之象

象曰：韩卢逐兔，飞鹰捕雉，无往不得，其获足视。

颜曰：三阳在上，阴居其中，内外相应，顺序之象也。走狗飞鹰，无往不获。此卦尤宜田猎，讨捕、求官、望事，皆吉利。

何曰：官事散，田蚕收，印信文书速至，军行大捷。又曰：志虽初大，终小失，亦无害也。

陈曰：阴阳皆盛，上下相应，故曰云云。

刘曰：韩卢逐兔，阳乘阴也，其获如此，大得禽也。

此课大宜捕贼、治产、求官也。

诗曰：一片荆山玉，须凭巧匠求。琢磨成大器，终得遇王侯。

