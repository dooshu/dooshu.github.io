王珪　依韵和元参政喜雨四首

页旱连春与俗忧，忽兴嘉雨遍群州。

郊禾薿薿青如积，宫瓦差差翟欲流。

良弼为霖辜宿望，神僧作雾应精求。

西成喜有登年修，況此新晴见黍秋。

王珪

王珪　依韵和元参政喜雨四首

瑶津祷雨见皇忧，谁约金仙下帝州。

楼阁绕云千地涌，鱼龙嘘水五天流。

于精自与三灵契，殊例终缘万宇求。

柄国老臣无异术，但将嘉应续阳秋。

王珪

王珪　依韵和元参政喜雨四首

紫殿宵祈感圣忧，玉毫曾降梵王州。

慈深三界云常聚，法遍诸天雨自流。

裝襫趁耕皆帝力，污邪满载为民求。

年年睿泽沾群物，愧未酬恩鬓已秋。

王珪

王珪　依韵和元参政喜雨四首

君心常与下民忧，嘉应为霖讵一州。

梦绕金人云气满，笑回玉女电光流。

已成沃野千箱望，岂事灵坛屡舞求。

边粟定储三百万，皋兰何必豫防秋。

王珪

