◇上言清河孝王尊号（安帝建光元年三月）

清河孝王至德淳懿，载育明圣，承天奉祚，为郊庙主。汉兴，高皇帝尊父为太上皇，宣帝号父皇考，序昭穆，置园邑。太宗之义，旧章不忘。宜上尊号曰孝德皇，皇妣左氏曰孝德后，孝德皇母宋贵人追谥曰敬隐后。（《后汉·清河孝王传》，「有司上言」。）

清河教王至德纯一，含弘光大，既受帝礻止，载生明圣，旧章法制，宜有尊号，不宜称王，宜曰孝德，皇妣曰孝德后，祖妣宗贵人曰敬德后。（《通典》七十二，「有司上言」，与《后汉》本传》异，今两存之。）

