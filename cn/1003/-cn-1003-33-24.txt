曾协　和韩子文五首

密云阁雨靳春晴，不放芒鞋取次行。

却坐蒲团政无赖，好诗端为破愁城。

曾协

曾协　和韩子文五首

雪痕尚使石泉润，山色不堪烟雨昏。

见说树头春意动，从头花柳看村村。

曾协

曾协　和韩子文五首

与君联辔听冬珑，下马荀陈列座中。

南北东西乡国异，笑谈天与一尊同。

曾协

曾协　和韩子文五首

谁人解遣醉时醒，始变鸣禽第一声。

似向幽人催蜡屐，水边沙际看春生。

曾协

曾协　和韩子文五首

寒浅定知春已至，意闲仍觉日初长。

已谙荣谢如空幻，一室萧然且坐忘。

曾协

