陈造　到房交代招饮四首

蹑尽巉岩气未苏，悔来坡下独长吁。

一观烟雾南山面，从昔名坡信厚诬。

陈造

陈造　到房交代招饮四首

簷外浮岚暖翠堆，道人亲眼为渠开。

餐钱官簿何须计，直为南山亦合来。

陈造

陈造　到房交代招饮四首

胜日山堂共一樽，未妨窈窕对嶙峋。

髻分翠影眉争绿，人与南山各可人。

陈造

陈造　到房交代招饮四首

妓围簷额润空青，岫幌云关夜不扃。

吏隐风流输我辈，可须逋客诧山灵。

陈造

