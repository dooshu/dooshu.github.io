【发湘州赠亲故别诗三首】

相送出江浔。泪下沾衣襟。何用叙离别。临歧赠好音。敬通才如此。君山学复深。明哲遂无赏。文花空见沈。古来非一日。无事更劳心。（○文苑英华二百八十六。《诗纪》八十一。）

云生晓霭霭。花落夜霏霏。问余何意别。答言倦游归。徒劳易水布。空负洛阳衣。怀金无人别。抱玉遂成非。安得久留滞。商山饶白薇。（○同上）

君留朱门里。我至广江□。城高望犹见。风多听不闻。流苹方绕绕。落叶向（《类聚》作尚。《诗纪》云。一作尚。）纷纷。无由得共赏。山川间白云。（○《类聚》二十九作赠别诗。文苑英华二百八十六。《诗纪》八十一。）

