张栻　腊月二十二日渡湘登道乡台夜归得五绝

三年不作山中客，才踏船舷眼便明。

曳杖直登千尺磴，尚欣脚力慰生平。

张栻

张栻　腊月二十二日渡湘登道乡台夜归得五绝

旧日书堂倚翠屏，只今栋宇尚高明。

门前恍若闻弦诵，虢虢绕墙流水声。

张栻

张栻　腊月二十二日渡湘登道乡台夜归得五绝

道旁老松高拂云，刳心取明彼何人。

说与往来须爱护，雪霜时节看长身。

张栻

张栻　腊月二十二日渡湘登道乡台夜归得五绝

人来人去空千古，花落花开任四时。

白鹤泉头茶味永，山僧元自大曾知。

张栻

张栻　腊月二十二日渡湘登道乡台夜归得五绝

湘江岁晚水清浅，橘州霜后犹青葱。

归舟着沙未渠进，且看渔火听痚钟。

张栻

