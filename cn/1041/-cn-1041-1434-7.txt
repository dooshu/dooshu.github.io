尹洙　皇雅十首　《皇治》三章

皇底其治，钦哉惟刑。

在疑而宥，罔察为明。

爱怒弗肆，孰为重轻。

毋一弗辜，惟典之平。

尹洙

尹洙　皇雅十首　《皇治》三章

前世理官，倚法以刻。

匪彼为仇，盖曰任职。

今之蔽狱，务正其辟。

鉴于前人，繄我仁德。

尹洙

尹洙　皇雅十首　《皇治》三章

皇德在仁，寖而成风。

公侯卿士，靡不率从。

麛卵萌生，咸保厥终。

不鄙不夭，乐哉融融。

尹洙

