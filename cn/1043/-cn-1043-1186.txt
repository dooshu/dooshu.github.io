王安石　详定试卷二首

帘垂咫尺断经过，把卷空闻笑语多。

论众势难专可否，法严人更谨谁何。

文章直使看无纇，勋业安能保不磨。

疑有高鸿在寥廓，未应回首顾张罗。

王安石

王安石　详定试卷二首

童子常夸作赋工，暮年羞悔有杨雄。

当时赐帛倡优等，今日论才将相中。

细甚客卿因笔墨，卑於尔雅注鱼虫。

汉家故事真当改，新咏知君胜弱翁。

王安石

