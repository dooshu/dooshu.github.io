○东郊迎气赋（以“青陆朝觌，阳和启蛰”为韵）

圣人克崇祀典，大启皇纲。布发生之新令，遵迎气之旧章。於以式绥景福，於以宏开化光。南至生春，送固Ё之元律；东郊展礼，迎煦妪於青阳。於时太史陈词，岁发其木。天子乃警仙跸，纛黄屋。苍龙矫首以虚徐，玉辂启行而肃穆。千官万骑，拱神位於中霄；太勾芒，扇和风於东陆。明德惟馨，苍精降灵。寒色尚留於坛单，淑气已生乎杳冥。少阳始来，随初日而其辉未赤；新春乍应，拂大旌而其色弥青。天统则彰，礼容斯觌。乐声动荡於木气，黄道丽彩於苍璧。气先四序，克配於木德震宫；光被八，不逃於金壶玉历。迎之伊何，神人以和。明命既颁於执事，遐迩必闻於赓歌。时也韶景熙熙，仁风习习。日月克符於躔次，草木遂生於原隰。施惠而谷雨垂恩，发号而春雷起蛰。其道孔昭，其律已调。礼展於斯，且殊夫礼月之夕；拜之於晓，有类乎拜日之朝。我後崇五帝之经教，酌三代之典礼。振六乐之锵锵，列千官之济济。八音已陈乎武，万既歆於坛陛。夫如是者，惟圣所符，惟天所启。故迎气之祀事，正皇王之大体者矣。

