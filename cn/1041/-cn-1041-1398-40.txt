晏殊　海棠

轻盈千结乱樱丛，占得年芳近碧栊。

逐处间匀高下萼，几番分破浅深红。

烟晴始觉香缨绽，日极犹疑蜡蕂融。

数夕朱栏未飘落，再三珍重石忧风。

晏殊

晏殊　海棠

杳霭何惊目，鲜妍欲荡魂。

向人无限思，当画不胜繁。

浩露晴方浥，游蜂暖更喧。

祇应春有意，留赠子山园。

晏殊

晏殊　海棠

昔闻游客话芳菲，濯锦江头几万枝。

纵使许昌诗笔健，可能终古绝妍辞。

晏殊

晏殊　海棠

濯锦江头树，移根药砌中。

只应春有意，偏与半妆红。

晏殊

