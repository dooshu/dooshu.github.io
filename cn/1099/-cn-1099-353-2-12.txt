○與紀功王又池書 【 會勦】

寇舟駐泊古雷今半月矣。欲登岸則畏陸兵。欲水戰則又不敢深入。俞李二將、整搠船兵、色色俱備、生的於初三日由月港親臨目嶼、舟次會同犒賞相機行事、但二將俱在東北一面。若仗天幸。一鼓擒賊可矣萬一小有遁脫。則西南一面。尚少截捕。業巳移咨帶川鏡湖二公。令之速催南頭烏尾等船。前來黃岡柘林等處。柘林是其巢穴先據此地使其不得反顧以為犄角。及行監軍道備呈貴院知會矣、但聞南頭之船數雖頗多。而兵夫器械。俱不堪戰。此則不但郭總戎及一二偏將不肯北來。即軍門恐亦未必肯督之來也。事于會勦兼厪明察、便間幸借重一督促之、

