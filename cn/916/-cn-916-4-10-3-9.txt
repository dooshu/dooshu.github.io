【文皇统百揆】

〖古上陵行。古今乐录曰：文皇统百揆。言文帝始统百揆。用人有序。以敷太平之化也。〗

文皇统百揆。继天理万方。武将（《宋书》误作皇。）镇四隅。（《宋书》作寓。）英佐盈朝堂。谋（宁书作侔。）言协秋兰。清风发其芳。洪泽所渐润。砾石为圭璋。大道侔（乐府作谋。《诗纪》同。）五帝。盛德逾三壬。咸光大。上参天与地。至（乐府作并。）化无内外。无内外。六合并康□。（韵补作艾。）并康□。遘兹嘉会。在昔羲与农。大晋德斯迈。镇征及诸州。为蕃卫。玄功济四海。洪烈流万世。（○《宋书》乐志。《晋书》乐志。《乐府诗集》十九。《诗纪》四十。又韵补四引晋乐章外、艾二韵。）

