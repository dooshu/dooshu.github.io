云南：

云南府安宁州北十里汤池。云南温泉非一，此为甲，色碧如玉可鉴。

临安府治温泉，每春莫郡人浴三日，谓祛时疫。又西北四十五里，及建水、石屏、阿迷三州，通海、河西、嶍峨、蒙自四县，俱有之。

鹤庆府城东南温泉，每岁三月浴之，愈疮。

丽江军民府通安州阿失村有温泉。

广西府弥勒州西十里，阿欲部山下温泉。

蒙化府城南甸尾山下温泉，相传蒙纳奴逻母病，浴之愈。

沅江军民府城西北十五里温玉泉，石间迸出如汤。

北胜州温泉二：曰州城枯木村，曰州南沙田村。

马龙多郎甸长官司北五十里，彻崇山温泉，其热如汤。

寻甸军民府南五十里温泉，俗呼热水塘。

金齿军民指挥使司城东二十里，哀牢山下有石状如鼻，二泉出焉，一温一凉，曰玉泉。又城西二十里，虎障山下温泉。

陇州宣抚司，汤泉从石罅出为河，热甚。



