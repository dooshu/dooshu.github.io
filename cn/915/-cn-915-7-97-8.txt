◇郊兆议

郊祀之位，远古蔑闻，礼记燔柴於太坛，祭天也，兆於南郊，就阳位也。汉初甘泉河东，坦易位，终亦徙於长安南北。光武绍祚，定二郊洛阳南北，晋氏过江悉在北，及郊兆之议，纷然不一。又南出道狭，未议开阐，遂於东南已地，创立丘坛。皇宋受命，因而弗改。且居民之中，非邑外之谓。今圣图重造，旧章毕新，南驿开途，阳路修远，谓宜移郊正午，以定天位。（《宋书·礼志》一，《通典》四十二，大明三年九月。）

