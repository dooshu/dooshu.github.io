○新宫铭

良常西麓，源泽东泄。新宫宏宏，崇轩献々。雕珉盘础，镂檀竦。碧瓦鳞差，瑶阶肪截。阁凝瑞雾，楼横祥霓。驺虞巡徼，昌明捧。珠树规连，玉泉矩泄。灵飙遐集，圣日俯晰。太上游储，无极便阙。百神守护，诸真班列。仙翁鹄立，道师冰洁。玉成浆馔，琼为糜屑。桂不动，兰幄互设。妙乐竞奏，流铃间发。天籁虚徐，风箫冷彻。凤歌谐律，鹤舞会节。三变元，九成绛雪。易迁徒语，童初讵说。为毁乾坤，自有日月。清宁二百三十一年四月十二日建。







