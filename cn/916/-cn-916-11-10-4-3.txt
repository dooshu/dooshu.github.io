【游钟山之开善定林息心宴坐引笔赋诗】

杖策步前岭。褰裳出外扉。轻萝转蒙密。幽迳复纡威。树高枝影细。山尽（续高僧传作昼。）鸟声稀。石苔时滑屣。虫网乍粘（续高僧传云。明本作沾。）衣。涧傍紫芝晔。岩上白云霏。松子排烟去。堂（续高僧传作常。注云。元、明本作堂。）生寂不归。穷谷无还往。攀桂独依依。（○续高僧传本传。《诗纪》百七。）

