望江南

多少恨，咋夜梦魂中。还似旧时游上苑，车如流水马如龙。花月正春风。

此首忆旧词，一片神行，如骏马驰坂，无处可停。所谓“恨”，恨在昨夜一梦也。昨夜所梦者何？“还似”二字领起，直贯以下十七字，实写梦中旧时游乐盛况。正面不着一笔，但以旧乐反衬，则今之愁极恨深，自不待言。此类小词，纯任性灵，无迹可寻，后人亦不能规摹其万一。

