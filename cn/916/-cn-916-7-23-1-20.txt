【奉使北徐州参丞御诗】

炎农称卷领。唐勋载允恭。犹将表世盛。尚且号民（文苑云。集作人。）从。未如今圣主。比德迈前踪。格天垂礼乐。寰海置提封。□榆谅昔社。朱方有旧墉。故乡深帝念。巡狩及时雍。禁园（文苑作围。）周百里。离宫即九重。浮桥还泻（文苑作写。）渭。抗（文苑作杭。）殿本疏龙。过沛追乡饮。归宛盛礼容。千金登禹膳。万寿献尧钟。依然对白水。眷言怀赤松。回天随辇道。驻日逐戈锋。路远大风积。山长佳气浓。年光正婉娩。春树转丰茸。竹叶含初箨。（文苑云。集作笋。）□枝发早□。（文苑误作筇。）瑞木翻无鸟。祥花更少蜂。咸英起云凤。率舞间笙镛。海鸥时出没。（文苑云。集作泛漾。）江□覃乍□佥喁。（文苑误作吟。）云边开巩树。雾里识□峰。小人滥趋走。虚薄愧无庸。皇恩不可报。河清徒易逢。（○文苑英华二百九十六。《诗纪》八十。○逯按。《说文》系传引江□覃乍□佥喁一句。）

