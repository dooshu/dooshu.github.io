左侯判债主霸屋

祁门县全汝亨，

「状告为磊债霸屋事：债 常律，利有定额。贫借主豪伊凤本银十两，年历二周，还成对合。岂恶为富不仁，利上算利，勒写房屋准析。业吞虎口，安身无资。飞鸟尚尔有巢，人生岂可露宿？乞台作主，不遭惨骗。上告。」

伊风亦诉曰：

「状诉为恳恩杜骗事：七年，恶全汝亨，借银十两，延今不还。前月理取，自将破屋二间，写契捺债。岂应捏诬霸屋，耸告法台。切思取银得屋，寻李弃桃，骗债告人，画蛇添足。乞台详审劈冤。上诉。」

左候审云：

「全汝亨原借伊凤银十两，历年二周，已还对合。为凤者又岂应磊利叠算而准拆房屋也。夫晏子不毁雀薮，大宋尚作蚁桥。凤以倩负而逐人露宿，其视二君子大径庭矣。其银既偿，理勿再追。其屋尚存，给还原主。」

