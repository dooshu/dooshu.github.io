曹彦约　仁季再赋亦再赋二首

昔年远访郁孤台，止渴曾询庾岭梅。

虽后只从忙里过，到今多见旅中关。

是非汩没身添老，寒暑侵陵首屡回。

却忆故园松竹外，朔风吹雪亚枝来。

曹彦约

曹彦约　仁季再赋亦再赋二首

何物清高称月台，雪天佳客照江梅。

谢家玉树庭前发，后土琼花岁里开。

朝日何郎吟未彻，晚风姑射宴方回。

横抛珠玉人间世，只恐花神驾鹤来。

曹彦约

