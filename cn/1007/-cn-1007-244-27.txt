张元干　次韵奉送李季言四首

向来敌帅窥吴越，稳泛楼船舍骑兵。

开陃所无颠倒事，可能今日独横行。

张元干

张元干　次韵奉送李季言四首

藩镇各传新号令，山河那复旧提封。

归时剩语骑鲸老，坚卧无如涧底松。

张元干

张元干　次韵奉送李季言四首

几年脱迹冠冕窟，一味偷生兵火中。

不见君家好兄弟，何人怜我最奇穷。

张元干

张元干　次韵奉送李季言四首

我辈避谗过避贼，此行能饱即须归。

山川久有真消息，世上从渠闲是非。

张元干

