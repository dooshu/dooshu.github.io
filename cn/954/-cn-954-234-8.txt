陈襄　慈圣光献太皇后挽词二首

天开华德嗣音徽，尝拥其人御殿闱。

万国母仪刊积载，两朝圣嗣日光辉。

羞笾忍弃参差荇，宝匣空馀浣濯衣。

从此昭陵原上路，又添遗老泣皇妃。

陈襄

陈襄　慈圣光献太皇后挽词二首

庆寿蟠桃晓雾昏，忽闻笳鼓咽都门。

宫闱有范遗文母，社稷无忧付圣孙。

四海心丧同祖妣，一封手诏易陵园。

君王孝感凌穹昊，未尽东朝欲报恩。

陈襄

