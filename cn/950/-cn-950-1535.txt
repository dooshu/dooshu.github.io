杨万里　食鸡头子二首

江妃有诀煮真珠，菰饭牛酥软不如。

手擘鸡腮金五色，盘倾骊领琲千余。

夜光明月供朝嚼，水府龙宫恐夕虚。

好与蓝田餐玉法，编归碎谷赤松书。

杨万里

杨万里　食鸡头子二首

三危瑞露冻成珠，九转丹砂链久如。

鼻观温芳炊桂歇，齿根熟软剥胎余。

半瓯鹰爪中秋近，一炷龙涎丈室虚。

却忆吾庐野塘味，满山柿叶正堪书。

杨万里

