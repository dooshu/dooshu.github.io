◇立晋安王纲为皇太子诏（三年五月丙申，《武帝纪》作七月乙亥。）

非至公无以主天下，非博爱无以临四海，所以尧禅舜让，惟德是与，文王舍伯邑考而立武王，格于上下，光被四表。今岱宗牢落，天步艰难，淳风犹郁，黎民未，自非克明克哲，允武允文，岂能荷神器之重，嗣龙图之尊。晋安王纲，文义生脂孝敬自然，威惠外宣，德行内敏，群后归美，率土宅心，可立纲为皇太子，庶百年胜残，方流馀庆，毕世後仁，永固洪业。（《梁书·简文帝纪》，《艺文类聚》十六《初学记》十多末四句。）

