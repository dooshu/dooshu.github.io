清河异人：

万历七年十二月，有异人经清河县之唐家口坐而化。讹传为我佛涅盘，远近喧动，男女焚香者数千人，大为地方忧。时令向日红入朝，明年三月远任。时众已漆其尸而神之，立庙。日红阳为祭文，默约植一枯竹曰：「尸诚神，三日生吾竹，仍为庙，否则不庙也。」越三日，竹尚枯，乃毁而瘗之，讹言顿息。然人竟不解其故，或曰病也。(《清河县志》)



