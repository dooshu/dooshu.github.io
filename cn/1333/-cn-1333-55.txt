驴辩


主人畜二驴，一则跨以出行，一则留家使牵磨。一日，主人跨驴自远道归，出行之驴谓牵磨之驴曰：“吾已行数十里归矣，若日伏处一室，得毋闷损乎？”牵磨之驴曰：“吾亦行数十里矣，何独于汝为然？”出行之驴曰：“子欺我哉！恶有伏处一室，而能行数十里者？”牵磨之驴曰：“吾日绕磨以行，虽不出大门一步，然积计步数，岂非亦数十里耶？”出行之驴曰：“是持强辩耳，何足以与我较？”牵磨之驴怒曰：“然而秀才们看得两卷书，何以便要说‘秀才不出门，能知天下事’？”





