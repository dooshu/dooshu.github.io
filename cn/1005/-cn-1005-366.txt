张閏　秋风

策策惊飚战素秋，梦回衾幔亦飕飗。

不传鸿雁秦关信，可柰蘯蘅楚客愁。

作赋未须悲落木，挂帆方喜助归舟。

保须更借抟扶便，自是层霄九万游。

张閏

张閏　秋风

秋风本自佳，岂直令人悲。

连宵天上送好月，我病偶失登楼时。

长安城中少人咏，风月似厌空相随。

凌晨吹云满虚际，却向山头移雨至。

老夫识破不生愁，黄叶阶前从委地。

人生三万六千日，何苦区区论得失。

定将印绶弃掷归南湖，秋风与我还相娱。

张閏

