◇赦诏（十年九月己丑）

今兹远近雨泽调适，其获已及，冀必万箱，宜使百姓，因斯安乐。凡天下罪无轻重，已发觉未发觉，讨捕未擒者，皆赦宥之。侵割耗散官物，无问多少，亦悉原除。田者荒废，水旱不作，无常时文例，应追税者，并作田不登公格者，并停，各备台州以文最逋殿，罪悉从原。其有因饥逐食，离乡去土，悉听复业，蠲课五年。（《梁书·武帝纪》下）

