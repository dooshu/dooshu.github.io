杨万里　壬戌人日南溪暮景三首

坐看青天起白云，化成龙子鈒银鳞。

霎时塞得青天满，只见龙鳞不见身。

杨万里

杨万里　壬戌人日南溪暮景三首

春暖溪暄出小鱼，沉浮上下巧相娱。

一跳一浪钱来大，开作瑶环忽丈余。

杨万里

杨万里　壬戌人日南溪暮景三首

翡翠惊飞不作行，沙鸥乱下自成双。

一天霞绮沉波底，便是西川濯锦江。

杨万里

