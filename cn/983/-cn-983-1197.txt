宋祁　章靖冯公哀词

华殿推名学，南宫重亚卿。

心无二何佞，身有两龚清。

归沐宾綦鲜，幽通笔思精。

邦人为公恨，不见相承平。

宋祁

宋祁　章靖冯公哀词

读易三编断，当朝万事知。

由来不语怪，何意遂无儿。

酒德欢长绝，书林藁尚遗。

异时逢玉尺，方为阮咸悲。

宋祁

宋祁　章靖冯公哀词

睆箦绵疴革，中楹奠梦还。

蕝仪犹在野，书副即藏山。

友酹生刍洁，君恩刻印颁。

一朝交臂失，宁复易睎颜。

宋祁

宋祁　章靖冯公哀词

风旌引素辕，歌絜远犹喧。

此路成千古，何人叹九原。

未亡钟淑俪，不朽寄空言。

兄子今为后，春秋无馁魂。

宋祁

