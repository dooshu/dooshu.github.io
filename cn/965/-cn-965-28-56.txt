何梦桂　和王德甫见寿二律

百年閒梦寄山窝，世态人情任唯阿。

竹里贞心经岁老，梅开白眼看人多。

身从野叟分樵牧，莫遣山灵扫桂萝。

黄阁朱崖身外事，一蓑牛背夕阳歌。

何梦桂

何梦桂　和王德甫见寿二律

灶堕丹飞昔未仙，重来人世了前缘。

自怜白发随孤影，空抚青萍忆少年。

黄菊秋余花尚耐，玄梨霜后果初圆。

问君何以为翁寿，但育黄庭内外篇。

何梦桂

