赠夏季平殿撰同龢　二首







赠夏季[93]平殿撰同龢　二首


周南留滞得归迟，三策天人圣主知。四海喜闻新政日，六街争看状元时。

小臣下土纵横涕，世事长安反覆棋。回首觚棱俱远梦，天涯相对怅秋期。

海天龙雨走惊雷，黯黯蛮云瘴不开。万里梦回国，千金装问赵佗台。

本无温饱平生志，待济艰难旷代才。约吊文山酹尊酒，世忠亭畔看潮来。





