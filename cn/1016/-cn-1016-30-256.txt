杨公远　重阳已过半月菊花方开二首

过了重阳半月余，菊花方见放东篱。

香清不减登山日，色好偏过泛酒进。

餐落英真成浪语，存荒径岂是虚辞。

生来宁耐风霜挫，晚节腾芳满世知。

杨公远

杨公远　重阳已过半月菊花方开二首

西风转北又旬余，才见黄花粲短篱。

底事不开重九日，何心却趁小春时。

芳传栗里陶潜迳，香入离骚屈子辞。

不肯趋时真隐逸，岂教尘世俗人知。

杨公远

