第二十八则 多行不义必自毙

同恶相党。

解读 为非作歹的人会结党营私。

张注“商纣之臣亿万，盗跖之徒九千是也。”

王氏曰“谗言在位，不行善政，昏乱国家。谄佞居官，恣意为恶，丧亡天下。如汉献帝昏懦，十常侍弄权，闭塞上下，以奸邪为心腹，用凶恶为朋党。不用贤臣，谋害良相；朝廷失政，诸侯有不伏之心；天下凶荒，英雄起侵夺之志。曹操奸雄，董卓谋乱，不能禁治，后有败亡之祸。此是同恶为党，昏乱家国，不行仁政，丧亡天下。”

