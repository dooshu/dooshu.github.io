【夕牲歌】

〖天地郊、明堂同。〗

皇矣有晋。时迈其德。受终於天。光济万国。万国既光。神定厥祥。虔于郊祀。只事上皇。只事上皇。百福（《宋书》作禄。）是臻。巍巍祖考。克配彼天。嘉牲匪歆。德馨惟飨。受天之祚。（《晋书》作佑。乐府、广《文选》、《诗纪》同。）神（《诗纪》作佑。）化四方。（《宋书》作神和四畅。○《宋书》乐志。《晋书》乐志。《乐府诗集》一。广《文选》十一。《诗纪》三十九。）

