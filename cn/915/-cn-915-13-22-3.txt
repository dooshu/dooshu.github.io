◇奏武帝勿废悬八

天子悬八，肇自先民，百王共轨，万世不易。下逮周武，甫修七始之音；详诸经义，又无废八之典。且黄钟为君，天子正位，今欲废之，未见其可。臣案《周礼》，奏黄钟，歌大吕，此则先圣之弘范，不易之明证，愿勿轻变古典，趣改乐章。（《北史·长孙绍远传》，又见《周书》，无「臣案」以下。）

与乐部齐树书（《周书》作齐树之）

伏闻朝廷前议，而欲废八悬七。然则天子悬八，有自来矣。古先圣殊涂一致，逮周武克殷，逆取顺守，专用干戈，事乖揖让，反求经义，是用七音，盖非万代不易之典。其悬八笋ね，不得毁之。宜待吾疾瘳，当别奏闻。（《北史·长孙绍远传》）

