【白马篇】

白刀紫金鞍。停镳过上兰。寄言狭斜子。讵知陇道难。赤坂途三折。龙堆路九盘。（《类聚》作蟠。）冰（《类聚》误作水。）生肌里冷。风起骨中寒。功名志所急。日暮不遑餐。长驱（文苑作驰。注云。一作驱。）入右地。轻举出楼兰。直去已垂涕。宁可望长安。匪期定远封。无羡轻车官。唯见恩义重。岂觉衣裳单。本持躯命答。（《类聚》作苦。）幸遇身名完。（○文苑英华二百九。《乐府诗集》六十三。广《文选》十四。《诗纪》七十二。又《类聚》四十二引兰、蟠、寒、单、完五韵。）

