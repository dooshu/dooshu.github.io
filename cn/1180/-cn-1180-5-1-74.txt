受无逸图


宋史纪：龙图阁学士孙奭，尝画《书•无逸》为图以进。上命施于讲读阁。及作“迩英”、“延义”二阁成，又命蔡襄写《无逸》篇于屏。

宋史上记：仁宗时，有龙图阁学士孙奭，日侍讲读。每至前代治乱，必反复规讽。尝取《书经•无逸》篇中所载古帝王勤政恤民的事迹，画作一图，叫做《无逸图》，进上仁宗，欲其知所法也。仁宗喜之，命挂在讲读阁里，日日观览。其后，新造迩英、延义二阁成，又命馆阁校勘蔡襄，把《无逸》一篇写在二阁之屏上，使随处皆得观览。

夫《无逸》一书，乃周公告成王的话，大意欲成王知稼穑、勤政事，兢兢业业，不敢自安。能如此，则福祚绵长；不如此，则寿命短促。因举商中宗、高宗、祖甲、周太王 、王季、文王以为法，商纣以为戒。其言深切恳至，实万世人言之龟鉴也。仁宗既受孙奭之图，又命蔡襄书之，盖必有味其言矣。则其观后苑之麦、忍中夜之饥，孰非自此书中得来？所以明君以务学为急。





