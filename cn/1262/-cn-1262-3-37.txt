毛中丞里居：

阳信毛海隅先生(思义)，以南京督储都御史致仕。吕泾野先生(柟)问公：「归邑居乎？」曰：「然，茆屋数间对县学。」吕曰：「久宦何尚茆屋？」曰：「自官主事来，俸余一二十金。历三十年，婚子四，嫁女二，又亲丧久外，未治室也。」吕曰：「公归亦何乐？」曰：「予师张先生尚健，友人董某、姻家王某并尚在，与割鸡漉酒以熙余生耳。」(《泾野集》)



