○贾饣束等中书舍人制

敕：参掌宥密，斧藻训诰，侍立於文陛之下，挥翰於禁署之中，非第一流，不在其位。朝散大夫守太常少卿知制诰上柱国贾饣束，器范温雅，词藻宏丽。朝散大夫守尚书职方郎中知制诰上柱国清河县开国男食邑五百户崔咸，学探奥旨，文有正声。而皆公论所归，清规擅称，比美玉而光彩外溢，服华组而焕耀扬辉。（阙）苟大章之才（阙）识王浚冲之质则损乎文。伫尔酌中，明吾试可，无使相如视草，专美於前时敢。其懋承之。饣束可守中书舍人，散官、勋如故；咸可守中书舍人，散官、勋如故。

