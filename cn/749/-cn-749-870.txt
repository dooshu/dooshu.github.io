赵氵晉


氵晉字元晋，号冰壶，潭州（今湖南长沙）人，赵葵子。咸淳中，沿江制置使、知建康府。宋季三朝政要云：广王登极于福州，改元景炎，以赵氵晉为江西制置使，进兵邵武。山房随笔云：赵静斋淮被执，死于瓜洲。其兄冰壶氵晉自京口迁金陵，北兵至，弃家而遁，南徙不返，死葬海旁山上。

临江仙

西湖春泛

堤曲朱墙近远，山明碧瓦高低。好风二十四花期。骄骢穿柳去，文艗挟春飞。

箫鼓晴雷殷殷，笑歌香雾霏霏，闲情不受酒禁持。断肠无立处，斜日欲归时。

吴山青

水仙

金璞明。玉璞明。小小杯柈翠袖擎。满将春色盛。

仙珮鸣。玉珮鸣。雪月花中过洞庭。此时人独清。







