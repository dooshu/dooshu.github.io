叶景山


景山感皇恩后，为水调歌头“昭代数人物”一词。后者乃北宋时作品，有可能为景山作，姑系景山于此。

感皇恩

寿越总管

十月小春时，蓂舒六翠。天佑皇家诞贤裔。熊罴协梦，疑是麒麟分瑞。世间无限事，都如意。

粉阵香围，香娇玉媚。春酒争持泛琼蚁，笙歌缭绕，同祝我公千岁月。他年陪绿野，拚酣醉。

临江仙

清晓于门开寿宴，绮罗香袅芳丛。红娇绿软媚光风。绣屏金悲翠，锦帐玉芙蓉。

珠履争驰千岁酒，葡萄满泛金钟。人生福寿古难逢。好将家庆事，写入画图中。

又

杨柳池塘桃李径，华堂寿归初开。香团翠幕舞风回。东山携妓女，北海罄樽罍。

玉笋轻敲红象板，金荷潋潋传杯。笙歌缭绕宴春台。华阳闲日日月，绿野醉蓬莱。

感皇恩

春水满池塘，春风吹柳。春草茸茸媚晴昼。春烟骀荡，春色着人如旧。春光无限好，花时个、候。

春院宴开，春屏环绣。春酒争持介眉寿。春衫春暖，春回遏云声透。春年常不老，松筠茂。







