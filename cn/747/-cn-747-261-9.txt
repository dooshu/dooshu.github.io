○贺感梦圣祖表

臣邕言：伏奉今月日制书，至德感神，通梦圣祖，告以莫大之福，示以无疆之期。上贺国欢，下敷人愿，以以跃，且舞且歌，臣某中贺。臣闻百川所归者，谓之大海；万有所仰者，谓之圣人。今四海获安，圣人致寿，臣子之愿允塞，乾坤之应克谐：粤自书籍以来，感庆之深，福之盛，未有如斯者也。伏惟陛下道用御天，德心子物，事无事以集休，明至明以元悟，人天接，福贶爰臻，故得真仙见灵，异相昭应，言皆合天，心证非外。将恢宏圣虑，照自宸衷，启之大年，授以元。麻姑观海，历岁弥长；王母记桃，与时无准。则幽明所载，宗庙所锺，兆庶子孙，百灵齐集，知亿年之永托，沐万代之延休。草树自荣，鱼鳖咸若，五风异色，四气同和，鼓天地之大炉，铸邦家之鸿业。八极犹小，不足受其祯符；万物每轻，不足答其成造。况衄狱宥死，符以再生；宠贤达人，宴以旬日。耆艾衢陌，工贾旗亭，高兴太平之时，欢言上古之化，抚家族以自慰，诣州邑以相夸。官不骄人，人不畏吏，识天之覆，熙然如春；惟圣之慈，陶然如醉。无任跃庆喜之极，谨附表陈贺以闻，臣邕诚欢诚喜顿首顿首。

