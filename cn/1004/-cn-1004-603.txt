张耒　柯山杂诗四首

幽人睡足戴纶巾，策杖开门卯酒醺。

黄叶满山乌鹊嗓，江城秋日少行人。

张耒

张耒　柯山杂诗四首

萧萧茅屋土山前，翁媪关门去获田。

朝日满檐鸡犬静，荻篱深处有炊烟。

张耒

张耒　柯山杂诗四首

断涧横桥卧古槎，晚鸡鸣处有人家。

山头月出疏钟断，江上风高落雁斜。

张耒

张耒　柯山杂诗四首

九月江城霜气清，旅人寒事略经营。

隔窗便是山前树，永夜叶声如雨声。

张耒

