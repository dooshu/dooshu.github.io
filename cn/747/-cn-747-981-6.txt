○对祭天判

〈立冬日，南郊祀昊天上帝。所司不歌《由庚》。长夺其俸禄。诉云：“有其义而亡其辞。”〉

立冬而郊，先王之大礼；备物以祭，国家之旧章。祝史正词，孚圣德於上帝；牲肥盾，降景福於明神。牺象既陈，匏竹攸设，所司莅职，宁阙《礼经》。三献式陈，且不乖於祭法；九成既奏，何必在於《由庚》？苟辞亡而乐在，（阙）遽兹夺俸，无乃非辜。彼有辞焉，舍之可也。

