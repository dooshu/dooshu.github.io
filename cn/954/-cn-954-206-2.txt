陈棠　建炎丞相成国吕忠穆公退老堂

黄阖雍容静塞尘，凌烟功就便抽身。

三年暂别长安日，五亩来追独乐春。

愧鼎政须还国老，溪山聊且慰骚人。

似闻天语传中使，行告廷臣设九宾。

陈棠

陈棠　建炎丞相成国吕忠穆公退老堂

解组归来万事休，买茅初葺一堂幽。

绿筠晓月摇苍佩，红树春风散采斿。

鸥鹭心情虽退志，麒麟图画尚追求。

行看驰馹趋丹陛，趁取閒时秉烛游。

陈棠

