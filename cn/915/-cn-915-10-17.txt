◎江德藻

德藻，字德藻，一云名德操，济阳考城人。梁光禄大夫革子。中大通中，为南中郎武陵王行参军、大司马南平王东ト祭酒。大同初，为安西湘东王外兵参军，除尚书比部郎，後为庐陵王记室参军，除廷尉正，出为南兖州治中。承圣末，为司空府谘议，转中书侍郎，迁云麾临海王长史。陈台建，拜尚书吏部侍郎。及受禅，授秘书监、兼尚左丞、中书舍人。文帝时，拜太子中庶子，领步兵校尉，迁御史中丞，坐事免，寻拜振远将军、通直散骑常侍，出补新喻令，天嘉六年卒，赠散骑常侍，有《聘北道里记》三卷，集十五卷。

