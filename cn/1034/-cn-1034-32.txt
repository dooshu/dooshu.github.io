孔武仲　城上亭二首

更无人迹逐攀跻，庐岳乌藤手自携。

沧海谁论六月息，茂林今得一枝栖。

幽芳满径春难老，翠樾连云日易西。

况有北郊宜旷望，公余聊此发醯鸡。

孔武仲

孔武仲　城上亭二首

湘潭之洒今稍薄，粉白水清亦不恶。

百钱换得一斗归，复此悠然纵杯酌。

醉中衡华皆秋毫，肯复刺眼事锥刀。

层林密叶风力豪，钧天震音春台高。

孔武仲

