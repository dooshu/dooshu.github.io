卷893_35【小重山】  和凝

春入神京万木芳，禁林莺语滑、蝶飞狂。

晓花擎露妨啼妆，红日永、风和百花香。

烟锁柳丝长，御沟澄碧水、转池塘。时时微雨洗风光，

天衢远、到处引笙篁。

正是神京烂熳时，群仙初折得、郄诜枝。

乌犀白纻最相宜，精神出、御陌袖鞭垂柳色展愁眉，管弦分响亮、探花期。光阴占断曲江池，

新榜上、名姓彻丹墀。

