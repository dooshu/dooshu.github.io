皇会


癸卯六月二十六日，津沪两地土商举行万寿庆祝会，颇极一时之盛。盖自西狩回銮，此日为第一次恭遇万寿，故特举行之，亦庚子恫心之纪念也。事为张之洞所闻，亦于湖北举行。迄今年年为之，而名其会曰“皇会”。或测之曰：“张素衔保皇会，欲除之而势力有所不及，故默为咒诅之计，割去保皇会之‘保’字，聊当杀保皇会也，然而可怜矣！”





