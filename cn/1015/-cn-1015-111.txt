杨亿　奉和御製重陽五七言诗

宸居瑞霭重，阊阖正来风。

憀慄惊秋气，丰穰美岁功。

晓烟离菊嫩，宵露畹兰红，

重九登高会，欢娱处处同。

杨亿

杨亿　奉和御製重陽五七言诗

民在华胥正乐康，高秋实雁指衡陽。

蒹葭渐见凝清露，鶗鴂先惊歇众芳。

节值登高真胜会，年逢大有是殊祥。

宸心悦豫流新唱，星汉垂文示八方。

杨亿

