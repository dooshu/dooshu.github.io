◇书品论六（中之下）

（罗晖叔景赵袭元嗣刘与张昭陆机士衡朱诞王导茂弘庾亮元规王洽郗超敬舆张翼宋文帝刘义隆康昕徐希秀谢玄晖刘绘陶隐居弘景王崇素）

叔景元嗣，并称西州，刘舆之笔札，张昭之无懈。陆机以弘才掩迹，朱诞以偏艺流声，王导则列圣推能，庾亮则群公挹巧。王洽以并通诸法，郗超以晚年取誉。张翼善效宋帝，康昕希秀孤生，谢刘绘，文宗书范，近来少前。陶隐居仙才翰彩，拔于山谷；王崇素绘口靡伦，书笔传于里闾。此十八人，允为中之下。

