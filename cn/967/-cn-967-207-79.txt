李石　九日同胡子远携三子以重阳能插菊花无分韵

去年万里客，仰看秋云孤。

今年返南亩，颇复怀西湖。

今日果何日，淑气天四隅。

凭高送无目，风景未觉殊。

试问先生菊，何如朝士萸。

莫作去来想，渺渺同一区。

久客负雘里，置酒烦招呼。

起登舍畔山，山色定有无。

澹烟与晴日，醉眼相模糊。

我老腰脚顽，健倒须儿扶。

李石

