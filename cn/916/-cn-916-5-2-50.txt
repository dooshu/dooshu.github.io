【石门新营所住四面高山回溪】

〖六臣本《文选》注云。五臣作□奚。〗石濑茂林修竹〖李善本《文选》作修竹茂林。〗诗跻险筑幽居。披（六臣本《文选》作被。）云卧石门。苔滑谁能步。葛弱岂可扪。袅袅秋风过。萋萋春草繁。美人游不还。佳期何由敦。芳尘凝瑶席。清醑满金樽。洞庭空波澜。桂枝徒攀翻。结念属霄汉。孤景莫与谖。俯濯石下潭。（三谢诗作濞。六臣本《文选》注云。五臣作濞。）俯看条上猿。早闻夕飚急。晚见朝日暾。崖倾光光难留。林深响易奔。感往虑有复。理来情无存。庶持（六臣本《文选》作特。注云。五臣作持。）乘日车。（三谢诗作用。六臣本《文选》同。）得以慰营魂。匪为众人说。冀与智者论。（○《文选》三十。三谢诗。《诗纪》四十八。）

