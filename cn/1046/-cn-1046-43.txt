王炎　春日书怀二首

杜门值春初，出门已春莫。

子规日夜啼，为我诉春去。

萋然草弥望，绿暗豨皋路。

百尺游丝高，摇摇引心绪。

归来坐窗底，有句不能吐。

唤取黄来，且尝黑甜味。

王炎

王炎　春日书怀二首

余月雨新歇，风日亦已和。

佳木颇秀整，好鸟仍啸歌。

今我苦不乐，如此春意保。

喧寂有异境，穷达元同科。

此道贵坚壁，外物将倒戈。

有慨怀古人，执柯能伐柯。

王炎

