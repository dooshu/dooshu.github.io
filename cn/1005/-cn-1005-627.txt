张閏　玉照东西两轩有红梅及千叶缃梅未经题咏倒用前韵各赋五首

昔游堂到海中光，我与诸公各醉狂。

同向尘中三十载，朱颜应笑鬓丝长。

张閏

张閏　玉照东西两轩有红梅及千叶缃梅未经题咏倒用前韵各赋五首

虽嫌绿叶与青枝，入格依前自欠诗。

几向斜阳溪畔见，犹将桃杏误猜疑。

张閏

张閏　玉照东西两轩有红梅及千叶缃梅未经题咏倒用前韵各赋五首

一粒丹砂换骨来，移根闻自浙东栽。

市门古矣留遗迹，问讯仙翁定姓梅。

张閏

张閏　玉照东西两轩有红梅及千叶缃梅未经题咏倒用前韵各赋五首

海棠曾把比朝眠，妃子妆慵玉镜前。

若似此花颜色好，定教天宝画师传。

张閏

张閏　玉照东西两轩有红梅及千叶缃梅未经题咏倒用前韵各赋五首

方诸台耸日边云，望拜青童上相君。

侍女百千皆绛服，恰如檐外树纷纷。

张閏

