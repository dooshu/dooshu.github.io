魏了翁　次韵李彭州访山居三绝

只嫌湫隘近城居，无着名山万卷书。

不道八荒皆我宇，独於此处认吾庐。

魏了翁

魏了翁　次韵李彭州访山居三绝

古剡溪头寄短椽，山阴胜韵更谁传。

似闻昨夜高轩过，人怪儒衣住檐肩。

魏了翁

魏了翁　次韵李彭州访山居三绝

不须更草北山文，归去开关扫白云。

兴未尽时仍重访，我非辟世可同群。

魏了翁

