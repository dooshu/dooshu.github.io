徐铉　奉和御制棋二首

制法精微自帝尧，势如天阵布遧遭。

沉思迥觉忘千虑，妙诀终须附六韬。

急动未分香印匝，一枰初满月华高。

御词仍许群臣和，愁杀山中玉兔毫。

徐铉

徐铉　奉和御制棋二首

常嫌群艺用心粗，不及棋枰出万途。

妙似孙吴论上策，深如夔益赞訏谟。

静陈玉槛连琴榻，密映珠帘对酒壶。

圣智纵横归掌握，一先终不费多图。

徐铉

