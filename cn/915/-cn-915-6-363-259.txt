○书



所欲足下家弊耳，仓卒无禄，故推迁不得不相用，事已御出，宁复吾所得，回复足下，且当就之。公还当思更律启申师情也。刘穆之白。（《淳化阁帖》三）

朱超石

超石，沛郡沛人，右将军龄石弟，初为桓谦卫军参军，又为何无忌辅国右军参军，迁刘裕车骑参军尚书都官郎，复补中兵参军、宁朔将军、沛郡太守，後为河东太守，除中书侍郎，封兴平县侯，义熙十四年，与龄石俱为赫连勃勃所擒，见杀。



