梅


轻盈照溪 (1) 水，掩敛下瑶台 (2) 。妒雪聊相比，欺春不逐来。偶同佳客见 (3) ，似为冻醪开 (4) 。若在秦楼畔，堪为弄玉媒 (5) 。

(1) 一作“野”。

(2) 屈原《离骚》：“望瑶台之偃蹇兮，见有娀之佚女。”

(3) 何逊诗：“日暮留嘉客，相看爱此时。”

(4) 《酒经》：“抱甕冬醪。”

(5) 《列仙传》：“箫史者，秦穆公时人，善吹箫作鸾凤之响。穆公女弄玉妻焉，日与楼上吹箫作凤鸣，凤来止其屋，为作凤台。”





