岳珂　荷花盛开以病旬余不至亭上偶成二唐律

病襟傭策杖，天镜恰开奁。

青盖迷前浦，红妆间曲檐。

藻窥知鹭上，萍破识鱼潜。

会看吴公阵，宫蛙奏晓严。

岳珂

岳珂　荷花盛开以病旬余不至亭上偶成二唐律

好在中孚泽，犹横未济舟。

掷金随柳舞，跳玉趁莲讴。

埽榻方思士，钩帘也觅侯。

病夫均一笑，此意本无求。

岳珂

