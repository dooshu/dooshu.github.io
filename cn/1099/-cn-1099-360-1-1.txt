○清理寧夏屯鹽疏 【 寧夏屯鹽】

照得該鎮據山河之險。而疆塲寧謐。修漢唐之灞。而水利疏通。固宜屯牧阜成。公私兼足。富庶等中州矣。大何民貧而生齒漸耗、地狹而賦稅日繁、外受富饒之名、而陰受虛耗之患者、寧夏是也、王司馬先在陝西頗立功名有政績故能于宣大撫綏北虜後人但知其款貢一事耳該先任撫臣王崇古、極力拊循、凡屯田水利事宜、莫不懸布章程、著為畫一之法、繼此者尤能綜覈而善承之、殆無容紛更矣、但法必待於申飭之嚴、而後持循於不廢、事必貴於調停之善、而後變通以盡宜、臣察諸羣言、參諸獨斷、謬為論列、攄其千慮一得之見、伏乞　敕下該部咨訪施行、　一酌處清理丁田、以其地故止派五十畝為一分查得該鎮屯田五十畝為一分、納糧六石、草九束、地畝銀五分、修渠採草、計每年工料。合用銀三兩有奇。各邊屯糧。莫有重於此者。其間地力有厚薄。水利有遠近。難以一槩取齊。而因丁派田。常有不均之歎。葢田多丁少。姦弊叢出。誠難具言。邇年來田巳丈量。其疆理固甚明矣。然移坵換?。水衝沙壓。間歲有之。丁既清審。其派撥固甚均矣。然逃亡事故。那移增減。隨地有之。頻年徵科。完及九分以上。孰不謂屯政具舉也。然每地一畝、該糧一斗二升、雖豐年尤不免包賠之患、況遇霜雹、及蝗蝻為害乎、漢唐二渠。歲費脩築。水利之博。固百世賴之。然地勢懸殊。亦有非灌溉之所能盡達者。若黃河泛溢。淫雨連綿。則水勢瀰漫。盡為湖蕩。天時地利豈能常必乎。此清丁查田誠不可一日廢也。蓋田一年不查。則衝壓者糧何從出。丁一年不清。則逃故者田將安歸。訪得該鎮每年春初、俱清查一次、以考丁田之實、此法未嘗不善、但空文督責、原無委官、案牘行移、動經旬月、東作巳戒期矣、遂皆置諸不問。此丁田之虛實。不能盡得其詳。而催科之嚴包賠之苦。力不能勝。其勢必驅之流移而後巳也。合無委官清查俱於每年冬間著實舉行一次、除丁田見在、無容紛擾外、止搜逃亡續收之丁、及拋荒偏累之田、隨宜處分、從公派補、凡有衝陷、即結勘明實、立案類　題、早與開豁、毋得執稱舊額、刻意取盈、重貽無窮之累、查得撫臣王崇古、原行均平之法、尺度具存、西人沿襲而世守之、此千百年之利也、　一酌處開墾地糧、照得延寧邊牆、自先今陸續脩築之後、夾道內多有腴地可耕、節被豪強侵占、近該總督軍門題　請添設定邊兵備道、督責清理、授以成矢?見、今查副使張守中自到任迄今、共開墾過荒地二千餘頃、除應軍准折月糧三百九十七頃七十五畝外、該納糧地一千六百二頃二十五畝、復於榆林定邊七堡及寧夏後衛近邊地內、清丈出各項餘地一萬五千八頃九十一畝、其地或係土人隱占今經丈明、或係連年拋荒、今巳門墾、若令照常按畝納糧、則人懷疑畏之心、恐失招犭?來之道、據該道酌議、每三畝折一畝、徵糧一升二合、輕其賦稅、使近悅遠來、誠為得策但查其地。原在邊牆夾道內。土膏豐潤。歲獲頗饒。臣至花馬池、會同軍門從長參酌、覆行該道勘處、除以前開墾給有帖照者、每畝納糧一升外、其新行清丈者、每二畝折一畝、羣情胥悅、並無異詞、共計歲納新糧九千五百四石四斗五升、合無照此給帖、使人人皆有固志、而後草萊可盡闢也、其餘荒地。猶不下數萬頃。以後召佃開墾。連年增益不獨倍之。今軍門復行該道將佃人清查貫址。編成保伍。使相為守望。復議脩塾堡以防慮患。便收斂。昔稱草莽之墟。今阡陌成行。一如內地矣。近訪得本地奸人、每見開墾成業、往往紏眾用強霸耕、甚或捏告興詞、嚇詐錢物、最為屯田之害、合行榜示通衢、凡巳經丈明。給有執照者。不許復行告爭。如有故違。從重懲究。則豪強斂跡。而耕牧之人。皆得安其業矣。查開墾人戶。多係內地之民。生計蕭條流離至此。築土屋而居耕荒田而食生聚日廣似得募民實塞下之意間有原籍差人勾攝。致滋煩擾。合行該道勞來安集。凡執有本管官司印信公文前來拘勾者。俱要赴道投審明白。量帖丁差。不得私自窘辱。以致復行逃散。其沿邊抽軍、併一切雜泛差役、通行豁免、以示存卹著為定矢?見、再照延寧靖邊定邊二道共新增地粮以萬石計、原因修築邊牆於夾道內得之、今邊工未畢、合將歲入之數、專備修邊口糧、候工既完、即充主兵糧額、此亦籌邊經久之慮也　一寬恤屯丁徵調、切照榆林寧夏、每年入衛兵馬各三枝往返道途、除倒死馬匹外、若軍士物故者、常不下數百名、其他疲於奔命、骨立而歸、僅存殘喘者猶十之三四、及至挑選補伍、悉於屯丁內坐、名抽撥、遂令屯籍消耗。日甚一日。既有賠糧之苦。復被抽軍之害。凡可以挈家長往、為旦夕苟安計、孰不挺身而他向乎、合無於二鎮入衛之兵、量行减免、使連年追補之擾稍有寧日、而休養生息之餘、屯丁浙眾、屯地日闢、而屯政亦庶幾其克舉矣　一查填積滯勘合、切照該鎮鹽糧、原無遠商中納節年俱係僉報本地商人、坐名灘派、填給勘合、全不投淮浙運司、俱聽姦商中途接買、本重利輕、往往告稱艱苦、且派定名數、年復一年、追併上納、迄無寧時、今隆慶三年、始開中元年糧草、正以其力不能勝、故難依期取給也、查得隆慶元年以前、凡勘合一道、俱係一萬引、今有完至七八千引以上、而拘於舊例、未經填給、名商多係中人之家。資本有限。淹滯既久。則虧折必多。且責追新糧、力豈能繼若欲公私兼利、必須權宜變通、合無比照隆慶二年該部題　准事例每引三千道。查各商勘合。凡足三千引以上。盡行填給。庶乎資本流通。而目前派納糧草。不致稱貸於人官民相濟而不相病矣。其應補勘合若干道、悉聽撫臣咨部另發再行報中、查得該鎮浙鹽多而淮鹽少、淮常獲利、浙多包賠、今據勘合先完者多係淮鹽、而推托棄置者皆浙鹽也、若補發勘合、盡以浙鹽另派別商均納、是先填勘合者專享其利、而諸商共苦其難、不免有後言矣、似當參酌時估、再寬斗頭、仍以原商補納、若果力不能及、悉聽該道從宜區處、毋致偏累、各商皆連年坐派。原無更番之時。督責取盈。情甚可憫。似宜量加寬减。是亦勤恤民隱一端也、　一均派淮浙鹽糧、查得該鎮先年原派淮鹽五萬四千九百八十引、工本鹽四萬二千四百九十引、搭配浙鹽九萬引、淮浙相兼、商人獲利故更相報納、不以為難、近因停革工本、而浙鹽較淮鹽幾兩倍矣、故淮鹽頗有餘利、而浙鹽類多包賠、官價一引銀三錢五分、及貿易所得、僅一錢二三分、商人之苦於偏累、皆以領中浙鹽若驅之使蹈湯火矣、合無通計各邊鹽額原數若干、彼此通融、淮浙中半、則以此有餘補彼不足、諸商不以為厲巳矣、再照鹽法壅滯。不在淮而在浙。臣廵歷所至、紛紛具告者、皆以浙鹽為苦、一面之詞、誠難盡信但念其懇切之情安得恝然視之、浙鹽非龐都御史所轄故不知其詳也乞行浙江廵鹽御史查邊引到司。果得價銀若干。審處詳確。移文各邊曉諭商人知悉。使中途接買者。不得抑勒以濟其姦。而各邊中納糧草商人。亦不得輕於賤售。以虧資本。庶兩利兼全、而鹽法疏通矣　一專任鹽池委官、寧夏既有大小花馬鹽池何不俱中此鹽而遠中淮浙照得大小鹽池、原額課程甚多、數十年來、虧損已十之六七矣、葢因經管該道、駐劄相遠、而鹽池四面、共無限隔藩籬、雖設有軍夫相沿守望、往往乘隙伺便、通同為姦、故每年池鹽半入盜手、且理鹽委官原非專設、禁令不行、歲月因仍、廢弛極矣、今新設定邊兵備副使張守中、曲盡心計區畫得宜、繚以周垣、守以廵軍、四隅並立墩臺入夜分更輪哨、池亭公署、鼎建一新、凡鹽塲利病所關、悉巳處分詳備、臣與總督軍門親行閱視、並加歎賞、獨以二地通判、雖職專鹽法、仍分理各處糧草倉塲、以致彼此廵行、歲無虛日、其一應提督鹽夫、掣放鹽斛、類不能如期兼舉、以致商人車腳之守候、動經旬月、敢怨而不敢言、欲求鹽法之疏通、何可得也、夫事本兼攝、成議具存、若再設官、恐增煩費、合無小鹽池通判、就近兼理本堡及隰寧萌城韋州四倉、其靈州大沙井石三倉、則以通判楊時芳、紅寺堡一倉、則以通判姚謙夫兼之、大鹽池通判就近兼理定邊倉其新建舊安邊石澇三山饒陽新興新安邊等倉則以管城堡同知孫黃兼之、庶官不更設。而事有責成仍通行各該衙門、不得別有委用、及不得容令本官遠道參謁、致妨原務

