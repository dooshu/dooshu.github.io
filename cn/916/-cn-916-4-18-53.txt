【安帝义熙初童谣】

〖《晋书》曰：安帝义熙初。童谣曰云云。时官养卢龙。宠以金紫。奉以名州。养之已极。而龙不能怀我好音。举兵内伐。遂成仇敌也。及败。斩伐其党。如草木之成积焉。按列传。卢循。小字元龙。元兴二年。寇广州。逐刺史吴隐。自摄州事。号平南将军。安帝乃假循征虏将军。广州刺史。义熙中。刘裕破循於豫章。循走交州。为刺史杜慧度所杀。〗

官家养芦化成（《御览》作作。）荻。芦生不止自成积。（○《晋书》五行志。《宋书》五行志。《御览》一千引晋中兴书徵祥说。《乐府诗集》八十九。《诗纪》四十四。）

