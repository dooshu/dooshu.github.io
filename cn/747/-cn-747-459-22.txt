○谷城黄石公碑阴记

元宗季年，济阳废而东平兼领之，所称河东裴公，即故郡守名序，所题赵郡李卓，即今台长栖筠。顷岁马公炫，自郎官出牧，少与台长交契莫逆，尝勤尔於庙，不睹所记，搜李文，以勒贞石。每叹曰：所谓经过（疑）文章者，其在兹乎？未及毕而谢病言归。今二千石郭公岑，尚德是务，踵成厥美。句曹据韦腾、戎曹掾俞黄中，郡之良也，承命集事，殿中侍御史高阳齐嵩，聆而嘉之，故纪云。唐大历八年七月十五日建。







