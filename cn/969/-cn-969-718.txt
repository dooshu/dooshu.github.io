刘克庄　蒙仲以二画寿予生朝各题一诗

人彘昔擅宠，夺嫡谋甚工。

留侯莫容喙，何况短后雄。

挽回龙准帝，全赖皓首翁。

昔去避嬴世，今来安刘宗。

吕妪及新君，略未闻褒崇。

岂非羽翼成，翩然返橘中。

奈何一代史，不载四叟终。

商山有遗庙，郭谓太古风。

刘克庄

刘克庄　蒙仲以二画寿予生朝各题一诗

□汉七叶主，励精致中兴。

非惟霸王杂，亦以刑名绳。

哀哉三能臣，来如蛾赴灯。

贤矣二大夫，逝若鱼脱罾。

韩藓至崛强，异世犹服膺。

嗟余归已晚，钓游记昔曾。

虽无都门饯，幸有下泽乘。

独恨赐金尽，无以懽亲朋。

刘克庄

