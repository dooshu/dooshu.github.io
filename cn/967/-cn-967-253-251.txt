李新　宿西谷院六首

线绕参差路，云封咫尺山。

寺僧初怪客，三日窃优閒。

李新

李新　宿西谷院六首

野水无穷意，幽花不断香。

残春孤客恨，惟与汉天长。

李新

李新　宿西谷院六首

山翠围裘领，豩声响佩环。

终年无俗客，不用掩松关。

李新

李新　宿西谷院六首

野鸟休惊起，浮云莫厌看。

松萝秋后碧，岩谷暑中寒。

李新

李新　宿西谷院六首

石髓门前水，松风骨外钟。

迟迟半轮月，未忍出双峰。

李新

李新　宿西谷院六首

稍治寻山屐，初裁半隐衣。

声声杜鹃语，犹劝不如归。

李新

