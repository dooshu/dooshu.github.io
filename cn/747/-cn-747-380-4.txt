○大唐中兴颂（并序）

天宝十四载，安禄山陷洛阳。明年，陷长安。天子幸蜀，太子即位於灵武。明年，皇帝移军凤翔。其年复两京，上皇还京师。於戏！前代帝王有盛德大业者，必见於歌颂。若今歌颂大业，刻之金石，非老於文学，其谁宜为？颂曰：

噫嘻前朝，孽臣奸骄，为昏为妖。边将骋兵，毒乱国经，群生失宁。大驾南巡，百僚窜身，奉贼称臣。天将昌唐，ム晓我皇，匹马北方。独立一呼，千麾万，戎卒前戏。我师其东，储皇抚戎，荡攘群凶。复服指期，曾不逾时，有国无之。事有至难，宗庙再安，二圣重欢。地辟天开，蠲除袄灾，瑞庆大来。凶徒逆俦，涵濡天休，死生堪羞。功劳位尊忠烈名存，泽流子孙。盛德之兴，山高日，万福是膺。能令大君，声容，不在斯文。湘江东西，中直浯溪，石崖天齐。可磨可镌，刊此颂焉，何千万年！

