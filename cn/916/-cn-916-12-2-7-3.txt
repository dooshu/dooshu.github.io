【奉和从叔光禄□元日早朝诗】

铜浑变春（岁时杂咏作秋。）节。玉律动年灰。暧暧城霞旦。隐隐禁门开。众灵（岁时杂咏作乐。）凑仙府。百神朝帝台。叶令双凫至。梁王驷马来。戈诞映林阙。歌管沸尘埃。保章望瑞气。尚书灭火灾。冠冕多秀士。簪裾饶上才。谁怜张仲蔚。日暮返蒿莱。（○古今岁时杂咏一。文苑英华百九十。《诗纪》百二十二。）

