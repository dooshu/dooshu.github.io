○固原東路剏修白馬城記 【 創築邊城】

嘉靖壬午以來、陜西邊鄙多事、是時少傅兼太子太傳吏部尚書武英殿大學士??罒??庵先生楊公方致仕居京日、其乙酉春、　天子用廷臣集議起公、公辭至再三、有詔改公兵部尚書兼都察院左副都御史、督師西征、公既至開府固原、所以朝夕籌畫者、邊防大計靡所不周、葢嘗下令、許豪傑言事便宜。於是守備固原都指揮僉事劉君文上復於公曰、固原故戎馬四馳之區也。弘治正德中明公奏議於中路預望城增設平虜一所。其西路紅古城增設一堡募士委官操備。虜見其如此、乃于東路入寇以撒都城白馬林為穴由此而南、深入至于平凉而嘉靖壬午虜大舉入寇、時正由撒都城也。狂瞽妄議以為撒都城之地不可無一城也。于是下固原衞苑馬寺勘議、指揮符深、圉長張子儀、合辭言曰、夫撒都城者、雖界清苑草塲然地勢孤懸、久不牧放。且其地善水草。頗稱肥饒。宜急築城以斷虜道便其白馬井墩堡。亦宜改築近水。展築月城。占據水頭。使虜騎不得以南向飲馬庶虜患可息。固原其寧靖云、今參政成君文、是時以按察副使兵備固原公乃進告之曰、夫成功者不計其費。圖久安者。不憚其勞。若撒都城之役是也。其會同都指揮劉同卜日興事、乃是年八月初吉工興、十月以成事告、更其名曰白馬之城、作南北二門、南曰永寧、北曰阜康、皆公命也、城內作官亭二、作倉廒若干楹、是役也、力則固原平凉軍民、及清平萬安二苑卒、凡若干人、食則固原州及彭城板井廒米、以石計若干、器稍把若打鐵磚瓦木物則官為辦置、銀以兩計若干、既乃照例懸賞、募士千餘人。設操守守堡官各一員、每士給近堡田百畝墾種。俟十年後量徵子粒。備本城用。而是時移檄廵撫陜西都御史王公行令布政司、于原坐附近城堡廒米量撥本城。以備按伏官軍。於是固原之地、中路則有預望。西則紅古。東則今有白馬。保障之形既建。操備之念恒存則虎山以北虜騎難入。平凉以南。郡縣可安枕而臥矣

