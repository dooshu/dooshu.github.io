○金天王庙祈雨记

大唐中兴，克复两京後，后乾元元年，自十月不雨，至於明年春。朝散大夫使持节华州诸军事检校华州刺史平原郡开国公赐紫金鱼袋张惟一，与华阴县令刘丞（阙一字）峋丞员外郎置同正员李缓、主簿郑镇、尉王禁、尉高佩、尉崔季阳，於西狱金天王庙祈请。初发言兴，倏登车雨降，盖精意所感，致明神应期。庶以颍川之能，不惭方伯之事。时二月十日题纪。

哥舒翰

翰，安西副都护道元子，以军功积累迁陇右节度副大使知节度事，天宝八载，以破石堡城功拜特进鸿胪员外卿，进封凉国公，拜太子太保，以风疾废於家。禄山之乱，起为皇太子先锋兵马元帅，讨禄山，加尚书左仆射同中书门下平章事。兵败，为禄山所擒，伪署为司空，寻杀之。

