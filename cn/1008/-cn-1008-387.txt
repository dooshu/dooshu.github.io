赵蕃　从赵崇道求蜀纸五首

紫岩黟歙略相同，小字缄题寄子公。

纵使分沾能到我，质粗肉缓不堪攻。

赵蕃

赵蕃　从赵崇道求蜀纸五首

旧闻黄誉走头颅，近岁清江亦与俱。

舒卷定怜无尺枉，敷陈尽可见臣愚。

赵蕃

赵蕃　从赵崇道求蜀纸五首

人伪区区信日穷，楮藤苔竹互争雄。

自从蜀纸东南见，凡马真成一洗空。

赵蕃

赵蕃　从赵崇道求蜀纸五首

麻纸敷腴色胜银，冷金凝滑倍精神。

自余族类犹多有，王谢名字总绝人。

赵蕃

赵蕃　从赵崇道求蜀纸五首

病起犹余觅句勤，要题柿叶厌缤纷。

陟厘尽付五十万，今代谁为王右军。

赵蕃

