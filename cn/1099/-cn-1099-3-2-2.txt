○送黃叔賜歸金華覲省序 【 歸省】

孟子言、君子有三樂、以父母俱存、兄弟無故、為樂之大、豈不以是為係乎天、人人之所願欲而不可得者哉、夫孝子之欲顯父母、心無窮也、顯父母之道、無過乎立身揚名、而鮮有能及其父母之目見、是故君子之急於仕者。良有由也。且父母之鞠子、亦孰不望其能立功立事、超乎?倫之上以光大其祖宗之門戶也哉、故於其初生也、桑弧蓬矢以射四方、不呴呴乎為老婦之慈以嬌之於膝下也、天下之為父母者亦孰無是心哉、而當其生存之時、獲見其顯著、?十百之中、不能二三、信乎其係乎天。而不由乎人也。為人子而知愛其父母、則其中心為何如哉、是故孳孳汲汲不遑自巳、仰馳光而興慕、俯逝水而長懷當此之時、將奚為而可哉、金華黃生、以明經舉于鄉、就試浙江行省、貢于春官、時年二十有二、是歲　上閱天下貢士。此國初特典非常事故存之率多年少。慮其未熟於世故。例廩之國學。使習聞朝廷律令。練達治政。然後授之職。俾勿壞以殖天下之良材。於是生亦與焉。其明年翰林學士宋公濂奉命纂修實錄、生以工書服勞史館。又善於所事。事竣受命伴讀齊府。其年冬十有一月、給假還金華、覲省父母。基與生俱浙東人故翰林?大夫士賦詩送其行、而屬其序於基、夫生曷啻於父母俱存、兄弟無故而巳哉、且又有祖母在、學日進以充其身、又際盛代事聖王。受命侍從哲王。出入禁闥。此人人之所瞻望而不敢覬者。生於是乎兼之其為樂不亦大哉、基既為之序、而繼以詩、且有深望于生、惟異其服膺乎不愧不怍之訓、以接跡於古聖賢而後巳也、嗚呼、生其勉乎哉、

