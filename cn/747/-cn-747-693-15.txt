○南溪元岩铭（并序）

桂为郡也岩，其先之有井室人民，百千祀矣。居是邦者，匪哲则豪。何四三里之内，而岩不载於前籍？为岩将屈於古而合伸於今哉？为人未知其岩，岩俟人以时哉？青溪子昧而未详也。予之仲曰渤，受天雅性，生不杂玩。少尝读《高士传》《列仙经》，游衡、霍幽遐之境，巢嵩、庐水石之奥，凡俗所觏，必皆砻磨大璞，剪凿遗病，意适而制，非主於名。宝历初，自给事中出藩於桂，一之年治乡野之病，二之载搜郛郭之遗，得隐山元岩，冥契素尚。馀固谪去炎海，途由桂林，岩之胜再遂其赏。勒铭洞石，表远迹於他年。铭曰：

桂之有山，潜灵亿年。拔地腾霄，戟列刀攒。岩之有洞，窈窕郁盘。虎挂龙悬形状万端。旁驰杳冥，仰踏Лヴ。玉落磬坠，幽深昼寒。巴陵地道，小有洞天。文籍之囿，吾何有焉。酒一卮兮琴一曲，元岩之下，可以穷年。

王泾

泾官河南府密县尉，元和元年入为太常博士。

