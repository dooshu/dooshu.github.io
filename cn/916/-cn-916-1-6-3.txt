【同上】

质参既设。执旌既载。干侯既抗。中获既置。弓既平张。四侯且良。决拾有常。既顺乃让。乃揖乃让。乃[□齐]（《诗纪》作跻。）其堂。乃节其行。既志乃张。射夫命射。射者之声。御车之旌。既获卒莫。（○大戴礼投壶篇。《诗纪前集》九。○逯案。大戴记先载质参既设四句。次载弓既平张以下等句。二者之间。杂有他文。不相连属。恐非一篇之辞。姑依《诗纪》附此待考。）

