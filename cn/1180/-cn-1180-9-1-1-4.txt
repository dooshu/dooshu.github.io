樛木

（三章，章四句）


首章讲：后妃能逮下而无嫉妒之心，众妾乐其德而称愿之，曰：天人妙相与之机，德福有相因之理，吾尝征之物，而知君子之得天有道矣。





南有樛木，葛藟累之。

藟，亦葛类。彼南山之木，樛然其下垂，则葛藟维系于其上。是葛之上系，因樛木有以引之，在物且有然者。





乐只君子，福履绥之。

众妾，指后妃。履，禄也。况我君子恩意溢于闺门，而嫌隙尽泯，慈爱通于群下，而忌刻不生，其德诚可乐也。是不为福履之所绥乎？盖德之所在，天必予之以安贞之吉，富贵福泽以绥其生也。《麟趾》《螽斯》以绥其后也，殆无所不至矣。有是德则有是绥，非感应必然哉？

二章讲：





南有樛木，葛藟荒之。

南有下垂之樛木，则葛藟得以荒奄于其上矣。





乐只君子，福履将之。

况我君子，深仁逮下，而无嫉妒之心，其德何可乐也！殆必天相之以福，其思也若启，其行也若翼，凡所以左右扶助者，自不容已矣！而其为福履之所将也，孰非将之以君子之德哉！

末章讲：





南有樛木，葛藟萦之。

南有下垂之樛木，则葛藟得以萦旋拔其上矣。





乐只君子，福履成之。

况我君子深恩逮下而无猜忌之心，其德何可乐也！殆必天祐以福，其来也如几，其多也如式，凡所以左右成就之者，自不容已矣！而其为福履之所成也，孰非成之以君子之德哉！此固吾人之所深愿者，若然则吾人所以被其乐只之德者，盖未有艾矣。夫后妃溥逮下之德，而众妾致称愿之词，闺门之修于此可见，而文王刑于之化亦可征矣。





