真宗　庆元三年奉上孝宗徽号三首

巍巍孝庙，圣德天通。

同符艺祖，克绍高宗。

有和有册，载推载崇。

镂玉绳金，登奉祏宫。

真宗

真宗　庆元三年奉上孝宗徽号三首

文金昌荧，册玉辉润。

统绍乎尧，德全于舜。

勤崇推高，子孝孙顺。

冠德百王，万年垂训。

真宗

真宗　庆元三年奉上孝宗徽号三首

金石弃庭，珩璜在列。

绘画乾坤，形容日月。

巍巍功德，赤赤谟烈。

垂亿万年，鸿徽昭揭。

真宗

