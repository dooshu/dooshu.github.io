纪五十九 世宗嘉靖二十六年丁未至二十九年庚戌



明通鉴卷五十九
纪五十九起强固协洽，尽上章掩茂，凡四年。
世宗肃皇帝
嘉靖二十六年
春，正月，甲寅朔，不御殿，百官于奉天门行礼。
初，杨守谦巡抚山西，上言：“偏头老营堡二所，余地千九百余顷，请兴举营田，堪以内省京运，外资防守。”且举副使张镐为提调，以本官兼摄。上以为忠，诏行之。至是守谦移抚延绥，仍请久任镐终其事，镐卒成之。诏以其法行之九边。
是月，吏部尚书周用卒，改刑部尚书闻渊于吏部，逾月、以
南京刑部尚书屠侨代渊为刑部尚书。
寇犯永昌，总兵萧汉败绩、总督曾铣奏请逮问。
二月，总督宣大都御史翁万达，会宣大、山西镇、巡官议上边防修守事宜，复请帑银六十万两，修大同西路、宣府东路边墙凡八百里，诏许之。
时曾铣建复套之议,辅臣夏言实主之。万达数以通贡议请, 不许。其在边也，上以其更事久、深倚之，所请无不从，独言谙达事与上意左。上既力细贡议、乃以复套事行边臣议之。
万达议曰：“河套本中国故壤，成祖三犁王庭，残其部落，舍黄河，卫东胜、后又撤东胜地以就延绥，套地遂沦失。然正统、
1606
纪五十九
弘治间，我未守，彼亦未取，乃因循画地而守，遂捐天险，失沃野之利。弘治前，我犹岁搜套，后乃任彼出入，盘据其中，畜牧生养，譬之为家成业久矣。
今欲一举复之，提军深入，山川之险易，途径之迂直，水草之有无，皆未熟知。我马出塞三日已疲，彼骑一呼可集，我军数万众，缓行则持重，疾行趋利则辎重在后，即得小利，归师尚艰，倘失向导，全军殆矣。彼迁徙远近靡常，一战之后，或保聚，或佯遁，笳角时动，壁垒相持，已离复合，终不渡河。我军于此，战耶？退耶？两相持耶？数万山塞，亦必数万众援之，又须兼通饱道，是皆至难而不可任者也。
夫驰击者彼所长，守险者我所便。弓矢利驰击，火器利守险，舍火器守险，与之驰击于黄沙白草间，大非计也。议者徒见近时捣巢恒获首功，然捣巢因其近塞，胜则倏归，举足南向即家门、若复套，则深入其地，后援不继，事势迥殊。若令彼有其隙，我乘其敝、从而图之，未尝不可。今塞下喘息未定，边卒创夷未起，横挑强寇以事非常，窃所不解也。”
时上方向铣议，不省。
都御史宋景卒，改工部尚书王以放代之，以工部侍郎文明为尚书代以旅
三月，庚午，赐李春芳等进士及第、出身有差。
上以久早，祷雨于宫中。
己卯，大雨。诏举醮谢典，停封止刑三日。
夏，四月，丙戌，逮巡抚山西都御史孙继鲁下诏狱。
先是总督翁万达议撤山西内边兵，并力守大同外边，诏从之。会继鲁代杨守谦抚山西、抗章言：“紫荆、居庸、山海诸关， 东枕溟渤；雁门、宁武、偏头诸关，西据黄河；天设重险以藩卫国家、岂可聚师旷野，洞开重门以延敌。夫紫荆诸关之拱护京师，与雁门诸关之屏蔽全晋，一也。今议者不撤紫荆以并守宣
1607
明通鉴卷五十九
府，岂可独撤雁门以并守大同耶？况自偏头、宁武、雁门东抵平硎关、为山西长边；自右卫双沟墩至东阳河镇口台，为大同长边；自丫角山至双沟百四十里，为大同紧边；自丫角山至老牛湾百四十里,为山西紧边。论长边则大同为急,山西差缓,论紧边 则均为最急，此皆密迩河套，譬之门阖，山西守左，大同守右。山西并力守左，尚不能支，又安能分力以守大同之右？近年寇不敢犯山西内郡者,以三关备严故也。使三关将士远离堡戍,欲其 不侵犯难矣。全师在外，强寇内侵，即紫荆、倒马诸关不将徒守哉！"
万达闻之，不悦，上疏言：“增兵摆边，始于近岁、与额设守边者不同。继鲁乃以危言相恐，复遗臣书，言“往岁建云中议，宰执几不免；近年撤各路兵，督抚业蒙罪，其诋排如此。今防秋已逼，乞别调继鲁；否则早罢臣，无误边事。"
兵部是继鲁言，上不从。下廷议，廷臣请如万达言。上方倚万达，怒继鲁腾私书引往事议君上，而夏言亦恶继鲁，不为地，遂逮下诏狱、疽发于项、瘐死.
继鲁耿介，所至以清节闻，然好刚使气，为巡抚仪四月，遽以非罪死，论者惜之。
乙巳，四川白草番平。
总兵官何卿至镇，会巡抚张时彻议，分所部兵为三哨，更调马湖及建昌诸卫士兵助之。生禽首恶数人，斩首六百九十三、克番寨四十七，毁碉房四千八百七十余，获牛马器械储积以万计。
白草为四川东路生羌，最强，至是悉平之。于是松潘、威茂间，终嘉靖世，边境稍宁，卿之功为多云。【考异】《明史·四川土司传》言“斩首九百七十余级”与《实录》小异。其白草为四川东路生羌，亦见传中，今参《实录》书之
己酉，谙达复求贡。
总督翁万达，以“边墙之役，版筑方兴，宜羁糜使毋侵扰”。1608
纪五十九
时上方趣曾铣出塞，不允。
五月，总督三边曾铣袭套寇，败之。
先是，铣以初春出塞掩击，败还，匿不以闻。至是复选锐卒击之，斩首二十七级，生禽一人，余毙于矢石者甚众，获马牛驼器械以千计。寇移帐渐北，间以轻骑入掠，铣复督诸军驱之，遂 远徙不敢近塞。
捷闻，升铣俸一级，赐银币。铣复列上诸臣功罪，论功则参将李珍、韩钦为最，又请恤阵亡之千户郑稍、百户徐相，皆从之。
铣又奏：“边方守令，所系甚重，乞于进士、举人、监生内选年力精锐材千强敏者铨补、称职者特加奖擢。仍慎选监司以为表率、勒限到任以豫秋防。”上是其言，诏两广、四川、云、贵边方皆用此例。【考异】《明史·铣传》书于奏复套之前，今据《实录》系之五月、据奏报月日也。《三编》言“铣以初春出塞掩击，败还不以闻”、疑在萧汉败绩之前后间事。
六月、戊戌、免南直隶凤阳、扬州、淮安三府被灾夏税。
庚子，曾铣奏：“延宁寇警，议调庄浪鲁经兵三千，暂驻兰州适中之地以备应援，而甘肃总兵仇鸾及巡抚杨博，以本镇兵寡为词，不听调遣。”上曰：“孙继鲁首肆阻挠，鸾复效尤，何以一事权而申军令！"诏夺鸾禄米半年，博亦停俸三月.
是月，谙达诸酋与小王子有隙，小王子欲寇辽东，谙达以其谋来告、请与中国夹攻之，且以此立信，为通贡地。翁万达以屡奉严旨，不敢辄为请求，乃于请催抚臣赴镇奏中及之，亦不省。
秋，七月，丙辰，河决山东曹县，水入城二尺，漫金乡、鱼事中刘天直劾河道都御史詹瀚，诏巡按御史查勘以闻。
台、定陶、城武，冲谷亭，漂没庐舍，入民死者甚众。工科都给
丁巳，改巡抚南赣、汀、漳都御史朱纨巡抚浙江，兼管福建福、兴、漳、泉、建宁五府海道。
1609
明通鳖卷五十九
初、日本以嘉靖二十三年来贡、部臣以其未及期，且无表文，却之。其人利互市，留海滨不去，而内地奸人利其交易，商富豪贵争趋之，沿海遂有倭患。
先是六月，巡按御史杨九泽言：“浙江宁、绍、台、温皆滨海，界连福建之福、兴、漳、泉诸郡。虽有巡海副使、备倭都指挥，而海寇出人无常，两地官弁不能通摄，制御为难。请如往例，特遣巡视重臣，尽统海滨诸郡，庶事权一而威令易行。”廷议善之、遂以命纨。【考异】《纪事本末》、《昭代典则》皆系倭寇于二十五年，盖自二十三年入贡未去也。《明史·日本传》系杨九泽上书于是年之六月，《朱纨传》巡抚浙江在七月，皆据《实录》、惟诸书皆云“兼福、兴、泉、漳等处”，证之《日本传》，则兼建宁为五府也，今据《日本传》增。
是月，陕西澄城麻陂山、界牌岭昼夜吼数日，山忽中断、移走东西三里，南北五里。
八月、丙戌，免陕西被灾税粮。
是月，兵部尚书陈经罢。
经以七月秩满，加太子少保。未几，南京给事中张思诚、御史宋治各劾其麻鄙不职，遂令致仕，给驿归。【考异】《明史·七卿表》，经以七月加太子少保，致仕。证之《实录》则加宫衔在七月、致仕在八月，今据《实录》.
罢礼部侍郎许成名、崔桐、少詹事王用宾、黄佐。
先是吏部左侍郎缺，例用翰林资深者推补。尚书闻渊，初拟成名，桐忿争，乃并舍之而用祭酒王道。未几，道卒、渊仍拟桐及佐名上。给事中吕时中言：“桐始以与成名争，舍之而用道。今复用桐、是赏争也，何以抑躁竞？"给事中徐需、御史艾朴又言：“桐与成名诟争成隙,而用宾、佐复从中觊觎,宜俱释勿用,而 别选雅望者。”上是之、乃有是命，仍夺渊俸半年。
九月，己未，免南直隶徐、沛、萧、宿、五河、虹各州县被灾秋粮。
1610
织 五 ㄧ 九
戊辰，免江西抚州、吉安、瑞、袁、临五府被灾税粮。户部尚书王杲罢。
先是，礼科给事中马锡，劾“杲与巡仓御史艾朴私受两淮运司解官黄正大贿，勒管库员外郎余善继私纳低银”，上怒，下呆镇抚司究问。杲奏辩，请与该科面质，不省。
寻户科给事中厉汝进等奏：“近日交通关节，自杲外如太常少卿严世蕃、顺天府丞胡奎、总督尚书王𬀩等，皆有踪迹，宜尽法穷治。”严嵩上疏自理，言：“欲污蔑臣，故借臣子世蕃肆其巧诋。”上益怒，执汝进至阙下，杖八十，会奏之给事中查秉彝、徐养正、刘禄、杖六十、俱降边方杂职。果、朴从重发极边卫充军。杲竟卒于戍所，
是月，以湖广、贵州苗连年行劫、虏参将杨钦，杀沅州卫百户陈恩等，湖广都御史姜仪上章自劾，请与贵州巡抚王学益订期进剿。上以“苗寇播恶，屡敕二省协剿，而学益愆期玩寇，令巡按官据实参奏，逮京重治。”
改左都御史王以旂为兵部尚书、兼餐团营，改刑部尚书屠侨为左都御史。以南京户部尚书夏拜谈为户部尚书。
闰月，丙午，振成都饥。
是月，以总督漕运兼巡抚凤阳右都御史喻茂坚为刑部尚书代屠侨也。
冬，十月，甲寅，免畿内被灾税粮。
丙辰，巡抚延绥都御史杨守谦言：“激劝军士在重赏。令甲，斩一首者升一级，不愿者予白金三十两，赏未免薄。又文移察勘，动涉岁时，以故士心不劝。近宣大事棘，请加赏格，倍增其数、镇、巡官验明即给。盖增级袭荫、有官者利之，穷卒觊赏而已。”
兵部以为然，定“斩首一级者，予五十两。著为令”。守谦以前山西修边功，增俸一级，赐金币有加。“请给新设游兵月饷，发
161Ι
明通鉴卷五十九
仓储贷饥卒。”皆报许。
是月，湖广道试御史陈其学劾锦衣卫掌事、都督同知陆炳。
先是、炳以“京师流寓人多、恐潜藏奸宄，乞行禁戢”，从之、至是其学劾“炳肆行威福，矫下遂客之令”，又以盐法劾“炳与京山侯崔元加抽病民，且受奸商徐二请托，请一并究治”。诏“执二下镇抚司拷讯，炳与元各对状”.寻炳等引罪，竟宥勿问。
十一月，己卯，冬至，祀天于圜丘，朱希忠摄行。
壬午，大内火。释前御史杨爵等三人于狱。
是夜、大高元殿灾。上祷于露台，火光中若有呼三人忠臣者，立传诏释爵，并给事中周怡、员外刘魁。
爵等再下狱，桎梏加严。饮食屡绝，会有天幸，得不死。
爵归二年，一日晨起，大鸟集于舍，爵曰：“伯起之祥至矣。”果三日卒。隆庆初，赠光禄卿，谥忠介。
爵之初入狱也，上令东厂伺爵言动，五日一奏，校尉周宣稍左右之，辄受谴。其再至，治厂事太监徐府奏报，上以密谕不宜宣，亦重得罪。先后系七年，日与怡、魁切劘讲论，忘其困。所著《周易辨说》、《中庸解》，则狱中作也。【考异】《实录》但书释
爵，不及怡、魁，亦不言空中神降事、今据《明史》爵本传书之.
乙未，皇后方氏崩。
诏曰：“皇后比救朕危，奉天济难、其以元后礼，令礼部议丧仪。”
是月，总督三边曾铣会同抚、按官疏陈边务十八事，曰：“恢复河套；修筑边墙；选择将材；简练士卒；买补马骡；进兵机宜；转运粮饷；申明赏罚；兼备舟车；多置火器；招降用间；审度时势；防守河套；营田储蓄。”及“明职事；息讹言；宽文法；处孳畜。”又上营阵八图，日立营总图及遇敌驻战、选锋车战、骑兵迎战、步兵搏战、行营进攻、变营长驱、获功收兵各图。上览而嘉之，下兵部会廷臣集议，皆言：“铣先后所上方略，俱可施
1612
紀五十九
行。”上乃下铣前后诸疏，令廷臣定策以闻。
会日本遣使周良等复先期求贡，用舟四、人六百泊海外以待明年贡期。守臣沮之，则以风为解。至是事闻，上以“先期非制，且人船逾额，敕守臣勒回”。
巡抚浙闽朱纨既至，讨覆鼎山贼，平之。
十二月，辛酉，逮甘肃总兵官仇鸾。
鸾在边久，贪纵酷虐，恣为不法，总督曾铣劾其不听调遗诏：“姑夺俸，令按臣查核以闻。”鸾知不可掩，益狂悖无顾忌，铣复上疏劾鸾不法数事。上大怒，命锦衣差官校械系来京师鞫治。
戊辰，册谥大行皇后日孝烈皇后。
乙亥，倭犯宁波、台州，大肆杀掠，官军莫有御者.巡按御史裴绅以闻，诏隶分守参议郭世威等，令所司严备之。【考异】《实录》但云海寇，故《明史、本纪》据之。证之《日本传》即倭也，今据传书之。
二十七年
春，正月，戊寅朔，不御殿。百官朝贺如前例。
癸未，夏言罢，并逮陕西三边侍郎曾铣.
言素以经济自许，思建立不世功、会铣请复河套、遂赞决焉。初，江都人苏纲者，言继妻父也，雅与铣善，为延誉于言，言遂密疏荐之，谓群臣无如铣忠者。铣鸠兵缮塞，数破敌，上亦雅向之，令言拟旨优奖者再。铣益锐志出师，条上方略，廷议一如铣言。
及是上下铣议于九卿科道，覆奏甫上，上意忽中变，谕辅臣曰：“今征逐河套，不知出师果有名否？兵食果有余，成功可必否？一铣何足言，如生民荼毒何？"
严嵩知上意，遂极言“河套必不可复”，廷臣王以旂等亦如嵩指，尽反前议。于是嵩力攻言，谓“向拟旨褒铣，臣皆不预闻”
1613
明通鉴卷五十九
言大惧、谢罪，且言：“嵩初并无异议，今胡乃尽诿于臣！”而上已人嵩谮，怒不可解，乃遣锦衣官校逮铣，而尽夺言官阶，令致
什。
初、盲再召、陵嵩甚，而海内士大夫方怨嵩贪忮，谓言能压制之，深以为快，而言以废弃久，务张权；唐龙之罢，高简之戍、许成名、崔桐、王用宾、黄佐之斥逐，以及王杲、孙继鲁之狱，皆言主之。以上事皆见前。朝士因之失望。
最后，御史陈其学劾崔元、陆炳。亦见前。言拟旨令陈状。二人惧，皆造言请死，炳长跽，乃得解。于是二人日与嵩比而构言，言未之悟也，上数使小内竖诣言所，言傲岸奴视之；及诣嵩、嵩必延坐，亲纳金钱袖中；以故日誉嵩而短言。言进青词晚失上指，嵩俞精治其事，由是嵩益被宠而言眷渐移。至是嵩复从中构之，以至于败
上既谴言、复以科、道官无一人论言者，命锦衣官悉逮至，杖之于廷，各夺俸四月。【考异】据《明史·陆炳传》、言“炳骤贵、能得夏言、严嵩欢，言故昵炳。一日，御史劾炳诸不法事，言即拟旨逮问。炳窘，行三千金求解不得，长跪泣谢罪乃已。”证之《实录》，御史陈其学劾炳盐法事，诏责炳陈状、炳等引罪乃已、核与言本传合，并无逮问之语，今仍据《夏言传》书之。
己亥，振陕西饥。
时巩昌、汉中二府大饥，凤翔府汧阳县为水所没。巡抚谢兰以闻，诏“发太仓银五万两于巩、汉充振，徙汧阳县治于城东三里外，并蠲冲决地租三千石”。
是月，改王以旂兼都察院右都御史，总督三边，以南京户部尚书赵廷瑞为兵部尚书。
先是兵部缺、推总督仓场户部尚书刘储秀、储秀上疏辞谢，且力赞复套之议，上怒，遂坐免。
总督河道都御史詹瀚，以“河决曹县，请于赵皮寨等处多穿
1614
纪 五 十九
支河，修筑堤岸、以捍水患”，从之。
寇犯广宁，参将阎振死之。【考异】《明史·本纪》作“把都几”、《实录》称“永宁酋”，今从《明史稿》书寇。《实录》系之二月，盖奏报月日也，今据原奏。
二月，癸丑，作永陵。
时大行皇后将葬，上以陵名未定，下礼官议。于是尚书费案言：“太祖葬孝慈皇后于孝陵，成祖葬仁孝皇后于长陵，皆命名在先，卜葬在后，载之《实录》中。”上乃自定孝烈皇后陵曰永陵，命朱希忠告太庙.
三月，癸巳，杀总督陕西三边侍郎曾铣，并逮致仕尚书夏
言。
铣既就逮,上初无意杀之。会仇鸾为铣所劾、逮问人狱、严 嵩欲以陷铣者并及言，乃代鸾狱中草疏，诬“铣掩败不闻，侵克军饷巨万，遣其子曾淳属所亲苏纲赂当途。”其言绝无左验，而上深入其说，并下淳、纲诏狱。于是给事中齐誉等见上怒铣甚，疏称：“法司议铣罪，律无正条，且比守边将帅失陷城寨者论斩。”上责誉党奸避事,镌级,调外任。法司见上必欲依正条、乃当铣交 结近侍律斩，妻子流二千里，决不待时。报可，即日斩铣西市。铣既没，家无余赀，妻子狼狈远徙，天下闻而冤之。
时夏言罢归，方抵通州。上既诛铣，即遣官校逮言。言闻逮，大惊堕车，曰：“噫，吾死矣！”自是嵩构之益急。
癸卯，释仇鸾于狱。
严嵩以鸾发曾铣边事，德之；鸾复厚贿嵩，相为表里。久之，恃上宠，复陵嵩出其上，以及于败。
夏，四月，丁未，夏言逮至京，下镇抚司拷讯。
言上疏讼曰：“臣之罪衅，起自仇家，恐一旦死于斧钺之下，不能自明。今幸一见天日，沥血上前，虽死不恨。往者曾铣倡议复套，仇鸾未尝执以为非。既而上意欲罢兵，敕谕未行而鸾疏已
1615
明通鉴卷五十九
至，此明系在京大臣为之代撰，藉鸾口以陷臣，肆意诋诬，茫无证据。天威在上，仇口在旁，臣不自言，谁复为臣言者！"又言：“嵩静言庸违似共工，谦恭下士似王莽，父子弄权似司马懿，在内诸臣受其牢笼，在外诸臣受其箝制，皆知有嵩，不知有陛下。臣生死系嵩掌握、惟归命圣慈，曲赐保全！"凡再疏入，皆不省。狱具，刑部尚书喻茂坚、`都御史屠侨等议：“言罪当死，惟直侍多年，效有劳勤，据律宜在议能议贵之条。"上切责茂坚等，夺其俸、犹及言前不带香冠事。于是言竟坐与铣交通律论斩，系狱待决。【考异】诸书皆系之十月杀言之下。证之《实录》、言以四月丁未至，狱其即在是时，盖曾铣决不待时，言俟秋决，故以十月诛也。《明史。言传》谓“言逮至京师，再疏讼冤”，《实录》但载其前疏，而“劾嵩静言庸违”以下，似系再上之疏，今据本传连书之。
丁巳、太白昼见.
是月，直隶巡按御史吴相言：“边兵戍守之劳，锋镝之忧，既无恒产，而所得月饷，不才将领又从而朘削之。彼朝夕自救之不暇，何暇御寇！臣以为各边民田，自原额粮亩外，余者尚多，宜下所司勘实，给军佃种，宽其租庸、其无余田者，许军民以附边屯田参伍为业。”部议从之。
五月、丙戌，葬孝烈皇后于永陵。
是月，寇犯宣府、官军败绩。【考异】《实录》系奏至于七月，据原奏称“五月”，今从之。
六月，丁未，湖、贵苗乱，贵州巡抚李义壮以闻。
初，湖、贵间有山曰蜡尔，诸苗居之。东属镇溪千户所竿子坪长官司，隶湖广；西属铜仁、平头二长官司，隶贵州；北接四川酉阳；广袤数百里。诸苗数反，官兵不能制，万镗征之四年不能克，乃授其魁龙许保冠带；湖苗渐息，而贵苗反如故。镗班师，许保及其党吴黑苗复乱。义壮请设总督，节制三省，兵部议
从之.
1616
纪五十九
初，张岳总督两广，平连山贼李金及贺县贼倪仲亮等，莅镇四年，巨寇悉平，召拜兵部侍郎，至是命以右都御史充湖广、贵州、四川总督，三省镇、巡官皆听节制。
戊申，日本贡使周良等六百余人，驾海舟百余艘人浙江界，求请诣阙朝贡
巡抚朱纨以闻，礼部议：“旧例，贡以十年为期，来者无得逾百人，舟无得过三艘。今舟数人数皆数倍于前，宜令仍循十八年例，起送五十人赴京，余留嘉宾馆，量加犒赏，谕令归国。若互市防守事宜，在纨善处之。"报可。
秋、七月、甲戌，诏改巡抚浙闽等处为巡视，从御史周亮、给事中叶镗之请也。
初，明祖定制，片板不许人海。承平久，奸民阑出人，勾倭人及佛郎机诸国入互市，闽人李光头，歙人许栋，踞宁波之双屿、为之主司其质契，势家护持之，漳、泉为多，或与通婚姻。假济渡为名，造双桅大船，运载违禁物，将吏不敢诘也。或负其直，栋等即诱之攻剽，负直者胁将吏捕逐之，泄师期令去，期他日偿，他日至，负如初，倭大怨恨，益与栋等合，而浙、闽海防久隳，战船哨船、十存一二；漳、泉巡检司弓兵，旧额二千五百 余，仅存千人。倭剽掠辄得志，益无所忌，来者接踵。
纨巡海道，采佥事项高及士民言，谓“不革渡船，则海道不可清；不严保甲，则海防不可复”，上疏具列其状。于是革渡船，严保甲，搜捕奸民。闽人资衣食于海，骤失重利、虽士大夫家亦不便也，欲沮坏之。
纨既至，平覆鼎山贼。逾年、将进攻双屿，使副使柯乔、都指挥卢镗会兵由海门进，而倭使周良已先期至，纨度不可却，录其船，延良入宁波宾馆防范之，计不得行。
是年夏，四月，镗遇贼于九山洋，俘日本国人稽天等，许栋亦就禽，栋党汪直等收余众遁，镗筑寨双屿而还。番舶后至者不
1617
明通鉴卷五十九
得入，分泊南麂、礁门、青山诸岛。势家既失利、言被禽者皆良民，因胁有司引轻比律；纨上疏，请悉以便宜行戮，执法既坚，势家益惧。
会周良安插已定，闽人林懋和为主客司，宣言宜发回其使；纨力争之，且曰：“去外国盗易，去中国盗难；去中国濒海之盗犹
易，去中国衣冠之盗尤难。”闽、浙人咸恶之，而闽尤甚。
亮，闽产也，至是与镗上言：“纨以一入兼辖二省，遥驻福建。而倭夷人贡者舣舟浙江海口，纨一身奔命、已不能及，今闽浙设有海道专司，苟得其人，不必更用都御史。”部议竟从之，乃复巡视旧例。自是事权不一，纨遂不得行其志，卒以此得罪，【考异】朱纨授浙江巡抚在二十六年七月，平覆鼎山贼即在是年，双屿之役在二十七年四月，改巡视即在其后。《明史·纨传》所载年月，皆与《实录》合。诸书记倭事，前后参错，今悉据《明史》朱纨、日本两传.参《实录》书之.
丙子，免南直隶凤阳府被灾州县税粮。
戊寅，京师地震，顺天、保定二府俱震。诏以灾重，遣官祭告郊庙、社稷。
庚子，西苑进嘉谷，遣官荐于太庙，百官俱于奉天门称贺。
八月，癸丑，京师复震，辽东广宁卫、山东登州府同日地震，祭告如初，仍敕“百官修省，各条时政得失以闻”。逾月，京师复地震有声。【考异】《明史·本纪》，京师地震，但书于七月，《五行志》则并载八月京师地震。《三编》地震目中，又据《实录》增入“九月京师复震有声”语，今据之。
丁巳，谙达犯大同，指挥顾相等死之、寇攻大同边墙不克，退犯五堡，总兵周尚文追败之于次野口。
九月，辛巳、免淮、凤、扬、徐被灾税粮、
壬午，寇犯宣府东路，深入永宁、怀来等处，畿辅震动.
是役也，守备鲁承恩等死之，官军敗绩。寇屠堡数百，杀掠1618
纪五十九
人民数万。怀、永之间、流血成川、积尸满野。诏逮总兵赵卿等。【考异】 寇犯大同于八月，犯宣府于九月，月日皆见《明史·本纪》《实录》书于明年正、二月，据勘报功罪之月日也。原奏一称“八月终”，称“九月初十日”。九月癸西朔，壬午正初十节也、今据《明史》.
乙未，免陕西被灾税粮。
是月，逮参将李珍等。
上既诛曾铣、怒不已，遣给事申价等往勘冒功通贿状。珍起自徒中，为铣录用，功最多，至是价等希指劾“珍与指挥田世威、郭能为铣爪牙”，遂坐逮，连及巡抚谢兰、张问行、御史盛唐，皆贬黜。又请勒曾淳、苏纲赃，恤阵亡军士及居民被难者。铣尝檄府卫银三万两制军仗，亦责偿于淳。既下狱，酷刑拷珍，令实克饷行赂事。珍几死，卒不承，淳用是得免。逾年，珍竟论死，世威、震坐谪戍。
冬，十月，癸卯，杀前大学士夏言。
言既下狱，严嵩数以边警激上曰：“此夏言、曾铣开边衅，故报复耳。”上不悟，然尚无意杀言。会有蜚语闻禁中，谓“言怨望讪上”，上怒，趣命决于西市。或曰“蜚语都嵩所构”，或曰“嵩以灾异，密疏引汉诛翟方进故事，上意遂决"，然其事秘，世莫得知也。
言既诛，妻苏氏流广西、从子主事克承、从孙尚宝丞朝庆皆坐削籍。
言强直自遂，初与嵩共事，辄遇事裁抑之、世多称言。及大用后，颇修恩怨，物议遂不悉协。及嵩挤言至死，专权黩贿，祸及天下，久乃多惜言者。
隆庆初、其家上书白冤状，诏复其官，赐祭葬、谥文愍。【考异】此据《明史·言传》，而严嵩以蜚语及灾异构育二事，参《实录》书之。
丙辰，寇入隆庆八达岭，距天寿山仅七十余里。巡按御史王
1619
明通鉴卷五十九
应锺闻警，夜驰赴昌平。时守臣俱不设备，应锺怒，执守陵诸军校鞭之，寇寻退。
应锺劾奏守备石美中等，并及提督太监王敏，敏亦劾“应锺乘夜突至,未谒陵而先鞭挞戍卒,不敬”。诏以应锺有功免究, 美中革任、敏亦降级闲住。【考异】《明史稿》、寇犯隆庆在是月丙辰、
据《实录》也。《明史·本纪》统系之九月，所谓“深入永宁、怀来、隆庆等处”是也，今据《史稿》分书之.
十一月，甲戌，免山东被灾税粮。
丙子，诏议孝烈皇后祔庙，既而罢之.
先是部臣以后丧且期年，神主宜祔享，乃援孝洁皇后故事，请权柎奉先殿东夹室。上曰：“非正也，可即祔太庙。”
于是辅臣严嵩等“请设位于太庙东皇妣睿皇后之次，后寝藏主，则设幄于宪庙皇祖妣之右，以从祔于祖姑之义”.上曰：“安有享从此而藏彼之礼？其祧仁宗，祔以新序，即朕位次，勿得乱礼。”嵩曰：“柎新序，非臣下所敢言。”上命"姑已之，且俟再期以闻".
甲申，冬至，祀天于圜丘，朱希忠摄行。
丙戌，太白昼见，凡十日。
乙未、顺天府密云县进生沙金五十两，诏入内库，仍行各
抚、按官多方采献。
十二月，礼部尚书费案卒。
二十八年
春，正月，壬申朔，不御殿，百官庆贺如前例。
是月，寇犯永昌镇羌，官军击却之。
二月，乙巳，振陕西饥，发太仓银四万两，并蠲临洮、巩昌等府州县税粮。
辛亥，以南京吏部尚书张治为礼部尚书兼文渊阁大学士，国
1620
纪五十九
子监祭酒李本为少詹事兼翰林学士、入内阁，并预机务。
自夏言得罪后，严嵩独相且年余矣。至是治、本皆以疏远入阁，益不敢预可否，嘿嘿而已。
壬子，谙达入寇宣府滴水崖、指挥董旸、把总江瀚、唐臣、张淮等皆战死，全军覆焉。寇遂东犯永宁，关南大震
乙卯，总兵周尚文率大同兵万骑至南路，御于曹家庄，大败之，斩其酋四。会翁万达自怀来赴援，鼓噪而东。寇知大兵众，谋东走。丙辰，宣府总兵赵国忠义败之于大滹沱，寇狼狈夜遁。
是役也，战功为数年之最，而尚文功尤多。捷闻，加太保兼太子太傅，自万达以下皆升赏有差。【考异】《明史·本纪》月日皆据《实录》、惟“董旸”，《本纪》作“董赐”，误也，今据《三编》、又据《实录》增人死事之唐臣、张淮二人，又有赴援之延绥游击徐仁、保定都指挥陈机.达官杨璋、军门指挥白钦等，附识之。
是月、以吏部侍郎徐阶为礼部尚书。
初，费案卒，以孙承恩代，寻被劾免，升阶代之。三月，辛未朔，日有食之。
乙酉，皇太于冠。越二日丁亥，薨。
是春，巡视浙闽朱纨疏言：“臣整顿海防，稍有次第，而御史周亮欲侵削臣权，致属吏莫肯用命。”已，义陈“明国是、正宪体、定纪纲，扼要害、除祸本、重断决”六事、语多愤激。而中朝上大夫先入浙、闽入言，亦有不悦纨者。
先是纨讨闽海之贼，连战三月，大破之。而是时浙人通番出入于宁波、定海间，闽人通番出入于漳州、浯屿间，纨以为“非严禁通番，则沿海无宁日"。会是年三月，佛郎机国入行劫至诏 安，纨遺副使柯乔、都指挥卢镗，捕获通番渠首李光头等九十六人，纨以便宜立决之于演武场。具状闻，语复侵诸势家，未几而劾者踵至矣。【考异】诸书记倭寇事，皆无月日，而其叙改巡视于诏安之】役以后，尤误也，惟《明史》朱纨本传书改巡视于去年，捕通番九十六人
1621
明通鉴卷五十九
于是年，皆与《实录》合。《实录》虽据奏报，月分参差、而所书诏安之捷，部议谓“贼发于二月而奏报于三月，非临阵之比”，据此则《明史·纨传》书诏安之捷于三月者是也。纨以四月被劾，亦见《实录》、今分书之。
夏，四月，庚戌，朱纨捷奏至，部臣请下巡按勘核。御史陈九德，劾“纨不俟奏覆，擅专刑戮，请治纨罪”，并逮柯乔、卢镗。下兵部会三法司杂议，佥以“纨不俟得旨行刑，及乔、镗等率请正法，皆不得为无过。然事难遥度，请遣风力宪臣往按之"。乃遣给事中杜汝桢往会巡按御史陈宗夔勘实以闻,并令纨 罢职待勘。
是月，兵部尚书赵廷瑞以疾罢，升兵部侍郎范锪代之。總疏辞忤旨，黜为民.
谙达等复犯永昌镇羌，参将蔡勋等击退。
总督宣大翁万达言：“是年春，寇犯宣府，射书人我营中，言求贡不得，当以秋间大举人边，直犯畿辅。臣阅其言词桀骜，颇肆要挟，与数年前遣使情状殊异。”上命“整秋防以俟，勿坠敌计中”，未几，竟如其言。
五月，己卯，礼科给事中沈束以请恤总兵官下狱。
初，总兵周尚文，以战功擢都督同知兼佥后府事、时严嵩为礼部尚书，子世蕃官后府都事，骄蹇不法，尚文面叱，将劾奏之，嵩谢，得免，调世蕃治中以避尚文，遂衔之。
其后尚文历功加至太保，嵩谋倾陷之，而连年谙达寇边，上方倚以抗强敌，故谗不得人、至是春曹家庄之役，录功、兼太子太傅， 赐赉有加.
未几卒，嵩欲格其恤典不予，束乃上言：“尚文为将，忠义自许。迩者寇骑深入，闻警疾驰，奋勇先登、多所杀获、此亦一时奇功也，宣加封爵延子孙。又如董旸、江瀚、搂北寇之锋，遏南奔之势、援兵不至，继之以死，虽已庙祀，宜加赐祭，以彰死事。今当事之臣，任意予夺，冒滥者幸恩，忠勤者捐弃，何以鼓
1622
纪五十九
士气而激军心？”疏入，上大怒，诏廷杖，锢之诏狱，遂长系。
是月，召翁万达还，任兵部尚书。
六月，日本国复求贡，许之.
尚文恤典卒不行。穆宗立，始赠太傅，谥武襄。
秋，七月，乙亥，总督湖、贵、四川都御史张岳言：“贵州诸苗旋抚旋叛、湖苗因之贰心、若贵苗不诛，则湖苗之抚不固。”因条上会兵讨苗事宜，期以八月集兵会剿，诏以便宜行之.
庚寅，免河南陕西被灾夏税。
是月，浙江海盗起，寇浙东。
初，祖制设浙江市舶提举司，中官主之，驻宁波，海舶至则平其直，制驭之权恒在上。及上撤天下镇守中官，并市舶司罢之，而滨海奸入遂专其利。初犹市商主之，及通番禁严，遂移之贵官家，复屡负其直、倭使互市者留海滨，辄丧其资，不得返国，大恨。而大奸若汪直、徐海、陈东等，遂窟其中、以内地不得逞，悉逸海岛为主谋。倭听指挥，相煽入寇，而海中巨盗，亦袭倭服饰旗号、分艘掠内地。
自朱纨至，始稍稍治之.纨既罢、海禁益弛，乱滋甚。时海上承平日久、民不知兵，闻警则窜走一空。终嘉靖之世，遂无宁岁。【考异】《明史·本纪》、《明史稿》皆作“海贼”，盖是时倭寇既起，通番奸入率假其名以掠财物，其实不尽倭寇也。《实录》亦言“诸奸勾引岛夷及海中巨盗，所在劫掠，乘汛登岸，动以倭贼为名，其实真倭无几也”。故今仍据海盗之文书之.。是年浙东之役，据《明史·日本传》，起自责官家负直不予，激之人寇，而据《实录》所载，言“海上之事，初起于内地奸商汪直、徐海等，常阑出中国财物，与番客市易，皆主于余姚谢氏。久之，谢氏颇抑其直.诸奸索之急，谢氏度负多不能偿，则以言吓之曰：'吾将首汝于育。诸奸既恨且惧，乃纠合徒党及番客，夜劫谢氏，火其居，杀男女数十人，大掠而去。县官仓皇申闻上司，辄云倭人人寇”云云。此与《明史》所载大略相同，而谢氏即所称“贵官家”者、始也商负其直，及移之豪
1623
明通鉴卷五十九
贵，则并倭与商而吞噬之。故倭寇之来，以商始，以商终，汪直，徐海之等，皆奸商也.并附识之。
八月，己亥，诏“户部核天下出纳之数以闻”。
是时边供繁费，加以土木祷祠之役，月无虚日。帑藏匮竭，司农百计生财，甚至变卖寺田，收赎军罪，犹不能给，乃遣部使者括逋赋。百姓嗷嗷，海内骚动。给事中张秉壶以为言。
于是户部覆议：“天下财赋，每年实征起存之例、夏税、秋粮、马草、屯田、地租、食盐、钱钞、税课、盐课、门摊之类，各有定数。成化以前，各边宁谧，百费省约，一岁出人，沛然有余。今则不然。京、通仓粮岁入三百七十万石，嘉靖十年以前，每岁军匠支米二百八十万石，，廪中常余八九年之积。十年以后，岁支加至五百三十七万石，抵今所储仅余四年，太仓银库岁入二百万两，先年各边额用，一年大约所出一百三十三万，常余六十七万。嘉靖八年以前，内库积有四百余万，外库积有一百余万。近岁来除进用、修边、给赏、赈灾诸项外、一年大约所出三百四十七万，视之岁入，常多一百四十七万。及今不为之所，年复一年，将至不可措手矣。且今生财之道既竭，计惟节用。请敕中外诸臣就职论事，专意清理，务求节财助边。仍令两京户部并工部、太仆、光禄及各直省司、府、卫、所以及辽、蓟、宣、大、陕西诸边，每岁终将一年出纳钱谷修成会计录，分为四目：一日岁征，如府库监局仓场额派钱谷几何；一日岁收，如收过本年、先年额征钱粮完欠几何；一日岁支，如本年用过各项钱粮于岁派额数增减相多几何；一日岁储，如本年支剩存积钱粮几何；务令简明，以为通融撙节之计。"从之。【考异】《三编》系之七月下，今据《实录》月日，
乙卯，寇犯大同。
.先是寇人大城，在大同之东，宫兵守之，不能入，寇佯西北去。至是乘官兵懈，复出松树墩毁墙入大同右卫及平虏、威远等
1624
紀五十九
处，凡攻毁堡寨村庄五十余，戕杀官军三千五百余人。
兵部言:"边臣报大同修筑墙垣可恃以守、一旦复毁垣冲人, 宜治其罪。”诏巡按御史勘实以闻。【考异】《明史·本纪》不具，《史稿》系之是月乙卯，证之《实录》原奏称“八月初十日，寇犯大城，在大同之东，官兵守之，不得人，寇佯西北去。我兵遂懈。十八日，寇复由松树墩掘墙而人”云云，是月戊戌朔，初十日丁未，十八日乙卯，《史稿》月日盖据《实录》也，今从之.
壬午，谙达复犯大同，总兵陈凤等击却之。
九月、戊辰、寇复以余骑犯榆林，参将刘继先等击却之。
庚辰，免浙江嘉、湖二府被灾秋粮。
是月，朵颜三卫导北寇犯辽东，入沙河堡，守将张景福死
之.
初，诏罢三卫马市，并新设木市亦罢之。自此三卫数为鞑靼向导，而朵颜部下哈舟儿、陈通事实主之。二人《者）皆中国人被虏，遂为之用。【考异】《明史·本纪》，“是月朵颜三卫犯辽东”，《明史稿》则以寇书之，证之《明史·三卫传》，盖三卫导鞑靼入寇也.《实录》系奏报于十一月，原奏称“九月”，并张景福之死俱见九月奏中，惟《三卫传》误列之二十一年之秋、盖连罢马市书之，未及分析耳.又据《实录》，死事之员尚有百户陈策、李松、附识于此。
吏部尚书闻渊引年致仕、刑部尚书喻茂坚引疾致仕，皆许
冬、十月，辛丑，免顺天、河间、保定、真定、大名五府被灾州县税粮。
之。改户部尚书夏邦谟于吏部。
是月，以吏部左侍郎潘潢为户部尚书。兵部尚书翁万达以忧去，升吏部右侍郎丁汝變代之。改南京尚书刘切为刑部尚书。
十一月，甲申，孝烈皇后神主祔太庙。
是时上欲桃仁宗，设新序，以廷臣执奏，乃命藏孝烈神主于皇妣献皇后之侧。
1625
明通鉴卷五十九
乙酉，太白昼见，凡五日。是月，工部尚书文明卒。
已丑，冬至，祀天于圆丘，朱希忠摄行。
乙未，免湖广沔阳、荆门等被灾州县秋粮。
十二月，以提督仓场侍郎李上翱为工部尚书
二十九年
春,正月,丙寅朔,不御殿。
癸未，山东盖州等卫地震，有声如雷，逾月乃止。【考异】《明史·五行志》佚，《三编》据《实录》增，今从之.
二月，宣府谍报，寇移帐驻威宁海子；已，复报寇朔州。兵部议：“寇入宜府，则冲黄花、白马、古北等隘。今日庙谟所当先定者，惟亟备蓟镇，屏蔽京师。请发河间兵一枝驻密云，保定兵一枝驻通州，俱听苏州抚、镇节制。”从之。
三月，乙丑，礼部以亢早，请行顺天府祈雨。上曰：“去冬无雪，今春不雨已百五十日，其亟行之毋忽。”
辛未，上躬梼雨于禁中。
壬午，赐唐汝楫等进士及第、出身有差。
是月，贵州苗贼龙许保袭思南府之印江县，执知县徐文伯及石阡推官邓本忠以去。
初，王学益、李义壮相继巡抚贵州，皆主抚议以附严嵩.张岳至,集两省官议,皆言“抚之无益,不如以兵戍守之,使毋出 掠可也”。未凡，许保猖獗，岳坐夺俸，乃决计讨之，大集土汉官兵，期以秋举。
广东黎贼平。
初，琼州五指诸山黎贼、剽掠崖州等处、伪置总兵，攻围城邑。是年之春、提督两广侍郎欧阳必进会剿,前后禽斩首从贼五 千余名，遂平之。
1626
纪五十九
奏言：“琼州孤悬海外，地大且远，非一副使所能弹压。请增设分守一人于儋州，参将一人于崖州，而复设守备一人于琼州。”部议以“分守官不便，第设参将，择知兵者任之”。乃以钦州守备俞大猷充右参将，镇守儋、崖.
夏，四月，己亥，以久旱，遣宫祭告郊庙，并敕群臣修省。
辛亥，下河南巡抚都御史胡缵宗于狱，刑部尚书刘讱坐免。
初，上幸承天，缵宗抚河南，迎驾时，有河间人王联，任阳武知县，缵宗尝以事笞之，寻为巡按御史陶钦變劾罢。联素凶狡，尝欧其父良论死，久之以良请出狱，复坐杀人，求解不得。知上喜告讦，乃摭缵宗迎驾诗中“穆王八骏”语为谤诅，言“缵宗命已刊布不从，乃属钦夔论黜，罗织成大辟”，遂以去年长至日，令其子诈为常朝宫，阑入阙门讼冤。凡所不悦，若副都御史刘隅，给事中鲍道明，御史胡植、冯章、张洽，参议朱鸿渐以及知府项乔、贾应春等百十人，悉构人之。上大怒，立遣官捕缵宗等下诏狱，命切会法司严讯、切等尽得其诬罔状，仍坐联死，当其子诈臂朝官律论斩，而为缵宗等乞宥。上既从法司奏，坐联父子辟，而心赚缵宗，多所诘让，复下礼部都察院参议，严嵩为之解。会京师灾异数见，上以咨陶仲文，仲文对言：“虑有冤狱，得雨方解。”上稍动，乃从轻典革缵宗职，杖四十，讱坐市恩，亦除名。法司正、贰停半岁俸，郎官承问者悉下诏狱，嵩以对制平狱有功，令兼支大学士俸。嵩辞，乃允。
时法司率骫法徇上意，稍执正，谴责随至。诩于是狱独持法、故身虽黜而时论多之。【考异】此据《明史·刘切传》、传言冬至日遣子讼冤，是缵宗之逮在去年，至是下狱。《实录》 系之是月辛亥，今据之。传言“穆王八骏”语，见之《实录》、则“穆王八骏空飞电，湘竹英皇泪不磨”之句，据此、则帝之遗缵宗、非无自也，此等不祥之语，传布在外，有似谤诅，王联之详，其亦缵宗有以自取之乎！
癸丑，大雨，百官称贺，优诏答之。
1627
明通鉴卷五十九
壬戌、封陶仲文为恭诚伯，以祷雨、平狱功也。给事中张秉壶，劾“仲文贪天之功以为已力”，于是仲文疏辞，不允。【考异】《明史·本纪》及《恩泽表》，仲文封伯在八月丙寅，证之《实录》，在是月壬戌，若八月丙寅，则以万寿节加禄米也。《明书》亦系之四月。
是月，河决人淮，逼泗州祖陵。总漕副都御史龚辉，巡按御史史载德，请“开直河口以通下流，筑二陈庄、刘家沟二口以防冲决"，从之，仍遣官修治陵寝。
五月、辛卯，重修《大明会典》成。
是月，改李士翱于刑部，以户部侍部胡松为工部尚书。
六月，戊申，太白昼见。连日阴云，凡昼见者七日。
丁巳，免綫南及山东被灾州县夏税。
戊午，谙达寇大同。
时谙达移驻威宁海子，势将南下，乃由墩口溃墙而入，悉精 兵伏林箐中，而以赢师往来诱我。总兵官张达意轻之，兵未合，逢率麾下驰击之，伏发，围之数匝，达马蹶，遂遇害。副总兵林椿，方击余骑于弥陀山，闻达被围，亟引兵西救。会矢下如雨， 椿亦中流矢，死之。
达、椿皆骁勇善战，寇得二将首，辄引去。
闰月，乙丑，免山西平阳、潞安、太原等府被灾夏税。
大同败问至，上以张达、林椿忠勇遇害、俱加赠赐谥。
时咸宁侯仇鸾坐废家居，以贿严世蕃，属之兵部、荐其谋勇可任，即日复太子太保，充总兵官，镇守大同，以署都指挥佥事徐珏副之，俱令星驰赴镇。
戊辰,免河南被灾夏税.
癸酉，逮总督宜大侍郎郭宗皋、巡抚大同都御史陈耀。
先是、大同之败，宗皋、耀各奏言“张达、林椿虽败于阵而寇亦旋退”、给事中唐禹言：“达、椿效死先登，全军陷没，独达二于张世杰、张俊以血战溃围得出。此数十年边关未有之大
1628
纪五十九
衅。而宗皋等不自席藁待罪，乃敢蔓语弥缝、冀逃罪谴，死何以见达、椿，生何以谢二子？乞明示赏罚，以昭激劝。”上以禹奏公平，赐达二子同荫。命锦衣官校械系宗皋、耀，既至，命各杖于廷。耀死杖下，宗皋谪戍边。
达家广东，未至，遺侍郎苏祐摄其事。
丙子，起复翁万达总督宣大，闲住都御史赵锦巡抚大同。万
戊子，免南直隶被灾夏税。
己丑，免畿内被灾夏税。
秋，七月，戊申，谙达自威宁移驻断头山，并调集套虏，聚众十余万，谋深入关南。宣大守臣以闻，诏戒严防御。
壬子，逮巡视浙闽都御史朱纨并副使柯乔、都指挥卢镗等。
纨既罢职听勘、给事中杜汝桢、巡按御史陈宗夔勒上，悉如陈九德言，遂坐逮。方按问，趣纨对簿，纨闻之，慷慨流涕曰：“吾贫且病，又负气不能相下。纵天子不欲死我，闽、浙人必杀我。吾自决之，不须入也。”制《圹志》，作《绝命词》、仰药死。镤、乔等皆论死，系按察司狱。
自纨死，并巡视亦罢不设，中外诸臣自此摇手不敢言海禁
事。
己未，免陕西西安等八府被灾州县夏税。
是月，户部尚书潘潢，以议边饷许旨调南京、改李士翱子户部，以南京兵部侍郎顾应祥为刑部尚书。
八月，甲子，谙达犯宣府，不克。
先是谙达大举入寇，将拥众窥大同。时仇鸾方受命莅镇，惶惧无策，其厮养时义、侯荣者，说鸾曰：“勿忧，吾为主解之。”乃为鸾持重赂赂谙达，令移寇他塞，毋犯大同。谙达受货币，遗之传箭以为信，而与之盟，遂东去。及至宣府，有备不得入，遂寇
蓟镇
己巳，寇自独石边外东行至大兴州，去古北口百七十里，仇
1629
明通鉴卷五十九
鸾知之、率所部驰至居庸关南。而顺天巡抚王汝孝驻蓟州、误听谍者，谓寇向西北。兵部尚书丁汝夔信之，请敕鸾还备大同，勿东。未几，兴州报至，始命鸾壁居庸，汝孝守蓟州。
乙亥，寇果循潮河川南下至古北口，遂拥众薄关城、总兵官罗希韩、卢钺不能却。
丁丑，寇攻古北口，以数千骑绕墙而军，汝孝悉众出，发火炮矢石攻之,寇乃阳督兵缀蓟师,而别遣精骑从间道溃墙而人, 蓟镇兵大溃。寇遂由石匣营达密云，转掠怀柔、围顺义城、闻保定兵驻城内，乃解而南，于是益谋内犯矣。
戊寅，寇至通州
先是寇将南下，巡按顺天御史王仔闻报，度官军弱，无能御者。夜，草疏言：“潮河川有径道，一日夜可达通州。敌兵剽悍若风雨，而古北口距京师仅七舍、漫衍无卫戍瞭望，神京陵寝万一荡摇，事系非小。请速集廷臣议战守策。"而身出驻通州、召吏民，给兵仗，听约束，收漕舟舣潞河西，勿使为敌用。事甫毕，而夜半敌兵果至通州，阻白河不得渡，营于河东二十里，分兵剽昌平，犯诸陵，杀掠不可胜计。京师戒严。
诏“檄诸镇兵勤王”。分遣文武大臣各九人守京城九门，定西侯蒋傅、兵部侍郎王邦瑞总督之，而以锦衣都督陆炳、礼部侍郎王用宾及给事、御史各四人，巡视皇城四门。
诏“大小文臣知兵者，许尚书丁汝夔委用。”于是汝變条上八事，“请列正兵四营于城外四隅，奇兵九营于九门外，近郊正兵营各一万，奇兵营各六千。急遣大臣二人经略通州、涿州、且释罪废诸将，使立功赎罪”，上悉从之.
然是时所籍皆虚数，禁军册籍尤缺额，仅四、五万、又半役内外提督、大臣家，不归伍者；在伍者半皆老弱，涕泣不敢前仓卒从武库索甲仗，主库太监勒常例不时发，久之不能军，诏“城中居民及四方人应武举者，悉登陴守，命都御史商大节率五
1630
纪五十九
城御史统之”，又悬赏格募壮士。军事益旁午。
己卯，寇营白河东，分遣游骑四掠，去都城仅三十里。
时仇鸾帅副总兵徐珏、游击张腾等自居庸至通州，营于河西，保定巡抚杨守谦、副将朱楫等营于东直门外、各路援兵颇集。
议者率谓“城外有边兵足恃，城内虚，宜移京军入备内衅”。于是侍郎王邦瑞“请以巡捕官军营东、西长安街”，而尚书丁汝夔亦“量请掣兵入，营十王府庆寿寺前”，从之。
辛巳，寇自通州渡河而西，前锋七百骑驻安定门外教场、壬
初、寇薄通州，城中所遗侦卒出城不数里，道遇伤者辄奔还，妄言诳汝夔、既而言不雠，汝夔弗罪也，募他卒侦之，亦如前；以故敌之众寡远近者不得知。
午，薄都城，分掠西山、黄村、沙河、大、小榆河，畿甸大震。
成国公朱希忠掌城中营务，恐以兵少获遣，乃东西抽掣为掩饰计，士疲不得息，出怨言，而调者不得主名，则争置汝夔.仇鸾兵无纪律，掠民间，上方向鸾，戒勿治，汝變亦容忍之，以故军民益解体。
上见诸镇兵先后至，无统摄，而中官陆炳等争誉鸾，乃拜鸾为平虏大将军、节制诸路兵马；进杨守谦兵部左侍郎，提督军务。【考异】《明史·本纪》，“壬午，薄都城，拜仇鸾为平虏大将军”.又《丁汝夔传》言“辛巳，寇前锋驻安定门外教场，明日，薄都城”，皆据《实录》日分，惟仇鸾始以贿严世蕃总督宣大，《实录》不具，《三编》兼据《纪事本末》书之。若陆炳等请以鸾节制各路兵马，具见《实录》、今参书之.
是日，上御西苑，召严嵩、徐阶入议军事。
会寇至东直门、执御厩中官八人去，不杀；谙达踞坐帐中，语曰：“若归见天子，好为我致书！”乃以谩语求入贡、解送归，嵩等既入，上出书示之、嵩曰：“此礼部事。”复以问阶，阶曰：“寇深
1631
明通鉴卷五十九
矣！不许恐激之怒；许则彼厚要我。请遣使者给缓之，我得益为备。援兵集，寇且走.”上称善者再。
阶出，传上谕集廷臣议。国子监司业赵贞吉抗育曰：“此不必议。后生懦夫，暗于事势，见寇急而许之入贡，何异城下之盟！”又日：“今朝廷所急在收摄人心，若使追论周尚文之功，释沈束于狱，则寇退易易耳。”
上遣中使往觇会议，闻贞吉言而心壮之，宣人左顺门问计贞吉“请宣谕诸军，悬赏格以激士气”，从之。擢贞吉左谕德兼河南道监察御史，并给赏军银五万两，令随宜区处。
癸未，上御奉天殿。
先是，各路援兵至，诏兵部核数赏赉。而勤王兵先后至者五六万人，皆闻变即赴，未赍糗粮。及制下犒师，牛酒无所出、越二三日，援军始得数饼饵，益饥疲不任战。
上久不视朝，军事无由面白，吏部尚书夏邦谟等，“请上躬御正朝，延见廷臣，以振威武，从民望”，礼部尚书徐阶复固请。是日，文武昧爽集阙下，日晡，上始出御殿，不发一词，但谕“阶奉敕至午门集廷臣切责”而已。上以“本兵举措周章，令吏部别推曾历边方娴将略者”，部臣以都御史杨守礼名上。于是丁汝
夔不自安，乃请躬餐诸将出城徇寇，以侍郎孙应奎专督军饷。
先是上趣诸将战甚急，丁汝夔以咨严嵩，嵩曰：“塞上败，可掩也；失利辇下，上无不知，谁执其咎？寇饱，自扬去耳。”汝夔遂承嵩指，戒诸将勿轻举。杨守谦以孤军薄寇营，而阵无后继，亦不敢战，于是皆坚壁不发一矢，辄以汝夔及守谦为词。
寇遂毁城外庐舍，火光烛天。城之西北隅，内臣园宅在焉，汝夔、杨守谦子午门外廷鞠。
甲申，寇退。
环泣上前曰：“将帅为文臣制，故寇得纵横至此。”上怒甚、命逮丁
寇掠内地凡八日，本无意攻城，且所虏获已过望，遂整辎重
1632
纪五十九
趋白羊口去。
逮副都御史王仪。
初，王忬自通州告急请援，诏仪率兵二千往。至是忬奏“仪纵士卒虐大同军”。大同军者，仇鸾兵也。仪坐逮，乃超擢予右佥都御史代之
丙戌，京师解严。
侍郎王邦瑞请蹑寇归路击之。时京师大雨弥日，京畿千里之内，泥淖竟尺。谕德赵贞吉奉使劳军，趣仇鸾乘雨袭寇、不应、又犒赏及鸾军，亦不受。贞吉见寇已引去，计无所出，乃赍敕遍谕城外诸营而还。上怒其处分未当，轻率复命，又追论其讼周尚文、沈束为代人怀怨，乃命杖五十，谪荔波典史。
先是贞吉廷议罢，盛气谒严嵩，嵩不见，贞吉怒，叱门者。会世蕃趋入，顾谓贞吉曰：“公休矣！天下事当徐议之。”贞吉愈怒，骂曰：“汝权门犬，何知天下事！”嵩父子衔之，卒得罪。
丁亥，仇鸾败绩于昌平。
时寇以白羊口道狭，恐我军邀袭，乃取昌平东北古北口汨路 出。鸾军猝与之遇，敌纵骑蹂击，杀伤千余人，鸾几为所获，被救得免。敌遂长驱至天寿山，总兵官赵国忠列阵红门前，不敢人，遂循溯河川旧道去。【考异】《明史·本纪》书仇鸾败绩于白羊
口，此微误。盖寇以白羊口路狭，恐为官军所邀，乃改道取昌平东北古北口旧路、鸾军遇之而败，是鸾之败乃在昌平至古北口之路，非白羊口也.《明史稿》记寇至白羊口于甲申，正改道至昌平之前四日，此与《实录》合，今悉据书之。
杀兵部尚书丁汝夔、侍郎杨守谦。
时法司坐汝夔守备不设，守谦失误军机律，俱秋后处决。上以“汝夔罔上毒民，守谦党同坐视、皆死有余辜”，趣命即日斩于市。汝夔仍枭示，妻子流三千里、以刑部侍郎彭黯、左都御史屠侨、大理寺卿沈良才议狱迟缓，各杖四十，降俸五等。刑科张侃
1633
明通鉴卷五ㄧ九
等循故事覆奏，各杖五十，斥侃为民。
初、上欲行大诛以惩后、汝夔窘，求救于辅臣严嵩，嵩曰：“我在，必不令公死。”及见上怒甚，竟不敢言，汝夔临死，始知为嵩所卖。
守谦临刑，慨然曰：“臣以勤王反获罪，谗贼之口，实蔽圣聪。皇天后土，知臣此心，死何恨！”
守谦在边，得将士心，位至开府，清廉如寒士。然性迟重，客有劝之战者、应曰：“周亚夫何人乎？”客曰：“公误矣、今日安得比汉法？”守谦不纳，竟得罪。边陲吏士闻守谦死，无不流涕。
是月、户部尚书李士翱以各营军饷不时给，被劾罢。
时侍郎孙应奎暂摄户部事，逾二月，始代之。【考异】士翱以八月革职，九月始罢。《明史·七师表》系之是月，今从之.
九月、辛印朔，谙达悉众出塞，由石城匣及张家、古北等口而去。
仇鸾掩败不闻，令诸将收斩遗尸、得八十余级。捷上，优诏答之，寻加太保，赐金币.
诏“振畿内被寇之民，并蠲免税粮，令户部核实以闻”。已而顺天府尹郭鋆，“请于伤重之各州县，先蠲免而后查核”，报可。又敕京师城外及蓟州、昌平等处广瘗暴骸。
乙未，罢团营，复三大营旧制。
谙达之内犯也，兵部核营伍，不及五六万人，驱之出城，皆流涕不敢前，诸将领亦相顾失色。至是丁汝夔既诛，辅臣严嵩请振刷以图善后。
时吏部侍郎王邦瑞摄兵部。【考异】《明史·七卿表》、兵部尚书丁汝夔诛，召翁万达，未至罢。十一月，王邦瑞任兵部尚书。证之《明史》邦瑞本传，“邦瑞始以兵部侍郎改吏部，及谙达犯都城，命邦瑞总督九门。及汝羹下狱，乃命邦瑞摄其事”，据此，则邦瑞初以史侍总督九门，节制京军，迨汝夔下狱，始摄兵部兼督团营，而本职仍系吏部。直至复三大
1634
纪五十九
营旧制，始改邦瑞为兵部侍郎。又两月，翁万达不至、乃以邦瑞任之。诸书或言吏部，或言兵部，未经分析.又有径作尚书者，今据《兵志》所藏,附识之。因言:“国初京营禁旅,不减七、八十万。自三大营 变为十二团营、乂变为两官厅，寝不如初，然额军尚三十八万有奇。今营政废弛，见籍至十四万，而操练者不过五、六万，支粮则有，调遣则无，比寇骑深入，战守俱困，此其弊不在逃亡而在占役，不在军士而在将领。盖提督以下诸官，多世胄纨袴、平时占役营军，率以空名支饷、临操则集市人呼舞博笑而已。乞遗官精核。”
上是其言，下兵部议，“悉罢团营两官厅，复三大营旧制。设总督京营戎政一员，以武臣为之，协理京营戎政一员，以文臣为之"。时上方向用仇鸾，乃以为总督京营戎政，复改邦瑞为兵部左侍郎，专督营务。
丁酉，邦瑞复条上兴革六事，中言“宦官典兵，古今大患，请尽撤提督、监枪中官”、报可。
戊申、免織辅被灾税粮。
壬子,废郑王厚烷为庶人。
厚烷，仁宗子，郑靖王瞻埃之裔孙也。初，上修斋醮，诸王争遣使进香，厚烷独不遣。前年七月，上书请上修德讲学，因进居敬、穷理、克己、存诚四箴，演连珠十章，以神仙土木为规谏，语切直。上怒，下其使者于狱。
至是宗室有孟津王见蕊子祐橏，规复郡王爵，怨厚烷不为奏，乃乘上怒，摭厚烷四十罪，以叛逆告。诏驸马中官往勘无验,乃傅会其所建宫室名号拟乘舆为大不敬。遂削爵,锢之凤阳 高墙。【考异】据《实录》所载厚烷得罪，多勘奏中文致语，今悉据《明史·诸王传》书之.
乙卯，免山西被灾夏税.
是月、诏起复翁万达回部管事，苏祐总督宜大。
1635
明通鉴卷五十九
冬，十月，壬申，免畿内、河南，南畿被灾秋粮。甲戌，大学士张治卒。
时辅臣多赞玄修，治不自得，悒悒而病。及卒，上不悦，赐谥文隐。隆庆改元，更谥文毅。
辛巳，下刑部郎中徐学诗于狱.
时方寇退，诏廷臣陈制敌之策，诸臣多掇细事以应，学诗愤然曰：“大奸柄国+乱之本也；乱本不除，能攘外患哉！”
即疏劾严嵩，略曰：“外攘之备，在于内治；内治之要，在于端本，今大学士嵩，辅政十载，奸贪日甚，内结勋贵，外比群臣，文武迁除，悉要厚贿；致此辈掊克军民，酿成寇患。国事至此、犹复敢谬引佳兵不祥之说以谩清问。近因都城有警，密输财贿南还，大车数十乘，楼船十余艘，水陆载道、骇人耳目。又纳夺职总兵官李凤鸣二千金，使镇蓟州；受老废总兵官郭琼三千金，使督漕运。举朝莫不叹愤，而无一人敢言之者，诚以内外盘结，上下比周，积久势成。而其子世蕃，又凶狡成性，擅执父权，凡诸司章奏，必先关白，然后上闻，掩罪饰非，乘机构隙。故凡论之者，虽不能显祸之于正言直指之时，莫不假事因人，阴祸之于迁除考察之际，天下痛心，视为鬼蜮。伏愿陛下罢嵩父子，别简忠良，则内治既清，外患自宁矣。”
上览疏，颇感动。方士陶仲文密言：“嵩孤立尽忠，学诗特为所私修隙耳。”上于是发怒，下学诗诏狱，削其籍。【考异】徐学诗下狱，《明史·本纪》不具.原修《三编》及《辑览》皆系之九月，重修《三编》据《实录》改入十月，又签明系十月辛巳，叙于张治卒之下，今据之.
甲申，巡视京营兵部主事申燧、劾“仇鸾恃宠弄权，更张营政”。鸾疏辩，谓：“隧意不过侵官揽权，束缚臣等，使不得行事耳。且京营巡视宫，近已添设科、道二员，今益之主事，又以兵部之势临之，臣等惧罪之不暇，何暇御敌！”诏下燧镇抚司拷讯，
1636
纪五十九
遂罢京营巡视官。
时鸾请“驻师宣、大间，整饬兵甲，俟冬月大举以雪国耻”
已，又请“广集兵粮，以明年大举北征”，上皆从之。
十一月，癸巳，分遣御史魏谦吉等选边军人卫。
先是仇鸾总戎政，请“调宣、大、延绥各边兵更番人卫，分隶京营”。下兵部议，“各边均属重地，使患在心腹，则肢体固轻，若尽撤藩篱、则堂奥之守何赖？今不权时势，辄行调取、命使四出，非计之得也。”鸾固执前议，上特许之。乃诏选各边兵六万八千人与京军杂练，复令京营将领分练边兵。自是塞上有警，边将不得征调，边事日坏矣。
甲午，冬至，祀天于圜丘，朱希忠摄行。
壬寅、桃仁宗，祔孝烈皇后于太庙。
时上终欲祔孝烈入庙，而自为一世，复下礼部议。尚书徐阶抗言：“女后无先入庙者，宜祀之奉先殿。”礼科给事中杨思忠亦以为然。上大怒，阶等皇恐谢罪。
会孝烈忌日，请祭，上曰：“孝烈继后，所奉者又入继之君，忌不祭亦可。”于是阶等上祧祔仪注如上指，而祔孝烈于太庙之第九室。
辛亥，免浙江、四川被灾税粮。
是月、升侍郎王邦瑞为兵部尚书。
先是起复翁万达、未至，上以问严嵩，嵩言“寇患方殷，诸臣不无观望"，上怒，遂罢之。于是邦瑞始受代。
未儿，万达至、降兵部侍郎兼右佥都御史，守易州。
十二月，丙寅，兵部尚书王邦瑞条上安攘十二事。
时仇鸾构邦瑞于上，上春渐移。会鸾奏革蓟州总兵官李凤鸣、大同总兵官徐珏任，而荐京营副将成勋代凤鸣，密云副将徐仁代珏，旨从中下，兵部不预闻、邦瑞因言：“朝廷易置将帅，必采之公卿，断自宸衷，所以慎防杜渐，示臣下不敢专也。且京营
1637
明通鉴卷五十九
大将与列镇将不相统摄，何缘京营乃黜陟各镇！今曲徇鸾请，臣恐九边将帅悉奔走托附，非国之福也。”上不悦，下旨谯让。于是鸾益憾之。
是岁，元江土舍那鉴作乱，杀云南左布政使徐樾。
初，那鉴杀其侄土知府那宪，夺其印，巡抚应大猷以闻，诏黔国公沐朝弼讨之。朝弼会副使李维、参政胡尧时等、集土、汉兵分五哨，破之于木龙寨。那鉴势蹙，遣人诣南羡监督王养浩所乞降。
会樾督饷至南羡，以那鉴计穷求款，信之，令面缚出城来降。左右谓“夷诈不可信”，樾不听，至期，率百人往城下受降。鉴纵象马夷兵突出冲之，樾及左右皆死焉。
事闻，上切责朝弼、养浩等，各带罪捕贼。





