〇三八


澄尝问象山在人情事变上做工夫之说［一］。

先生曰：“除了人情事变，则无事矣。喜怒哀乐，非人情乎？自视听言动以至富贵贫贱、患难死生，皆事变也。事变亦只在人情里。其要只在‘致中和’［二］，‘致中和’只在‘谨独’［三］。”



* * *



【注释】

［一］陆澄所问象山之说，语本《象山语录》“复斋家兄一日见问云：

‘吾弟今在何处做工夫？’某答云：‘在人情、事势、物理上做些工夫。’复斋应而已。若知物价之低昂与夫辨物之美恶真伪，则吾不可不谓之能。然吾之所谓做工夫，非此之谓也”。

陆九渊，字子静，江西金溪人。生于宋高宗绍兴九年（1139）二月，卒于宋光宗绍熙三年（1192）十二月，享年五十四岁。官至知荆门军。后还乡，居贵溪之象山讲学，学者称象山先生。其学术主张“心即理”，为南宋心学之宗师。

［二］“致中和”，语见《中庸》“喜怒哀乐之未发，谓之中；发而皆中节，谓之和。中也者，天下之大本也；和也者，天下之达道也。致中和，天地位焉，万物育焉”。

［三］“谨独”，即“慎独”，指独处时能谨慎不苟。语出《大学》“小人闲居为不善，无所不至；见君子而后厌然，掩其不善，而着其善。人之视己，如见其肺肝然，则何益矣？此谓诚于中，形于外。故君子必慎其独也”；《中庸》“是故君子戒慎乎其所不睹，恐惧乎其所不闻。莫见乎隐，莫显乎微，故君子慎其独也”。

【翻译】

陆澄曾经请教关于陆象山在人情事变上做工夫的说法。

阳明先生说：“除了人情事变，就没有什么事情了。喜怒哀乐，不就是人情吗？从视听言动以至富贵贫贱、患难死生，都是事变。事变也只在人情里面。其要旨只在于‘致中和’，‘致中和’的要旨只在于‘谨独’。”





