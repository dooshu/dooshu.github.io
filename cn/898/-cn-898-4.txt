独断

东汉蔡邕撰。2卷。今天的通行本不分卷。《四库全书》把此书归入子部杂家类。记汉代制度礼文车服及诸帝世次，兼及前代礼乐。《四库全书总目提要》卷一百十八说，此书是“考证家之渊薮”。书中颇多涉及文体的解说。今摘录如下：“(汉天子)命令，一曰策书，二曰制书，三曰诏书，四曰戒书。”“策书，策者，简也。《礼》曰：‘不满百文，不书于策’。”“制书，帝者制度之命也，其文曰制诏三公，赦令赎令之属也。”“诏书者，诏诰也，有三品，其文曰告某官，官如故事，是为诏书。”“戒书，戒敕剌史太守及三边营官，被敕文曰有诏敕某官，是为戒敕也。”凡群臣上书于天子者，有四名，一曰章，二曰奏，三曰表， 四曰驳议。章者需头，称稽首上书，谢恩陈事诣阙通者也。奏者亦需头，其京师官但言稽首，下言稽首以闻。……表者不需头，上言臣某言，下言臣某诚惶诚恐，顿首顿首，死罪死罪。左方下附曰某官某臣甲上文。……驳议曰某官某甲议以为如是，下言臣愚戆议异。其非驳议，不言议异。其合于上意者，文报曰某官某甲议可。”这里所说，虽指汉制，其实亦是以后各朝遵循的某些文体的写作格式。

提要

《独断》二卷，汉蔡邕撰。王应麟《玉海》谓是书间有颠错，嘉祐中，余择中更为次序，释以己说，故别本题《新定独断》。择中之本今不传。然今书中序历代帝系末云，从高祖乙未至今，壬子岁三百一十年。壬子为灵帝建宁五年，而灵帝世系末行小注乃有二十二年之事，又有献帝之谥，则决非邕之本文，盖后人亦有所窜乱也。是书於礼制多信《礼记》，不从周官。若五等封爵，全与大司徒异，而各条解义与郑玄《礼注》合者甚多。其释大祝一条，与康成《大祝注》字句全符，则其所根据，当同出一书。又《续汉书》舆服志樊哙冠广九寸，高七寸，前后出各四寸，是书则谓高七寸，前出四寸，其词小异。刘昭《舆服志注》，引《独断》曰，三公、诸侯九旒，卿七旒，今本则作三公九，诸侯、卿七。建华冠注引《独断》曰，其状若妇人缕鹿。今本并无此文。又《初学记》引《独断》曰，乘舆之车皆副辖者，施辖於外乃复设辖者也。与今本亦全异。此或诸家援引偶讹，或今本传写脱误，均未可知。然全书条理统贯，虽小有参错，固不害其宏旨，究考证家之渊薮也。 




