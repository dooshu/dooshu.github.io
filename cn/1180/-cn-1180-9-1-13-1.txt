羔裘

三章，章四句


首章讲：桧君好洁衣服，而不自强政治，故诗人忧之。曰：人君之治国也，功崇惟志，而玩好不与焉；业崇惟德，而文饰不与焉，何吾君之不知此耶？





羔裘逍遥，狐裘以朝。

彼羔裘，居私朝之服也，今则服之以逍遥而已。狐裘，朝天子之服也，今则服之以临朝而已。





岂不尔思？劳心忉忉。

尔，指桧君。忉忉，即劳心也。致洁于服饰之间，至于政事乃置之度外而不理焉，将无以为国矣。我岂不为尔思哉？思之之深，忧心盖为之忉忉也。

二章讲：





羔裘翱翔，狐裘在堂。

堂，私朝之堂。羔裘则服之以翱翔矣，狐裘则服之以在堂矣，此其衣服非不美也。





岂不尔思？我心忧伤。

<<p　class="noteContent">然问其政事，则若罔闻知焉。如是而我岂不为尔思哉？思之而至于我心忧伤者，盖深虑纪纲之不立，而国家之日乱也已。

末章讲：





羔裘如膏，日出有曜。

膏，脂也。日出有曜，言日照此羔裘，曜然而有光彩。羔裘则如膏而润泽矣，日出则有曜而光明矣，此其衣服非不鲜也。





岂不尔思？中心是悼。

然问其政事，则若罔闻知焉。如是而我岂不为尔思哉？思之而至于中心是悼者，盖深知其不可救，徒悲悯于己而已。

此可见国以政事为先，衣服乃其末节也。君以逸豫为戒，宴游所以致亡也。桧君不知其非，而国人为之忧如此，国欲不亡得乎？





