陈宓　和王主簿

水色岚光杳霭间，诗人得句意偏闲。

我今收拾胸中去，归赋淮南大小山。

陈宓

陈宓　和王主簿

为问西来何处船，风餐霜宿更安眠。

残灯一点明于月，只傍前洲白鹭边。

陈宓

陈宓　和王主簿

朼来十日佳眠食，为爱溪山似客清。

我亦本无三宿恋，中年可奈故人情。

陈宓

陈宓　和王主簿

世间真色知何物，肯把溪山换莫愁。

拟具小舟乘月下，一尊相属漾寒流。

陈宓

