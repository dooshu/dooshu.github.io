卷350_8【唐铙歌鼓吹曲十二篇·梁之余，保荆衡巴巫，穷南越，良将取之，不以师。为苞枿第六】  柳宗元

苞枿i矣，惟恨之蟠。弥巴蔽荆，负南极以安。

曰我旧梁氏，缉绥艰难。江汉之阻，都邑固以完。圣人作，

神武用。有臣勇智，奋不以众。投迹死地，谋猷纵。

化敌为家，虑则中。浩浩海裔，不威而同。系缧降王。

定厥功。澶漫万里，宣唐风。蛮夷九译，咸来从。

凯旋金奏，象形容。震赫万国，罔不龚。

