詹初　云掩月

游云纷扰混太清，苍茫万里晦月明。

岂是贞明能为改，却缘外面纵且横。

纵横云霭尽能拨，一轮即见当天发。

当天皎皎月照人，今古何曾人照月。

千江万江月尽圆，千人万人谁知焉。

李白江头捉月死，尽笑李白醉而颠。

江中那有月可捉，举首独立空茫然。

空茫然，月在天，古来只有一心传。

休教心外便便言，当时李白醉江边。

詹初

詹初　云掩月

心如明月物如云，心放应为物所分。

欲反此心须去物，原来还自在天君。

詹初

