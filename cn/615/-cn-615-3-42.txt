纪四十二 武宗正德二年丁卯至三年戊辰




明通鉴卷四十二
纪四十二起强图单阏，尽著雍执徐，凡二年。
武宗毅皇帝 正德二年
春，正月，乙亥朔，日有食之。是日，不御殿，免文武群臣朝贺。
乙酉，大祀南郊，免庆成宴。
闰月，丙午，上始视朝，时上以疾，传旨暂辍视朝者凡半月，至是始复常。
庚戌，杖给事中艾洪、吕翀、刘菠及南京给事中戴铣、御史薄彦徽等二十一人于阙下。刘瑾以其请留刘健、谢迁憾之也。词连林瀚及府尹陆珩，俱勒致仕。赵承庆以传录诸弹章，削半禄、二十一人皆谪为民。铣受杖创甚，寻卒，其后仍列之奸党云。【考异】二十一人，据《本纪》所载，证之《实录》，则云杖洪、灌、翀等三人，铣等六人，彦徽等十二人。合之正二十一人，与《纪》合。又考《宦官传》则言“吕翀、刘菠及南京给事中戴铣等六人，御史薄彦徽等十五人。”证之《实录》及《明史》陆昆、戴铣传，六人者，铣及李光瀚、徐蕃、牧相、任惠、徐暹也、十五人者，昆及薄彦徽、葛浩、贡安甫.E蕃.史良佐.李熙，任诺、姚学礼、张鸣凤、蒋钦、曹闵、黄昭道、王宏、萧乾元也，其时所逮之十五人，昭道、宏、乾元三人未至，令于南京1132
纪四十二
阙下杖之，据此，则《本纪》云“二十一人”，盖杖之京师阙下者，彦徽等十二人，铣等六人，加以洪，翀，满三人，《本纪》所云二十一人之数正合也。《宪章录》以为戴铣、薄彦徽等二十人又在翀，灌之外，似连昭道、宏、乾元数之，而与《实录》。《本纪》皆不合也。惟南京科，道之外，实有艾洪、刘蓝、吕翀，而《宦官传》中无洪名，盖漏脱耳。今据《本纪》参《实录》书之，而并附记其姓名于此。
乙丑，下尚宝卿崔璿、湖广按察副使姚祥、工部郎中张玮于狱。璿以册封还，祥以御史外升。玮以巡河，旧例，奉使远出者，率乘轿以为常。至是刘瑾秉政，欲厉法禁以示威，于是璿等皆以违例乘轿，为东厂缉事者所发，下镇抚司。狱具，内批枷号两月。璿等不胜，几死。
大学士王鏊谓瑾曰：“士可杀不可辱。今辱且杀之，吾辈何颜居此！”于是李东阳复上言：“璿等罪犯，自有法司论拟。若枷号乃至重之典，死生系焉。由儒生而入官者，岂能忍死至一两月之久。命在旦夕，实可矜怜。况今枷号业已数日，亦足示惩。伏乞稍霁威严，曲赐矜宥。”诏始释之，仍发边卫充军。【考异】《明史·本纪》不载。《明书》、《宪章录》皆系之正月。证之《实录》，盖闰月乙丑也，今据之。
是月，礼部尚书张升、刑部尚书闵珪、工部尚书曾鉴皆乞致仕。鉴寻卒。时秦府镇国将军诚漖请袭封保安王，升执不可，遂忤刘瑾。珪久于法官，年逾七十，再疏求退。会刘瑾用事，九卿伏阙固谏，韩文既斥，珪复连章乞休，始许之。鉴与韩文请诛宦官不胜，诸大臣留者率巽顺避祸，鉴独守故操。上欲拓皇亲夏儒第，鉴执不从。至是中官黄准守备凤阳，请赐旗牌。鉴言：“大将出征，诸边守备，乃有旗牌，内地守备无故事。”卒寝之。比见瑾势日横，力求致仕，许之。即以是月卒于官，赠太子太保。
以南吏部尚书李杰为礼部尚书，都御史屠勋为刑部尚书，工部侍郎李链为本部尚书，右都御史刘宇代勋为左都御史。
1133 明通鉴卷四十二
刘瑾用事，一—月之间，中宫传旨，几无虚日。瑾欲全窃大柄，乃日构杂艺，俟上玩弄。则多取各司章疏奏请省决，上每曰：“吾用尔何为，乃以此一一烦朕耶！”自是瑾不复奏，事无大小，任意剖断，悉传旨行之，上多不之知也。
二月，已卯，大学士李东阳等疏请早朝，谓：“一则圣躬志气清明；二则朝廷气象严肃；三则侍从宿卫俾免守候，可以整饬朝仪；四则文武百官不至弛懈，可以理治政务；五则钟鼓有节，可以一都市之听闻；六则引奏有期，可以耸外夷之瞻仰；一举而众善咸具，只在圣心一转移顷耳。”上曰：“已知之矣。”
戊戌，杖江西清军御史王良臣于午门，巡按直隶御史王时中荷校于都察院门，皆刘瑾矫旨构之也。良臣以戴铣等被逮，驰疏论救。瑾怒，逮付镇抚司，责其回护朋党，杖之三十，罢为民。时中出按宣大，黜贪污者甚众。瑾谓其酷刻，命以重枷系之院门。满一月，时中病甚，其妻往省，遇都御史刘宇，哭且诟。宇不得已为言于瑾，释之，谪戍铁岭卫。
三月，丙辰，封后父都督同知夏儒为庆阳伯。
己未，以詹事兼翰林院学士杨廷和为南京吏部左侍郎，翰林学士刘忠为南京礼部左侍郎。时上御经筵，二人皆直讲。讲毕，因致讽谏语，上退，语刘瑾曰：“经筵讲书耳，何又添出许多话来！”瑾因奏曰：“二人可令南京去。”于是并迁南侍郎，外似升之，实远之也。故事，南京六部止设右侍郎一员。时廷和掌诰敕，且与忠俱日讲，当以次入阁矣。廷臣中有阴挤之者，会讲筵中有指斥佞幸语，瑾亦恶之，托言吏，礼左侍郎缺，遂有是命。【考异】讲筵中指斥佞幸语，见《明史》廷和本传。《实录》则谓“二人在詹事、翰林时，皆不私谒瑾”，《宪章录》乃谓“廷和见事势难处，亦欲改南官为自全计，尝善为辞以托于瑾，因得是擢”云云，此盖于廷和有微词，以其寻迁户尚人阁，疑其为瑾内援也，弇州《考误》谓“廷和党瑾诸事，皆出《双溪杂记》，而高氏《鸿猷录》.薛氏《宪章录》因之。不知晋溪与杨公交恶，其
3134
纪四十二
言岂足据耶？子谓二人之改南，以指斥佞幸，则其先之见恶于瑾可知。若后之党瑾，似亦疑案。《杂记》之语，不过诋其始终党瑾耳。”至《实录》所载，谓“二人改南，系许进为吏部尚书受瑾指推之，议者谓进素伉直，若此类，其阿瑾亦多矣”云云，此亦必修《实录》者诋进之语，今皆不取。
庚申，总制三边右都御史杨一清以疾乞退，许之。令“驰驿归，病痊之日，有司以闻，仍俟召用”。
南京国子祭酒章懋五疏乞休，皆不许。至是复引疾恳辞，许之。仍令“病痊之日，有司以闻”。
乙丑，户部郎中刘绎往辽东总理粮储，东厂校尉复发其违例乘轿事，下镇抚司狱。狱具，仍荷重校于户部门，满一月乃释。
辛未，刘瑾憾健、迁不已，又憾其朋党多人，次第论列，乃矫诏列健、迁及尚书韩文、杨守随、林瀚、都御史张敷华，郎中李梦阳，主事王守仁、王纶、孙磐、黄昭，检讨刘瑞，给事中汤礼敬，陈霆、徐昂、陶谐、刘灌、艾洪、吕翀、任惠、李光瀚、戴铣、徐蕃、牧相、徐暹、张良弼、葛嵩、赵士贤，御史陈琳、贡安甫、史良佐、曹闵、王宏、任诺、李熙、王蕃、葛浩、陆昆、张鸣凤、萧乾元、姚学礼、黄昭道、蒋钦、薄彦徽、潘镗、王良臣、赵佑、何天衢、徐珏、杨璋、熊卓、朱廷声、刘玉等凡五十三人，目为奸党，榜示朝堂。并朝罢传宣群臣跪于金水桥南，刘瑾以敕授鸿胪宣戒之，先是鞫狱时，独任诺、王蕃抵不预知，然廷杖及奸党之数皆列焉，遂有耻道其姓名者。敕论之文，乃瑾私人属草，或日即焦芳为之。【考异】五十三人，具见《明史·宦官传》，《三编》并列之。“任诺”，《实录》作“任讷”，余皆同。至任诺、王蕃抵不与知，则《实录》已于廷杖二十一人中揭出之，即《三编》所本也。至疏出焦芳，亦见《实录》，今据增。
诸言官之劾瑾也，南御史蒋钦既下诏狱，廷杖为民。居三日，钦独具疏曰：“刘瑾小竖耳，陛下乃以腹心股肱耳目视之，不知瑾悖逆之徒，蠹国之贼也。臣等待命衽席，目击时弊，有不忍
1135 明通鉴卷四十二
不言者。昨瑾要索天下三司官贿人千金，甚有至五千金者，不与则贬斥，与之则迁擢。通国寒心、而陛下置之左右，是不知左右有贼，而以贼为腹心也。给事中刘菠，指陛下暗于用人，昏于行事，而瑾削其秩，挞辱之。矫旨禁诸言官无得妄生议论，不言则失于坐视，言之则虐以非法。通国皆寒心，而陛下独用之前后，是不知前后有贼，而以贼为耳目股肱也。一贼弄权，万民失望。陛下懵然不闻，纵之使坏天下事，乱祖宗法，陛下尚何以自立乎！幸听臣言，亟诛瑾以谢天下，然后杀臣以谢瑾。使朝廷一正，万邪不能入，君心一正，万欲不能侵，臣之愿也。”疏入，命再杖三十系狱。越三日，复具疏曰：“臣与贼瑾，势不两立。贼瑾蓄恶已非一朝，乘间起衅，乃其本志。陛下日与嬉游，茫不知悟，内外臣庶，凛如冰渊。臣昨再疏受杖，血肉淋漓，伏枕狱中，终难自默，愿借上方剑斩之。朱云何入，臣肯稍让。臣骨肉都销，涕泗交作。七十二岁之老父不复顾养，死何足惜！但陛下覆国丧家之祸，起于旦夕，是大可惜也！陛下诚杀瑾，枭之午门，使天下知臣钦有敢谏之直，陛下有诛贼之明。陛下不杀此贼，当先杀臣，使臣得与龙逢、比干同游地下。臣诚不愿与此贼并生！”疏入，复杖三十。方钦属草时，灯下微闻鬼声。钦念“疏上且掇奇祸，此殆先人之灵欲吾寝此奏耳”。既而叹曰：“业已委身，义不得顾私。使缄默负国，为先入羞，不孝孰甚！”复奋笔曰：“死即死，此稿不可易也。”杖后三日，竟卒于狱。
南京御史之劾八党也，陆昆为首。其请留健、迁也，薄彦徽为首。而彦徽公疏出自贡安甫属草，故诸人皆列之奸党，而安甫遂为南御史之首云。
是月，命“天下镇守太监悉如巡抚、都御史之制，干预刑名政事”。时刘瑾欲广布私人，以分擅天下之柄，令内阁撰敕给之。
夏，四月，兵部尚书阁仲宇致仕，改左都御史刘宇代之。寻1136
纪四十二
起致仕尚书屠蒲掌都察院事。皆以媚瑾得迁擢者也。是时瑾势倾中外，公侯勋戚、莫敢钧礼。诸司科、道以下，私谒皆相率跪拜。批答章奏，瑾不学，辄持归私第，与妹婿礼部司务孙聪及松江市侩张文冕相参决，词率鄙冗，焦芳为润色之。凡内外所进章奏，先具红揭投瑾，号“红本”，然后上通政司，号“白本”，皆称“刘太监”而不名。都察院奏谳误名瑾，瑾大怒，詈之。滽率十三道御史谢罪跪阶下，瑾数责之，皆以首触地，毋敢仰视。宇介焦芳结瑾为都御史，承瑾指摧折台谏，御史有小过，辄加笞辱，瑾以为贤。瑾初通贿，望不过数百金，宇首以万金贽，瑾大喜曰：“刘先生何厚我。”寻擢是职。
五月，壬子，杖监察御史冯允中于午门。时允中刷卷南京，参劾指挥张翰等罪。翰等瞰其复命时，枉道还家先发。奏闻，下狱拷讯、并坐参究不实，命司礼监杖之三十，寻褫职为民。而被参之翰等竟置不问。
戊午，度在京在外僧道四万人。时僧录司左善世等谓：“已及十年给度之期，宜如例举行。”礼部侍郎张澯等覆奏，“请照缺度补，不可滥给、蠹耗民财”，不省。
逮顺天府丞周玺于狱。玺屡与中官牴牾，刘瑾等积不能堪。及是命玺与监丞张淮、侍郎张缙、都御史张鸾、锦衣都指挥杨玉勘近县皇庄。玉，瑾党也，淮等三人皆下之，玺词色无假，且公移与玉，止用牒文，玉奏“玺侮慢敕使”，瑾矫旨执付镇抚司，榜掠死。
己巳，复宁王宸濠护卫。初、宁靖王奠培，以有罪革护卫，归之地方，为南昌左卫。至是宸濠请仍改护卫赐府管辖、兵部执奏不从。盖刘瑾受宸濠重赂而阴主之也。宸濠轻佻无威仪，而善以文行自饰。术士李自然、李日芳妄言其有异表，又谓城东南有天子气，宸濠益喜，时诇朝中事，而重赂瑾以为内援，上不知也。
1137 明通鉴卷四十二
六月，甲戌，奉孝宗神主祔太庙。戊寅，罢修边墙之役。
时杨一清引疾去，兵部奏请“别简大臣往，督各镇，巡官将未完边墙乘时修筑，俾垂成之功不至废弛”。因会推侍郎文贵、副都御史张鼐等以请。诏“且止之，令所余未用钱粮，巡抚等官核实输送京师”。时刘瑾憾一清不附己，劾其破冒边费，故有是诏。未几，复逮一清下锦衣卫狱，大学士李东阳、王鏊论救，乃得释。未几，仍摭他事，先后罚米六百石。【考异】《明史·本纪》但载罢边墙输费京师，《三编》则于六月载杨一清下狱事，证之《明史》本传，一清致仕在先，下狱在后耳。今据《三编》牵连记之。
戊子，赏大同等处军功，在京者一千五十二人，宣府六百十二人，大同一千六百十二人，山西四十四人，陕西三百人，计银四千四百余两，绢布有差。此外，仍有“冲锋破敌”、“先入贼阵”及“三次当先”之名，边赏自此益滥矣。
秋，七月，癸卯，《历代通鉴纂要》成。刘瑾矫旨黜誊写不谨官二十余人。
乙丑，谪翰林院编修谢丕为民。丕，前大学上迁之子也。刘瑾怒迁。焦芳既人阁，追憾迁去时曾荐王鍪自代不及已。会丕请疾，乃取中旨罢之。寻又罢迁弟兵部主事迪。
戊辰，以灾免河南、开封等府，睢阳等卫，山西大同府并大同卫夏税。
是月，擢南侍郎杨廷和为南京户部尚书。
八月，丁丑，太监李荣传旨取太仓库银二十万两，太仆寺马价银十五万两，人内承运库。
己卯，工部以接济工程，奏请“令阴阳僧道医官有缺，许其生徒及仕宦子孙、农民纳银送部，免考授官，其等有四。军民客商人等纳银，许授七品以下散官，荣其终身，仍免杂徭，其等有三。民间子弟纳银，许授都、布、按、府、州、县诸司承差、知1138
纪四十二
印吏役，其等有八。”诏皆从之。时方修理南海子及制造明年元宵灯诸项工程，所费动以万计。自正月来已用银二十余万，因以此为权宜之计，前此纳粟输边之例，无此冗滥也。
丙戌，作豹房。上为群奄蛊惑，乃于西华门别构院御，筑宫殿，而造密室于两厢，勾连栉列，命曰豹房。
初，上令内侍仿设廛肆，身衣估人衣与贸易，持簿握筹。喧询不相下，更令作市正调和之，拥至廊下家。“廊下家”者，中官于永巷所张酒肆者也，坐当垆妇其中，上至，杂出，牵衣蜂簇而人，醉即宿其处一。杨守随前疏所谓“亲商贾之为”者以此。至是既作豹房，朝夕处其中，称之曰“新宅”，日召教坊乐工人新宅承应。久之，乐工以承应不及，请檄取河南诸府乐户精技业者遣送人京，教坊人至者日以百计。群小见幸者，趋承自便，不复人大内矣。
是月，以《通鉴纂要》成、晋焦芳少傅兼太子太傅，谨身殿大学士，王整少傅兼太子太傅、武英殿大学士，东阳仅加俸一级，吏部尚书许进、兵部尚书刘宇俱太子少保。
九月，江西提学副使蔡清乞致仕，许之。清刚正不与俗谐。时宁王宸濠骄恣，遇朔望，诸司先朝王，次日谒文庙，清不可，先庙而后王。王生辰，令诸司朝服贺，清曰：“非礼也。”去蔽膝而人。王积不悦。会王求复护卫，清有后言，王欲诬以诋毁诏旨，清遂乞休。王佯挽留，且许以女妻其子，清力辞，竟去。
明年三月，刘瑾知天下讥己，用蔡京召杨时故事，起清南京国子祭酒。命甫下，而清已卒。清之学，初主静，后主虚，故以“虚”名斋。平生饬躬砥行，所著《易经》、《四书蒙引》，后皆奉诏刊行。万历中，赠礼部侍郎，追谥文庄。【考异】事见《明史》本传，诸书皆系之是年，证之《实录》则九月也。刘瑾起清为南京祭酒，则《传》中特书云，“时正德三年三月也”，今类记之乞休下。
冬，十月，癸未，荧惑犯太微垣上将。先是霾雾时作，钦天
1139 


明通鉴卷四十二
监监正杨源上言：“此众邪之气，阴冒于阳，臣欺其君，小人擅权，下将叛上。”引臀甚切。刘瑾怒，矫旨杖三十，释之。至是源又言：“占得火星入太微帝座前，或东或西，往来不一。乞收揽政柄，思患预防。”盖专指刘瑾也。瑾大怒，召而叱之曰：“若何官，亦学为忠臣？”源厉声曰：“官大小异，忠则一也！”又矫旨杖六十，谪戍肃州。行至河阳驿，以创卒。其妻斩芦荻覆之，葬驿后。时谓杨氏父子以忠谏名天下，为士论重，而源小臣抗节，尤人所难云。天启初，赐谥忠怀。【考异】事见《明史·杨瑄传》，诸书多类记于元年十月下，惟《宪章录》人之本年八月、然证之《明史·五行志》及《实录》，则火星入太微在十月，故《三编》系之十月下，是也。惟十月鑫雾事，《明史·源传》书之元年十月下，恐上下文有漏脱也。二事《实录》俱不载，今据《三编》书之。
甲申，逮各边巡抚，都御史及管粮郎中下狱。时兵科给事中王珝等、查勘辽东每岁运送官银及关中征收粮料草束之等，还，奏所勘定辽等卫各仓场糠秕浥烂亏折之数，因劾知州章英等及管粮郎中王荩、刘绎，分守参政今升宁夏巡抚冒政，参议方矩，前巡抚今升南京右都御史张鼐，致仕侍郎马中锡，见任都御史邓璋，皆令锦衣卫逮至京师，下镇抚司谪黜有差。
丙戌，召南京户部尚书杨廷和为户部尚书兼文渊阁大学士，预机务。廷和改南，上不之知。一日，问：“杨学士何在？”瑾以南京户部对，乃召人阁。
己丑，免山东济南等府七十州县夏税。
辛卯，逮苏松巡抚都御史艾璞下狱。初，魏国公徐俌与无锡县民邹塾等及妙相院僧争田，巡按御史曾大有委苏、常二府推官往勘，以俌奏无实。复差兵科给事中徐忱、锦衣千户屠璋往会巡抚璞同大有覆勘，忱等履亩查究，询之乡民，皆云“俌家初无田土”，乃断给憎、民。俌复奏改大臣勘问，诏户部左侍郎王佐同大理少卿王鼎、锦衣指挥金事周贤往勘。于是佐等奏：“查文案黄1140
纪四十二
册，并无洪武初钦赐魏国公庄田之卷，仅有俌家所收无锡佃户勘合二纸可据。又据无锡乡民许禄等供称，中山王以平吴、越有功、赐庄一所。其后子孙以永乐初发凤阳闲住，田遂荒芜。塾等以已业相邻，混收人册。＇请断还魏国府。”于是上怒大有等扶同妄报，命锦衣卫差官械送京师、下璞于狱，杖之五十，全家迁南海为民。余俱谪降有差。
是役也，以重赂刘瑾得之。许禄则罢黜之县吏，欲以媚俌，为作供证，故佐等所具狱词，皆出禄口。因之连坐前后勘官，遂兴大狱，盖皆承瑾指也。【考异】据《明史·徐达传》，言“俌尝与无锡民争田，贿刘瑾，为时所讥”，即此事也。诸书不载，今月日皆据《实录》。
是月，礼部尚书李杰致仕，以礼部侍郎刘机代之。
十一月，丙辰，授三氏学生员孔闻礼为翰林院《五经》博士，主子思祀事。时衍圣公孔闻韶奏称，“子思庙在邹县，主祀缺人，请择族中之贤者，授以博士世职，俾主其事”，并以闻礼名上，从之。【考异】据《明史·儒林传》，事在正德三年，今据《实录》改入是年十一月。
辛酉，诏宥田州土官岑猛。浚之诛也，猛亦降千户，徙之福建平海卫，猛逗留不肯行。掌田州府事谢湖，为猛所拒，不即之任，旋纳猛赂；总督两广右都御史陈金劾湖旷职，而以猛海罪，愿改附近卫所听征杀贼。是时猛纳贿刘瑾，求复故地，赐敕抚之。并遣官逮湖，械至京师。【考异】此即明年逮刘大夏之张本。《三编》系之三年九月，今据《实录》年月书之。
癸亥，升文华殿书办等官张骏等。骏由光禄寺卿擢礼部尚书，其他升光禄、鸿胪、太常、尚宝卿及中书舍人者凡十余人。先是《通鉴纂要》成，刘瑾以誊写不谨，命右少监陶锦提调骏等改誊。至是誊毕，皆超进宫秩，装潢匠役窦瑁等七人亦升文思院副使，更有不与誊写而厕名授卿授序班者，皆瑾矫旨为之。
1141 明通鉴卷四十二
十二月，壬辰，开浙江、福建、四川银矿。时上以“库帑所入，国用不敷，令各镇、巡官查照先年事例开矿采办”，户部奏请行查，不许。时中官秦文等赂刘瑾，复兴是役。既而浙江守臣言矿脉已绝，乃令岁进银二万两，瑾诛，乃止。
三年
春，正月，丁未，大祀南郊。
己酉，以上元节，赐文武群臣假十日。
辛亥，吏部会都察院考察内外官吏，凡罢黜及降调者，方面官以上五十余人。忽附批：“翰林院学士吴俨，帷幕不修，令致仕。引疾御史杨南金，无病欺诈，令为民。”俨家多赀，刘瑾遣入求金，啖以美官。俨峻拒之，瑾怒。南金素清鲠，都御史刘宇恶其不阿己，笞辱之，南金恚甚，告疾归。宇遂谗于瑾，乃藉考察，并罢之。中外闻者莫不骇异。
是月，逮前郎中李梦阳，下锦衣卫狱。刘瑾既谪梦阳，憾犹未已。至是复摭他事，械至京师，将置之死。时翰林修撰康海，与梦阳夙以诗文相倡和，梦阳在狱，书片纸出曰：“对山救我。”对山者，海别号也。海与瑾同乡，瑾曾招致之，不肯往。及是因梦阳故，遂谒瑾，瑾大喜，为倒屣之迎。海因诡词说之，梦阳乃得释。同时都御史张敷华致仕归，行至徐州洪，舟触石儿死。瑾恨不已，欲藉湖广仓储浥烂，坐以赃罪。海复过瑾曰：“吾秦人爱张公如父母，公忍相薄耶？”瑾意稍解。然海竟以是坐瑾党。瑾败，
遂落职。【考异】梦阳下狱，《实录》不载。事见《明史》本传。《宪章
录》、《明书》及《纪事本末》皆系之是年之正月，今从之。并据《张敷华传》补入海救敷华，盖同时事也。
二月，己巳朔，光禄寺寺丞赵松归省违限。刘瑾闻之曰：“凡省亲丁忧养病，皆托故营私旷职者也。”乃定制：“违限三月者宥之，四五月者罚俸，六七月者逮问，八九月者致仕，十月以上削1142
纪四十二
籍。”于是吏部查奏违限文武凡百四十六员，皆如新例处之。又定“养病一年以上者，亦令致仕”。然松卒以厚赂瑾，逾月，仍擢本寺少卿。
是月，刑部尚书屠勋乞致仕，许之，加太子太保、赐敕驰驿归。
时廷推南京兵部尚书何鉴。鉴前抚江南，尝按千户张文冕罪，文冕亡去、投瑾构之，遂不用。会南京都御史王鉴之，甫授官未行，遂以内批擢是职。或言勋之去，即鉴之挤之以求代云。
三月，乙卯，赐吕楠等进士及第、出身有差。
时焦芳欲置其子黄中为一甲，黄中素无学，李东阳、王鏊犹以芳故置之二甲首。芳不悦，言于刘瑾，遂以内批授黄中翰林检讨。芳以黄中故、时时詈东阳，瑾闻之，曰：“黄中昨在我家试《石榴诗》甚拙，顾恨李耶？”芳始愧沮。
是月，召前南京右副都御史雍泰，仍起原职，提督操江。上之即位也，给事中潘铎等荐“泰有敢死之节，戡乱之才”，尚书马文升奏起之，固辞不赴。至是许进为吏部，复起泰前官。刘瑾，泰乡人也，实授进意。而泰之官卒不谢，瑾遂衔之。
复起致仕尚书周经为礼部尚书。时尚书刘机丁优，经婿兵部侍郎曹元，方善刘瑾，因言经老可用，乃有是召。经固辞，不许，强起受事。
逮御史涂祯下狱。祯自江阴知县行取御史，巡盐长芦。瑾纵私人中盐，又命其党毕真托取海物，侵夺商利，祯皆据法裁之。比还朝，遇瑾止长揖。瑾怒，矫旨下诏狱。江阴人在都下者，谋敛钱赂瑾解之，祯不可，喟然曰：“死耳，岂以污父老哉！”遂杖三十，论成肃州。创重，竟死狱中。瑾怒未已，取其子朴补伍。瑾败，乃还。复祯官，赐祭。祯，新淦人。【考异】涂祯事见《明史·周玺传》。《实录》不载，诸书皆系之是年三月，今从之。
夏、四月，乙亥，复以饷用不足，令军民输银者授指挥、佥
1143 明通鉴卷四十二
事以下官。
已丑，逮致仕工部尚书杨守随下狱。瑾憾守随不已，会谳河南民狱，以守随前在大理任内覆谳失出，遂有是逮。寻罚米千石输塞上赎罪。逾年，复以坐庇乡人重狱除名，追毁诰命，再罚米二百石，守随家立破。瑾诛，始复官。
是月，致仕吏部尚书、太子少保王恕卒。恕扬历中外五十余年，刚正清严，始终一致。所引荐耿裕、彭韶、何乔新、周经、李敏、张悦、倪岳、刘大夏、戴珊等，皆一时名臣，它贤才久淹草泽者，拔擢之恐后。弘治十八年间，众正盈朝，职业修理，号为极盛者，恕之力为多。至是卒，年九十三。讣闻，上辍朝，赠特进上柱国，晋太师，谥端懿。
五月，壬寅，下吏科给事中安奎、御史张或于锦衣卫狱。时奎等奉使核宁夏等处边饷还，奏劾文武一百三十余员，忤瑾意，以不分情罪轻重，下狱拷讯，枷东、西长安门外，又谴及户部尚书顾佐等。大学士李东阳力救，始释之。奎、彧俱黜为民。
六月，丁卯朔，工科都给事中许天锡暴卒。天锡奉使安南还，见朝事大变，诸敢言者皆贬斥，大愤。会奉诏清核内库，得瑾侵匿数十事，知奏上必罹祸，乃以是夜具登闻鼓状，将以尸谏，令家人于身后上之，遂自经。时妻子无从者，一童侍侧，匿其状而遁。或曰：“瑾惧天锡发其罪，夜遣人缢杀之。”莫能明也。时有旨令锦衣卫点阅六科，以天锡三日不至，讯之，死矣。闻者哀之。天锡，闽县人。【考异】事见《明史》本传，特书于六月之朔。证之《实录》，是月己巳，“锦衣卫点阅六科给事中，是日，该直指挥余置奏工科给事中许天锡不至，询之，则初一日已死矣。”《明史》月朔及“三日不至”云云，盖皆据《实录》也。惟天锡上书，《实录》不具，但云“以朝廷耳目之官，畏中官之横，宁就死以免祸害，可哀也夫！”盖天锡既死，疏亦未上，诸书所记大略相同。今据本传书之。
瑾之用事也，尤恶谏官。一时惧祸者，往往自尽以求免下1144
纪四十二
狱，廷杖之辱。海阳周钥为兵科给事中，勘事淮安。时奉使还者，瑾皆索重贿。钥至淮安，商于知府赵俊，许贷千金，既而不与。钥计无所出，行至桃源自刎。从者救之，已不能言，取纸书“赵知府误我”，遂卒。事闻，系俊至京，责钥死状，竟坐俊罪。平定郄夔，官礼科给事中，奉使核延绥边功，瑾属其私人。夔念从之则违国典，不从则惧祸及，遂自经死。琼山冯颙，初为主事，尚书刘大夏亟称之。上即位，偕中官高金勘泾王所乞庄田，清还二千七百余顷。后以事忤瑾，为瑾所诬，遂自经，人皆惜之。瑾诛，始俱复官赐祭，且恤其家。【考异】事皆见《明史·天锡传》中，惟郄夔核延绥边功事在五年，今仍据本传类记之。
已巳、逮兵科给事中潘希曾、御史刘子励下狱。二人奉敕核湖广，贵州边储，仅劾千户二人，未及经管文武，内旨责其回护欺罔，下镇抚司拷讯。寻逮湖广巡抚汤全及管粮管屯之参议、副使等。时全已致仕，仍即其家捕之。于是人皆侧目而视，重足而立矣。
壬辰，午朝退，有遗匿名书于御道，历数瑾罪者。瑾矫旨召百官跪奉天门下。顷之，令堂上官起，瑾出立门左。翰林院跪白于瑾，亦令起。御史宁杲诉曰：“某等素知法度，岂敢为此！此或新进士所为。”瑾曰：“与新进士何预！由若辈坏朝廷事，吾整治之，遂怀怨望，若辈未闻太祖法耶？”是日酷暑，太监李荣乘瑾人，以冰瓜啖群臣，曰：“君等且起。”比瑾出，荣曰：“来矣，速就跪。”瑾瞥见之，怒。于是太监黄伟愤甚，谓诸臣曰：“书所言皆为国为民事，挺身自承，虽死不失为好男子，奈何枉累他人。”瑾愈怒，曰：“匿名书罪已当死，况置之御道，是何好男子耶！”即日，逐伟南京，勒荣闲住。及日暮，悉收下锦衣狱，凡三百余人。明日，大学士李东阳等奏言：“匿名文字出于一人之阴谋，诸臣在朝，仓卒拜起，岂能知之。况今天时炎热，狱气薰蒸，数日之间，人将不自保矣。”瑾亦廉知其同类所为，众获免。而刑部主事
1145 明通鉴卷四十二
何钱、顺天推官周臣、礼部进士陆伸已喝死，其它因喝而病者无算。
《三编·发明》曰：瑾因匿名书数已罪，敢于矫旨召百官长跪，甚至有暑甚喝死者，瑾之横至此极矣！向非廉知其同类所为，则此下狱之三百余人遭其惨毒，当更有不可言者。观其书不出于外人而即出于其侪党，益信众怨所归，人心不昧，虽若辈亦知其为法所不容。而武宗乃恣其所为而不之觉，可谓好恶与人殊矣。至翰林官怵于凶焰，竟至跪白乞怜，而宁杲身为御史，脂韦其辞以诉，且欲嫁祸于新进士，尤为可鄙，转不若黄伟数言、犹能抗直，何士气之委靡一至于此哉！
甲午，大学士李东阳等上宽恤数事，末言：“各省查核粮储，有亏折浥烂者，罪坐所司，不宜逮及巡抚。盖职有大小，事有兼专.今责之管粮管屯等官，固难辞咎。若巡抚则觉察不严，如别无侵盗情节，请从轻减。”因及“近日官校真伪不分，假名挠法，适足为地方之害。”上是之，章下所司。既而户部覆奏，言：“粮草亏折，事有专司。巡抚官总揽大纲，失察自有明条，不宜一概逮问。”瑾大怒，矫旨诘责数百言，中外骇叹。
是夏，西厂太监谷大用遣逻卒四出，刺南康县民吴登显三家于端午竞渡，擅造龙舟，捕之，籍其家。自是偏州下邑，见华衣怒马，京师语音，辄相惊告，官司密赂之，人不贴席矣。同时镇守河南太监廖堂，擅保奏司、府、州、县官员，且拟升调某职，吏部多所覆从。吏科给事中何绍正论驳，上是之，切责堂，令自陈。所奏官员令巡按官察实以闻。论者谓近日惟此一举尚近法耳。【考异】此二事见《纪事本末》，一系之五月，一系之六月。证之弇州《中官考》，载于六月匿名文书之前。今据之，统系于是年之夏。
秋，七月，已亥，平广西柳州叛獞。先是柳州所属马平，洛容二县獞贼数万为患，总督两广都御史陈金偕总兵官毛锐发兵十1146
纪四十二
三万讨之，俘斩七千余人。奉敕奖劳，进左都御史。时断藤峡苗时出剽掠，金念苗嗜鱼盐，可以利縻也，乃立约、令民与苗市，改峡日永通。苗性贪而黠，初阳受约，既乃不予直，杀掠益甚。浔州人为语曰：“永通不通，来葬江中。谁其作者？噫嘻陈公。”盖咎金之失计云。
壬子，上谕钟鼓司太监，以“近来音乐废缺，非所以重观瞻”。下礼部议，选三院乐工严督教习。又谕“该部移文各布政司，精选通艺业者送京师供应，以充三院乐工”。自是筋斗百戏之等，充杂禁廷矣。
是月，升操江副都御史雍泰为南京户部尚书。甫四日，即勒致仕，以其终不附刘瑾也。
八月，癸酉，吏部尚书许进罢。时刘瑾欲去进，以刘宇代之。焦芳亦以干请不得，因挤进。会南京刑部郎中阙，适员外郎无实授者，进循故事以署主事二人上，瑾以为非，责令对状。进不引咎，三降严旨谯责，进不得已乃请致仕，遂以宇代之。又以进故谴及侍郎白钺，及文选郎中员外主事等，皆罚俸。
辛巳，立内厂。时东、西二厂横甚，道路以目，瑾犹未慊；复立内厂，自领之。尤为酷烈，中人以微法，无得全者。凡所逮捕，一家有犯，邻里皆坐；或瞰河居者，以河外居民坐之。屡起大狱，冤号相属。又矫旨悉逐京师客佣，命寡妇尽嫁，丧不葬者尽焚之。于是辇下益汹汹，瑾恐激变，罪其失业首倡言者一人以安众心。
庚寅，刘瑾憾前尚书韩文甚，捃摭万端。会户部偶遗故籍，欲以为文罪，属尚书顾佐上其事，委咎于文。佐不可，夺佐俸三月。寻逮文及侍郎张缙俱下锦衣狱，数月始释。诇知文廉，家素贫，因创罚米法以困之。罚文千石，输大同；缙五百石，输宣府。寻又假它故罚文米再，家业荡然。佐以失瑾意，再疏乞病，始得归，以刘玑代之。瑾憾不置，三罚米输塞上，至干余石，家
1147 明通鉴卷四十二
贫，称贷以偿。
自是忤瑾者，悉诬以旧事，入之罚米例中，中外文武无宁日矣。
是月，山东盗起，时有曹州等处贼首赵实等劫掠乡镇，欲与归德已禽妖贼赵忠为乱。守臣以闻，诏“山东镇、巡、三司等官捕之，毋致滋蔓。并行河南、两直隶邻境集兵防守”，
以曹元代刘宇为兵部尚书。元柔佞滑稽，不修士行，与刘瑾有连，自瑾侍东宫，即与相结。及瑾得志，遂夤缘躐进是职，兼督团营。逾月，又加太子少保。
晋杨廷和少保兼太子太保。
九月，癸卯，削致仕尚书雍泰、马文升、许进、刘大夏籍。泰既罢，瑾憾不已。坐进私泰，又追论前荐泰者，遂及文升、大夏并给事中赵士贤，御史张津等，皆斥为民。
其它罚米者，吏科都给事中任良弼、御史陈顺等凡五十六人，入三百石。进二子诰、赞在翰林，俱输赎，调外任。
庚戌，刘瑾责令前后诸官罚米者皆定限完报。下户部议，“在京者，自今日始限一月；在外及去任者，俱自移文至日为始，依水程远近。定限赴仓输纳，违者听内外管粮官举劾。”一时列上前后罚米官员之数，自一千石韩文以下，凡罚米五百石至二百石者，一百四十余人。惟南副都御史陈寿，坐延绥仓储亏损，罚米二千三百石，布千五百匹，贫不能偿，上章自诉。瑾知其贫，竞免之。诸官之罚米也，多以公事及边储亏折而中伤之，往往鬻产陪纳，或称贷偿之。瑾实假此纳赂。后有因事诖误而罹其网者，往往赂瑾求免，虽平日号清谨者，惧遭械系之苦，亦迁就以为自全之计矣。【考异】罚米诸人，散见《明史·列传》中。《明史·本纪》系之八月，《明史稿》系之九月。证之《实录》，则八月创罚米例，九月定完限也.至罚米诸人，据《实录》九月所载一百四十余人，但就九月之前后言耳。若《明史·潘蕃传》，“核广东库藏一狱，罚米者凡八百九十九1148
纪四十二
人”，其它见于《实录》者几无虚月，皆瑾之藉以纳赂也。今据《实录》书之.
辛酉，建致仕兵部尚书刘大夏于狱。初，孝宗时，大夏在兵部，刘宇巡抚大同，私市善马赂遗权要，大夏于宴见时为帝言之。宇闻，深憾大夏。及是与焦芳谮于刘瑾曰：“籍大夏家，可当边费十二。”会田州岑猛赂瑾求复故地，械谢湖至京。湖讼冤，以为“激猛叛者，由镇守太监韦经及总兵官毛锐、巡抚都御史潘蕃也”。经复讼冤，谓“猛之初叛，由大夏主兵部时，请与思恩俱改流官，降猛千户，徙之远卫，以致怨望。”瑾遂坐大夏激变，论死。阁臣王鏊曰：“岑氏未叛，何名激变？”都御史屠滽，亦言“刘尚书无死法”。瑾谩骂曰：“即不死，可无戍耶？”瑾亦诇大夏家实贫，乃坐戍极边。初拟广西，芳曰：“是送之归也。”遂与蕃同论戍肃州。时大夏年已七十三，徒步荷戈至大明门下，叩首而去，观者叹息泣下。
大夏既遣戍，瑾犹摭他事构之不已。蕃与大夏前曾总督两广，既而瑾从户部郎中庄祥言，遣太监韦霦核广东库藏，奏“应解赃罚诸物多朽敝，梧州贮盐利、军赏银六十余万两，不以时解”。复逮蕃、大夏及前左布政沈锐等八百九十九人，皆罚米输边。大夏又坐它事罚者再。
癸亥，振南京、凤阳等府饥。
是月，复逮前御史葛浩、陆昆下狱。浩等前已杖谪为民，瑾憾不已。至是坐劾奏武昌知府陈晦不实，命南京锦衣官校执送内外守备官，杖之三十，仍为民。盖瑾受贿赂也。【考异】据《明史·陆昆传》。“昆以劾武昌知府陈晦不实，与葛浩、贡安甫、王蕃、李熙、姚学礼六人逮杖阙下。”证之《实录》，但书昆、浩二人，《明史》或别有所据，抑或安甫等四人逮而未至，故不书耳。今仍据《实录》而附识于此。
冬，十月，辛未，振湖广、河南饥，命南京工部右侍郎毕亨
1149 明通鉴卷四十二
兼佥都御史往监振事。
是月，升南京右都御史张泰为南京户部尚书，寻勒致仕。泰清谨，刘瑾专权，朝贵争赂遗。泰奏表至京、惟馈土葛。瑾憾之，乃藉升擢以罢之，如雍泰故事。泰以明年七月卒。瑾复摭他事罚米数百石，瑾诛，赐祭葬如制。【考异】事见《明史》本传，特书于是年之十月。《实录》同。
罢送各边年例银两。刘瑾因户部奏送各边年例，令尚书顾佐查天顺以前年例银数，佐曰：“天顺以前并无此例。”瑾怒曰：“此户部官通同边方巡抚共盗内帑之明验也。”奏请悉罢。
薛应旂曰：按自成化间开设榆林卫，巡抚余子俊增置城砦，陕西民供不继，奏送江南折粮银以补不足。然初亦依江南原折银例，每米一石折银二钱五分，放支军士。其后大同等边缺乏，亦暂送银补足，数皆不多，未有以万计送者。至弘治间，户部尚书叶淇奏改商人赴边纳粮中盐之法，令纳银运司解部，分送各边。自此始有年例银两，而盐法屯田一时俱坏.商人既不上纳本色，而边方米价涌贵，市籴艰难。盐课银两不敷支用，遂日渐增加，迨至数万。益以各钞关商税，犹且不足，而加赋于民，内帑渐虚，东南民力日竭。若盐法复国初之旧，则边境田地皆为商人佃种，以供本色。而年例银两可以尽革，惜顾佐不尽言于瑾而复正盐法。迨后边储告缺，而年例银两终不可罢。自兹辗转侵渔，其弊日滋，而边方屯田尽皆荒芜，国计民生将何底极！虽逆竖犹知年例之为害，边墙之无益，恐不可以人而废言也。
刘瑾矫旨出翰林修撰何瑭为开封府同知。瑭，武陟人，在翰林为宿学所推，独伉直不附瑾。同官有人而拜见者，瑭独不往。见瑾但长揖而已，瑾怒。一日瑾赠诸词林川扇，独不及瑭。诸受赠者复拜谢，瑭正色曰：“何仆仆也！”瑾大怒，诘其姓名，瑭直应曰：“修撰何某。”瑾益衔之，遂有是谪。瑭知必不为瑾所容，寻致
1150
纪四十二 仕去。
时有翰林学士张芮，亦以不附瑾，坐事谪为镇江府同知，闻者骇异。【考异】瑭事见《明史》本传。《宪章录》系出张芮于十月，《纪事本末》并载出何瑭事。惟《瑭传》但言致仕，不言出为开封同知。《纪事本末》必别有所据，盖论谪未之官而致仕，故史略之。今仍据《纪事本末》。
礼部尚书周经引疾致仕，许之。以吏部左侍郎白钺代。
户部侍郎佥都御史韩福，奉诏核理湖广缺饷，寻召还。福前督苏、松粮储，未几召人，为右副都御史。坐累下诏狱，刘瑾以同乡故、立出之。自此遂为瑾效力。福喜操切，务为严苛。湖广民租自弘治改元后，通六百余万石。福欲追征之，劾所司催科不力，自巡抚郑时以下凡千二百人。奏至，举朝骇愕。户部议从之，瑾忽大怒，取诏旨报曰：“湖广军民困敝，朕甚怜之。福任意苛敛，甚不称朕意。”福引罪求罢，乃召还。
十一月，乙未朔，户部奏：“凤阳、淮安、扬、庐等处灾荒重大，宜简命大臣往理振事。”诏“拨补未解事例银十五万两，并南京各卫仓粮三十万石，敕南京户部侍郎王琼会同镇巡官分道振之”。
辛丑，给事中白思诚、御史储珊等，复参劾辽东仓库，自弘治十五年至正德三年前后各任挪移亏折之数，遂及都御史王宗彝、陈瑶、张鼐、马中锡、韩重，原任兵部尚书马文升，侍郎熊绣，原任户部尚书佀钟、顾佐、韩文，侍郎王俨、李孟旸、王佐、张缙及郎中、给事中、御史等凡数十人。除病故者勿追，余俱各罚米输边，自一千石以下有差，其中所罚有至再至三者。时刘瑾权倾中外、诸奉使者承望风旨。于是有行人张龙，以附瑾擢兵科给事中，出核辽东饷，至以腐豆四石速问监守诸臣，罚郎中徐琏以下米三百石有差。瑾以为能，擢通政参议。
是月，工部尚书李链致仕，廷淮户部侍郎吴文度及南京户部
1151 明通鉴卷四十二
侍郎王珩。二人者皆瑾所不悦，而文度前巡抚云南，瑾以地产金宝屡责贿，文度无以应，瑾深衔之。及是内旨改文度为南京户部尚书，与珩俱致仕。命下，举朝骇异，逾月，乃以南京都御史洪钟为刑部尚书。
礼部侍郎掌国子祭酒事谢铎请致仕，许之。铎经术浩深，为文章有体要。为国子师，严课程，杜请谒，增号舍，扩庙门，置公廨三十余，居其诸生，贫者周恤之，死者请官定制为之敛。家居好施与，自奉布衣蔬食而已。后二年卒，赠礼部尚书，谥文肃。
是冬，无雪。遣英国公张懋祭告京都城隍之神。
是岁，刘瑾请于朝阳门外作宫，祀北极元帝以延圣寿.至是宫成，赐名日元明官，上亲书额，阁臣李东阳为之记.







