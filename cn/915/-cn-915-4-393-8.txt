◇寡妇赋

阖门兮却埽，幽处兮高堂。提孤孩兮出户，与之步兮东厢。顾左右兮相怜，意凄怆兮摧伤。观草木兮敷荣，感倾叶兮落时。人皆怀兮欢豫，我独感兮不怡。日掩暧兮不昏，明月皎兮扬晖。坐幽室兮无为，登空床兮下帏。涕流连兮交颈，心よ结兮增悲。（《艺文类聚》三十四）

欲引刃以自裁，顾弱子而复停。（《文选·潘岳寡妇赋》注）

