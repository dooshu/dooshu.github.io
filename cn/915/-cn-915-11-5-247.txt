◇祭济文

维太和十九年，皇帝遣太常寺守散骑常侍敢昭告干济渎之灵。乾光资曜，坤载播液。惟渎畅灵，协辉阴辟。庶象凭和，降升芳沥。蕴神包化，比土宣绩。温芳涌瑞，氵允源导济。引流通沧，实侔四体。作润岱宗，含云吐澧。润波湛湛，川风氵尔々。瞻洪津而怀德，乘长波而钦智。泛龙仪之郁穆，璨玉轩而浮被。沉璋璧之明物，冀牲洁以归寄。（《初学记》六。）



卷八

