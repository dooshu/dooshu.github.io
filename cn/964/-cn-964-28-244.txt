韩元吉　送庞佑甫五首

燕鸿望南飞，春至还北去。

托食波浪中，潇湘几回渡。

韩元吉

韩元吉　送庞佑甫五首

游子思故乡，天涯两相逢。

时平甘卹纬，定交各涂穷。

韩元吉

韩元吉　送庞佑甫五首

濯濯机中丝，粲粲绵绣段。

自非同心人，千金孰肯换。

韩元吉

韩元吉　送庞佑甫五首

江湖多青山，舟楫长往还。

山色难送客，不如住山间。

韩元吉

韩元吉　送庞佑甫五首

中宵櫂讴发，菰蒲翳明月。

月黑色忽行，恐堕蛟龙窟。

韩元吉

