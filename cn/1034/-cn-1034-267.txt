孔武仲　蕲春听琵琶五首

银烛交光桂酿清，亲朋相见苦多情。

春宵万籁俱澄绝，初试鹍弦骤雨声。

孔武仲

孔武仲　蕲春听琵琶五首

新自浔阳江上来，虽闻此曲不悲哀。

轻拢细撚俱清绝，指法何惭二善才。

孔武仲

孔武仲　蕲春听琵琶五首

北踏胡霜汉马骄，千秋琴调思娇娆。

华堂夜饮灯如书，共听新声不寂寥。

孔武仲

孔武仲　蕲春听琵琶五首

百转千萦住复移，浑如啄木在高枝。

春效极目快晴后，峭绝一声飞去时。

孔武仲

孔武仲　蕲春听琵琶五首

夜如何其夜未央，山城斗转星煌煌。

收琴插拨各无语，酒美不知春漏长。

孔武仲

