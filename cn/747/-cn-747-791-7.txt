○请磨勘宗子百官属籍奏

当司修图谱官李宏简，伏以德明皇帝之后，兴圣皇帝以来，宗礻方有序，昭穆无差。近日修撰，率多紊乱，遂使冠履僭仪，元黄失位，数从之内，昭序便乖。今请宗子自常参官并诸州府及县官等，各具始封建诸王及五代祖，及见在子孙，录一家状，送图谱院。仍每房纳於官取高处昭穆取尊，即转送至本寺所司。磨勘属籍，稍获精详。

王讽

讽，大中朝官司勋员外郎，迁郎中，自吏部侍郎谪守漳浦。乾符中入为工部尚书，检校户部尚书，东都留守剑南东川道节度使。

