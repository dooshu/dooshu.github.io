○田园杂诗

野清云气。场功亦云毕。收获虽有殊。大小各盈室感兹狼戾年。追念忧苦日。纷然嗿其馌。妻子孰遑佚。岁工借寒热。人事坐劳逸。萧萧原野霜。何草不垂实。

其二

壮时掉尘鞅。老乃即农务。值兹田事终。怛然感霜露。原萋日以敛。林华不守故。严霜凈游气。翔鹄在天路。鷃雀跃蓬蒿。啄食不满嗉。而予竟何言。饭牛发今素。

【舒章曰不学彭泽是自洒朗】

