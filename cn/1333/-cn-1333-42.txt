臀宜受罪


臀死后，控于冥王曰：“吾之于人身，为最安分之物。然无论手殴人，脚踢人，口骂人，厥物之犯奸罪，一旦捉将官里去，官必先笞我，何也？”冥王曰：“凡人五官四肢，皆有所司：目司视，耳司听，鼻司嗅，口司言，手司取携，脚司行动，各有当尽之义务。惟汝一无所用。忝附人身，逸居无事，庞然而肥，自甘退居下流，无所用心，汝之罪本无可矣！尚欲多辩耶？”





