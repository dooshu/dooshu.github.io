赵蕃　呈陆严州二首

一代诗盟孰主张，试探源委见深长。

家声甫里归严濑，句法茶山出豫章。

千里寸心长炯炯，十年两鬓漫苍苍。

扁舟纵欲乘风去，可不一登君子堂。

赵蕃

赵蕃　呈陆严州二首

去年犯雪到严州，呵笔题诗曳履投。

所恨决然成间阔，故兹复尔小迟留。

精金美玉自有价，伯乐王良无即休。

珠玉见褒犹美痬，药须瞑眩疾方瘳。

赵蕃

