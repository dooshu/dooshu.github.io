◇又书

陵和南，注仰之心，难可敷具。拔公至，蒙三月二十日旨，用慰积岁倾心，麦冷，体中何如，愿百康胜，山中春夏，无遗障恼耳。迟复存旨，弟子二三年来，溘然老至，眼耳聋暗，心气昏塞，故非复在人。兼去岁第六儿夭丧，痛苦成疾，由未除愈，适今月中，又有哀故，频岁如此，穷虑转深，自念馀生，无复能几，无由礼接，系仰何言，敬重ロ公今还白书，不次，弟子徐陵和南。（同上。）

