○遣使临江告晋



胡逆乱中原，今已诛之。若能共讨者，可遣军来也。（《晋书·载纪·冉闵传》，又《十六国春秋》十九。）

续咸

咸字孝宗，上党人。师事杜预，永嘉中历廷尉平东安太守。刘琨承制，以为从事中郎，後没于石勒，为理曹参军律学祭酒，拜廷尉。至石虎时卒，年九十七，赠仪同三司，有《远游志》十卷，《异物志》十卷，《汲冢古文释》十卷。



