卷一百七

<集部，词曲类，词选之属，御选历代诗余

钦定四库全书卷

御选历代诗余卷一百七

司经局洗马掌局事兼翰林院修撰加二级【臣】王奕清奉旨校刊

词人姓氏

宋

周密字公谨济南人侨居吴兴自号弁阳啸翁又号萧斋尝辑南渡以後诸名家乐府为草牕词选自着有草牕词二卷一名薲洲渔笛谱

王沂孙字圣与号碧山又号中仙会稽人有碧山乐府二卷一名花外集

张炎字叔夏循王俊之後西秦人侨居临安自号乐笑翁着乐府指迷有玉田词三卷郑思肖为之序又有白云词八卷

欧良有抚掌词一卷

石孝友字次仲有金谷遗音一卷

孙惟信字季蕃开封人不乐仕进放浪江湖间自号花翁有花翁词一卷传於世

刘褒字伯宠一字春卿武夷人登淳熙进士除司门郎中历官朝请郎知西全州有集

张盘有梅崖集

张桂字惟月号竹山

张林字去非号樗岩

张景臣

潘希白字怀古号渔庄永嘉人宝佑中登第干办临安节制司公事德佑中起为史馆检校不赴

汤恢号西村

张矩字子成有梅渊集

赵耆孙

韩疁

翁元龙字时可号处静

郑楷

李肩吾字子我号蠙洲

黄兰字元易号东浦

陈策字汝贾号南墅

李振祖号中山

薛梦桂

毛珝字元白号吾竹

康仲伯

陈郁字藏一着词腴

覃怀高

赵旭

梅扶字叔茂

丁宥字基重号宏庵

史介翁字吉父号梅屋

周端臣字彦良号葵牕

姚勉号雪坡宝佑元年进士第一有雪坡词一卷何光大字谦履号半湖

赵潜字元晋号冰壶

赵淇

杨彦龄

李珏字元辉景定三年进士第一

方有闻字躬明号堂溪歙州人登进士授南丰尉屡迁司农丞转运判官兼庐州帅有堂溪集

利登

曹邍

刘澜字养源号江村

陈德武三山人有白雪遗音一卷

周格非

陈袭善尝为河朔掾

权无染

丁义叟

张龙荣

吕直夫

王武子一作子武有词一卷

赵君举字子发

王文甫德安人

施芸隐尝应幕府荐

刘钧国

楼扶字鹏举

郑觉斋

王月山

陈草阁

房舜卿

林正大字敬之号随庵嘉泰时人着有风雅遗音四卷曾揆字舜卿号嬾翁

黄孝迈字德文号云舟

江开字开之号月湖

文天祥初名云孙字天祥宝佑乙卯以字贡於乡遂改字宋瑞又字履善吉水人登宝佑四年进士第一历官右丞相兼枢密使加少保封信国公为元兵所执留燕三年不屈遇害有文山乐府一卷

汪元量字大有号水云钱塘人以善琴供奉内庭为琴师随德佑君赴北留燕久之黄冠南归往来匡庐彭蠡间有水云词一卷

邓剡字光荐庐陵人一云名光荐字中甫官礼部侍郎从卫王於海上事亟投水为元兵所得张弘范异之待以宾礼终不屈节有中斋集

王鼎翁字炎午安福人太学观化斋生有梅边遗集附词

何梦桂字岩叟初名应祈字申甫淳安人咸淳乙丑省试第一廷试一甲三名授台州军事判官累官至大理寺卿引疾去至元中屡徵不起筑室小酉源自号潜斋有潜斋集词一卷

梁栋字隆吉其先湘州人生於鄂州後迁镇江第进士选宝应簿调钱塘仁和尉入帅幕旋避地建康归武林晚依弟柱於茅山以终

李南金自号三溪冰雪翁第进士

储泳

徐一初

莫仑字若山

刘辰翁字会孟号须溪庐陵人第进士入元不仕所着有须溪集

黄公绍字直翁邵武人咸淳进士元初隐居樵溪着有韵会举要行世

李彭老字商隐号篔房有篔房词

李莱老字周隐号遯翁彭老之弟有秋崖词

王亿之字景阳号松涧

余桂英字子发号野云

胡仲弓字希圣号苇杭

尚希尹字莘老号畏斋

柴望字仲山号秋堂

朱藻号野逸

黄铸字曦顔号乙山

王同祖字与之号花洲

王茂孙字景周号梅山

王易简字理得山隂人

冯应瑞字祥父号友竹

唐艺孙字英发有瑶翠山房稿

吕同老字和甫号紫云

练恕可字行之越州人

朱鼎孙字令则号万山

吴大有字有大号松壑

赵崇霄字有得号莲嶴

范曦文字景文号药庄

郑斗焕字丙文号松牕

曹良史字之才号梅南

董嗣杲

赵与仁字元父号学舟

赵汝钠字真卿号月洲

王奕字伯敬号斗山玉山人自号至元逸民有集十二卷梅岩杂咏七卷皆散失仅存东行斐稿三卷

唐珏字玉潜号菊山越州人至元间与林景熙同为采药之行潜瘗诸陵遗骨树以冬青谢翺作冬青引纪之汴人袁俊官越延致之为买田宅以给焉

李居仁字师吕号五松

王梦应字静得攸县人咸熙中进士调庐陵尉德佑末起兵勤王以义烈着

谭宣子字明之号在庵

陈逢辰字振祖号存义

范端臣字元卿

姚卞

楼采字君亮

沈刚孙

汤弥昌字师言瑞安州判官有碧山类稿

奚倬然字秋崖

赵闻礼字立之有钓月轩词

赵必????官参军佥书有秋晓词

陈纪咸淳进士

陈先

束从周合肥人

李震庐陵人

李铨

史可堂

郑子玉

施岳字仲山有梅川词

宦者

裴湘字楚老仁宗时内官有肯堂集

失名

寇寺丞

陈参政

杜郎中

德佑太学生

上清蔡真人

于真人

冯全真

乩仙

方外

惠洪字觉范姓喻氏新昌人试经得度与张商英善郭天信奏赐宝觉圆明禅师政和初坐交张郭配崖州赦还着有筠溪集冷斋夜话石门文字禅皆行於世祖可字正平丹阳人苏坚之子有恶疾号癞可住庐山与陈师道徐俯谢逸入江西诗社词名东溪集

挥字仲殊姓张氏安州人尝举进士後弃家为僧居杭州吴山宝月寺尝中蛊食蜜得解东坡因呼为蜜殊词七卷名宝月集

皎字如晦

葛长庚闽人一云琼州人自名白玉蟾入武夷山修道嘉定中徵赴阙馆太一宫封紫清明道真人寻别衆於寉林羽化有海璚集词二卷

闺媛

卢氏天圣中人父为县令随之官後归自汉州过泥溪驿题词壁上

舒氏武弁女适枢密王岩叟弟齐叟以齐叟失礼妇翁竟至离絶

魏氏南丰曾布妻纡之母封鲁国夫人

苏氏门下侍郎颂之妹其先同安人徙居润之丹阳长於文翰世称延安夫人

李清照自号易安居士济南李格非之女适东武赵挺之仲子明诚有漱玉集一卷

阮氏阮逸之女

幼卿宣和中武弁妻随官陕石题浪淘沙一词於驿壁吴淑姬嫁士人杨子治有词五卷名阳春白雪

朱淑真钱塘人与曾布妻魏氏为词友有断肠集词一卷

蒋氏义兴人父兴祖知阳武县殉节其女被掠过雄州驿题词壁间一云浙西人

郑氏名意娘杨思厚妻被掳不辱以节烈称

珍娘

梁意娘梁萧湖女适李生

慕容嵓卿妻

孙道绚号冲虚居士黄铢之母着词甚富晚以火毁有流传人口者铢复访求得之手録以藏云

蟾英诸葛章妻

吴氏郑禧姬

曹希藴有咏灯花传於世

孙氏秀州人太学服膺斋上舍郑文妻

紫竹大观中人适秀才方乔

王莹卿蜀人王通判女

王氏妾名飞红

刘彤字文美适章文虎

陶氏

孙氏建安黄云轩妻

陆氏姬名美奴陆藻侍儿

陆游妾驿卒之女游之蜀宿一驿中见题壁诗询知之遂纳为妾

赵秋官妻有题岐阳邮亭壁词一首

刘鼎臣妻婺州人鼎臣就省试於行都其妻自制彩花一枝为赠并侑以鹧鸪天词

金淑柔宝佑中题词於临川驿壁

张淑芳贾似道妾後为尼

章丽真宋宫人随谢太后入燕有送汪元量南归词金德淑宋宫人後归章丘李生

妓女

琴操杭州妓後为尼

湘江妓有侑舒亶词

盼盼泸南妓

聂胜琼长安妓後归李之问

陈凤仪成都妓

僧儿广汉妓

平江妓

赵才卿成都妓

严蕊字幼芳天台妓後归一宗子家作妾

朱秋娘

女仙

玉英蓬莱仙人

吴城小龙女黄庭坚登荆州亭见柱间一词夜梦一女子云有感而作庭坚惊悟曰此必吴城小龙女也赤城韩夫人绍兴间都下有一乌衣椎髻女子歌词九阕皆非人世语或记之以问一道士道士惊曰此赤城韩夫人所制水府蔡真君法驾导引也

曹仙姑

卫芳华永嘉滕穆侨居临安尝月夜游聚景园遇一女鬼自言是卫芳华宋理宗朝故宫人

紫姑乾道中吴兴周权知衢州西安县令术士沈延年邀致紫姑神赋牡丹词限以险韵顷刻而成

御选历代诗余卷一百七







