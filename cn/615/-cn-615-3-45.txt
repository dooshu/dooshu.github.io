纪四十五 武宗正德八年癸酉至九年甲戌



明通鉴卷四十五
纪四十五起昭阳作噩，尽阏逢掩茂，凡二年。
武宗毅皇帝 正德八年
春，正月，癸酉，以右副都御史俞谏代陈金讨江西贼。初，金及张勇讨姚源之贼，狼兵受赂，纵贼，复主招抚。贼渠王浩八阳听约，未几复叛，率五峒蛮兵与东乡贼分劫州县。言官交章劾金，乃召金还。
辛巳，宣府守臣奏送降虏托克托泰旧作脱脱太等至京，命充御马监勇士。尚书何鉴等言：“汉、魏徙氐、羌于关中，郭钦.江统皆劝晋武以蚤绝乱阶；苻坚处鲜卑于塞南，苻融亦虑其窥伺虚实以生边患；此既往之明验也。今使降虏出人禁闼，万一结外寇以为内奸、将来之患、可勿深虑。仍乞徙之远方，以杜后患。”不听。
鞑靼小王子犯大同，命宣府、延绥及山西诸镇兵御之。壬午，大祀南郊，
乙酉，以边将江彬、许泰分领京营，皆赐国姓。是时，边军调集京师，而神周坐罪谪，夤缘人豹房复官。已而复召刘晖。寻设勇士营，周、晖分领之，又立东、西两官厅军，彬、泰分领之，名“四镇兵”，又名“外四家”云。
1206
纪四十五
癸巳，命户部右侍郎丛兰以右佥都御史巡视西路，自居庸关至龙泉；右佥都御史陈玉巡视东路，自山海关至古北口。以大同之警故也。
是月以旱灾，免陕西、西安、延安等府、南直隶凤阳等府被灾州县税粮。追恤狼山阵亡之石头港巡检温聪等三百九十二人。
二月，辛丑，以四川贼复炽，罢总兵官杨宏。时宏为言官所劾，遂继洪钟召还。宏怯懦寡谋，数为贼败。或传其在德阳贼缚之树而殴之，宏急示以印，乃引去，宏仅以身免。士民多怨之，竟免于罪云。
甲辰，赠西安后卫指挥使云海为都指挥同知。初蓝廷瑞等劫掠川、陕，海领兵与战，身先赴敌，射杀数十人。贼围之数重，海提刀力战而死。至是奏闻，始赐赠恤。
乙巳，以浙江水灾，灶丁多溺死者，巡盐御史林季琼，奏“请免岁办盐课八千九百余引，仍令巡视都御史量为振济”，从之。
丙午，以平贼功，封太监谷大用弟大亮、陆訚侄永皆为伯。时大用等欲如宁夏例求封，兵部执不可，谓：“仇钺独建奇谋，削平祸乱。今群贼殄灭，乃诸将并力，非一人之功。且诸将如刘晖、郤永、时源，皆出万死一生，而大亮、永藉父兄之势，坐而得之，其谁不解体！”上令再议，兵部复请“比朱宁例，加升至右都督而止”。仍不许。寻内批竟封之，赐诰券，岁食禄千石。
癸亥，江西纪功给事中黎奭奏：“姚源贼王浩八等劫弋阳，上饶等县，寻人浙江开化境上。”时上命镇守徐、邳总兵官李宏协同俞谏提督江西军务，令统所部大同官军一千人，副总兵李瑾统湖广官军二千人会剿。诏“俟俞谏及宏等至，分道讨之”。
三月，戊子，置镇国府，处宣府官军。
癸巳，逮四川巡抚高崇熙至京师，以廖麻子复叛也。崇熙既主抚，遣张敏处贼于临江市、买田安置。比敏至新宁，贼以为诱
1207
明通鉴卷四十五
己，执之，屠杀数百人。言官劾“崇熙不俟命罢兵”，遂就逮。寻调延绥兵千八百人，以指挥同知杭雄统之。宁夏、庆阳、固靖三镇兵共千五百人，以署都指挥佥事杨义统之。仍听彭泽、时源节制。擢马昊四川巡抚，代崇熙。
甲午，以今春少雨，风薶屡作，令英国公张懋祭告天地社稷。敕百官修省。
夏，四月，壬寅，平镇箪叛苗。初，镇箪、五寨、平头、乌罗等处苗贼龙童保、龙麻阳等连年构乱。湖广、贵州镇、巡官调土、汉各军攻之，禽麻阳以归。至是，都御史沈林、总兵李昊，率都指挥张泰等分四路攻之，破其砦，禽童保等六十余人，平九十七寨。捷闻，赐敕奖励，守臣请增设镇算守备一人，从之。
癸丑，姚源贼首王浩八等聚众万余，屯开化，分掠婺源、休宁诸县。有章仁者，故石埭诸生也。少习妖书，为群盗亡命，与浩八合。诏“巡按御史张缙购悬赏格，有能禽斩浩八、仁，及贼徒自禽斩以献者，俱授正千户，赏银千两。”
庚申，上御经筵。以讲官修撰何瑭语触忌讳，传谕内阁，欲挞之，阁臣杨廷和等委曲申救，乃以举止不恭，谪为开州同知。【考异】事具《明史·瑭传》。而《实录》谓其“敝衣垢面，言词蹇涩，几不能终篇”，盖修《实录》者误信中官传谕之词。而是时江彬被宠，瑭进讲时必有指摘，故史以为“触忌讳”者，此《实录》也。今仍据本传书之。
乙丑，总制四川军务彭泽等败贼于剑州。廖麻子之叛也，泽尚未至，至是与总兵时源屡战败之。麻子众溃，奔罗江，马昊以五千骑与泽败之。游击将军阎勋追及于剑州之青林口，贼弃马登山拒战。勋射而颠，边军黄回儿等争扑之，斩麻子首，以捷闻。既而纪功给事中王萱言：“勋之禽贼，由龙州土官把事王臣实为向导，且用铁爬击仆之，回儿等始争取首级以去。”兵部请覆勘，不许。
是月，副都御史俞谏，督江西、浙江、福建诸军讨贼。先是1208
纪四十五
右参政吴廷举，从陈金破贼于姚源。王浩八乞抚，许之，既而复叛。又有胡浩三者，亦降而复叛，廷举乃以单骑人浩三营抚谕之，为所执。廷举居三月，尽得其要领，因识其左右有谋勇者，阴结之，使为内应，竟送廷举归。
贼之入开化也，副使胡世宁、佥事高宾，以听抚贼艾茹七等二百人为新兵，而茹七所过，纵兵虏掠，执安仁县官氏二女，欲污之，不屈，俱赴水死。给事中黎奭劾世宁等，并及廷举，诏以“廷举方被拘执、世宁亦讨贼有劳，令停俸戴罪自赎”。会谏至，与世宁画讨贼之策，乃檄都指挥白宏、参将李隆与嘉兴同知伍文定等，分道进兵。
五月，辛巳，小王子犯大同，由白羊口入，掠平虏、井坪、乾河等处，官军败绩于黄土岭。寇解去，遂趋朔州，犯马邑。巡抚都御史高友等，乞命将出师以彰天讨，诏“咸宁侯仇钺充总兵官，统京营军六千人，会镇、巡官御之”。
癸巳，都御史俞谏等破姚源之贼。先是贼屯开化，谏檄白宏与湖州知府黄衷军马金镇，李隆、伍文定与佥事储珊、都指挥江洪军华埠。贼党刘昌三等冲入马金，破之，执宏，军士死者十余人。王浩八突华埠，文定击败之，斩汪十二及其党二十入。隆、珊追至池淮，捣其巢，斩首百七十二级。而江洪以奇兵深人，贼佯败走，以金帛掷地，众兵竞取之，贼遂反攻，执洪及指挥张琳等。文定等殿后，得还，暮抵华埠。而是时贼势亦衰，遁归江西德兴、以所执宏、洪等为质，求抚于按察使王秩，秩受之，为传送姚源，浩八等卒不降。【考异】姚源之贼，王浩八为首，而吴廷举被执之贼为胡浩三，《明史·廷举传》可证，而《三编·目》中则云“有贼渠胡浩三者，廷举往谕，为所执。”是胡浩三亦浩八之党，而实二人。《纪事本末》以为廷举被执之贼即王浩八固误，野史又有以为胡浩八者亦误也。“池淮”，《明史·伍文定传》作“地淮”，误也，《实录》作“池淮”。《三编·质实》云“池淮，溪名。有二源，一出歇岭，一出开化。县西百里大榕岭合流
1209 明通鉴卷四十五
至县西三十里滕岩下之池淮畈，曰池淮溪。”皆本之《一统志》，今据之。
六月，戊戌朔，河决黄陵冈。廷议以“其地界大名、山东、河南，守土官事权不一，请专遣重臣”。乃命管河副都御史刘恺兼理其事。恺奏：“率众祭告河神，越二日，河已南徙。”尚书李链因请祭河，且赐恺羊酒。恺于治水束手无策，特归功于神，曹、单间被害日甚。
庚子，巡抚山东都御史赵璜奏：“霸州贼之乱，曲阜县治被贼残破，而阙里庙廷又在旷野。请移县治就阙里，并为一城，庶易守。”从之。
丙午，给事中潘埙等复劾奏：“游击江彬讨流贼，次新河县苏添村不进，乃杀其居民康强等四十一人。阚学等九人耦而耕，又召而杀之。都指挥张铭亦于巨鹿韩家塞杀耕夫赵五汉等二十八人，至隆平又杀六人，以冒首功。请行勘按治。”诏令彬等停俸，竟不之罪也。
乙卯，俞谏破贼于贵溪。时王浩八等至姚源，仍不受抚。复奔据贵溪之裴源山，余众复集，连营十里。谏檄按察使王秩、副使胡世宁、参政吴廷举等列屯要害，断其归路，躬与都督李宏乘夜冒雨潜进，大破之，俘斩数千人，遂禽浩八。捷闻，赐敕奖励。然是时贼党溃走玉山，而有司急于报功，仍议招抚。越两月，而势复炽。
辛酉，江西丰城县西南陨火星如斗，光赤。明日火起，既灭复作者累日，焚官民庐舍二万余间，死于火者三十余人。户部以火灾异常，请敕巡抚官查勘被火之家，分别振之。
是月，户部尚书孙交、礼部尚书傅珪皆致仕，二人均以忤中官罢之也。时征讨流寇，调度烦急，加以岁凶，正用不足，交区画必先其急者。四方告饥，辄请蠲振，以故民不至甚敝，而小人用事者皆不便之。云南镇守中官张伦请采银矿，南京织造中官吴经奏费乏，交皆力争。
1210
纪四十五
流寇之扰河南也，太监陆訚谋督师监神枪军，廷议莫敢先发，珪厉声曰：“师老民疲，而贼日炽，以冒功者多、偾事者漏罚，失将士心。今贼横行肘腋间，民嚣然思乱，祸旦夕及宗社。吾侪死不偿责，诸公安得首鼠两端！”由是议罢。疏上，竟遣訚，而中官皆憾珪。珪奏灾毕，言：“春秋二百四十二年，灾变六十九事。今自去秋来，地震天鸣，雹降星陨，龙虎出见，地裂山崩，凡四十有二，而水旱不预焉。灾未有若是甚者。”极陈时弊十事，语多侵权幸，权幸益深嫉之。至是遂传中旨，与交同罢。两京言官交章请留，不省。以户部侍郎王琼为本部尚书，吏部左侍郎刘春为礼部尚书。
是夏，北部额布勒旧作亦卜刺与小王子仇杀。初，额布勒窜西海，阿尔托苏旧作秃厮与之合，逼胁洮西属番，屡入寇，巡抚张翼不能制，渐深人。至是拥众来川，遣使诣翼所，乞边地驻牧修贡。翼啖以金帛，令远徙，额布勒遂西掠乌斯藏，据之。自是洮、岷、松潘无宁岁。
秋，七月，总制四川彭泽奏：“廖麻子之党有喻老人，王长子等二百余人，自昭化渡江，袭杀都指挥姚震，百户周增。转入通巴，利州判官曾琏、井研主簿张岐，力战遏贼、死之。贼复谋趋陕，越宁羌，犯略阳，夜走，度广元，为官军所遏。还趋通巴招余党，总兵官陈珣不敢击。”诏逮珣，且责马昊刻期灭贼。
八月，丁酉，免南畿水灾税粮。
戊戌，总兵官仇钺奏“小王子等寇万全卫沙河境，督参将昌佐等与战，斩首三级”，以捷闻。时阵亡官员二十余入，马百四十余匹。论者谓是役也，所失十倍所获，钺威名以是顿减。
庚子，王浩八之党刘昌三、蔡六二、柳三十等，奔据玉山县之怀玉山寺，列险屯栅，俞谏会巡抚南赣周南，江西巡抚任汉、都督李宏等，集三省兵四路邀击，前后斩首二百余级，生禽五百余人。昌三等走匿西源，为知县陈揽所获，余贼千余复奔姚源。
1211 明通鉴卷四十五
壬寅，追赠江西瑞金知县万琛为光禄寺少卿。初，琛知瑞金，剧盗大至，县人汹汹逃窜。有劝琛亟走者，琛斥之，率民兵数十人相持至明日，力屈被执，骂不绝口。贼攒刺之，乃死。同时有广昌知县王祐者，贼至民尽逃，援兵又不至。祐拔刀自刲其腹曰：“有城不能守，何生为？”左右奔夺其刀。后援兵集，贼稍退。越七日，复突至，祐仓皇赴敌，死之。事在弘治之末，至是始得旨赠恤。【考异】事见《明史·忠义传》。琛死事特书于弘治十八年之正月，《实录》纪于是年之八月，据请赠恤之年月书之也、今据《实录》，仍追记其死事于弘治之末。
是月，东乡，万年之贼复起，先是陈金所抚东乡贼，隶胡世宁部下为新兵，以所过残掠，为言官所奏，乃下令散遣。于是贼艾茹七、乐庚三等惧罪复叛，众至二千余，人万年界。万年虽立县，贼尚众，吏胥多贼党，官府动息必知。副使李情治峻急，众欲叛，畏都督李宏在余干，不敢发。会是月十六日，铵疽发背卒，于是万年县贼王垂七、胡念二等乘间起，杀县丞马环、主簿冬祯、典史孔卓于菱塘，纵火毁公私廨宇殆尽，遂杀情及浙江督捕指挥邢世臣、饶州通判陈达、秦碧、千户许政，隶卒死者甚众。事闻，命镇守山东右都督刘晖往代铉。【考异】《实录》记李锘卒于十月乙巳，据奏报之月日也。其奏称铉以八月十六日疽发背卒，于是万年贼起云云。又据六月所载：“俞谏破贵溪之贼，有司仍议招抚。越两月，而变复作。”即指是月玉山、东乡、万年之役也。又据《明史·本纪》，“十月丁未，俞谏破贼于东乡”，是《实录》据其奏捷之日追书之明矣。今仍据奏报中语，系之八月下。
土尔番复据哈密。初，哈密巴尔济之立也，部人不顺。会土尔番莽苏尔嗣，其弟展特穆尔尚在甘州。弘治之末，莽苏尔遣使求展特穆尔，廷议持不可，以甘州守臣言送之还，遂输边情于莽苏尔。于是莽苏尔复有吞并哈密之志。而哈密巴尔济心怵国人害已、莽苏尔因数以甘言诱之。至是巴尔济竟弃其国奔土尔番。莽1212
纪四十五
苏尔夺其印，遂遣和卓塔实鼎旧作火者他只丁据哈密。【考异】哈密上尔番事，见弘治十七、十八两年。旧译俱见二十五卷，巴尔济即拜牙即，莽苏尔即满速儿，展特穆尔即真帖木儿也。今悉据《三编·目》中书之.
九月，甲戌，俞谏破贼于姚源。【考异】此据《明史稿》。在是月.按《史稿》前作“姚源”，此作“桃源”，与《地理志》合。先是姚源贼胡浩三送吴廷举还。其党不协，浩三遂杀其兄浩二，官军乘间攻之。谏遂会李铉督廷举及参政王子言、副使李情、佥事李嘉言等合剿，禽浩三等，俘斩四百余人。会徽州知府熊桂等亦破贼于休宁、婺源，遂以捷闻。
癸未，以旱灾免大同州、县、卫、所夏税之半，又免河南开封等府、睢阳等卫夏税有差。
乙酉，巡视江西右佥都御史王哲卒。哲为御史有风裁，巡按江西，劾“镇守太监董让，怙势骄纵，讳盗不闻”。擢临清副使，外夷来朝贡者私市盐事发，哲请没入之而返其直，入称得柔远体。及巡视江西，病不能事事，而宁王宸濠屡以计去守臣不附已者。哲自濠所宴饮归，以病暴卒，时以为濠毒之云。【考异】明所设巡按、巡抚外仍有抚治，巡视名目，但不常设耳。哲以正德五年三月巡视南贛，而是时南赣巡抚则周南，江西巡抚则任汉。似是时哲仍系巡视，而诸书及《实录》皆作“巡抚”，今仍据《本纪》五年所命巡视之官书之。再，哲以宴归暴卒，《实录》系之是年九月乙酉，而据《明史·孙燧传》，言“宁王恶哲不附已，毒之，得疾，逾年，死”，与《实录》小异。附识于此。
冬，十月，丁未，俞谏讨东乡贼，平之。先是艾茹七等之叛，守臣匿不以闻。临川县民陈琦等连章上诉，且言：“茹七等各有窝主，潜为间谍，不尽诛之，乱无已时。”诏“俞谏等相机抚剿”。至是，谏遣参将桂勇、李隆等分道进兵，大败之。遂禽茹七、庚三等，及其家属、窝主十九人，俘斩三百余人，又禽万年
1213 明通鉴卷四十五
贼首王垂七等，送京师伏诛。江西遂平。
方事之殷也，谏惩陈金失，一意用兵。而巡抚任汉巽懦，先为布政使，尝赞金主抚，亟上首功，追贼遂缓，以致余党复炽。至是言官劾汉，并及谏、南赣巡抚周南。兵部请“召汉还，命谏兼领巡抚”。
甲子，江西新淦县贼张元二等作乱，知县刘天锡、县丞朱公俶等率兵剿之。而公俶通贿于贼，弃兵逃去；天锡伤于贼，几死。寻获公俶，巡抚任汉请治其罪。诏逮公俶，仍令都御史俞谏会镇、巡官克期剿灭，以靖地方。
十一月，已巳，江西纪功给事中黎奭奏：“姚源之贼尚有数千，时怀反侧，东乡诸处仍宜防御。而温、处、南赣之兵多病死逃回，所恃者惟边军，然止长于骑射，未能舍马而战。请增调附近永顺，保靖等处精锐土兵三千人，相为掎角，以殄残贼兵。”部议以“苗、蛮反覆，征调非宜，必不得已，则福建浦城县民快，亦骁勇可用。”从之，诏选浦城土兵一千，选二司官一人统领，仍听俞谏等调遣，
薛应旂日：正德间，平中原盗用边兵，平蜀盗用苗兵，平江西盗用狼兵，而两京十三省之兵、举无一可恃。自是以后，不但边兵日益骄悍，而福建省城之兵亦效尤矣。
癸未，以灾伤免浙江宁波府五县、衢州府四县及衢州守御千户所秋粮十八万石有奇。
是月，兵部尚书何鉴致仕。鉴以谏召边兵、设勇士忤上意，中官尤忌之。宁王宸濠谋复护卫，鉴力遏之。都督白玉以失事罢，厚贿豹房诸幸臣，求复。鉴执不从。至是幸臣嗾诇事者，发鉴家僮取将校金钱，言官交章劾鉴，遂罢归。以左都御史陆完代之。完有才智，急功名，善交权势。刘晖、许泰、江彬、皆其部将，后并宠幸用事，完遂得其力。又与宸濠素善，濠久萌异志，至是闻完掌本兵，致书盛陈旧好。逾年，遂请复护卫。宸濠乱阶1214
纪四十五 始此。
都御史李士实致仕，以侍郎石玠代之。
十二月，辛丑，吏部尚书杨一清论救逮问下狱之巡按陕西御史刘天和、王廷相。二人者，太监廖镗构之也。初，镗镇守陕西，诛求无厌，天和、廷相相继按其地稍裁抑之，遂致怨。镗之弟，指挥使鹏时谄事中官钱宁，拜为恩父。宁每自豹房归，辄过鹏家止宿。会镗以事谪南京闲住，因鹏求解于宁，遂复职。未几，镗奉旨兰州采办，宜关白巡按，天和以兰州为马溥然所辖，辞不往。洛川妖民邵进禄谋为乱，事觉，自首于官，廷相释之。镗遂摭奏天和违命，并及廷相释贼事，诏遣官校械系二人至京师，下镇抚司拷讯，狱久不释。先是有巡按云南御史张璞，为镇守云南太监梁裕所构，逮问，死狱中。一清等因言：“巡按御史责在振风纪，禁奸贪，否则人将指而议之。且镇守内臣纵皆安静，其随从官舍头目人等，岂能尽循礼法。今以小加裁抑，即成大隙，信口摭拾，何患无词！迩闻璞已死狱中，天和等或疾疫相染，或惊忧不测，传之中外，未免骇动人心。又恐此后巡按官相率隐忍，因之风纪扫地，奸贪肆行，其所关系，实非浅鲜。伏望特敕有司将天和等早具罪状，奏请发落，以全大体而安人心。”疏人，诏“即鞫实勘处以闻”。久之，狱乃具，降天和为金坛县丞，廷相赣榆县丞。【考异】天和、廷相事，弇州《中官考》系之九年，据其谪降之年月也。证之《实录》，一清等论救在是年十二月辛丑，今据之。“镗”，《明史》作“堂”。
总制四川都御史彭泽奏：“廖麻子之党喻老人等为官军所败，
率数十人走匿大巴山。川、陕之兵已足搜捕，请罢边兵还。”从之。
甲辰，遣南京刑部侍郎邓璋振江西。先是巡抚任汉奏：“江西自夏徂冬不雨，省城内外并各府县火灾屡发，延毁民居，不可胜计。加以温疫流行，寇盗为害、乞蠲粮税，仍振之。”乃命璋发本
1215 明通鉴卷四十五
处预备仓，及两淮、浙盐课银十万两备振。
辛亥，追赠诚意伯刘基太师，始赐谥曰文成。礼部议并及翰林学士承旨宋濂、国子祭酒宋讷皆赐谥。于是谥濂日文宪，讷曰文恪。【考异】《明史·基传》，赐谥在正德九年，盖以八年之冬议赐谥，九年始奉旨得之。今据《实录》书于是月辛亥。
癸丑，以水灾免陕西平凉等六州县夏税一万六千三百石有奇。
是冬，祈雪。 九年
春，正月、乙丑朔，进右副都御史周南为右都御史，总督两广军务兼巡抚。
丁卯，南京十三道御史罗凤等上言：“宁王自交通刘瑾，陈乞护卫，愈生骄恣，侵夺腴田，掊克富室。自省城以至乡境，利之所在，百计牢笼，商旅不敢出入，舟楫不敢停泊，民之受害，何可胜言。抚、按、三司为其所饵，莫敢喙息，宁负君恩，不敢贾奇祸以忤宗室。高煦、寘镭，可深鉴也。伏望谕令宁王改过自新，无预有司之事。仍榜谕江西百姓，凡被王府侵占田产房舍者，俱准诉复。及令本省镇、巡、三司各官，谒见有时，宴饮有节，非礼馈送，不许接受。王府人役有生事扰民者，执治其罪，以消祸患之萌。”疏人，不报。
丁丑，大祀南郊。
庚辰，乾清宫灾。上每岁张灯，费浮数万。及是，宁王宸濠别为奇巧以献，令所遣人人宫悬挂，多著柱附壁以取新异。上复于庭轩间依栏设毡幕，贮火药其中，偶不戒，延烧宫殿。乾清以内皆烬焉，上往豹房临视，回顾光焰烛天，犹笑语左右曰：“是一棚大烟火也。”壬午，以灾御奉天门视朝，撤宝座不设，遂下诏罪已，并谕文武百官，同加修省。
1216
纪四十五
癸未，大学士杨廷和等以宫灾自劾，奏“请援汉廷策免例，各赐罢归，别简贤能，以充委任。并请陛下念皇天付托之重，祖宗创业之艰，天下生民仰戴之切，早朝宴罢，以延接群臣，深居简出，以颐养圣体。九庙之蒸尝，必亲其事，两宫之孝养，必致其诚；经筵勤日讲之御，殿廷复面奏之规；大开言路，以达下情，遣还边兵，以防外患；革禁中市肆，以肃内，令出西僧于外，以绝异端；罢皇店之设，以通商贾，停不急之工，以纾民力，减免各处织造，以节民财。任用正直忠良之士，亲信老成持重之人，夙夜孜孜，勤求治理。将见人心感悦，天意可回”。疏入，上优诏褒答，谕令仍旧供职。而疏中所陈，惟“皇店欲严禁下人，工作织造令所司条陈缓急来奏”，姑取一二事勉徇所请而已。
户科给事中吕经言：“乾清宫者，陛下之正寝，祖宗之意，欲万世圣子神孙，法天之行而永清海内也。陛下舍乾清宫而远处豹房，忽储贰而广蓄义子，疏儒臣而昵近番僧，弃文德而宠用边戍，轻朝政而创开酒店，信童竖而日事宴游。君臣暌隔，纪纲废弛，是以天心赫怒显示谴告。陛下震惊不安，悔悟求言，臣望乘此悔悟之机，痛惩往日之弊。数诏儒臣，讲求消复之道；退朝之暇，端处寝宫；四时庙享，必亲其事；义子番僧，边戍童竖，俱宜罢遣；豹房酒店，俱宜拆毁。政事委诸六部，各省委诸抚按；谗谀贿赂、奸贪不法，委诸科、道、法司；仍令各以职掌详陈利病之源，且以考验各官忠佞而进退之。将见元首既明，股肱自良，庶事皆康而灾变自可弭矣。”
河东巡盐御史张士隆上疏曰：“陛下前有逆瑾之变，后遭蓟盗之乱，犹不知警。方且兴居无度，狎昵匪人；积戎丑于禁中，戏于戈于卧内；彻旦燕游，万几不理；宠信内侍，浊乱朝纲。致民困盗起，财尽兵疲，祸机潜蓄，恐大命难保。惟陛下深鉴之！”
工科给事中潘埙上疏曰：“陛下莅阼九年，治效未臻，灾祥迭
1217 明通鉴卷四十五
见。臣愿非安宅不居，非大道不由；非正人不亲，非儒术不崇；非大阅不观兵，非执法不成狱；非骨肉之亲不干政，非汗马之劳不滥赏。臣闻陛下好戏谑矣，臣以为入而内廷，琴瑟钟鼓，人伦之乐，不必游离宫以为欢，狎群小以为快也；出而外廷，华裔一统，莫非臣妾，不必收朝官为私入，集远入为勇士也。闻陛下好佛矣，臣以为南郊有天地，太庙有祖宗，锡祉迎庥，佛于何有。番僧可逐而度僧可止也。闻陛下好勇，好货，好土木矣，臣以为诛奸遏乱，大勇也，不须驰马试剑以自劳；三军六师，大武也，不须边将戍军以自拥；任土作贡，皇店奚为！阛阙骈阗，内市安用！阿房壮丽，古以为金块珠砾也，况养豹乎！金碧荧煌，古以为涂膏衅血也，况供佛乎！是数者之好，岂非可已而不已哉！”是时先后应诏陈言者，部臣则杨一清、刘春等，翰林则修撰吕楠上言六事、编修王思言三事，科道则十三道御史罗缙等言六事，监察御史施儒等言八事。户科给事中石天柱、雷雯及户部主事冯驯、中书舍人何景明等，语皆切至。而天柱则以“前星未曜，储位久虚，陛下既不常御宫中，又不预选宗室，何以消祸本而永灵长？”景明亦言：“圣躬单立，皇储未建，内无手足相倚之亲，外无肺府可托之戚。”上不怿，悉以烦渎置之，皆不报。
是月，起致仕南京右副都御史陈寿为右都御史，巡抚陕西。时太监廖堂（校者按：此廖堂即前八年十二月辛丑记之廖镗，自此以下均作廖堂。）镇守陕西，以贪暴著，尚书杨一清以寿刚果，特请起之。
二月，乙未朔，南京十三道御史汪正等疏言：“陛下嗣位九年，储位尚虚，请择宗室幼而贤者一人，置之左右，以代宗庙之礼，尽晨昏之职。俟皇子诞生，遣之归国。”不报。【考异】据《实录》，在是年二月，据奏至之月日也。诸书有系之八年十二月者，自南京奏也.
庚子，上始微行，夜至教坊观乐。1218
纪四十五
辛丑，以兵部右侍郎邓璋为右副都御史，总制陕西、延绥、宁夏、甘肃等处军务。时小王子、北部皆犯边，诸番部落为所侵扰，往往寄寓甘肃城外，居民惊窜，耕牧皆废。廷议“请增设总制大臣”，乃命璋往。时璋奉使振江西，命大理寺卿燕忠兼理代之。
甲辰，南京礼部尚书乔字等疏言：“近见邸报，知乾清宫灾。累朝列圣寝息之所，一旦荡为灰烬，臣等不胜惶惧。历稽前代，如鲁新宫灾，汉凌室灾，未央宫罘罳灾，史备书之以示警戒。今日之灾，更有甚焉。谨按《五行传》王者向明而治，贤佞分别，官人有序，率由旧章，礼重功勋，则火得其性。若信道不笃，谗夫昌，邪胜正，则火失其性，自上而降，乃滥炎妄起，燔宗庙，烧宫室。京房《易传》曰：君不思道，厥妖火烧宫。＇故灾变之发，所以明教诫也。惟率礼修德，可以攘之。敬天以实不以文。近年以来，陛下视朝勤政、不无疏阔；经筵讲学，未见频繁；国本当建，而宗藩之简注不闻；名分当正，而义子之宠荣益盛；番僧异端，常留禁寺；优伶贱役，尚侍起居；皇店设立，盈耳嗟怨之声；边兵拘留，驰心战斗之事；京师土木之繁兴；南京织造之工费。凡此十事，皆今日之重且急者。陛下思所以消弭天变，莫先于此。伏愿复视朝之常规，举经筵之旧典，选宗室之贤以备眷注，黜义子之名以别嫌疑；逐番僧，斥优伶，罢皇店，遣边兵；停止京师土木之役，取回南京织造之官。而又简任贤能，修举职业。若臣等瘰旷，宜先赐罢以谢天谴。庶可化灾为祥，转祸为福也。”疏人，不报。
丙午，以礼部尚书靳贵兼文渊阁大学士，预机务。贵以官僚旧臣，故有是命。《三编·质实》“按王琼《双溪杂记》云：“内阁刘忠去位，杨廷和欲引门生靳贵代之，朝廷以礼部尚书费宏代，贵憾之，后谗，斥罢宏，仍以贵代宏。然考《明史·武宗纪》及《明实录》，宏以五月乙丑致仕，在贵既人阁之后，并非以贵代宏，且宏之去位，以却宁王护卫之
1219 明通鉴卷四十五
请，事见《明史·宏传》，亦非由贵谗构。琼之所记，皆不得其实也。”今按双溪，盖以此诋廷和，因及靳贵耳，弇州《考误》极为廷和辩，而此一事偶遗之，《三编》之论是也。
癸丑，彭泽讨四川贼，平之。先是喻思俸即喻老人等奔人通巴，仅百余人。据险，时出虏掠，泽会总兵时源督诸军围之，贼穷蹙，降败略尽。思俸复率其党走匿西乡山中，官军追至木竹沟，夜，禽之，并斩其党数十人，思俸创重死，遂以捷闻。于时泽驻汉中，请班师，命未下而内江贼骆松祥、荣昌贼范藻等复炽，泽又移师讨之，禽松祥等，再请班师，巡按御史王汝舟请暂留泽镇抚。诏泽移驻保宁，寻进泽左都御史、太子太保。初，泽将西讨，问计于大学士杨廷和，廷和曰：“以君才，贼不足平，所戒者班师早耳。”泽后平鄢本恕等，即请班师，而余党复猬起不可制，泽既发复留，乃叹曰：“杨公先见，吾不及也。”【考异】《宪章录》系平川贼于正月，《纪事本末》系平骆松祥于八年十二月，平范藻于本年正月。《实录》盖据奏报月日也。
是月，大学士杨廷和、费宏、梁储再请致仕，皆慰留之。三月，丙子，江西副使胡世宁上疏曰：“江西之盗，剿抚二说相持，臣愚以为无难决也。已抚者不诛，再叛者无赦，初起者亟剿，如是而已。顾江西患非盗贼。宁府威日张，不逞之徒群聚而导以非法，上下诸司承奉太过。数假火灾夺民廛地，采办扰及旁郡，躁藉偏于穷乡。臣恐良民不安，皆起为盗，臣下畏祸，多怀二心，礼乐刑政渐不自朝廷出矣。请于都御史俞谏、任汉专委一人，或别选公忠大臣镇抚。敕王止治其国，毋挠有司，以清乱源，消意外变。”章下兵部，尚书陆完议“以抚剿事宜委之于谏。至所言违制扰民，疑出伪托，宜令王约束之”。得旨报可。
辛巳.赐唐皋等进士及第、出身有差。
是月，宁王宸濠请复护卫屯田。初，陆完迁兵部尚书，宸濠贻书欲复护卫屯田，完答书令以祖制为词。宸濠遂遣人辇金帛巨1220
纪四十五
万，寓所善教坊臧贤家，遍遗用事贵人，属钱宁为内主，完应之。事既成，大学士费宏从弟寀，其妻与宸濠妃，兄弟也，知之，以告宏。宏人朝，完迎谓曰：“宁王求护卫，可复乎？”宏曰：“不知当日革之何故！”完曰：“今恐不能不予。”宏怫然曰：“公自任之！”会宏充廷试读卷官，月之十五日，宁王奏至，中官以疏下内阁拟旨，竟许之，宏不知也。
是时大学士杨廷和在内阁，不能力争，时论以是惜之。【考
异】《宪章录》谓“复护卫事，票旨实出廷和，故中官持奏过东阁，言：“只请扬师傅到阁，诸公不必动劳。＇弇州《史乘考误》谓此出《双溪杂记》之说。宁王请复护卫，阁臣惟铅山一人持正不予。若杨新都为首辅，自有不能辞其咎者，第不得以污名蔑之耳。”今按《实录》中亦无此语，故《三编》据书之，但云“中官赍奏诣内阁，宏执不予”。而《明史·诸王传》亦但言“乘宏读延试卷，取中旨行之”，不及廷和票旨之事。此得其实，今从之.《明史·本纪》系复护卫于四月丁酉，据诏下之月日。诸书系之三月，据下内阁之月日也。今仍书之三月下，为复护卫张本。
是春，江西巡抚俞谏击临川贼，斩其魁陈九、谭懿昌等，遣参将李隆等击新淦贼。贼踞万山中，僭称王且八年。隆等深入，悉就禽，俘斩千七百余人。
先是有剧贼徐九龄者，初啸聚建昌、醴源，已，出没江湖间积三十年，黄州、德安、九江、安庆、池州、太平咸被其害，命谏移师讨之。【考异】平临川贼，《明史·俞谏传》书于是年，诸书皆系之三月。而平徐九龄，《纪事本末》系之八年十二月，据《实录》则十年七月事也，《明史》因平贼前后事汇记耳。今分书之.
夏，四月，丁酉，诏复宁王护卫，并屯田予之。六科给事高涝、十三道御史汪锡等【考异】“锡”，《明史·陆完传》及《实录》作“赐”。《三编》改作“锡”，注：“仁和人。”今据之。力争，章并下部，而陆完从中庇之，久不覆。
丙午，南京礼科给事中徐文溥复上疏曰：“自古亲亲莫如兄
1221 明通鉴卷四十五
弟，然必以义制之者，所以防其过而全之也。秦针以多车出奔，郑段以贰鄙自蹙。汉文之时，七国方睦，而贾谊，晁错切切为帝言之、卒有吴濞等之变。曩者宁藩不靖，英庙革其护卫屯田，及逆瑾乱政，重贿谋复。瑾既伏诛，陛下又革之，正所谓制之以义而安全之也。乃日＇躯使乏人。＇夫晏居深邃，靡征讨之劳，安享尊荣，无居守之责，何所用而乏人？且王暴行大彰，剥削商民，胁制官吏，招诱无赖，广行劫掠，致舟航断绝，邑里萧条，万民莫不切齿。及今止之，犹恐不逮，顾可纵之加恣，假翼于虎乎？贡献本有定制，乃无故驰骋飞骑，出入都城，伺察动静。况今海内多故，天变未息，意外之虞，实未易料。宜裁以大义，勿徇私情，罪其献谋之人，逐彼侦事之使。宗社幸甚！”时宸濠奥援甚众，疏人，人咸危之，上但责其妄言而已。又请择建储贰、不报。
五月，甲子，振顺天、河间、真定、保定、大名、广平等被灾州县饥，发存留本年起运京边粮十之二三以备振济，又减免逋税。
乙丑、大学士费宏致仕。宏以持宸濠复护卫屯田事，权幸之受宁府贿者交衔之。钱宁数侦宏事，无所得，以御史余珊尝劾“宏当国，其从弟寀宜引避，不得留翰林。”寀亦尝峻绝濠使，宁遂以此谮于上，责宏陈状。宏自伏，乞休，并寀罢归。恩礼无所及，惟给驿而已。
癸酉，罢江西布政使郑岳，斥为民，江西提学副使李梦阳冠带闲住。
初，梦阳提学江西。令甲，副使属总督，而梦阳与陈金抗礼，金恶之。监司五日会揖巡按御史，梦阳不往揖，又谕“诸生毋谒上官，即谒，长揖毋跪”，于是御史江万实亦恶之。淮王府校与诸生争，梦阳笞校，王怒，奏之，下御史按治，梦阳恐万实右王，讦万实。诏下金行勘，金檄岳勘之，梦阳伪撰万实劾金疏1222
纪四十五
以激怒金，并构岳子沄通贿事。时梦阳为宁王撰《阳春书院记》，王亦恶岳，乃助梦阳劾岳。万实复讦梦阳短及伪撰奏章事，遂谢病去。而参政吴廷举、吉安知府刘乔素与梦阳有隙，廷举因奏梦阳侵官，寻亦乞休，不俟命径去，梦阳再劾乔受赇事。是时金以军事繁，又梦阳方善于宁府，乃请付巡抚任汉勘理。汉时已谢病、乃命大理卿燕忠会纪功给事中黎爽勘理。于是给事中王炉言：“江西多事之秋，各官不能协济时艰，乃逞其私忿，自相搏噬，均宜究治。”故岳既得罪，而梦阳亦以陵轹同列，挟制上官。忠既往鞫，羁梦阳广信狱中。诸生万余为讼冤、不听。时梦阳以党于宸濠，亦干清议，遂坐废。【考异】梦阳、郑岳事，俱见《明史》本传。而胡世宁奏宁王事，已为郑岳讼冤，故《实录》系以“初”字叙其颠末。至此事处分，《实录》系之是月癸酉，今从之。梦阳党于宸濠，《明史·传》中但摘其为撰《阳春书院记》，而《实录》则谓其刚愎险薄，又藉宁府以报仇、由是得罪公议，无复有齿录之者。”语虽过当，亦非尽诬。今仍据《明史》本传书之。
已丑，命右都御史彭泽提督甘肃军务，经理哈密。初、土尔番既据哈密，复遣使赴甘肃，言“巴雅济旧译见前。不能守国，故遣将代守，乞犒赐。”总制邓璋，甘肃巡抚赵鉴以闻，且请遣大臣经略，阁臣杨廷和等交章荐泽。泽时驻四川保宁，数请班师，方召还，未行而有是命。泽久在兵间，厌之，以乡土为辞，且引疾，推璋及咸宁侯仇钺可任。上优诏慰勉，乃行，督延绥、宁夏、固原军，驻甘肃。
六月，壬辰朔，宁王宸濠奏请铸护卫及经历、镇抚司，千、百户所印，凡五十有八，诏予之，仍致书子王。于是宸濠益自恣，遣承奉刘吉等招江湖剧盗杨清、李甫、王儒等百余人入府，号曰“把势”。
乙卯，开云南银矿。时有云南澜沧卫军丁周达奏：“云南如大理、楚雄、洱海、临安等处，皆有银场，可采办以益国课。”下户
1223 明通鉴卷四十五
部议，“银矿之弊，多派贫民赔纳，而利归奸徒。况近年久已封闭，岂可复开？”并请治达罪，诏不许，乃以太监梁裕等理其事。丙辰，罢工部署员外郎韩邦靖为民。初，邦靖言：“廷臣顷因灾变，极陈阙失，未见听纳。前后以言得罪者，未蒙召用。乞开延揽采择之门，以收人心。”上怒，遂下锦衣狱。会以天热，疏遣狱囚、而不及邦靖，给事中李铎等言：“邦靖虽狂妄之见，出于忠恳之诚。乞原情听断以全国体。”乃付法司拟罪。诏“邦靖出位妄言，罢为民。”且谕吏部：“自今凡言事黜谪者，毋再起用。”【考异】韩邦靖，《三编》作“兵部员外郎”。证之《实录》，盖工部主事署员外郎，疑即本部也，今从《实录》。
秋，七月，乙丑，小王子犯大同、宣府。先是小王子与官军战于万全卫，得利去，总兵官仇钺以捷闻，而寇益深入肆掠。至是连营数十，复入宣、大塞，而别遣万骑掠怀安。总制丛兰告急，京师戒严。乃命太监张永提督宣府、大同、延绥等处军务，都督白玉充总兵官，发京营官军二万人，以都督金事昌佐、指挥姜义充左、右参将统之。又发宣府京营诸军凡六千二百四十人，命太监张忠监督，而以都督温恭充副总兵官，仍听永节制。
戊辰，寇自怀安掠顺圣川，游击将军张勋，守备田埼、广彪，皆力战死之。御史于鏊参劾总兵宫刘淮、副总兵陶杰等，请逮治。兵部议，以“临敌易将，兵家所忌，俟事平勘处。”从之。丙子，以旱灾免顺天、河间、保定三府所属州县税粮。
壬午，巡按湖广御史王相奏：“致仕兵部尚书刘大夏，历官中外四十余年，关节不通，门无私谒，天下高之。今年逾八十，家徒壁立，乞如例优其廪隶，并录其子。”下户部议覆，谓“宜从公论，特加优礼。”未几，忽传内旨已之，盖大夏主兵部时，于中人多所裁抑，故复为所沮云。
是月，加陆完太子太保，中官钱宁力也。
初，鞑靼别部额布勒、阿尔托苏等旧作阿尔秃厮。避小王子，1224
纪四十五
居甘肃塞上，渐深人，攻破堡寨五十三，杀掠官军居民一千二百有奇，孳畜器械粮饷亡失，以数万计。巡抚张翼等匿不奏，袭取塞上老弱残病，及小王子所败亡者，断其首冒为首功，凡一千九百余级，其所斩获不及二百。以捷奏者先后十一次，每奏辄赐敕奖励，至增禄米，赐蟒衣，而寇炽如故。
至是巡按御史成文纪验功次，因劾翼等欺蔽状。会佥事张琎亦与翼讦奏，翼疑文主之，乃与总兵王勋摭奏文事，因辨其验功之枉。诏复遣给事中邵锡、刑部郎中闵槐往勘，具得其实，内批“且宥之”。盖翼等皆有内援故也。
八月，辛卯朔，日有食之。
癸巳，宁王宸濠奏：“迩者宗枝日繁，多以选用仪宾、点检、校尉为由，巧索民财，肆其横暴。乞降敕痛惩前弊。其有怙恶不悛者，许臣系治。”尚书陆完等誉其忠勤，请“如奏戒敕榜谕，及许王并治其不法者。”于是优诏褒答，并通行各省巡抚一体禁约。是时宸濠逆焰方张，其为此奏，一以掩饰已罪，沽取美名；一以束缚宗支，肆其吞噬。而上不之觉也。
丁酉，以灾伤免山西平阳府各州县税粮。辛丑，以灾伤免真定等四府税粮之半。
小王子寇白羊口及浮图峪，连营数十里，诏保定副总兵张勇、游击将军刘实驰往御之。
乙巳、京师地震。岁星昼见凡十日。
己未，小王子入宁武关，掠忻州、定襄。宁化守备指挥陈经率官兵三百余出城鏖战，久之矢尽，持刀奋击，力尽死之。三百人几歼焉。巡按御史劾“副总兵神周屡遭挫衄，请逮治。”诏周停俸戴罪。经及死事军士赠恤有差。
以灾伤免陕西西安府蒲城等二十一州县税粮。
九月，壬戌，小王子率五万余骑自宣府万全卫新开口人，逾怀安，趋蔚州等处劫掠。又三万余骑入平虏城。南都御史丛兰、
1225 明通鉴卷四十五
总兵官白玉等领兵追击，潜使人于田间置毒饭中如农家饷，而设伏以待。敌至中毒，伏猝发，多死者，乃引去。
癸亥，以旱灾免庐、凤、淮、扬等府县夏税。
庚午，上以狎虎被伤，逾月不视朝。先是上观搏虎。一日，虎迫上前，江彬趋扑乃解，上戏曰：“吾自足办、安用尔！”至是，
果为虎所伤，编修王思疏言：“孝宗皇帝子惟陛下一人，当为天下万世自重。近者虎逸于柙、驾及圣躬。臣闻之，且骇且惧。陛下即位以来，于兹九载，朝宁不勤政，太庙不亲享，两宫旷于问安，经筵倦于听讲。揆厥所自，盖有二端：嗜酒而荒其志，好勇而轻其身。由是戒惧之心日忘，纵恣之欲日进。好恶由乎喜怒，政令出于多门，纪纲积弛，国是不立。上天示警，日食，地震，宗社之忧，凛若朝夕，夫勇不可好，陛下已薄有所惩矣。至于荒志废业，惟酒为甚。陛下露处外宫，日湎于酒，厮养杂侍，禁卫不严。即不幸变起仓卒，何以备之？此臣所大忧也。”疏入，留中者数日。忽传旨，降远方杂职。遂谪为三河驿丞。前此言事谪官者，率有谴责语，至是不言，讳之也。思为吏部尚书王直之曾孙，人以为无忝厥祖云。
是月，镇守陕西太监廖堂，进上用铺花毡幄一百六十二间。先是传旨，以纸式尺寸令堂及巡抚陈寿依式制造，重门、堂庑、庖湢、户牖之属，无不悉具。自是上出郊祀，陈设幄幕，不复宿斋宫矣。堂以此朘削，赢金数万，将遗权幸。寿檄所司留备振，堂衔之，谋倾寿。未几，寿调南京兵部侍郎。
冬，十月，甲午，刑部主事李中上言：“曩者逆瑾窃弄威权，陛下悟而诛之，天下莫不仰陛下之圣武。夫何今日大权未收，储位未建，义子未革，纪纲日弛，风俗日坏，小人日进，君子日退，士气日靡，言路日闭，名器日轻，贿赂日行，礼乐日废，刑罚日滥，民财日殚，军政日敝。瑾既诛矣，而善治一无可举，盖陛下之惑于异端也。夫以禁掖深严，岂异教所得杂，今乃于西华1226
纪四十五
门豹房之地建护国佛寺，延进番僧，日与起处，忠言日远，邪说日滋。臣愿陛下毁佛寺，出番僧，以谨华夷大防；又妙选儒臣，朝夕进讲；则以上诸弊可以次第革矣。”疏入，不报。寻谪广东驿丞。
已酉、工部以修乾清、坤宁宫上请，命尚书李链督营建，工部侍郎刘内总督四川、湖广、贵州采木，而以署郎中主事伍全于湖广，邓文璧于贵州，李寅于四川分理之。又遣官于浙江、江西、直隶、徽州等处收买竹木。既而传旨令太监谷大用、张雄总理，皆赐之敕。
戊午，敕左都督刘晖充总兵官，镇守山西地方兼提督三关，从兵部议也。
降吏科给事中张原为贵州新添驿驿丞。原上疏言六事：“一汰冗食，一慎工作，一禁贡献，一明赏罚，一广言路，一进德业。”时原拜官未数月，传旨：“原骤升言路，辄摭往事奏扰。”遂有是谪。
十一月，庚申，命兵部选团营官军六千人，分前、后二营与勇士并四卫营，营各三千人，以右都督张洪、都指挥桂勇、贾鉴、李隆分领之，于西官厅操练。洪勇士营，勇前营，鉴后营，隆四卫营。
辛酉，废归善王当沍为庶人。王，鲁荒王裔孙，庄王阳铸幼子也。初，流贼攻兖州，当沍率家众乘城，取护卫弓弩射却贼，赐敕奖谕，遂以武健闻，数与卒袁质、舍人赵岩校射。质、岩家东平、武断为乡人所恶，同里吏部主事梁谷，少不检，颇倚质等为助。既贵，厌苦之，又与千户高乾有怨。会有衔质、岩者，诳谷云：“质、岩且为乱。”谷心动、因并指乾等，告变于尚书杨一清，兵部议“以大兵驻济南伺变”。而当沍父鲁王，人长史马魁谮，言“当沍结质、岩欲反”，虑祸及，奏于朝。上遣司礼太监温祥、大理少卿王纯等往按问。围当沍第，索其兵械，则前射贼弓
1227 明通鉴卷四十五
弩半敝，谳谷所指皆平人。魁惧事败，乃讽所厚陈环及术士李秀佐证之，复以书及贿抵镇守太监毕真，使逮二人诘问。已而二人以实对，及书贿事为真所发，于是御史李翰臣劾谷、魁诬罔。而近幸方欲邀功、责翰臣为叛人掩饰，下之狱，谪德州判宫，而释谷等不问。御史程启充疏言：“谷、魁煽惑流言，死不蔽罪。纵首祸而谪言者，非国体。”不报。
廷臣议当沍罪，卒无所坐，乃以藏护卫兵器违祖制，废当沍为庶人。戍质等肃州，所连逮多瘐死，魁坐诬当斩。中官送当沍之高墙，当沍大恸曰：“冤乎！”触墙死。闻者伤之。【考异】事见《明史·鲁王传》中。《明史·本纪》系之是月辛酉，据《实录》也、今从之.
《三编·发明》曰：赵岩、袁质，隶卒贱人耳，而当沍与之善。其武断乡曲，亦未必不倚藩府为声势，当沍岂得为无过！然不过交游之滥，诬以作乱，初无实据。而兵部张皇其事，即议驻兵何变，遂至马魁挟怨而售谮，鲁王惧祸以证子。迨按问无状，谳讯已明，当沍卒无所坐之罪，而以射贼既敝之弓弩，摭拾以断斯狱。在近幸，贪功而乐祸，固不足深责。彼廷臣既正魁罪，则宜为当沍昭雪其诬，而复废为庶人，仍使含冤而死于非命，岂得谓持谳之平哉！
庚午，小王子等人花马池，掠牧放官马五百三十二匹。参将尹清追之，兵出百余里，与寇战于方山，中流矢死。陕西总制邓璋以闻，诏巡按御史查勘。
癸未，以灾伤免河南开封等府、阳武等二十四州县秋粮。是月，晋杨一清少傅兼太子太傅。时给事中王昂以选法不公劾一清，奉旨切责。一清上书自劾而保留昂.不许，谪昂休宁县丞。昂不避权贵，一清能受尽言，时两贤之。
十二月，壬辰，太白昼见，自上月甲申至是凡九日。
甲寅，工部奏：“营建宫室，庀材鸠工，计直白金百万两。请1228
纪四十五
于南、北直隶及天下各府州县加赋于民，岁征十之二。恐征输不及，暂于内帑借其半以给用。”上终不欲动内帑，乃令于一岁中尽征之。自是催科旁午，海内骚然矣。【考异】《明史稿》：“是月甲寅，加两畿，浙江赋一百万两，建乾清宫。”考《明史》则云：“建乾清宫、加天下赋一百万两。”据此，则一百万之赋，乃加之天下，非独两畿、浙江也。证之《实录》：“甲寅，工部奏营建宫室料价工役当用银百万两，宜派浙江等布政司并南、北直隶府州县均赋于民，每年带征十之二。”《史稿》所记，似即本此。然既云“浙江等布政司”，则不但浙江也。《明史》改为“加天下瞪骊
赋”，此得其实。故《三编》亦据之，《目》中言“帝终不欲假用内帑，令于一岁中尽征之。”《明史·食货志》不具，今据《三编》书之。
是岁，乾清宫灾，廷臣应诏言事者后先相望。
会昆山周广自莆田、吉水知县以治最征授御史，乃疏陈四事。其略曰：“三代以前，未有佛法。况刺麻又释教所不齿者，耳贯铜环，身衣赭服，残破礼法，肆为奸邪，宜投之四裔以御魑魅。奈何令近君侧，为群盗与兵口实哉！昔禹戒舜曰：毋若丹朱傲，惟慢游是好。＇周公戒成王曰：毋若商王纣之迷乱，酗于酒德。今之伶人，助慢游迷乱者也。唐庄宗与伶官戏狎，一夫夜呼，仓皇出走。臣谓宜遣逐乐工，不复籍之禁内，所以放郑声也。陛下承祖宗统绪，而群小献媚荧惑，致三宫锁怨，兰殿无征。虽陛下春秋鼎盛，独不思万世计乎？中人积有资产，犹畜妾媵以图嗣（绩）〔续〕，未有专养螟蛉，不念祖宗继嗣者也。义子钱宁本宦竖苍头，滥宠已极，乃复攘夺货贿，轻蔑王章，甚至投刺于人，自称“皇庶子＇，僭逾之罪，所不忍言。陛下何不慎选宗室之贤者，置诸左右，以待皇嗣之生。诸义儿养子，夺其名爵，乃所以远佞人也。”末复言：“近今讨贼不效如陈金、陆完辈，宜加切责、令克期成功以赎前罪。”宁见疏大怒，留之不下，传旨谪广东怀远驿丞。主事曹琥论救，亦被谪。宁怒不已，使人遮道刺广，广知之，易姓名变服，潜行四百余里，乃免。
1229 月通在二价




明通鉴卷四十五
武定侯郭勋镇广东，承宁风旨，以白金试广，广不受。伺广谒御史，摄致军门，箠击几死，御史力救之，始解。【考异】事见《明史·广传》，《传》中不言因灾变陈言，而疏中所论皆近日事，今增系之是年之末。





