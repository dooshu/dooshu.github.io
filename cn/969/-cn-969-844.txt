刘克庄　壬戌首春十九日锁宿玉堂四绝

无情莲炬剪将残，有样葫芦画不难。

尽笑翰林麻草拙，谁知老子布衾寒。

刘克庄

刘克庄　壬戌首春十九日锁宿玉堂四绝

十年前已卜菟裘，老恋君轩不自由。

衰飒秃翁垂八十，四更烛下作蝇头。

刘克庄

刘克庄　壬戌首春十九日锁宿玉堂四绝

秀师罪我当犁舌，贺母嗔儿欲吐心。

老去未偿文字债，始知前世业缘深。

刘克庄

刘克庄　壬戌首春十九日锁宿玉堂四绝

搯肾搜肠极苦辛，先贤曾叹费精神。

瓣香重发来生愿，世世无为识字人。

刘克庄

