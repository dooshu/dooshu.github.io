○陇右行送徐少参

陇右地。长安西行一千里。秦日长城号塞垣。汉时故郡称天水。圣朝扫荡无烽烟。射猎之地为桑田。熟羗卖马尝入塞。将军游骑不出边。知君风采古遗爱。杨策传符度关内。父老三秦望节来。犬戎诸夷遮马拜。开藩分道镇边尘。居守廵行历几春。熊轼朱幡今岳伯。豸冠白笔旧台臣。瓦亭之西半山谷土室阴阴连板屋落月孤城清渭源寒云古碛黄河曲十年此地曾游歌。别来风物今如何。竹花秋临鸟鼠穴。杨叶夕渡鱼龙波。回看万里风云色。少小趋庭泪沾臆。相送悲吟不尽情关山陇坂高无极

【卧子曰高壮】

【舒章曰边塞诗不独雄亮兼有情思】

