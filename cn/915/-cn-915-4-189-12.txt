◇助展允婚教

告文学师，议曹史展允，笃学贫苦，慈孝推让，年将如命，配匹未定，闻之怆然，其闵哀之。夫冠娶仕进，非所以已，允亲兄弟无意，亦朋友不好事之罪也。前遣师辅为允娶，云谭处士等各欲佐助，迄今未定出钱千率。先大夫天府内史守助佐及谭掾等，其欲议朋友少征条名目。允贫也，礼宜从约，二三万钱，足以成婚。（《御览》五百四十一）

