○授郭虚己太子左庶子制

门下：朝议郎守驾部员外郎兼御史中丞朔方节度行军司马关内道采访外置使赐紫金鱼袋郭虚己，雅才明达，和气清深，致远之资，文而饰吏；徐雅之用，刚且近仁。累践台阁，频更任使，懋功期久，赏善当迁。擢以正人，宜拜职於中庶；增其宠服，俾兼荣於独坐。可朝散大夫守左庶子兼御史中丞，馀如故。

