赠雍头陀【陆雍之自称雍头陀】

远公才一至令我庖厨清对酒惟挥麈画龙愁点睛澄湖白鸟浴碧树阴霞生日暮倚高阁狂歌遗世情天衣寺同景玉桐君【有舞松一株相传晋人所植又有双带泉】

招提秦望麓絶胜虎溪头石径一松古山堂六月秋僧繇残画没北海断碑留双带门前水依依不肯流

二

远山齐木杪一带晩烟横月照竹林早露从衣袂生云中孤墖隐峰顶怪禽鸣偶借支公榻萧然梦亦清

