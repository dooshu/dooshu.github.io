姜特立　和唐户古律三首

世事每多违，苦心终眷眷。

功名等抟水，岁月如奔电。

古人意何许，厚禄良难恋。

冥鸿已高翔，归翼方知倦。

姜特立

姜特立　和唐户古律三首

我来双溪上，正值黄花秋。

方为逆旅计，未办佳宾留。

绝怜北邻阮，不厌东家丘。

诗盟今几人，肯著老子不。

姜特立

姜特立　和唐户古律三首

雋誉早知畏，佳篇今见蒙。

幺响去寂，正声日隆隆。

爱君甘苦外，与我嗜好同。

不妨时袖句，共作圣贤中。

姜特立

