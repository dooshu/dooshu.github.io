彭龟年　别赵运使二首

君子岂无欲，有欲未足忧。

百计护此短，此心尚可求。

向来畏人言，言者不肯休。

不畏固未可，无言我谁尤。

事当究本源，琐细不足筹。

有疾不忌医，膏肓尚能瘳。

彭龟年

彭龟年　别赵运使二首

用民如用焉，可御不可驰。

论人如率医，贵常不贵奇。

古琰才智士，日与功名期。

傥遂李广侯，文帝数乃奇。

先生盘石宗，一节江南归。

圣皇夜半席，宁以鬼神移。

遥知清问下，万里寄一辞。

当使觳觫牛，不独见乃知。

彭龟年

