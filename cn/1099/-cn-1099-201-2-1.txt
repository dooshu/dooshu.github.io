○連州平寇記 【 平寇】

連去廣城千里、道永賀桂為隣、扼險獷悍、嗜為禍仇、然猶廣屬也。順流而下、聲援易通、不數時寘諸斧金?戊、民是以有寧宇、嘉靖巳丑、州民黎元莫廷舉欲作亂、召黠惡少數十人謀曰、汝不聞往時事乎、我舉事以豪客為名、上必哀吾憤所起、不吾治也、皆曰諾、乃挾嘗受客負者、操兵殺西江客二人、聚田心為變、遂搜客收殺七十餘、偽號河南道、蟻聚蜂屯、多至百六十人、州以警聞、往成化間陽山縣河南村人、嘗苦西江客橫索負、憤殺客恐不能解、乃聚稱變、以搖惑於上參政某至撫散之、故賊以此為名也。時制臣失策、以撫諭為便、且曰奸商也、勿治、官遂蔽其惡、更云貧難、盜遽以撫報、以故賊益橫、廼又謀曰、官無為也。貧難示弱不諧、適教之擒、曷稱平南道、以張吾氣、且吾群而食、非計也洞徭曹通地極險舊、所獲墾田、又無賦適與吾姓同者。疆畝相接、吾往以復業為名。據險、且得田、官必吾勘也。眾曰善、於是聚二千餘人偽稱總兵都府、殺猺族幾盡、柵分十六營、巳而官果勘。是時州無守臣、代者率乾沒、唯通判劉光請討、不報、豺虎鯨鯢、小大齧决、虐燄彌張、所掠殺以千計、曠誅六稔罪惡盈貫、癸巳吳公玭以兵憲至、詷之。曰賊也、吾民何罪。是歲冬余以戶部郎中守廣州入見公、奮曰、老賊首當誅、毋容苦茲一方人為也。是時撫勘議又下、公不敢異、督防禦益急、甲午予修　覲如京師、余君勉學以御史謫州判官、公辟人語曰、賊也、微子誰與謀然吾左右皆賊也其慎諸余判官請曰、得兵二千人、約連山猺為援、可擒也、公許之、奈判官以兵進猺、不果至、兵失、利、賊益縱擊村寨、咆咻呌嘵、所不忍聞、公於是悔曰、咎實在予當益發兵、勦誅此賊爾。不且禍孽滋蔓。不可制。乃具以狀白提督軍務兵部侍郎兼都御史陶公。廵按御史戴公。議合疏賊猖獗狀、乞誅。　上特可其奏、乃公懼賊必死。出下計。於是親臨、鎮破其機牙。擒縱防伏勝筭迭出。州人賴以無恐。乙未陶公下肇慶。親督大兵、乃召左參將鑒曰、予汝卒萬二千、攻其右、汝其克恭。命參議異曰、汝其餉。僉事大珊曰、汝視功罪必核。玭曰、汝往監茲。其察機變。當是時、材勇畢獻、無敢不虔。判官勉學曰、汝中襄。三月兵大集至破石岡、賊出其精銳迎戰、奮擊之、斬首百級、賊大敗、遂圍東坪、東門、大帽楊旗太歲太平楊柳連破之、前後七十餘日、斬首九百餘級、降者八百餘人、五月振旅而還、以捷聞、於是余自京師旋、歡睹其事、喜曰、是役也威仁彰信邇遐奠安、嶺外之功、於是為偉。然其經畧終始、忠貞一節、卒底一成、吳公力也向非司馬之謨猷、侍御之明斷、以决之於上。藩臬之恊恭、戎閫之武勇、以成之於下。則掃蕩亡期、倒懸靡解、生靈荼毒之憤、何所紓快、國家鈇鑕之典。不明昭於天下、而嗜禍滅德。滔天之兇。非獨亡以創懼。且接踵而環視也。是烏可不伐石紀成。以告來者。

皇明經世文編卷之二百一終







