◇答释法云书难范缜神灭论

琏白，逮告，垂示敕答臣下审《神灭论》。伏读天旨，照镜尘蒙。弟子门宗三宝，少奉道训，虽诚归至教，识暗玄津。谨寻内外群圣，开引殊文，如来说三乘。以标一致，言二谛以悟滞方。先王铨五礼以通爱敬，宣六乐以导性灵，或显三世以徵因果，或明神感以验应实，岂可顿排神源，永绝缘识者哉！若然，则善恶之报虚陈，祭敬之设为妄，求之情理，其可安乎？而昧惑之徒，尚多偏执。是以圣明玄览，游神妙门，动言出理，皎若朝晖，发文显证。朗如宵烛，顿足开建愚昏。忄匿信凡鄙者也。伏习诏旨，综检心源，谨裁还白，不宣舞。弟子陆琏呈。（《弘明集》十）



