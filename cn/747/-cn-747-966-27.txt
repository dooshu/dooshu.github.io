○定五经博士爵秩奏（太和七年八月国子监）

请准今月九日德音节文，令监司於诸道搜访名儒，置五经博士一人者。伏以劝学专门复古之制，博采计当年讲授多少，以为考课等级，应补当司诸学生等。按学令儒术，以备国庠，作事之初，须有奖进。伏请五经博士秩比国子博士，今《左氏春秋》《礼记》《周易》《尚书》《毛诗》为“五经”，《论语》《尔雅》《孝经》等编简既少，不可特立学官。更请依旧附於《中经》。

