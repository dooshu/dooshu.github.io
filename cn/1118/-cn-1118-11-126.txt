【副率】


（宋）东宫侍卫官，宋沿唐制，但存其名，实不掌职事。为太子左、右卫率府副率，太子左、右司御率府副率，太子左、右清道率府副率，太子左、右监门率府副率，太子左、右内率府副率的通称。太子诸率府之长官为“率”。《省轩考古类编》卷八《铨选》：“宋设官分职。武臣刺史、副率以上内职，枢密院主之。”宋曾巩《曾巩集》卷四四《太子右司御率府副率致仕沈君墓志铭》：“君以宗室、密州观察使宗旦恩，即其家得为太子右清道率府副率致仕。又以祀明堂恩，迁太子右司御率府副率。”《宋史·职官志》二《东宫官》：“太子左、右卫率府率、副率，左、右司御率府率、副率，左、右清道率府率、副率，左、右监门率府率、副率，左、右内率府率、副率官存则无职司。中兴后不置，惟以监门率府副率为环卫阶官。”





