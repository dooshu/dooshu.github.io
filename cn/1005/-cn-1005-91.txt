张閏　次韵京口叔祖见寄四首

欲诉中心话许长，尺书恨不寄千张。

新篇喜逐东风好，亦尽人间草木荒。

张閏

张閏　次韵京口叔祖见寄四首

山堂初展称婆娑，曲迳移栽杂树多。

应是我翁归舍后，便登繁要亦来过。

张閏

张閏　次韵京口叔祖见寄四首

病起逢春自献酬，醉狂诗体类俳优。

追攀雄杰诚堪笑，寄去稽迟更合羞。

张閏

张閏　次韵京口叔祖见寄四首

汲古无初不读书，屠苏新制帖僧庐。

痴禅昼夜蒲团上，贪睡犹胜学宰予。

张閏

