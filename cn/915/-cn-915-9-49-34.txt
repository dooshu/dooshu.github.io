◇为梁公请刊改律令表

臣闻淳源既远，天讨是因，画衣象服，以致刑厝，草缨艾к，民不能犯。及淳德下衰，运距浇季，汤形禹政，不足禁奸，九法三章，无以息讼，所以赭衣塞路，圄犴成市，凝脂已疏，秋荼非苦，奸吏为市，生杀并用，可谓恸哭，岂徒一绪？夫肖貌天地，禀灵川岳，受体爱敬，发肤为重，流矢影风，顾有忧色，而当妄加刳斫，金木为伍。且夫刻木不对，画地不入，畏避若是，而动贻非命，王道为亏，良在於此。法开二门，为政之蠹，生杀多绪，谁其适从。（《艺文类聚》五十四。）

卷四十三

任昉（三）

◎任（三）

