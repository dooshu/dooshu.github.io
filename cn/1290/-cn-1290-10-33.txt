33.菊

〔二〕〔三〕〔四〕

一名治蘠，一名日精，一名节花，一名傅公，一名周盈，一名延年，一名更生，一名阴威，一名朱嬴，一名帝女花。《埤雅》云：“菊本作蘜，从鞠，穷也。”花事至此而穷尽也。宿根在土，逐年生芽。茎有棱，嫩时柔，老则硬。高有至丈馀者。叶绿，形如木槿而大，尖长而香。花有千叶单叶、有心无心、有子无子、黄白红紫粉红间色浅深、大小之殊，味有甘苦之辨。大要以黄为上，白次之。性喜阴恶水，种须高地，初秋烈日尤其所畏。《本草》及《千金方》皆言菊有子。将花之干者令近湿土，不必埋入土，明年自有萌芽，则有子之验也。味苦甘平无毒。昔有谓其能除风热、益肝补阴，盖不知其得金水之精英，能益金水二脏也。补水所以制火，益金所以平木，木平则风息，火降则热除。用治诸风头目，其旨深微。黄者入金水阴分，白者入金水阳分，红者行妇女血分，皆可入药。久服令人长生明目，治头风，安肠胃，去目翳，除胸中烦热、四肢游气，久服轻身延年。或用之而无效者，不得真菊耳。菊之紫茎、黄色冗心、气香而味甘者为真菊，当多种。其类有：

甘菊、一名真菊，一名家菊，一名茶菊。花正黄，小如指顶，外尖瓣内细萼，柄细而长，味甘而辛，气香而烈。叶似小金铃而尖，更多亚浅，气味似薄荷。枝干嫩则青，老则紫。实细如葶苈而细。种之亦生苗，人家种以供蔬茹，凡菊叶皆深绿而厚味，极苦，或有毛。惟此叶淡绿柔莹，味微甘，咀嚼香味俱胜，撷以作羹，及泛茶，极有风致。都胜、一名胜金黄，一名大金黄，一名添色喜容。蓓蕾殷红，瓣阔而短，花瓣大者皆有双画直纹，内外大小重叠相次面黄背红开也，黄晕渐大，红晕渐小。突起如伞顶，叶绿皱而尖，其亚深瘦则如指，肥则如掌。茎紫而细劲，直如铁，瘦矬肥则高，可至六七尺。叶常不坏，小花中之极美者也。九月末开。出陈州。御爱、出京师，开以九月末，一名笑靥，一名喜容。淡黄千叶，花如小钱。大叶有双纹，齐短而阔，叶端皆有两缺。内外鳞次上二、三层花色鲜明，下层浅色带微白，心十馀缕色明黄。叶比诸菊最小而青，每叶不过如指面大。或云出禁中，因得名。金芍药、一名金宝相，一名赛金莲，一名金牡丹，一名金骨朵。蓓蕾黄红，花金光，愈开愈黄，径可三寸，厚称之，气香瓣阔。叶绿而泽，稀而弓长而大，亚深。枝干顺直而扶疏，高可六、七尺。菊中极品。黄鹤翎、蓓蕾朱红如泥金瓣而红，背黄，开也外晕黄而中晕红。叶青弓而稀，大而长，多尖如刺。干紫黑，劲直如铁，高可七、八尺。韵度超脱，菊中之仙品也。蜜鹤翎久不可见，白者次之，粉者又次之，紫者为下。木香菊、多叶，略似御衣黄。初开浅鹅黄，久则淡白，花叶尖薄，盛开则微卷，芳气最烈。一名脑子菊。大金黄、花头大如折三钱，心瓣黄，皆一色，其瓣五、六层，花片亦大。一枝之杪，多独生一花。枝上更无从蕊。绿叶亦大，其梗浓紫色。小金黄、花头大如折二，心瓣黄，皆一色。开未多日，其瓣鳞鳞六层而细。态度秀丽，经多日则面上短瓣亦长至干，整整而齐，不止六层，盖为状先后不同也。如此秾密，状如笑靥花，有富贵气，开早。胜金黄、花头大，过折二钱。明黄瓣、青黄心，瓣有五六层。花片比大金黄差小，上有细脉。枝杪凡三四花，一枝之中，有少从蕊，颜色鲜明，玩之快人心目，但条梗纤弱，难得团簇作大本，须留意扶植乃成。黄罗伞、花深黄，径可二寸，体薄，中有顶瓣，纹似罗下垂如伞，柄长而劲。叶绿而稀，厚而长，亚深。枝干细直劲如铁，高可六、七尺。报君知、一名九日黄，一名早黄，一名蟹爪黄。花黄赤而有宝色，开于霜降前，久而愈艳，径二寸有半。气香，瓣末稍岐，有尖突起。叶青而稀，长而大，亚深，茎紫，枝干劲挺，高可八九尺。金锁口、一名黄锦鳞，一名锦鳞菊。瓣叶茎干颇类黄鹤翎，开亦同时，体厚莹润，绝类西施，瓣背深红，面正黄，瓣展则外晕黄而内晕红。既彻，则一黄菊耳。径可二寸有半。沈注，深红千瓣周边黄色，半开时，红黄相杂如锦。银锁口、花初黄后淡，周边白色如银，半开时黄白相杂可爱。上二花可为绝品，非其他小巧者可比。鸳鸯锦、一名四面佛，一名鸾交凤友，一名孔雀尾。初作蓓蕾时，每一蒂即迸成三、四，亦有至五、六者，其瓣面重黄而背重红。开也奇怪，一分为三截，下截皆黄，中截则红，其顶又红，四面支撑，红黄交杂如锦，开彻，四面尽露，红背尽隐。厚径二寸馀，上尖高二寸，如楼台。气香，叶黑绿泽皱而瓦有棱角，其尖最多，亚甚深。叶根多宜茎紫，枝干劲挺，高可四五尺。御袍黄、一名琼英黄，一名紫梗御袍黄，一名柘袍黄，一名大御袍黄。花如小钱大，初开中赤，既开莹黄，径三寸半，瓣阔开早，瓣末如有细毛，开最久，残则红。叶绿稀而长，厚而大，亚深。叶根青净。茎叶枝干扶疏，高可一丈，状类御爱，但心有大小之分。青梗御袍黄、一名御衣黄，一名浅色御袍黄。朵瓣叶干俱类小御袍黄，但瓣疏而茎青耳。范《谱》曰：千瓣初开深鹅黄而差疏瘦，久则变白。侧金盏、此品类大金黄，其大过之，有及一寸八分者。瓣有四层，皆整齐。花片亦阔大，明黄色，深黄心，一枝之杪独生一花。枝中更无从蕊。名以侧金盏者，以其花大而重欹侧而生也。叶绿而大，梗淡紫。状元黄、一名小金莲。其花焦黄，焰焰始终一色，瓣疏细而茸作馒头之形，径二寸许，萼深绿，开甚早。气香，叶绿而大，长而瓦，厚而绵，似金芍药而尖。叶根清净。茎淡红，枝干顺直扶疏，高七八尺。剪金毬、一名剪金黄，一名金凤毛，一名金楼子，一名密剪毬。其色莹黄，瓣末细碎如剪，顶突有细萼，相杂茸茸，气香，其残也红。叶青而绿，皱而稠，肥而厚，阔而短，亚深。叶根冗甚。枝干劲挺，高可五六尺。黄绣毬、一名金绣毬，一名黄罗衫，一名木犀毬，一名金毬。花深黄，叶色稍淡而高大。晚黄毬、深黄千瓣，开极大。十采毬、黄千瓣如毬。大金毬、金黄千瓣，瓣反成毬。小金毬、一名毬子菊，一名毬子黄，一名金缨菊，一名金弹子。深黄千瓣，中边一色，花较小，突起如毬。毬子、开以九月中，深黄千叶，尖细重叠，皆有伦理。一枝之杪丛生百馀花，若小毬菊，诸黄花最小无过此者。然枝青叶碧，花色鲜明，相映尤好。金铃菊、花头甚小如铃之圆，深黄一色。其干之长与人等。或言有高近一丈者，可以上架，亦可蟠结为塔，故又名塔子菊。一枝之上，花与叶层层相间有之，不独生于枝头。绿叶尖长，七出，凡菊叶多五出。金万铃、开以九月末，淡黄千叶。菊以黄为正，铃以金为质，是菊正黄色而叶有铎形，则于名实两无愧也。菊有花密枝偏者，谓之鞍子菊，与此花一种，特以地脉肥瘠使之然尔。又有大黄铃、大金铃、蜂铃之类，或形色不正，较之此花，大非伦比。小金铃、一名馒头菊。花似大金铃而小，外单瓣，中筒瓣。叶似甘菊而厚大。开以十月。夏金铃、出西京，开以六月，深黄千叶，与金万铃相类而花头瘦小，不甚鲜茂，以生非其时故也。秋金铃、出西京，开以九月中，深黄双纹重叶。花中细蕊皆出小铃，萼中亦如铃。叶但比花叶短广而青，有如蜂铃状。初出时，京师戚里相传以为爱玩。蜂铃、开以九月中，千叶深黄。花形圆小而中有铃，叶拥聚蜂起，细视若有蜂窠之状，似金万铃，独以花形差小而尖，又有细蕊出铃叶中，以此别尔。大金铃、开以九月末，深黄，有铃者皆如铎之形，而此花之中实皆五出细花，下有大叶开之，每叶有双纹，枝与常菊相似，叶大而疏，一枝不过十数叶，俗名大金铃，花形似秋万铃。千叶小金钱、略似明州黄，花叶中外叠叠整齐，心甚大。单叶小金钱、花心尤大，开最早，重阳前已烂熳。小金钱、开早，大于小钱，明黄瓣，深黄心。其瓣齐齐三层，花瓣展其心则舒而为筒。大金钱、开迟，大仅及折二，心瓣明黄一色，其瓣五层。此花不独生于枝头，乃于叶层层相间而生，香色与态度皆胜。金钱、出西京，开以九月末，深黄，双纹重叶，似大金菊，而花形圆齐颇类滴滴金，人未有识者，或以为棠棣菊，或以为大金铃，但以花叶辨之乃可见。荔枝菊、花头大于小钱，明黄，细瓣层层，鳞次不齐。中央无心，须乃簇簇未展，小叶至开遍凡十馀层，其形颇圆，故名荔枝菊，香清甚。姚江士友云，其花黄，状似杨梅。金荔枝、一名荔枝黄。花金黄，径二寸馀，厚半之，瓣短而尖，开迟。叶青而稠，大而尖。其亚浅高，可三四尺。荔枝红、一名红荔枝。红黄千瓣。棣棠、出西京，开以九月末，双纹多叶。自中至外，长短相次，如千叶棣棠状。凡黄菊类多小花，如都胜、御爱，虽稍大而色皆浅黄，其最大者若大金铃菊则又单叶浅薄，无甚佳处，惟此花深黄多叶，大于诸菊，而又枝叶甚青，一枝丛生，至十馀朵，花叶相映，颜色鲜好。金䭔子、花比甘菊差大，纤秾酷似棣棠，色艳如赤金，它花色皆不及，盖奇品也。叶亦似窠，株不甚高，金陵最多开早。九炼金、一名渗金黄，一名销金菊。花似棣棠菊而稍大，瓣似荔枝菊而稍秃。开于九月前，外晕金黄，中晕焦黄。叶绿，狭而尖，亚深，叶根多冗。茎紫而细劲直如铁，高可一丈。黄二色、九月末开，鹅黄双纹多叶，一花之间自有深淡两色。然此花甚类蔷薇菊，惟形差小，又近蕊多有乱叶，不然亦不辨其异种也。橙菊、花瓣与诸菊绝异，黄色不甚深，其瓣成筒排，竖生于萼上。小片婉娈，至于成团。众瓣之下，又有统裙一层承之，亦犹橙皮之外包也，其中无心。小御袍黄、一名深色御袍黄。花全似御袍黄，瓣稍细，开颇迟，心起突。色如深鹅黄菊，瘦，有心不突。黄万卷、一名金盘橙，其色金黄，径二寸有半，厚三之二，其外夹瓣，其中筒瓣，开迟。叶青而稠，大而瓦，其末团，其亚深，叶根多冗。枝干偃蹇而粗大，高五六尺。邓州黄、开以九月末，单叶双纹，深于鹅黄而浅于郁金，中有细叶出铃萼上，形样甚似邓州白，但差小耳。按陶隐居云：“南阳郦县有黄菊而白，以五月采。”今人间相传多以白菊为贵，又采以九月，颇与古说相异，惟黄菊味甘，气香，枝干叶形全类白菊，疑弘景所说即此。金丝菊、花头大过折二，深黄细瓣，凡五层，一簇黄心甚小，与瓣一色。颜色可爱，名为金丝者，以其花瓣显然起纹络也，十月方开此花，根荄极壮。垂丝菊、花蕊深黄，茎极柔细，随风动摇如垂丝海棠。锦牡丹、花之红黄、赤黄者多以锦名，花之丰硕而矬者多以牡丹名，或又名秋牡丹。檀香毬、色老黄形团，瓣圆厚，开彻整齐，径几三寸，厚三之二，气香，叶干短蹙。麝香黄、花心丰腴，旁短叶密承之，格极高胜。亦有白者，大略似白佛顶而胜之，远胜吴中，比年始有。黄寒菊、花头大如小钱，心瓣皆深黄色，瓣有五层，甚细。开至多日，心与瓣并而为一，不止五层，重数甚多，耸突而高，其香与态度皆可爱，状类金铃菊，差大耳。蔷薇、九月末开，深黄双纹单叶，有黄细蕊出小铃萼中。枝干差细，叶有枝股而圆。

又蔷薇有红黄千叶、单叶两种，而单叶者差尖，人间谓之“野蔷薇”，盖以单叶尔。鹅毛、开以九月，淡黄，纤如细毛，生于花萼上。凡菊，大率花心皆细叶如，下有大叶承之间，谓之杔叶。今鹅毛花自内至外，叶皆一等，但长短上下有次尔，花形小于万铃，亦近年花也。金孔雀、一名金褥菊，蓓蕾甚巨，初开金黄，既开赤黄，径三寸半，厚称之，其气不嘉，瓣尖而下垂，随开随悴，叶青而浊长，大而皱，其亚深，根冗甚，枝干偃蹇而粗大，高可一丈。黄五九菊、花鹅黄色，外尖瓣一层，中瓣茸茸然，径仅如钱，夏秋二度开。叶青而稠，长而多尖，其亚深。叶根有冗，枝干细而高，仅二、三尺。九日黄、大如小钱，黄瓣黄心，心带微青，瓣有三层，状类小金钱，但此花开在金钱之前也。开时或有不甚盛者，惟地土得宜方盛。绿叶甚小，枝梗细瘦。殿秋黄、一名黄芙容，一名金芙容，一名近秋黄，一名晚节黄，一名大蜡瓣。花蜜蜡色，径二寸有半，瓣阔，微皱，开于秋末。叶青稀厚而瓦，大如掌，亚深。枝干粗劲如树，高可八九尺。小殿秋黄、朵瓣叶干俱似殿秋黄而清雅过之。叠罗黄、状如小金黄，花叶尖瘦如剪罗縠，三、两花自作一高枝出丛上。态度潇洒。伞盖黄、花似御袍黄而小，柄长而细，萼黄茎青。小金眼、一名杨梅毬，一名金带围，一名腰金紫。与大金眼同，花朵差小，枝干稍细，高仅三、四尺。太真黄、花如小金钱，色鲜明，此花小甚。黄木香、一名木香菊，深黄小千瓣，花仅如钱。黄剪绒、色金黄。黄粉团、黄花千瓣，中心微赤，黄蜡瓣、花淡黄。锦雀舌、一名金雀舌。重黄多瓣，瓣微尖如雀舌。金玲珑、一名锦玲珑，一名金络索。金黄千瓣，瓣卷如玲珑。锦丝桃、一名锦苏桃。瓣背紫而面黄，馀类紫丝桃。黄牡丹、其花鹅黄。其背色稍大。金纽丝、一名金撚线，一名出谷笺，一名金纹丝。色莹黄，开迟。高可一丈。瘦则薄而小，肥则与银纽丝同。锦西施、红黄多瓣。形态似黄西施。黄西施、嫩黄多瓣。玛瑙西施、红黄多瓣。二色玛瑙、金红、淡黄二色，千瓣。锦褒姒、金黄千瓣，似粉褒姒而韵态尤胜。鸳鸯菊、一名合欢金。千朵小黄花皆并蒂，叶深碧。波斯菊、花头极大，一枝只一葩，喜倒垂下，久则微卷，淡黄千瓣。茉莉菊、花头巧小，淡淡黄色，一蕊只十五、六瓣，或止二十片，一点绿心，其状似茉莉花，不类诸菊，叶即菊也。每枝条之上，抽出十馀层小枝，枝皆簇簇有蕊。紫粉团、黄花千瓣，中心微赤。锦麒麟、一名回回菊。其花极耐霜露，径可二寸。萼黄，瓣初赤红，既开则面金黄而背赤红。叶绿而黑，长厚而尖，其亚深，叶根有冗，高可五六尺。莺羽黄、一名莺乳黄。嫩黄千瓣如大钱。鹅儿黄、一名鹅毛黄。开以九月末，淡黄纤细如毛，生于花萼上。楼子佛顶、花鹅黄，其瓣大约四层，下一层瓣单而大，二层数叠稍缩，三层亦数叠又缩，第四层黄萼细铃，茸茸然突起作顶，径仅如钱，经霜即白。其叶微似锦绣毬，青而皱，长厚而尖，其亚浅，叶根有冗。其枝干劲直，高可四五尺。凡花之外有大瓣，而中有细萼茸茸然突起作顶，似铃非铃、似管非管者。不问千瓣、多瓣、单瓣、皆当从佛顶之称，惟铃管分明者，则不可得而混也。黄佛顶、一名佛头菊，一名黄饼子，一名观音菊。黄千瓣，中心细瓣高起，花径寸馀。心突起似佛顶，四边单瓣，瓣色深黄。黄佛头、花头不及小钱，明黄色，状如金铃。菊中外不辨，心瓣但见混同，纯是碎叶突起甚高。又有白佛头，菊之黄心也。佛头菊、无心，中边亦同。小黄佛顶、一名单叶小金钱花。佛头颇瘦，花心微洼。兔色黄、蓓蕾叶干俱似绣芙容，瓣似荔枝菊，色似兔毛。径仅二寸，殊不足观。野菊。亦有三、两种。花头甚小，单层，心与瓣皆明黄色，枝茎极细，多依倚他草木而长。别有一种，其花初开心如旱莲草，开至涉日则旋吐出蜂须，周围蒙茸然如莲花须之状，枝茎颇大，绿叶五出，能仁寺侧府城墙上最多。以上黄色。

九华菊、此渊明所赏，今越俗多呼为大笑。瓣两层者曰九华，白瓣黄心，花头极大，有阔及二寸四、五分者，其态异常，为白色之冠。香亦清胜，枝叶疏散，九月半方开。昔渊明尝言秋菊盈园，诗集中仅存九华之一名。喜容、千叶，花初开微黄，花心极小，花中色深，外微晕淡，欣然丰艳有喜色，甚称其名。久则变白，尤耐封植，可以引长七八尺至一丈，亦可揽结，白花中高品也。金杯玉盘、中心黄，四旁浅白，大叶三数层，花头径三寸，菊之大者不过此。本出江东，比年稍移栽吴中。粉团、亦名玉毬。此品与诸菊绝异。含蕊时，色浅黄带微青，花瓣成筒排，竖生于萼上，其中央初看一似无心，状如灯。菊盛开则变作一团，纯白色，形甚圆，香甚烈。至白瓣凋谢，方见瓣下有如心者甚大，白瓣皆匼匝出于上，经霜则变紫色，尤佳。绿叶甚粗，其梗柔弱。龙脑、一名小银台。出京师，开以九月末，类金万铃而叶尖，花色类人间紫郁金而外叶纯白，香气芬烈，甚似龙脑。是香与色俱可贵也。新罗、一名玉梅，一名倭菊。出海外，开以九月末，千叶纯白，长短相次，花叶尖薄，鲜明莹彻若琼瑶。始开有青黄细叶如花蕊之状，盛开后细叶舒展，始见蕊。枝正紫，叶青，支股甚小。凡菊类多尖阙，而此花之蕊分为五出，如人之有支股，与花相映，标韵高雅，非寻常比。玉毬、出陈州，开以九月末，多叶白花，近蕊微有红色。花外大，叶有双纹，莹白齐长，而蕊中小叶如剪茸。初开时有壳青，久乃退去。盛开后，小叶舒展，皆与花外长叶相次侧垂。以玉毬目之者，以其有圆聚之形也。枝干不甚粗，叶尖长无残阙，枝叶皆有浮毛，颇与诸菊异。然颜色标致，固自不凡，近年以来方有此本。出炉银、一名银红西施，一名粉芙蓉。花宝色，瓣厚大，初微红，后苍白，如银出炉，终始可爱。径三寸许，形团，叶青而黄，有纹，蜡色，皱而瓦，长厚而尖，叶根冗，茎青，枝干屈曲，高仅三四尺。白绣毬、一名银绣毬，一名白罗衫，一名琼绣毬，一名玉绣毬，一名白木犀，一名玉毬。色青白而有光焰，花抱蒂大于鹅卵，其瓣有纹，中有细萼，开最久，残则牙红。叶稀而青长，大而多尖，亚深，枝干劲直而扶疏，高可一丈。玉牡丹、一名青心玉牡丹，一名莲花菊。花千瓣，洁白如玉。径二寸许，中晕青碧，开早，开彻疏爽。叶青而稀，长而厚，狭而尖，亚深，叶根有冗。茎淡红，枝干劲挺，高仅二三尺。玉芙蓉、一名酴醾菊，一名银芙蓉。初开微黄，后纯白。径二寸有半，香甚。开早。瓣厚而莹，疏而爽，开最久。其残也粉红。叶靛色，微似银芍药，皱而尖，叶根多冗。茎亦靛色，枝干偃蹇，高仅三四尺。银纽丝、一名白万卷，一名万卷书，一名银绞丝，一名撚银条，一名鹅毛菊，一名银撚丝。初微黄，后莹白如雪，径可三寸，体薄开早，气香味甘。萼黄，开彻瓣纽则萼亦不见。瓣如纸撚，残则淡红。叶青而稠，亚浅，枝干劲直扶疏，高可六七尺。一搻雪、一名胜琼花。花硕大有宝色，其瓣茸茸然，如雪花之六出。叶似白西施而长大。干枝顺直高大。玉宝相、白多瓣，初开微红。花径三尺许，上可坐人，其瓣如大杓，容二三升，或以为粉雀舌，非也。蜡瓣西施、一名蜜西蜡瓣花。不甚大，而温然玉质，其品甚高。此外有红蜡瓣、大蜡瓣，虽冒蜡瓣之名而实不相似，惟紫蜡瓣花略相似，而枝叶又全不类。白叠罗、一名新罗菊，一名叠雪罗，一名玉梅，一名白叠雪，一名倭菊。蓓蕾难开，中晕青而微黄。开彻莹白如雪，径可三寸，厚三之二，其瓣罗纹，其残粉红。叶青而稠，大而仰，其末团，其亚深。枝干劲挺，高仅三四尺。一团雪、一名白雪团，一名簇香毬，一名斗婵娟。花极白，晶莹，瓣如勺长而厚，疏朗，香清。中萼黄，开迟最久，径可二寸，残时紫红。叶稀似艾，白而青，大而长，尖而厚，阔如掌，亚最深。叶极耐日，深冬五色斑然如画。枝干劲直，高可六七尺。玉玲珑、一名玉连环。蓓蕾初淡黄而微青，渐作牙红，既开纯白。其瓣初仰而后覆。叶青长而阔，厚而大，有棱角，叶根净，秋有采色。茎淡红，枝干顺直，高可至丈。玉铃、开以九月中，纯白千叶，中有细铃，甚类大金铃。凡白花中如玉毬、红罗，形态高雅，而此花可与争胜。白麝香、似麝香黄，花差小，亦丰腴韵胜。莲花菊、如小白莲花，多叶而无心，花头疏极，潇散清绝。一枝只一葩，绿叶甚纤巧。万铃菊、中心淡黄，䭔子旁白花叶绕之，花端极大，香尤清烈。月下白、一名玉兔华。花青白，色如月下观之。径仅二寸，其形团，其瓣细而厚。叶青似水晶毬，长而狭，其背弓，其亚浅，其枝干劲挺，高可三四尺。水晶毬、其花莹白而嫩，初开微青，径二寸许，其瓣细而茸，中微有黄。萼初褊薄，后乃暄泛。叶稀而弓，青而滑，肥而厚，大而长，亚浅，根有冗，茎青，枝干挺劲，高可七八尺。芙容菊、开就者如小木芙容，尤秾盛者如楼子芍药，但难培植，多不能繁。象牙毬、其花丰硕，初开黄白色，其后牙色，微作鸭卵之形。柄弱不任其花，色稠青而毛茎亦青。劈破玉、小白花，每瓣有黄纹如线，界之为二。大笑、白瓣黄心，本与九华同种，其单层者为大笑，花头差小，不及两层者之大。其叶类栗木叶，亦名栗叶菊。徘徊、淡白瓣，黄心，色带微绿。瓣有四层，初开时先吐瓣三四片，只开就一边，未及其馀。开至旬日，方及周遍，花头乃见团圆。按字书，徘徊为不进，此花之开若是，其名不妄。十月初方开，或有一枝花头多者，至攒聚五六颗，近似淮南菊。佛顶、亦名佛头菊，中黄心极大，四旁白花一层绕之，初秋先开，白色，渐沁微红。玉楼春、一名土粉西。花初桃红，后苍白，径可二寸有半，瓣厚而大，莹而润，开疏爽。叶青而毛稀，可数大如茄叶，亚浅，枝干劲直如木，高可六七尺。酴醾、出相州，开以九月末。纯白千叶，自中至外，长短相次。花之大小，正如酴醾，而枝干纤柔，颇有态度，若花叶稍圆，加以檀蕊，真酴醾也。玉盆、出滑州，开以九月末。多叶黄心，内深外淡，而下有阔白，大叶连缀承之，有如盆盂中盛花状。世人相传为玉盆菊者，大率皆黄心碎叶。初不知其得名之繇，后请于识者，乃知物之见名于人者，必有形似之实云。波斯、花头极大，一枝只一葩，喜倒垂下，久则微卷如发之鬈。白西施、一名白粉西，一名白二色。花初微红，其中晕红而黄，既则白而莹，径三寸以上，厚二寸许，瓣参差。开早。叶青而稠，狭而尖，其亚深，叶枝多冗。枝干偃蹇，高仅三四尺。银盆、出西京，开以九月中。花皆细铃，比夏秋万铃差疏而形色似之。铃叶之下，别有双纹白叶，谓之银盆者，以其下叶正白故也。此菊近来未多见。木香菊、大过小钱，白瓣淡黄心，瓣有三四层，颇细，状如春架中木香花，又如初开缠枝白，但此花头舒展稍平坦耳。亦有黄色者。银盘、白瓣二层，黄心突起颇高，花头或大或小不同，想地有肥瘠故也。邓州白、九月末开。单叶双纹白，叶中有细蕊，出铃萼中。凡菊单叶如蔷薇菊之类，大率花叶圆密相次，而此花叶皆尖细，相去稀疏。然香比诸菊甚烈，又为药中所用，盖邓州菊潭所出。枝干甚纤柔，叶端有支股而长，亦不甚青。白菊、单叶白花，蕊与邓州白相类，但花叶差阔，相次圆密而枝叶粗繁，人多谓此为邓州白，今正之。金盏银台、一名银台，一名万铃菊，一名银万管花，外单瓣或夹瓣，薄而尖，白而莹。中筒瓣初鹅黄后牙色，径可二寸，残则淡红。叶青而狭，长而多尖，其亚深，叶根冗甚。枝干细偃蹇，高可五六尺。佛顶菊、大过折二，或如折三，单层白瓣突起，淡黄心，初如杨梅之肉蕾，后皆舒为筒子，状如蜂窠，末后突起甚高，又且最大。枝干坚粗，叶亦粗厚。又名佛头菊。一种每枝多直生，上只一花，少有旁出枝。一种每一枝头分为三四小枝，各一花。淮南菊、一种白瓣黄心，瓣有四层，上层抱心，微带黄色，下层黯淡，纯白，大不及折二，枝头一簇六七花。一种淡白瓣淡黄心，颜色不相染惹，瓣有四层，一枝攒聚六七花，其枝杪六花如六面仗鼓相抵，惟中央一花大于折三，此则所产之地力有不同也。大率此花自有三节不同，初开花，面微带黄色，中节变白，至十月开过，见霜则变淡紫色。且初开之瓣，只见四层开，至多日乃至六七层，花头亦加大焉。茉莉菊、花叶繁，全似茉莉绿。叶亦似之，长大而圆净。万铃菊、心茸茸突起，花多半开者如铃。玉盘菊、黄心突起，淡白绿边。粉蔷薇、花似紫蔷薇而粉色。玉瓯菊、或云瓯子菊，即缠枝白菊也。其开层数，未及多者，以其花瓣环拱如瓯盏之状也。至十月经霜则变紫色。白褒姒、一名银褒姒。多瓣小花。此花四色锦者为最，紫者次之，粉者又次之，白其尤胜者。银杏菊、淡白，时有微红，花叶尖绿，叶全似银杏叶。银芍药、一名芙容菊，一名楼子菊，一名琼芍药，一名太液莲，一名银牡丹，一名银骨朵。初似金芍药，后莹白，香甚，残色淡红。叶亚深，与金芍药同。小银台、一名龙脑菊、一名脑子菊、一名瑶井栏。花类金盏银台，外瓣圆厚，色正白，中筒瓣色黄，开甚早。叶厚而深绿，高大。白五九菊、一名银铃菊，一名夏玉铃。外瓣一层纯白，其中铃萼淡黄，径仅如钱，夏秋二度开。叶青长，大而尖，亚深，叶根有冗，高仅二三尺。八仙菊、花初青白色，后粉色。一花七八蕊，叶尖长而青。白粉团、一名玉粉团。千瓣白花，似粉团。蜡瓣粉西施、一名粉西娇，一名西施娇，叶干全类三蜡瓣，似粉西施而差小，瓣厚，不莹。白牡丹、纯白。鹭鸶菊、出严州。花如茸毛，纯白色，中心有一丛簇起如鹭鸶头。蘸金白、一名蘸金香。白千瓣，瓣边有黄色似蘸。琼玲珑、白千瓣，参差不齐。碧蕊玲珑、白千瓣，叶色深绿。白佛顶、一名琼盆菊，一名佛顶菊，一名佛头菊，一名银盆菊，一名大饼子。菊单

瓣，中心细瓣突起，如黄佛顶。小白佛顶、一名小佛顶。心大突起似佛顶，单瓣。白绒毬、花粉白，馀类紫绒毬。白剪绒、一名剪鹅毛，一名剪鹅翎。色雪白。银荔枝、大概似金荔枝。白木香、一名木香菊，一名玉钱菊，白千瓣，小花径如钱。碧桃菊、其花纯白，叶与紫芍药相似。艾叶菊、心小叶单，绿叶尖长似蓬艾。白鹤顶、似鹤顶红而色较白。白鹤翎、一名银鹤翎，一名银雀舌，一名玉雀舌。花纯白，与粉鹤翎同，瓣皆有尖，下垂。白麝香、似麝香，黄花差小，丰腴。粉蝴蝶、一名玉蝴蝶，一名白蛱蝶，千瓣小白花。白蜡瓣、一名玉菡萏。花纯白，与粉蜡瓣同。脑子菊、花瓣微皱缩如脑子状。缠枝菊、花瓣薄，开过转红色。楼子菊、层层状如楼子。单心菊、细花心，瓣大。五月菊、花心极大，每一须皆中空攒成一匾毬子，红白，单叶绕承之。每枝只一花，径二寸，叶似茼蒿。夏中开。近年院体画草虫，喜以此菊写生。殿秋白。一名玉玫瑰，花朵叶干俱类殿秋黄。寒菊。大过小钱，短白瓣，开多日其瓣方增长。明黄心，心乃攒聚。碎叶突起颇高。枝条柔细，十月方开。以上白色。

状元紫、花似紫玉莲而色深。顺圣浅紫、出陈州、邓州，九月中方开。多叶，叶比诸菊最大，一花不过六七叶，而每叶盘叠凡三四重。花叶空处间有筒叶辅之。大率花枝干类垂丝棣棠，但色紫花大尔。菊中惟此最大，而风流态度又为可贵，独恨色非黄白，不得与诸菊争先耳。紫牡丹、一名紫西施，一名山桃红，一名檀心紫。花初开红黄，间杂如锦，后粉紫，径可三寸。瓣比次而整齐，开迟，气香，叶绿而泽，长厚而尖，其亚深，叶根有冗枝，干肥壮，高仅三四尺。碧江霞、紫花青蒂，蒂角突出花外，小花，花之奇异者。双飞燕、一名紫双飞。淡紫千瓣，每花有二心，瓣斜卷如飞燕之翅。孩儿菊、紫萼白心，茸茸然。叶上有光，与它菊异。紫茉莉、似梅花菊而紫，花虽小而标格潇洒，气味芬馥，不可以常品目之。朝天紫、一名顺圣紫。蓓蕾青碧，花初深紫后浅紫，气香，瓣初如兔耳，后尖而覆，鬅松而整齐。径二寸有半，叶绿而稀尖，亚细密如缕，叶根清净，枝干细紫，劲而直高，可五六尺。剪霞绡、紫多瓣，瓣边如剪，其花径二寸许，瓣疏而大，其边如绣。佛座莲、紫千瓣，瓣颇大，且开殿众菊，或以为紫牡丹，非。瑞香紫、一名锦瑞香。花淡紫如瑞香色，径寸许，瓣疏尖而竖，枝叶类金荔枝。紫丝桃、一名紫苏桃，一名晓天霞。蓓蕾青绿，花茄色，中晕浓而外晕稍淡。瓣长而尖，初如勺，后平铺。瓣上有纹色更紫。花径二寸有半，厚称之。开彻鬅松明润，枝叶俱类紫玉莲。墨菊、一名早紫。花似紫霞觞而厚大，色紫黑秾艳，开于九日前。茎叶与紫袍金带相似，高可四五尺。皆紫之极，非世俗点染之说也。夏万铃、出鄜州，开以五月。紫色，细铃生于双纹大叶之上。以时别之者，以有秋时紫花故也。或以菊皆秋生花，而疑此菊独以夏盛，按《灵宝方》曰，菊花紫白。又陶隐居云，五月采。今此花紫色而开于夏时，是其得时之正也，夫何疑哉？秋万铃、出鄜州，开以九月中。千叶浅紫，其中细叶尽为五出铎形，而下有双纹大叶承之。诸菊如棣棠，是其最大，独此菊与顺圣过焉。环美可爱。荔枝紫、出西京，九月中开。千叶紫花，叶捲为筒，大小相间。凡菊铃并蕊皆生托叶之上，叶背乃有花萼与枝相连，而此菊上下左右攒聚而生，故俗以为荔枝者，以其花形正圆故也。花有红者与此同名，而纯紫者盖不多得。紫褒姒、似粉褒姒而色紫。赛西施、又名倚栏娇。淡紫小花，头倒侧如醉。紫芍药、一名红剪春。花先红后紫，复淡红变苍白，径可三寸，厚称之。其瓣阔大而鬅松，开早，气香。叶薄绿而泽，稀而多尖，其枝干顺直，高可四五尺。绣毬、出西京，开以九月中。千叶紫花，叶尖阔，相次丛生如金铃。花似荔枝菊。花无筒叶而萼边正平尔，花形之大，有若大金铃菊者。紫鹤翎、一名紫粉盘，一名紫雀舌。花先淡紫后粉白色。紫玉莲、一名紫荷衣，一名紫蜡瓣。蓓蕾青绿，花紫而红，质如蜡，径可二寸，瓣如勺，终始上竖，叶全似朝天紫。玛瑙盘、淡紫赤心千瓣，花极丰大。紫蔷薇、花略小似紫玉莲而色淡。紫罗伞、一名紫罗袍。花似紫鹤翎，小而厚，色匀。其瓣罗纹而细，叶青大而稠，根多冗枝，干劲直高大。紫绣毬、一名紫罗衫。其花粉紫，得养则如紫牡丹之色蒨丽，失养则青红黄白夹杂而不匀。瓣结不舒，叶类锦绣毬，绿而混，厚而皱。紫剪绒、四剪绒俱小巧，紫者其名独振。金丝菊、紫花黄心，以蕊得名。水红莲、一名菡萏红，一名荷花毬，一名粉牡丹，一名紫粉莲，一名紫粉楼。花粉紫，初开似紫牡丹，其后渐淡如水红花色。径二寸，形团瓣疏，开早。叶绿稀而可数，阔大而厚，皱而蹙，似芡叶。枝干劲直，高可一丈。或以为太液莲，非。鸡冠紫、一名紫凤冠。千瓣，高大起楼，取象于鸡冠花，非以鸡之冠为比也。福州紫。紫多瓣。以上紫色。

状元红、花重红，径可二寸，厚半之。瓣阔而短厚，有纹，其末黄。其红耐久，开早，叶似猫脚迹，绿而丽，亚深，叶根冗。枝干如铁，高仅三四尺。锦心绣口、一名杨妃茜裾红，一名美人红。径二寸许，厚半之，外大瓣一二层深桃红，中筒瓣突起，初青而后黄。筒之中娇红而外粉，筒之口金黄，烂熳如锦。香清，开与报君知同。叶绿而泽，团而弓，稀而可数。其缺刻如捷业。枝干红紫，细劲顺直，高可四五尺。紫袍金带、一名紫重楼，又一名紫绶金章。蓓蕾有顶，开稍迟，初黑红，渐作鲜红。既开彷佛亚腰葫芦，亚处无瓣，黄蕊绕之。其彻也，黄蕊不见，攒簇成毬，大如鸡卵，开极耐久。叶绿而秀，阔而长，薄而多尖。叶根有冗茎，淡红，枝干劲直，高可三四尺。大红袍、蓓蕾如泥金，初开朱红，瓣尖细而长，体厚，径可二寸以上，残色木红。叶青泽，厚而大，亚深，末团，叶根清净，茎青，枝干肥壮顺直，高可四五尺。紫霞觞、一名紫霞杯。花似状元红，厚而大，开早，初重红，稍开即木红。叶青，阔而皱，亚深，叶根多冗，枝干挺劲，高可四五尺。红罗伞、一名紫幢，一名锦罗伞。紫红千瓣。庆云红、一名锦云红。蓓蕾深桃红，开则红黄，并作玛瑙色，中晕秾而外晕淡，其瓣尖细而鬅松，径二寸有半，厚称之。叶青泽，厚而长，稍尖，亚深，茎青，枝干顺直，高可四五尺。海云红、一名海东红，一名相袍红，一名将袍红，一名扬州红，一名旧朝服。先殷红，渐作金红，久则木红而淡，径二寸有半，其瓣初尖而后岐，其萼黄，其彻也鬅松。其叶长而大，青而多尖，其亚深，枝干壮大，高可四五尺。燕脂菊、类桃花菊，深红残紫比燕脂色尤重。比年始有之。此品既出，桃花菊遂无颜色，盖奇品也。缕金妆、一名金线菊。深红千瓣，中有黄线路。出炉金、一名锦芙蓉。金红千瓣，色如炉金出火。火炼金、花径仅寸许，外尖瓣猩红，其中萼金黄。朵垂，其红不变。叶绿而泽，稀而瓦长，厚而尖，亚深，枝干劲直，高可四五尺。木红毬、一名红罗衫，一名红绣毬。花初开殷红，稍开即木红，径可二寸有半，瓣下覆如毬，心萼黄甚。茎叶枝干颇类御袍黄，高可五六尺。紫骨朵、一名大红绣毬，一名红绣毬。蓓蕾鲜红，顶如泥金，开甚早，先红紫，后紫红，径可二寸有半，厚二寸，瓣明润丰满如榴子，其彻也攒簇如毬。叶类紫霞觞，叶绿而小，根有冗，枝干劲直，高可四五尺。醉杨妃、一名醉琼环。其色深桃红，久而不变。其花疏爽而润泽，小径近二寸以上，厚半之，其瓣尖而硬，下覆如脐。花繁而柄弱，其英乃垂。其叶青厚短，大而稠，其尖多，其亚浅。叶根冗甚，茎青，枝干偃蹇，高可五六尺。太真红、娇红千瓣。楼子红、蓓蕾甚巨，开早，初深黑，渐作鲜红，瓣垂而长，光焰夺目。既开，径二寸以上，其萼如小钱，初青后黄，其中隐然有顶。有开数瓣上竖者。茎叶如紫袍金带，枝干高大，可至四五尺。红万卷、一名红纽丝。深红千瓣，如万卷书。一捻红、花瓣上有红点，面径三寸，瓣大而圆。红剪绒、初殷红，后木红，径寸有半，其形薄而瓦，其瓣末碎而茸，攒簇如刺。叶绿尖而小，其亚浅，其茎红，叶根清净，枝干扶疏，高可三四尺。锦绣毬、一名锦罗衫。蓓蕾如栗，其花抱蒂，其初殷红，既开鲜红，渐作红黄色，瓣阔而短。叶似紫绣毬，稀而大，皱而尖，叶根有冗。鹤顶红、一名不老红。花似晚香红，薄而小，外晕粉红，中晕大红，开彻粉红，瓣下亸大，红瓣上攒如鹤顶。叶青圆而小，枝干不甚高大。鸡冠红、红千瓣，色如鸡冠。猩猩红、花似状元红而厚，仅二寸，开早，色鲜红，耐久。叶泽长而多尖，茎青，枝干挺劲，高可四五尺。绣芙蓉、一名赤心黄，一名老金黄。初开赤红，既开中晕赤而外晕黄，其瓣面黄而背红，径二寸有半，厚半之。开早，棱层整齐。叶青泽而脆，亚深，叶根冗甚，枝干偃蹇而粗大，高可四五尺。桃花菊、一名桃红菊。花瓣如桃花，粉红色。一蕊凡十三四片，开时长短不齐，经多日乃齐，其心黄色，内带微绿。此花嗅之无香，惟撚破闻之，方知有香。至中秋便开，开至十馀日渐变为白色。或生青虫食其花片，则衰矣。其绿叶甚细小。锦荔枝、金红多瓣。红牡丹、开早，初殷红后银红，开最久。红茉莉、似梅花菊而红。芙容菊、状如芙容红色。二色莲、一名赛红荷，一名西番莲、一名蜡瓣红，一名大红莲，一名红转金，一名锦蜡瓣。花先茜红后红黄色，其萼黄，径二寸许，厚半之。瓣如勺而毛，末微皱，上簇如莲。萼黄而大，萼中或突起数瓣。叶绿长大而多尖，其亚深，叶根有冗，干劲挺，高可四五尺。襄阳红、并蒂双头，出九江彭泽。宾州红、一名岳州红，一名日轮红。重红褊薄如镟，径二寸，中黄，萼叶干似紫霞觞。土硃红、其色如土硃。红二色、出西京，开以九月末。千叶，丛有深淡红两色，而花叶之中，间生筒叶，大小相应。方盛开时，筒之大者裂为二三，与花叶相杂比，茸茸然。花心与筒叶中有青黄色，颇与诸菊异。冬菊。花薄而小，径仅寸半，色深红，质如蜡。瓣阔而短，开极迟，叶疏青而泽，初似银芍药，其后弓而厚，长而尖，亚深，尖多。茎紫，枝干顺直扶疏，高可五六尺。以上红色。

桃花菊、多叶至四五重，粉红色，浓淡在桃杏红梅之间，未霜即开，最为妍丽。中秋后便可赏。粉鹤翎、一名粉纽丝，一名玉盘丹，一名粉雀舌，一名荷花红。花粉红，大如芍药，瓣尖长而大，背淡红，初开鲜浓，既开四面支撑紫焰腾耀，后渐白，纽丝。叶青而稀阔，大如掌，亚深，叶根多冗，枝干顺直而扶疏，高可七八尺。垂丝粉红、千瓣，细如茸，攒聚相次，花下亦无托瓣，枝干纤弱，其花淡红似银纽丝，而瓣不纽，其朵俱垂，色态娇艳，与醉西施、醉杨妃各不相涉，或谓三名即一物，非也。粉蜡瓣、蓓蕾稀，花微红褪白，质如蜡色，径可二寸有半，厚称之，气香，瓣初仰而后覆，其残如红粉涂抹。叶青长大而稀，亚深，叶根清净，枝干顺直，高可一丈。粉西施、一名红西施，一名红粉西，一名粉西花。丰硕似白西施，初开红黄相杂有宝色，开彻则淡粉红。瓣卷而纽，背惨而红，如猱头然。柄弱不任，叶青而厚，长而瓦，狭而尖，亚深。叶根多冗，枝干亦类白西施。合蝉菊、九月末开。粉红筒瓣，花形细者与蕊杂比。方盛开时，筒之大者裂为两翅，如飞舞状。一枝之杪凡三四花。洒金红、一名洒金香，一名金钱豹。淡红千瓣，瓣间有黄色如洒。孩儿菊，一名泽兰。花淡粉红色，筒瓣茸茸，四五月即开。叶青长狭多尖，花叶皆香。茎紫，高数尺，宜小儿佩。一云，置衣中发中可辟汗。红粉团、一名粉团花。粉红，径二寸，厚半之，中晕红，瓣短而多纹，枝叶似金荔枝而青。楼子粉西施、一名晚香红，一名秋牡丹，一名红粉楼，一名车轮红。其花粉红，径可三寸，厚三之二，其开也迟，瓣圆而厚，比次整齐，中深红突起，上作重台，色易淡。叶稠青而毛，狭而尖，其亚深，叶根冗甚。枝干亦与白西施同，壮大过之。醉西施、淡红千叶，垂英似醉杨妃。胜绯桃、一名红碧桃。格局似碧桃，色似秋海棠，枝叶似紫芍药而高大不及。粉褒姒、花粉红而小，径二寸有半，瓣尖短，厚而无纹。叶绿而泽，似状元红而尖，其亚少，叶根有冗，枝干偃蹇。或遂以粉西施当之，非也。大杨妃、一名杨妃菊，一名琼环菊。粉红千瓣，散如乱茸，而枝叶细小，袅袅有态。赛杨妃、粉红千瓣，花略小。粉玲珑、一名紫丁香。粉红小花。按沈《谱》，玲珑与万卷、万管并载，今人类多混称，不知玲珑者疏朗通透之物，卷则书卷画卷之类，管则箫管笔管之类，取象各不同。《百咏》之连环络索，即玲珑之别号。于命名之意寖失，不可不辨。垂丝粉、出西京，九月中开。千叶，叶细如茸攒聚，相次而花下亦无托叶。人以其枝叶纤柔，故以垂丝目之。八宝玛瑙、一名八宝菊千瓣，粉红花，花具红黄众色。紫芙容、一名胜芙容，一名芙容菊千瓣。开极大，其叶尖而小。粉万卷、粉红千瓣。粉绣毬、千瓣，淡红花。夏月佛顶菊、五六月开。色微红。佛见笑、粉红千瓣。红傅粉。粉红千瓣。以上粉红色。

珠子菊、白色，见《本草注》。云南京有一种，开小花，瓣下如小珠子。丹菊、见嵇含《菊铭》云：“煌煌丹菊，暮秋弥荣。”十样锦、一本开花形模各异，或多瓣，或单瓣，或大或小，或如金铃，往往有六七色，黄白杂样，亦有微紫，花头小。满天星、一名蜂铃菊。春苗掇去其颠，岐而又掇，掇而又岐，至秋而一干数千百朵。二色西施、一名红二色，一名黄二色，一名二色白，一名平分秋色。径可三寸，厚半之，开最久。瓣叶枝干皆与白西施同。初开时数朵淡红，数朵淡黄，迥然不类。半开时五彩宝色，炫烂夺目。开彻则皆淡桃红色矣。二色杨妃、一名二梅，一名金菊对芙蓉。多瓣，浅红淡黄二色双出，如金银花。径仅二寸，其萼黄，其瓣如兔耳。其叶绿而不泽，厚而尖，皱而瓦。赤金盘、一名脂晕黄，一名琥珀杯。其花初开红黄而赤，金星浮动，其后渐作酱色，径可二寸，形薄而瓦，瓣如杓而尖。叶稀绿而泽，其末团，枝干紫红，顺直而扶疏，高可一丈。锦丁香、花略似红剪绒，大寸许，瓣疏，初开黄而红，后红而黄，色易衰。叶绿，厚而短，尖而长。檀香菊、一名小檀香。叶干似檀香毬，花亦相似。梅花菊、一名试梅菊，一名银丁香，一名试梅妆，一名寿阳妆，一名银梅。每花不过数瓣，瓣大如指顶。每瓣卷皱密蹙，下截深黄，上截莹白，重台彷佛水仙花。下垂成穟，如梅花清逸，开早，香甚。叶绿，大而皱，尖而长，其亚深，叶根多冗，其枝干柔细而扶疏，高可一丈。或以为茉莉菊，甚谬。海棠菊、一名锦菊，一名海棠春，一名海棠娇，一名海棠红，一名小桃红，一名铁干红。色类垂丝海棠，径寸有半，形薄而瓦，瓣短多纹而尖，愈开愈奇，有宝色。中晕赤，外晕黄，边晕纯白，或数色错出，变态不穷。叶绿而泽，厚而小，亚深，其枝干劲直扶疏，高可四五尺。蜜西施、蜜色千瓣。蜜鹤翎、蜜色千瓣，与金鹤翎埒。以为蜜绣毬，非是。蜜绣毬、一名金翅毬，一名金凤团，一名蜜西牡丹。花蜜色莹润，径二寸馀，气香，瓣舒，开迟。其残也红而丽。叶青而稠，大而尖，亚深，叶根冗，枝干偃蹇，高可四五尺。紫绒毬、一名紫丝毬，一名紫苏桃。蓓蕾圆而绿，如小龙眼大。其开也碧绿红紫黄白诸色间杂，而紫焰为多。瓣细而镶，四面参差，茸茸如剪。径仅寸许，圆如毬。叶类朝天紫，小而青尖，亚似少，叶根清净，枝干细直而劲，高可四五尺。僧衣褐、一名缁衣菊。深栩子色小。刺蝟菊。一名栗叶。花如兔毛，朵团，瓣如蝟之刺，大如鸡卵。叶长而尖，枝干劲挺，高可三四尺。以上异品。

凡黄白二色皆可入药。其茎青而大，作蒿艾气者，味苦，不堪食，薏也，非菊也，不惟无益，且耗元气。菊之无子者名牡菊，烧灰撒地能止蛙黾，说出《礼记》。

〔附录〕丈菊、一名西番菊，一名迎阳花。茎长丈馀，干坚粗如竹。叶类麻，多直生。虽有傍枝，只生一花，大如盘盂，单瓣色黄，心皆作窠如蜂房状，至秋渐紫黑而坚。取其子种之，甚易生。花有毒，能堕胎。五月白菊、外大瓣白而微红，内铃萼亦黄色，径二寸馀，高可三四尺。七月菊、外夹瓣中镶瓣突起如紫薇。花色如茄花，径寸有半，厚寸许。其叶似五月翠菊。六、七月花，一株不过数朵。高仅一、二尺。翠菊。一名佛螺，一名夏佛顶。蓓蕾重附层叠，似海石榴花。其花外夹瓣翠而紫，中铃萼而黄，径寸有半，开于四、五月。每雨后及晡时，光丽如翠羽，开最久。叶青而泽，似马兰，香甚，亚深，茎毛而红。枝干肥劲，高可二、三尺。八月种子。

【诠释】

〔一〕通称菊花，学名Dendranthema morifolium，曾用学名Chrysanthemum sinense，意谓“中国的黄花”。原产我国，已有3，000多年的栽培历史。最早的文字记载，见于春秋时的《尔雅》。稍后，《礼记·月令》有“季秋之月，菊有黄华（花）”的记载。屈原《楚辞》亦有“餐秋菊之落英”句。相传唐宋时，菊花从我国经朝鲜传至日本。十七世纪后，方陆继传入欧美各国，遂成为世界名贵花卉之一。菊花系菊科多年生草本。茎草质，基部木质。单叶，互生，有叶柄，叶片浅裂或深裂，卵圆形至长圆形，有锯齿，先端尖。头状花序，着生于枝梢或叶腋，花序四周为舌状花，俗称花瓣，其颜色、大小、花形因品种不同而异。中央为筒状花，密集成盘状，俗称花心。花期一般为10月至12月。

〔二〕菊，古作蘜，《说文》：“蘜，治墙也。”

〔三〕《埤雅》，凡二十卷，陆佃撰。内容均因各物而求训诂，分“释鱼”、“释虫”、“释木”、“释草”等8篇。

〔四〕菊花中有些是食用的品种，人们常常栽培专供食用。广州附近的佛山、南海、顺德、珠海等县市均有栽培，主要有蜡黄、细黄、细迟白及广州大红等4个品种，供应广州及香港、澳门的需要，为酒宴的名贵配料，亦可供欣赏。

*菊花是我国传统的名花之一，具有悠久的栽培历史，深受人民喜爱。晋·陶渊明“采菊东篱下”，当时菊已作食用和药用栽培，不过花色只有黄色一种。唐时才出现紫菊和白菊。至宋朝，菊花栽培大盛，菊谱相继出现。至明、清两代，菊花品种数量更为增加。本谱记载284种，《花镜》记载152种，同时还出现了不少专著。时至近代，菊花栽培日益广泛，仅我国常见的优良品种就有二、三千个之多。1958年杭州第九届菊花展览会上展出有900多个品种。

菊花的种类至为繁多。对于分类，各家见解很不相同。大致来说，依花瓣形状来分，有单瓣花、匙瓣花、管瓣花和歧瓣花。依花瓣多少来分，可分单瓣花、重瓣花。依花心变化来分，有托桂筒状花、原始筒状花。依花期来分，10月前开花称早花，10月下旬开花称晚花。依花轮直径大小来分，则10厘米以上的称大菊，10厘米以下的称小菊，小菊分枝多、花亦多的称千头菊。依栽培形式来分，可分为独立菊、多头菊、大立菊、悬崖菊、盆景菊、花篮菊等。依花瓣颜色来分，有黄、白、紫、粉红、褐、泥金、檀香、雪青、墨色、绿色等。

为了适应菊花品种的记载、鉴定、整理以及育种、栽培的需要，必须对菊花的品种作出科学的分类。迄今为止，国内外曾提出过不少菊花品种的分类方案，对品种的整理和保留起了一定的作用。但各方案的分类标准系统很不一致，各有优点和缺点。为了寻求合理而统一的菊花品种分类方案，实有进一步研究的必要。

菊花花瓣基本可归纳为平瓣、匙瓣、管瓣和桂瓣四类。四类花瓣系在分化形成中，同时由分化初期的筒状花直接演变而来的。平瓣与匙瓣以及管瓣在分化形成中没有相互演变的关系，它们与桂瓣类之间没有截然划分的明显界限，因此在菊花花型分类中，将花型划分两类或两系是不恰当的。

花瓣类型是决定菊花类型的首要因素。按照菊花花型形成的因素，可以根据组合推出许多新的花型，反映当前栽培品种的演变关系，同时也组成了许多尚未栽培的花型。

大菊和小菊的区别不但表现为花径大小不同，而且其营养器官的性状、生长习性以及染色体数都有明显的区别，因此花径大小，可作为菊花品种花型分类的第一标准。花型分类中不应列于“类”或“型”的地位。

菊花是耐寒性宿根草花，国内各大城市的主要公园都掌握有数百至千以上的品种。我国种的菊花除了普通的花坛菊及盆菊之外，特殊栽培的有标本菊（包括独立菊三本及多本）、大立菊（包括普通立菊）、悬崖菊、接木菊及吊菊等。现将特殊栽培的几种措施简述如下：

（一）标本菊 栽培的目的在于充分显示有关品种的特征，使之开花美丽且大个，因此要通过细致的抚育，才能获得名符其实的标本菊。

在苗圃露地栽培，当花蕾初放、微微见色时，即需上盆，继续精心护理。有的则在畦边用三片瓦筒护之，大半埋入地下。在瓦筒范围内种植的，由于土层厚，生长比局限在花盆的会好些。有的仍用盆栽，待扦插苗成活后移置畦地里，使菊发根。由于仍藏在畦边，受外界不良环境影响较少，生长易正常。不过上盆仍易伤根，后期生长不免受影响，开花常常不够大。

繁殖：在秋末取从根部发出的芽，假植在阳光较温暖地方过冬；或在菊花开过后，从根部离地15厘米处剪掉老株连盆埋入地下，周围用稻草围起过冬，保护根部发出的芽。假如将盆拿掉后栽在地下，会使菊苗软弱。最好连盆埋下，到翌年2月下旬萌出新芽。在4月上旬正在伸长时进行一次摘心，使生出来的茎生长壮健。在2～3月施肥一次（人粪尿1份，水3份）。在4月下旬至5月下旬，剪取较为硬化的新梢，切成6～9厘米长的段，插在预先盛好培养土的苗床，入土约占一半深，浇水后搭荫棚（晚间可除去覆盖，以承受露水），以免阳光直射。经过约2个星期，将荫棚除掉，经常保持土壤表面湿润，即可不必施肥。经过3星期左右就能发根。

栽培：栽菊的培养土最好是多含有机质的砂质壤土，一般培养土是由肥土、腐叶、泥沙、砻糠熏灰等合成的。

i.肥土以秋季掘起的塘泥为好，最好是经过半年至1年的风化作用，打碎、筛过使用。

ii.腐叶最好用常绿树的落叶，在11～12月堆积成堆，高约30厘米左右，宽度按具体情况决定。一般于浇水后压实。除自然雨水外，还要适当浇水。当中出现半腐熟的落叶，就可以施用了。尚未腐熟的叶子，再堆起来，经过2个月后还可以施用。

iii.泥沙的作用在于使土壤保持良好的物理性状，除山沙外，一般河沙亦可使用。

iv.砻糠薰灰的作用是使土壤轻松，防止根的腐烂，一般谷壳烧的灰可作配合培养土之用。

以上四种材料的配合比例约为3∶3∶3∶1。

在5月上、中旬扦插的菊苗，经过3星期左右发根后，可移植在露地，到上盆之前需移植1～2次，否则上盆后会使茎过于长，花不能开大。移植后要酌情施行摘心，促使其发根。萌发的幼芽，可留强者1株，新苗长出后盆内再泥一半。要勤浇水，使之发根。经过1～2星期后，将盆土加满。在7～9月的晴天里，每天浇水2次，不宜减省，使根生长得好。取时要细心。施肥的当否对菊花的影响很大，不可一时多，一时少，甚或断肥。施肥次数可多，但切不可过量，浓度要随着菊花的生长而适当增加（开始时人粪尿1份，水10份；最后人粪尿1份，水3份），到开花后就停止施肥。花蕾开绽后，随时将根于盆底截断。

（二）大立菊 用脚芽过冬，至翌年长成一本数十朵或数百朵的大瓣菊花，用人工扎成图案，排列整齐，花朵均匀。在11月挖取适宜品种的根芽，在温室或温床里作畦扦插，距离约12厘米，要注意浇水、施肥、通风、保温等措施。到2月中、下旬，叶子互相穿插，需分别栽入12厘米口径的盆中，也可以不上盆，但上盆的比地栽的较少损伤根部，易于复原。

栽培：在4月下旬移出温室，栽于露地，距离为120～150厘米，使植株有充分发育的空间。种好后随即在中央插支柱，以供维护。施肥要勤，每隔10天施用1次完全腐熟的人粪尿（尿1份，水3份）或油粕肥水。大立菊一般可整枝5～6次，使它可以开数十朵至数百朵花。第一次摘心在3月上、中旬，使它分出9～11枝。第二次摘心约在1个月之后，以后天气暖和可每隔2～3星期摘心一次。最后一次在7月上旬，整枝时需留一部分长枝条，以备将来可以弥补空枝。天气干燥时，每2天浇水1次。要浇足水，施肥要勤，支柱要立5根以上。定植成活后，每隔3～4个星期喷射0.5%波尔多液1次，以防锈病及白粉病，7月以后不必再喷。到7月下旬栽于口径60～72厘米的大盆里，盆底垫碎盆片或瓦片，以利于排水。培养土可按标本菊的培养土配制，或用园土与牛粪（比例为5∶3）配合。浇水后移置荫棚下，以后5天内不必浇水，但时常在叶面喷水，以促生新须根。以后可按干湿情况酌量浇水。1星期后拿掉萌棚，到花蕾开绽为止可施用2～4次人粪尿（尿1份，水3份）或油粕肥料。大立菊的整形，一般是半球形。选蕾要大小整齐，使之能同时开花。发育早的可留2个侧蕾或1个侧蕾。花朵的排列情况是中心为1朵，第二圈为6朵，以后依次增加，不受一定规格约束。

（三）悬崖菊 搞大型的悬崖菊，可选稍大型的小菊。在11月下旬选取适宜品种的根芽，在温床进行培育。种植时倾斜插上竹枝，以引导方向。除留顶芽外，在根据需要将横枝上芽摘心整形时，要依预定方向，使植株下垂，并酌量预留一定的花旁和侧枝，以达到造型倒悬的美观。

