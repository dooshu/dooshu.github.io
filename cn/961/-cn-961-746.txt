黄庭坚　梦李白诵竹枝词三叠

一声望帝花片飞，万里明妃雪打围。

马上胡儿那解听，琵琶应道不如归。

黄庭坚

黄庭坚　梦李白诵竹枝词三叠

竹竿坡面蛇倒退，摩围山腰胡孙愁。

杜鹃无血可续泪，何日金鸡赦九州。

黄庭坚

黄庭坚　梦李白诵竹枝词三叠

命轻人鮳瓮头船，日瘦鬼门关外天。

北人堕泪南人笑，青壁无梯闻杜鹃。

黄庭坚

