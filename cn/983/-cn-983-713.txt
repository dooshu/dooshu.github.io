宋祁　书怀

颜徒陋巷不堪忧，日晏南荣拥敝裘。

已识交情一贵贱，宁论书置自沈浮。

争名在昔闻探穴，嗅饵何人肯直鉤。

强欲诛茆启三径，邑中无客继羊求。

宋祁

宋祁　书怀

功成有意避斋坛，睨柱无瑕玉更寒。

万里长风收戍旆，三年零雨拂归鞍。

樽中酒美催高会，圯上书閒得细看。

岁晏雪园宾盖少，要须枚叟奉馀欢。

宋祁

