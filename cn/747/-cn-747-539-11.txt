○为郑尚书贺登极赦表

臣某言：伏奉二月二十四日制书，大赦天下者。霈泽自天，鸿恩匝地。三军万姓，不胜庆跃。臣闻天地至大，或有所不容；日月至明，犹有所不照。伏惟皇帝陛下体元继统，垂象立极。齐轩昊之元化，冠唐虞之至仁。敷大号於天中，揭明於日下。臣以为覆载之德，大於天地矣；照临之光，明於日月矣。何则？用刀锯而伏斧者，无重无轻，陛下舍之；投豺虎而御魑魅者，无远无近，陛下移之。免逋逃献亩之税，罢雕华任土之贡，出後宫之伎乐，还外国之俘囚。褒崇首罢雕华任土之贡，出後宫之伎乐，还外国之俘囚。崇首先於二王，敦叙旁周於九族。明徵义烈，各录其裔胄；悉数忠劳，遍增其爵级。宣股肱之力者，赏延於上；效爪牙之任者，赐出於中。搜沦滞之才，迁久次之秩；聘士既尊於经术，问年必本於期颐；在幽隐而不遗，虽细微而皆及。欢声雷动，喜气云腾。百姓知圣人之仁，万物睹圣人之作。普天率土，无不庆幸。臣叨居藩服，累沐恩荣，舞欣欢，倍百恒品。所守有限，不获称庆阙庭。臣及将士官吏百姓等无任踊跃屏营之至。

