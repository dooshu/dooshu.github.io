●大明會典卷之一百八十四

營造三下

儀仗三

東宮儀仗

令旗一對。青質、紅令字。硃漆攢竹竿、長八尺二寸。下有鐵(矛贊)

青道二對。硃漆攢竹杖、銅裹兩末、長四尺九寸

幰弩一張。並箭。青幰蓋、以帛為之

刀盾一十對。盾、以木為之。畫獅子首。加飾硃漆。刀、金飾、綠靶、綠鞘、紅緣、垂青絛並穗

弓箭二十副。弓用竹為體、木托。靶、並梢、黑角。梢末並面、牛筋鋪。背四節、纏絲。黑漆面。硃漆背。絲弦。箭、竹為幹、木扣、鐵箭頭、柳葉形。兩頭俱用牛筋並絲纏之。加硃漆。近扣加鴈翎。櫜二、用黑斜皮為之

白澤旗二面。白一面紅質。上下並外邊、加黃襴、赤火焰、間綵腳。傍竿處加紅腰。中繡白澤飛狀、及雲文。旗身並黃襴火焰、長六尺六寸、闊二尺九寸。腳長五尺、揭以硃漆攢竹竿。竿首、木鎗頭、貼金飾、共長一丈三尺六寸九分。內鎗頭、長一尺三寸五分。飾以紅纓。(矛贊)用鐵。一面青質。制同

青旗二面。純青質、旗身並火焰、長六尺六寸、闊二尺九寸。腳長五尺、揭以硃漆攢竹竿。竿首木鎗頭、貼金飾、共長一丈一尺九寸九分。內鎗頭、長一尺三寸五分。飾以紅纓。(矛贊)用鐵

紅旗二面、黃旗二面、白旗二面、黑旗二面。以上制、俱與青旗同

青素旗二十面。純青質、上闊八尺、下四尺。硃漆攢竹竿、貼金木鎗頭、共長一丈一尺三寸五分。內鎗頭、長一尺三寸五分。上飾以紅纓。下有鐵(矛贊)

金鼓旗二面。青質、紅金鼓二字。連腰、闊一丈二尺五寸、下七尺。硃漆攢竹竿、貼金木鎗頭、共長一丈四尺九寸。內鎗頭、長一尺五寸八分。上飾以紅纓。下有鐵(矛贊)

金龍畫角十二枝。木質、黑漆戧金為飾。上節寶相花。中節纏身單龍雲文。下節八寶雙海馬

花匡鼓二十四面。紅油木匡。畫寶相花。釘鐶鈸皆擺錫。粉塗革面、徑一尺七寸。畫雙獅綵毬懸以紅絨匾絛

扛鼓二面。制同花匡鼓。但面闊一尺。畫荷並葉

金鉦二面。銅質、竹匡。四傍、用紅綆繫鉦於匡。徑九寸五分

金二面。以銅為之。徑一尺七寸

板二串。每串、板六、各長一尺一寸。上闊一寸九分。下闊二寸五分。聯以青絛

笛二管。截竹為之。六竅。長一尺五寸

杖鼓二箇。木匡、細腰。黑漆戧金龍文。兩頭以革冒之。聯以紅絨綆。加銅龍頭鉤子、以青絨匾絛懸用

小銅角一對。長三尺八寸。加漆貼金

大銅角一對。長三尺五寸七分。加漆貼金

纓頭一箇。硃漆攢竹竿。貼金木鎗頭。鐵(矛贊)。抹金銅頂、綴染紅氂牛尾為圓纓、建於竿、共長一丈一尺四寸九分。內鎗頭、長一尺九寸五分

領頭四對。硃漆攢竹杖、銅裹兩末、長四尺九寸

絳引旛一對。硃漆竿、貼金銅龍頭、共長一丈二尺五寸。內鎗頭鉤一尺。旛用五色平羅、長六尺三寸、闊五寸五分。旛下有五色板。四角寶蓋、高七寸五分、圍二尺七寸五分。綠三簷、共長一尺九寸。抹金銅龍頭四箇。抹金銅佩一十六箇。銅鈴三十六箇。後旛制作、長短同。腰皆用綠色描金香草文。三簷金龍文。凡幢、旛、麾、節、挑竿、銅龍頭、俱以鐵為鉤。蓋上抹金銅頂、鈒花文

傳教旛一對。紅羅為之。青三簷。佩四。鈴三十二。中有黃額、青傳教二字。餘與絳引旛制同

告止旛一對。與傳教制同。但簷用青。額、青告止二字。蓋上抹金銅頂、鈒花文

信旛一對。與傳教制同。但簷用黃。額、青信字

羽葆幢三對。硃紅攢竹竿、貼金銅龍頭、共長一丈二尺五寸五分。內龍頭鉤一尺、銜抹金銅圈懸銅頂、施白羽、綠羅寶蓋。下以紅絲圓絛、貫紅纓、簇圓凡五層。每層、上施抹金銅頂、藍斜皮寶蓋、綴銅鈴

儀鍠氅三對。硃漆攢竹竿、貼金頭、共長一丈二尺五寸五分。內貼金頭、長一尺三寸五分。氅、用五色平羅、長六尺三寸。闊五寸五分。上抹金銅頂、下綴抹金銅鈴五箇

戈氅三對。硃漆攢竹竿、貼金木龍頭承戈、共長一丈二尺五寸。內貼金頭、長一尺六寸二分。繫木板、粉面畫升降雙鳥、綴五色羅氅、長六尺三寸。闊五寸五分。末綴銅鈴五箇

□氅三對。與戈氅制同。惟貼金木龍頭承□、長一尺七寸五分

吾杖二對。硃漆攢竹杖、長六尺九寸五分。兩末貼金

儀刀二對。刻木為刀、貼銀飾。鞘、及靶、貼金龍文為飾。垂紅絲(巾分)錔

斑劍二對。刻木為劍。其上有靶、靶下為龍頭銜劍、皆貼金為飾。垂紅絲(巾分)錔

金鉞二對。硃漆攢竹柄、貼金木鉞頭、承以貼金龍頭、共長六尺九寸。內木鉞、並龍頭、長一尺六寸五分

立□二對。硃漆攢竹柄、貼金木□、立置其首、承以貼金龍頭、共長六尺九寸。內□、及龍頭、長一尺四寸

臥□二對。與立□制同。但□臥置其首、□及龍頭、長一尺二寸五分

骨朵二對。與□制同。但以貼金木骨朵、置其首。骨朵、及龍頭、長一尺六寸

鐙杖二對。與骨朵制同。但以貼金木鐙、置其首

殳□一對。硃漆攢竹柄、木為□、承以龍頭、置於柄上、貼金為飾、共長一丈二尺五寸五分。內□、及龍頭、長二尺五分

□十對。硃漆攢竹竿、貼金木□頭、共長一丈二尺五寸五分。內戟頭、長二尺五分

槊十對。硃漆攢竹竿、貼金木槊、共長一丈二尺五分。內木槊、及龍頭、長一尺七寸

夾槊一對。與槊制同。但其首為夾槊

麾一把。硃漆攢竹竿、上置銅龍頭、貼金飾、共長一丈二尺五寸五分。內銅龍頭、並鉤、長一尺、口銜銅索。銅頂、綴綠羅寶蓋、青緣、泥金描香草文。下垂染紅氂牛尾三層。每層、各加抹金銅圓頂、綠斜皮雲蓋。各綴銅鈴

幢一把。與麾制同。但用氂牛尾纓五層

節一把。與麾制同。但用氂牛尾纓八層

金節二對。與麾制同。但用氂牛尾纓八層、及黃紗衣籠之。其上繡升龍四、長七尺五寸。闊一尺二寸

響節六對。貼金攢竹柄、長一丈二寸五分。其首以鐵條、長一尺二寸五分。貫銅鐵錢十二、黃羅銷金龍文衣籠之、長一尺五寸。闊八寸。上加貼金木圓頂。下有盤、攀頂線四、錢文曰天下太平

青方傘二把。傘骨面闊並頂、五尺五寸。柄、及葫蘆頭、共長一丈一尺五寸九分。其面、冒以青羅、垂青三簷。四角、加抹金銅龍頭。凡傘頂葫蘆、皆木質、貼金。柄、用竹、硃紅油、間纏以籐。惟曲柄、硃紅漆攢竹為之

紅方傘二把。傘骨面闊並頂、五尺五寸。柄、及葫蘆頭、共長一丈一尺五寸九分。其面、冒以紅羅、垂紅三簷。傘頂四角、加抹金銅龍頭

紅銷金傘一把。傘骨面闊並頂、四尺二寸五分。柄、及葫蘆頭、共長一丈一尺二寸九分。其面、冒以紅羅、垂紅三簷、銷金寶珠龍文。邊、香草文

紅繡直柄圓傘一把。傘骨面闊並頂、四尺二寸五分。柄、及葫蘆頭、共長一丈一尺二寸九分。其面、冒以紅羅、繡雲文、垂紅三簷、上簷雲龍、下二簷瑞草文

紅繡曲柄圓傘二把。傘骨面闊並頂、四尺二寸五分。柄、及葫蘆頭、共長一丈一尺二寸九分。其面、冒以紅羅、繡雲文、垂紅三簷、瑞草文、當曲柄處、用鐵心、貼金木龍頭承傘

紅繡花直柄傘二把。傘骨面闊並頂、四尺二寸五分。柄、及葫蘆頭、共長一丈一尺二寸九分。其面、冒以紅羅、繡雲文、垂紅三簷、寶相花、抹金銀鈴全

紅圓傘二把。傘骨面闊並頂、四尺二寸五分。柄、及葫蘆頭、共長一丈一尺二寸九分。其面、冒以紅羅、垂紅三簷

青圓傘二把。傘骨面闊並頂、四尺二寸五分。柄、及葫蘆頭、共長一丈一尺二寸九分。其面、冒以青羅、垂青三簷

紅油絹銷金雨傘一把。傘骨面闊並頂、七尺。柄、及葫蘆頭、共長九尺二寸九分。其面、銷金寶珠龍。邊、雲龍文青繡孔雀圓扇六把。扇及柄、共長一丈一尺二寸。面、背、風衣、俱青素線羅。面、徑三尺三寸五分、繡升降孔雀雲文。背、銷金龍團花。凡扇柄、皆黑漆攢竹

青繡花圓扇四把。扇及柄、共長一丈一尺二寸。面、背、風衣、俱青素線羅。面、徑三尺三寸五分。繡四季花。背、銷金龍團花文

紅繡花圓扇四把。扇及柄、共長一丈一尺二寸。面、背、風衣、俱青素線羅。面、徑三尺三寸五分。繡四季花文。背、銷金龍團花文

紅繡孔雀方扇四把。扇及柄、共長一丈一尺二寸。面、背、風衣、俱紅素線羅。面、徑三尺三寸五分。繡升降孔雀雲文。背、銷金寶珠文

青繡方扇四把。孔雀翎邊、長二尺九寸五分。連柄共長一丈一尺二寸。扇中連孔雀翎邊、闊二尺二寸五分。面、背、俱青素線羅。邊、用孔雀尾。面、繡升降孔雀雲文。背、繡金寶珠文

誕馬八匹。紅轡、青韁、錦韉。韉、以紅油皮為之

鞍籠一箇。皮質、紅油、描金升降龍文。邊、香草文

金馬杌一箇。木質、金葉裹、金釘裝釘、鈒盤龍文

金交椅一把。木質、金葉褁、金釘裝釘。椅中、鈒雲龍文。穿以紅絲匾絛、四垂紅絲(巾分)錔、紅織金紵絲褡襠

金腳踏一箇。木質、金葉褁、金釘裝釘。鈒方勝文。紅織金紵絲踏褥

拂子二把。銜以抹金銅龍首。朱漆柄、戧金龍文。垂紅絲(巾分)錔。今拂用馬尾。紅纓為心

紅紵絲拜褥一

金水盆一箇。中、鈒盤雲龍文、邊、鈒香草文。手巾一條

金水罐一箇。有蓋、有提、小口、巨腹

金香爐一箇。兩耳、三足、有蓋、鈒雲龍文、朱漆竿、抹金銅龍頭、並尾

金香盒一箇。蓋、鈒龍文。邊、鈒花文

金唾盂一箇。形圓如(汀去丁改丘)。蓋僅掩口、下有盤、鈒龍文 【 洪武間停造】

金唾壺一箇。小口、巨腹、有蓋、鈒龍文 【 洪武間停造】

紅紗燈籠三對。朱油竹骨、以紅紗蒙之。青紗為蓋、下有燭盤。朱漆竿、貼金龍頭、並尾

紅油紙燈籠三對。朱油竹骨、下有燭盤、木座、以竹絲編為籠、加紅油紙。硃漆竿、貼金龍頭、並尾

(耽去耳改魚)燈三對。紅油鐵骨、以魚(耽去耳改魚)為籠。餘同紙燈

仗馬二匹。紅鞦、紅轡、土施韉。頷下垂紅纓、飾瓷珠絡、鞍全

金輅一乘。高一丈二尺二寸九分。闊八尺九寸輅上平盤板、前後車櫺、並鴈翅、及四垂如意滴珠板、其下轅三條、皆硃紅漆。轅、各長一丈九尺五寸、用抹金銅龍頭、龍尾、龍鱗葉片裝釘、前施硃紅油馬搭攀皮一條。平盤左右下護泥板。及車輪二。貫軸一。每輪輻十有八條。皆硃紅漆。周圍輞全。各以抹金鈒花葉片裝釘。輪內車心各一。用抹金銅、鈒蓮花瓣、輪盤裝釘。軸首左右、各用漆貼金減鐵龍首插拴一箇、以抹金銅鈒龍頂管心裝釘。軸中、纏紅絨駕轅等索。面至地、三尺二寸五分

輅亭、高六尺四寸五分、硃紅漆。四柱、各長五尺五寸。檻座、高九寸五分。其上四周、線金五彩香草板。門、高五尺九分。闊二尺四寸五分。左右門、闊二尺二寸五分。前並左右、各隔二扇、明栨全、皆硃紅漆。後、硃紅漆五山屏風、青地、上雕木貼金龍五、間以五彩雲文。屏後、硃紅漆板、皆抹金銅鈒花葉片裝釘。隔、編紅線絛穿、硃紅漆匡。軟座。紅絨墜座大索四條。座下蓮花墜石。軟座。上施紅毯紅綿褥並席。硃紅漆坐椅一座。納板一並褥椅中、紅織金綺靠坐褥、四圍椅裙全。周圍施紅羅幃幔。

【 或用紅綺】 亭外用青綺緣邊、硃紅簾十二扇、各用拽簾紅線圓絛二條、黃銅圈全。坐椅、雕貼金龍彩雲。下線金彩雲板一。亭內編紅線絛穿

輅頂並圓盤、高二尺五寸九分。又鍍金龍寶珠頂、帶、仰覆蓮座高九寸。垂攀頂紅線圓絛四條。盤上硃紅漆。其下內外、皆青地、繪雲文。以青飾輅蓋。亭內、周圍青斗拱、承以硃紅漆匡寶蓋。鬥以八頂、冒以紅綺、頂心、繡雲龍一、餘繡五彩雲文

天輪三層。皆硃紅漆、上安雕木貼金邊耀葉板、七十二片。內飾青地、雕木貼金雲龍文三層。間繪五彩雲襯板七十二片。盤下周圍、黃銅釘裝。上施紅綺瀝水三層。每層、七十二摺間繡五彩雲龍文。四角、垂青綺絡帶四條。各繡五彩雲升龍二。圓盤四角連平盤板、用攀頂紅線圓絛四條。並貼金木魚

輅亭。前、一字闌干一扇。後、一字帶轉角闌干一扇。左右闌干二扇、內嵌五彩雲板。皆硃紅漆。四扇、計一十四柱。各柱首、雕木貼金蹲龍一、用線金五彩蓮花抱柱。闌干四周內、布花毯

紅旗二面。在輅亭後左右、用紅線羅夾為旗。每面九斿。每斿內外繡升龍一。硃紅漆攢竹旗竿二。左竿旗腰、繡日月北斗。竿首、用抹金銅龍頭。右竿旗腰、繡黻字。竿首、用抹金銅□。每竿、綴抹金銅鈴二、垂紅纓九、纓上、施抹金銅寶蓋、下垂(巾分)錔

踏梯一。硃紅漆、以抹金銅鈒花葉片裝釘

行馬架三。硃紅漆、其上紅絨匾絛、用抹金銅葉片裝釘、鐵搭鉤全

紅絹幰衣、即遮塵。油絹雨衣、並紅氈衣、各一座

硃紅油合扇梯一副、硃紅油托□一件

馬鞍、韉、鞦、轡、鈴、纓、全

鞍籠二。皮質、硃紅油飾、描金升降龍文。邊、描香草、上施抹金銅蓋、頂、飾紅纓

青帳房一座。用青木綿布帳並幃幕、上施獸吻、硃紅漆柱並帳竿。竿首、青綠蹲獅、頂、用氈

戲竹一對。紅漆、長六尺。貼金木龍頭、長七寸。口銜紅竹絲二十四莖、長四尺五寸。上有綵線(巾分)錔、以竹為柄

大鼓一面。以木為匡、高一尺七寸。冒以革。面、徑二尺五寸。周圍、抹金銅釘。面、施粉繪荷葉四、中蓮花一。匡、加紅油繪寶相花、抹金銅環鈸四、用硃紅漆木扛二、紅絨綆舉之

鼓衣一。用紅綺、織綵色雲龍、其下邊、黃纓絡紋。瀝水、織瑞草文

板一串。每串用鐵力木六片、貫以青絲絛、長闊同前制。並綵線(巾分)錔

杖鼓十二箇。每箇二面、其下鐵圈口二、一面、冒以犢皮、徑一尺二寸五分。一面、冒以山羊皮、徑一尺三寸。冒縫、用紅皮掩錢、細腰、木匡、廣一尺七寸九分。黑漆戧金枝葉寶相花文。以紅絨綆一條、聯絡抹金銅龍頭鉤子十六箇、各有襯鉤紅皮。硃紅生革、描金龍束子八箇、懸以綠絨匾絛。用抹金銅龍頭搭鉤二箇。並鉤圈

鼓衣一。以紅綺一幅、長三尺五寸。織青龍文。並五彩雲文。周圍、黃絨織香草文

看杖。硃紅漆竹片。帶雕木貼金龍頭、垂紅綠結子。打杖、以硃紅漆竹片為之

龍笛二管。每管、以竹為之。兩末、牙管束、長一尺七寸五分。一孔在前、其後十孔、無底、橫吹之。貼金木龍頭、垂綵線(巾分)錔

笙二攢。每攢、用紫竹十七管。下施銅簧、參差攢干黑漆木匏中。有觜項、亦黑漆。垂綵線(巾分)錔

箜篌二把。每把、用梓木為身、闊五寸。厚六寸。直、長四尺八寸。並柄上雕龍頭、中、嵌花板雕盤龍一。俱沉香色描金、附以烏木引條、繫二十絃。下橫施引手、並描金沉香色龍頭、通長二尺二寸五分。上施烏木軸子二十、中有柱手、用烏木製成竹節。兩末、雕龍頭描金、長一尺二寸五分。兩龍頭、各垂綵線(巾分)錔

(上□下秦)二架。每架、用楸木為質。長三尺九寸。中虛、四周烏木邊。上施九絃、並柱子九。面繪金龍並彩雲文。(上□下秦)尾、垂綵線(巾分)錔二、承以硃紅漆架。四角、貼金龍頭四、各垂綵線(巾分)錔

琵琶二把。每把、以鐵力木為質。梓木面板。鳳眼二。匙頭並項通長三尺五分、闊一尺二寸五分。匙頭並項一。軸子四。扶手、山口、各一。皆用烏木。四絃。背有烏木椿楸二。上施抹金銅環、並鉤搭。負以綠絨匾絛。匙頭上、施綵線(巾分)錔一。大小班竹品十二。烏木撥一、用牙嵌

方響二架。每架、用鐵方響十六、厚薄不等。應六律、六呂、四清聲。以鐵條四、裹以黃氈、橫置架內、貫而列之為二層。每層、方響八。承以硃紅漆木架。左右二柱、並上下匡、俱戧金花文。架高五尺、闊二尺二寸。上用雕木五彩花板一。其上雕木貼金龍一。間以五綵雲。架上、貼金火燄寶珠一。左右兩如意雲。上施貼金二龍頭、口銜紅綠(巾分)錔。其下、雕飾五彩線金芝草文

頭管二管。皆以烏木為之。長六寸八分。九孔、前七、後。兩末、以牙管束。以蘆為梢。無底、直吹之

簫二管。皆以紫竹為之。長一尺九寸。六孔、間纏以絃線、裹以錫箔。無底、直吹之







