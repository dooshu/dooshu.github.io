冯时行　送冯贯道赴行在二首

路入丹霄起柂初，峡山晴色曙烟疏。

海深南斗临天阔，江合西川直帝居。

禁漏深寒参佩玉，御炉香暖散衣裾。

遥知三接承恩罢，日影参差转玉除。

冯时行

冯时行　送冯贯道赴行在二首

儒雅风流总不如，蒸髦久合下旌车。

黄堂报政瓜初及，宣室倾贤席已虚。

楚树迎船春去尽，吴莲傍桨雨收余。

留连物色题诗裹，健步传呼有峻除。

冯时行

