萧黯　送容斋自福粹满归

一门伯仲知谁似，四海文章正数君。

何事与予如旧识，由来于世两相闻。

闲官各喜光阴剩，胜地空多物色分。

忽复翩然从此去，便应变化上青云。

萧黯

萧黯　送容斋自福粹满归

此地相从惊岁晚，登临况是客归时。

却将襟抱向谁可，正尔艰难唯子知。

情到中年工作恶，别于生世易为悲。

梅花尽醉清江上，黯澹西风冻雨垂。

萧豳

