王令　和孙莘老将赴太平二首

先生素志已形诗，弟子何妨鼓瑟希。

时若伊周方有任，命如孔孟可无归。

要终四海乘槎去，高谢西山食粟非。

此道难言身未果，且当从世共依违。

王令

王令　和孙莘老将赴太平二首

纷纷世俗竞朱金，仕道人人说直寻。

但以一官求养志，岂於千古有遗心。

嗜偏羊枣情何甚，戏及牛刀意自深。

何日山林遂归计，南风进讲五弦琴。

王令

