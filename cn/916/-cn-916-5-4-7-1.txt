【乐游应诏诗】

崇盛归朝阙。虚寂在川岑。山梁（六臣本《文选》注云。五臣本作阳。）协孔性。黄屋非尧心。轩驾时未（六臣本《文选》注云。五臣本作来。）肃。文囿降照（《初学记》作昭。六臣本《文选》注云。五臣本作昭。）临。流云起行盖。晨风引銮音。原薄信平蔚。台涧备曾深。兰池清夏气。修帐含秋阴。遵渚攀蒙密。随山上岖□。睇（六臣本《文选》注云。五臣本作瞻。）目有极览。游情无近寻。闻道虽已积。年力互颓侵。探已谢丹黻。（六臣本《文选》注云。五臣本作□□。《诗纪》云。一作□□。）感事怀长林。（○《文选》二十。《诗纪》五十三。又《初学记》十三引临、音二韵。）

