陈天瑞　大暑松下卧起二首

迅翻趋炎歳，高标閟幽雅。

隐士何所营，茇之清荫下。

故居禾签生，帡幪若大厦。

熟卧南风边，飞梦游虞夏。

五弦天上鸣，击壤歌满野。

起来记遗音，析薪有樵者。

陈天瑞

陈天瑞　大暑松下卧起二首

炎威一何骄，不有商飙惨。

苍茫云海路，飞龙不可览。

我本灌园人，昔乃从铅椠。

万事已恢心，十载空尝胆。

亭亭松篁边，小池开菡萏。

芬清泥自污，根固波徒撼。

终日哦其间，一卧寂百感。

相期晚节香，看此秋容淡。

陈天瑞

