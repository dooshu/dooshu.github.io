◇对诏问梦祥

宋皇后亲怀陛下共承宗庙，母临万国，历年已久，海内蒙化，过恶无闻。而虚听谗妒之说，以致无辜之罪，身婴极诛，祸及家族，天下臣妾，咸为怨痛。勃海王悝，桓帝母弟也。处国奉藩，未尝有过。陛下曾不证审，遂伏其辜，昔晋侯失刑，亦梦大厉被发属地。天道明察，鬼神难诬。宜工改葬，以安冤魂。反宋后之徙家，复勃海之先封，以消厥咎。（《后汉·灵帝宋皇后纪》。）

