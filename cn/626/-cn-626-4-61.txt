凌教授云翰二首

【重过柳洲寺】

买花载酒忆当年，风景依稀最可怜。

彭泽有人归栗里，海波何处变桑田。

联拳鹭立枯荷雨，寂寞鸦栖古树烟。

几度涌金门外望，居民犹说总宜船。

【题钟馗图】

湖风吹沙目欲眯，官柳摇金梅绽蕊。

终南进士倔然起，带束蓝袍靴露趾。

手掣硬黄书一纸，若曰上帝锡尔祉。

猬磔于思含老齿，颐指守门荼与垒。

肯放妖狐摇九尾？一声爆竹人尽靡，

明日春光万余里。

