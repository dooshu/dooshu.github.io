○寄山陰王相公 【 防海】

警驛日傳、海氛甚惡、鯨鯢扇浪、燕雀偷安、徒有憂天、未能避地、今之議者、徒恃登萊之水兵、夫以二千七百里之海岸。而以七千兵守之。三人一里。可恃為長城否。敝郡東控大海。西阻羣山。三面皆險。而獨正北一面。與中原爭衡。天下有三大勢自西來則先得殽函者重自北來則先得山後州郡者重自東來則先扼敝郡諸山者重彼如有間諜、有知略、則此地為異日所必爭、而我今日所必備者也、備海道者所宜知之敝郡與登萊。猶臨鞏之視甘肅。夫虜豈必經甘肅。始犯臨鞏哉。從日照樂安渡海登岸兩日至城下矣。而晏然亡戰守之備、居是邦者、安能無凜凜也、

