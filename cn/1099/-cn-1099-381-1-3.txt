○綸扉笥草序 【 綸扉密奏】

累朝以來、閣中皆有密奏、及奉　諭登荅者、皆稱為揭帖、其制視諸司題式差狹而短字如指大。以文淵閣印緘封進　御。左右近侍。莫能窺也。余自萬曆戊寅入內閣。參機密、越癸未承乏領事、葢兢兢守職、矻矻在公者、九年　主上聰明英斷威福巳出海內欣然望治、自惟拘譾庸劣、不足以仰佐下風、然至于軍國要機朝廷大政、　上意之所欲出而事理未安。宰相之職不過如此政體之所宜行。而淵衷未發。諸司待　命而未報。言官力諍而難回者。未嘗不從中調劑。就事匡維。其或　上有特諭或令中官口傳。皆隨至隨荅。刻期取辦。與同官襍坐據案伸紙。奏成□手中。所謂奏疏体也詞取疏通不為文藻事求明暢。無用繁多。歲月既深寖以成帙韓子示入則告其君。出則不使人知者。大臣宰相之事。余嘗佩服斯言。故自閣中掌故。及二三同事外。無得見者余絕不以示人。人莫之知也。歲辛卯、余得請歸田、不復關朝事兒輩間從笥中搜獲舊草、將刻之以傳、余不許、巳復跽曰、請勿傳而藏之家、以示子孫、乃許之、名曰綸扉笥草、且題其端

