陈造　早春十绝呈石湖

不是风寒即雨寒，朝来春意破天悭。

怪君未解春皇意，恐把韶华付等闲。

陈造

陈造　早春十绝呈石湖

倏看媚白破梅枝，更喜娇黄著柳丝。

春事斩新当客眼，可须山鸟报人知。

陈造

陈造　早春十绝呈石湖

树外晴云不拟飞，东风无力惬单衣。

垂杨院宇斜阳里，还是钩帘待燕归。

陈造

陈造　早春十绝呈石湖

中林频度养花风，合放林梢一点红。

蝴蝶与春偏有约，依依先占去年丛。

陈造

陈造　早春十绝呈石湖

杏羞桃涩要诗催，客子情钟倍费才。

惜欠王家千杖鼓，辊雷声里看花开。

陈造

陈造　早春十绝呈石湖

未须看竹扣人门，且复寻梅过水村。

香片点衣归马健，临风只博断吟魂。

陈造

陈造　早春十绝呈石湖

虎丘僧宇瞰坡陀，几许香輟载酒

。

游子花骢烟外驻，丽人尘袜水边多。

陈造

