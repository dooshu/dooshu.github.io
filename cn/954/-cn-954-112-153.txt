陈杰　劝农同幕皆预即事四绝

铁骑琱戈夹道驰，元戎小队出郊时。

白袍容与其音得，莫是参谋老拾遗。

陈杰

陈杰　劝农同幕皆预即事四绝

妥帖轻舆我自便，更施小帐暖如毡。

前山一阵东风雨，马上诸郎陛榡然。

陈杰

陈杰　劝农同幕皆预即事四绝

风卷冈头似怒雷，晓来驱我上崔嵬。

斗牛尽是登临处，到得清明却不来。

陈杰

陈杰　劝农同幕皆预即事四绝

乌帽持觞鬓似银，近前不怕相公嗔。

未知此日殷勤意，曾到深村作苦人。

陈杰

