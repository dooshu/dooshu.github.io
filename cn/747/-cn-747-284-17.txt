○敕安西节度王斛斯书

敕安西副大都护王斛斯：数纤兼赵璧近至，省表具之。前已敕卿严加部勒，近得奏请，皆依处置。卿当此信任，必用尽诚，蕃镇之虞，且无西顾。顷者刘涣凶悖，遂起奸谋，朕以偏荒，比加隐忍。而恶迹转露，人神不容，忠义之徒，复知密旨，自闻伏法，自取诛夷，狂愚至深，亦何足道？卿与彼地近，想备知之。突骑施北来窥隙，会须审察，至君乡何？蕃中人来，未可轻信。但当抚养士卒，而临事制宣，必先保全，以此为上。夏初已热，卿及将士已下平安好，遣书指不多及。

