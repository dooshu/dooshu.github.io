◇与张裔、蒋琬书（建兴六年）

姜伯约忠勤时事，思虑精密，考其所有，永南季常诸人不如也，其人凉州上士也。（《蜀志·姜维传》）

须先教中虎步兵五六千人。姜伯约甚敏于军事，既有胆义，深解兵意。此人存心汉室，而才兼于人，毕教军事，当遣诣宫，觐见主上。（《姜维传》）

令史失赖，掾属丧杨，为朝中损益多矣。（《蜀志·杨戏传》本注）

