○驾幸芙蓉园赋

紫禁彤庭兮二月春，戏蝶流莺兮百处新，借问此来游幸所？是日芳菲最惹人。乘桂苑之春晚，值芳林之雨霁，徵声都尉之门，召舞平阳之第。的乐彩仗，逶迤罗袂，两两相看步摇簪，一一共斗承云髻。呜銮渐出，转佩相从，仙宫万戾，层城九重。彩扇似月，从骑如龙，奏清笳於杨柳，下天荩於芙蓉。灞川宛转，秦郊骑错，北极仪凤这楼，南邻隐豹之。入红园而移步辇，俯绿池而卷行幕，鸣管则娇鸟不飞，拂簟则轻花自落。留连帐殿，弥望帷宫，水摇摇而岸花紫，烟微微而野树红。鸣文於波面，奏娇鹦於掌中，千锺献尧之酒，五弦歌舜之风。日落前溪，云垂後殿，陌上气合，花露泫。徐飞睿藻，再融神眄，群公既奏柏梁文，万乘方回瑶池宴。

