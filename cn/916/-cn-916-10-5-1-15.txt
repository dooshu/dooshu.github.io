【昭夏】

〖降神。〗

报功阴泽。展礼玄郊。平琮镇瑞。方鼎升庖。调歌丝（《初学记》作孤。乐府作孙。广《文选》云。一作孙。）竹。缩酒江茅。声舒（《初学记》作扬。）钟鼓。器质陶匏。列□秀华。凝芳都（《初学记》误作郁。）荔。川泽茂祉。丘陵谷卫。（《初学记》作裔。）云饰山□。兰浮泛（《初学记》作沉。是。）齐。日至之礼。歆兹大祭。（○庾子山集七。隋书音乐志。《初学记》十三作方泽降神歌。《乐府诗集》四。广《文选》十一。《诗纪》百十九。）

