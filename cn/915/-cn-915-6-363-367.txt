○又奏



骏藉外戚之资，居冢宰之任。陛下既居谅ウ，委以重权，至乃阴图凶逆，布树私党。皇太后内为唇齿，叶同逆谋，祸畔既彰，背捍诏命，阻兵负众，血刃宫省，而复流书募众，以奖凶党，上背祖宗之灵，下绝亿兆之望。昔文姜与乱，《春秋》所贬，吕宗叛戾，高后降配，宜废皇太后为峻阳庶人。（《晋书·武悼杨皇后传》，有司又奏。）



