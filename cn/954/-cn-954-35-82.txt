陈淳　送陈尉后之园赏归二首

岩邑崎岖俗最狞，君来谈笑自风生。

平戎大策方微露，执讯奇功便立成。

百里秋光瓜代及，九重春色笋班荣。

金闺此去应无阻，好把胸中次第行。

陈淳

陈淳　送陈尉后之园赏归二首

世论年来太不和，真真伪伪总偏颇。

阳尊孔孟阴排斥，深怯周程浪诋诃。

谁是横流坚立砥，类於入室反操戈。

始终无负传心处，一片精刚要不磨。

陈淳

