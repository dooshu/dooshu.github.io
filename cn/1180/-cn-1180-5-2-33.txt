宠幸伶人


五代史纪：后唐庄宗，幼善音律，故伶人多有宠，常侍左右。庄宗或时自傅粉墨，与优人共戏于庭，以悦刘夫人。优人常名之曰“李天下”。诸伶出入宫掖，侮弄缙绅。庄宗信其谗，疏忌宿将，诸将叛之。庄宗为乱兵所弑，侍臣敛庑下乐器，聚其尸而焚之。

五代史记：后唐庄宗，自小时就精通音律，因此教坊乐工多得宠幸，常随侍左右。那时宫中刘夫人有宠，庄宗有时自家涂抹粉墨，妆扮乐工的模样，与众乐工共戏于庭前，以悦刘夫人，使她欢笑。其无耻如此。诸乐工每倚恃庄宗宠爱，通不知上下之分，只叫庄宗做“李天下”。因而出入宫禁，侮弄缙绅士大夫，无些忌惮。又谗谮诸有功大将。庄宗听信其言，渐渐疏忌诸将。所以群臣愤嫉于内，诸将怨惧于外，共奉李嗣源以叛。庄宗中流矢而殂。侍臣取廊下陈设的乐器，堆在庄宗尸上，举火焚之。庄宗平生好音乐、宠优伶，及其死也，与乐器俱焚。所谓君以此始，必以此终者也。

夫庄宗初年，艰难百战，以取天下，是何等英武。一旦天下已定，志满气骄，遂致身弑国亡，贻笑千古。兴亡之机，可畏也哉！





