宋庠　东园池上书所见五首

茅栋山楹抱曲池，孤怀终日此忘归。

生平方寸无机械，庭下群鸥且莫飞。

宋庠

宋庠　东园池上书所见五首

春馀池圃似郊村，吏散斜晖半府门。

燕雀不知争底事，啁啾言语到黄昏。

宋庠

宋庠　东园池上书所见五首

堂下溅溅水欲周，水清烟底见游鯈。

主人不是无芳饵，此意从来信直鉤。

宋庠

宋庠　东园池上书所见五首

静岸无风敛夕霏，田田香叶满空地。

戏鱼未必能知我，我自知鱼最乐时。

宋庠

宋庠　东园池上书所见五首

雨洗神嵩绀黛凝，中天鸾鹤恣飞腾。

更怜晚翠知人意，并入东楼第一层。

宋庠

