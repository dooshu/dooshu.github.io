○令举人指陈事迹诏

常参官及节度观察防御军使城使兵马使诸州刺史少尹赤令畿令并七品以下清官及大理司直评事等：顷者令内外新授官人，三日内上表举一人自代，欲於中选才堪者任用。比来所举，少有摭实，殊乖素来求才之意。自今以后，每举人皆令指陈其承前事迹，如有政能行义，艺业劳效，各分析言之。

