黄師先 武夷小桃源詩

更名澂之，字波民，厚字帥先，福建建陽人。

武夷小桃源詩

停雲零雨感天涯，臥看仙源萬梅花。
鄰舍饭香炊薏苡，野人羹美煮芹芽。
傳書每倩司扉鶴，押字能驚沸沼蛙。
栽菊藝桑吾事了，石田空種故侯瓜。

风光霞氣繞青林，投榻松根抱膝吟。
飲澗野麛歸洞晚，隔花啼烏語烟深。
交多谿友邀論鈎，社結山家約會琴。
爲愛躬耕從避世，遙遙沮溺是同心。



