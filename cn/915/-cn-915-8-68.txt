◎胡谐之

谐之，豫章南昌人。仕宋为州从事主簿，历临贺晋熙邵陵王议参军、武帝江州别驾、北中郎征虏司马、扶风太守，爵关内侯。齐受禅，为给事中、骁骑将军、本州中正，转黄门郎，领羽林监。武帝即位，转守卫尉，加给事中，迁散骑常侍、太子右卫率，进左卫将军、都官尚书、太子中庶子，改卫尉，转度支尚书，卒。赠右将军、豫州刺史，谥曰简。

