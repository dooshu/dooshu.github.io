慷慨歌

耕田求食，苦不得息。
起而为吏，薄食我力。
念为良吏何可得（一解。）。
贪吏受钱甘如饴。
身安逸乐，廉洁何为。
入无以娱室家，出无以游贤豪，长者遗。
我心所思，何不归故乡，与妻子共餔糜（二解。）。
念为贪吏，子孙愚，受人嗤。
念为廉吏，子孙虽贤常苦饥。
嗟彼子孙谁何人，丈夫各有志，何当为尔作计，身受恶名为（三解。）。


