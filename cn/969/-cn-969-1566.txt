刘克庄　夏旱五首

南荡浅堪戽，北沟乾可田。

龙船无顿处，欲起待明年。

刘克庄

刘克庄　夏旱五首

井以瓶罂竭，溪堪揭厉行。

蟹泉一摘子，辛苦上山迎。

刘克庄

刘克庄　夏旱五首

尚食停珍膳，清斋祷竹宫。

方当歌云汉，未可和薰风。

刘克庄

刘克庄　夏旱五首

奴挈军持去，丁宁费耳提。

汝宁缓化坞，吾欲救蔬畦。

刘克庄

刘克庄　夏旱五首

士穷犹可忍，拾穗亦可歌。

岁事还如此，畦间有穗麽。

刘克庄

