为刘公?考功题孙徵君诗卷

孙锺元先生隐居苏门山之夏峯刘别业在百泉有留琴堂孙尝赠以诗

我闻苏门山恨未得游啸千载孙登去已久眼下何人复同调谁知尚在此山中丹顔九十成仙翁挂瓢偶尔同箕颍倚劔直欲排崆峒百泉山下凿深翠复有高人刘子骥两贤相见心相倾数行写尽行藏意天下轩冕纷如云倜傥谁雄七尺身生不平世则出世汨没羞作泥中人留琴堂好不得住时来暂别烟萝去今之山公刘大夫借问琴堂琴在无夏峯老人老无恙鸾鹤空山不可孤我今多病卧菰芦风波澒洞愁江湖苍生憔悴赖公等让我狂歌归草庐

