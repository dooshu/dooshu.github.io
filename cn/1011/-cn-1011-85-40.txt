郑獬　次韵程丞相观牡丹

满车桂酒烂金醅，坐绕春丛醉即回。

争得此花长在眼，一朝只放一枝开。

郑獬

郑獬　次韵程丞相观牡丹

碧凉繖下罩罗敷，只恐晴晖透锦襦。

醉倚玉栏问春色，此花胜得洛中无。

郑獬

郑獬　次韵程丞相观牡丹

第一名花洛下开，马驮金饼买将回。

西施自是越溪女，却为吴王赚得来。

郑獬

