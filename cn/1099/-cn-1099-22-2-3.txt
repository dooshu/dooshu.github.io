○松江鹽課疏 【 鹽課】

近命臣兼理松江鹽課訪得各塲去年以前、共逋負鹽五十三萬六千九百二十餘引、今年又該正額鹽一十五萬七千七百六十引有奇、切惟煮海之功。日有定數。今以數年逋負。責其一日償之。民何以堪。乞將逋負之數。自今年為始。每年正額之外。帶補一分。則民力得以少紓。國計可以漸辦。

