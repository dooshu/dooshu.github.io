大丸

治通身肿满，及痰气食积，伤寒感风，脾气横泄。

羌活 白术（各半两） 陈皮 木通 黄芪 桑白皮（各三分） 木香（一分） 黑牵牛（五两，炒，五两，生）上为末，蜜丸，如弹子大。治风痰，散腹胁壅滞，清头目，浓煎生姜汤下；取食伤，止赤白痢，煎枣汤下；小便不利，灯芯汤下；伤寒，葱茶下。如未快，用稀粥投之；用热茶汤亦可。须七日后方可服，已得泻，急欲止之，投冷白粥，即自止。妇人产前并宜服之。既服此药，须住他药三日，及不得吃生冷荤腥及滋味一日，只软饭淡粥可也，次日早进千金散。

藿香 甘草（炙） 干姜（炮） 神曲（炒） 茯苓（各一两） 人参 桂心（各半两） 陈皮 浓朴（制，各二两）上为末。每服二钱，水一盏，姜三片，煎七分，盐一捻，通口服。

水肿证治脉例

