袁说友　送诚斋二首

谁作朝阳一凤鸣，公朝今复叹斯人。

抗章宁夺三军帅，去国尤轻一叶身。

政以青蒲姑夕驻，更闻白简为前陈。

只今小试回天力，它日擎天看柱臣。

袁说友

袁说友　送诚斋二首

长裾端欲曳宾墀，人事何乖遽别离。

未尽胸中怀旧意，又吟江上送行诗。

公名此去如山重，我老谁怜似足踦。

凭得征鸿寄消息，书来犹记别君时。

袁说友

