孙应时　李简夫知易用其父韵见贻且示和陶一编并和二章答之

晚矣归来悟昨非，喜君先我和陶计。

何嫌潦倒心长在，故想呻吟气不衰。

春日莺啼花发处，秋空云静月明时。

个中差胜长安客，俯仰无宁似戚施。

孙应时

孙应时　李简夫知易用其父韵见贻且示和陶一编并和二章答之

间中笔墨故相宜，遣兴由来不厌诗。

日仰慈颜长自爱，年方强仁莫言衰。

新来定得安心法，此事还胜未病时。

肯共切磋须我辈，独无琼玖报先施。

孙应时

