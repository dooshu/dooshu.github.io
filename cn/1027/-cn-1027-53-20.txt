范仲淹　赴桐庐郡淮上遇风三首

圣宋非强楚，清淮异汨罗。

平生仗忠信，尽室任风波。

舟楫颠危甚，蛟鼋出没多。

斜阳幸无事，沽酒听渔歌。

范仲淹

范仲淹　赴桐庐郡淮上遇风三首

妻子休相咎，劳生险自多。

商人岂有罪，同我在风波。

范仲淹

范仲淹　赴桐庐郡淮上遇风三首

一棹危于叶，傍观亦损神。

他时在平地，无忽险中人。

范仲淹

