【奉和望同泰寺浮图诗】

〖《诗纪》云。和简文。下同。〗

朝光正晃朗。涌（广弘明集作踊。注云。明本作涌。）塔标千丈。仪凤异灵乌。金盘代仙掌。积ㄆ成（广弘明集作承。注云。明本云。一作成。）雕桷。高檐挂珠网。宝地若地沙。风铃如树（广弘明集作积。注云。明本作树。）响。刻削生千变。丹青图万象。烟霞时出没。神仙乍来往。晨雾半层生。飞幡接云上。游霓不敢息。翔□讵能仰。赞善资哲人。流咏归明两。愿假舟航末。彼岸谁云广。（○广弘明集三十。《诗纪》九十三。又《类聚》七十六引丈、掌、网、响、象、往、上七韵。）

