◇济川赋

临济川之鲁淮，览洪波之容裔。濞腾扬以相薄，激长风而亟逝。漫浩汗而难测，眇不睹其垠际。于是龟龙神嬉，鸿鸾群翔。鳞介霍驿，载止载行。俯唼菁藻，仰餮若芳。永号长吟，延首相望。美玉昭晰以曜辉，明珠灼灼而流光。于是游览既厌，日亦西倾。朱旗电曜，击鼓雷鸣。长驱风厉，悠尔北征。思魏都以偃息，托华屋而遨游。酌玄清于金，腾羽觞以献酬。（《艺文类聚》八）

