○復潘笠江姜蒙泉守廵二公

一練兵、夫謂練兵者將豫習而使之戰也、故必□可戰之具、而後練之道盡、東南之寇、秘譎百出、而我獨驅其民習技擊、縱令盡技擊之術、不足以當巧詭、而今之所練之兵鎗不識十八法、刀不明子午、弓弩不中的、火器見敵、不能引燎烏在其為習技擊乎。練不成練。知其不能取勝于敵也。今之兵既云練矣。然設陣而行伍不明。見敵而輒北走。節制無以律之。雖有技擊。知其不能施。又烏望其敵愾哉、倭有三刀??厺。在中國人絕無可負之具。三刀法襲人只待人先舉我不先舉則彼法無所施中國人隨之而後以彼為進止彼止無所施。必出奇追伏以俟我亂我之敗由于一亂亂則有技擊無以用之而我之練兵者不教其所以不亂而徒以技擊為事烏在其能練也三官不謬。五教不雜。乃不亂之道也。內不亂則外不亂。欲內不亂。則必有恃于其外。于是而賞罰不可以不明而擇將為先務。無將而言練兵。非所論也　一足食東南之民賦役繁重本府額征四十八萬餘漕運當十之九、在浙止嘉湖有內府白粮、又梲絲多出湖州、自兵興以來、諸派增半、小民困苦之極、但費民以衛民理勢宜然、為今之計、只願各立州兵著為年例俾取有定制、用有常度、不致客調以傷多費、所謂州兵、即鄉兵也鄉兵而領之以本府本州。本縣之官者也。以本地之官。領本地之人為兵寇入本地即以本地人禦之寇其地而不能禦即罪其官本地之兵自食本地之食自食其食而自衛其身古列國不借兵于異地其利害當已。且能自辦其餼廩。探囊而備亦不致糜費之多。間有意外增出事件。可撮補應用。易于處輳。庶民力易為。而民情悅就。此足食之大凡也。若某項充某用。某用應某數。不敢濫列當嗣布之。

