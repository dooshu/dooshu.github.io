欧拉、康德之乡邦，普鲁士之耶路撒冷


哥尼斯堡中古名城，普鲁士公—勃兰登堡选帝侯—普鲁士王国—德意志第二帝国之故都，学术文章冠一时，波罗的海列国犹受其赐。维堡（芬兰故都，冬战为斯大林窃取，今尚未归）、塔林、里加诸镇，皆德人先建。各国宗教皆从路德新教，与内地斯拉夫异途。各国语文，亦十九世纪德国语言学家、民族学家创造，否则必与万千口传方言同归于灭。无宗教语文，则民族、国家能否存在颇可怀疑。胡适老友钢和泰男爵即波罗的海德人，彼之同类世为当地文化中坚。帝俄重通欧情之客卿，日耳曼人大用。斯大林欲绝民于欧，必反其道。本国德裔流中亚，东普鲁士德民铲平，老弱恋土者枪决，妇人多辱。历古相传之故都割入俄境。纳博科夫叹曰：普鲁士妇人！汝安知当产斜眼鞑靼子？汤因比强解曰：红军精锐已尽，此皆亚洲蛮子不知礼义所致。英大臣麦克米伦见巴尔干德侨掳送俄矿强劳，子孙送斯拉夫家庭教养，绝其文化种子，惊为惨绝，未知以俄本国标准，尚属宽厚也。吾民知此方解日侨何以感戴蒋公。今之学数学者，无不知欧拉有“哥尼斯堡七桥问题”，遍览地图，唯见俄城“加里宁格勒”。





