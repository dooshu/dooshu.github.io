3


孟子曰：“三代之得天下也以仁[1]，其失天下也以不仁。国之所以废兴存亡者亦然[2]。天子不仁，不保四海；诸侯不仁，不保社稷[3]；卿大夫不仁，不保宗庙[4]；士庶人不仁，不保四体。今恶死亡而乐不仁，是犹恶醉而强酒。”


【注释】

[1]三代：夏、商、周。

[2]国：诸侯国。

[3]社稷：土、谷之神，后用来指代国家政权。

[4]宗庙：天子、诸侯祭祀祖先的地方。这里指代卿大夫的采邑而言。

【译文】

孟子说：“夏、商、周三代凭着仁爱得到天下，也因为不仁失去天下。国家所以兴盛、衰亡、生存、没落也因为此。天子不仁爱，四海就保不住；诸侯不仁爱，政权就保不住；卿大夫不仁爱，采邑就保不住；士人、平民不仁爱，自身就保不住。如今怕死却以不仁为乐，就好比讨厌酒醉却要喝酒一样。”





