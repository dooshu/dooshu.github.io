○江淮平亂碑 【 平流寇】

明受天命君萬邦、九聖相傳、海涵天覆、休養生息百五十年、絕漠遐荒、岡不率服、而近甸小醜、蠢茲弗靖皇上赫然興師、越二年始討平之、先是正德初年、逆竪盜弄朝枋、以羣盜歸本逆竪得体且事實也以淫刑苛政毒海內、海內靡然發動、逆竪伏誅、群盜遂作。五年霸州人劉陸、與弟柒、齊彥明相煽起。合他盜楊虎、橫行齊魯趙魏徐沛間、所至張旗葢。鳴金鼓、屠城破邑、發庾潰獄、殺戮燔燒、姧淫慘毒、僵屍被野、千里蕭然、甚者竊名號戮王臣、截漕舸、攻宗藩、　上初命惠安伯張偉、都御史馬中錫討之、師久無功、乃逮偉中錫還、而兵部左侍陸公完、毅然以討賊自任、乃命兼都御史、節制諸軍、且調沿邊驍將徤卒以行公以六年八月至涿州、中外洶洶、言陸柒彥明、將以其眾入寇、宜還師以衛京師公曰、吾受命至此、有進死、無退生、乃率兵直前、遇賊於霸州之平口、遣許副總泰郤遊擊永與戰、克之、又進戰破賊於阜城、於景州、而楊虎復擁眾北來、眾懼不敵、適馮副參禎以麾下至、與永泰合擊於景州之宋門店、大破之、虎僅以身免。時天下承群不逞、且蠭起從之、勢不可制、及是、王師屢捷從賊者始悔且懼公因開以生路。立招降幟於軍前。其眾多散去者又命郡縣各繕城濬池清埜以竢賊至無所掠楊虎既敗。蜀?攵率其眾而南、九月陸柒彥明寇曹州、諸將合擊、大敗之於曹之裴子巖、是役也賊之銳卒略盡。幾不能軍。　上復遣中使至督諸軍與戰於湯陰、又大敗之。永又追敗之於穆陵關。劉副總暉又大敗之於滕縣。七年賊率其餘眾、至下邳淮上、總漕張都御史縉、遣兵禦之賊破北門、有四酋迭進、輒斃之、乃逡廵遁去、參將李瑾又邀擊敗之、賊奔登萊、公率諸軍退之、遇於嵩淺坡、殺其眾殆盡、陸柒彥明蜀?犬挾驍猛三百餘騎逸去北奔霸州、突過臨清、又奔河南、又奔湖廣、劉陸隨溺水死。七彥明奪船東下犯鎮江江陰。棲海之狼山。忽泝江上犯南安。安慶。公復被壐書。兼程馳至眾謂賊且北去公曰賊技窮矣必且復南以窺吳會。乃分兵駐京口。張總漕泊王都憲縝俞都憲諫時副總源各分兵守要害賊果復下據狼山。公率兵至江陰。會天大風。賊船糜碎。遣諸將襲之。賊奔據山顛。矢石雨下。暉引所部力戰。暉與任壐戰山北。永戰山南。咸戴質跽行。奪其險賊墜巖下死者無算柒乘小舟將遁。溺海死。彥明為宣府遊兵所殺。楊虎之南下也。官軍扼之河上。虎渡河。官軍亂石擊之。溺焉。至是羣盜盪平。中外又安。議者咸曰。盜縱橫南北。所至創殘。皋稔惡盈。肆皇天震怒。動威以殄滅之。予以為唯天祐民。唯人順天。唯節制公殫衷許國。運籌料敵。指付必堪。諸大夫戮力抒忠。勢成犄角。諸將士摧鋒摩壘。賈勇先登。相與成此虜功。葢天人協應之効歟。是役大戰十二。小戰數十。斬首一萬五千五百有奇。降散者不可勝紀。七月甲午。班師。誅餘賊於市。刼脅者悉縱歸之捷聞。自節制而下。裒賞進爵有差。詔建江海祠於狼山。相與伐石紀勳。以示永久云。

