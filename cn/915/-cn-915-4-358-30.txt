◇难曹公表制酒禁书

公当初来，邦人咸舞踊跃，以望我后，亦既至止，酒禁施行。酒之为德久矣。古先哲王，类帝宗，和神定人，以济万国。非酒莫以也。故天垂酒星之耀，地列酒泉之郡，人著旨酒之德，尧非千钟，无以建太平。孔非百觚，无以堪上圣。樊哙解厄鸿门，非豕肩钟酒，无以奋其怒。赵之厮养，东迎其王，非引酒，无以激其气。高祖非醉斩白蛇，无以畅其灵。景帝非醉幸唐姬，无以开中兴。袁盎非醇醪之力，无以脱其命。定国不酣饮一斛，无以决其法。故郦生以高阳酒徒，著功于汉；屈原不糟ヱㄤ，取困于楚。由是观之，酒何负于治者哉！（《后汉·孔融传》注引《融集》，《魏志·崔琰传》注引张《汉记》，《艺文类聚》七十二）

