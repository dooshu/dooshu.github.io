就亭醉歌荅李宗伯

芳洲如碧玉落花成锦茵緑波与奇树荡漾清江春仓庚声里天气新葡萄酒酌谪仙人谪仙八十顔如童开口大笑生春风绯桃杜鹃独晩发两株正照金尊红坐我芙蓉屋倚我篔簹亭树里丹楼纷翕赩城头叠嶂来青冥谓余亭阁好无敌青山古树尤难得古树轮囷百岁余青山回薄万古色天留胜事待吾侪会合登临岂人力管弦日暮重开宴娇歌忽怀芙蓉面【公诗有我家失却芙蓉面使君尚有芙蓉屋】洛浦明珠怅不还舞衫化作西飞燕歌欲阕夜未央请君爯进白玉觞风回花片入酒香壮心暮齿慨且慷吾独何为生悲凉

