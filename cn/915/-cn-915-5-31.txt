◎锺会

会字士季，繇少子，正始中为秘书郎，迁尚书中书侍郎。高贵乡公即位，赐爵关内侯，拜卫将军，迁黄门侍郎，封东武亭侯，以从平毋丘俭功迁太仆，辞不受；以讨诸葛诞功迁司隶校尉。景元中为镇西将军假节，都督关中诸军事，以定蜀功进司徒，封县侯。寻谋据蜀，为乱兵所杀。有《老子注》二卷，《刍荛论》五卷，集十卷。

