孙应时　黄州呈赵使君

鲁狂不媚世，世亦与我违。

平生怀识察，如公良独稀。

尘沙二十年，孤舟万里归。

见公不忍去，安得长相依。

孙应时

孙应时　黄州呈赵使君

欧苏游息地，草木有辉光。

使君何风流，入手两印章。

下客亦天寺，音尘许相望。

不登醉翁亭，尚能登雪堂。

孙应时

孙应时　黄州呈赵使君

雪堂老居士，赤壁故将军。

兰舟醉烟月，羽扇麾风云。

登临生感慨，江空水泇泇。

从公一长啸，神游傥相闻。

孙应时

