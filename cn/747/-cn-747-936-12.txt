○马尚书北帝醮词

臣获以凡微，早闻道化，栖心澹泊，注念正真，每展祈诚，必蒙昭。昨以公田既辟，垅麦初齐，迟迟之春日载阳，幕幕之油未布。眷兹农亩，正切忧惶，辄叩幽关，果垂鸿泽。炉香散处，便呈润石之容；禁水巽时，已变如膏之雨。遂使西成有望，东作无愆，可俟京坻，以丰川蜀。上圣之延祥既厚，下臣之报德何阶？虔拂翠坛，式陈单菲。蘩藻，诚非仰荐之仪；缯烛香花，敢备上酬之礼。伏惟采纳，永锡嘉祥。谢过祈恩，不敢繁启。不任。

