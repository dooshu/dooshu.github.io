○答张九龄贺西幸延期表

省表具知。朕初闻三辅之间，今岁善熟，朕缘陵寝，诚欲西幸，然积累虚年，乍得小稔，即又聚食，蝎重难。傥夏麦不登，未免蒉乏，百姓不足，君孰与安？所以再三痛怀，欲去不忍。至於宫苑所乐，气候非宜，苟得人安，终不以此为念。卿可宣前旨，更俊後期。所请遍示朝列及宣付史官，亦岂烦也，任卿等自商量。

