史玄 六首

弱翁，江南吳江人。


泊温州城下望江心寺

蜃氣淸如此，江心意渺然。
雲平孤嶼寺，樹冷一洲烟。
唄發虚巖磬，潮歸落日船。
旅人方有事，吟眺未能前。


將之永嘉雨宿錢塘江口

旅宿錢塘夜，孤蓬亂葦傍。
潮聲連雨到，暝色入江長。
千里懷前路，五更思故鄉。
白頭仍有事，不敢問滄浪。


游謝公石門山同龍友孟貞

靑嶂懸崖斷，雙巖峙石門。
日晴曛草色，松綠靜雲根。
謝客眞同屐，桃源别有村。
天台多瀑水，此處似兒孫。


東湖雜詩

鼓角喧前浦，防秋士馬過。近閒山海動。遠戌甲兵多。江草無榮色，軍聲有夜歌。何堪數遺腮。烽火到滄
極目蒼濤静。晴空雙嶼分。霜紅百里橘。水白一湖雲丹鼎留仙火。金書尚禹文。烟光色薄，獨立斜西望藏取洞。君王舊事非。城空賓客散。成老甲兵稀。香徑理幽草。梧宫暗落。山頭迷眺處。白鶴自忘歸。



