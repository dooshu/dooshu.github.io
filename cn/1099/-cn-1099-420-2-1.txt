○保甲 【 東越保甲】

治國者、譬之醫然、當嘉靖之季、倭毒海澨、寇訌山都、似病之初、草薙獸獮、其誰曰威、隆萬之際、呻S吟Y甫息瘡痍暫起、似病之巳、寬文簡憲、蠲租赦眚、撫而孩之其誰曰愛、山海之謐今十餘年矣、闤闠稍聚、巳生戎心、姦孽少壯、旋萌故念、此豈非病者之復候乎不藥之則病。藥之則不病。此越人所以有請于桓侯。而蚤從事也試言其方、則無若執事所云保甲者、是上醫之完計、而生死人之鴻術也、議者曰、越之病、孰與山海二寇、水寨起南澚至白沙、星屯海嶼、陸路起潮惠、至羅旁、棊列山箐、年來海波不揚、夜犬不吠、則水陸二師。始終映帶水陸二師為之蔽也。而安所事保甲。嗟乎、以家為鄉、鄉不可為也、以鄉為國、國不可為也、以國為天下、天下不可為也、以家為家、以鄉為鄉、以國為國、以天下為天下、則民親民親則姦寢而不起、姦寢而不起、則寇無與召、而毒吾竟彼水師禦海似矣、而無能保海寇之不來、陸師防山似矣、而無能保山寇之不張、海寇之來也、不盡倭與蜑也。鄉導者為之奴。接濟者為之主。保甲者。所以譏奴者主者之姦。而塞海之源也。山寇之張也。不盡猺與黎也、強梁者為之倡。狐鼠者為之附。保甲者。所以察倡者附者之詭。而杜山之隟也。今保甲之令、歲歲下矣、保甲之冊、邑邑具矣、乃姦盜如故、譏察鮮效、十甲聯籍、填注姓字、非不悉也、間捕一盜、按籍而稽。姓非所姓。名非所名。即欲治以不報之罪。固巳晚矣。十甲為保、互援有約、非不嚴也、一家被寇、九室閉戶、未聞保內械送一賊。即欲治以不援之律。亦巳晚矣。其不報者、非真頑不率、不援者非真悍不顧也、守望無虞、填入戶口、隣圉有警、動輒徵發、民即有死、不盡報、闔門下楗。罪止入鍰。午夜出鬪。生死呼吸。民豈肯以死博金哉。故罪之益嚴。而匿之益深。治之愈急。而援之愈緩。其勢然也。媮吏慢若芻狗、視為文具者、固不足誅、良吏行無左驗。輒勌而棄去。而上之人。不假之歲月。不寬之文法。故亦卒罔成功。而保甲之說窮矣。愚嘗反覆惟之。豈其法之罪哉。法不法古。行法不法古。奈之何其治古也。疑後者察之前。不知來者視之往。說者謂始于宋相王安石、當時攻之如拯溺捄焚、而宋以罷、以為未可必行、而不知非始于王也、姬公用之周矣、五家為比、使之相保、五比為閭、使之相受、四閭為族、使之相葬、五族為黨、使之相捄、五黨為州、使之相賙、此周之保甲也。而武以王。管子用之齊矣、五家為軌故五人為伍、十軌為里、故五十人為小戒、四里為連、故二百人為卒、十連為鄉、故二千人為旅、五鄉一師、故萬人為一軍、祭祀同福、死喪同恤、人與人疇、家與家疇、此齊之保甲也。而桓以霸魯成公為齊難、作丘甲、三甸增乘、每乘增甲、則魯恃此以敗齊、而歸汶陽之田、鄭公孫僑聽鄭政、都鄙有章、廬井有伍、與忠儉、斃泰侈、則鄭恃此以抗晉楚。而存桓武之祀。商君相秦、令民為什伍而相收司連坐、告姦者賞同斬敵。匿姦者罰同降敵。而孝公之後日強、此圖伯之石畫也。蘇威相隋、五家為保、保伍為閭、閭四為族、皆有正、畿外置里正、比閭正黨長比族正、以相撿察、而開皇之業日隆。此混一之前籌也。仲長統之說、雖未行之漢、而論則摯矣、其曰、丁壯十人之中、必有堪為其什伍之長。推什伍以上。則百萬人。又十取之。則佐史之才巳上十萬人。又十取之。則可使從政者萬人。以筋力用者。謂之人。人求丁壯。以才智用者。謂之士。士貴耆老。充此制以用人。人將有儲。故其法在明版籍以相數閱。審什伍以相連持。益君長以興政理。簡精悍以習師田。則猶周秦之遺法也。王安石之法雖未究之宋。而言則具矣。其曰今天下之人。鳬居鴈聚。散而之四方。而無禁也數千百年矣。一旦使之什伍相維。隣里相屬。察姦而顯諸仁。宿兵而藏諸用。苟非其人。急而行之。民心搖矣。故其法十家為保。五十家為大保。十大保為都保。選眾所服者二人。為都保正副。凡保丁聽自置弓箭。習武藝。則猶周齊之餘術也。自周迄宋。法之法殊。大都自為什伍。互相譏紏。今之法。非不令譏紏。而粉飾牌籍。漫存守戰。則法不若古之精。猶之藥論禁書不受讀不解驗、而徒欲決人死生也、行法之法殊、大都嚴于匿姦更相連坐。而制律稍輕。槩從末減。則行法不若古之嚴。猶之湯熨鍼石不五入不分減而、徒欲取外陽會也、故今之議保甲者。其為法病不備。而其行法病在不必。民固雍于疏而徹于密。驕于愛而聽于威矣。蛇虺鼯鼠、伏藏堂棟、雖有蟣虱、不得宿短髮者、其櫛比也。布帛尋常、庸子不釋、鑠金百鎰、盜跖顧而不掇者、其手縻也。故善為治者在備其法而必其刑也今之法其未備者。牌籍具矣。而老弱隸籍。丁壯漏名。則家戶貴覈也。保甲設矣。而強宗袖手。貧子荷戈。則勞逸宜均也。保伍聯矣。而劍戟不利。部隊無制。則訓練宜精也。捄援約矣。而鉦鼓不聞。烽燧不舉。則封疆宜畫也。子弟兵矣。而追呼騷之。征調煩之。則撫恤宜勤也。今之行法。其未嚴者。事忌動眾。民難慮始。則騷擾之謗宜禁也。賊巳就捕。紛員保結。則黨惡之條宜繩也。匿姦不舉。罪止議杖。則連坐之法宜峭也。寇至荼毒連罰眾保。則坐視之律宜深也。郡邑選愞。不行其野。則降罰之格宜申也。夫法不備。即必行之威。無以收苟且之效。行法不嚴。即巳備之法。無以勝姑息之弊。惟弊之而行。行之而必。甲以外。鄉導者無所歸。接濟者無所出。而海寇之源杜。甲以內。強梁者無敢躍。狐鼠者無敢嘯。而山寇之隟塞。竊意今日東粵之病。舍是無以為十全之方矣。雖然、姦察執、無所容于陸。不得不蕩于舟。越之東西。其川居而艇漁者強半。愚以為溪渚舟保之聯。當猶之陸焉。舟可聯保。不可畜眾。伏險于順。藏動于靜。愚以為溪渚哨兵之船。當防之密焉。察繩紏。幾見淵魚而化誨。教道不若鸞鳳。愚以為藍田呂氏之約。當習之鄉焉。粵習六博。爰及干楯。子未勝冠。弁髦詩書。萌芽未剪。遂厪斧柯。愚以為古者社學之制。當講之社焉。事制曲防。縻盜手足。天災流行。飢饉薦至?奏。蜂擁蟻屯。勢惡能制。愚又以為朱子義倉之法。當剏之保焉。辟之于方。保甲君也保舟哨兵鄉約社學義倉佐也君以主之佐以使之夫然後藥良而病巳也或曰、若是則風俗同矣、巧拙齊矣、性情親矣、鬪訟弭矣、農戰不索權、救守不索助、而水陸二師。不幾于疣贅乎。嗟乎。眾巳聚者不虗散。兵巳屯者不徒歸。是未可遽議撤也。保甲之行。命之曰土著。以資墨守而止如堵墻水陸之師。命之曰客子。以備輸攻而動如風雨攻守之形不相兼也。顧久之則兵勢稍輕。兵禍稍銷、何也、粵自寇難以來、人之望兵、如禾黍之望陰雨也。而亦兵自恃其力。曰東南室家。非我輩莫保。有司朘民膏脂。奉如驕子。調發則所過躪轢。毒如虐寇。安居則嘯呼營伍。挾壓官司。頃者柘林之亂。山東之變。葢殷鑒矣。有如保甲威嚴。團練精良。鄉遂皆卒。比伍胥徒。彼一脫巾。吾則擐甲。如子弟捄父母又安所不克乎。則是役也。不直可以防外寇。且以陰折客兵不肖之心輕其勢于方張而銷其禍于未釁也愚故曰上醫之完計。而生死人之鴻術也。嗟嗟、惟此時為然也。

