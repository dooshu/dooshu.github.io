苏辙　复赋河冰四绝

客心凛凛怯寒冰，拥褐无言夜漏深。

河伯似知归意速，风号西北故相禁。

苏辙

苏辙　复赋河冰四绝

春来归梦刻飞凫，夜半流澌拥舳舻。

似胜去年彭蠡口，雪封庐岳浪翻湖。

苏辙

苏辙　复赋河冰四绝

朝来县令借长船，仍遣千夫上下牵。

不惜琼瑶分众手，贪看雪片满河壖。

苏辙

苏辙　复赋河冰四绝

轻纨破碎佩环流，颠倒锵鸣乱触舟。

解绋投篙曾不顾，不知何处拥汀洲。

苏辙

