壬辰初四日，钦天监奏帝星下移，诏百官修省（补）。

命李国桢练京营兵，守西直门（北略注初五日）。

京城武备积弛，禁兵皆南征，太仓久罄。至是，命国桢提督城守西直门，各门勳臣一、卿亚二。

封诸将（原本注初六日）。

诏封各总兵，吴三桂平南伯、左良玉〔宁〕南伯、唐通定西伯、黄得功靖南伯，给敕印。

福、周、潞、崇四王各弃藩南奔（补）。






