◇去故乡赋

日色暮兮，隐吴山之丘墟。北风片兮绛花落，流水散兮翠茚疏。爱桂枝而不见，怅浮云而离丑。乃凌大壑，越沧渊。茫茫积水，陵陵断山；穷阴币海，平芜蒂天。於是泣故关之已尽，伤故国之无际。出汀洲而解冠，入溆浦而捐袂。听蒹葭之兰瑟，知霜露之流滞。对江皋而自忧，吊海滨而伤岁。抚尺书而无悦，倚樽酒而不持。去室宇而远客，遵芦苇以为期。情婵娟而未罢，愁烂漫而方滋。切赵瑟以横涕，金燕笳而坐悲。少歌曰：芳渊之草行欲暮，桂水之波不可渡。绝世独立兮，报君之之一顾。是时霜翦蕙兮风摧芷，平原晚兮黄云起。宁归骨於松柏，不贾名於城市。若济河无梁兮，沈此心於千里。重曰：江南之杜蘅兮色已陈，愿使黄秸兮报佳人。横羽觞而淹望，抚玉琴兮何亲。赡层山而蔽日，流馀涕以沾巾。恐高台之易晏，与蝼蚁而为尘。（《本集》，《艺文类聚》三十。）

