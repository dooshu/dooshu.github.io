方回　梅雨连日首

蓑笠千村外，乾坤五月中。

若无梅子雨，焉得稻花风。

深贮陂塘满，交流畎浍通。

还知周廩积，敢叹阮途穷。

方回

方回　梅雨连日首

草树加蒙密，波涛计渺冥。

似宜穿野屩，直与眺江亭。

薪湿厨烟重，泥浑井汲腥。

虚堂坐昏黑，时见一流萤。

方回

方回　梅雨连日首

雨应犹不止，终夕汗如湍。

胡蝶魂才返，蒲牢韵已残。

身今栖歙谷，家尚寄严滩。

江涨忽如许，乘流未觉难。

方回

方回　梅雨连日首

骤骇寒成暑，难求簟换毡。

通身都是痒，彻晓竟无眠。

鼠侮貓犹幼，蚊邀蚤共儇。

顺流日千里，便合上江船。

方回

方回　梅雨连日首

岂不苦于雨，江昏水迫城。

市民扃暗户，军妇哭空营。

萤外无灯影，蛬边有柝声。

百忧余一喜，晓望稻畦平。

方回

