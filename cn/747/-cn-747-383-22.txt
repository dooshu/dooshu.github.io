○哀邱表

乾元庚子，元子理兵於有泌之南。泌南至德丁酉为陷邑，乾元己亥为境上，杀伤劳苦，言可极耶？街郭乱骨，如古屠肆，於是收而藏之，命曰哀邱。或曰：“次山之命哀邱也，哀生人将尽而乱骨不藏者乎？哀壮勇已死而名迹不显者乎？”对曰：“非也。吾哀凡人不能绝贪争毒乱之心、守正和仁让之分，至令吾有哀邱之怨欤！”

