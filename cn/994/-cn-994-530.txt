吴芾　挽孟仲安二首

琴剑纵横亦已陈，凛然英气尚好存。

向来忠义全乡社，老去诗书付子孙。

正好林泉穷胜事，那知风月负清樽。

他年阴德留余庆，会见簪绅萃一门。

吴芾

吴芾　挽孟仲安二首

义薄云天气吐虹，平生心事许谁同。

从容破贼无遗策，清白传家有祖风。

共意骞腾千里外，谁知萧瑟九原中。

百年已矣余芳在，庭下行看发桂丛。

吴芾

