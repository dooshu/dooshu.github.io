方岳　立春谢司法有诗次韵

明月琼幡绕鬓飞，土牛才出草痕肥。

送寒正不关渠事，雪不来时未肯归。

方岳

方岳　立春谢司法有诗次韵

谁将健笔破天葩，清晓园林尽是花。

寒人崖云斋未久，诗肠虽吼尚禁茶。

方岳

方岳　立春谢司法有诗次韵

一夜挼云作雪飞，池塘已自绿生肥。

恁君检校阑干北，柳上新青归未归。

方岳

方岳　立春谢司法有诗次韵

草亭亦欲识诗葩，连夜开将雪树花。

清处尽强陶学士，不关羔酒与龙茶。

方岳

