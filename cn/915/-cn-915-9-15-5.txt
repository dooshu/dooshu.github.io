◇答释法云书难范缜《神灭论》

辱告：并伏见诏答臣下审《神灭论》。夫三世虽明，一乘教远，或有偏蔽，犹执异端。圣上探隐索微，凝神系表，窃理尽性，包括天人，内外辨析，辞旨典奥。岂直群生靡惑，实亦阐提即晓。方宣扬四海，垂范来世。惠使闻见，惟深佩服。孤子萧萧顿首和南。（《弘明集》十，卫尉卿萧萧答。按：《梁书·萧景传》，天监五年，迁辅国将军卫尉卿，与《弘明集》正合，知萧景即萧萧也。）

