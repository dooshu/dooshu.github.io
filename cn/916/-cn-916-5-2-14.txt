【会吟行】

六引缓清唱。三调伫繁音。列筵皆静寂。（《类聚》作寂寂。）咸共《耳今》会吟。会吟自有初。请从文命敷。敷绩壶冀始。刊木至江汜。列宿炳天文。负海横地理。连峰竞千仞。背流各百里。氵彪池（乐府作地。）溉粳稻。轻云暧松杞。两京愧佳丽。三都岂能似。层台指中天。高墉积崇雉。习燕跃广途。□首戏清□。肆呈窈窕容。（三谢诗作客。六臣本《文选》注云。五臣作客。）路曜□便娟子。自来弥世（《文选》作年。六臣本注云。五臣作世。《诗纪》云。一作年。）代。贤达不可纪。句践善废兴。越叟（《类聚》作王。）识行止。范蠡出江湖。梅福入城市。东方就旅逸。梁鸿去桑梓。牵缀书士风。辞殚意未已。（○《文选》二十八。《乐府诗集》六十四。三谢诗。《诗纪》四十七。又《类聚》四十二作吴会行。引音、吟、敷、汜、止、市六韵。）

