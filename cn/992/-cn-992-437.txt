魏了翁　翌日约客有和者再用韵四首

柳梢庭院杏花墙，尚记春风绕画梁。

二十四番花信尽，只余箫鼓卖餳香。

魏了翁

魏了翁　翌日约客有和者再用韵四首

堆案文书长引睡，起来搔首乱鬅鬿。

眼明嘉卉纷纨绮，竟是修篁耸棘矜。

魏了翁

魏了翁　翌日约客有和者再用韵四首

妙处和春莫遣知，晚尊随柳逐花移。

落花绣地春深日，翠柳篵空月上时。

魏了翁

魏了翁　翌日约客有和者再用韵四首

古来长恨难并四，今日相逢所就三。

花里质朋皆臭味，夜凉风月更清酣。

魏了翁

