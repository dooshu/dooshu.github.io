○授鸿胪少卿赐紫贾渭太仆卿前太常丞吴方太原少尹制

敕。具官贾渭等。渭比以学文通经之勤，而不得志於壮岁。束带入仕，今至九卿。绂冕既崇，光阴云晚。诏之就列，以慰其心。方吏术甚长，免官仍久。暮齿已逾於月制，下僚尚叹於陆沉。置之不迁，君道何在。往作亚尹，锡之金章，亦有以嘉於老者矣。可依前件。

