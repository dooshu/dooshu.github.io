43　鄭驤新除謝上章　六七任不掛權臣之横恩　二十秋靡沾故相之餘潤


鄭威愍公【原注】驤〔一〕。新除謝上章云：「關、陝六七任，不掛權臣之横恩；崇、觀崇寧、大觀，徽宗年號。二十秋，靡沾故相之餘潤。」公之大節如此。馮翊之死義，其處之有素矣。

【元圻案】楊誠齋跋鄭威愍公事曰：「公玉山人，擢進士第。靖康間守同州，城破死難。公名驤，字潛公。」

〔一〕「原注」，漏標，依文例補。





