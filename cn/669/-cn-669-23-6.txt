123　小巫見大巫


小巫見大巫，拔茅而棄，閻本作「弃」。此其所以終身弗如。

【集證】引見御覽七百三十五方術類。〇吴志張紘傳注，吴書曰：「紘見陳琳作武庫賦、應機論，與琳書深歎美之。琳答曰：『今景興在此，足下與子布在彼，所謂小巫見大巫，神氣盡矣。』」琳語本此。

【元圻案】六朝事蹟：「大巫山在溧水縣北四十里，小巫山在縣東北二十五里。」





