◇册广平王雄为司空（开皇九年）

维开皇九年八月朔壬戌，皇帝若曰：於戏！唯尔上柱国、左卫大将军、宗正卿、广平王，风度宽弘，位望隆显，爰司禁旅，绵历十载。入当心腹，外任爪牙，驱驰轩陛，勤劳著绩。念旧庸勋，礼秩加等。公辅之寄，民具尔瞻，宜竭乃诚，副兹名实。是用命尔为司空。往钦哉！光应宠命，得不慎欤！（《隋书·观德王雄传》）

