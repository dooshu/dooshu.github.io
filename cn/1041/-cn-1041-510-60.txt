廖行之　和杨公维二首

子云家无儋石储，日有载酒过门闾。

道丰泽衍今甫大，天理报施宁欺予。

我惭投李得珍贶，俗眼快耫真璠玙。

何当急走问奇字，报语姑以先勤渠。

廖行之

廖行之　和杨公维二首

杨侯胸中万卷书，澜翻骚兴辄三闾。

文成素藁富柱腹，词有余锋须贾予。

俊逸谁追新轨辙，温纯端拟古璠玙。

我渐不作池塘梦，徒羡清沟愧濁渠。

廖行之

