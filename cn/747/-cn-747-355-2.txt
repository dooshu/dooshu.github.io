○上林白鹿赋（以君德至天珍物充囿为韵）

大哉！圣德，望之如；苑囿期广，动植惟分。匪狙犷之犭犭，将煦育於氤氲。伊生灵之遂性，实咸若於吾君；为白鹿之呈瑞，时或友而或群。夫其充刃禁苑，喜乐王国；庇丰草而择阴，感食苹而怀德；奋角以共，粲圭璋而混色。将攸处以寝兴，非挺走而畏逼。既而濯濯不群，呦呦慕类，狎威凤以来格，侣驺虞而必萃；笑元豹以深藏，哂飞黄而远致。贞姿{鹿吴}々，若皓鹤之群惊；逸足，齐素而麇至。然後饮刷铜沼，咆哮琼田；忽往顾以腾倚，时决骤以周旋。分形雪散，曳影霜悬；岂有虞之可即，将不羁於永年。嘉贞祥之，知君德之届天。大矣哉！固当不爱其道，不藏其珍；我泽如浸，我惠如春。矧微贶之不腆，岂足彰乎至仁者哉？伊兹兽之匪陋，亦大块之品物；感淳和之相甄，会祯祥之骏发。将因质以受彩，岂不缁而自伐？与刍狗之陶甄，光图牒之翦拂。泱泱大风，盛德惟充；嗟不识之狂简，愿赓歌於帝功。歌曰：

德由庚兮群物凑，协嘉祥兮扰灵兽。感合於天符，遂充塞於君囿。

