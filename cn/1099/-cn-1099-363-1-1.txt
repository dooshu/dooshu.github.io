○貢夷怨望乞賜議處疏 【 防守開遼】

題為貢夷怨望、邊境多虞、乞賜議處、以圖保障、以永治安事、照得全遼為九邊極東之一鎮、開原係遼鎮東北之一區。三面環夷。兩路入市。在地方全盛之旹。尤宜整飭。况今凋敝已極。雖夷酋讋服之日。尤宜防範。况今驕橫已成。若欲立百年之巨障。當修復邊墻。而阻于財力不敷。欲振先朝之餘烈。當蕩平巢?而苦于兵馬不支。所據撫處屬夷充實營伍。慎防關市。議定駐劄。修守城垣等件。委係目前保障急務。雖該各寺道議處前來、但事關薊鎮者。不能遙度以代謀。事。係全鎮者。尤當審時而酌處。該臣等會同覆將前項事宜、虛心查訪、通融計議、雖經略遠猷、當不止此、而補偏救敝之筴、似亦殆盡、伏乞勑下兵部、再加議擬查覆、行臣等遵照施行、庶孤懸之地可保無虞矣、

計開

一撫處屬夷、臣等會議得海西屬夷、俱在開原東北分寨住牧。近日種類漸繁。需求日甚。不旹至各堡來討酒肉卓面布疋。應之則其欲無厭。絕之則其釁易生。各堡既無官錢。每派貧軍輪日管待。虜不感恩而軍皆林?取怨委當江處。近雖議給官銀。猶恐不敷。合無將三萬庫商稅鹽課銀兩免解廣寧、留作彼中各堡撫賞之用。仍宣諭酋首王台等、嚴禁部落、不許無故討賞、及臨邊竊犯、如果不悛、糾眾入寇、嚴行該路將領、固守城堡、收斂人畜、臣等調集官兵相機拒勦、大槩海西諸夷。今奴酋亦屋居耕食也此遼夷本色非奴酋創始今因其如此策為無用謬矣以王台為君長。而王台屋居耕食。與行營諸虜。倏來倏去者不同。若大兵忽臨。先將忠順者諭令安心住牧外。或潛師搗其巢穴。或勒兵絕其入市。未為不可。今彼雖陽為橫肆之狀。而實陰懷疑畏之心。安肯舍安居之故業。棄交市之遠利。與我卜未定之勝負哉。盖必先挫其勢。而後示以恩。庶可保數十年無事也。若姑息逡巡。任其求討搶掠。勢將何止、其投降真夷。以後俱解廣寧。分投安插。不必再留彼中潛為。響道。至于貢夷入關。薊鎮防撿過嚴。亦足以消其驁驁之心。但束縛太甚。未免怨望。容臣等移文薊鎮撫道、量寬窘迫。行各驛逓。作速應付。毋得刁難。此撫處屬夷之大畧也。

一充實營伍、臣等會議得開原兵馬原額五千員名、俱調撥金復海盖、定遼瀋陽等衞、軍餘操備、自嘉靖三十六年後、災歉相仍、死徙強半、雖清勾著伍甚少、巳行三萬遼海衞、及備禦中軍守堡等官、分造小冊呈臣批發各衞、立限提解、設法嚴比、其各省充發逃軍、亦行各衞備造青冊、容臣咨送兵部、轉行各省清解。雖以緩不及事。然解一軍。得一軍之用。若以此為迂。此亦無可奈何而本鎮又無兵可補。何時可填實也。其軍門調去標兵一百八名、入衞遊兵二百五十名、填實鎮武堡一百四十一名、廣寧團練二百三十七名、似應發回。但鎮武設防。尤為緊要。廣寧操練。彈壓諸夷。軍門標兵及入衞之數。若掣回一名。另補一名。既無可補。亦難議掣。今惟責令參將郭夢徵、備禦姚天與、將見在馬步官軍三千三百七十六員名、汰其老弱、凡馬匹盔甲弓矢火器、俱要件件精好、人人堪用、如有占役影射者、悉發操備、仍禁科歛、勤訓練、使軍容整肅、士氣奮揚、雖不添兵、亦可振一路之威、而寢首酋之謀此充實營伍之大畧也、

一慎防關市、臣等會議得先年夷人入市、由廣順鎮北二關進入、各將隨身器械拘收關門、差官軍護送至市、仍送出關、近年大邊圯壞、市圈低薄、無復限界、若防撿少疏。即隨便進入。夾擄牲畜。該臣先巳行令修理禁戢外、合無再行該道及將領備禦等官郭夢徵等、宣諭各夷、仍照關口魚貫而進。弓箭腰刀。不許帶入。各官選差千把總官、帶領全哨兵馬、往回防送、其圈墻低薄者、務令堅築高厚、查照廣寧規制。足為出入之防。如有因循??日夕?縮。推委誤事者。輕則提觧綑打、重則參奏革職、此慎防關市之大略也、

一預議駐劄、臣等會議得開原挺出虜穴。背陰山一線之路。聲援易阻。揆度地形。兵馬委不可輕出。若無故調之瀋陽等處駐劄、全遼有事開原最不易守所以先破倘北面有事。不能挽兵而入則開原之望絕矣。嘉靖四十五年、該廵按山東監察御史李叔和題、議參將兵馬防冬于中固城駐劄、兼防南北、無事仍住開原、今查中固去開原纔四十里。兩處應援。似為穩便。合無今後防冬。非遼陽有重大聲息。及開原的無警報。不許輕調出境。其本管地方如鉄嶺等城堡。有警自當赴援。難以別議。此預議駐劄之大略也、

