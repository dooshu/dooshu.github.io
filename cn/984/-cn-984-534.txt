宋庠　祫飨礼成

孝飨邦仪重，亲祠祏室开。

推尊二祧合，献力九宾来。

宝蔡前涓日，祥霙近弭灾。

钩陈严法仗，绵蕝谨容台。

祓坐皇为邸，登车斗转魁。

三辰随藻衮，百末湛云罍。

遍裸灵心像，终歌帝祉雙。

华绅纷嶽抃，端阙俨天回。

蝇笔言丝慎，鸡场赦鼓催。

好生先祝纲，作解遂成雷。

贲有戋丘帛，刑无弃道灰。

须知蒙福意，万事入康哉。

宋庠

