○答蹇理菴撫臺 【 遼鎮額餉】

邊計重大、將士寒苦、必須錢糧。稍有贏餘。乃堪調度。若析薪而爨。數米而炊。此但可以贍五口之家非所以立三軍之命也承教遼鎮覈減額餉、歲省一萬一千有奇、在台臺自毫釐而節之。不可謂不損約。所見甚弘達乃以　國家之廣大而與士馬爭一芻一粒之利裁削于匙箸之間槽櫪之下亦大窮乞矣薊鎮　陵京重地。恐又不可以搜剔他鎮者。而槩操之也惟台臺主持至祝、

