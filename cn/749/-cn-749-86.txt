沈括


括字存中，钱塘（今杭州）人。天圣七年（1029）生。嘉祐八年（1063）进士。编校昭文馆书籍。为馆阁校勘。熙宁中，迁翰林学士、龙图阁待制，坐事谪均州轩练副使。徙秀州，复光禄少卿，分司马南京，居润州。元祐八年（1093）卒，年六十五。有长兴集、梦溪笔谈。

开元乐

鹳鹊楼头日暖，蓬莱殿里花香。草绿烟迷步辇，天高日近龙床。

又

楼上正临宫外，人间不见仙家。寒食轻烟薄雾，满城明月梨花。

又

按舞骊山影里，回銮渭水光中。玉笛一天明月，翠华满陌东风。

又

殿后春旗簇仗，楼前御队穿花。一片红云闹处，外人遥认官家。







