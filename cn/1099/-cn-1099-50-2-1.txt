○答陳彥章 【 處州山寇】

凡制師破敵、莫善于自重、莫不善于自輕、以敵為重則吾自備者亦重、以敵為輕、則吾自備者亦輕、自重者、始能匿其機、終能輕敵自輕者其始先失其機、終以敵為重矣、孔子曰、必也臨事而懼、好謀而成者也、生死勝敗之微、在重不重之間耳、夫處州一隅。其流毒不為不甚。其於藩鎮不為不近。出將遣師。不為不專且久。其曰士卒不勇。猶有所止?帚。苟徒曰山川不可用武。設使鴟義矯處。負固益甚。終不然。則棄其地耶。披巉履險。莫若劍閣而鄧艾破之。倚山靠洞。無甚幫源而童貫破之。在得人何如耳。古人用兵。告之眾人參之天時、吉而後舉、况乎以新乘之師、而入險危之地、正宜按兵輯旅、士伍戒嚴、擇善地以安之、賊雖跋扈、未敢窺也、今以裨將支兵、脫甲冐刅、輜重扼其前、援兵斷其後、營壘未成、號令未施、而賊已與之接、雖有智者、亦無及矣、夫將莫難于兵之所恃也、莫重于賊之所畏也、有將如是而不自重、賊其有不逞、人其有不怯者乎、所謂敵人之來、蕩蕩無慮、此必破之機也、不此之慮、而傲然輕進、芒銳既倒、餘鐵頹然、卒至我師喪氣、無復取鬪之心、賊勢益張、人心益懼、其原皆起于自輕、此用兵之失一也、兵之識敵、猶醫之識証、察其腠理、審其血脈、望聞問切、必得其源、投之一匕、可坐而起、苟寒則溫之熱則凉之、因襲陳方、罔知腠理、吾見其能死病者矣賊以乘勢、方欲連兵、吾以前日之鑒、正宜撫慰眾心坐定謀慮布既往之過誤示將來之可圖、相幾度義遠攻近取。見其來而弗怖。舍其去而弗追。遊哨其隱伏之區。窺覘其出沒之路。以逸待勞。以靜制動。畢知其情。然後出奇設伏以圖之。所謂知其廣狹。盡其淺深。乃可為奇而勝之、此擊險之法。不此之慮。而恬然自居。庸將用兵不知変計往往皆然今日出一兵猶前日之兵也已損其一明日出一兵猶昨日之兵也又損其一陽氣之駁。陰氣之蝕也。卒至折車倒轂。馬困兵疲。而賊尚自若。未嘗不由於無謀。此用兵之失二也。夫威與信。兵家所恃以為藩籬者也。然必信立而後威有以行。未有威不能制而可誘以信也。故名將之臨敵。欲致人之死。必容人之生。諭以利害。誘其順從如不用命。兵且加矣。若夫猶豫不决。進退狐疑。既慮信之不行。又懼力之不贍。執已之疑。而欲人之無疑。不可得已。及其鋒力既挫然後一切以招撫為辭彼雖至愚獨不知此耶今乃番然自來。略無回互。此正天與之機也。正宜固其酋首。招其部曲。開心見誠。以申彼此之情。披肝露胆。以釋疑懼之意。呈乞詔宥。以安其心。復其居。繼其業。有幹有年于茲。然後誅首惡以申大法。則餘黨不復疑矣。而乃欣覩快執。若獲大捷威既不行信復不立將何以固眾志哉此其失三也。夫士卒將之所恃以為手足者也。將之所麾。莫不從移。將之所指。莫不前死。用之有道。處之有法。則寡可敵眾。弱可敵強。用之無道。處之無法。雖眾且強無益也。在今日宜勞之以禮。動之以義。明生靈無辜之冤以激其心。舉從事跋涉之勞以慰其勤。使知將之愛其命惜其死。無不感憤。爭欲自効。然後信賞必罰以勸其功。立期定會以要其成則人皆知進死得生退生必死矣。若天因人迫已、然後驅而陷之死地、賞不徧及。罰不致嚴。營居無同甘共苦之人。臨陣無勇敢當先之士。昔李晟以孤軍而破強敵。謝玄渡淝水而破秦兵。豈勢均體敵而然有以厲臨士卒故也此於處州何如。此其失者四也。葢將士勵。所以成其謀。處置宜。所以行其謀。自重者必知有謀。而自輕者未嘗知有謀也。惟一失其機於營壘未定之時。而人心無不自危。再失其機于狼犬自投之日。而賊心始期必死。以自危之兵。而捍必死之賊。此愚所以深惜其自輕也。雖然、姑自前日論之、彼賊之負固不服、初不過乘南賊之亂、恃摽掠之富、依山道險、輕吾兵之無略而巳、今南賊既破。則聲勢倒矣。南師既還。則士氣益矣。久禦我攻。則欲掠無所矣。力過德踰、則山川不足恃矣。牌券一呼。行伍響應。數卒發勇。羣賊奔潰。則彼此之情見矣其所以堅持不服者特以叛逆之餘勢不可復生。與其死於彼不若死於此故也今　皇上以天地好生之仁。降賜綸音、使之自附、如天地之於萬物、一於長育、而悍疾忿戾、有不暇顧、誠聖人之心也、設使　天詔遲之數日不下。愚不知其成功果何如也。雖然猶有一焉。竊聞虞書曰分背三苗。周書曰除惡務本、在今日雖無事矣、尤當以此為意

