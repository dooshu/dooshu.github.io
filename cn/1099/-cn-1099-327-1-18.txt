○答三邊總制論番情 【 制番】

石公前為宋御史所窘、迫于圖功以解羣議、遂輕用勿詢之謀、遽為掩襲之計、致損威傷重、殊可恨惋、大抵西之番族。廣之猺獞。事體略同。狐鼠鼪鼬潛伏?山?乂?林。穴居險阻非可以力勝者也制禦之法。惟當選任謀勇將士。修險阻。明烽燧。責成近邊熟番遠為哨備厚其賞給。約朿沿邊軍人。無容勾引番人。交易圖利。有警務先覺預備。奮勇追逐。必令挫折。則熟番皆畏威懷德。而生番自不敢犯。今不思以計勝之。而輕用不教之兵。深入嶮岨之地。雖微二將之隙。亦鮮有不敗者。此事在軍門為近。撫臺隔遠。難于調度。可語石公、前事巳如此、今須慎重審發。不可以　嚴旨責成。人言旁指遂爾惶恐。復為輕動。目今天暑。艸木蒙密。道路崎嶇。恐難進兵。總兵人馬。亦不須西駐。枉費粮餉。且只守險設伏以待不虞責罪熟番。發其陰私。誘以厚賞。為我哨守。待秋冬水凍林疏然後相機進取或明出以示兵威。或掩襲以攻不備。必有奇道。乃可制勝。然但一創之以洩邊人之憤足矣。固不能艸薙而獸芟之矣。聞番人恃茶以為命。須嚴土人通番之禁。使私茶不得出。則我得制其死命。至于番功之賞。不過數金。誠為太薄。今宜比照倭功例。稍厚其賞。庶人肯用命也。凡此皆書生遙度之言、未知果當機宜否、漫附以備採擇焉、

