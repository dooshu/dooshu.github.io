◇平等寺刹下铭

香薪已燎，花叠尽然，频果绝其软言，绵毫收其广照。绀钵遗采，托慕所依，红爪馀晖，申悲是寄。因使金表争构，玉刹竞，岂止天界饰其四园，龙宫陈其七宝，树似庵林，峰疑鹫色，孕吐仙雾，涌濑灵泉，燕室缘云，精庐切制。汉兼秘殿，宋美御房。羲和假道於罘ぜ，翔鸾回翼於飞栋。建章厌胜，未及雕砻，甘泉避暑，岂穷轮奂？槛缀玫瑰，阶填粟玉，络以如意，饰用沈檀。火齐胜明，烛银采。释梵夺其身光，日车贬其轮照，辞曰：

惟兹宝塔，妙迹可传。盘称邺境，楼美涧川。双龙虚绕，九凤徒悬。岂如神刹，耿介凌烟。珠含魄月，幡垂净天。宝铎夜响，银地朝鲜。檐栖迥雾，砌卷香莲。翻蠡下梵，坠鹤归仙。洹沙扰扰，世界绵绵。践兹胜影，彼盖缠。（《艺文类聚》七十七）

