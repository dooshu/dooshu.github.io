曾协　陈晞颜董漕湖南过零陵用简斋韵见赠次韵谢之又赋一篇述怀

笔到锺王意有余，诗章高古过黄初。

班行未上论思地，远使聊宣宽大书。

乞民丰年均饱煖，更申严令绝侵渔。

肯迂使节存支郡，咫尺犹嫌会面疏。

曾协

曾协　陈晞颜董漕湖南过零陵用简斋韵见赠次韵谢之又赋一篇述怀

平生志不在赢余，久拟挥毫赋遂初。

莫问倚墙空畑石，但令盈几足琴书。

幸存茅屋幽堪隐，况有清溪近可渔。

剩欲抽簪访松菊，要凭突兀看扶疏。

曾协

