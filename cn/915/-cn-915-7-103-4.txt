◇祭孙叔敖文

谨以醴羞祭楚令尹孙君之灵，眇眇千载，悠悠舒荆，理无不通，事隔者形。尚想清尘，承风效诚。超超夫子，淡矣道情。自心伊贵，人爵靡婴。芳风如萧，清响如埙。景矣行役，言戾豫方。侧闻夫子，记愤睢阳，灵封秃贵墓，丘茔榛荒。幽幽神道，为有为亡。徘徊永念，凄矣其伤。（《艺文类聚》三十八，御览五百二十六。）

