□：阴阳交跌，相阖成一，其祸泣万物。

初一：圜方杌棿，其内窾换。测曰：圜方杌棿，内相失也。

次二：□无间。测曰：无间之□，一其二也。

次三：龙袭非其穴，光亡于室。测曰：龙袭非其穴，失其常也。

次四：臭肥灭鼻，利美贞。测曰：灭鼻之贞，没所芳也。

次五：啮骨折齿，满缶。测曰：啮骨折齿，大贪利也。

次六：饮汗吭吭，得其膏滑。测曰：饮汗吭吭，道足嗜也。

次七：□其差，前合后离。测曰：□其差，其合离也。

次八：辅其折，廅其缺，其人晖且偈。测曰：辅折廅缺，犹可善也。

次九：阴阳启（化口）吪。其变赤白。测曰：阴赤阳白，极则反也。

