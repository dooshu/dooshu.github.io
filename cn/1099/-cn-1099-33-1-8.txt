○議處走回人口自請行邊疏 【 行邊】

走回人口所言未必需寔少保此疏或是別有斟量非因此便請行邊也

參照邪四女所說前項達賊、往南行走、去邊不遠、雖未審是何部落、及所說前言、未委虛的、緣本婦係在淶水地方搶去、先前也先入寇之時、正從此處回還、本婦被擄在彼、今又帶同前來、則知前賊、係也先部落無疑、若不早為區處、嚴謹隄備、即日雨水霑足、青草長茂誠恐各賊在於近邊去處駐劄牧放分遣虜眾、四散侵擾、非惟邊人不得田作、而日加疲敝、抑且道路梗澀不通。而難於儹運、則人心終日驚疑、邊備愈難措置、臣等會同總兵官石亨等、議得前賊雖侵犯之跡未著、而寇邊之意巳萌、防微杜漸、不可不慮、除選差乖覺夜不收星馳前去懷來宣府、令彼處鎮守總兵等官、一體差遣夜不收同去獨石馬營等處密切哨探、是否帶有家小人眾、即今見在何處屯駐、其人馬號色、是何種類、有無南牧犯邊之意、作急從實回報、如果事情緊急。臣謙先行親詣懷來宣府等處計議相度。因係平日操練有方故一有聲息即可出軍不至臨事措辦失機賊勢眾寡。事情緩急。仍令石彪雷通帶領原議奏官軍六千員名。每人關與銀一兩。布二疋。炒二升。隨即啟行前去懷來屯駐相機行事。務在奮勇設謀以濟邊務。既不許擁兵自衞。坐蠹糧儲。亦不許率易輕出。致墮賊計。及行總督軍務尚書石璞等、將石璞原先議奏挑選宣府龍門懷來萬全官軍一萬餘員名、兼同石彪等帶去官軍相看賊人眾寡、事勢緩急、若是賊人四散出沒。可以乘虛掩襲。就便調遣官軍。或乘夜撲捕。或按伏邀截。務要成功。以挫其鋒。以遏其進。以壯軍士之氣。以安邊人之心。設若賊勢浩大。難於爭鋒。務要堅壁清野。持重自守。差人馳奏京師、調遣大軍總兵等官統領前去、臣謙就便督同隨宜設法、分投應援、庶幾有備無虞、邊事不失、仍令戶部設法措備糧草、本部通行大同遼東陝西延綏甘肅寧夏永平山海密雲古北口居庸紫荊倒馬白羊偏頭雁門廣昌等處關口總兵鎮守官員、各要整搠人馬、用心隄備、遇警相機行事、不許因循怠忽、致有疏虞、

