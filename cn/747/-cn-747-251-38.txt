○授姜皎太常卿制

黄门：命卿之贵，以象冬春，化人之本，孰窬礼乐？殿中监上柱国楚国公姜皎，贞夷粹温，精密纯固，蕴深厚之量，怀直方之道。学非为已，闻义思齐，忠以事君，立言成则。自历屯险，爰凭翊戴，呜谦满於视听，好让存於始终，故可铭之鼎彝，光我簪绂。在昔唐典，惟清命，洎於周官，以和为重。宜守太常卿，勋封如故，主者施行。

