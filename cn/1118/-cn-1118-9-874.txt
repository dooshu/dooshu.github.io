【宪职】


（明）都察院官职通称。清阮葵生《茶余客话》卷七《官名好从古称》：“巡抚之名，肇端于明。洪武二十四年，命太子巡抚陕西。其后渐遣部院卿寺巡抚各处，至景泰间，始定为宪职。耿九畴以刑部侍郎改副都御史抚陕。盖以巡按御史与部堂杂难相统摄，故以副宪临之。”《明英宗实录》卷二三三，景泰四年九月癸未：“侍郎镇守与巡按御史不相统属，行事矛盾，人难遵守，以文稿往来，亦多窒碍。乞将九畴改授宪职，庶便于行摄。……改镇守陕西刑部右侍郎耿九畴为都察院右副都御史、镇守陕西。”





