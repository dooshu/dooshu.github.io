李壁　雁湖二首

藻荇连延十亩余，从来佳致与人俱。

水禽扑碌时惊枕，城月朦胧当画图。

莫去渚兰留作佩，剩栽洲橘遣为奴。

从今杖屦频来往，乞与嘉名唤雁湖。

李壁

李壁　雁湖二首

新结方桥跨两间，更渠清溜作潺潺。

春来得句因池草，病起无端减带环。

楼迥却愁多见月，城高元不碍看山。

销忧况有诗书在，赢得湖边日日閒。

李壁

