去非


宋人名或字以“去非”称者甚多。陈与义字去非。“全”有冯去非。诗渊有“宋实斋王去非”；其第十二册又有题紫霞洲之宋人“去非”。本辑又有徐去非。不知孰是。

满庭芳

龙角辉春，蛾春惊晓，梦阑金翠屏开。异芬薰室，风送蕊仙来。玉女擎香沐浴，人间世、洗彻凡埃。梅开后，留花酝染，清味俗难猜。

东君，尤雅爱，传香芳畹，香发庭陔。宁馨满尊前，喜奏瑶台。便好纽为佩王，瀛洲路、同赏蓬莱。蟠桃宴，从今曼倩，三骋奇材。







