文华殿对


念终始，典于学，期迈殷宗；于缉熙，单厥心，若稽周后。

披皇图，考帝文，九宇化成于几席；游礼阙，翔艺圃，六经道显于羹墙。

四海升平，翠幄雍容探六籍；万几清暇，瑶编披览惜三余。

纵横图史，发天经地纬之藏；俯仰古今，期日就月将之益。

西昆峙群玉之峰，宝气高腾册府；东壁耿双星之曜，祥辉遥接书林。













