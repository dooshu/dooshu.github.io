虞俦　丁未礼部贡院监门次张伯子判院韵兼简正甫判院三诗

金门误喜缀朝班，犹自尘劳债未还。

晓漏惊催门外鹄，春蚕空想管中斑。

群公神遇无全目，老我旁观只汗颜。

安得仙人修月斧，与君携手到中间。

虞俦

虞俦　丁未礼部贡院监门次张伯子判院韵兼简正甫判院三诗

禹凿门高竞化龙，桃花浪暖百川能。

图南俱运云鹏翼，逐北谁收汗马功。

锁钥仅能防宿弊，权衡正好变文风。

抱关碌碌真吾事，窃喜清朝取士公。

虞俦

虞俦　丁未礼部贡院监门次张伯子判院韵兼简正甫判院三诗

槐市同登弟子员，虀盐灯火记初年。

寻春紫承蚬流在，通籍金闺步武联。

眼底要观新事业，笔端犹着旧山川。

夜窗细话行藏处，始信于君有厚缘。

虞俦

