◇　自说德祥事（始建国元年）

初元四年，莽生之岁也，当汉九世火德之厄，而有此祥兴於高祖考之门。门为开通，梓犹子也，言王氏当有贤子开通祖统，起於柱石大臣之位，受命而王之符也。

（《汉书·五行志》中之下：初元四年，皇后曾祖父齐南东平陵王伯墓门梓柱卒生枝叶，上出屋后，王莽篡位，自说之云云。案《王莽传》中遣王奇等班符命四十二篇於天下，德祥五事，符命二十五，福应十二，此即德祥五事之一。）



