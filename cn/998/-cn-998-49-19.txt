许应龙　皇后阁端午帖子

玉切菖蒲细，金包黍角香。

年年庆佳节，燕衎侍君王。

许应龙

许应龙　皇后阁端午帖子

宝篆烟轻绕，瑶台日正中。

等闲调玉瑟，聊助舜琴风。

许应龙

许应龙　皇后阁端午帖子

重午宫衣赐百工，香罗叠雪葛含风。

谁知此日荣恩被，端自称丝效茧功。

许应龙

许应龙　皇后阁端午帖子

辟邪不用符为佩，续命何须彩结丝。

逮下徽音继樛木，穰穰福履已来绥。

许应龙

许应龙　皇后阁端午帖子

三千玉女斗群芳，并蓄兼收百药良。

咸愿东皇与西母，无穷眉寿等天长。

许应龙

