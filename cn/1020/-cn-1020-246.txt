晁补之　漫成呈文潜五首

无心看春只欲坐，偶骑马傍春街行。

可怜愁以草得暖，一寸心从何处生。

晁补之

晁补之　漫成呈文潜五首

花如怨人不近眼，深院一枝春得知。

东风不是不爱惜，刚为花愁真是讀　。

晁补之

晁补之　漫成呈文潜五首

十年闭户不作舞，为客一整红罗裙。

莫倚琵琶解写怨，朱帘垂下阿谁闻。

晁补之

晁补之　漫成呈文潜五首

平时无欢苦易醉，自怪饮乐颜先酡。

乃知醉人不是酒，真是情多非酒多。

晁补之

晁补之　漫成呈文潜五首

不是生情薄桃李，广陵一株名最高。

俱飞蛱蝶莫猜忌，端为蜻蜓避伯劳。

晁补之

