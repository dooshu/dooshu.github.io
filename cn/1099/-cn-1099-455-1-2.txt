○奉賀晴江王公加銜布政使備兵密雲敘 【 密雲備兵】

今天下之稱雄邊宿重兵者凡九、而薊門居其一、薊門之有制閫、與諸觀察使者、分部治兵參聯棊布、而密雲居其一、密雲即古漁陽地也。其在于今天子考卜幽燕。謀深宅鎬。密雲內連天府。而外控大漠。亦猶堂皇之有戶牖矣。往歲庚戌不戒。虜得長驅。陵京震動。天子赫然思固其圉。于是益??寺芻粟練士馬。以修戰具。而備兵使者。尤必慎簡以充。自非其人。忠勤廉幹。文武而足憲者。弗與也。夫既巳得其人。專委而責成之。穴?浸假而授之旄。金?戊建牙開閫。歷閱于諸邊。以熟習其山川之險易。與夫虜敵之堅瑕。而後入贊邦政。為天子借筯而籌。百不失一。盖其重巳。不佞自通朝籍十餘年于此、聞諸大夫國人之論、無不籍藉于今晴江王公、公所謂忠勤廉幹文武足憲者非耶、公以進士起家為郡司理、入為比部郎、一切讞獄明允出典名郡、用循良踔特有聲、擢按察副使、治兵霸州、會虜歲窺近邊密雲、時有震鄰之y?兌、則又徙公密雲矣、居密雲三載、以最加按察使、而治兵猶故、亡何虜入遭大創去、有詔旌公、再加公布政使、而治兵猶故、夫國家之議功賞令甲備矣、惟公鴻勛鉅伐、載在盟府、至累受旌異之典、官三遷而地無改、則是公與地交為重可知也、在易之師。二與四皆稱無咎。然二主進四主退。凡為薊鎮者皆用此議於中丞尤甚二多譽四多愳。則遠近異也。密雲居天子肘腋之地。赤白之羽。朝發而夕聞。即瑕璺易起。治兵使者。或乃目為愳府。有急第收保自固。或乃巧文以逃責。冐首虜以為功。師貞之吉何有。而王公然乎哉。公所轄若通州寶坻平谷三河古北。皆山海之要衝。一切嚴斥堠。謹烽燧。時間諜核功實。勤操備。無不畢智竭力。為國家??立永世之畫。而又捕虜首酋?或。不以詡巳而以颺眾。繒帛牛酒。不以啖虜而以飽師。幕府金錢。不以養交而以饜賞。唯公當多譽之時。不忘多懼。是以處瑕璺之地。而多膺祉。由憲副而為按察又由按察而為布政、自天子所三錫命矣、此某官某人之所以授言不佞而徵文為賀也、盖其言曰、自某之得公于此也、若杖仗焉若軾式焉、今天子旌公功、而不使公改步、某所二天在茲、其敢忘賀、而不佞則曰公社稷之器也、是宜為社稷賀而賀公其小者也、何以故、葢國家自大寧既徙。地險失矣。所恃人謀之臧。可以綢繆桑土。然今譚者率言文吏之在行間。猶之鏤脂刻氷而巳。夫非其人之難難于其精白一心終始而不渝者也。王公自筮仕服官以來、績効彰灼、然間按之。無不可移而之治戎者。夫其平反治獄則不殺之仁也、潔廉禔巳、則不染之介也、悃愊治辦、則不欺之義也、力此三者始終夷險如出一轍、而丈人之貞備矣、于密雲乎何有、

