○處置運糧餘丁月糧奏狀 【 處置粮運】

近者以衞所官日貧而漕粮轉運交收較難故武弁之稍富者皆營脫運差而委之貧者貧者既不能治行則于點軍之時亦脫其稍有生業者以□□而役其赤貧者以致在途多侵盜逃逸之患而運弁之到京得免罪者亦少矣此漕政之所以日敝也觀端毅公疏知今昔之不同　漕事完耗亦于此可見

廣東清吏司、案呈、抄蒙　欽差南京守備太監安寧等節該欽奉　勑爾等會同、將南京各該衛所旗軍、幷新江口等處寄操旗軍、查勘酌量選補運糧、若正軍數少、即將殷實餘丁點湊照依正軍事例免其一丁差使、幫貼月支米一石、養贍家口、行糧賞賜一體關給、欽此欽遵、除該年依　勑選補外、自是以後各衛所餘丁。因見運糧者。月支米一石。又有行糧賞賜。別差者。無有糧賞往年衞軍樂于運粮近來衞軍營脫運粮近年有賠累也所以皆願運糧而不願別差衞所官吏受其親囑凡遇運糧旗軍逃故多不于正軍內選差輒將餘丁撥補。甚有將在運旗軍捏故掣回改差。就以餘丁更替。及至逃故等項旗軍。復役補役。又不送去上運替回餘。丁改差。所以食糧餘丁一年多似一年在倉京儲一歲少如一歲又如在外衞所旗軍有月支本色米八斗者。有月支本色。米六斗者。而運糧餘丁一例俱支。米一石。餘軍比正軍稍優者以餘軍不當差而差故稍優之然總計則倉儲費多矣故欲裁之比運糧正軍支米反多。若不處置。非惟錢糧妄費。抑且恩澤不均。乞　勑該部計議。合無通行內外軍衛衙門。今後不許將運糧旗軍。捏故掣回改差。果有逃故等項。仍照先奉　勑書內事理。先儘操備等項旗軍。查勘酌量選補。若正軍數少。方許將餘丁點凑。如運糧逃故。正軍復役。補役、即令上運。替回餘丁改差在外衛所運糧餘丁若該衞所正軍食糧一石者。亦與糧一石。食糧八斗者。亦與糧八斗。食糧六斗者。亦與糧六斗。不可使餘丁食糧多于正軍。其選補運糧旗軍餘丁。俱于運糧完足回營之日選補。仍將選過餘丁造冊。南京各衛送南京戶部。在外衞所送所在有司查照收糧。敢有不先儘正軍選補。及將運糧正軍捏故掣回改差。濫點餘丁頂替虛實錢糧者。參奏拿問。如此則錢糧不至于虛實。而恩亦庶乎均一矣。

