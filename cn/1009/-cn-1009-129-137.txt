赵汝鐩　史镇江丐得请仍进职

两载南徐屈从臣，笑谈樽俎运精神。

民无土木丝毫费，手挈江山表裹新。

千里舳舻渠水利，一团锦绣阆风春。

夹河柳接甘棠影，下有攀辕卧辙人。

赵汝鐩

赵汝鐩　史镇江丐得请仍进职

帝念承流欲报功，力祈阊阖请琳宫。

固知槐鼎身将爱，却爱莼鲈味不同。

宝阁风云虽学士，沧洲烟雨且渔翁。

到家宣室思前席，又使猿惊蕙帐空。

赵汝鐩

