魏了翁　次韵范少才在峡中寄李季允二首

蜀艇云奔下固陵，一壶浮峡便千金。

子来我往才交臂，人涉卬须又苦心。

北向虽无一矢发，西风不受半尘侵。

是非得丧今休问，喜见戈枪卧绿沈。

魏了翁

魏了翁　次韵范少才在峡中寄李季允二首

大明临照职方州，汉沔江淮澹若油。

剪藄荆榛开跸路，护持杞梓耸岑楼。

朝纲人为诸公喜，国体谁知志士愁。

谠议胡公不枳和，奉常今说有黄侯。

魏了翁

