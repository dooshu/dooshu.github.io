○清凉国师碑铭

宝月清凉，寂照法界。以沙门相，藏世间解。澄湛含虚，气清钟鼎。雪沃剡溪，霞横缑岭。真室寥，灵岳崔嵬，虚融天地。峻拔风雷，离微休命。实际庞鸿，奉若时政，革彼幽蒙，ぁ乎禹质，元圣孕灵。德云冉冉，凝眸幻形。谷响入耳，性不可为。青莲出水，深不可窥。才受尸罗，奉持止作。原始要终，克谐适莫。凤藻贵奇，遗演秘密。染翰风生，供盈二笔。欲造元关，咽金一象。逮竟将流，龙飞千扬。疏新五顶，光衔二京。跃出法界，功齐百城。万行芬披，华开古锦。启迪群，与甘露饮。燮赞金偈，怀生保义。圣主师资，聿兴遐裔。贝叶翻宣，译场独步。谭柄一挥，几回天顾。王庭阐法，倾河涌泉。属辞纵辩，元元元元。紫衲命衣，清凉国号。不有我师，孰知吾道。九州传命，然无尽灯。一人拜锡，统天下僧。帝网冲融，潜通万户。历天不周，同时显晤。卷舒自在，来往无踪。大士知见，允执厥中。西域供牙，梵伦遽至。奏启石验，嘉风益炽。敕俾图真，相即无相。海印大龙，蟠居方丈。哲人去矣，资何所参。即事之理，塔锁终南。







