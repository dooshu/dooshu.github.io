《水浒三十六人赞》


龚圣与作《宋江三十六人赞》，无公孙胜、林冲，而加入晁盖及病尉迟孙立二人。赤发鬼刘唐，则作尺八腿；双鞭呼延灼，则作铁鞭呼延绰；急先锋索超，删去急字；病关索杨雄，作赛关索；双枪将董平，作一直撞；没遮拦穆弘，作穆横；金枪手徐宁，作金枪班；扑天雕李应，作李英。按《水浒》演义，晁盖称托塔天王，在宋江前称首领，不在将列，而《赞》称为铁天王。病尉迟孙立，在七十二地煞内，《赞》乃及之。或《水浒》尚有别本欤？抑传误欤？《赞》载《癸辛杂识》。





