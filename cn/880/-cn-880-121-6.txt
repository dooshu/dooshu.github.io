【附錄六】程甲本　敘


高鶚



予聞《紅樓夢》膾炙人口幾廿餘年，然無全璧，無定本。向曾從友人借觀，竊以染指嘗鼎為憾。今年春，友人程子小泉過予，以其所購全書見示，且曰：「此僕數年銖積寸累之苦心，將付剞劂、公同好，子閑且憊矣，盍分任之？」予以是書雖稗官野史之流，然尚不謬於名教，欣然拜諾，正以波斯奴見寶為幸，遂襄其役。工既竣，並識端末，以告閱者。

時乾隆辛亥冬至後五日

鐵嶺高鶚敘並書

（本文原收錄於「程甲本」）





