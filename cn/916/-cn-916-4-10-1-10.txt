【地郊飨神歌】

整泰折。（广《文选》作圻。）俟（《初学记》作祚。）皇只。众神感。群灵仪。阴祀设。吉礼施。夜将极。时未移。只之体。无形象。潜泰幽。洞忽荒。只之出。□若有。灵（《初学记》作虚。误。）无还。天下母。只之来。遗光景。昭若存。终冥冥。（韵补作溟溟。）只之至。举欣欣。舞象德。歌成文。只之（《晋书》作既。）坐。同欢豫。泽雨施。化云布。乐八变。声教敷。物咸亨。（《宋书》、广《文选》作享。）只是娱。齐（《宋书》作齐。）既洁。侍者肃。玉觞进。咸穆穆。飨嘉豢。（《宋书》作庆。）歆德馨。祚（《宋书》作胙。《初学记》作作。）有晋。暨（《初学记》作壁。）群生。溢九壤。（《初学记》作有。）格天庭。保万寿。延亿龄。（○《宋书》乐志。《晋书》乐志。《乐府诗集》一。广《文选》十一。《诗纪》三十九。又《初学记》十三引只、仪、黎、庭、龄五韵。韵补三引景、溟二韵。）

