【美女篇二首】

楚襄游梦去。陈思朝洛归。参差结旌旆。掩霭顿骖□。变化看台曲。骇散属川沂。仍令赋神女。俄闻要ж妃。照梁何足艳。□霞反奋飞。可言不可见。言是复言非。（○《乐府诗集》六十三。集六《诗纪》百十。）

□□□□□。我帝更朝衣。擅宠无论贱。入爱（乐府作忧。）不嫌微。智琼非俗物。罗敷本自稀。居然陋西子。定可比南威。新吴何为误。旧郑果难依。甘言诚易污。得失定因机。无憎药英妒。心赏易侵违。（○同上）

