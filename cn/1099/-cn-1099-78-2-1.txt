○與兵部論快船事宜書 【 南京快船】

窃見南京快船差使、第一艱難、積年負累、甲餘乏貧、每僉一人充當、展轉哀告不巳、一至領船中人之產、不久即破、盖緣每差押運官員、需索幫錢數多、衛所又無餘丁撥補、必須僱人撐駕。雖有附搭人貨。所得不償所費。回還之日、別無所得能事者得隨有差內臣販賣私塩、少思賠補、及至到此、被其算帳扣除、依舊一空生親見一新僉小甲、初頗殷實、一年兩差、房產隨盡、遂為貧戶、似此夙弊、無力可除、誠可憫念、因循歲久、將成不可救藥之病。今因徐貢郎中所奏事件窃為議處條陳上請萬乞俯察愚悃、深軫下情、一與復奏准行、不勝至幸、其船每隻雖原設小甲餘丁共二十名其實有名無實。反成弊端。宜照粮船人數。重為增減。若得十五名的實親丁駕船、庶免欺弊但須亦照粮船事例。加與月粮一石。方可繫留人心。所慮戶部以費粮見阻、因查江淮濟川二衛馬船夫、逃巳萬人以上、皆係食粮人數、以彼擬此不為別費。然此亦須本部併作處分。始克有濟。若行戶部。必無可望。倘人力既減、粮復不給、其為負累、愈甚于前矣、至于量支租銀一節、猶恐執事遠慮日後買馬支賠。或有不足之患。以此前次奏內、不以為然、生亦于此反覆籌之矣。緣累年所積應天府見寄庫租銀二萬一千四百九十三兩三錢七分一厘八毫六絲、各府州縣衛所每年大約該納租銀四千九百八十五兩七錢八分九厘三毫、今查得弘治十一年分巳支過買馬租銀二千九十六兩、弘治十年十一年二年上廠改造快船、共五十四隻、惟弘治十二年告上廠快船三十八隻、縱以此多者為率每隻給銀三十兩、共不過一千一百四十兩、今以十一年買馬巳支價銀、并十二年上廠船數計之、二項大約不過共支銀三千二百三十六兩。比之每年租銀之數、尚餘有一千七百五十餘兩、借使以後年分、或有災傷免徵、只以此有徵之年。支用所餘之數。接續支用。亦無不足之患。况累年所積二萬餘兩之數、仍舊不動乎。此則所謂裒多益寡。損有餘以濟不足。船隻易完、而差遣之用不乏軍餘稍寬、而衛所之困可救、在土無纖毫之損、在下有永久之益矣、

皇明經世文編卷之七十八終







