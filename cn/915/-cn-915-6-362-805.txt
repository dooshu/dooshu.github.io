○与谢侍中书（案，谢安由吴兴太守徵拜侍中，孝武时复如侍中。）



此有红蓝，足下行知之否？北人采取其花染绯黄，按其上英鲜者作烟支，妇人妆时作颊色。作此法大用如小豆许，案令偏颊，殊觉鲜明，可爱。吾小时再三遇邮燕支，今日始红蓝耳，後当为足下致其种。匈奴名妻阏氏，言可爱如烟支也。阏字音烟，氏字音支，想足下先亦作此读汉书也。（尔雅翼三，案烟支事，复见与燕王书，盖本集两书皆及之。）



