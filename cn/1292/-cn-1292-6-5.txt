◇　赐韩福等诏（元凤元年三月）

朕闵劳以官职之事，其务修孝弟，以教乡里，行道舍传舍，县次具酒肉，食从者及马，长吏以时存问。常以岁八月赐羊一头，酒二斗。不幸死者，赐复衾一，祠以中牢。

（《汉书·龚胜传》：昭帝时，涿郡韩福以德行征至京师，赐策书束帛遣归，诏云云。又见《昭纪》，有删节，「岁八月」作正月，「复衾一」作「衣被一袭。」）



