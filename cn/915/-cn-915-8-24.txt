◎王慈

慈字伯宝，僧虔子。仕宋为秘书郎、太子舍人，入齐为安成王抚军主簿，转记室。迁秘书丞、司徒左西属、右长史，试守新安太守、黄门郎、太子中庶子，领射声校尉、安成王冠军、豫章王司空长史、司徒左长史、兼侍中。出为辅国将军、豫章内史，以父忧去。起为建武将军、吴郡太守。迁宁朔将军、大司马长史，重除侍中，领步兵校尉。转冠军将军、司徒左长史，出为东海太守，行徐州事。还为庐陵王中军长史，未拜。永明九年卒，赠太常，谥曰懿子。

