○乞勘新增牧地銀兩疏 【 新增牧地銀兩】

臣于隆慶五年七月內接見邸報該陝西總督王題稱苑馬寺牧地、先年止有熟地一萬六千頃、飬馬一萬二十匹、邇來牧軍占種官民田地、及開墾荒熟、巳近八萬、所養兒騍馬止七千匹欲將熟地三萬頃養馬一萬匹、餘地五萬頃、徵銀四萬五千兩、解固原兵備道牧貯充餉、廵茶御史督催完解、每年終造冊奏繳等因、該兵部覆題奉　聖旨是欽此欽遵臣謂此舉殆徒得其槩、而未考其詳。止計目前之小利。而不顧邊防之大計者。此臣職掌所關不敢緘默竊惟陝西一省、西北二面、俱隣番虜、故當國初開設六監二十四苑、養馬供邊、　祖宗良有深意、後奉例裁革、北存兩監七苑額地一十三萬三千七百七十七頃六十畝、原為給軍牧馬。未嘗起科弘治十七年都御史楊一清查理牧地、高山陡澗四萬一千六百二十餘頃、水草便利堪以牧種荒熟地共一十二萬八千四百七十餘頃、于內擇乎川熟地八千三百一十六頃徵銀八百三十一兩六錢、兩寺公費、牧軍除種地外每月各支粮六斗、種馬數少、又常奏請內帑銀買補所以當時牧軍安業。馬匹數多。至嘉靖三十七年、御史梁汝魁復查前地見牧丁開墾草塲、又增銀一千七百六十三兩、逓年追徵逼迫逃移不可勝言、故前御史王天爵奏請蠲豁、欲復弘治之舊見奉欽依、行撫按勘處、假使七苑地、土盡皆平川熟地或應加徵銀兩、則楊都御史當先為之、王御史亦不為之奏豁矣、矧七苑見今養馬七千九百四十匹、比弘治間數雖不同、每年選俵固原延寧三鎮二千匹、額未嘗少、此外又買補倒失追納虧欠、每歲牧丁所出、不啻萬兩、而陸續牧養銀買茶易并拏獲私馬、又不止一千五百餘匹、若有倒失虧欠、一例追賠、近年總督衙門又將月粮盡行裁革、牧軍苦累、逃亡過半、且各苑設鄰邊隅、山高地塞、土脉磽薄、五穀鮮收、有今歲開種而明年即拋荒者。有歇種此?而復新開別?者。論大槩畝數雖多。較其實堪種甚少。此寺道之所常言。而臣體訪之極真者。雖舊額地畝銀兩、本等倒失虧欠、尚辦納不前、往往棄馬迯移、今一旦又加銀四萬五千兩、則數目愈多。供辦愈難。將來負累不堪。則軍逃地荒。馬匹無人牧養。不但新增之未完。且併原額而胥失之矣。縱一時嚴刑追完、臣恐竭澤而漁、得魚雖多而明年無魚也、且查得前地、該先任總督王崇古御史李良臣、因軍民互相告爭、會同丈勘、第彼時委官不得其人、或增一為卡或奪彼與此、非惟不得其乎、友致大啟爭端續該前御史楊相題奏欽依勘合前來、臣與總督撫按衙門嚴催寺道會丈尚未明的豈宜遽議增加、以臣愚計。必須丈勘完日。方可酌量施行。伏乞敕下兵部從長議處或俯賜仍舊、或行撫按會勘、果係侵占軍民田地、則當撥給軍民、照舊辦納屯粮、若係原額牧地、則當仍給牧軍養馬、縱地多馬少。只宜徵銀買馬。以復弘治年間養馬萬餘之數。如係高山陡澗、不堪耕種、則當責令還官。立為草塲。以為蓄牧之所。不許私自開耕。如有故違、容臣著實拏問、則芻牧廣而軍實充、　祖宗之舊制、既不至紛更、而邊防之重計、亦永有攸賴矣、又豈止牧丁之蘇息而巳聊、

