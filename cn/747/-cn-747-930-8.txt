○贺太阳合亏不亏表

臣某伏睹司天奏，今月一日丁未已时四刻，太阳合亏於轸宿十一度，至未时四刻复圆。今测验不亏者，日华腾景，君德齐尊，超术历而不亏，彰睿明之通感。中贺。

伏惟皇帝陛下元阳诞圣，二曜均明，若木於震宫，曜重轮於乾道。体冬曦而流爱，九有感恩；比春煦以延慈，三无并照。故得大明增彩，推难窥，契覆载之殊休，越阴阳之常度。祥光弥盛，元德地动天，逾汉日之再中，迈尧辉之合璧，书之纟由史。实冠瑶图。臣获奉昌期，叨观嘉贶，退顾桑榆之景，倍倾葵藿之心。不任欢跃之至。

