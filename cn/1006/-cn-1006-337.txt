张嵲　晓登灵梵寺阁二首

晨气雾露除，初日照高阁。

青山偪岁昏，碧树霜余落。

俯涧爱鸣泉，临郊美华薄。

幽情歨自欣，乡念频成愕。

且寄当日闲，无论今与昨。

张嵲

张嵲　晓登灵梵寺阁二首

晨登高望阁，爱此经檐日。

稍观宿雾捲，坐见前山出。

望岫喜林疏，闻泉令竹密。

与世若相忘，怀人如有失。

聊此寄晨昏，惭无经世术。

张嵲

