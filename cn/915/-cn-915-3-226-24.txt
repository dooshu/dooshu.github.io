◇连珠

臣闻明君取士，贵拔众之所遗。忠臣荐善，不废格而（疑当作「之」）所排。是以岩穴无隐，而侧陋章显也。（《艺文类聚》五十七）

臣闻天下有三乐，有三忧焉。阴阳和调，四时不忒，年丰物遂，（一作「年谷丰遂」）无有夭折，灾害不生，兵戎不作，天下之乐也。圣明在上，禄不遗贤，罚不偏罪。君子小人，各处其位，众人（一作「众臣」）之乐也。吏不苟暴，役赋不重，财力不伤，安士（一作「女士」）乐业，民之乐也。乱则反焉，故有三忧。（《御览》四百六十入，又四百六十九。）

兼听独断，圣王之法也。（《文选》干宝《晋纪总论》注）

古之人主所以统天者，不远焉。（《文选》陆机《五等论》注）



卷五十四

◎扬雄（四）

