○北征錄序 【 文皇北征】

永之有懲胡論上下篇予以其泛論往事而于今之典實不切故不錄也

祖宗之創業艱哉、　高皇帝功過武湯遠矣定都金陵、便委輸東南耳、北方之事、未之經營焉、豈草昧初定、思與民休息未暇歟、　文皇帝躬擐甲冑、張皇師徒、窮追遐討、深入漠北、以靖胡虜妖氛殘孽、蕩焉廓清、幾無孑遺、乘輿所至、盖漢武唐宗所不到者、諺云不一勞者不永逸、神謨武烈、詒翼遠矣、嘗聞之故老云、胡人廟祀者古今三宗焉。漢武帝唐太宗我　文皇耳。虜經禽胡山。望　文皇紀勒銘石。必下馬羅拜。嚙指稱威神云。

