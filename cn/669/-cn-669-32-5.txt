35　岑文本擬劇秦美新


岑文本擬劇秦美新，雖不作可也。班孟堅典引師其意，南豐説非異閻按：「説非異」三字疑有誤。師其辭。

【元圻案】唐書岑文本傳：「文本，字景仁，鄧州棘陽人。善文辭，多所綜貫。貞觀元年，除祕書郎。時顔師古爲侍郎，自武德以來，詔誥或大事皆所草定。及得文本，號善職，而敏速過之。師古以譴罷〔一〕，乃授文本侍郎，專典機要。」〇揚雄劇秦美新、班固典引俱載文選。〇岑文本擬劇秦美新，載欽定全唐文一百五十卷。

〔一〕「譴」，原作「遣」，據中華本新唐書卷一〇二岑文本傳改。





