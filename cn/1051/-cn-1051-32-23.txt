卫博　书怀

一剑西来又蒯缑，空余逸气凛横秋。

羁情正类南飞鹊，生事浑随万里鸥。

岁晚已惊霜入屦，夜寒唯有月当楼。

四方八表男儿志，留滞江千恐白头。

卫博

卫博　书怀

万里江山一褐裘，十年踪迹并萍浮。

囷禾谁展周郎指，负米长怀季路忧。

书剑未酬平昔志，水云空结异乡愁。

悠悠万事书空足，独立西风自点头。

卫博

