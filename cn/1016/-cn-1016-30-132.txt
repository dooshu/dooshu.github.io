杨公远　九日

造化推移秋意深，安排景物逐时新。

又逢九日寒花节，不觉三年逆旅身。

乌帽恋头浑忤俗，白衣送酒竟无人。

翻思杜牧牛山句，谁解清吟继后尘。

杨公远

杨公远　九日

满城风雨霍然开，不负登临亦快哉。

时俗半无乌帽堕，世情那有白衣来。

且沽薄酒酬佳节，欲赋新诗愧短才。

折得黄花簪两鬓，任渠两鬓自毰毸。

杨公远

