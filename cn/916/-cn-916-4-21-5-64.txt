【太微玄清左夫人北氵亭宫中歌曲】

郁蔼非真墟。（真诰作虚。《云笈七签》同。）太无（真诰作无。《云笈七签》、诸真歌颂作元。）为我馆。玄公岂有怀。（诸真歌颂作环。）萦蒙孤所难。落凤控紫霞。矫（《云笈七签》作娇。诸真歌颂同。）辔登晨岸。（《云笈七签》作□。诸真歌颂同。）寂寂无濠涯。晖晖空中观。隐芝秀凤丘。逡巡瑶林畔。龙胎婴尔形。八琼回素旦。琅华繁玉宫。结（真诰作绮。《云笈七签》同。）葩凌严粲。鹏扇绝亿领。（《云笈七签》作岭。诸真歌颂同。）抚翮凌霄翰。西庭（《诗纪》云。一作度。）命长歌。云□敖乘虚弹。八风缠绿宇。丛烟豁然散。灵童掷流金。太微启璧（《云笈七签》作辞。诸真歌颂作火微启辞。）案。三光折腰舞。（真诰作起折腰。）紫皇挥袂赞。朗朗扇景曜。（《云笈七签》作晖。诸真歌颂同。）晔晔长庚焕。超□竦（诸真歌颂作耸。《诗纪》同。）明刃。下眄（真诰作ツ。《云笈七签》同。）使我惋。愿哀地仙辈。何为栖林涧。（○直诰运象篇三。《云笈七签》九十七。诸真歌颂。《诗纪外集》三。○真诰云。十二月十七日夜。太元真人司命君书出此诗。云是青童宫中内房曲。恒吟赞此和神。《云笈七签》题云晋兴宁三年乙丑十二月十七日与太元真人众真降於句曲、金坛真人之室。）

