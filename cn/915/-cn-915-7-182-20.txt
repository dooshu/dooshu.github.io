◇诸王子所生母嫁为慈母服

母出，无相鞠养，便为无母，不必限其母亡。谯王所命，不为乖礼。此子自宜依慈母如母之服。按晋朝诸王用士礼，则应附父在为母之条。凡慈母以功勤致服，本无天属之爱，宁有心丧之文乎？（《通典》八十一，晋谯王恬问范甯：「妾有二子而出嫁，君命他妾兼子为其母，所命妾今亡，子当有服不？」故云。）

