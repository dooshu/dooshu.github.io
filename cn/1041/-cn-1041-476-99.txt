连文凤　送友人归越

妻子相携失所居，山川迢递更崎岖。

征鸿去去秋风急，惊鹊栖栖夜月孤。

赖有绨袍邻范叔，免教岐路泣杨朱。

来每忆溪船上，买得鲜鱼酒旋沽。

连文凤

连文凤　送友人归越

把手西风晚菊天，梦魂唤醒十年前。

未能个虱谈时事，且与持螯上酒船。

连文凤

连文凤　送友人归越

吴越青山犹好在，古今明月不长圆。

可堪老大重离别，一片愁心落照边。

连文凤

