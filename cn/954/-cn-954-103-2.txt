陈嘉官　游霍童

洞寻黄鹤白鹤，峰过大童小童。

杖底泉声滴沥，水边树色空蒙。

陈嘉官

陈嘉官　游霍童

藤上老猿欲堕，松间野鹿相随。

苔藓绿埋丹灶，桃花红染金锤。

陈嘉官

陈嘉官　游霍童

瀑声深涧浅涧，峰势烟笼雾笼。

仿佛身游海上，须臾觉上山中。

陈嘉官

陈嘉官　游霍童

翠簊轻挑绿酒，紫芝閒对黄冠。

半醉风廻铁笛，中宵冷露瑶坛。

陈嘉言

