○表留张轨



魏尚安边而获戾，充国尽忠而被谴，皆前史之所讥，今日之明鉴也。顺阳之为刘陶，守阙者千人。刺史之莅臣州，若慈母之于赤子，百姓之爱臣轨，若旱苗之得膏雨。伏闻信惑流言，当有迁代，民情嗷嗷，如失父母。今戎夷猾夏，不宜骚动一方。（《晋书·张轨传》，又《十六国春秋》七十。）

宋纤

纤字令艾，敦煌效谷人，隐居酒泉南山，张祚征为太子友，寻迁太傅，不食而卒，年八十二，谥曰玄虚先生。



