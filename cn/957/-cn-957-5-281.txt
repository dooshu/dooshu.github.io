王柏　舟中和陈子东

几年不蹋玉京埃，今日因何走一回。

怪石怒吞寒濑急，短篷冲破暮烟闲。

赖他清笑千余度，否则浩歌三四杯。

寄语逋仙诗侣至，搀先开著数枝梅。

王柏

王柏　舟中和陈子东

低垂纸帐绝纤埃，冷透孤衾梦易回。

宿雾未收沙濑黑，大江才近水程开。

细搜景物归诗句，尽逐羁愁入酒杯。

最是推篷频问讯，岸傍未见一枝梅。

王柏

