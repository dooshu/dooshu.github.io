张耒　蓬瀛台二首

青冥不尽海茫茫，一望蓬瀛去路长。

秋信解凭诗客寄，春心长为楚魂伤。

萦回四望山如画，兴废千年木已苍。

直使台倾荆棘满，闻琴何用涕沾裳。

张耒

张耒　蓬瀛台二首

苍烟乔木古台荒，下见蓬瀛六月凉。

过雨谁知非峡女，好风应是为襄王。

欢来未放流年老，事去却寻陈迹伤。

飘泊南游未能返，兴来回首独凄凉。

张耒

