胡仲弓　答颐斋诗筒走寄

才听檐花点滴声，锦囊入手便欣情。

啼乾杜宇春言别，赋到牡丹诗改盟。

洗涤愁肠凭酒遣，揄扬心事借琴鸣，

诘朝紫翠栏边约，喜有溪毛可絮羹。

胡仲弓

胡仲弓　答颐斋诗筒走寄

剪烛西窗听雨声，晓天又弄半阴晴。

黄金坞里知无分，紫翠楼前忍负盟。

君有砖花占日影，我惭瓦釜答雷鸣。

今朝茹素无清供，喜得邻分玉版羹。

胡仲弓

胡仲弓　答颐斋诗筒走寄

绿阴团里和吟声，幽事相关雨未晴。

莫把越秦分异见，要知李杜是同盟。

提壶沽酒墙头报，布谷催耕屋背鸣。

满目云山犹好在，何时鸡黍荐藜羹。

胡仲弓

