苏泂　感旧

小箱留得旧裳衣，母氏亲缝衣此儿。

近日着来浑短窄，猛思泉下许多时。

苏泂

苏泂　感旧

连年走巴蜀，性命实如丝。

去有身将影，归无父惜儿。

车驰遭虎豹，水宿伴蛟螭。

少待波澜阔，须吟忆昔诗。

苏泂

苏泂　感旧

荆州若个伴，锦水暮云深。

万里元无事，一生长苦心。

秋林猿吊影，春殿鸟遗音。

尚喜身强健，幽期或重寻。

苏泂

