◇韩白论

此两将者，殆蚩尤之敌对，开辟所希有也。何者为胜也？或曰：「白起为秦将，攻城略地，功多不可胜数，所向无敌，前史以为出奇无穷，欲窥沧海，白起为胜；若夫韩信，断幡以覆军，拔旗以流血，其以取胜，非复人力也。亦可谓奇之又奇者哉！」白起之破赵军，诈奔而断其粮道，取胜之术，皆此类也。所谓可奇于不奇之间矣，安得比其奇之又奇者哉？（《书钞》一百十五，《艺文类聚》五十九，《御览》二百七十三）

