【时人为殷礼语】

〖通语曰：殷礼。字往嗣。幼而乡里异之。七岁就官学书。在师未尝戏弄。讽诵恒不为声。潜识而已。师杀鸡诣礼父颖曰：贺此子能兴君门。行在舟车。手不释卷。从曲阿往返。遂不知堤溃广狭。及行旅喧闹。未尝视之。时人语曰：〗

奇才强记殷往嗣。（○《御览》六百十四引殷兴通语。○逯案。《三国志》顾邵传。乌程吴粲、云阳殷礼起乎微贱。邵皆拔而友之。礼零陵太守。注云。礼子基作通语曰：礼字德嗣。则此往嗣乃德嗣之误。殷兴乃殷基之误。）

