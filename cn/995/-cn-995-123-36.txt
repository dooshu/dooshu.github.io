吴泳　和李雁湖晚春即事八首

琴书澹泊古羲轩，花木幽閒汉绮园。

碧落青嵩无用买，湖光一曲道真浑。

吴泳

吴泳　和李雁湖晚春即事八首

纷纷花片落车茵，点点苔钱衬屐痕。

造化生机浑不尽，又将新绿转春温。

吴泳

吴泳　和李雁湖晚春即事八首

蔼蔼停云八表昏，终风吹雨泊天门。

系船东港缘壕去，落日牛羊下远村。

吴泳

吴泳　和李雁湖晚春即事八首

避人不必武陵源，荡有芙蓉溪有荪。

弄水浇花心自远，何妨酌客两三尊。

吴泳

吴泳　和李雁湖晚春即事八首

长鲸须响海波翻，泽雉何由肯畜樊。

步障连空鞋一屋，不如萧散半山园。

吴泳

吴泳　和李雁湖晚春即事八首

丰神玉雪更清温，胸次涵濡七泽吞。

闻道晚年偏好易，手探月窟足天根。

吴泳

吴泳　和李雁湖晚春即事八首

庭草如茵鹿养茸，体当生意属仙翁。

游龙不和千岩雨，却卷云根向洞中。

吴泳

吴泳　和李雁湖晚春即事八首

杏花漠漠柳阴阴，彷佛前年礼殿深。

赖有诗书缘不心，青灯细雨短长吟。

吴泳

