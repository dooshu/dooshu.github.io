47　左右散騎常侍改名　職源誤以左史爲左侍極


龍朔二年改左右散騎常侍曰左右侍極，職源誤以左史爲左侍極，而近世制詞多踵其誤。

【元圻案】唐書百官志：「左右散騎常侍分隸門下中書省，皆金蟬珥貂，左散騎與侍中爲左貂，右散騎與中書令爲右貂，謂之八貂。龍朔二年曰侍極。」〇書録解題職官類：「職源五十卷，金華王益之行甫撰。亦簡牘應用之書，而專以今日見行官制爲主。蓋中興以後，於舊制多所省併故也。」





