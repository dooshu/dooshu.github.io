○对粪田判

〈或以斋月屠犬，县科杀生。曰为轻所用。〉

国著九赋，农分三壤，将助鸣鸠之稔，是用磔犬之法。时惟上月，德在发生，爰取则於周官，遂兴功於鲁胥。使我疆我理，开无无之郊原；如京如坻，蔼之稼穑。艺或若此，业乃可凭彼何为政，义守常典。徒严止杀之方，岂曰利人之术？且成物之急，济时攸重，苟能敦本，孰谓不经？礼合时宜，尚废犬羊之叹；农为政本；爰停屠杀之罚。

