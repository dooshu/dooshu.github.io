【酬别诗】

故人杯酒别。天清明月亮。露下寒葭（文苑或作草。注云。一作葭。）中。风起秋江上。衣染潺□泣。（文苑或作泪。《诗纪》云。一作泪。）棹犯（文苑或作泛。）参差浪。匕首直千金。七宝雕华装。（《类聚》字缺。文苑云侧亮切。《类聚》疑平声。改作杖。）生离何用表。赖此持相饷。（○《类聚》二十九。文苑英华二百六十六。文苑英华二百四十作王筠酬淮南别。）

