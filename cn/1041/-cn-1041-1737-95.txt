仲并　再过宜兴舟中见芍药数枝忆淮乡花之盛为之怅然辄成三绝

故眼相看未作疏，平生风味是吾庐。

娉娉袅袅谁家子，浪说倾城总不如。

仲并

仲并　再过宜兴舟中见芍药数枝忆淮乡花之盛为之怅然辄成三绝

少时暮暮复朝朝，一水相望恨未消。

岸曲横舟试回首，隔帘斜立数妖娆。

仲并

仲并　再过宜兴舟中见芍药数枝忆淮乡花之盛为之怅然辄成三绝

却是溪头消息真，故园十载漫风尘。

如今不问黄楼子，浅白轻红自可人。

仲并

