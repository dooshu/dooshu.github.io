应了一句苏州骂人语


婚嫁每于春冬行之，大约以新郎新妇拜堂时，例穿棉衣，故于春冬为宜；若在夏秋之间，天气炎热，殊多不便也。即日正午盛热时，过某街，见一家锣鼓喧阗，丝竹迭奏。驻足观之，则一对新郎新妇，正行交拜礼也。身御棉衣，新妇以帕蒙首，不可得见，新郎则额上汗流如泻矣。倘使苏州人见之，必曰：“该格，真正是热昏（婚）。”





