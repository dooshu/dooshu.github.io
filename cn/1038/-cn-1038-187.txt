秦观　宁浦书事六首

挥汗读书不已，人皆怪我何求。

我岂更求荣达，日长聊以销忧。

秦观

秦观　宁浦书事六首

鱼稻有如淮右，溪山宛类江南。

自是迁臣多病，非干此地烟岚。

秦观

秦观　宁浦书事六首

南土四时尽热，悉人日夜俱长。

安得此身作石，一齐忘了家乡。

秦观

秦观　宁浦书事六首

洛邑太师奄谢，龙川仆射云亡。

他日岿然独在，不知谁似灵光。

秦观

秦观　宁浦书事六首

身与枝藜为二，对月和影成三。

骨肉未知消息，人生到此何堪。

秦观

秦观　宁浦书事六首

寒暑更拚三十，同归灭尽无疑。

纵复玉关生入，何殊死葬蛮夷。

秦观

