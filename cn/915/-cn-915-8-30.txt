◎王思远

思远，晏从弟，小字阿戎。宋建平王景素辟为南徐州主簿，除晋熙王抚军行参军、安成王车骑参军。建元初，为长沙後军主簿、尚书殿中郎，出补竟陵王征北记室参军，随府迁司徒、录事参军、太子中舍人、建安内史。除中书郎、大司马谘议、吴郡丞。还为司徒谘议参军，领录事，转黄门郎，迁御史中丞。建武中，迁吏部郎，改授司徒左长史。永元二年，迁度支尚书，未拜卒。赠太常，谥贞子。

