○对观鱼判

〈同州刺史矢鱼而观之。御史纠弹。辞曰：“农隙以讲，事仰处分。”〉

爰整车徒，用陈狩，辨其贵贱，习以威仪。将七德而聿修，在三时而无害。眷言刺史，殊昧《礼经》。在施政以庇人，无闻去兽；苟徇情而略地，空见观鱼。且鲁隐如棠，僖伯称谏；有穷游洛，虞人献箴。从皂隶之贱司，诚当失位；轻公侯之重任，实曰“旷官”。理合缄言，岂宜文过？请从绣衣之纠，勿听彤之辞。

