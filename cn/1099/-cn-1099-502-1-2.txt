○西師記畧 【 征哱】

哱拜西虜也。　世宗時以部落三千內附撫臣處之朔方、虜犯塞稍稍有功、由是驕縱、漸繁名實、及党馨仗金?戊、畧不假借、屢施束縛、哱忿恥盈懷、乃與其黨劉東陽許朝子承恩共殺党縛藩臣穆來輔、隨府刼慶王、結西虜以要命於朝、　詔令罷兵赦勿問、不從、時魏大司馬學曾、專閫陝右、即命方畧、魏赴夏過期、哱亦僣擬、魏作氣討逆、請引河水灌城、河去城二十里、乃北抵受降者、　詔曰可、於是去水關築堤灌城、水過城雉七尺、魏意欲盡降夏人。兵不血刃。秋御史梅國楨奏學曾逗留養亂、　天子大怒、命武士反接至闕擢山有中丞葉????夕?熊代魏、命李寧遠成梁為大將軍、子如松隸國楨持節監軍事、寧遠在遼不及、乃以如松為大將軍、八月、虜救夏人、如松戰於張亮堡、走之、賊勢乃孤、國楨陰使人說承恩殺許朝以免死、承恩、□捕者權不許者經二者各得之遂殺朝請降中丞以賊在釜中、且生之無以懲後、不許、十月城破、承恩出走、浙東將楊文執之、賊黨悉就擒、國楨請承恩於朝、　天子從中丞議、十一月獻俘　太廟行賞各有差、魏奪爵勒歸田里、尋復本官如故、是役也、蕭如薰實扼虜賊之衝曰靖虜。中外間隔。故卒抵於擒、議者謂其睢陽之槩。先是與虜戰於沙湃、參戎龔子敬死焉、子敬華川人、陝之驍將也、論曰、昔赫連勃勃始築統萬、及繼遷父子狐鼠其中、趙氏宵旰者累世、及於我　明、逆釀藩封、豈非形勢不掉、足資奸雄、亦其風氣使然也、若灌城巳取效於往日、哱氏其未之聞乎、野史氏曰、余聞禍始、許朝及哱氏議降、許堅初志、造冊踰城、潛殺守水以潰堤績慰撫夏人、莫敢反正、斯其才誠有過人者、御史搆而誅之。用意遠矣。孫子曰、非微妙不能得間之實語曰斬首項。不如刺心胷。良有以也。

