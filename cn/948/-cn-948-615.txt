陆游　次韵李季章参政哭其夫人

飞盖传呼入省门，依然残梦浣花村。

遥知最是伤心处，衫袂犹沾扫黛痕。

陆游

陆游　次韵李季章参政哭其夫人

焚香黄阁退朝归，道话时时正要提。

九十老翁缘底健？一生强半是单栖。

陆游

陆游　次韵李季章参政哭其夫人

万里毡车入凤城，岂知遽已迫斜曛。

似闻後院思遗爱，掩泪人人说小君。

陆游

陆游　次韵李季章参政哭其夫人

佛供斋僧冀万分，幽明路绝竟难论。

若为可慰重泉念，触事平心无怨恩。

陆游

陆游　次韵李季章参政哭其夫人

焄蒿一去杳难知，数纸遗书手自披。

切勿轻为归蜀梦，竹枝忍复听吾伊。

陆游

陆游　次韵李季章参政哭其夫人

害道无如徇爱嗔，养生尤要啬精神。

祝公少置空闺忆，天下安危在此身。

陆游

陆游　次韵李季章参政哭其夫人

富贵思归岂坐迂，　山种芋已成区。

独归它日公无憾，天际烟帆与石俱。

陆游

