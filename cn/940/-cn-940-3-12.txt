○辨古今名画优劣（一作宋郭若虚）（元）王思善

佛道人物士女牛马，近不及古；山水林石花竹禽鱼，古不及近。何以明之？顾恺之、陆探微、张僧繇、吴道玄、阎立本，皆纯重雅正，性出天然。吴生之作，为万世法，号曰“画圣”；张萱、周昉、韩干、戴嵩，气韵骨法，皆出意表，后之学者，终不能到，故曰近不及古。至如李成、关仝、范宽、董源之迹，徐熙、黄筌、居寀（筌之子）之踪，前不藉师资，后无复继踵，借使二李、三王之辈复起，边鸾、陈庶之伦再生，亦将何以措手于其间哉？故曰古不及近。

