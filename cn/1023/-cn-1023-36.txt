戴复古　春日二首呈黄子迈大卿

野人何得以诗鸣，落魄骑驴走帝京。

白发半头惊岁月，虚名一日动公卿。

颇思湖上春风约，不柰楼头夜雨声。

柳外断云筛日影，试听幽鸟话新晴。

戴复古

戴复古　春日二首呈黄子迈大卿

帝里风光二月新，西湖几队踏青人。

杏花时节偏饶雨，杨柳门墙易得春。

或是或非尘里事，无穷无达醉中身。

五陵年少夸豪举，寂寞诗家戴叔伦。

戴复古

