○谏近城为陵墓疏

伏闻贞懿皇后今於城东章敬寺北以起陵庙，臣不知有司之请乎，陛下之意乎，阴阳家流希旨乎？臣愚以为非所宜也。谨具疏陈论，伏愿暂留天眷而省察焉。臣闻人臣宅於家，君上宅於国。长安城是陛下皇居也，其可穿凿兴动，建陵墓於其侧乎？此非宜一也。夫葬者藏也，欲人之不得见也。是以古帝前王葬后妃，莫不凭邱原，远郊郭。今则西临，宫阙，南迫康庄，若使近而可见，死而复生，虽在西宫，待之可也。如骨肉归土，魂无不之，章敬之北，竟何所益？视之兆庶，则彰溺爱；垂之代累明德，此非所宜二也。夫帝王者，居高明，烛幽滞。先皇所以因龙首建望春，盖为此也。今若起陵目前，动伤宸虑，天心一伤，数日不平。且匹夫向隅，满堂为之不乐；万乘不乐，人其可欢心乎？又暇日起歌动钟於内，此地皆闻，此非宜三也。伏以贞懿皇后坤德合天，母慈逮下，陛下以切轸旒，久俟蓍黾。始谥之以贞懿，终待之以亵近，臣窃惑焉，非所以称述后德，光被下泉也。今国人皆曰：“贞懿皇后这陵迩於城下者，主上将日省而时望焉。”斯有损於圣德，无益於贞懿。将欲宠之，而反辱之，此非宜四也。凡此数事，实玷大猷，天下咸知，伏惟陛下熟计而取其长也。陛下方将偃武靖人，一误於此，其伤实多。臣恐君子是非，史官裒贬，大明忽亏於掩蚀，至德翻後於尧舜，不其惜哉！今指日尚遥，改卜何害？抑皇情之殊眷，成贞懿之美号。（下阙）

李至远

至远始名鹏，赵州高邑人。上元时制策高第，勋吏部员外郎中，迁天官侍郎，出为壁州刺史。卒年四十八。

