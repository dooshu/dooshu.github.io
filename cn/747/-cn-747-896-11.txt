○妇人之仁

汉祖得天下，而良平之功不少焉。吾观留侯破家以雠韩，曲逆束身以归汉，则有为之用，先见之明，又何以加焉！史迁则曰张良若女子，而陈平美好，是皆妇人之仁也。外柔而内狡气阴而志忍，非狡与忍，则无以成大名。无他，柔弱之理然也。呜乎！用其似妇人女子者犹若是，况真用妇人之言哉！不得不畏。

