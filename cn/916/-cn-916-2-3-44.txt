【王嘉引里谚】

〖《汉书》曰：是时侍中董贤爱幸於上。遂下诏封贤等。下丞相御史。益封贤二千户。嘉封还诏书。因奏封事谏曰：高安侯贤。佞幸之臣。陛下倾爵位以贵之。单货财以富之。损至尊以宠之。主威已黜。府藏已竭。唯恐不足。财皆民力所为。往古以来。贵臣未尝有此。流闻四方。皆同怨之。里谚曰云云。臣常为之寒心。〗

千人所指。无病而死。（○《汉书》王嘉传。全唐文二百七十七柳泽上睿宗书。）

