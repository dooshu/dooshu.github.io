水乡泛舟

终朝流汗浃衣褠，怅望何时枕簟秋？



作雨未成徒益热，举杯不醉更添愁。



悲歌易水轻燕侠，对泣新亭笑楚囚。



别有生涯君会否，烟波无际弄孤舟？



水乡泛舟

赤日黄尘不自聊，泛溪且用沃枯焦。



隔林犬吠村墟近，掠面风来酒力消。



远火微茫知夜绩，长歌断续认归樵。



扁舟不尽凌风兴，郤著青鞋踏野桥。



