杨万里　贺澹庵先生胡侍即新居落成二首

清庙欹斜一笑扶，归来四壁亦元无。

可怜拙计输余子，住破僧房始结庐。

三迳非遥人自远，万间不恶我何须。

冥搜善颂终难好，贺厦真成燕不如。

杨万里

杨万里　贺澹庵先生胡侍即新居落成二首

眼高不肯住浦都，梦绕江南水竹居。

却入青原更青处，饱看黄本硬黄书。

翦裁风月聊堪醉，折洗乾坤正要渠。

赐宅不应公得免，未知北第似林庐。

杨万里

