◎孙谦

谦字长逊，东莞莒人，宋元嘉中，豫州刺史赵伯符引为左军行参军，历江夏王义恭大司马太宰二府参军，出为句容令。泰始初，建安王休仁以为司徒参军，迁明威将军、巴东建平二郡太守，还为抚军中兵参军。元徽初，迁越骑校尉征北司马府主簿，进左军将军。齐初为宁朔将军、钱塘令。永明初，为冠军长史、江夏太守，免，为中散大夫。明帝将废立，出为南中郎司马。入梁，为辅国将军、零陵太守，徵拜光禄大夫，天监十五年卒，年九十二。

