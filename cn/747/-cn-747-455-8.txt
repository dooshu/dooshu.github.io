○市骏骨赋（以“买死招生，腾方必至”为韵）

代有良骥，勤求可致。上心好也，固有开而必先；朽骨沽诸，盖不期而自至。於是搜延厩，发屠肆。出千金而易之，获一骼而无弃。不贾其用，虽增饰而无成；将虑其先，使雄名而不坠。昔之服缨玉，饰轨。追长风而喷沫，先急景而扬镳。岂知衄骏足於千里，摧壮心於一朝，权含月而共落，蹄带雪而俱销。当其死而不顾，岂其生而可招？是以服其无攵，守而无失；外扬嘉善之名，内作旁求之术。伊希代之异产，固入用而无必。处南中之穴，莫测从来；游北上之泉，始将安出？聿求既彰，类聚其方。人献骥，天降此祥。灭虞之役不兴，取诸外厩；伐燕之师不举，责自遐方。盖将翕必张，期於至止。俾善始而令终，宁贱目而贵耳。假其力既重之於生，思其劳曷轻之於死？物以德易，道由人宏。当不遇其知，乃负车而伏枥；苟应乎其感，必蚪跃而龙腾。故八骏咸臻，万邦为楷。物非其产，将命逾远而来；骨在於斯，何惜发币而买。亦犹贤士所趣，知机汇征。田忌收老以成仁，卒强齐国；燕昭市骨而种德，乃获乐生。睹求贤之未畅，悟得骏之非轻。傥长鸣之见识，庶吾道之将行。

