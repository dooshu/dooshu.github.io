○劾奏祝钦明郭山恽疏

钦明等本自腐儒，素无操行，崇班列爵，实为叨忝，而涓尘莫效，谄佞为心。遂使曲台之礼，圜丘之制，百王故事，一朝坠失，所谓乱常改作，希旨病君，人之不才，遂至於此。今圣朝驭历，良臣入用，惟兹小人，犹在朝列。臣请并依黜削，以肃周行。

柳泽

泽，蒲州解人。景中拜监察御史，开元中累迁太子右庶子，出为郑州刺史。卒赠兵部侍郎。

