黄庭坚　奉同六舅尚书咏茶碾煎烹三首

要及新香碾一杯，不应传宝到云来。

碎身粉骨方余味，莫厌声喧万壑雷。

黄庭坚

黄庭坚　奉同六舅尚书咏茶碾煎烹三首

风炉小鼎不须催，鱼眼长随蟹眼来。

深注寒泉收第一，亦防枵腹爆乾雷。

黄庭坚

黄庭坚　奉同六舅尚书咏茶碾煎烹三首

乳粥琼糜雾脚回，色香味触映根来。

睡魔有耳不及掩，直拂绳床过疾雷。

黄庭坚

