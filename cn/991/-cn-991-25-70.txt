汪莘　三九十九日过松江五绝

在家每忆松江好，及到松江又忆家。

梦见樵青来竹裹，笑将渔父插桃花。

汪莘

汪莘　三九十九日过松江五绝

万顷烟婆短棹飞，一双鸥鸟弄斜晖。

如今频作姑苏客，遥指当年旧钓矶。

汪莘

汪莘　三九十九日过松江五绝

煎茶徐读散人传，对酒朗吟渔父词。

除却月风同此意，祢应烟雨暗相知。

汪莘

汪莘　三九十九日过松江五绝

薰风吹梦听新蝉，又向长桥舣钓船。

好剪吴松半江水，袖归三十六峰前。

汪莘

汪莘　三九十九日过松江五绝

笠泽沧波拥洞庭，望中七十二峰青。

待偕龙女乘云去，占取参天一画屏。

汪莘

