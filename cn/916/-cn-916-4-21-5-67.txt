【十二月一日夜南岳夫人作与许长史】

灵谷秀兰荣。（《云笈七签》作萦。）藏身栖岩京。被褐均衮龙。带索（《云笈七签》作素。）齐玉鸣。表盘幽辽里。掷神太霞庭。霄上有陛贤。空中有真声。抑（《云笈七签》作仰。）我曲晨飞。案此（《诗纪》作北。）绿轩□。下观八度内。俯叹风尘萦。解脱遗波浪。登此眇眇清。（《云笈七签》作身。）扰竞（《云笈七签》作忧竟。）三津渴。奔驰割尔龄。（○真诰运象篇四。《云笈七签》九十九。《诗纪外集》一。）

