○題請二王冠婚 【 二王冠婚】

嘉靖三十一年、正月二十一日、該司禮監太監麥福等、傳奉　聖旨、　二王當冠并選婚禮部便開具事宜來看、合用冠服等件、通行各該衙門整理欽此、又於禮科抄出該臣等題為請舉冊立　東宮大禮事、奉　聖旨朕二子只著以本禮冠婚巳別有旨了欽此、除欽遵即行各該衙門整理合用冠服等件外、臣謹據舊例將冠婚事宜開具上呈聖覽、但舊例親王該冠於奉天門前之東廡、今若二王同日行禮。誠恐執事人眾。不便周旋。不過欲稍示分別二府之意立言何等委曲又舊例親王該出府成婚、今府第修葢須經歲月、方得完備、臣等愚昧欲照二王長幼之序。先於二月初旬。擇吉行裕王冠禮。隨於旬日之中。擇吉行景王冠禮。他日成婚吉期亦然。至於出府一節、欲乞聖明於皇城內欽定宮宇二所、與二王成婚、待後府第修完之日、該部另行題請、臣等恭候聖明、裁定、奉旨二王同体不得分別遵奉具儀、

