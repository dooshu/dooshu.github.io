第八则 罪莫大于可欲

苦莫苦于多愿。

解读 人世间最痛苦的就是欲求过多。

张注“圣人之道，泊然无欲，其于物也，来则应之，去则无系，未尝有愿也。古之多愿者，莫如秦皇、汉武：国则愿富，兵则愿强，功则愿高，名则愿贵，宫室则愿华丽，姬嫔则愿美艳，四夷则愿服，神仙则愿致。然而国愈贫，兵愈弱；功愈卑，名愈钝；卒至于所求不获而遗恨狼狈者，多愿之所苦也。夫治国者，固不可多愿。至于贤人养身之方，所守其可以不约乎！”

王氏曰“心所贪爱，不得其物；意在所谋，不遂其愿。二件不能称意，自苦于心。”

