神授散

治诸传尸劳气杀虫方。得之清源郡王府。

川椒（二斤，择去子并合口者，炒出汗）上为末。每服二钱，空心米汤调下。须痹晕闷少顷；如不能禁，即以酒糊为丸，如梧子大，空心服三五十丸。昔人尝与病劳妇人交，妇人死，遂得疾。遇一异人云：劳气已入脏，遂与此方，令急服二斤，其病当去。如其言服之几尽，大便出一虫，状如蛇，自此遂安。续有人服之，获安济者多矣。

劳瘵治法

