【晚登三山还望京邑诗】

灞□望长发。河阳视京县。白日丽飞甍。参差皆可见。馀霞散成绮。澄江静（文镜秘府作净。寰宇记同。）如练。喧（三谢诗作暄。六臣本《文选》注云。五臣作暄。《诗纪》云。一作暄。）鸟覆春洲。杂英满芳甸。去矣方滞淫。怀哉罢欢宴。佳期怅何许。泪下如流霰。有情知望乡。谁能в（李善本《文选》作缜。）不变。（○本集三。《文选》二十七。三谢诗。文章正宗二十九。《诗纪》五十九。又文镜秘府论地卷引练一韵。《类聚》二十七引县、见、练、甸四韵。）

