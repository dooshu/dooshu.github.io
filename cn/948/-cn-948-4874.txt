陆游　种菜

菜把青青间药苗，豉香盐白自烹调。

须臾彻案呼茶碗，盘箸何曾觉寂寥？

陆游

陆游　种菜

老农饭粟出躬耕，扪腹何殊享大烹。

吴地四时常足菜，一番过後一番生。

陆游

陆游　种菜

白苣黄瓜上市稀，盘中顿觉有光辉。

时清闾里俱安业，殊胜周人咏采薇。

陆游

陆游　种菜

引水何妨蓺芥菘，圃功自古补三农。

恨君不见岷山芋，藏蓄犹堪过岁凶。

陆游

