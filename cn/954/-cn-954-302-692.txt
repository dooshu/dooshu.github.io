陈造　同高叔不愚如晦饮再次韵二首

诗老掀髯吟掉头，红妆间坐眼波秋。

快倾良夕如渑酒，宛是当时锁燕楼。

想有痚帘窥白下，可无急鼓衮伊州。

凭君更晚刘师命，宽破三年烂漫游。

陈造

陈造　同高叔不愚如晦饮再次韵二首

珠帘深里按金丝，幻出扬州杜牧诗。

共引玻璃扶窈窕，更烦侧理写环奇。

一欢有约能如原，四者求并每后时。

却念少陵从郑老，得钱沽酒话襟期。

陈造

