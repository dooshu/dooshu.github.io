○授沈期太子少詹事等制

黄门：正议大夫太府少卿昭文馆学士上柱国吴兴县开国男沈期，才标颖拔，思诣精微，早外多士之行，独擅词人之律。正议大夫行卫尉少卿上柱国杨崇礼，神情凝正，器识沉敏，久闻忠义之风，克树循克之绩。储闱总务，卿寺推能，伫执纪纲，爰司帑藏。期可太子少詹事，馀如故；崇礼可行太府少卿，散官勋如故，主者施行。

