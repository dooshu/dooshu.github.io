方回　题张明府清风堂三首

麦陇初秋晓吹寒，新篁摇动碧琅玕。

涤烦解愠谁相似，父老人人说长官。

方回

方回　题张明府清风堂三首

素纨摇月坐高堂，病暍应无困道傍。

好倩丰隆吹火伞，人间各受一襟凉。

方回

方回　题张明府清风堂三首

万叠春山积雨晴，新茶处处煮车声。

不应独送月团片，偏与卢仝两腋生。

方回

