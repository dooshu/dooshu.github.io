○龙兴寺钟款识

观夫善人宏愿，冶氏毕功。иね高悬，蒲牢迭应。无闲始息，夺震响於春雷。群动初惊，压雄声於晓鼓。结界之地，布金之园。设比坚牢，同为壮观。伏愿上穷碧落，历净方而听必咸欢。下彻泥犁，遍业趣而闻皆离苦。触类闻此，俱脱羽鳞。然後军庶之间，城隍之外，昃耳俱登於善道，正心长叶於妙因。宗社兴隆，皇王福履。以至仁肇身宫克固，禄位恒延。保眷属之利贞，践岁华而安吉。所有信心众士，福利同增。仗此良因，永为不朽。时唐乾德五年大岁丁卯二月庚申朔二十五日甲申记。

周惟简

惟简，饶州鄱阳人。仕南唐为国子博士集观殿侍讲，以虞部侍郎致仕。金陵受围，起授给事中，副徐铉使宋。国亡入宋，累官至水部员外郎，卒。

