戴复古　思归

地上皇皇虮虱臣，着衣吃饭亦君恩。

不能待诏金銮殿，尝欲献诗光范门。

身在草茅忧社稷，恨无毫发补乾坤。

才疏命薄成何事，白首归耕东海村。

戴复古

戴复古　思归

躬耕海上奈无田，乍可经营买钓船。

未有人供令狐米，欲从鬼借尉迟钱。

回头归路三千里，藉手还乡五百篇。

幸遇太平时节好，白云深处了残年。

戴复古

