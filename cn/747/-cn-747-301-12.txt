○对佣书判

〈甲居道周，以佣书自业，乙侮之，折以笞其背，甲告他物殴人。〉

士生於代，各安其业，或削觚成学，或握椠求工。道既多门，艺非一揆。甲言自巷党，爰居道周，虽殊兰蕙之游，且桑榆之荫。佣书自给，道有类於班超；因侮见罪，迹方均於甯越。汗简之责，既不见称；折之尤，理宜从谴。

袁晖

晖以魏知古荐为左补阙，开元中自邢州司户参军召入，校正群籍。

