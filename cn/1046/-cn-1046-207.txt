王炎　郊外见梅再用前韵三首

四山有雪未全融，蓓蕾梢头茁小红。

也欲索花同一笑，苍颜羞涩见春风。

王炎

王炎　郊外见梅再用前韵三首

皎如玉雪不容缁，乞我寒香苦索诗。

输与西湖閒处士，解吟篱落忽横枝。

王炎

王炎　郊外见梅再用前韵三首

故园疏竹蔽柴关，手植孤根在竹间。

别后疏枝无恙否，寂寥风月冷溪山。

王炎

