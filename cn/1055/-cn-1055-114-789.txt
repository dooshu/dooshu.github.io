【与二寺丞〈奕〉一通〈熙宁三年〉】

自闻汝失意，便遣郭顺去接汝，次日又递中附书去。方忧闷次，今日刘玉自京来，得汝八日书，稍知动静。若至颍，见了大哥便先归，则今应已在路。得失常事，命有迟速，汝必会得，应不甚劳心。却是旅中不如意，渐热难行，故未免忧想。若此书到，尚在颍，则且先归，为娘切要见汝，盖忧汝烦恼也。汝切宽心求安。如过亳州，只约黎、曹二君南台相见，勿入城，千万千万。此外路中好将息。此急脚子如路中逢见，便带取回，一路使唤。二月二十六日押。付二哥奕。





补遗·诗

