◇张江陵与妻吴罪议

夫题里逆心，而仁者不入，名且恶之，况乃人事，故驱伤咒诅，法所不原。詈之致尽，则理无可宥。罚有从轻，盖疑失善。求之文旨，非此之谓。江陵虽值赦恩，故合枭首，妇本以义，爱非天属，黄之所恨，情不在吴，原死补治，有允正法。（《宋书·孔季恭传》，《通典》一百六十七。大明中，安陆应城县民张江陵与妻吴共骂母黄令死，黄忿恨自经死。值赦律无骂母致死值赦之科，渊之议。）

