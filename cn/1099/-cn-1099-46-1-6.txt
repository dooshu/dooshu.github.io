○請平糶疏 【 平糶】

今畿輔災深、民居蕩析、雖蒙　皇上發粟賑濟、然流移道路、困苦萬狀、目今尚可苟延旦夕、若薄冬臨春青黃不接。必難堪命。非早為區處。設有不虞。即峻法嚴繩。傾廩徧救。亦緩不及事。請廣施糶賣之術。如宋紹興五年斗米千錢時。參政孟庾。戶部尚書立??誼。請按原價。大出陳廩。每升止如前二十五文。既濟軍民次年米賤。令諸路以錢???糴。復多贏羡。載在史冊。足為明驗。今天津涿薊通等倉。并水次官糧。動稱萬計。乞敕戶部令各司属會計足支來歲夏初官軍俸糧外。所餘糧米豆麥。人具自今十一月始。各委州邑正官。按月糶米三千石。每石五錢。麥减一錢。豆减一錢五分。凡糴至二石。至來歲三月止。粮少者許就近粮多之倉。部覆議如公請而價□加所冗者一分多糶??王大?補。其勸借般運接濟者。不在此數。候麥熟米賤即以所易銀布月准官庫買糧自給其貧無糴者仍驗口賑濟。

