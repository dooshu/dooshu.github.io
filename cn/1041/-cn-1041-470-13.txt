利登　观雪溪傍

平昔起常晚，兹晨独不眠。

乍惊花绕院，顿觉树连天。

竹压溪头路，冰垂岩下泉。

四时长似此，未必有人怜。

利登

利登　观雪溪傍

爱雪不能寐，凌晨步水滨。

断梢惊宿鸟，倒竹碍行人。

叠叠畲堪数，层层屋顿匀。

梅花无处认，唯觉暗香春。

利登

利登　观雪溪傍

山斋坐不隐，复此出衡门。

溜涩冰还结，风高竹自翻。

冻流看欲浊，饥鸟啄仍喧。

好是今风景，令人忆故园。

利登

利登　观雪溪傍

密雪飞零乱，开窗坐小轩。

鸟寒飞不去，鸦啄俛仍翻。

稚子争团塔，山翁半掩门。

那堪长皓色，终古照乾坤。

利登

