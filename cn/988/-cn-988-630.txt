苏辙　和子瞻次韵陶渊明劝农诗

我迁海康，实编于民。

少而躬耕，老复其真。

乘流得坎，不问所因。

愿以所知，施及斯人。

苏辙

苏辙　和子瞻次韵陶渊明劝农诗

我行四方，稻麦黍稷。

果蔬蒲荷，百种咸植。

粪溉耘籽，乃後有穑。

尔独何为，开口而食。

苏辙

苏辙　和子瞻次韵陶渊明劝农诗

掇拾于川，搜捕于陆。

俯鞠妇子，仰荐昭穆。

闽乘其偷，载耒逐逐。

计无百年，谋止信宿。

苏辙

苏辙　和子瞻次韵陶渊明劝农诗

我归无时，视汝长久。

孰为沮溺，风雨相耦。

筑室车皋，取足南亩。

后稷为烈，夫岂一手。

苏辙

苏辙　和子瞻次韵陶渊明劝农诗

斫木陶土，器则不匮。

绩麻缫茧，衣则可冀。

药饵具前，病安得至。

坐而告穷，相视徒愧。

苏辙

苏辙　和子瞻次韵陶渊明劝农诗

莫为之先，冥不谓鄙。

一夫前行，百夫具履。

以为不信，出视同轨。

期尔十年，风变而美。

苏辙

