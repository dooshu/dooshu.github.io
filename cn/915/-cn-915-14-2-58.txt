◇敕责窦威崔祖

昔汉末三方鼎立，大吴之国，以称人物。故晋武帝云：江东之有吴会，犹江西之有汝颍，衣冠人物，千载一时。及永嘉之末，革夏衣缨，尽过江表，此乃天下之名都。自平陈之後，硕学通儒，文人才子，莫非彼至。尔等著其风俗，乃为东夷之人，度越礼义，于尔等可乎？然著述之体，又无次序，各赐杖一顿。（隋《大业拾遗记》，炀帝初敕内史舍人窦威及起居舍人崔祖等撰《区域图志》，奏之。又著《丹阳郡风俗》，以吴人为东夷，帝不悦，遣内史舍人柳陆宣敕责威等，别敕虞世基等修《十郡志》。）

