跋眉庵记后

右嘉陵杨君眉庵记谓眉无用扵人之身故取以自号夫女之美者众嫉其蛾眉士之贤者人慕其眉宇而不及口鼻耳目则眉岂轻扵众体哉盖众体皆有役眉安扵其上虽无有为之事而实瞻望之所趋焉其有类乎君子者矣世方以仆仆为忠察察为智安重而为国之望者则以为无用杨君亦有感扵是欤读之为之太息

