杨万里　祷雨报恩到翟园四首

雾气初迎日脚开，春光偏傍柳边回。

寒暄消息何人会？十拂今朝出袖来。

杨万里

杨万里　祷雨报恩到翟园四首

草路无泥未有尘，城南城北总游人。

不缘香火来山墅，孤员今年半断春。

杨万里

杨万里　祷雨报恩到翟园四首

遶亭怪石小山幽，夹径低枝压客头。

幸自一来惟不早，梅花满地诉春愁。

杨万里

杨万里　祷雨报恩到翟园四首

未必钱园似翟园，翟园窠木最宜看。

茂松亭下偏明眼，矮桧平铺翡翠盘。

杨万里

