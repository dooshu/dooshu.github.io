○与法师帖

家侄至，承法师道体安居，深以为慰耳。复闻久弃尘滓，与弥勒同龛，一食清斋，六时禅诵，得果以来，将无退转也。奉另倏尔逾卅载，即日遂良须鬓尽白。兼复近岁之间，婴兹草土，燕雀之志，触绪生悲。且以即日蒙恩驱使，尽生报国，涂路近止，无由束带。西眺于邑，悲冈更深，因侄还州，惨塞不次。孤子褚遂良顿首和南。

