○李延召投状乞免役事佛判

虽居兵籍，心在佛门。修心於行伍之间，达理於幻泡之外。归心而依佛化，截足以事空王。壮哉貔貅，何太猛利。大愿难阻，真诚可嘉。准状付本军除落名氏，仍差虞候监截一足讫，送真元寺收管，洒扫焚修。

冯涓

涓，字信之，婺州东阳人。登大中四年宏辞科进士，起家京兆府参军。昭宗时官祠部郎中，擢眉州剌史。蜀主分藩西川，表为节度判官。历官至御史大夫卒。

