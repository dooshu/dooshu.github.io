【歌】

〖《诗纪》作悲愁歌。〗

〖《汉书》曰：武帝遣细君为公主。以妻乌孙王昆莫。公主至其国。自治宫室居。岁时一再与昆莫会。置酒饮食。昆莫年老。言语不通。公主悲欢离合。乃自作歌曰：〗

吾家嫁我兮天一方。远托异国兮乌孙王。庐为室兮旃为墙。以肉为食兮酪为浆。居常土思兮心内伤。愿为黄鹄兮还故乡。


〇

《汉书》西域传。玉台新咏九。
《书钞》一百六。
《类聚》四十三。
《御览》五百七十。
《乐府诗集》八十四。
广《文选》十四。事类赋歌赋注。草堂诗笺十二留花门诗注。
《诗纪》二。又《书钞》百三十四引方、王、墙三韵。
《文选》二十七王明君辞注引方、王、墙三韵、四十一答苏武书注引浆一韵。
《御览》七百八引王、坛二韵。又七百九十五引通典。录方、王、墙、浆四韵。

〇逯案。

此歌。
广《文选》作刘安乌孙公主歌。殊谬。



杨惲　　〈惲。字子幼。敞第二子。初为郎。补常侍骑。擢左曹。地节中。封平通侯。迁中郎将。神爵初。拜光禄勋。五凤二年。与太仆戴长乐相失。免为庶人。后岁馀腰斩。〉

