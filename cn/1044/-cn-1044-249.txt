王禹偁　留别仲咸

二年商岭赖知音，惜别难藏泪满襟。

头白忽抛攀桂伴，道消休话拔茅心。

科名偶得同年分，交契都因谪宦深。

唱和诗章收拾取，两家留与子孙吟。

王禹偁

王禹偁　留别仲咸

世网婴缠不自由，可怜匏系又萍流。

忽从清洛南边郡，移向黄河北岸州。

命薄我甘闲副使，道孤君是假诸侯。

解梁去此无多地，时寄新诗慰客愁。

王禹偁

