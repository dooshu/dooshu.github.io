张耒　偶成二首

乌啼宫直散，归舍日犹长。

暗树残春绿，回风欲雨凉。

久知痴有绝，端为酒成忙。

可是嘲须解，平生一漫郎。

张耒

张耒　偶成二首

新引龙孙欲解苞，篱根抽笋已梢梢。

莓苔雨过蜗缘壁，杨柳叶深莺有巢。

张耒

张耒　偶成二首

绿遍长安树，春归空隔年。

愁多落花地，情远倚楼天。

河汉昆仑外，苍龙北极天。

老知玄有味，羞更赋神仙。

张耒

张耒　偶成二首

乍晴幽步踏斜阳，残潦青苔曲径荒。

风掷落花填小堑，雨催芳草上空墙。

张耒

