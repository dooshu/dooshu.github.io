卫宗武　和丹岩述志

蠹简鑽研眼欲穿，读书何似夏侯玄。

文传可使纸增价，酒尽何妨尊屡眠。

唾落成珠皆至宝，笔耕有粟胜良田。

席珍尽足埯时聘，经史何劳手更编。

卫宗武

卫宗武　和丹岩述志

室罄囊空气不衰，朵颐宁肯舍灵龟。

多金未羡陶朱富，淅玉姑为杜老炊。

暖客情难到貂鼠，惠人智不及蒲葵。

春风可笑随流俗，不长桃枝长棘枝。

卫宗武

