115　古人文以達意非有意傳


古之人文以達意，非有意於傳也。湯盤銘以大學傳，虞人箴、襄公四年。祈招詩、昭公十二年。讒鼎銘昭公三年。以左氏傳，楚狂滄浪之歌以孔、孟氏之書傳。

【元圻案】東萊博議衞禮至爲銘篇曰：「天下不見湯之盤，而能誦『日新』之銘者，託於大學也。天下不見周之量，而能誦『文思』之銘者，託於周官也。」





