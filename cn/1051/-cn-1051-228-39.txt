洪迈　秋日漫兴二首

江湖久客日思家，坐觉微霜上鬓华。

节序又催秋后雁，风光争发雨前花。

倦游已梦庄生蝶，不饮何忧广客蛇。

怪底朝来衣袖薄，一川白露下蒹葭。

洪迈

洪迈　秋日漫兴二首

一夕西风木叶飞，画梁落月淡余辉。

银灯夜照还家梦，金剪亲裁寄远衣。

霜信早随新雁至，素书深讶故人稀。

无因为谢东曹掾，钙熟莼香莫便归。

洪迈

