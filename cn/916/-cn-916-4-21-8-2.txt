【庐山夫人女婉抚琴歌】

〖祖台之志怪曰：建康小吏曹著。为庐山君迎至庙。庙门外置一大瓮。可受数百斛。常有风雷出其中。庐山夫人命女婉出见。容色甚丽。著大悦。夫人命婢琼林令取琴。命婉鼓之。婉抚琴歌曰云云。歌毕。即趋入。庐山君即以婉妻著。居顷之。著求还。婉泫然赋诗为别。赠以织成衤多□。〗

登庐山兮郁嵯峨。□阳风兮拂紫霞。招若人兮濯灵波。欣良运兮畅云柯。弹鸣琴兮乐莫过。云龙会兮登（《御览》作乐。《诗纪》同。）太和。（○庐山纪事。《御览》五百七十三。《诗纪外集》四。）

