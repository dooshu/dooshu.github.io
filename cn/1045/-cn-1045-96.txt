王洋　和伯氏二首

松竹窗边拂简书，芙蓉水伴戏龟鱼。

雁行千里时一往，蜂得一房聊共居。

千二百年形骨健，三十六计米监疏。

齿牙缺落无误病，惭愧当年谢幼舆。

王洋

王洋　和伯氏二首

眼见群儿倦走书，明琼忽报涨双鱼。

造端万绪自成室，迷路多岐要卜居。

谈氏龟儿门相在，微之道保晓星疏。

愿翁寿考贻孙子，文有千箱德有舆。

王洋

