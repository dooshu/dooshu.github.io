○复陈君後书

吾既以疑经为後述矣，今年夏，陈君果复致累百言，且援谷梁之说，欲以质吾。吾熟视其书，率意而答之。足下复所云云，非不知也，且夫谓之求，则固当偕受其讥矣。虽然，舅姑之疾且馁，苟力不能制其悍妇，则必羸其声，哀求於一饭，岂忍诮之乎？吾本朝之臣耳，岂敢诲其苞茅不贡之渐耶？于载之下，必有知言者。不多谭。

