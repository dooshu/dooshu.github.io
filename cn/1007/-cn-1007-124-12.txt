张祁　汪氏别野次韵

不应无酒钦公荣，且与园花作证明。

我已闭门为独乐，君能让畔喜双清。

莫教佛法无多子，却怕诗人太瘦生。

好是柳丝饶意态，故垂浓绿著嘤嘤。

张祁

张祁　汪氏别野次韵

芜湖还似鉴湖春，我亦归来贺季真。

好赋俱陪招隐士，耦耕长似问津人。

襟怀处处尊前好，花柳番番雨后新。

谁道只凭诗遣兴，却因雕琢费精神。

张祁

