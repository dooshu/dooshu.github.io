陈著　次韵前人新晴三首

流莺恰恰报新晴，如醉春光畅踏青。

金犊车前诗料足，不妨分付入骚情。

陈著

陈著　次韵前人新晴三首

泥香风软燕忙时，宿雨微中起较迟。

试卷珠帘问花事，画秋千外袅晴丝。

陈著

陈著　次韵前人新晴三首

院静春深冷麝煤，怕逢花委细苍苔。

小桃却自红如锦，笑倚东风醉入腮。

陈著

