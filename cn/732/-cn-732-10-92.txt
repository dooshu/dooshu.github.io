候赦赎书第九十二

春，甲寅帝，乙卯王，庚申为诏狱，辛酉为司空。

夏，丙午帝，丁巳王，壬癸亥为诏狱，壬子为司空。

四季，戊午帝，己未王，甲寅为诏狱，乙卯为司空。

秋，庚申帝，辛酉王，丁巳为诏狱，丙午为司空。

冬，壬子帝，癸亥王，戊戌为诏狱，戊辰为司空。

凡风从诏狱上来，为大赦；从司空上来，为小赦。

春，甲寅之日，时加申，风从甲上来，三日止申，其风温和，法为有大赦，期六十日。（又云，风从庚上来，为大赦。）乙卯之日，时加商，风从甲上来，止申，为赎书，期四十五日。

夏，丙午之日，时加亥，风从丙上来，止亥，为有大赦，期六十日。（又云：风从壬上来、为大赦。）丁巳之日，时加午，风从丙上来，止亥，为赎书，期四十五日。

秋，庚申之日，时加寅，风从庚上来，止，为有大赦。时加申子，为赎书，期六十日。

冬，壬子之日，时加巳，风从丙上来，为有大赦。

