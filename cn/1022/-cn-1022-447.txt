仇远　赵子昂陈仲美合作水凫小景

丞相当年握笔时，封胡羯末总佳儿。

后来家有无穷事，便是天仙也不知。

仇远

仇远　赵子昂陈仲美合作水凫小景

谢砌诸郎入寄奴，机云忘祖亦忘吴。

一门一品如今有，三世三忠自古无。

仇远

仇远　赵子昂陈仲美合作水凫小景

一纸郇云傲劫灰，慈亲一见一心摧。

如今王谢堂前燕，飞入人家更不回。

仇远

