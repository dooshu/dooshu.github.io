潘良贵　和三二兄西庄书怀

莫问庄生然不然，时中只可自随缘。

冬深江北无边报，又得安贫过一年。

潘良贵

潘良贵　和三二兄西庄书怀

贤愚狂圣等为人，要是天君自策勋。

举世纷纷谁得妙，韩公惟许孟轲醇。

潘良贵

潘良贵　和三二兄西庄书怀

古来达士尽穷空，我愧修身道未丰。

痛饮不妨歌楚些，投閒何幸伴吾侬。

潘良贵

潘良贵　和三二兄西庄书怀

一炷清香度博山，妙观不著有无间。

此心欲报难论价，放我形骸十载閒。

潘良贵

