【春咏诗】

〖《诗纪》作春思。注云。一作春咏。〗

杨柳乱如丝。绮罗不自持。春草黄（玉台作青。）复（《类聚》作复黄。文苑同。）绿。客（文苑云。《类聚》作伤。）心伤（文苑作悲。）此时。青苔（玉台作翠□。）已结洧。碧水复盈淇。日华照赵瑟。风色（玉台作心。《类聚》、文苑同。）动燕姬。襟前（玉台作中。文苑同。）万行泪。故是一相思。（○玉台新咏五。《类聚》三。文苑英华百五十七作咏春。《诗纪》七十四。）

