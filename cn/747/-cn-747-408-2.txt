○对牢祭有违判

〈孟壬具少牢祭仲已，遽执毕入，赞者告已有违。已云：以备失也，得礼之中，何乃妄告？俱诣博士定。博士曰：礼和为贵，岂在争乎？科赞者，不伏。〉

祭者曰荐，申其至诚，鬼之言归，於以明德。欲祠祖祢，必择牲，苟尔仪之兴睡，则其咎而焉往？孟壬三命是服，匪懈四时，既无忝於孝孙，将有事於皇祖。宿尸致祝，初设位於庙中；执豆陈笾，终展礼於堂上。相彼祀事，居然呆观，馈以少牢，俾申於孝享；用其柔日，愿接於神明。周旋自适於等威，终始不忘於齐敬。执毕而入，信邹人之知礼；卒事无规，奚赞者之妄告。徒质疑於博士，合书罪於斯人。

张浍

浍，元宗时擢书判拔萃科。

