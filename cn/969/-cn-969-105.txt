刘克庄　灯夕二首呈刘帅

士女如云服珥鲜，暂陪猎较亦欣然。

清于坡老游杭市，俭似乖崖在剑川。

使指何功烦卜夜，遨头此念可通天。

粤人拥道千层看，不见狨鞍三十年。

刘克庄

刘克庄　灯夕二首呈刘帅

陌上游人趁筦弦，岂知君相尚筹边。

细听野老交谈处，犹记兵端未动前。

草市收如许早，端门瞻跸定何年。

书生晚抱忧时志，归画残灰理旧编。

刘克庄

