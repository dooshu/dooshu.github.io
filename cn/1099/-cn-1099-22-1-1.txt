○邊情事 【 撫輯兩廣猺獞】

訪得兩廣軍民、自洪武年間以來、一向安妥、蕭養之亂與土木之變同時其後為董興楊信民等所破誅至景泰三年餘賊未靖兩廣互相觀望乃命公為總督後因黃蕭養之徒作耗、在於有司者、不設法處置、惟務妥安、兵政無備以致招集無藉、釀成兇禍、展轉不能禁遏、及至戰艦抵岸、蠻賊寇城、又各畏縮推避、略無禦寇之謀、相顧愴惶、莫效安民之策、遂使賊兵所至、村堡為墟、刼掠其資財、繫縲其妻子、封豕長蛇、大肆其毒、一方受害、不可勝言、推原其故。皆由彼處統馭之將非人。既不能安保預備於無事之日。又不能禁禦招撫於賊發之後故也。本年閏九月二十一日、又到廣西、見彼處二人、種類非一、其曰、生猺熟猺、曰獞人欵人、曰狑人曰獠人、皆獷悍慓疾之名。曰溪曰寨曰團曰隘、咸負固自保之所。既無城郭可居。亦無溝池可守。不過依山傍險。為自全計。雖其衣服言語。與中國不同。然其好惡情性。則與良民無異。平居之際。亦各往來以營生。至於有急、自相屯聚而保護觀其背叛不服。實非本心。乃出於不得巳也。皆緣將臣所司不得其人。德不足以綏懷。威不足以攝服。西南夷變動皆由於此甚至欺其遠方無告。掊剋殘忍使不得安其身謂其蠢爾無知。生倒是非。俾不得順其性既害其生。又拂其性。雖良善懦弱之人猶不免於動作。况素無教令。而稟性強梁者動之則易。安之實難。遂致攻刼鄉村。侵擾百姓。或報復私讐。或貪取小利。或聚或散。出沒不時。兩廣之民日見凋弊。殺傷殘患。不能聊生。上賴神謀廟筭。其首惡俱已殄滅。尚有一二餘党未除。以致猶厪聖慮。命臣等前去撫勦、除差人四散招撫猺老獞老人等、總兵官會同土官土兵前來、申以　朝廷恩威之重諭以善惡禍福之由彼皆稽顙俯伏。歡忻鼓舞。許自遷改。禮待而歸。及各處猺獞人等。所在眾多。不能一一招撫。亦皆轉相告戒臣又密切訪、得彼皆自謂　朝廷見差大官人每招我、今後不要出去作歹、各歸鄉峝生理、且臣始到兩廣之時、查得賊尚有三四起、自九月以後、少有報到聲息、間有一一、亦皆鼠竊狗偷、今亦散去。此皆　陛下神威遠著、聖化旁。行、遂致蠻夷之圖。感恩思報、回邪之党、不戮自夷、然臣猶未敢保其始終不出。有悞朝廷久遠之計。葢彼蚩野。情Q欲Y可知。苟得其所養。而安其所利。可保久安。若一有所擾。而不遂所欲。則其反側。又必難制。臣親臨彼境、頗識其情、今巳回還、敢陳愚見、冐凟　宸聰、伏願　皇上量同天地、赦舊圖新、仍勑該部行移廣東廣西總兵鎮守大臣、并各都布按三司府州縣等官、???方?此邊務稍靖之時。務求久遠常行之計。洗心滌慮革去前非。其餘各猺獞人等巳歸者必撫之以恩。未來者必申之以義。號令必信。賞罰必公。巨惡必誅。小過必宥。而又整飭戎伍。堅甲利兵以臨之。使彼既慕其義。又畏其威則悍然不遜之氣自消矣。若有仍前侵剋。致生釁端。必罪不宥。如此、則海隅嶺表之民。庶得安生。不勝幸甚。

