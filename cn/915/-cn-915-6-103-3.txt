◇为旧君反服议

礼，为贵臣贵妾缌麻三月。夫贵之施贱，犹论恩纪以制服。况尝为臣吏、礼遇恩纪，优劣不同，焉可同之一例。今以为辟举正职之吏，宜依古为旧君服，不论违适之异，皆齐三月，其馀郡吏，闻丧尽哀而已。（《通典》九十，又《宋书·礼志》二。泰始四年，尚书何桢奏，故辟举纲纪吏，不计违适，皆反服旧君，齐衰三月。）

