【龟山操】

〖龟山操者。孔子所作也。齐人馈女乐。季桓子受之。鲁君闭门不听朝。当此之时。季氏专政。上僣天子。下畔大夫。贤圣斥逐。谗邪满朝。孔子欲谏不得。退而望鲁。鲁有龟山蔽之。譬季氏於龟山。托势位於斧柯。季氏专政犹龟山之蔽鲁也。伤政道之陵迟。闵百姓不得其所。欲诛季氏而力不能。於是援琴而歌云：〗

予欲望鲁兮龟山蔽之。手无斧柯。奈龟山何。

（〇琴操上。朱文公校昌黎先生集龟山操注。
《御览》五百七十八引大周正乐有序无辞。
《诗纪前集》四。）

