【答兄平原诗（以下五言。）】

悠悠（《文选》作悠远。）涂可极。别促怨会长。（《初学记》作别怨会何长。）衔思（李善本《文选》作恩。六臣本注云。善作恩。《诗纪》云。善作恩。）恋行迈。兴言在临觞。南津有绝济。北渚无河（《类聚》作河无。《初学记》或同。）梁。神往同逝感。形留悲参商。衔轨若殊迹。牵牛非服箱。（○本集四。《文选》二十五作答兄机。《初学记》十七。《诗纪》二十七。又《类聚》二十九作赠兄。引长、觞、梁、商四韵。《初学记》十八作答兄机。引长、梁二韵。）

