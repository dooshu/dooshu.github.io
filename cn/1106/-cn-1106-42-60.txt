○放鹧鸪词

楚越有鸟甘且腴，嘲嘲自名为鹧鸪。（鹧鸪，鸟名。出南越。其鸣自呼，南飞不北。）徇媒得食不复虑，（媒，谓所以致鹧鸪者。）机械潜发罹{孚}。（，音嗟。{孚}，音孚，网也。）羽毛摧折触笼，（偶许切。）烟火煽赫惊庖厨。鼎前芍药调五味，（司马相如赋：芍药之和，具而后御。芍药，香药。）膳夫攘腕左右视。齐王不忍觳觫牛，（《孟子》：齐宣王坐于堂上，有牵牛而过堂下者，曰：“将以衅钟。”王曰：“吾不忍其觳觫。”）简子亦放邯郸鸠。（《列子》：邯郸之民献鸠于简子，简子厚赏之。客问其故，简子曰：“正旦放生，示有恩也。”《孔丛子》亦曰：“元日有人献鸠于简子，简子厚赏之，而放其鸠。”邯鄣，赵地。）二子得意犹念此，（“二子”，他本作“二君”，或又作“二臣”。）况我万里为孤囚？破笼展翅当远去，同类相呼莫相顾。（《笔墨闲录》云：盖以自况其欲远俦类也。）

