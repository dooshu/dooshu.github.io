●大明會典卷之一百五十一

馬政二

營衛放牧

洪武二十三年、令五軍都督府、錦衣、旗手、虎賁左右、興武、鷹揚、金吾前後、羽林左右、龍驤、豹韜、天策、神策、府君前後左右等衛、各置草場於江北湯泉滁州等處、牧放馬匹

○二十五年、罷民間歲納馬草。凡軍官馬、令自養。軍士馬、令管馬官擇水草豐茂之所、屯營牧放

○永樂十一年、令御史同錦衣衛官、巡視官軍牧放馬匹。以後錦衣、旗手等衛、五軍等營、各置草場於順天等府。每歲春末夏初、各營馬匹、除例該存留聽用外。其餘兵部推舉坐營官一員、具奏請敕、管領下各該草場牧放。至九月終回營。其牧馬、每三日演習一次。下場之後、兵部行移該科及都察院、具奏差官點閘馬匹例死、官軍逃亡、領敕官按月造報。如有納賄賣閒、不行提督、致馬瘦損者、點閘官指實參奏。其在邊者、以四月中出牧、九月初回營

○嘉靖九年議准、每年牧放馬匹。放操之時、下場者、科官官照舊查究。其在營者行內外提督大臣。在巡捕者、行巡捕提督通行查究。若把總官用心提督、倒失數少者、具奏旌賞。若全不用心。致令倒失數多、徑自參奏提問甚者、坐營者一體參究

○二十二年奏准、團營并神機等營馬匹、量存操練。其餘并東西官廳馬匹、趁今放青之期、悉照舊例下場牧放

○三十四年題准、京營除挑選聽征馬匹、照舊關支草料外。其餘瘦弱馬、暫委坐營官一員帶領、於近京隨便牧放

牧馬草場

南北兩太僕寺、及京營、各邊、孳牧馬匹、皆有草場。其後場地多為豪強所侵。成化末、乃以不堪種者牧馬。堪種者徵租。具列於後南京太僕寺所屬孳牧草場

應天府八縣、原額草場地、共一千四百四十五頃五十畝八釐七絲一忽二微。內堪種地三百九十四頃七十九畝八分八釐五毫三絲。歲徵銀一千七百一十四兩二錢一分九釐八絲二忽八微

南直隸鎮江府三縣、原額草場地、共一百五十一頃八十一畝六分八釐九毫。內堪種地八十七頃四十五畝八分五釐二毫。歲徵銀三百八十一兩七錢三分七釐六毫四絲

太平府三縣、原額草場地、共六百二十二頃六十畝九分八釐七毫四絲。內堪種地二百七十頃七十畝九毫六絲。歲徵銀一千七十三兩一錢七分二釐五毫二絲四忽

鳳陽府五州十三縣、原額草場地、共四百八十頃七十七畝六釐四毫八絲。內堪種地二百七頃六十六畝二分七釐九毫八絲。歲徵銀六百五十一兩七錢六分三釐二毫三絲八忽

廬州府二州五縣、原額草場地、共六百七十頃五十八畝六分九毫四絲三忽六微。內堪種地二百四頃八十一畝四分七釐八毫五絲五忽四微。歲徵銀八百六十二兩二錢一分四釐六毫四絲九忽九微六纖

淮安府二州九縣、原額草場地、共七百九十二頃八十四畝四分三毫三絲。內堪種地六十四頃五十九畝七分五釐四毫。歲徵銀一百八兩九分二毫五絲

揚州府三州五縣、原額草場地、共一千三百六十七頃七十六畝二分七釐五毫五絲一忽五微。內堪種地一千一百八十四頃五十六畝五分六釐一毫五絲一忽五微。歲徵銀二千七百五十九兩五錢九分八釐七毫二絲六忽五微

★以上嘉靖十年勘定數。其後歷年開墾加增不等。每歲各府共徵銀一萬九千一百九十一兩。復　題准減免三千一百三十三兩。至隆慶二年、實徵銀一萬五千三十兩☆

弘治二年、選差御史清查立界刻石

○六年、始議分三等課租。大約江南府州、上畝七分。次五分。又次四分。江北、每等各殺其二

○正德中、議勘係馬戶自種者免徵

○嘉靖十年、又差御史勘定頃畝

○十二年議准、於場地應徵銀內、各照起俵馬數、每匹扣留一兩、以備災傷逃移支給。餘悉解部發寺、以備不時買馬

○三十五年議准、題請敕書關防、專委南京兵部主事一員、清查管理

○隆慶二年題准、每五年行各軍衛有司清查造冊奏報○萬曆四年議准、扣留備災者、各解南京太僕寺收貯。照災酌助、以免欺隱

太僕寺所屬孳牧草場★養馬餘地附☆

順天府二十七州縣、原額草場地、共一千八百四十六頃四十四頃四分六釐一毫。內堪種地一千四百九十六頃八十九畝一分一釐一毫。歲徵銀一萬一千四百四十七兩九錢五分六釐三毫七絲

北直隸大名府十一州縣、原額草場地、共三千一十四頃二十五畝八分八釐二毫。內堪種地八百五十四頃九十六畝三分八釐七毫。歲徵銀除例減外。實徵一千一百二十四兩八錢八分二毫五絲。★長垣縣後增子粒銀七兩三錢八分三釐三毫☆養馬餘地一萬五千八百六十一頃八十二畝三分一釐。歲徵銀除例減外。實徵二萬六千一百五十四兩九錢二分八釐二毫二絲四忽

保定府十三州縣、原額草場地、共三千九百七十三頃九十四畝四分五釐一毫八忽。內堪種地一千一百三十二頃四畝一分四釐九毫。歲徵銀除告豁撥給外。實徵二千五百一

十九兩四錢七分四釐四毫。★後增子粒銀二千三百七兩有零。嘉靖四十一年、改解戶部☆

易州等七州縣、原額草場子粒地、共二千二百一十八頃八十四畝三分一釐。除告豁撥給外。仍該草場地一千三百四十二頃三十七畝六分七釐。內堪種地六百四十頃七十六畝二分八釐。歲徵銀一千一十九兩一錢七

分九釐八毫六絲。★後增子粒銀一千七百二十七兩七錢六釐九絲。葦草子粒銀一百八十八兩七錢九分二絲☆

養馬餘地一千七百六十六頃五十二畝有零。歲徵銀二千三十八兩有零。萬曆二年、題准免徵

順德府九縣、原額草場地、三千六百四十二頃一十三畝六分。內堪種地一千四十五頃四十四畝九分。歲徵銀二千五百六十四兩二錢七毫六絲五微。★後增子粒銀一千六百五十六兩有零。改解戶部☆養馬餘地二千四百一十頃五十八畝有零。歲徵銀四千九百一十兩有零。正德十六年題准免徵

廣平府九縣、原額草場地、一千八百八十二頃七十六畝二分。內堪種地五百五頃六十五畝六分。歲徵銀一千四百四十二兩八錢五釐★後增子粒銀七百一十四兩有零。改解戶部☆

養馬餘地四千九百五十頃二十七畝有零。歲徵銀九千九百兩有零。嘉靖一十七年、奏准免徵

真定府三十一州縣、原額草場地、五千四百六十四頃一畝四分二釐五毫。內堪種地二千六百八十六頃四十六畝二分七釐八毫。歲徵銀六千五百八十八兩二錢九分八釐八毫一絲五忽★後增子粒銀四千七百八十六兩有零。改解戶部☆

養馬餘地一千三百七十四頃八十四畝四分七釐三毫一絲。歲徵銀二千八百一十三兩四錢四分二釐三毫七絲九忽

河間府十五州縣、原額草場地、一千九百七十五頃六十畝三分七釐。內堪種地七百九十二頃九十畝一分四釐九毫。歲徵銀除奏減外。實徵一千六百五十三兩九錢八分九釐二毫四絲★後增子粒銀二千二百四十六兩有零。改解戶部☆

靜海等三縣、原額草場地、共一百二十六頃七十二畝六分五釐。內堪種地共七十頃一十畝八分三釐。每年徵銀二百一兩七錢九分六釐五毫★後增子粒銀五百一十六兩有零。改解戶部☆

養馬餘地三千一百五十八頃八十三畝有零。歲徵銀六千四百六十五兩有零。萬曆二年、題准免徵

永平府六州縣、原額草場地、一百七十五頃八十八畝五分。歲徵銀四百三十二兩四錢七分五釐五毫★後增子粒銀二百六十七兩有零。改解戶部☆

養馬餘地一千八百四十四頃七十七畝有零。歲徵銀三千三百一十七兩有零。嘉靖十年、議准免徵

河南開封府七州縣、原額草場子粒地、八頃二十三畝四分八釐二毫。歲徵銀三十二兩九錢三分九釐三毫二絲

歸德府考城縣四州縣、原額草場地、四十畝。歲徵銀一兩六錢八分

山東濟南府二十九州縣、原額草場地、四頃四十八畝一分六釐五毫一絲二渺。歲徵銀六兩八錢九分三釐二毫五絲

兗州府二十五州縣、原額草場地、一百八頃三十六畝五分八釐。內堪種地六十四頃九十三畝六分。歲徵銀二百七十八兩四錢四分七釐八毫

東昌府十八州縣、原額草場地、八十七頃六十九畝五分八釐。內堪種地七十四頃五十五畝五分八釐。歲徵銀二百九十二兩六錢六分三釐六毫

成化四年令、北直隸京師附近係官草場、不許內外官豪勢要妄指求討、託故投獻。違者許科道糾劾、及各該衙門追究治罪

○弘治九年奏准、差官踏勘各處牧馬草場。凡占種者、俱令退出。內堪種地土、佃與近場軍民耕種。每畝徵租、上等七分。中等五分。收貯各府州縣庫、給民幫助買馬。不堪種者、照舊放牧馬匹

○十四年、以草場租銀太重、減額徵解太僕寺、以備買馬

○正德十年題准、草場租銀、量支幫補追併不敷馬匹。餘解太僕寺、仍行兩京太僕寺、轉行分管寺丞管馬官、將所屬租銀、嚴督追解、造冊送部考查

○又奏准、各分管寺丞親詣所管州縣、弔卷清查、解部送寺、以備買馬。如有那移侵費等弊、依律參提問追。以後年分、各府類收俱候次年三月以裏到部

○十三年題准、各府州縣徵租銀草場、如有水旱災傷、即便從實具奏、與民田一體差官勘實、照依分數蠲免。凡分管寺丞、嚴督各州縣掌印管馬官、以十分為率、年終三分不完者、住俸。寺丞與知府管馬通判、照分管州縣、四分不完住俸。先將原額草場地土頃畝、及該徵子粒租銀數目、分豁明白、造冊差人齎繳

○嘉靖元年題准、兩京太僕寺分管官、督同各該掌印官、將牧馬草場、逐一查照原額、並今實在租銀地土各若干、造冊呈部磨對、會定成數。後各照例全徵、不必再行會數。遇有災傷、須經撫按臨期勘實、方准蠲免。其租銀照舊。次年三月以裏、差人解納。如有違限、就將解人送問。經該及分管官員、年終照例參究

○萬曆三年議准、以後拖欠子粒租銀、及馬價錢糧、該管官員、三分四分以上、罰俸一月。五分六分以上、降俸一級。七分八分以上、降俸二級。督催完日、准復營衛放牧草場

在京各營衛

奮武等十二營草場、坐落薊霸二州。共地二千八百八十頃一十五畝九分。歲徵銀八千六百七十七兩五錢七分六釐。★內薊州二千一百二頃四十二畝七分。畝徵銀三分。霸州七百七十七頃七十三畝二分。各徵不等☆

五軍營草場、坐落安肅等縣。共地七百九十五頃三十七畝七分。歲徵銀二千三百八十六兩一錢三分一釐★內安肅縣三百四十頃四十三畝。定興縣四百四十九頃六十四畝七分。三河縣五頃三十畝。畝各徵銀三分☆

神樞營即三千營、草場坐落霸等州縣。共地六百三十八頃一十四畝一釐三毫七絲。歲徵銀一千九百一十四兩四錢一分四釐。一絲一忽★內霸州三十二頃三畝六分四釐一毫。固安縣一百九十六頃一十畝三分七釐二毫七絲。新城縣四百一十頃。畝各徵銀三分☆

神樞營草場、坐落香河等縣。共地三百二十頃一十一畝一分八釐八毫三絲三忽。歲徵銀九百六十三兩三錢五分六釐四毫九絲九忽★內香河縣二百八十八頃六十七畝三分五釐五毫。雄縣二十三頃七十八畝四分三釐三毫三絲三忽。新安縣七頃六十五畝四分。畝各徵銀三分☆

錦衣衛、原額草場地二處、共三百二十六頃三十六畝八分五釐。坐落武清縣。歲徵銀二百九十四兩二錢一分五釐

旗手衛、原額草場地六頃二十四畝。坐落房山縣。歲徵銀一十四兩

府軍左衛、原額草場地四十三畝三分八釐。坐落大興縣。歲徵銀二兩九錢一分

金吾左衛、原額草場地八十一頃三十畝。坐落永清縣。今堪種地三十四頃九畝八分。歲徵銀七十九兩二錢二分五釐

金吾右衛、原額草場地一十一頃六十三畝。坐落大興縣。今堪種地九頃九十畝。歲實徵銀二十九兩七錢

大興左衛、原額草場地四處、共一十頃一畝六分四釐五毫。坐落永清縣。今堪種地八頃一十五畝五分二釐五毫。歲實徵銀二十六兩二錢三分二釐三毫五絲

羽林前衛、原額草場地四十二頃九十畝五分。坐落東安縣。今堪種地二十頃六十七畝。歲實徵銀九十九兩五錢八分五釐

燕山左衛、原額草場地二處、共三十一頃三十三畝。坐落東安縣。今堪種地一十三頃四十七畝五分。歲實徵銀一十一兩六錢七分五釐

燕山右衛、原額草場地十五頃八十一畝。坐落東安縣。今堪種地五頃九十五畝三分三釐。歲實徵銀一十一兩一錢八分七釐六毫

燕山前衛、原額草場地二處、共二十九頃一十畝七分一釐。坐落永清縣。今堪種地一十二頃八十六畝三分一釐。歲實徵銀三十二兩八錢七分八釐五毫

泰陵衛、原額草場地二處、共二十頃五十七畝二分四釐。坐落永清縣。今堪種地一十七頃九十五畝六分。歲實徵銀四十三兩一錢九分四釐四毫

忠義右衛、原額草場地二十四頃四十五畝七釐五毫。坐落武清縣。今以無上地、減歲徵銀止五十兩七錢五分四釐六毫

永陵衛、原額草場地二處、共三十二頃二十九畝八分。坐落永清縣。今堪種地二十二頃四十二畝五分。歲實徵銀四十兩八錢三分

義勇右衛、原額草場地二十五頃五十六畝六釐。坐落懷柔縣。今堪種地六頃六十六畝七分。歲實徵銀一十四兩一錢八分八釐

義勇前衛、原額草場地三十五頃八十七畝五分。坐落順義縣。今堪種地一十五頃三十六畝。歲實徵銀二十二兩二分

義勇後衛、原額草場地三處、共九十頃三十二畝三分。坐落永清東安二縣。今堪種地三十五頃一十九畝。歲實徵銀一百七兩一錢六分七釐

神武左衛、原額草場地三十五頃七十八畝六分。坐落永清縣今堪種地一十八頃四十八畝。歲實徵銀四十六兩二錢四分

昭陵衛、原額草場地三處、共二百六十四頃。坐落永清縣。今堪種地一百二十八頃二十九畝。歲實徵銀三百二十七兩六錢七分八釐

忠義前衛、原額草場地一十七頃四十一畝九分二釐六毫。坐落武清縣。今堪種地一十一頃六十四畝七分一釐。歲徵銀二十七兩三分五釐九毫三絲

忠義後衛、原額草場地二處、共一十三頃。坐落東安縣。今堪種地九頃九十八畝。歲實徵銀二十五兩三錢一分

大寧中衛、原額草場地一十五頃九十一畝三分四釐五毫。坐落武清縣。今堪種地一十三頃四十四畝三分五釐。歲實徵銀三十四兩六錢八分一釐四毫

武成中衛、原額草場地三頃一十九畝三分一釐。坐落武清縣。今堪種地二頃七十八畝二釐。歲實徵銀六兩六分

寬河衛、原額草場地一十四頃六畝二分。坐落宛平縣。歲實徵銀二十八兩二錢四分

會州衛、原額草場地八頃二十二畝七分。坐落永清縣。今堪種地七頃七十七畝。歲實徵銀二十四兩八錢六分四釐

蔚州左衛、原額草場地一十九頃九十畝二分六釐六毫。坐落大興縣。今堪種地一十七頃五十畝。歲實徵銀五十二兩二錢五分

龍驤衛、原額草場地九頃七十畝。坐落通州。今堪種地八十一畝。歲實徵銀一兩六錢二分

濟陽衛、原額草場地二十四頃一十六畝五分四釐。坐落東安武清二縣。今堪種地一十九頃九十八畝五分。歲實徵銀一百五兩七錢三分九釐

富峪衛、原額草場地八頃四十一畝五分。坐落永清縣。今堪種地七頃九十八畝五分。歲實徵銀三十六兩四錢四分

茂陵衛、原額草場地四頃八十八畝八分七釐。坐落武清縣。今堪種地三十一畝七釐。歲實徵銀一兩八錢三分五釐五毫

裕陵衛、原額草場地二十七頃九十六畝三分九釐七毫。今堪種地二十三頃三十三畝五分七釐五毫。歲實徵銀六十九兩五錢八分

康陵衛、原額並新增草場地三十二頃六十五畝。坐落良鄉縣。今堪種舊地一十二頃一十八畝八分。及新地。歲共實徵銀五十五兩六分九釐

在外直隸衛分

忠義中衛、原額草場地八頃。歲實徵銀一十六兩

涿鹿衛、原額草場地一十五頃四十七畝。歲實徵銀六十一兩八錢八分

涿鹿左衛、原額草場地五十頃三十三畝。歲實徵銀一百兩六錢六分

東勝右衛、原額草場地四頃四十八畝。歲實徵銀一十二兩三錢二分

通州右衛、原額草場地二十二頃五十四畝四分。歲實徵銀六十九兩五錢四分八釐

興州中屯衛、原額草場地一十五頃九十六畝六分六釐。今堪種地一十三頃一十六畝一分五釐。歲實徵銀二十六兩三錢二分三釐

營州前屯衛、原額草場地三頃六畝。歲徵銀一十一兩三錢三分

遵化衛、原額草場地一十七頃五十三畝五分。歲實徵銀一十七兩五錢三分五釐

保定左衛、原額草場地一十九頃九十四畝三分五釐。歲實徵銀四十三兩八錢七分五釐九毫★後增子粒銀一百一十一兩五錢六分一毫☆

保定右衛、原額草場地四十二頃二十六畝二分二釐六毫。歲實徵銀九十二兩九錢七分七釐★後增子粒銀一百六十九兩一錢七分六釐☆

保定中衛、原額草場地三十一頃一十五畝八分二釐二毫。歲實徵銀六十八兩五錢四分八釐一毫

保定前衛、原額草場地二頃三十五畝。歲實徵銀八兩一錢五分四釐★後增子粒銀一十四兩一分八釐四毫☆

保定後衛、原額草場地二十頃。歲實徵銀四十四兩

茂山衛、原額草場地一十三頃四十九畝。歲實徵銀二十九兩七錢五分

定州衛、原額草場地二頃五十五畝。歲實徵銀八兩七錢五分

真定衛、原額草場地二十六頃八十五畝。歲實徵銀七十三兩一分四釐

盧龍衛、原額草場地一頃一十三畝。歲實徵銀二兩三錢七分

東勝左衛、原額草場地二頃五十畝。歲實徵銀一十五兩九錢五分

開平中屯衛、原額草場地一頃四十七畝。歲實徵銀二兩九錢四分★後增子粒銀一兩八錢有零。改解戶部☆

永平衛、原額草場地七頃八十畝。歲實徵銀三十一兩二錢

山海衛、原額草場地二十七頃二十四畝。歲實徵銀八十一兩七錢二分★後增子粒銀四十九兩有零。改解戶部☆

瀋陽中屯衛、原額草場地八頃七十七畝五分。今堪種地四頃七畝七分。歲實徵銀二十六兩六錢一分五釐★後增子粒銀一十兩有零。改解戶部☆

大同中屯衛、原額草場地一十二頃。今堪種地一頃四畝四分四釐。歲實徵銀三兩二錢一分六釐八毫★後增子粒銀五十一兩有零。改解戶部☆

山東衛分

德州左衛、原額草場地三十一頃三十四畝八分五釐。歲實徵銀七十一兩四分一釐★後增子粒銀二十五兩有零。改解戶部☆

平山衛、原額草場地四頃。歲實徵銀二十一兩八錢

臨清衛、原額草場地二十八頃一十五畝七分。歲實徵銀一百一十二兩八錢六分八釐

永樂二十二年、令戶部錦衣衛、各委官查勘五府牧馬草場、有妨占民田處所。另撥官地與民為業

○弘治九年、令給事中御史、並戶兵二部委官、清查各衛草場、有草未墾去處、仍舊牧馬。已墾成田者、照畝收銀、解送兵部、轉發太僕寺寄庫、聽候買馬

○十八年題准、在京在外金吾等衛所牧馬草場、除各衛所存留蓄草牧馬外。其勘定上中下等則田地、原有軍民佃種者、每畝上地徵銀五分。中地三分。下地二分。又令錦衣衛場地徵銀、許本衛收貯、貼補馬草

○舊例、京營原設牧馬草場地畝。歲徵租銀一萬三千五百餘兩。及霸州葦銀一千六十四兩五錢二分。俱該營徑自徵收。嘉靖七年兵部題准、租銀徵解本部扣給該營二千五百兩應用。★內團營一千兩。五軍神樞神機營各五百兩☆四十一年、議將餘剩租銀一萬一千兩歲解戶部。四十三年、以營操用銀不敷、增給六千兩。後又增至一萬兩。俱前項租銀、及霸州葦銀支用。是年又議准。葦銀亦徵解兵部、轉發該營

各邊草場

洪武三十年定、北邊牧馬草場、自東勝以西、至寧夏、河西、察罕腦兒。東勝以東、至大同、宣府、開平。又東南至大寧。又東至遼東。又東至鴨綠江。又北去不知幾千裡、而南至各衛分守地。又自鴈門關外、西抵黃河、渡河至察罕腦兒。又東至紫荊關。又東至居庸關、及古北口。又東至山海衛。凡軍民屯田地、不許牧放。其荒閒平地、及山場腹裏。

諸王、駙馬、及軍民、聽其牧放樵採、在邊所封之

王、不得占為已場、妨害軍民

○成化十年、令陜西榆林等處近邊地土、各營堡草場、界限明白。敢有那移條款、盜耕草場、及越出邊牆界石種田者、依律問擬、追徵花利完日、軍職降調甘肅衛分差操。軍民係外處者、發榆林衛充軍。係本府者、發甘肅充軍

○隆慶五年題准、陜西丈過苑馬寺牧地、計算熟地三萬頃、養馬一萬匹。餘熟地五萬頃、該寺分別三等、徵銀共四萬五千兩、解固原兵道、收作軍餉。每年該鎮照數查扣主兵銀兩

○六年、清查寧夏牧地。內將一千四百四十餘頃斷歸

慶府。及平虜所耕種二千八百九十餘頃、分別三等。川地、每頃徵租銀一兩五錢。坡地、一兩。山地、五錢。以抵本鎮軍餉支用

○萬曆二年、以北虜開市。議准、大同鎮於中路建立六場。西路四場。東路陽和一場。宣府鎮於中北東南上西下西六路、各建一場。每場養馬三百匹。擇有水草處隨便建置。將每年餘剩馬匹、立群設校、委官管領、如法牧放。陽和另立小場、以牧貢馬







