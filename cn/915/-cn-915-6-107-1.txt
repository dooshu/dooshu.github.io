◇太皇太后服议（隆安三年）

太皇太后名位允正，体同皇极，理制备尽，情礼合伸。《春秋》之义，母以子贵，既称夫人，礼服宜从正。故成风著夫人之号，文公服三年之丧。子于父之所生，体义情重。且礼祖不厌孙，固宜遂服无屈，而缘情立制。嫌不文明，则宜从重，应同为祖母後齐衰周。永安皇后无服，但一举哀，百官亦一周。（《通典》八十）

