势第二十七

天下，势而已矣。势，轻重也。一轻一重，则势必趋于重，而轻愈轻，重愈重矣。极重不可反。识其重而亟反之，可也。重未极而识之，则犹可は也。反之，力也。识不早，力不易也。反之在于人力，而力之难易，又在识之早晚。力而不竞，天也。不识不力，人也。不识，则不知用力；不力，则虽识无补。天乎？人也，何尤！问势之不可反者，果天之所为乎？若非天，而出于人之所为，则亦无所归罪矣。

