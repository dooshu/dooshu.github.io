◇　请造白金皮币

关东贫民徙陇西、北地、西河、上郡、会稽凡七十二万五千口，县官衣食振业，用度不足，请收银锡造白金及皮币，以足用。

（《汉书·武纪》：元狩四年冬，有司言。）

古者皮币，诸侯以聘享。金有三等，黄金为上，白金为中，赤金为下。今半两钱，法重四铢，而奸或盗摩钱裹取□。

（徐广：音容。《汉书》作「钱质而取浴」，师古音浴。）钱益轻薄而物贵，则远方用币，烦费不省。

（《史记·平准书》：有司言。又见《汉书·食货志》下。）



