○祭柳州柳员外文

惟灵天姿秀异，才称隽杰。蚤著嘉名，远播芳烈。总六艺之要妙，践九流之清切。镆铘锋利，浮可决。骐骥逸步，飞尘可绝。闭匣不用，伏枥何施。才命罕并，今古同悲。五岭三湘，寒暑潜推。乐道忘忧，襟灵甚夷。藻挥毫，て翔是期。奈何终否，神也我欺。呜呼！雕飞半空，羊角中戾。彼苍难诘，善人斯逝。群宿受交分，行敦情契。遗文在箧，赠言犹佩。抚孤追往，泫然流涕。孑孑丹，翩翩素帷。吊是月，龟从有时。路出长阡，将赴京师。旨酒一觞，哭君江湄。往矣子厚，魂期来斯。尚飨。

张滂

滂，德宗朝官盐铁使，忤裴延龄左除。

