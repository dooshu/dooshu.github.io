杨万里　得寿仁、寿俊二子书，皆以病不及就试，且报来期二首

二子何时到，三秋欲昼头。

收渠半张纸，洗我一年愁。

不得毛锥力，元非子墨羞。

海山寒更碧，整驾待同游。

杨万里

杨万里　得寿仁、寿俊二子书，皆以病不及就试，且报来期二首

满望鹏飞上，谁令马不前。

草玄真浪苦，曳白亦无缘。

兄弟年二十，尘埃路四千。

速来饮官酒，不用一铜钱。

杨万里

