杨万里　不睡四首

夜永无眠非为茶，无风灯影自横斜。

拥禂仰面书帷薄，数尽承尘一簟花。

杨万里

杨万里　不睡四首

望後更深月未明，暗蛩冻得总无声。

闲心幸自清如水，万感还从不睡生。

杨万里

杨万里　不睡四首

清愁无数暗相随，酒是渠雠也是媒。

醉里不知何处嚲，等人醒後一时来。

杨万里

杨万里　不睡四首

眊矂浑如病起初，冬烘又似酒醒余。

睡乡幸有闲田地，不放诗人僦一居。

杨万里

