遣幸谢相


汉史纪：文帝以申屠嘉为丞相，时邓通爱幸无比。嘉尝入朝，通居上旁怠慢。嘉曰：“陛下爱幸群臣，即富贵之。至于朝廷之礼，不可不肃。”

罢朝，嘉坐府中，为檄召通，不来且斩。通恐，言上。上曰：“汝第往。”通诣丞相，免冠，徒跣，顿首谢。嘉责曰：“通小臣戏殿上，大不敬，当斩。”语令吏斩之。通顿首出血，不解。上使使持节召通，而谢丞相，嘉乃解。通还见上，流涕曰：“丞相几杀臣。”

西汉史上记：文帝以申屠嘉为丞相，嘉为人正直，文帝甚重之。此时有个郎官叫做邓通，得幸于文帝，宠爱无比。嘉尝入朝，见邓通在文帝旁边，狎恃恩宠，有怠慢之状。嘉即奏说：“陛下爱幸群臣，只好赏赐他财物，使之富贵足矣。至于朝廷上的礼仪，则不可不严肃。”

及罢朝，回坐于丞相府中，写文书去提邓通，说道：“他若抗拒不来，便当处斩。”邓通恐惧，求救于文帝。文帝知丞相所执者是朝廷之礼，邓通委的有罪，就着他去见丞相。通到了府中，取了冠，跣足，顿首谢罪。申徒嘉责他说：“朝廷乃礼法所在，你一个小臣敢狎戏于殿上，犯了大不敬，论罪当斩。”因使吏拿出斩之。通叩头谢罪，至于出血，嘉怒犹不解。

文帝料邓通已在丞相处陪话知罪了，乃使人持节召通，而致谢丞相，申屠嘉乃遣之。邓通回去，到文帝面前流涕说道：“丞相几乎杀了臣。”

夫文帝宠幸邓通，致敢于怠慢，其始固不能无过。然申屠嘉正言直论，而帝略不偏护，即遣令就罪，使大臣得申其法，而嬖幸不敢狎恩，非圣君而能若是哉！





