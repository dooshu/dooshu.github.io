吴芾　和陈子良海棠四首

春来人物尽熙熙，红紫无情亦满枝。

正引衰翁诗思动，举头那更得君诗。

吴芾

吴芾　和陈子良海棠四首

花间春色丽晴空，恼我狂来只绕丛。

试问妖娆谁与比，一株胜却万株红。

吴芾

吴芾　和陈子良海棠四首

雨后花头顿觉肥，细看还是旧风姿。

坐余自有复芬馥，不许凡人取次知。

吴芾

吴芾　和陈子良海棠四首

十年栽种满园花，无似兹花艳丽多。

已是谱中推第一，不须还更问如何。

吴芾

