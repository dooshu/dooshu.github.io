苏端薛复筵简薛华醉歌以下三篇皆断章





杜甫


坐中薛华能醉歌，歌辞自作风格老。

近来海内为长句，汝与山东李白好。

何、刘、沈、谢力未工，才兼鲍照愁绝倒。

计东曰：长句谓七言歌行，太白所擅场者。太白长句其源出于鲍照，故言何、刘、沈、谢但能五言，于七言则力有未工，必若鲍照七言乐府如《行路难》之类，方为妙绝耳。公尝以“俊逸鲍参军”称太白诗，正称其长也。





