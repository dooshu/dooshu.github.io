◇李夫人赋

美连娟以修雩兮，命巢绝而不长。饰新宫以延贮兮，泯不归乎故乡。惨郁郁其芜秽兮，隐处幽而怀伤。释舆马於山椒兮，奄修夜之不阳。秋气潜以凄泪兮，桂枝落而销亡。神茕茕以遥思兮，精浮游而出疆。托沈阴以圹久兮，惜蕃华之未央。念穷极之不还兮，惟幼眇之相羊。函艹艹扶以俟风兮，芳杂袭以弥章，的容与以猗靡兮，缥飘姚愈庄。燕淫衍而抚楹兮，连流视而娥扬，既激感而心逐兮，包红颜而弗明。欢接狎以离别兮，宵寤梦之芒芒，忽迁化而不反兮，魄放逸以飞扬。何灵魂之纷纷兮，哀裴回以踌躇。执路日以远兮，遂荒忽而辞去。超兮西征，屑兮不见。寝淫敞兑，寂兮无音，思若流波，怛兮在心。

乱曰：佳侠函光，陨朱荣兮。嫉妒《门翁》葺，将安程兮！方时隆盛，年夭伤兮，弟子增欷，ㄜ沫怅兮。悲愁於邑，喧不可止兮。向不虚应，亦云已兮。焦妍太息，叹稚子兮。忄刘栗不言，倚所恃兮。仁者不誓，岂约亲兮？既往不来，申以信兮。去彼昭昭，就冥冥兮。既下新宫，不复故庭兮。呜呼哀哉，想魂灵兮！（《汉书·外戚传》、《艺文类聚》三十四）

