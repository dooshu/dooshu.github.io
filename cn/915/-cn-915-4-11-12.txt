◇举隐逸大儒诏（六月）

《易》称「天垂象，圣人则之」，又云「圣人之情见于辞」，然则文章之作，将以幽赞神明，变万物。秦燔《诗》《书》，礼坏乐崩。大汉之兴，拾而弘之。至乎元康、五凤之间，英豪四集，文章焕炳，《六经》之学，于斯为盛。自顷以来，学者怠惰，遂以陵迟。宜令公卿、中二千石各举隐逸大儒，硕德高操，以劝后进。（袁宏《后汉纪》十五，尚敏上疏陈兴广学校，于是诏。）

