郑卿歌

君不见闽中郑卿湖海客十年跨马燕京陌公车昨献三千牍玉陛新投万言防词章翰墨清朝珍何况相术称絶伦阅人千百一无失往往髙谈惊缙绅古来能相各有名近代无过袁四明伊昔抱艺王门上轩眉抵掌何雄壮龙顔眞人四尺须虎头将军一品相君臣际防岂偶然遗事流传定非妄郑卿絶学自天授著书且欲排荀况长安公卿走相问门外日髙车几两我初识面自南省三百人中见英宕把臂谓我风骨竒愧我岂是廊庙姿谁言黄扉玉堂上用此野鹤孤云为従来贤圣困草泽腾踏升天终有期祗今世途多汩没尘埃谁是封侯骨牝牡骊黄未足凭骅驑騄駬空超忽蔡泽噤吟笑唐举今我低徊犹乞汝男儿紫绶不在腰磊落峥嵘徒自许吁嗟郑卿勿言聴我歌终曲秋风渐髙白日促与君且倒杯中緑他年我访希夷生石室瑶编手飜録靑天招尔骑黄鹄

