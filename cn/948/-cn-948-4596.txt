陆游　玉笈斋书事

莫笑新霜点鬓须，老来却得少工夫。

晨占上古连山易，夜对西真五岳图。

叔夜曾闻高士啸，孔宾岂待异人呼。

眉间喜色谁知得，今日新添火四铢。

陆游

陆游　玉笈斋书事

雪霁茆堂钟磬清，晨斋枸杞一杯羹。

隐书不厌千回读，大药何时九转成？

孤坐月魂寒彻骨，安眠龟息浩无声。

剩分松屑为山信，明日青城有使行。

陆游

