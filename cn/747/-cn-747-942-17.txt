○张道衡塑造北斗七星真君醮词

臣粤自幼冲，恭闻大道，归心斗极，属念元虚。每有启祈，克蒙慈，感灵休而罔极，报鸿泽而无阶。今考卜吉辰，以天德合直之日，於玉局北帝之殿，塑瑶枢中斗之尊。兼以辅星，列於八位，状虹之彩服，写龙鹤之神姿，列於大帝之前，俨若中天之会，辄备闻告，爰命兴功。伏惟七圣降临，众灵昭，永垂响应，长介福祥。俾群心有祷祝之门，品汇得依归之路，永虔香火，以答至真。不任稽首归命之至。

