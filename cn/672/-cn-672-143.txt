敬亭病疟诗以慰之

谁言壮士不病疟，汉大将军寒栗作。
又闻明德重君子，来病君子是为虐。
热欲倚氷山，冷思着火灼。
播弄一任其炎凉，来如潮汐时不错。
吾弟少年壮且强，何亦为彼所束缚？
自昔怖疟晋石虔，威敌陷阵真矍铄。
愈疟更有齐桓康，人畵其形争惊愕。
君诗不让老杜强，试自诵之又奚若？
不然逃疟湏善忘，纷纷投赠殊难略。
君不见，正气日胜邪气衰，中医自古称勿薬。


