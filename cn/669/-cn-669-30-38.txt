38　陳項至壽春開渠


陳項、壽春。

【元圻案】三國志魏鄧艾傳：「艾遷尚書郎。時欲廣田畜穀，爲滅賊資，使艾行陳項已東至壽春。艾以爲『田良水少，不足以盡地利，宜開河渠，可以引水澆溉，大積軍糧，又通運漕之道』，乃著濟河論以喻其指。」





鄧艾屯田潁州　修廣淮陽百尺二渠


通典州郡七：「潁州，魏汝陰郡，鄧艾屯田於此。」陳項，陳州宛丘、項城縣。壽春，見前。晉志：「修廣淮陽、百尺二渠，上引河流，下通淮、潁。」【原注】通典陳州宛丘縣有百尺堰。隋志潁川郡北舞縣有百尺溝。郡縣志百尺堰在潁州汝陰縣西北一百里。

【集證】宛丘，今河南陳州府之淮寧縣。壽春，今江南鳳陽府之壽州。明地理志：「河南陳州治東有百尺溝，即沙水下流也。」

晉





