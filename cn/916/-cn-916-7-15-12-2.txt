【代美女篇】

邯郸（《类聚》、乐府作章丹。文苑同。又注。一作邯郸。《诗纪》云。一作章丹。按。女巫章丹善舞。见《晋书》夏靖传。）□辍舞。巴姬请罢弦。佳人淇洧出。（玉台作上。文苑作浦出。注云。一作洧上。）艳赵复倾燕。繁□为李。照水亦成莲。朝酤（玉台作沽。通。）成都酒。暝数河间钱。馀光幸未惜。（玉台乐府作借。文苑同。又注。一作惜。一作许借。《诗纪》云。一作许借。）兰膏空自煎。（○玉台新咏八作代乐府美女篇。《类聚》十八、文苑英华百九十三、《乐府诗集》六十三俱作美女篇。《诗纪》八十五。）

