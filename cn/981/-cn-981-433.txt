舒岳祥　踏莎偶成三首

坐避窗边瀑，行便石上莎。

清池写癯貌，空谷应悲歌。

暮色东西合，虫声寤寐多。

离愁谁与洗，举斗酌明河。

舒岳祥

舒岳祥　踏莎偶成三首

两山天一路，孤石水分流。

多难身衰日，新凉病有瘳。

侯封竹万个，奴课橘千头。

生理能如此，真堪隐去休。

舒岳祥

舒岳祥　踏莎偶成三首

玉宇浮丛雁，黄槐带化蝉。

青山一长啸，白日关欹眠。

机断虫虚织，囊空藓叠钱。

去年真可怕，戎马暗山川。

舒岳祥

