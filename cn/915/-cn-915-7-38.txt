◎裴松之

松之字世期，河东闻喜人，晋太元中拜殿中将军，除新野太守。不行，拜员外散骑侍郎。义熙初为故鄣令，入为尚书祠部郎，武帝领司州，以为州主簿，转治中从事史，召为世子洗马，除零陵内史，征国子博士。元嘉初为冗从仆射，转中书侍郎、司冀二州大中正，出为永嘉太守，入补通直常侍，复出为南琅邪太守，致仕，拜中散大夫，寻领国子博士，进太中大夫，封西乡侯，卒年八十。有《三国志》注六十五卷，集二十一卷。

