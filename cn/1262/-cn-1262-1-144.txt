丧仪：

仁圣皇太后之丧，大宗伯范谦衣白入朝，至阙门忽传各官衣青布袍，急出易衣以进。次日则白纱帽乌靴成服，斩衰，朝夕哭临。期毕而退署，衣冠皆白，绖带不除。二十七日后用三乌：为乌纱帽、皂靴、黑角带也。又逾月易青素，大约百日更浅淡，服色行移。旧案：有白纱帽，白布袍，布袜，蒲鞋。末年中宫之丧。浙省诏至，疑所服青白，竟青袍迎诏。



