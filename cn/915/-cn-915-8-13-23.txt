◇《净住子》序

遗教经云，波罗提木义是汝大师，若住於世，无异我也。又云，波罗提木义住，则我法住，波罗提木义灭，则我法灭。是故众僧於望海再说禁戒，谓之布萨。外国云布萨，此云净住，亦名长养，亦名增进。所谓净住，身口意身吉意，如戒而住，故曰净住。子者绍继为义以沙门净身口七支不起诸恶，长养增进菩提善根，如是修习，成佛无差，则能绍续三世佛种，是佛之子，故云《净住子》（《广弘明集》二十七上。案：《净住子》有专行本，张溥刻《竟陵王集》全载之。凡三十一章，今不具录。每章有王融颂。今编入王融集中。案：《广弘明集》一本无此序。）

