黄庭坚　题淡山岩二首

去城二十五里近，天与隔尽俗子尘。

春蛙秋蝇不到耳，夏凉冬暖总宜人。

岩中清磬僧定起，洞口绿树仙家春。

惜哉次山世未显，不得雄文鑱翠珉。

黄庭坚

黄庭坚　题淡山岩二首

淡山淡姓人安在，徵君避秦亦不归。

石门竹径几时有，琼台瑶室至今疑。

回中明洁坐十客，亦可呼乐醉舞衣。

阆州城南果何似，永州淡岩天下稀。

黄庭坚

