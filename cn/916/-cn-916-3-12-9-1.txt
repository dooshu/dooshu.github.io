【尔汝歌】

〖《世说新语》曰：晋武帝问孙皓。闻南人好作尔汝歌。颇能为不。皓正饮酒。因举觞劝帝。歌云云。帝悔之。〗

昔与汝为（《御览》两引作国。）邻。今与汝为（《御览》或作今为汝作。或作今为汝国。）臣。上（《御览》或作劝。）汝一杯酒。令（《御览》或作愿。）汝寿万春。（《诗纪》云。一作愿汝寿千春。○《世说新语》简傲篇。《御览》百十八、三百九十、五百七十一。《诗纪》十二。）

