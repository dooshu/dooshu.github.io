购帽


泰西之人服御奢侈，相习成风，而妇女为尤甚。故至纤极细之物，亦往往日新月异，瞬息不同。虽曰商业竞争之剧，要亦彼国士女奢靡之习有以启之耳。偶读英国杂志所载问答之辞，虽寥寥一二语，其情景宛然如画。爱译之：

一人匆匆坌息行，其友见而问曰：“子行何急急也？”对曰：“适为荆妻购一新冠，亟欲持归，稍迟恐新样复出，又嫌不入时矣。”





