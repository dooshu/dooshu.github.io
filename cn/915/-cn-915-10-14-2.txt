◇梁同泰寺刹下铭

戒香芬馥，气胜怀兰，智剑陆离，威逾交轧，敞慧日于重云，浚法流于巨海，严此三驾，用拔畏途，漾彼六舟，拯诸沦溺。但以一人入道，波旬之宫已震，十地弘心，毒龙之灾竞起，重栾布，积ㄆがテ，神仙岳岳，俯雕槛于霞外，宝铎锵锵，韵钧天于云表，雷雨杳冥而未半，扶桑光フ而先明，迢亭峻极，特立千仞，灼烁峥嵘，光镜八表，若日殿之烛太空，似星宫之构辰极，辞曰：

层台复陆，广殿穹崇。涂金钿玉，映日疏风。（《艺文类聚》七十七）

