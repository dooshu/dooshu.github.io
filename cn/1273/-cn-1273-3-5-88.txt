西园小集叠韵酬萧墀珊永声琼珊永华两上舍兼简眉山人

西园小集叠韵酬萧墀珊永声琼珊永华两上舍兼简眉山人[97]

弢云仙馆万花舞，曲池四面流香雨。小朱明洞闻猿语，水木清华山石古。

六朝兰锜贤主人，经营手辟炎海春。画图妙出眉长老，更遣变现须弥身。

我行海滨托佳遇，重题《八咏》升庵句。半夜华灯开宝书，诸天不露金银气。





