王洋　和曾豠父庚伏书怀六首

垣衣侵砌竹穿墙，日日萧条气运凉。

急雨满池鸣两部，幽奇不独水云乡。

王洋

王洋　和曾豠父庚伏书怀六首

呈耠水郭芰荷堤，别后扁舟去岸迷。

莫讶道人新活计，亦看粉面照清溪。

王洋

王洋　和曾豠父庚伏书怀六首

绿漪平涨水桥头，红蓼花鲜杜若洲。

便唤画师来貌取，不须云梦泽南州。

王洋

王洋　和曾豠父庚伏书怀六首

仙翁服食久遗年，且作童儿戏眼前。

井上辘轳休轧轧，檐间风露自溅溅。

王洋

王洋　和曾豠父庚伏书怀六首

皇家休符彻象纬，河上五老飞人间。

即今三才不住世，赖有两峰高玉山。

王洋

王洋　和曾豠父庚伏书怀六首

申郎句法祖师意，取玉鉴山开混茫。

疏帘清簟半云雨，卧听天籁生虚凉。

王洋

