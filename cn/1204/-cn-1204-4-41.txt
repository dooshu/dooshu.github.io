◎欧阳修平山堂词

"山色有无中"，欧阳公咏平山堂句也。或谓平山堂望江南诸山甚近，公短视故耳。东坡为公解嘲，乃赋快哉亭词云："记得平山堂上，欹枕江南烟雨，杳杳没孤鸿。认得醉翁语，山岗色有无中。"盖山岗色有无，非烟雨不能也。然公词起句是"平山阑槛倚晴空"，安得烟雨，恐东坡终不能为公解矣。［词苑］

