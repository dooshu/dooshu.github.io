苏轼　金门寺中见李西台与二钱唱和四绝句，戏用其韵跋之

帝城春日帽檐斜，二陆初来尚忆家。

未肯将盐下蒪菜，已应知雪似杨花。

苏轼

苏轼　金门寺中见李西台与二钱唱和四绝句，戏用其韵跋之

平生贺老惯乘舟，骑马风前怕打头。

欲问君王乞符竹，但忧无蟹有监州。

苏轼

苏轼　金门寺中见李西台与二钱唱和四绝句，戏用其韵跋之

西台妙迹继杨风，无限龙蛇洛寺中。

一纸清诗吊兴废，尘埃零落梵王宫。

苏轼

苏轼　金门寺中见李西台与二钱唱和四绝句，戏用其韵跋之

五季文章堕劫灰，升平格力未全回。

故知前辈宗徐庚，数首风流似玉台。

苏轼

