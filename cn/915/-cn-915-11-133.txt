◎穆亮

亮字幼辅，初字老生，代人。太尉宜都公穆崇玄孙。献文时为侍御中散，尚中山长公主，拜驸马都尉，封赵郡王，加侍中、征南大将军，徙封长乐王。孝文即位，除泰州刺史，徵为殿中尚书，迁征西大将军、西戎校尉、敦煌镇都大将。徙征南大将军、领护西戎校尉、仇池镇将。徵为侍中、尚书右仆射、司州大中正。迁司空，领太子太傅。迁武卫大将军，摄中军事。除征北大将军、冀州刺史。徙封顿丘郡开国公。宣武即位，迁定州刺史。寻除骠骑大将军、尚书令，转司空。景明三年卒，赠太尉，谥曰匡。

