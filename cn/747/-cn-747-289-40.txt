○观御制喜雪篇陈诚状

右：臣等适见工部侍郎侍讲学士陈希烈所蒙恩赐圣制雪篇。伏以圣惟无作，作则应天、地和阴阳，斯之谓矣。言微利溥，旨远思深，於彼苍生，焉知帝力？臣闻食者万姓之命，雪为五之精，兆且见於祈年，律既和於言志。圣心昭感天瑞合符，岂比夫汉咏白，但嗟欢乐；周歌黄竹，徒事巡游而已哉？臣等仰望昭回，莫知远近，幸均生植，同是г濡。况臣忝在枢衡无能翼亮，闻罪已之义，若冰；循忘躯之节，冀益涓尘。伏诵圣文，无任喜惧，臣等诚欢诚恐。谨言。

