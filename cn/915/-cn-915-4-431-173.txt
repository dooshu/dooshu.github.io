◇赵相雍劝阙碑

高祖父讳窦，字伯著，孝廉、河南令、侍御史、九江太守。（缺三字）君子望，字伯桓，右校令。望子陟，孝廉、朐忍令，（缺五字）陟弟朗，字仲曼，孝廉、弘农令、武都太守。朗弟劝，字叔（缺）孝廉、成皋令、赵国相。劝子煜，字稚（缺）孝廉、资中长江令、（缺三字）都尉。自右校君以旧墓在水阙，而坟墓多，地势（缺五字）斯造坟垅，树碑铭。至赵国府君，在官五载，莅政清平，有甘棠之化，年五，卒于官。故吏民汉中太守邯郸（缺四字）等，慕恋恩德，刊石称倾焉。（《隶释》十二）

