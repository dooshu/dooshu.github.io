刘克庄　即事一首

书卷交疏觉昼长，田园收薄值年荒。

老而用事独毛颖，何以解忧惟杜康。

赐帛恩深优故老，催租人至败重阳。

西风烂熳开蓉菊，不管先生两鬓霜。

刘克庄

刘克庄　即事一首

过了田光盛壮时，年今望八复奚为。

薄浇磊磈嫌红酒，懒读聱牙喜白诗。

释子书求名卵塔，社人卜请记丛祠。

吾文谁道难施用，后有中郎赏断碑。

刘克庄

