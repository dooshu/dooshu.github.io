○论开元天宝讽止皇甫疏

安危在出令，存亡系所任。元宗初得姚崇、宋、卢怀慎、苏、韩休、张九龄则治，用宇文融、李林甫、杨国忠则乱，故用人得失，所系非轻。人皆以天宝十四年安禄山反为乱之始，臣独以为开元二十四年罢张九龄相专用李林甫，此理乱之所分也。愿陛下以开元为法，以天宝为戒，则社稷之福也。

