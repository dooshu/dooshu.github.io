◎庾信（一）

信字子山，南阳新野人，梁中书令肩吾子。为湘东国常侍，转安南府参军，累迁尚书度支郎中、通直正员郎，出为郢州别驾，还为东宫学士，领建康令。台城陷，奔于江陵。元帝承制，除御史中丞，及即位，转右卫将军，封武康县侯，加散骑常侍。聘魏，留不遣。江陵陷，仕魏，为使持节、抚军将军、右金紫光禄大夫、大都督，进车骑大将军、仪同三司。周受禅，封临清县子，除司水下大夫，出为弘农郡守，迁骠骑大将军、开府仪同三司、司宪中大夫，进爵义城县侯，拜洛州刺史，征为司宗中大夫，大象初以疾去职，隋开皇初卒，有《集》二十一卷。

