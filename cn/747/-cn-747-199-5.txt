○冒雨寻菊序

白帝徂秋，黄金胜友，解尘成契，冒雨相邀。凉燠则鸿雁在天，叙交游则芝兰满室。砌花舒菊，还同载酒之园；岸叶低松，直枕维舟之浦。参差远岫，断将野鹤俱飞；滴沥空庭，竹响共雨声相乱。仰折巾於书阁，行阅飘；挹雅步於琴台，坐闻流水。字中蝌，竞落文河；笔下蛟龙，争投学海。珠帘映水，风生曳露之涛；锦石封泥，雨湿印龟之岸。泛兰英於户牖，座接鸡谈；下木叶於中池，厨烹野雁。坠白花於湿桂，落紫蒂於疏藤。虽物序足悲，而人风可爱。留姓名於金谷，不谢季伦；混心迹於玉山，无惭叔夜。

