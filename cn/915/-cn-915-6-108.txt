◎李胤

胤字宣伯，辽东襄平人。魏时为郡上计掾，州辟部从事治中。举孝廉，参镇北军事，迁乐平侯相，入为尚书郎，迁中护军司马，转吏部郎，赐爵关中侯，出补安丰太守。文帝为大将军，引为从事中郎，迁御史中丞，寻为西中郎将，督关中诸军事，徙河南尹，封广陆伯。晋受禅，拜尚书，进爵为侯，迁吏部尚书、仆射，转太子少傅，领司隶校尉。咸宁初拜侍中，加特进，迁尚书令，代何曾为司徒。太康三年卒，谥曰成。

