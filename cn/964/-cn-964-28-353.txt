韩元吉　与苏训直约游招隐寺

十日春晴未放梅，篮舆端为看山来。

路寻绝壑空流水，寺倚苍岩只废台。

处士尚余三亩宅，野僧合买万松栽。

故知佳兴难为败，上尽西峰眼界开。

韩元吉

韩元吉　与苏训直约游招隐寺

鼙鼓初归塞上师，京江酒美胜年时。

春来逆旅真无事，身到名山合有诗。

石底於菟穷作穴，泉间科斗闹成池。

荒寒景色君休问，后日应怀此客随。

韩元吉

