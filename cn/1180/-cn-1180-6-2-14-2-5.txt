答中玄高相公


春间承翰教，以舍弟、小儿叨领乡荐，重辱遣贺。仰荷厚情，拟附入觐令弟修谢。比令弟行，以冗沓忽忘之，至今为歉。兹令亲张尚宝人便，专此启谢。薄物不足为酬，幸为麾纳。

仆以浅薄，谬肩重任，孤立无助，日夕惶惶。今当始衰之龄，老态尽出，霜华满鬓，此后相见，恐不相识也。冗中，鄙怀不能尽陈，统容专启。





