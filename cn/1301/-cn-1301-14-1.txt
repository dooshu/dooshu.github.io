主司称意



天宝十二载，礼部侍郎阳浚四榜，共放一百五十人，后除左丞。



至德二年，驾临岐山，右初阙兼礼部员外薛邕下二十一人。后至大历二年，拜礼部侍郎，联翩四榜，共放八十人。



贞元二年，礼部侍郎鲍防帖经后改京光尹、刑部侍郎；元和十一年，中书舍人权知贡举李逢吉下及第三十三人，试策后拜相，令礼部尚书王插署榜，其日午后放榜。



元和十五年闰正月十五日，太常少卿知贡举李建下二十九人，至二月二十九日，拜礼部侍郎。



天祐元年，杨涉行在陕州放榜，后大拜。



二年，张文蔚东洛放榜后大拜。



