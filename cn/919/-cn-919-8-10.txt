痼冷积热证治

夫以脏腑禀赋不同，亦有将理失宜，遂致偏冷偏热，故方论中，有痼冷积热之说，痼冷者，中寒也。多因真气既微，胃气不实，复啖生冷冰雪之属，致肠胃虚寒，阴既停凝，阳不能正，大便洞泄，小便频并，鼻多清涕，呕吐涎沫，水谷不化，洒洒淅淅，皆阳虚阴盛之所为也。积热者，脏腑燥也。多因精血既衰，三焦烦壅，复饵丹石酒炙之属，致肠胃蕴毒，阳既炽盛，阴不能制，大便秘涩，小便赤淋，口苦咽干，涎稠眵泪，饮食无度，，皆阴虚阳盛之所为也。治各有方。

痼冷积热证治

