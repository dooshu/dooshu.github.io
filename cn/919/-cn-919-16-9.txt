三因证治

病者喜怒不节，忧思兼并，致脏气不平，郁而生涎，随气上厥，逢脑之虚，侵氵㸒眼系，荫注于目，轻则昏涩，重则障翳，眵泪努肉，白膜漫睛，皆内所因；或数冒风寒，不避暑湿，邪中于项，乘虚循系以入于脑，故生外翳，翳论中所谓青风、绿风、紫风、黑风、赤风、白风、白翳、黄芪翳等，随八风所中，变生诸证，皆外所因；或嗜欲不节，饮酒无时，生食五辛，熟啖炙爆，驰骋田猎，冒涉烟尘，劳动外精，丧明之本，所谓恣一时之游佚，为百岁之固愆，皆不内外因。治之各有方。

