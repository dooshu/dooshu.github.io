·崇沙宋子犹，端士也；为闽帅所窘。既出厄，诗以慰之（甲午）

兵声谁遣向江滨，狼籍樵苏及隐沦。可是风尘迷物色？到来天地失阳春。凿坏乱后无全计，飘瓦伤余亦怆神！转觉桃源非世外，渔郎犹见觅秦人。

〔人物考略〕

宋子犹：名龙，号菊斋；崇明人。诸生，留心救世之学。钱忠介公一见奇之，置诸门下上座。未几大乱，尝泛海至舟山。祝髮归，为闽帅所窘。出厄后，迁居太仓，以医术自给。寓鄞时，居陆氏湖楼。盖明室遗老云（鄞县「寓贤志」有传）。

