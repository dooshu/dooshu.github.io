张閏　次韵姜邦杰见访留赠三诗

饱看朝霞与暮云，一丘一壑大无尘。

关门果是倦迎客，倒屣还因有句人。

张閏

张閏　次韵姜邦杰见访留赠三诗

绕林游遍便沿陂，薄暑车行不下帷。

最喜竹君相伴久，凶渠生子子生儿。

张閏

张閏　次韵姜邦杰见访留赠三诗

何曾一事扰中扃，醉便投床林亦清。

书卷犹嫌旧时习，未能熟处放教生。

张閏

