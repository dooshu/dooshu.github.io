吴势卿　挽蔡久轩

道学相承祖子孙，诸儒谁得似渊源。

铜川而上谁家世，程氏之门止弟昆。

后世定知尊所学，当时未尽用其言。

四书功用弥天地，惜不推行半鲁论。

吴势卿

吴势卿　挽蔡久轩

识见先几炳蔡著，艰难国事虑阽危。

龟山如用求得半，君实未亡犹可为。

人渺江涛已如此，公骑箕尾欲何之。

门生老病丹心折，伫立空山有所思。

吴势卿

