叶茵　道院偶成二首

水生远岸折蒲芽，春色髒髒染物华。

伎{作右换养}一诗安老草，眵昏两眼眩空花。

楼分古柳烟光薄，桥倚青帘日影斜。

此药未知谁可共，隔篱独许钓鱼家。

叶茵

叶茵　道院偶成二首

柳长柔丝青草芽，随时委化答年华。

呼来便了能酤酒，抱去添丁共看花。

忧世中宵心耿耿，题春半壁字斜斜。

江湖风月今犹昔，能学龟蒙有几家。

叶茵

