宋祁　和赵南正溪上二首

年少青春苦惜春，溪头风物更留君。

无花地展如茵草，欲雨天垂似鹤云。

船近鹅儿频引颈，水清鱼子忽分群。

吟情饮量皆豪俊，酒盏须斟一百分。

宋祁

宋祁　和赵南正溪上二首

一樽狂计即留春，更把诗篇恼使君，

戏岸正摇千步柳，归山曾约万重云。

孤怀欲写情空感，佳句相酬自不群。

怯见杜潘无处避，便知优劣此间分。

宋祁

