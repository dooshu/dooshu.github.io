宋祁　春晏北园三首

春物在无几，景随人意閒。

箂生迷坞缺，花尽失林殷。

坠絮来何所，轻云久未还。

持杯问流照，肯信有朱颜。

宋祁

宋祁　春晏北园三首

天意歇馀芳，人间日始长。

落花风观阁，睡鸭雨池塘。

稍倦持螯手，犹残婪尾觞。

春归无所预，羁客自回肠。

宋祁

宋祁　春晏北园三首

日晏休尘虑，中园眷物华。

惊禽曳啼去，弱柳受吹斜。

暝早月沈碧，凉生水进涯。

悠然望层堞，千翅度昏鸦。

宋祁

