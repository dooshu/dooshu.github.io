【曹邱生引楚人谚】

〖《史记》曰：楚人曹邱生。辩士。与窦长君善。季布闻之。寄书谏窦长君勿与通。曹邱生欲得书请季布。窦长君曰：季将军不说足下。足下勿往。固请书。遂行。使人先发书。季布果大怒。待曹邱。曹邱至。即揖季布曰：楚人谚曰云云。足下何以得此声於梁、楚间哉。季布乃大说。引入。留数月。为上客。厚送之。季布名所以益闻者。曹邱扬之也。〗

得黄金百斤。不如得季布一诺。

（〇《史记》及《汉书》季布传。《白帖》二。《御览》四百三十、四百六十三、四百九十五、八百九。《诗纪》九作楚人谚。）

