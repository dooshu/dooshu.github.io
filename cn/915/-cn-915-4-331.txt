◎孙坚

坚，字文台，吴郡富春人。建宁末，府召署假尉。熹平中，历盐渎、盱眙、下邳丞。中平初，中郎将朱俊讨黄巾，请为佐军司马，以功拜别部司马。寻为张温司空参军，迁议郎，拜长沙太守，以功封乌程侯。义兵起，袁术表假中郎将，又表行破将军，领豫州刺史。初平三年，为术击刘表，战死。权称尊号，追谥曰武烈皇帝，庙号始祖。（案：孙策造吴，当编入《三国文》，孙坚当列前代。梁宣帝父统，情文帝父忠，从此例。）

