○宣懿皇太後太庙制

门下：朕近因载诞之日，展承颜之庆，太皇太後谓朕曰：“天子之孝，莫大於丕承，人伦之义，莫重於嗣续。穆宗睿圣文惠孝皇帝厌代已久，星霜屡迁，祢宫旷合食之礼，惟帝深濡露之感。宣懿皇太後长庆之际，德冠後宫，夙表沙麓之祥，实茂河洲之范，先朝恩礼之重，中莫偕。况诞我嗣君，缵承昌运，已协华於先帝，方延祚於後昆。思广贻谋，庶宏博爱，爰遵旧典，以慰孝思。当以宣懿皇太後太庙穆宗睿圣文惠孝皇帝之室。率是彝训，其敬承之。”朕祗奉慈旨，载深感咽，宣示中外，咸使闻知。主者施行。

