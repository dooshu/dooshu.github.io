曾丰　题公安宰黄叔万鲁斋

渊中见潜鱼，床下闻鬭蚁。

从知聪和明，反累目与耳。

孔门三千人，十资九其慧。

意失道之归，端为慧所使。

回以愚故专，首得一宗旨。

其次参好修，与回亦无异。

受裁鲁有作，学道心不贰。

顿悟圣授机，万理付一唯。

曾丰

曾丰　题公安宰黄叔万鲁斋

试推学之功，但自好而始。

设令太聪明，视孝绪余尔。

公安黄令君，少钝壮而锐。

不受青云吞，犹坐黄卷累。

开囊包物初，落笔洒胸次。

锋芒莫敢撄，古剑发新砺。

駸駸进未休，冉冉老将至。

以鲁揭其斋，盖是少时事。

云胡不辄更，无乃有所为。

新收汗马心，蚤作蛰雷计。

音容成老翁，情性复孩稚。

其友曾撙斋，适是参苗裔。

家学世相传，鲁者钝之谓。

生平事事迟，大抵与君似。

虽迟幸勿嫌，正以钝为利。

曾丰

