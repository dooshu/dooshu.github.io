通老论

圣人明于天人之理，达于自然之分，通于治化之体，审于大慎之训，故君臣垂拱，完太素之朴，百姓熙怡、保性命之和。○《御览》一。

道者，法自然而为化，侯王能守之，万物将自化。《易》谓之「太极」，《春秋》谓之「元」，老子谓之「道」。○《御览》一。

三皇依道，五帝（伏）〔仗〕德，三王施仁，五霸行义，强国任智：盖优劣之异，薄厚之降也。○《御览》七十七。

