○对磨钱判

〈甲磨钱质而取钅谷，乙告之。诉不更铸。〉

缗镪爰设，销铸是司，九府匠之以圆方，三官因之以文质。虽五铢异制，半两分形，龙马之造化不穷，权衡之轻重有数。实惟泉货，校在水衡。人之无良，公为不道，微汉臣之赐蜀，范成奸；非魏帝之梦陈，错磨抵禁，立辟自贻於钱府，举法须密於金科。欲无王衍之害，曷云非隐？将劾刘陶之议，刑其舍诸？且取钅谷不定其少多，致狱孰究其高下？欲加之罪，其无词乎？待穷扬可之告缗，方谇五伦之督铸。

