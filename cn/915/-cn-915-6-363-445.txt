○下令绝刘曜



孤兄弟之奉刘家，人臣之道过矣，若微孤兄弟，岂能南面称朕哉，根基既立，便欲相图，天不助恶，使假手勒准。孤惟事君之体，当资舜求瞽瞍之义，故复推崇令主，齐好如初，何图长恶不悛，杀奉诚之使。帝王之起，复何常邪！赵王赵帝，孤自取之，名号大小，岂其所节邪。（《晋书·载纪·石勒传》上，又《十六国春秋》十三。）



