○授傅德昭罗州刺史裴昶维州刺史赵贽崖州刺史等制

敕。具官傅德昭等。建隼在，画熊当轼。以物彰贵，出守者兼而得之。故用武以来，惟功是赏。厚为宠报，多在勤劳。以德昭淬砺雄，利若太阿之剑。以昶展张劲力，强於繁弱之弓。以贽驰骋茂骏，比於渥洼之马。而皆藏勋有籍，秉节无尤。既当行赏之伦，宜受分忧之命。勉为善政，无病远人。可依前件。

