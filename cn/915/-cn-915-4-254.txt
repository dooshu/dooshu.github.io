◎皇甫规

规，字威明，安定朝那人。永和末为郡功曹上计掾。冲帝初，举贤良方正，对策下第，拜郎中，托疾免归。延熹中，徵拜太山太守，进中郎将，持节监关西兵。还为议郎，为宦官所诬，系廷尉，论输左校，会赦。拜度辽将军，迁使匈奴中郎将，复为度辽将军。永康初，徵为尚书，复举贤良方正，迁弘农太守，再转为护羌校尉。熹平三年卒，年七十一，赠司农卿。有集五卷。

