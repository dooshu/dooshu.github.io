【将命至邺酬祖正员诗】

我皇临九有。声教洎无堤。兴文盛礼乐。偃武息（诗集作自。）氓（《类聚》作民。）黎。承乏驱骐骥。（《类聚》作马。）旌旗（《类聚》作旃。）事琬□。（《类聚》作鼓な。《诗纪》云。一作旌旃事鼓鼙。）古碑文字尽。荒城年代迷。被陇文瓜熟。交塍香穗低。投琼实有慰。（《类聚》作意。）报李更无蹊。（○本集三。《类聚》五十三。作酬祖正员诗。文苑英华二百九十六。庾开府诗集下。《诗纪》百十五。）

