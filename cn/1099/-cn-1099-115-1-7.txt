○為預防虜患以保固地方疏 【 修墻擺兵】

切詳此虜、去年侵掠陜西、今當　皇上龍飛御極之初、乃敢寇我宣府擾我大同罪惡貫盈　天怒已極若再擁眾內侵、鼓我積憤之兵乘彼既驕之勢、何戰不克顧我邊地里寬漫分兵而守。無所不寡。以十當百似難急嬰其鋒。惟在嚴封疆。守要害明斥堠。謹禁防。以佚待勞。俟機而動。延寧二鎮邊備、各該守臣必能先事經理陜西固靖環慶地方、先該總制尚書秦紘修築邊塹一道、甚于保障有益、所患墩堡稀疏、聲援隔絕、故副總兵曹雄有固原之墻。不如無墻之論臣今近墻設墩、傍險增堡、聲勢相接、填塞溝塹、坍塌邊墻次第修補粗皆就緒、至于分布人馬。使守要害招集土人。使自為戰。不敢慢易。以速罪尤。但當久玩極弊之餘、人馬寡少、又復不精、語及戰功、臣實不敢自保然而形勢戰守。得失利害之機亦嘗籌度。寧夏花馬池興武營直抵高橋三百餘里地方。在北為虜賊寇我邊境之門戶。陜西環慶固原直抵靖虜七百餘里地方。在南為虜賊寇我腹裏之門戶。其中有山城??朋城石溝鹽池韋州等處。乃虜賊出沒經由之道路。然賊之所入。寧夏邊墻。如能捍禦則腹裏可安枕而臥。稽今事勢。恐未必能。倘一旦拆墻而入必以精騎守所入之路綴我官兵。使不敢南。則腹裏安危。所係至重。其故不可不講也。賊既深入剽掠。方張之勢。恐非陜西官軍所能當。藉諸邊鎮游兵協力捍禦。庶免生民荼毒。然欲成克捷之功必在乘其既弊而於中路擊之為便查得延寧莊凉遊兵兵部題　准、聽臣調用、但寧夏遊兵、僅能自守、莊凉遊兵、彼處四旹有賊、恐難摘調、緩急所倚、惟延綏遊奇兵參將王戟、土兵應援之力、若不早為掣取、直待寇至門庭、方纔移文、往來之間、動經旬月、緩不及事、合無舖馬賫文行令延綏副總兵曹雄、遊擊將軍姜漢、參將王戟、作急將所領官軍掣回、曹雄奇兵。暫於定邊營駐劄。以便延寧兩邊策應。姜漢遊兵。王戟土兵。於花馬池興武營等處按伏。如果達賊入套。擁眾近邊。與寧夏副總兵衞勇、參將霍忠、協同保勣靈州守備焦洪、并都指揮韓斌等人馬。併力捍禦。保固邊墻。不令入境。寧夏總兵官李祥、統領人馬過河、暫於靈州駐劄。以便河南北調度。陜西亦選遊兵三千員名、暫於韋州按伏。以為聲援。且以防山後賊寇乘凍度河侵犯之謀若是賊勢重大。力不能支。拆墻入境。勢必侵犯。腹裏。陝西遊兵。即當掣回豫旺城防禦。延綏遊兵土兵。聽臣臨期相機調取應援。亦在保固邊墻。不令拆入。彼進不得逞。居無所獲。久將自退。若賊眾不能阻遏。長驅而入。勢必分散我軍堅壁清野。據險以乘之。伺便以圖之。縱無大得。亦無大失。仍先以曹雄李祥衞勇姜漢等各枝精兵。分布中路山城??朋城石溝鹽池紅寺兒韋州一帶城堡按伏。秣馬藏鋒蓄銳。多遣乖覺夜不收。遠為哨探。彼既深入日久人馬疲敝計其歸途必出前路陜西將官統領官軍徐躡其後。毋逼而追。縱敵入境而邀其惰止?帚可以全勝但亦須審量彼巳倘彼強我弱事力不及則又不如拒之于外為無失也待入我彀。諸路之兵併起而夾擊之。陜西官軍奮而逐之。或邀其中。或截其尾。胸背受敵。必敗之道。此臣一得之愚、敢用預陳以備采擇

