陈著　偶成

赤日途中嚼冰雪，红尘城外见林泉。

一时邂逅犹快意，十载清閒我谢天。

陈著

陈著　偶成

乌飞兔走傲昆仑，人世浮浮托命根。

梅竹仅留三亩宅，桑麻方见万枝孙。

云相迎送话诗客，风自闭开无事门。

适意手攀檐外柳，旁观抚掌笑游魂。

陈著

陈著　偶成

生计何曾问有无，心安便是邵尧夫。

搀春菜奉清饕味，耐冻梅呈本相癯。

闭户茶香浮雪屋，推窗山影落冰壶。

终朝幸自无他事，忽听儿童报索租。

陈著

