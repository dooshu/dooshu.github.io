○初報河東大捷疏 【 討平松番】

案照松番據險逞兇、軍民橫被虔劉之慘、致廑　皇上綸音申諭、□公賊平後推南大司農汪掌科以蜀事論劾未知當年功之虗實然汪亦稱其強有幹力盖亦能臣也而本兵因以議覆責成、令廵撫總兵及司道等官、相機撫剿、臣巳督行兵廵各道、多方招撫、而負固如初、始一面差官分調土兵、復一面牌行各道、令通事譯諭為惡諸番、果能擒斬真正渠魁以贖罪、及傾心送質投降者、俱許待以不死、仍照格給賞、無非冀其悔悟改圖、而使我無廢法、則犬羊之性。亦不妨馭若犬羊也。乃番蠻豈直罔遵益為糾聚數千餘眾、倚山找架七稍砲、於正月中旬、連攻蒲江關、將關內官營房屋、盡數擊殘衝毀、固守則粮糗不繼坐斃可虞、交鋒則多寡相懸聲援更絕、少延時日、亦幾陷關城矣、賴參將朱文達、熟慮退無完計。而進可出奇。身自當先。忽爾開關迎敵。用百子銃一時齊發。番不及避而傷損頗多。累卵之危。自茲稍解。又准總兵官李應祥移文、稱節年殺死守堡官、并軍兵商民蔡四元等、共四百八十餘命者、係東路溝窯溝丟骨沒舌人荒西北龍溪蜈蚣土官茹兒阿孝惡閙王荅甘燕戈臘熱溪別柘思荅地等寨番蠻、殺死軍兵許九等八百二十餘命者、係大小粟穀北定玉柱阿牛王龍交舍安貫烟蔥列柯歪地西革牛尾鹿卜石柱等寨番蠻、其坎上漢人羊思定鷄公上牟泥下牟泥野和尚亞寨阿思洞上泥巴呷竹呷二等一十二寨、番有生熟善惡亦當分別係往來聽使熟番素不為惡等因在卷、臣備詳往歲之惡踪、兼酌目前之罪狀、知釀成邊患。皆出委靡姑息之由。若非大剿申威。而漫云招撫以苟圖塞責是弱形久見矣、猶復以弱濟之。火益熱而水益深。實臣之所不敢出也。雖剿撫有難偏廢在今日則宜撫後而剿先且番勢之張固云恃險。亦窺我軍兵所從事。而彼得蜂屯相抗。故其銳難摧耳。誠令三軍隨地列營使彼莫知進剿之途而各自為守則守多而力分此破番之最要者也隨行鎮臣議定、觀其部分有紀可以卜其將來成功矣令原任總兵郭成領訓練敘馬等兵七千、直抵黃沙壩劄營、占據諸番吭喉、以奪賊氣、遊擊周于德、領播州宣慰楊應龍土兵七千、劄營於鑼鍋嶺等處、以搗其前、遊擊邊之垣、領酉陽宣撫冉維屏土兵五千、劄營於地名蕎壩腦以攻其後、參將朱文達則領平茶土官楊光祖楊正崇、并天全土兵共四千五百有奇、於地名茨溝劄營、拊其要脊而擊之、俱聽總鎮監軍道居中提調、令原委敘州、府通判陳忠、隨營贊畫、臣又移行鎮道、如將領等官營伍劄齊、須先與約、凡加征寨分、必果大憝首惡、曾經殺害官軍、及斷道攻城、罪惡貫盈而難赦者、其脅從陰逆。雖稱叛服靡常。而能知向化畏威即聽投降效順。至於平素原非惡寨則預給以旗使之玉石有分此不惟仁義並行。而我師有紀。且令死生莫救。而彼勢自孤也。然河東河西兩酋。亦未可一時竝剿。以分兵力。就二者而酌之。則河西猶有一澗為屏。而河東與各關堡相連。其為害也尤便。其欲除也當先。且東寨一平。則河西喪膽。乘勝以行剿撫。易如反手矣。續准李應祥手本、捷報前來、俱解紀功道參議謝詔審驗、呈廵按御史陳瑫覆核具奏、及稱黃沙壩係諸番出沒之要衝。先年總兵何卿亦欲建堡於此、而知為番部所必爭。恐難就緒。故竟成缺典。此今日之當急圖者、乃郭成率眾壘營、巳隱若石城之壯、規模濶大、可無煩式廓之再增、惟因其址而修治之、自是金湯足恃、又稱見今河東惡寨番蠻漏刃者、皆逃避深箐、河西一帶惡番、正圖進攻、適副使王鳳竹往過營堡河西、上節番蠻、巳有數十為羣、隔河伏地、而哀告乞降者、至於下節思荅等寨惡番、仍披甲放砲、挑搦我兵與戰、等因各報到臣、為照松潘夷種。即古氐羌。番別熟生。姓分大小。以尋戈為撕打。以戰死為善終。其習獷矣。大掠成都、曾有二十萬人之號、詳稽蜀志、備存四十八寨之名、其族繁矣　國朝自洪武十一年、御史大夫丁玉、平羌之後、迄宣德中、始作梗、而圍困松城數月、比時特遣大都督二員、統調陝西四川貴州三省軍兵十餘萬、一舉而克之嗣後每臨番警、則比例請兵、率以為常、誠灼知其勢甚而難於撲滅也、嘉靖年間、白草煽亂、有易視之者、輒提土卒五千以禦、而竟至全軍敗沒、無一得生、此其明鑒巳、以故先年守土之臣、往往諱言征剿、而藉名曰撫、以文其選耎之非布帛茶鹽、賞需歲益、奉如驕子、漸不可為、一發之餘、遂累歲不能奏績、因以貽憂　君父、宵肝靡寧、或延訪大臣、或咨詢廷議、臺垣獻策者、咸謂松潘地接陝邊制禦番蠻功罪宜同乎北虜載在故籍。可攷而知也。夫北虜為邊陲大患。孰不知之而西番以一省疥癬之瘍。奚至比於備虜。正為入松之路島道凌空。峽逼蜂腰。可回萬騎於千崖之阻。關重櫛齒。如引百斤於一縷之微。若使梟鵂窺暮而狂鳴。何殊鬼蜮射沙而必中障塞孤懸之勢。此實無雙者。志載　先朝都御史宋滄、繕獻地圖、言制番之畧、而云人皆知劍閣連雲之險。自松疊視之、猶為坦途。人皆知瞿塘灩澦之險。白松疊視之。猶為安流。此其崇山絕澗之難踰。亦可想見矣。矧星羅碉寨、猿狖成羣、睥睨跳梁、又能使山澗益增其深峻、故平居無事、彼番之敢于蔑視堡軍、而朘此脂膏、啗此血肉、稍不如意、復從而斃之者、豈獨強哉。亦恃此險固知我之無奈彼何也。我軍之過於畏視番蠻。而割肌以充。瀝髓以潤。苟得全軀。即忻然忍痛者。豈本弱哉。亦??木此險固。知彼之非我可圖也刼於積威、日靡一日、此方望之而股栗、渠益口??之而心雄、是以小則礨石裝塘、放隔河之冷箭、大則攻關掠堡、逞支解之窮兇、誠足為門庭之寇、恐非止蜂蠆之憂也、

