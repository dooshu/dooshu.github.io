无将大车

三章，章四句


首章讲：此亦行役劳苦作也。意曰：人情当劳苦之际，不能释然而无思，顾情有难以自伸，则多思不如无思之为愈也。





无将大车，祇自尘兮。

将，扶进。祇，是适。彼平地任载者，是之谓大车也。人其无将大车乎？将大车而力不能进，只为力所污而已，大车其可将耶？





无思百忧，祇自疧兮。

疧，病也。况我行役也，进有王事期程之虑，退有家事多端之虞，是之谓百忧也。我其无思百忧乎？思百忧而忧不能却，将不胜此心之劳瘁，祇以自病而已。百思其可思耶？

二章讲：





无将大车，维尘冥冥。

无将百车，将大车则维尘冥冥而昏晦矣。





无思百忧，不出于颎。

无思百忧，思百忧则其忧愈多。吾见日在忧心耿耿之中，而不能出者矣。

末章讲：





无将大车，维尘雉兮。

无将大车，将大车则维尘雍雍而蒙蔽矣。





无思百忧，祇自重兮。

重，犹累也。无思百忧，思百忧则为忧所窘，而不得以少适，祇以自累而已矣。

夫以忧思之故而作之诗，又至于不敢忧而欲其无思焉，则其忧必有不可言者矣。吁！此可以观衰世矣。





