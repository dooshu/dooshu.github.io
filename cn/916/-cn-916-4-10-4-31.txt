【晋杯□舞歌诗】

〖《宋书》乐志曰：□舞。汉曲也。张衡舞赋云。历七□而纵蹑。王粲七释云。七□陈於广庭。颜延之云。递间关於□扇。鲍照云。七□起长袖。皆以七□为舞也。《搜神记》云。晋太康中。天下为晋世宁舞。矜手以接杯□而反覆之。此则汉民唯有拌舞。而晋加之以杯反覆也。五行志曰：其歌云晋世宁。舞杯□。言接杯□於手上而反覆之。至危也。杯□者。酒食之器也。而名曰晋世宁者。言晋世之士。苟偷於酒食之间。而知不及远。晋世之宁。犹杯□之在手也。《唐书》乐志曰：汉有□舞。晋世库存之杯□舞。乐府《诗》云：妍袖陵七□。言舞用□七枚也。〗

晋世宁。四海平。普天安东永大宁。四海安。天下欢。乐治兴隆舞杯□。舞杯□。何翩翩。举坐翻覆寿万年。天与日。终与一。左回右转不相失。筝笛悲。酒舞疲。心中慷慨呆健儿。樽酒甘。丝竹清。愿令诸君醉复醒。醉复醒。时合同。四座欢乐皆言工。丝竹音。可不听。亦舞此□左右轻。自相当。合坐欢乐人命长。人命长。当结友。千秋万岁皆老寿。（○《宋书》乐志。《乐府诗集》五十六。《诗纪》四十。）

