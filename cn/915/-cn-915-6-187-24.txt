◇陈群谏营宫室

《周礼》，天子之宫，有斫龙之制。然质文之饰，与时推移。汉承周、秦之弊，宜敦简约之化，而何崇饰宫室，示侈后嗣。此乃武帝千门万户所以大兴，岂无所复增之谓邪？况乃魏氏方有吴、蜀之难，四海罹涂炭之艰，而述萧何之过议，以为令轨，岂不惑于大道而昧得失之辨哉？使百代之君，眩于奢侈之中，何之由矣。《诗》云：「斯言之玷，不可为也。」其斯之谓乎！（《魏志·陈群传》注）

