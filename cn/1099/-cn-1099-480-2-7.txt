○答麻西泉總戎 【 論戰守款】

今談邊事者、大都不出戰守款三說、至於三說、貼定地方、審定情勢、而求一當之策、以保萬全之圖、是固未易言也、遼自三岔河隔為兩斷、東西各三面隣虜、即藩籬之夷、三衛海建諸酋、巳不勝橫矣、察罕即插漢也元小王子之後本不在遼地因淹答強盛故于此據三衛之地也而察罕又以元裔、引弓十數萬、虎踞其間、尤難與之爭鋒、今之所謂戰者、不過偷勦奴夷??罒?夕?虜而巳、能堂堂正正、與虜王虎墩兔罕之眾一遇乎、無論虎墩兔、能與其部落黃台吉歹青拱兔輩一遇乎、又無論察??干、能與三衛之賴蟒粆花宰煖輩一遇乎、僕有以知其不能也、况狐群狗黨、連蔓結、挑一枝而各枝動、挑部落而虜王動、挑三衛而勾引察罕亦動、動河東而河西不能救。動寧前而廣寧不能救。即動錦義而鎮兵不及救、誠有如翰教、以主戰為不量者、則其勢不得不出於守、而邊長二千餘里、在在可入、而何處是守、無邊墻、無堅堡、而何險是守、墩軍盡、累及堡軍、堡軍盡、累及堡軍、而何人是守、則其勢又不得不出於款、而虜又欺我之不能戰與守也、而陽順之、而陰逆之、而此賞之、而彼搶之、款又焉足固哉、然當此戎馬擾攘中、而欲討一閒暇日子、以修我戰守之備、則舍款之外、又無別法、深計者、思有以維款之窮、曰非戰不足以固款、信有見矣、顧以愚見細參之、所謂以戰固款者、若只勦奴夷夢虜而止、則未足示威。先巳挑釁。其何款之固。若欲堂堂正正。與大虜一戰而服之。使之不得不歸命於我。則以今日之兵當今日之虜。勢又有所不能。此非謂戰之不足以固款也。正唯今日戰不成戰。搗於外為偷為竊堵於內為野為浪。而不敢與大虜遇也。乃若僕之所謂戰者則不然、深吾壕。高吾墻以扼虜於外。併小屯為大屯。適中建堡。環築墻壕。以收保吾人於內。而又大造火器戰車。以為堵截之備。凡零竊鵰搶。當日出入之賊。必憚而不敢入。即入而吾人早巳入堡。吾本路之力巳足以禦之。此與小虜戰之法也即大虜數萬入犯。其填吾壕。穵吾墻。必躭閣時候。其攻吾屯堡。屯民執械登陴。必能為我堅守一二日。以待各路官兵之至。至亦勿與浪戰。但以火器戰車。結一方城擡之而前直衝其老營。如其過夜。則大砲遙擊之。使黑地自亂。彼欲掠而吾野巳清。欲戰而吾璧巳固。欲相持而畏我火砲。又存劄不住。不奔何待。因其奔動而乘之。不勝何待。此與大虜戰之法也戰小虜既如彼。戰大虜又如此。虜知入無所得。且受挫焉。而其氣自沮。其欲自殺。不款何待。此以戰固款之法也。此以守為戰而不為偷竊為野浪以僥倖者也日來邊報小歹青等結聚於長嶺。粆花父子窺伺於遼河、此輩固皆受賞於廣寧者、款此犯彼犬羊無厭、誠願得殪兩酋之首、以慴氊裘之膽伸中國之威、而翰劄適至、欲要擒搗以示逆、則勦之之法甚得、以戰固款上策、誠使偵探得實、的係小歹青粆花等大眾所在、决不可失此賊、若乃奴夷夢虜之輩此不足膏元戎之斧鉞、而又奚事哉、

皇明經世文編卷四百八十終







