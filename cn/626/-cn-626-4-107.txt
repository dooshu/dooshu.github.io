贺大理言一首

【咏残花】

满架开初尽，唯留几许春。

轻风南陌上，落日莫江滨。

影淡帘栊月，香消辇路尘。

漂零莫飞去，别院有愁人。

附见

☆贺承（一首）

【湖乡佳处为朱昌年赋】

湖乡佳处足幽栖，路入蒹葭望欲迷。

一水远连天上下，几家如在瀼东西。

红尘市迥人稀到，绿树春深鸟自啼。

何日编茅居此地，杏花春雨看扶犁。

