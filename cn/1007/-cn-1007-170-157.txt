张舜民　桃李花

红白桃李花，馨香满芳草。

开时人少年，落处人已老。

风雨半夜来，飘扬满官道。

行客为叹息，不忍便除扫。

犹有两三枝，香色晚更好。

把酒将奈何，攀折恨不早。

张舜民

张舜民　桃李花

花如桃李人如玉，终日看花看不足。

万年枝上啭春风，七丝弦上调新曲。

宝马嘶风车击毂，东市斗鸡西市鞠。

但得长留脸上红，莫辞贵买尊中醲。

张舜民

