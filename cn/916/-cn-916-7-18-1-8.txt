【怨诗】

退宠辞金屋。见谴斥甘泉。枕席秋风起。房栊明月悬。烛避窗中影。香回炉上烟。丹庭斜草径。素壁点苔钱。歌起蒲生曲。乐奏下山弦。新声昔广宴。馀杯今自传。王嫱向绝漠。宗女入祁连。雁书犹未返。角马无归年。昭台有（乐府作省。）媵御。曾坂无弃捐。後薪随复积。前鱼谁更怜。（○本集。《乐府诗集》四十一。《诗纪》八十八。）

