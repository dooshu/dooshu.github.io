◎江谧

谧字令和，济阳考城人。仕宋孝武为奉朝请、辅国参军、于湖令。明帝即位，以为骠骑参军，转尚书度支郎，迁右丞，兼比部郎，出为建平王景素冠军长史、长沙内史、行湘州事，免。元徽初为武帝镇军长史、广陵太守，入为游击将军，领尚书左丞。升明初，迁黄门侍郎、吏部郎、太尉谘议、录事参军。齐台建，为右卫将军，及受禅，迁侍中，出为长沙内史，行湘州事，寻为湘州内史，封永新县伯，进左民尚书。武帝即位，出为征虏将军、镇北长史、南东海太守，未及行，赐死。

