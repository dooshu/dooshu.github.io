孙应时　秋日遣兴

门前白水映青山，草满荒庭书掩关。

莫恨穷居穷到骨，平生未有此情间。

孙应时

孙应时　秋日遣兴

今年炎毒异他年，及此秋风意洒然。

身世还须几寒暑，吾生何事不随缘。

孙应时

孙应时　秋日遣兴

清秋佳月不寻常，何限歌楼醉夜长。

要是超然尘外客，一杯差不负孤光。

孙应时

孙应时　秋日遣兴

故人强半随流不，世事新来似弈棋。

我老垃心消拍尽，镜中唯有鬓如丝。

孙应时

孙应时　秋日遣兴

学书成癖故童心，颇复抱然得趣深。

一字千金亦安用，等间容我度光阴。

孙应时

孙应时　秋日遣兴

虚斋独寝意偏清，梦断秋窗月正明。

匡坐偶然成导引，未须痴绝慕长生。

孙应时

