邕熙


《晋书·乐志》曰：“改汉《芳树》为《邕熙》，言魏氏临其国，君臣邕穆，庶积咸熙也。”

邕熙，君臣念德，天下治。登帝道，获瑞宝，颂声并作，洋洋浩浩。吉日临高堂，置酒列名倡。歌声一何纡馀，杂笙簧。八音谐，有纪纲。子孙永建万国，寿考乐无央。

《邕熙》曲凡十五句，其六句句三字，三句句四字，一句二字，三句句五字，二句句六字。





