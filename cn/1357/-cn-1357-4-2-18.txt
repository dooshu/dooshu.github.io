蚊虫传病宜防


美洲合众国驻扎古巴军队中，有医官曰罗士者，医术极精。晚年尝独创一说，谓每当暑季，人所常患之一种黄热症，以及诸色容易传染之病，都由蚊虫为之传播。盖蚊虫性喜噬人，由甲而乙，其毒即由血液中转相授受，为害极速云。其说一出，国家即命诸医深加研究。嗣据查复，佥称允当确凿。美政府因拨公款四万金圆以奖之，而其时罗士已不幸逝世，此款遂归入其遗产之中。而从此杜绝蚊类，遂亦为卫生界一重要事件焉。





