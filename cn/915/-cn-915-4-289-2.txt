◇督军御史箴饯赠第五永

文武将坠，乃俾俊臣。整我皇纲，董此不虔。古之君子，即戎忘身。昭其果毅，尚其桓。桓师尚七十，气冠三军，诗人作歌，如鹰如。天有太一，五将三门；地有九变，丘陵山种；人有计策，六奇五间。总兹三事，谋则咨询。无曰己能，务在求贤，淮阴之勇，广野是尊。周公大圣，石蜡纯臣，以威克爱，以义灭亲。勿谓时险，不正其身。忽谓无人，莫识己真。忘富遗贵，福禄乃存。枉道依合，复无所观。先公高节，越可永遵。佩藏斯戒，以厉终身。（《后汉·高彪传》，《淳化阁贴》二）

