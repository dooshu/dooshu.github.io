卫宗武　和象翁绝句

春花色色俱成梦，夏实累累结满枝。

独有葵榴媚清昼，薰风时度五弦诗。

卫宗武

卫宗武　和象翁绝句

恰好轩窗傍竹开，绝胜舞榭与歌台。

枞枞甲刃丈夫立，弹压炎威不敢来。

卫宗武

卫宗武　和象翁绝句

舟行必水陆行车，此地无桑只种麻。

安得野蚕生活万，化成丝茧遍家家。

卫宗武

卫宗武　和象翁绝句

浮生一梦寄南柯，乌兔双驰迅若梭。

世事如棋如几变，捄时无著奈时何。

卫宗武

