◇上书请案律断狱

案律：谋反之家，其子孙虽养他族，追还就戮，所以绝罪人之类，彰大逆之辜；其为劫贼应诛者，兄弟子侄在远，道隔关津，皆不坐。窃惟先朝制律之意，以不同谋，非绝类之罪，故特垂不死之诏。若年十三已下，家人首恶，计谋所不及，臣愚以为可原其命，没入县官。（《魏书·源贺传》。是时，断狱多滥，贺上书。又《北史》二十八。）

