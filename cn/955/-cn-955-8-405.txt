程公许　谒侍郎李先生

赋就凌霄意欲仙，却飞霞佩武陵源。

桃花总是甘棠旧，重与郎君憩鹿辬。

程公许

程公许　谒侍郎李先生

异时乘月唤胡床，理羾青鸾到玉堂。

见说紫清虚伫久，渔船休恋落花香。

程公许

程公许　谒侍郎李先生

公归帝所干钧衡，早为乾坤洗甲兵。

第一人才须汲引，泰阶平待拔茅征。

程公许

程公许　谒侍郎李先生

春风曾得曳长裾，再见应知胜百书。

从此修门天万里，可能诵赋忆相如。

程公许

程公许　谒侍郎李先生

平生知己两苏公，乞与宫商发爨桐。

归日雁湖谈夜雨，南枝有信待东风。

程公许

