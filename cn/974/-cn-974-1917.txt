梅尧臣　同诸韩及孙曼叔晚游西湖三首

晚日城头落，轻鞍果下凉。

野蜂衔水沫，舟子剥菱黄。

木老识秋气，径幽闻草香。

幅巾聊去检，不作楚人狂。

梅尧臣

梅尧臣　同诸韩及孙曼叔晚游西湖三首

烁电未成雨，凉风先入衣。

青天忽开影，红日尚余晖。

蛱蝶作团起，蜻蜓相戴飞。

嘲谑不觉夕，跨马月中归。

梅尧臣

梅尧臣　同诸韩及孙曼叔晚游西湖三首

舟中演满意不浅，却坐林塘景欲昏。

翠色蜻蜓立菱蕊，青丝騕袅秣城根。

梅尧臣

