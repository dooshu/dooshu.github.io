188　胡致堂論禮樂　詩與樂相須　子夏述樂記


致堂胡氏曰：「禮、樂之書，其不知者，指周官、戴記爲禮經，指樂記爲樂經。其知者曰：『禮、樂無全書。』此考之未深者。孔子曰：『吾自衞反魯，然後樂正，雅、頌各得其所。』是詩與樂相須，不可謂樂無書。樂記則子夏所述也。閻按：「此又以樂記子夏作。」〇全云：「致堂前以爲子貢作者，恐是傳寫之訛。」至於禮，夫子欲爲一書而不果成，夏、杞、殷、宋之嘆是也。」





