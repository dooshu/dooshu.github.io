◇诈为王与太子法慧书

尔有慢上之罪，不忍面诛。书到，疾脱眼瞳子，付使还国。（《六度集经》：昔菩萨为王太子，名曰法慧朝王。王之幸妾出援太子，太子力争获免，妾反谮于王，王出太子为边王。妾怀怨，谋除太子，以蜡作印，诈为王书。太子曰：「爱身违亲，谓之大逆。」即出眼付使者。王闻之，收妾以棘笞之，烊胶滴其疮中，高即裂之，为坑生埋。佛告比丘：「太子宿命为童子，卖白珠。彼妾时为富姓女，持珠不买，淫视言调，童子恚曰：「吾凿目。」女曰：「棘胶滴裂肉，生埋汝。」菩萨执志度无极，行持戒如是。」按王子法益坏目，《因缘经》事同）

