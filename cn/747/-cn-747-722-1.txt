○对陈设印绶判

〈甲陈其车马印绶诸生非之曰稽古之力岂无前事。〉

学能广业，德可润身。率由此道，乃终有庆。甲温故知新，博闻强识。究前言而识往行，致广大而尽精微。故三千门徒，续於斧棘；十五志学，亻素其发蒙。黄宪而初，邑里有声；陈而终，海内多誉。方今美其教化，厚以人伦。春诵夏弦，远迈永平之际；东胶西序，殊超建武之初。戴凭所以重席，周福因而获印。於是庭列辎驾，堂循礼容。将以劝凡今之人，岂徒矜稽古之力。孔宣父之至德，斯其务本；桓春卿之雅意，谁复间言。诸生或非，窃谓匪当。

武儒衡

儒衡字廷硕，元衡从弟。累选户部郎郎中知谏议大夫事兼知制诰。终兵部侍郎。卒年五十六，赠工部尚书。

