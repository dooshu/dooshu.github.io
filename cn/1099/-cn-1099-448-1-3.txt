○狡虜大舉屢犯疏

議照河套諸聽撫效順者十分之七、惟沙酋恃其狡黠分外索賞、跳梁無巳、自春至夏、節次犯邊、屢遭挫衂入秋八月間、知我邊備甚嚴、乃央明酋代伊乞款、陰借河東達虜五六千騎臨邊聚結、要我一十六事、其大者、一則索要監市官、二則每年賣馬一百二十匹、該銀一千二百兩、三則索歸屢次降夷、其餘瑣屑未暇縷數、葢示我以必犯之形、挾我以不得不從之勢、臣等知酋原非誠意求款、不過持強要挾耳此時若峻拒之是速激之戰也若輕許之是明中其計也於是議行道將等官、如此非但氣攝地勢亦不便矣多方講折、往返不啻數四、延至九月終旬、要挾不遂、虜眾草盡。明酋先歸。酋亦逡廵而退。入冬以來、酋復遣賊夷沿邊竊犯、大舉零犯、數十餘次、十二月十五日虜在高家堡、以三千騎穿塞而入、十六十七兩日、以一千騎壓境狂逞、我兵設伏有備、用砲敵打、拒堵出邊、酋乃聚兵邊外、擁眾燒我墩房、殺我墩軍、勢甚叵測、右營援兵一千、粮草缺乏、難以久存、而賊勢益西。漸近長樂葢以邊內年節貨買人多。一時突入。必可以逞。東路烽傳。日無停晷。臣等與總兵道將會議、此酋知我大兵不出、逞其凶焰、侵凌無巳、路斷人稀、眾怒沸騰、禍將曷巳、始發各營兵將、大將親率東援、賊果大舉入邊、突遇大兵迎敵、長驅席捲、斬虜首一百二十七顆酋始氣奪、不敢復近邊矣、

皇明經世文編卷四百四十八終







