戴栩　赵开府仪国公挽词

郎星卿月递辉光，忽着蝉冠换鹭行。

人世阅来知幻韵，钧天归去侍先皇。

棠阴政惠人人说，茶底篇章子字香。

一段风流埋不得，传家玉雪照人旁。

戴栩

戴栩　赵开府仪国公挽词

西湖曾伴玉堂仙，我亦陪登李郭船。

便有荐书如旧识，剩怀此意忽重泉。

西风引旐笳吹咽，东国疏封宝册鲜。

如此哀荣将底恨，泪因知己自潸然。

戴栩

