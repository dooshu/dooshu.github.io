◇迁都奉迎灵主诏（太和十九年二月癸亥。今《魏书》作「三月」，误。）

知太和庙已就，神仪灵主，宜时奉宁。可克三月三日己巳内奉迁于正庙。其出金墉之仪，一准出代都太和之式。入新庙之典，可依近至金墉之轨。其威仪卤簿，如出代庙。百官奉迁，宜可省之。但令朝官四品已上、侍官五品已上及宗室奉迎。（《魏书·礼志》一、《通典》四十七。）

