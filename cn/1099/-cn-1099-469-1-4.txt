○洞察天人之故以儆有位疏 【 大臣專一】

頃該禮部題為祈禱雨澤事、奉　聖旨雨澤甚微、麥秋可慮、朕心深切兢念、便行與順天府率屬虔禱、各應祀神廟、以沾定為止、毋事虛文、欽此、仰見我　皇上憂國憂民、拳拳無巳、宗社幸甚、顧今不但雨澤甚微、乃更冰雹為厲、四五月晦朔之交、連日暴至、沴氛雜沓、尤為可異、臣聞之五行傳曰、雹者陰脇陽也。在易四月為純陽乾卦。五月為垢。一陰始生。陰遂迫陽。為災特重。臣察其故。乃臣下奉公不效。務專一之所致也。春秋釐公二十九年大雨雹為公子遂、昭公三年大雨雹為季氏、皆徵表不爽、自昔患之、今　聖明在上、乘乾獨運、則莫敢不欽、然竊惟在廷大臣、單隻曠缺、股肱喉舌之任、纔各一人、乘偏積重、未知底止、天下之勢。是時惟山陰一人秉政惟一則專。專之為害雖公猶私顧安得竭誠盡力。皆憂國如饑渴者、年來流俗相仍、寖假難制刑賞患于無章、是非不求其至、善良孤藐、師濟鮮聞、士大夫務設陷穽以相鈎覆。而不階于蕩平之路。殆不可解。門戶之患嗣後日深至不可解真氣運也是故上下相引。大小相煽、黑白不分。開閉自如。視事者售巧于深文。蒙詬者嫁禍于善類。又有一二淹躁無聊之士。入幕深堅。不恤外議。簧鼓儕輩。飛語四囂。或曰某事將行。某言者誤之。或曰某人有言。某同類者嗾之。??丸塞忠蹇之門。挑剔朋黨之釁。譸張為患。相怨一方。使過歸于我　皇上。責謝于眾人。合天下之爭。顛倒紛紜、而坐待其變、可為太息、觀今日時勢、亢閉巳極、恐有一旦激搏潰決之症、為國家患其狀類雹。此皆大臣積專一之漸。流禍必至。勿足怪者。先王之制。惟天子一人。至尊無對。其下三公九卿百執事以相參也。故權有所制而物有所平。師師濟濟、虞周太和之盛、道不出此、伏惟　聖明察五行之微、稽易春秋之旨、嚴敕廷臣各矢精白、宏開眾正之途、並適太平之軌、可否相濟、陰陽得所、形和氣和、天心叶應、社稷無疆之福、怕必由之何四時雨澤沾足而巳、臣腐心塞臆、不能盡言、惟在　聖明留神省覽

