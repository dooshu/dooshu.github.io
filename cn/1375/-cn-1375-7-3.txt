归田录四则


一

太祖皇帝初幸相国寺, 至佛像前烧香，问：“当拜与不拜" 僧录赞宁奏曰：“不拜。”问其何故，对日：“见在佛不拜过去佛。”赞宁者，颇知书，有口辩。其语虽类徘优，然适会上意，故微笑而颔之。遂以为定制，至今行幸焚香，皆不拜也。议者以为得礼。二

开宝寺塔在京师诸塔中最高，而制度甚精，都料匠预浩所造也。塔初成，望之不正而势倾西北。人怪而问之。浩日：“京师地平无山而多西北风。吹之不百年当正也。”其用心之精盖如此。国朝以来，木工一人而已。

至今，木工皆以预都料为法，有《木经》三卷行于世。世传浩惟一女，年十余岁。每卧，则交手于胸为结构状，如此逾年，撰成《木经》三卷。今行于世者是也。

三

故老能言五代时事者云：冯相道、和相凝同在中书，一日，和问冯：“公靴新买，其直几何？”冯举左足示和曰：“九百。”和性煸急，遂顾小吏云：“吾靴何得用一干八百？”因诟责久之。冯徐举其右足曰：“此亦九百。”于是烘（哄）堂大笑。时谓：“宰相如此，何以镇服百僚？”

四

陈康肃公尧咨善射，当世无双。公亦以此自矜。尝射于家圃，有卖油翁释担而立睨之，久而不去。见其发矢十中八九，但微颔之。

康肃问日：“汝亦知射乎？吾射不亦精乎？”翁曰：“无他，但手熟尔。”康肃忿然曰：“尔安敢轻吾射？”翁曰：“以我酌油知之。”乃取一葫芦置于地，以钱覆其口，徐以杓酌油沥之，自钱孔入而钱不湿。因曰：“我亦无他，惟手熟尔。”康肃笑而遣之。

此与庄生所谓解牛、斫轮者何异？

题记：欧阳修的这四则散文，短小隽永、读来耐人寻味。第一则略觉次之，二、三则读后顿觉风趣笑人，向风可以把塔吹正这个问题还是挺有意思的，五代官场中也不乏风趣之人，第四则最富哲理，人世百业，各有所精，不要骄傲，应再接再厉，不断进取、突破。读来还是颇有收获的，不像有些文章学究味、道统味特浓，让人反感。





