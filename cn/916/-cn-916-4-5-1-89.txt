【赠斥丘令冯文罴诗】

夙（《初学记》作凤。）驾出东城。送子临江（《初学记》作河。）曲。密席接同志。羽觞飞酃渌。登楼望峻陂。（《初学记》作坡。）时逝一何速。（○《类聚》三十一、《诗纪》二十五作赠波丘令。又初学十八作赠冯文罴。引曲、速二韵。）

与子别所期。耀灵缘扶木。（○《文选》三十南楼中望所迟客诗注引赠冯文罴诗。○逯案。此殆前篇佚句。）

