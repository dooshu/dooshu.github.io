○宜兴廉词

岁乙卯，道出邵武，铁岭宜泉司马［兴廉］觞余丞廨，出示所藏书画，辨证真赝甚确，余实懵然不解。见其册页中夹一小笺，题宿慈救寺调寄鹧鸪天云：“霞散高楼月在天。蛩声满院鸟初眠。石床曾为弹棋扫，蕉露还因点易研。灯似豆，夜如年。一帘香袅兽炉烟。闲心领取清凉味，不慕游仙不同禅。”款书“春园”二字，询之，知为宗室德崇作。以天潢贵胄，而词意极澄淡，因亟录之。宜泉原名兴义，隶旗籍，嘉庆己卯孝廉，任侯官令，蹶而复起，升鹿港同知，卒於任。闻余辑补词综，由海外寄词数十阕，嘱为点定。自题待月图，祝英台近云：“隙中驹，石中火，斜日又西堕。似水年华，生计不须左。算来媚佛求仙，都无凭准，且消受、片时清坐。早觑破。任他颠倒荣枯，休把两眉锁。大好园林，容得眼前我。莫嫌影只形孤，举头邀月，便凑上、影儿三个。”写春明舆梦图，送吴伯钧明府入都，风入松云：“软红尘外策征鞍。凉夜正漫漫。长堤月色平桥水，泼清光、一片澄鲜。浓绿万家拖柳，暗香十里吹莲。春明景物想依然。空惹梦魂牵。扁舟也拟谋归棹，恐归时、不似从前。把笔几回惆怅，天涯飘泊年年。”题陈少香大令鸥汀渔隐图，金缕曲云：“烟水浮家好。棹扁舟、载将グ，证盟沙鸟。半世名场酣战罢，赢得诗囊画稿。又携个、素心同调。海上更无苏叔党，朝云、长伴东坡老。看问字，凤雏小。人生难得休官早。忆华年、吴山楚水，恣情游眺。懒去红尘寻旧梦，都为邯郸睡饱。且料理、笔床茶灶。莫向丛芦深处泊，怕花飞、г鬓愁难扫。身外事，任颠倒。”宜泉工画，喜为词，精音律，弹丝ㄓ竹，斤斤不失寸刂，今不复闻矣。

