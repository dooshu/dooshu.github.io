【猛虎行】

〖以下杂言。〗

贫不攻九嶷（《类聚》、乐储作疑。下同。）玉。倦不憩三危峰。九嶷有惑（《类聚》作或。乐府同。又注云。当作惑。）号。三危无安容。美物标贵用。志士励（《类聚》作厉。）奇踪。如保只（《类聚》作抵。）远役。王命宜肃恭。伐鼓功未著。振旅何时从。（○《类聚》四十一。《乐府诗集》三十一。《诗纪》四十九。）

猛虎潜深山。长啸自生风。人谓客行乐。客行苦心伤。（○乐府三十一。《诗纪》四十九。）

