苏辙　次韵子瞻题泗州监仓东轩二首

户舆嫋嫋渡浮梁，吏隐知君寄一仓。

十里遥看飞皂盖，小轩相对有壼浆。

清霄往往投车辖，永日霏霏散篆香。

留滞淮南久仍乐，莫年何意复为郎。

苏辙

苏辙　次韵子瞻题泗州监仓东轩二首

万斛尘飞日为霾，无心退食自成斋。

梅生红粟初迎腊，鱼跃银刀正出淮。

卧病空看帆度碛，诵诗犹记雪填阶。

夹河南北俱形胜，且借高城作两崖。

苏辙

