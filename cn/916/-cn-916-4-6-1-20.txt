【答孙显世诗（十章）】

邈矣上祖。垂休万叶。广问（文馆词林作门。）弘被。崇轨峻蹑。高山克荒。大川利涉。繁兹（本集、《诗纪》作蔼。）惟祜。风连云接。

大人有作。二後利见。九功敷奏。七德殷荐。鼎实重饪。（本集、《诗纪》作芳。）芳（本集、《诗纪》作劳。）烈再扇。奕叶（本集作世。）弘道。天禄来宴。

道弘振古。祚（文馆词林作祈。）来（本集、《诗纪》作未。）替今。如彼在川。亦有浮沈。大韶既系。（本集、《诗纪》作素。）响比（本集、《诗纪》作非。）我音。岂曰荒止。涂弗克寻。

昌风改物。岂（本集、《诗纪》作丰。）水易澜。百川总纪。四海合源。在彼焉取。聿来莫观。曾是褊心。敢忘丘园。员（文馆词林作贞。）晖偏照。玄泽谬（文馆词林作缪。）盈。发彼承华。顿此增城。托（本集作记。《诗纪》作纪。）景灵云。倦游户（本集、《诗纪》作紫。）庭。匪曰能之。（本集、《诗纪》作知。）实忝长婴。（本集、《诗纪》作婴。）

焕矣金虎。（文馆词林作兽。）袭我皇猷。孰云匪吝。仰愧苍（文馆词林作仓。）流。往蹇来（文馆词林作未。）反。弭迹一丘。娈（本集、《诗纪》作变。）彼东朝。言即尔谋。

振振（文馆词林作卓卓。）孙子。洪族之纪。（文馆词林误作绝。）志拟龙潜。德配麟（文馆词林作□。）趾。（文馆词林作止。）弘义（本集、《诗纪》作引服。）□良（本集、《诗纪》作朗。）节。克明峻轨。遵彼中皋。於穆不已。

於穆不已。大都是阶。之子于命。人应（本集、《诗纪》作民膺。）如颓。厚德时迈。协风允谐。惠此海湄。俾也可怀。

乃眷丘林。（文馆词林作林泽。）乐哉（文馆词林作我。）河曲。解绂投簪。（本集、《诗纪》作披褐。）披褐（本集作投。《诗纪》作投印。）怀玉。遗情春台。托荫寒木。言念伊人。温其在谷。

道俟人行。辞以义辑。和容过表。余未云执。惠音高（本集、《诗纪》作弘。）播。清风骏集。怀德形抚。（本集、《诗纪》作抚。）

临篇景立。（○本集三。文馆词林百五十六作答孙承。《诗纪》二十七。）

