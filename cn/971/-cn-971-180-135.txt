刘宰　漫塘晚望

远山亚归云，黯淡与天一。

近山过馀雨，净扫峰已出。

式喜鸠唤妇，宁尤月离毕。

担簦彼谁了，蹇步泥没膝。

举头望天末，一笑失愁疾。

应知扶桑东，明朝浴晴日。

刘宰

刘宰　漫塘晚望

霁色催云作晚霞，小桥却立岸鸟纱。

雨馀菱芡新抽叶，秋早菰蒲未著花。

灯影微茫行客艇，钟声缥缈梵王家。

沉吟索句输公等，我欲临流理钓槎。

刘宰

