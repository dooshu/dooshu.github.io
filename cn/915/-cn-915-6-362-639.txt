○祭徐孺子文



惟太元六年龙集荒落冬十月哉生魄，试守豫章太守殷君谨遣左右某甲奉清酌芗合，一簋单羞，再拜奠汉故聘士豫章徐先生，惟君资纯玄粹，含真太和，卓尔高尚，道映南岳，逍遥环堵，万物不千其志，负褐行吟，轩冕不易其乐，时携虚榻，伫金兰之眷，千里命契，寄生刍之咏，非夫超悟身名遁世无闷者，孰若是乎？夫诚素自中，微物为重，苹藻是歆，实过牲牢。（《艺文类聚》三十八，《御览》五百二十六。）

殷康

康，融子，为武康令，迁吴兴太守，有集五卷。



