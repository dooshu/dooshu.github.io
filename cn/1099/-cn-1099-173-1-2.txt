○修舉武備以無忘不虞疏 【 修舉武備】

臣生長南服、發跡儒生、誤蒙　皇上擢臣兵曹之佐、雖才不足以充任、而志不敢以曠官、顧兵事未可易言、而無患貴乎有備自黃帝以迄于周、巳立丘乘奮武衛、暨伍兩軍師、秋獮冬狩、治兵振旅之法、益密且勤見於書史周官可考也、我朝蕩埽胡元、混一華夏至　皇上聖人文武剗除弊政、中興太平、而惟大都形勝、北臨二鎮、西距三邊、皆逼近虜衝、埶難寧戢、兼以　武廟朝。嘗調邊兵從征留駐。長其狎玩驕彊之習、而將領素非威望。且乏操縱統馭之才。時舛紀綱尤墮軍實。仰賴　皇威懋昭大業、而安邊威遠之道或不能無少損矣、况今套虜方張、秋防正急、選將練兵之策。尤宜臣下朝夕講求、臣謹以道路一得之聞條為八事、上塵　聖覽

一預畿兵以重聲埶、順天府霸州文安縣等處。古為幽冀。人習悍強。且密居畿內。實若周官六鄉六遂。漢為六郡良家之地。王者六師之所出也。鄉兵之設江南不宜北直山東等處最宜舉行但以後世兵農既分。舍其長技。彼既挾無所用。必且恃力乘人為寇攘者矣。况京軍脆弱且甚。宜思所以增壯而羽翼之。往聞有招軍之令。急而行之。亦一策也。然召民為軍。巳失國家定藉倉卒應募類非土著居人既無父兄產業以籍稽查。未免徒耗衣裝。冐叨粮賞。遇利則先趨。見害則退避。然則緩急將何所恃乎。臣愚以為平居無事、宜申飭巡撫巡按出巡之日、督同兵備分管府官、悉心查訪、舊團保長、於原編火夫內、有年壯膂力過人。并家有二丁以上者。開報壯丁到官。再加精選、紀其年貌貫址、以備鄉兵之籍。仍須善加撫諭不得張皇震驚。每選五十名。訪推有身家為眾所服者一人。或省祭義官為鄉長。俾其各相聯属紟約。自為教練。不許任其縱逸。別生事端。如上司初至之日。召令面試藝勇。量給犒勞。即放止?帚農生業。秋冬務閒兵。備官周歷閱實。而再試之。賞其勇??禾丸?。而教其不能。略如周官寓農大閱之法。每處三日亦即放歸仍令所司復其身之役。毋容不才生事官員。差人追呼需索財物紙筆等項騷擾罷民。及常拘留在官。追捕勾攝。以致作奸害人。弗終其用。違者聽撫按從重參究治罪、若有緩急。必待兵部題本。方纔起調。冑鎧器械該部各預儲給。庶使各邊夷虜。知內外皆兵。潛銷窺伺　朝廷氣埶、愈益尊崇、隱然有金湯之限矣

一練外兵以為羽翼、山東德州武定山西寧山陜西潼関等衛、設為直隸、盖欲犬牙相制以禦防外侮。拱衛京師。而京師擁列諸衛。居重以馭輕。強榦以弱末。立法之初。未為不善。承平日久。人心玩狎、京軍以多役少練。而坐致罷弱。直隸以形分埶遠。而久不簡稽重以世冑非人。誅求迫急。尺籍雖存。而逃流過半矣正德初年、邊事告急、議以參政韓福為大理少卿、操練畿輔民兵、又分行巡按官、閱實直隸衛所武備、盖亦不忘內備、潛消外憂、但當時權用補偏救急。未有著實振舉而施行之者。况燕趙涿易。古稱悍強。若欲安不忘危。有備無患。當如往年故事。推舉內外文職官內。有文武長才。暗曉韜畧。實心廉慎。可以為國安養軍民者。加以僉都少卿之任。一以提督直隸衛所一以提督直隸民兵或行撫按。及隣近山東河南山西陜西湖廣撫按。各督同該道兵備守巡等官。著實清查挑選。軍丁內精壯驍勇者為一班。次壯勇者為二班。老幼孱弱者為三班。逃故者行移各該撫按清軍官協心勾補。務足原數。民兵則盡數精選壯勇。弱者革退。另補復召。募教師分投教演操練。一班二班軍兵。馬步弓箭鎗刀等??禾丸?。使之精熟過人。一可當十。十可當百。足以衝鋒破敵。橫行無碍。其有成効者悉聽便宜區處。所在無碍錢粮。供給衣裝。什物犒勞。厚其餼廩。或將老幼孱弱之丁量追工食一半以為津貼止令分班更休。防守城郭。其隣近軍衛有司所管軍餘閒民中。武勇過人。有父兄戶籍者亦聽從宜精選召募。別為營房。一體安插教練。慎選守法知兵。善能撫御軍衛有司官、若平時所領官兵有事可以調用不待募選而行則于少保之法分投率領提調。指揮府佐官、領五百名之上、遇有緩急征調行移提督衙門、計程定日、分投齎牌調用、可以一呼而集、有功查例陞賞、平居教練。以武??禾丸?精否。而上下其衣食。使之團營。結眾足以相保。懽忻足以相死。赴敵足以相救。金鼓旗物器械務極精明。更休以期。徵發以信。先期以賞。後至以罰。兵威振揚。在在有備。可以潛消外夷奸宄覘望之心。古所謂不戰而屈人之兵、上將伐謀。亦不出此

一防制達官以需調用、直隸保定等衞分、俱有達官舍目。其驍勇悍強。狀貌氣習。與漢人不同。所謂非我族類未敢保其不異。但以安插既久。埶難輕議變更。惟在所司。宣　朝廷赤心。以置其腹。時衣粮賞給以安其家。固立紀綱。嚴飭武備。以一其擕貳反側之念。合行巡撫、督令兵備及該管達官軍衛有司。一體鈐束。于霜降開操之日。間一試觀武??禾丸?。而犒勞之。常操不必拘演常調不必遣行惟弗得已而後用其長技。如鼂錯所謂兩軍相為表裏之術也。又須加意推誠諭信。恤其所私。使知有中國生涯之樂。妻子室廬之繫。必得其心而盡其力。庶可無他釁也

一區處囤丁以防虜患、訪得大同等處近郊。多為戎馬蹂踐。遺弃屯田。并荒閒地土。率多膏腴。可獲子粒之利。其四衛餘丁就地耕種。或立浮庄。狎習虜寇。小則率眾抗敵。大則走臧軍堡率土為常。若使官軍與之相為犄角清野堅壁。協力拒守。???其進無所掠。旬日必將引去。是盖足以憑藉聲援。為吾羽翼。且不煩粮餉而濟者也。邇者城堡不完人無固志。有抵業者多就鎮城以居。所遺在堡。類皆游徙單弱罷人。無所賴藉。以為之守。城堡既破。必將深入。逼近邊城。而士女震矣。為今之計、宜行撫按衙門、督行該道兵守等官、再行查勘種地居人若干。籍其姓名。若能用此守捍有法虜安得輒入內地嚴禁該管官不得別項科差索取仍于堡內官為動支銀兩。起盖房屋。安插居住家口。不許任意星散搬移令其無事。則率眾耕牧。虜至則發陴拒戰。有功者量加犒賞以固其志。該道官時往巡行督察以作其勤。仍另選委老成知事守法千戶一員。日支行粮。責令率領。及于人戶內量編立摠小牌頭。日輪一人哨探虜賊消息候其將來。即令舉號鳴鑼。使丁民皆知警備。入則俱入守則俱守不許參差延緩。致生他虞。官軍既有此輩以為應援。則氣埶自增。防守自固。虜不得以乘虗而突入矣

一經略邊関以防黠虜、看得居庸紫荊等関。皆隣邊阨塞之地。中間邊墻缺口去處。各處撫按巡関及兵備等官。必能盡職整飭固守。但恐地方廣濶。或限于巡歷之未周。文移雖頻。或苦于奉行之弗恪。又聞各衛守邊官軍。闇于利害。乘無點閘。徑自潛回幹家酣宴。如此而不稽察。將來猶可深憂。弘治間曾以通政樷蘭經略邊関。若使各邊撫按留意邊防自能了辦亦不必差官增此一番勞擾也合無降勑一道與各邊巡撫巡関官、督令兵備等官、各躬加閱視邊関城墻缺口去處。如有倒塌低薄。即加增繕修補。務須堅實。使邊軍可恃為守。以衛中華。其各處守邊官軍。兵備官不時躬親點閘。若有逃回等項。拏問參究治罪。如兵備仍前怠緩。或委官代行。致令虜賊乘虛突入以貽邊患者。撫按官照例從重參究施行

一鞭策武臣以冀自効、查得見行條例軍職有犯監守常人盜律該斬絞罪者、俱發邊方五功、立年滿日還職帶俸差操、此例以為腹裏衛分而設。公前在貴陽所條上亦是此意若兩鎮三邊諸處又何發焉夫操持宜責備乎文臣。而磨礪宜激昂乎武職。使其闒茸庸才弃之可也。或平時武勇。偶阻于時埶之末。乘稟氣麄豪。或至於跅弛而不撿。一發他方。置于無用。其於邊境亦何利之有焉臣以為兩鎮三邊地方。凡若此輩。犯該立功充軍者。巡撫衙門查訪得實。務秉公心。不必定發別處。俱于軍門酌量聲息隨宜調遣殺賊令其懲創奮發。立功自見如果有功。即與議奏。逓為末減。以贖前愆。或有非常勳績一體拔用若屢試不效者。仍與重治。庶幾所謂不以一眚掩德。如古名將。出于罪戾者多矣

一專責委以杜聚寇天下以四夷為界限、藩垣為手足、畿甸為腹心、生民為元氣、盜賊為癰瘇、選用循廉之吏。俾其潔巳恤民。節財薄賦。所以固其元氣。設立兵備江防海道。所以除其癰瘇者也。邇來　朝廷隨時設官務為除害而所用之人類多未能舉職其狎熟武官。以通私賂致兵政不脩。殃民召寇者。固不足道。亦有固避嫌疑。營幹他務。以苟需遷轉者。有厭弃荒野。延住省城。以密近撫按者。有徒籍刑威。陵轢官属。而於緊要事幾。一切不理者。以致民患莫除。盜賊滋蔓。遠則四川霸州巨盜。近則福建廣東海賊其害固可鑒巳。况今湖廣辰常等處。時有旱災。民多飢殍。里甲散之四方。未必不轉而為盜。而洞庭湖又聞時有盜警。失今不治。將來隱禍。深為可憂。合無申飭各處撫按。督令各該兵備江防海道官、各移家于原設緊要地方衙門住劄。廉正以率属。咨訪以盡情。簡閱以實兵。操練以振武。聯属里保。俾其相稽。逓設鑼鼓。使之相聞。互為犄角。使之相救。堅其險阨。俾之相守。其平時巳能振舉武備者。務湏益勤力職以固藩維。以需超擢。其有仍蹈前轍遷延誤事、釀成地方大患者、撫按即便參究從重處治施行

一專內治以杜釁端、兩廣為百粵、雲貴為西南夷、在禹貢荒蔡之外、皆山菁險阻、猺獞羅僰、諸蠻所居、漢武拓地、或稍通中國、或自相盤據、雖設土官統轄。亦僅羈縻。而犬羊狼虎。吞噬無常。終不能使之馴也。奈乎守邊將吏、土司宜以時戒約使之和輯而不宜数具兵征代結怨于彼而騷費于此平時不能宣威示信以制其防惟利大征剪除以盡其類不知此類。蕃如艸木。巢?充虛。非誅殺可盡。一聞大征兵至。其渠魁惡黨。必通鄉導。相率走臧。所殺類多住種愚惷苗人。是生民膏血。歛為鉅萬軍儲。祗足以飽用事邊臣溪壑之欲以易千百無辜之命而巳下耗邊境帑藏。上虧　朝廷至仁。盖無一可者。昔宋儒楊時以為邊事之興。多出于饕功幸利之人。不務撫馴。幸其有事。艸薙而禽彌之。以求有功。一有失律。則敗衄不支。上貽　朝廷憂。此邊吏之大患也。今日遐方。弊正坐此。欲求太平常治。胡可得耶。宜申敕各邊巡撫都御史、嚴戒各該兵參等官務要仰體　皇上好生之心、布其威信、嚴其阨塞、謹其哨堡、軍民村寨、各令深溝高壘。兼預金鼓器械。遠近相聞。團結應援。以防其侵軼。發打手官軍。不時出哨巡邏。裝伏擒捕。以遏其寇盜。督察土官。多方構害需求。而使之得所。查究江西諸處。游食經商萟術之徒。出入夷寨導誘而構之生姦果其自作不靖。讎殺地方。兩廣則行鵰剿之法。雲貴則行挾撫之法。使深居醜類。以無事相安。兵革不煩大興。而帑藏免於浪耗。其果阻塞官道。攻劫倉庫城池。殺虜人眾。方議大征。若有無故虛張事跡、聿開兵端以啟邊釁。致令損師費財。以貽地方之患者聽撫按指實參劾從重取治

皇明經世文編卷之一百七十三終







