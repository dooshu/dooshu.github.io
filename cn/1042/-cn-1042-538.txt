王之道　再用前韵谢潘寿卿见和二首

小人南郭綦，君子东家丘。

相从濡须坞，雪案风飕颸。

眼界眩兜绵，耳根鬨鸣球。

何妨具杯酌，一笑宽百忧。

不见刘逞花，逢愁但摇头。

时来看崔卢，姓名覆金瓯。

我愿霁晨霜，栗烈还温柔。

黄金著高柳，绿浪翻来黣。

要令扶犁儿，力田遂逢秋。

饱食奚所须，鼓腹同天游。

王之道

王之道　再用前韵谢潘寿卿见和二首

新诗清绝俗，想见胸中丘。

飞泉落高峰，风声助飕颸。

又如清庙中，何图见天球。

不惟竦观瞻，玩之可忘忧。

是行何处来，楚尾连吴头。

一杯聊效芹，大似胜茶瓯。

赓我喜雪草，词情和且柔。

久旱民苦饥，重怜来与黣。

勃焉来争春，富哉黣向秋。

吾君德无边，今与和气游。

王之道

