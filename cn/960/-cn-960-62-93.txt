胡寅　和奇父竹斋小池及游春五绝

虚斋要使暑天寒，移得扶痚惬静观。

不但好风生殿角，已应春笋斗春阑。

胡寅

胡寅　和奇父竹斋小池及游春五绝

绿竹丛边筑小塘，泉来何处已洸洸。

未涵北户星辰影，半觉南风藻荇香。

胡寅

胡寅　和奇父竹斋小池及游春五绝

不瞻犀柄动经旬，忽报巾车独辗春。

曾作天津歌酒伴，此间谁是识花人。

胡寅

胡寅　和奇父竹斋小池及游春五绝

春事已惊飞柳絮，香醪何日酿松脂。

要平万点风前恨，莫遣千钟醒后知。

胡寅

胡寅　和奇父竹斋小池及游春五绝

东风不放两般春，只系胸怀故与新。

为问漆园蝴蝶梦，何如沂水舞雩人。

胡寅

