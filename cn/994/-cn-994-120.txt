吴芾　和陈泽民即事二首

鸡声催晓梦惊残，喜得归来卧碧峦。

已是人间三月暮，尚余枕上五更寒。

心安靖退虽无事，身觉衰颓亦鲜欢。

赖有故人时会面，开颜一笑酒杯乾。

吴芾

吴芾　和陈泽民即事二首

萧条古寺野僧残，聊与僧俱住翠峦。

树影绕帘春尽静，水晶摇屋暮天寒。

固知书剑不嫌冷，却恨杯盘未尽欢。

当念老人衰已我，外虽强健实中乾。

吴芾

