◇领汝阴太守上疏

王途始开，随复沦塞，非惟天时，抑亦人事。虎牢滑台，非惟将之不良，抑亦本之不固。本之不固，皆由民惮远役。臣请以西阳之鲁阳，襄阳之南乡，发甲卒分为两道，直趣淆渑，征士无远信之思，吏士有屡休之歌。若欲以东国之众，经营牢洛。道途既远，独克实难。（《宋书·王玄谟传》。元嘉中，领汝阴太守，时虏攻陷滑台，执朱修之以归，玄谟上疏。）

