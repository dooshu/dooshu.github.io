◇闲居赋

何吾人而介特，去朋匹而无俦。出靡时以娱志，入无乐以销忧。何岁月之若鹜，复民生之无常？感阳春之发节，聊轻驾而远翔。登高丘以延企，时薄暮而起予。仰归云以载奔，过兰蕙之长圃。冀芬芳之可服，结春衡以延伫。入虚廓之闲馆，步生风之广庑。践密迩之修除，即蔽景之玄宇。翡鸟翔于南枝，玄鹤鸣于北野。青鱼跃于东沼，白鸟戏于西渚。遂乃背通谷，对绿波；藉文茵，翳春华。丹毂更驰，羽骑相过。（《艺文类聚》六十四）

寒风而开襟。（《文选》潘岳《西征赋》注，又沈约《游沈道士馆诗》注）

愿同衾于寒女。（《文选》郭泰《答傅咸诗》注）



卷十四·魏十四

◎陈王植（二）

