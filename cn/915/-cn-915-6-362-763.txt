○朱明张臣尉赞



诗咏张仲，今也朱明。财敦友，衣不表形。寡妻屏秽，棠棣增荣。臣尉邈然，丑类感诚。（《初学记》十七）

韩伯

伯字康伯，颍川长社人，简文居藩，引为客，历仕司徒左西属，转抚军掾、中书郎、散骑常侍、豫章太守，入为侍中，领中正，转丹杨尹、吏部尚书、领军将军，改授太常，未拜卒，赠太常，有《周易系辞注》二卷。集十六卷。



