○长鸣鸡赋



嘉鸣鸡之令美，智穷神而八冥。审璇玑之回遽，定昏明之至精。应青阳于将曙，忽鹤立而凤停，乃拊翼以赞时，遂延颈而长鸣。若乃本其形像，详其羽仪。朱冠玉，彤素并施。纷葩赫奕，彩色流离。殊姿艳溢，采曜华披。雍容郁茂，飘摇风靡。扇六翮以增晖，舒毛毳而下垂。违双距之岌峨，曳长尾之逶迤。（《艺文类聚》九十二、《初学记》三十。）

范坚

坚字子常，南阳顺阳人，永嘉中避乱江东，拜著作佐郎，後为抚军参，赐爵都亭侯，成帝时累迁尚书右丞护军长史。



