◇又诏

肃丁茶世，志等伍胥，自拔吴州，膺求魏县，躬操忘礼之本，而同无数之丧，誓雪怨耻，方展申复，穷谕再期，蔬不改，诚季世之高风，末代之孝节也。但圣人制礼，必均愚智，先王作则，理齐盈虚。过之者俯而就之，不及者企而行之。曾参居罚，宁其哀终，吴员处酷，岂闻四戴。夫三年者，天下之达丧，古今之所一，其虽欲过礼，朕得不制之以礼乎？有司可依礼谕之，为裁练礻覃之制。（《魏书·王肃传》）

