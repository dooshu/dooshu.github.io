赵蕃　怀玉山旧游寄王彦博徐审知

南山白塔高何许，弄日摩穹相与曾。

放歌直下清溪去，落日半衔渔木灯。

赵蕃

赵蕃　怀玉山旧游寄王彦博徐审知

何人作亭山半道，颇解发舒山掩藏。

几度携筇挽君去，月高人寂尚绳床。

赵蕃

赵蕃　怀玉山旧游寄王彦博徐审知

下湖堤上青青柳，曾为行人系马鞍。

落魄还成一春事，料应飞絮也漫漫。

赵蕃

赵蕃　怀玉山旧游寄王彦博徐审知

王郎家近石田溪，溪上行人古路迷。

王郎家苦了无事，自沟溪水灌蔬畦。

赵蕃

