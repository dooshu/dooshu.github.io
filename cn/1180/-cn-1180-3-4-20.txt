武丁


元年，武丁嗣立，恭默思道。小乙崩，武丁居丧三年不言。既免丧，亦不言。梦上帝赉以良弼，乃使人以形旁求于天下，得傅说于版筑之间，命以为相。进谏论列天下之事。君臣道合，政事修举。

版筑，凡筑墙之法，必用版夹在两边，乃填土中间，舂之，叫做版筑。

武丁既继立，有志中兴大业，恭敬沉默，想那治天下的道理。居小乙之丧，三年并不出一言语号令，既除了丧还不肯言，惟恭默思道而已。他至诚感动天地，忽然梦见上帝赐他一个好辅弼大臣，醒来惊异，就想那梦中所见的形象，使人描画出来，把这画图广求于天下。到傅岩地方，有个人叫做傅说，正在那里舂土筑墙，其容貌宛然与画图相似。武丁聘他来见，果然是个贤人，就命他做宰相。傅说既作相，因进谏武丁，条陈天下之事，如宪天、法祖、从谏、典学等事，一一切于治道。详见《书经》上《说命》三篇。君臣之间，志同道合，朝廷政事无不修举，而商道复中兴焉。

看这武丁得傅说事甚奇，盖天生一代之圣君，必与之以一代之贤佐，明良相逢，其机不偶。况武丁求贤图治之心，如彼其切，精神所通，天实鉴之。则良弼之赉，形诸梦寐，亦不足怪也。





武丁祭成汤，有飞雉升鼎耳而雊，祖己训诸王。武丁内反诸己，以思王道。三年，蛮夷编发重译来朝者六国，自是章服多用翟羽。鬼方无道，武丁伐而三年克之，殷道复兴，号为高宗。在位五十九年而崩，子祖庚立。

雉，是野鸡。雊，是鸣。翟羽，即是雉羽。鬼方，是南夷国名，其俗多巫祝，信鬼神，故叫做鬼方。

武丁祭于成汤之庙，忽有飞雉升于鼎耳鸣叫。雉本是山间之物，今乃飞入宗庙，鸣于鼎耳，其兆不祥。盖黩于祭祀，故有此异也。于是贤臣祖己，乃作书训王说道：“王之所职在于敬民，不可但谄渎鬼神以徼福庇。”即《书经》上《高宗肜日》篇是也。武丁感此物异，深纳祖己之训，乃反己自责，侧身修行，以思先王之道。旧史记其有兴灭国、继绝世、举逸民、明养老之礼等事。如此者三年，不但中国治安，当时远方蛮夷编发之国，言语与中国不通，须经过几番通事译审然后得达者，也都慕义来朝，凡有六国。自是，朝廷的章服多用雉羽为饰，盖因感飞雉之异而反身修德以致太平也。惟鬼方之国，恃其险阻扰害中国，武丁用兵征伐，三年乃克之。从此内外无患，殷道衰而复兴，号称高宗，为殷家一代之贤君。在位五十九年而崩，子祖庚继立。





