王柏　再次前韵

一簇楼台表郡城，月於此处最光明。

山摇玉彩东南上，水决金波西北倾。

老木修容宝画栋，女墙严陈护丹楹。

西风屈指何时到，来庆黄云万亩横。

王柏

王柏　再次前韵

月指山间颇不平，何须江上有风清。

用之不竭词虽侈，却道平分意未宏。

严子五言终耐久，隐侯千载已寒盟。

肯於明月相料理，定有清风不世情。

王柏

