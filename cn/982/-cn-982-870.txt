司马光　咏史三

不事王侯者，修然郑子真。

开田谷口美，荷锸白渠春。

德化移乡曲，声光动缙绅。

一时钟鼎贵，磨灭彼何人。

司马光

司马光　咏史三

延陵腰利剑，上国使初通。

待我周游遍，逢群遣奠终。

晶荧击高树，萧瑟动寒风。

谁敢欺生死，苍苍照尔衷。

司马光

司马光　咏史三

春风三阁上，珠翠日纷纷。

乐饮陶江月，清歌遏海云。

醉中失陈国，梦里入隋军。

玉树庭花曲，凄凉不可闻。

司马光

