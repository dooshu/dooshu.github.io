曾丰　清湘城西飞来峰三首

解后南鹏怒辄翔，乘风附翼过清湘。

罗浮本是仙家景，借与如来作宝坊。

曾丰

曾丰　清湘城西飞来峰三首

三处飞来一样奇，佛无所择我何辞。

重轻较到毫厘处，鸣雁行中此白眉。

曾丰

曾丰　清湘城西飞来峰三首

鬼输天雨玉崔嵬，乞与湘人眼豁开。

为报湘人莫私有，飞来有日更飞回。

庆元改元浦城桑田大稔余按视次告父老

农桑初轸素餐忧，幸尔天然大有秋。

壮穗凝鎌黄{左禾右罢}稏，柔丝滑杼白绸缪。

黎明妇女放鸡犬，薄暮儿童归马牛。

饱暖自聊无背本，轻肥相尚莫如流。

曾丰

