曹勋　和孙倅见贻八首

十篇妙唱贲幽光，秀韵凌虚桂影晾。

玉牒秩宗徽誉著，银钩挥翰麝煤香。

风兼远水痕成理，月入霜筠影自长。

铜雀春深知有以，典刑终合头孙郎。

曹勋

曹勋　和孙倅见贻八首

春光过似不春光，自念曾无作法凉。

鞍马固先均臭味，薰莸安得更芬香。

画脂敢谓名堪惜，食榄今知味更长。

珍重好辞皆发药，颇惭宫徵顾周郎。

曹勋

曹勋　和孙倅见贻八首

爝火宁知日月光，遽闻骑火犯伊凉。

周宣懋建中兴政，上帝潜符至治香。

天欲卦爻重彖象，民知瓜瓞本绵长。

商孙驾驭方经武，行见蒙冲系夜郎。

曹勋

曹勋　和孙倅见贻八首

世道艰虞太白光，风栖雨食铁衣凉。

谁歌汉月空相识，漫有山花先自香。

塞上许时兵未息，水边它日话尤长。

想当清夜圆蟾白，曾欲题诗问庾郎。

曹勋

曹勋　和孙倅见贻八首

强栽松竹养烟光，官舍公余喜晚凉。

羽静关情惟挟策，爱闲修供口焚香。

自怜怯事如欣泰，止合抠衣扣子长。

断断此生今已矣，拟寻艇子学渔郎。

曹勋

曹勋　和孙倅见贻八首

遽颁翰墨发幽光，内顾鲰生德甚凉。

已幸贰车临海国，因知汗简发天香。

花梢擢绿蜂初静，梅实桃青昼已长。

会见紫泥传诏札，中兴事业属清郎。

曹勋

曹勋　和孙倅见贻八首

海色天容浸冷光，秋回山谷进风凉。

不须悟性三关语，自有澄心一炷香。

倦客栖迟归意远，暮林摇落晚山长。

从来羽气闻风悦，惭愧如今陛榡郎。

曹勋

曹勋　和孙倅见贻八首

韵语初疑掷夜光，顿驱热恼作清凉。

紫髯英概云仍著，藏室文华锦绣香。

客况讵能论酒恶，高怀当不较龟长。

与公避地均休戚，天使诗人识漫郎。

曹勋

