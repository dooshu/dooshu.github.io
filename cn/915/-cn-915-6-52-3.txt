◇议贬庾纯

凡断正臧否，宜先稽之礼、律。八十者，一子不从政；九十者，其家不从政。新令亦如之。案纯父年八十一，兄弟六人，三人在家，不废侍养。纯不求供养，其於礼、律未有违也。司空公以纯备位卿尹，望其有加於人。而纯荒醉，肆其忿怒。臣以为纯不远布孝至之行，而近习常人之失，应在讥贬。（《晋书·庾纯传》。贾充责纯以父老不归供养，太傅何曾、太尉荀ダ，骠骑将军齐王攸议。）

