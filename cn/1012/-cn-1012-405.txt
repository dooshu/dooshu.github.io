周必大　送徐漕移宪浙东二首

一去中台十九年，爱君忧国得华颠。

久疑使节留江上，稍喜除书近日边。

寒碧轩窗馀旧句，汗青简册奏新篇。

文章入相公家旧，沙路从今稳着鞭。

周必大

周必大　送徐漕移宪浙东二首

满岁蹒跚泮水间，独公不作腐儒看。

几陪佳客芙蓉幕，聊慰穷愁苜宿槃。

此去高山空自仰，向来流水为谁弹。

割鞭截镫知无益，但觉轮囷激肺肝。

周必大

