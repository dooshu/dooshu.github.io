○张宗茂

吾苏玄妙观道士张宗茂有道行，以符咒着灵验。铁瓶巷陈举人 【 汴】 家，有黄鼠豺数十，逐逐成羣，白昼公出，搏食鸡畜，囓坏衣案。占卜云：「是怪汴将讨宗茂符治之，未暇便说。」一日，宗茂晨起诵经，忽有拱立于前者。视之，人身而首则鼠豺也，拜诉曰：「吾辈与陈举人家有夙寃，欲报之。彼来求师，师无豫吾事。」宗茂叱之，忽不见。即诣陈氏，告以所见，为咒水祓除，书符镇之，怪遂绝。宗茂后年老，无疾坐逝，为近时羽流称首。 【 姨夫陈崇仁说。】

