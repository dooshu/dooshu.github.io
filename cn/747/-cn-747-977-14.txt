○对载稻判

〈甲为侯，邑邻於虏。每载稻与脂於车行孺子之游者无不也，无不ヱ也，必问其名居。廉使奏饰诈邀誉。诉云：“候其壮以威虏。”〉

介狄荐居，缘边镇国。有备无患，则为邦之大同；使勇知方，乃训人之善者。惟彼甲也，膺兹利建，食兼县邑，位列通侯。密迩寇仇，每惕不虞之至；不忘戒惧，空思诱掖之仁。载稻与脂，惠虽存於孺子；式且ヱ，吾浅之为丈夫。何则？政贵有恒，弗惟好异；仁称兼爱，无独孩提。徒必问其名居，亦奚俟於丁壮。绝甘分苦，事虽均於越王；小信未孚，曾不酌於曹刿。廉其邀誉，法则伤深，方乎诈善，理难罚。

