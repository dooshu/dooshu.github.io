周必大　端午帖子　皇后阁

宝典推重五，欢声沸六宫。

等闲调玉瑟，聊助舜琴风。

周必大

周必大　端午帖子　皇后阁

何处宜佳节，风光大内家。

争新九子粽，竞巧五时花。

周必大

周必大　端午帖子　皇后阁

筒黍尝思时献稑，彩丝击处忆亲蚕。

女红躬俭今犹昔，应有诗人赋二南。

周必大

周必大　端午帖子　皇后阁

逮下深恩浃后宫，斯蠡五月咏豳风。

麝香草斗宜男绿，安石榴簪多子红。

周必大

周必大　端午帖子　皇后阁

尚酝泼醅琼作液，汤官屑粉玉为团。

常娥应侍天公宴，一曲霓裳即广寒。

周必大

