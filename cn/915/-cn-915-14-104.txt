◎史祥

祥字世休，朔方人。仕周，为太子车右中士，袭父宁爵武遂县公。隋受禅，拜仪同，领交州事，进封阳城郡公。转骠骑将军，进位上开府，蕲州总管。徵拜左翊卫将军，迁右卫将军。炀帝即位，进位上大将军，转太仆卿。迁鸿胪卿，进左光禄大夫、左骁卫将军。从征辽东失利，除名为民。寻拜燕郡太守，为高开道所获，送于罗艺，道卒。

