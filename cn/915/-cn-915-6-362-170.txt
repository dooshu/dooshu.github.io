○与陆士龙书



永白：间因王弘季有书，怪足下无答。外甥石季甫，忽见使为贸阝〗令。除书近下，因令便道之职，得此罔然。老人及姊，自闻此问，三四日中，了不能复食。姊昼夜号泣，不可忍视。外甥之中，老人真自爱恤季甫，恒在目下。卒有此役，举家惨戚，不可深言。昨全伯始有一将来，是句章人，具说此县既有短狐之疾，又有沙虱害人。闻此消息，倍益忧虑。如其不行，恐有节目，良为愁愤。足下可具示土地之宜，企望来报，车永白。（《陆云集》，《困学纪闻》二十。）



