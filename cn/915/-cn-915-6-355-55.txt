◇为任子咸妻作孤女泽兰哀辞

泽兰者，任子咸之女也。涉三龄，未没衰而殒，余闻而悲之，遂为其母辞：

茫茫造化，爰启英淑。猗猗泽兰，应灵诞育。в发蛾眉，巧笑美目。颜耀荣苕，华茂时菊。如金之精，如兰之馥。淑质弥畅，聪惠日新。朝夕顾复，夙夜尽勤。彼苍者天，哀此矜人！胡宁不惠，忍予眇身？俾尔婴孺，微命弗振。俯览衾衤遂，仰诉穹。弱子在怀，既生不遂。存靡托躬，没无遗类。耳存遗响，目想馀颜。寝席伏枕，摧心剖肝。相彼鸟矣，和鸣嘤嘤。矧伊兰子，音影冥冥。彷徨丘垄，徙倚坟茔。（《艺文类聚》三十四）

