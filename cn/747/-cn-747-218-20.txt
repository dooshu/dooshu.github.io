○代百官贺明堂成上礼表

臣某以下文武官若干人等上言：臣等闻上帝居高，悬太微之府；先王建国，辟宗祀之堂：不有圣人，谁其经始？伏惟天册金轮圣神皇帝陛下尊祖扬祢，严之德再光；统天顺时，布政之道尤急。亲纡睿思，躬运元模，故能上合乾象，下当坤策，柱将扶而已立，石未凿而悬开。丹是甍，似鸣岐而远至；苍虬绕楝，疑出河而欲飞。神光熠於向晚，仙乐清泠而方昼。月惟孟夏，时属正阳，张文物於阙庭，震声名於县。圣皇戾止，诸侯在列，穆穆焉，禺禺焉，交喜气於三灵，动欢心於万类者也。臣等进窥朝典，既逢尝麦之辰；旋顾野诚，轻袭献芹之礼。谨上礼若干举如别项。滋疏鹤鼎，味劣鲜庖，何以延莆之凉，契芝英之寿？无任丹恳之至，谨奉表称贺随进以闻。

