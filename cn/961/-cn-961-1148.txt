黄庭坚　戏答史应之三首

先生早擅屠龙学，袖有新硎不试刀。

岁晚亦无鸡可割，庖蛙煎鳝荐松醪。

黄庭坚

黄庭坚　戏答史应之三首

老莱有妇怀高义，不厌夫家苜蓿盘。

收得千金不龟药，短裙漂絖暮江寒。

黄庭坚

黄庭坚　戏答史应之三首

甑有轻尘釜有鱼，汉庭日日召严徐。

不嫌藜藿来同饭，更展芭蕉看学书。

黄庭坚

