○对论语问

圣人设教，欲人谦已，已虽有能，不自矜大，仍就不能之人，求访能事。已之才艺虽多，犹以为少，仍就寡少之人，更求所益。已之虽有，其状若无。已之虽实，其容若虚。非惟匹庶，帝王之德，亦当如此。夫帝王内蕴神明，外须元默，使深不可知。故易称以蒙养正，以明夷莅众。若其位居尊极，炫耀聪明，以才陵人，饰非拒谏，则上下情隔，君臣道乖，自古灭亡，莫不由此也。

欧阳询

询字信本，潭州临湘人。武德中累擢给事中，贞观初历太子率更令宏文馆学士，封渤海县男，卒年八十五。

