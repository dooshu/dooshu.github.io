【日出东南隅行】

大明上迢迢。（玉台作苕苕。）阳城射凌霄。光照窗中妇。绝世同阿娇。明镜盘龙刻。簪羽凤凰雕。逶迤梁家髻。冉弱楚宫腰。轻纨杂重锦。薄□间飞绡。三六前年暮。四五今年朝。蚕园拾芳茧。（《类聚》、乐府作蚕龙拾芳翠。《诗纪》作蚕笼拾芳翠。）桑陌采柔（文苑作桑。注云。一作柔。）条。出入东城里。上下洛西桥。忽（《类聚》作路。文苑同。）逢车马客。飞盖动□轺。单衣鼠毛织。宝剑羊头销。（《诗纪》作鞘。）丈（《类聚》作大。文苑同。《诗纪》云。一作大。）夫疲应对。御（乐府作从。文苑云。一作从。《诗纪》同。又云。一作御。）者辍衔镳。（文苑作连镳。注云。一作御镳。）柱（文苑作住。）间徒脉脉。垣上几翘翘。女本西家宿。君自上宫要。汉马三万（文苑作千。注云。一作万。）疋。夫婿仁嫖姚。ひ囊虎头绶。左珥凫卢貂。横吹龙钟管。奏鼓象牙箫。十五张内侍。十作贾登朝。皆笑颜郎老。尽讶董公（《诗纪》云。一作生。）超。（○玉台新咏八。文苑英华百九十三作萧子荣。《乐府诗集》二十八。文苑英华辩证六。《诗纪》八十五。又《类聚》四十一引霄、娇、腰、条、轺、销、镳、要、姚、朝十韵。《诗纪》八十五。）

