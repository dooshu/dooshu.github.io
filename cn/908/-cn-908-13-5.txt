明故高均彰墓志铭

吴郡高均彰以洪武五年八月丁亥卒以九月丙午卜吴县太平乡梅湾村之原以其从弟前史官启既哭之复为铭纳圹中君讳彰简率寡嗜于声利得防不戚戚计虑日从昆弟亲友酣饮以为娱性复好直人有过輙面攻之众知其无他肠弗怨也年五十有九祖讳鉴考讳震皆有潜徳配姚氏无子一女寜适郡人陈彦夫以君之贤生虽不能致丰荣然亦未尝有一毫困辱不可谓不幸也铭曰惟寡求故不忧卒全而归在斯丘呜呼吾兄又何尤

