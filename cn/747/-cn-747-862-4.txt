○乞赐寺名奏

臣顷岁曾为偏将，往伐叛逆，有愿如范延光归降，兵无血刃，即於招讨使杨光远中军寨建一佛刹。自後延光果能归款。克契发心，光远寻施钱三百贯文，与臣共力营葺。今修成天王院一所，乞赐名额。

窦仪

仪，字可象，蓟州渔阳人。晋天福中举进士，汉初召为左补阙礼部员外郎。周广顺中累迁仪部侍郎，拜端明殿学士，判河南府兼知西京留守事。恭帝即位，迁兵部侍郎。入宋，乾德四年卒。

