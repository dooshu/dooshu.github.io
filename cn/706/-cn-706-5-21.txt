·寿诚意伯刘复阳（甲午）

燕喜初成介寿诗，捧觞细论国恩时。侯封雨露留年表，祖武风云蔚帝师。旧佩金鱼分陝出，新横铁马谒陵迟。元臣自古多难老，带砺行看叠紫泥。

〔人物考略〕

刘复阳（「东南纪事」「复」作「伏」）：名孔昭，浙江青田人。袭诚意伯，官操江。祖尚忠殁，世父莱臣以年幼，为孔昭父盖臣袭其爵。盖臣殁，孔昭又冒袭之。崇祯时，与诸宵小相比。及南都立，复与马、阮乱政（说见「明季南略」。「明史」名附「刘基传」）。

