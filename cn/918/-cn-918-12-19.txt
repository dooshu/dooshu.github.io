○禁宰耕牛

夫牛所以代人而耕。以备农功之用者也。若听人宰杀。屠侩得以资血肉之利。而骨角皮筋。又商贾以之网利于四方是生者不胜其杀者之多彼力作南亩之夫。又将奚赖以勤耒耜乎。夫民以食为天农以牛为力。故律例禁私宰。明旨戒勿杀皆所以重农用而悯其服焇力以资民食也至于冥报厌忌之说犹□未者耳。宜出示通行晓谕牛代尔农服劳、为尔民资食之故。不可擅行宰杀庄头乡地等互相觉察如有擅宰耕牛者郎公同验明赴官举首审实照律问罪。容隐者并究。若老病不堪使用。及死者。须向乡地等说明。验其果真。投结报官。许宰杀食卖如扶同假捏发觉并究。按律例、凡宰杀耕牛并私开圈店。及知情贩卖牛只与宰杀者。俱问罪。枷号一个月、发落、再犯累犯者免其枷号、发附近卫充军若盗而宰杀、及货卖者、不分初犯再犯、枷号一个月、照前发遣示内宜。以此晓之。

