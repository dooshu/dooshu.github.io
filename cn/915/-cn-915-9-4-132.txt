◇荆州放生亭碑

鱼从流水，本在桃花之源；龙处大林，恒捻浮云之路。岂谓陵阳垂钓，失云失水；庄子悬竿，吞钩吞饵。虽复玄龟夜梦，终见取於宋王；朱鹭晨飞，尚张罗於汉后。譬如黄雀伺蝉，不知随弹应至；青逐兔，讵识扛鼎方前。北海之冷，鹦鹉未始非人；西王之使，传信谁云贱鸟。故知鱼鸟一观，俱。好生，欲使金床之雁，更及衡阳之侣；雪山之鹿，不充食萍之宴。（《艺文类聚》七十七）

