○南游衡山诗序



岁次降娄夹锺之初，理楫将游于衡岭，涉湘千里，林阜相属，清川穷澄映之流，涯无纤埃之秽，途逾迈，未见其极，穷日所经，莫非奇趣，姑洗之旬，始暨于衡岳，于是假足轻舆，宵言载驰，轩涂三百，山径彻通，或垂柯跨谷，侠献交荫，或曲溪如塞，已绝复楷或乘步长岭，邈眺遥旷，或憩舆素石，映濯水湄，所以欣然奔悦，求路忘疲者，触事而至也。仰赡翠标，邈尔天际，身凌太清，独交霞景，周览既毕，顿策岩阿，管弦并奏，清徵再响，思古永神，游气未言。（《初学记》五）



