王禹偁　新秋即事

露莎烟竹冷凄凄，秋吹无端入客衣。

监里鬓毛衰飒尽，日边京国信音稀。

虱蝉历历和枝响，雨燕差差掠地飞。

系滞不如商岭叶，解随流水向东归。

王禹偁

王禹偁　新秋即事

宦途流落似长沙，赖有诗情遣岁华。

吟弄浅波临钓渚，醉披残照入僧家。

石挨苦竹旁抽笋，雨打戎葵卧放花。

安得君恩许归去，东陵闲种一园瓜。

王禹偁

王禹偁　新秋即事

百岁浮生一梦中，梦中何事有穷通。

姓名旧署黄麻纸，颜状今成白发翁。

烟暝小窗萤火碧，雨昏幽迳蓼花红。

谪居始信为儒苦，生计兼无一亩宫。

王禹偁

