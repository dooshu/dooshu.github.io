方岳　次韵郑省仓

买鱼聊复醉{左酉右光}船，万事从来付老天。

欲办把茅无计可，不量吾力更筹边。

方岳

方岳　次韵郑省仓

月满长汀晚沐新，一凉犹下耐冠巾。

江连碧树自今古，我与青山迭主宾。

乞巧未能从帝子，坐愚宁免辱溪神。

向来鸥鸟间何阔，莫是炎凉不我亲。

方岳

方岳　次韵郑省仓

雨过苔矶片月新，黄琉璃簟岸纶巾。

平生不负杨临贺，半夜谁呼祈孔宾。

堪傲轩裳中酒圣，表污笔砚论钱神。

北山猿鹤应惊怪，已学尘埃不可亲。

方岳

方岳　次韵郑省仓

归去来兮月一船，世途难似上青天。

烟蓑自与轻鸥狎，却在风涛阿那边。

方岳

