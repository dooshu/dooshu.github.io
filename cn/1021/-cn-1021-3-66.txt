晁公溯　恭州报恩长老宣公以四偈见别用韵为谢

再到丛林得我惊，斩新花果自然成。

种田更有僧只户，乞食何如舍卫城。

晁公溯

晁公溯　恭州报恩长老宣公以四偈见别用韵为谢

甑中炊火釜烹鲜，莫道巴儿不解禅。

日日扣门来乞火。个中已有一灯传。

晁公溯

晁公溯　恭州报恩长老宣公以四偈见别用韵为谢

大地八风初不动，老夫自驾铁船行。

莫忧船上不知晓，无有木鸡来报更。

晁公溯

晁公溯　恭州报恩长老宣公以四偈见别用韵为谢

海头已白藏头黑，老去心情总不堪。

请唱德山歌一曲，却能打鼓似关南。

晁公溯

