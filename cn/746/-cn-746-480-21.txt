卷480_21「寿阳罢郡日有诗十首与追怀…物。肥河维舟阻冻祗待敕命」李绅

罢分符竹作闲官，舟冻肥河拟棹难。

食蘗苦心甘处困，饮冰持操敢辞寒。

夜灯空应渔家火，朝食还依雁宿滩。

西奏血诚遥稽首，乞容归病老江干。

淮阳效理空多病，疏受辞荣岂恋班。

陈力不任趋北阙，有家无处寄东山。

疲骖岂念前程税，倦鸟安能待暮还。

珍重八公山下叟，不劳重泪更追攀。

