刘克庄　蒙恩复畀明道祠寄呈赵克勤吏部三首

曾对青藜汉阁中，天风吹散各西东。

白头重得为僚友，同为君王辖竹宫。

刘克庄

刘克庄　蒙恩复畀明道祠寄呈赵克勤吏部三首

柱史荒坛仅有名，可能香火似承平。

却愁旧制难遥领，直要先生出按行。

刘克庄

刘克庄　蒙恩复畀明道祠寄呈赵克勤吏部三首

云台玉局旧曾谙，回首茅山亦再监。

惟有毫祠尤久任，白头三度入冰衔。

刘克庄

