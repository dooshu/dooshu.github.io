吴芾　和叶先生韵

三分春色一分强，风雨忧愁莫见妨。

何幸山城官事少，且看溪路野花香。

丝丝嫩绿垂流水，片片飞红逐去樯。

一日要须拼一醉，百年能醉几千场。

吴芾

吴芾　和叶先生韵

杯酒忘怀不计巡，少年行乐肯输人。

年来性复便疏懒，老去谁能浪苦辛。

春暖园林花放早，月长庭院燕来频。

物华正尔撩诗思，况得诗翁好句新。

吴芾

