李弥逊　夏日与妙现老堂二公晚步江皋露坐月下夜分乃归老堂有诗次其韵二首

步屧榕根晚，明河九面横。

两禅方外得，一笑坐中成。

云去天逾碧，星垂月自明。

寒江正留客，倚杖看潮生。

李弥逊

李弥逊　夏日与妙现老堂二公晚步江皋露坐月下夜分乃归老堂有诗次其韵二首

胡床兴不浅，未肯庾公贤。

山意知为近，江声到寺前。

夜凉新病后，月色正愁边。

可惜江南梦，青灯照不眠。

李弥逊

