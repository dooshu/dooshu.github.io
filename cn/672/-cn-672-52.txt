过贻谋东轩听易堂弹琴

易堂乆擅中郎调，高山流水时歌啸。
东轩偶为一挥弦，松韵泉声彷其妙。
我素不识琴之音，泠泠静听清人心。
我亦不知琴之曲，抑抑漫聆空尘俗。
昔闻无弦陶渊明，能得琴趣薄琴名。
我欲问君弦指妙，到底指鸣共弦鸣。
弹罢无言拂衣起，满天明月凉于水。


入春己十日，登眺怀郊墟。
君悟少游语，早乘下泽车。
梅里寻古寺，雪岸吟蹇驴。
昨歳庆有秋，野老闲话余。
豊台道上酒，海子桥南鱼。
一醉到田家，云卧荒村庐。


