王柏　和易岩喜雨韵

转移剧暑若艰难，谁谓炎凉反掌间。

狐鼠就擒元愤郁，旄倪相庆便清閒。

雨声恰似政声好，天意翻嗤诗意悭。

一饱所关诚大矣，吾侪安得不开颜。

王柏

王柏　和易岩喜雨韵

歳烦一转亦何难，只在邦君念虑间。

社鼠城狐才就絷，土龙刍狗便投闲。

平时真见天人密，顺处不疑霖雨悭。

梦里忽闻风力猛，定知千里破愁颜。

王柏

