葛立方　丐祠将离云间崔申之以诗为别次韵

荆兰戏采关情切，朱墨为官与愿违。

夜鹤帐空周子去，秋鲈风动季鹰归。

忍看妙句金声振，行阻清谈木屑飞。

引领吴兴何许是，碧云深处暮山微。

葛立方

葛立方　宫庠旅泊，

客裹绝经营，清心摧五兵。

功名两蜗角，田舍一牛鸣。

行止成阿唯，荣枯略弟兄。

欲摅今日意，聊仗五言城。

葛立方

