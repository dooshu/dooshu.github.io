陈与义　陈叔易学士母阮氏挽词二首

典刑奕奕照来今，鹤发鱼轩汝女浔。

避地梁鸿不偕老，弄乌莱子若为心。

送葬忽见三千乘，奉祱那闻五百金。

妇德母仪俱不愧，碑铭知已托张林。

陈与义

陈与义　陈叔易学士母阮氏挽词二首

去年披雾识儒先，欲拜萱堂未敢前。

卢壶要传纱缦业，玉裒忽废蓼莪篇。

秀眉隔梦黄垆里，落日驱风丹旐边。

佛子归真定何处，空令苦泪涨黄泉。

陈与义

