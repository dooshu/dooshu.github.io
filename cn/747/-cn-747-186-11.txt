○请仍奏破阵乐舞奏

《破阵乐舞》者，是皇祚发迹所由，宣扬祖宗盛烈，传之於後，永永无穷。自太皇临御，四海寝而不作。既缘圣情感怆，群臣不敢开言。臣忝职乐司，废缺是惧。依礼祭之日，天子亲总干戚以舞先祖之乐，与天下同乐也。今《破阵乐》久废，群下无所称述，将何以发孝思之情？臣望每大宴会，先奏此舞，以光祖宗之功烈。

