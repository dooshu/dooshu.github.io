晃冲之　和新乡二十一兄华严水亭五首

近市危楼通野寺，隔溪高柳接京华。

荡舟不怕风波急，看尽芙蓉十里花。

晃冲之

晃冲之　和新乡二十一兄华严水亭五首

池水冷冷渌未深，丛篁低草背庭阴。

晚来欲别龟鱼去，更向轩西独瞰临。

晃冲之

晃冲之　和新乡二十一兄华严水亭五首

嗜酒不知淹岁月，好闲久欲弃簪缨。

暂游莲社同陶令，终向瓜田学邵平。

晃冲之

晃冲之　和新乡二十一兄华严水亭五首

渚蒲淅淅风犹急，岸柳织织雨尚余。

栖鹭宿鸥浑去尽，激溪还有两三鱼。

晃冲之

晃冲之　和新乡二十一兄华严水亭五首

荷盖点溪三数叶，藤梢绕树几千层。

投闲更与高人约，重抱琴来听广陵。

晃冲之

