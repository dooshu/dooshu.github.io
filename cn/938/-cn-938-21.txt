新市寺僧


建炎初，中州有仕宦者，踉跄至新市，暂治寺居，亲旧绝无，牢落凄凉，踪迹未有定向。寺僧忽相过存问，时时馈肴酒，仕宦者极感，语次问其姓，则日：“姓汤。”而仕宦之妻亦姓汤。於是，通谱糸为亲威，而致其周旋，馈遗者甚厚。

一日，告仕宦者曰：“闻金人且至，合眷盍往避他所。”仕宦者曰：“某中州人，忽到异乡且未有措足之所，又安有避地可图。”僧曰：“某山间有庵，血属在焉，共处可乎？”於是欣然从之，即日命舟以往。虏已去，僧曰：“事已少定，驻跸之地不远，公当速往注授。”仕宦者告以阙乏。僧於是办舟，赠银二百缗使行。仕宦者曰：“吾师之德於我至厚，何以为报！”僧曰：“既为亲戚，谊当尔也。”乃留其妻於庵中，僧为酌别，饮大醉遂行。

翊日睡觉，时日已高，起视乃泊舟大湖中，四傍十数里无居人，舟人语啐啐过午，督之使行。良久，始慢应曰：“今得矣！”既而取巨石磨斧，仕宦者罔知所措，叩其所以，则曰：“我等与官人无涉，故相假借，不忍下手，官人当作书付我，诀别家眷，自为之所尔。”仕宦者惶惑顾望，未忍即自引决，舟人曰：“再迟疑，恐官人不得其死也。”仕宦者悲恸作书毕，自沈於湖。

时内翰汪彦章守川，有赴郡自首者，鞫其情实，曰：“僧纳仕宦之妻，酬舟人者极厚，舟人以是持僧，需索百出，僧不能堪。一夕中夜，往将杀之，舟人适出，其妻自内窥见僧操斧在手，乃告其夫，舟人以是自首。”汪谓：“僧固当死，而舟人受赂杀命官，情罪俱重，难以首从论，其刑虽均，可也。”又仕宦妻请以亡夫诰勒易度牒为尼，二事奏皆可。汪命狱吏缓其死，使备受惨酷数月，然後刑之。





