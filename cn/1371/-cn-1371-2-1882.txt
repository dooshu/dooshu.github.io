困甚戏书

官如枝头乾，不受雨露恩；身如水上浮，泛泛宁有根？



刈茆以苫屋，缚柴以为门。



故人分禄米，邻父饷鱼餐。



前门吏徵租，後门质襦褌。



不敢谋岁月，且复支朝昏。



雨余幽花拆，亦可侑清尊。

吾生信已乎，终老此山村！



腊月今冬少霜雪，腊月厌重裘。



渐动园林兴，顿宽薪炭忧。



山陂泉脉活，村市柳枝柔。



春饼吾何患，嘉蔬日可求。



