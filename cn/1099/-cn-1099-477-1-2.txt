○疏理略說

兩淮塩法之壞、人皆知之、而不知病根坐在何處。故漸漸乎以為不可捄藥也、獨不肖謂尚可為者、葢略知病根所在、全因血脈壅滯四字為厲耳、如人一身、自泥丸至湧泉、榮衞流田?易、何病之有、八邊中引。為塩法初起之地。如人之首。行至兩淮如腹。又行至各省直如四肢。近年邊商中引鈔。携至兩淮。不售于內商。而售于奸囤。如人頂中氣脉。不達于元海。而偏注于肩背。為癰為贅。于是塞粟空虛。淮□一百四十萬引七十萬為邊上開中七十萬為餘銀解部故此云中引七十萬之塩法壞矣後云餘銀十七萬之塩法壞矣而每歲中引七十萬之塩法壞矣。及內商苦于套搭。十年之間。納銀三次。而尚不得行塩一次。每塩一引。納餘課一兩四錢五分。買正引淮南九錢二分。淮北一兩三錢。買火塩一兩五錢。又船腳掣摯諸費不下一兩。凡費銀共五六兩。方得掣塩一引。而令遵定價三兩二錢。賣與水商。其可得乎。故近來淮商貿易。非觀望江廣踊貴之極。則常作奸堆積厚邀月利。所謂作奸堆積厚邀月利者葢內商納價多而賣與水商反虧正價水商發塩之後即當按期行賣銷引又值盡賤之時亦不肯行塩也必待江廣地方舊塩既盡塩價騰貴然後與內商交易以前月分則水商出息與內商內商收水商月利以補額償水商伺地方塩貴以取餘利如此則國課所以日致稽緩至于久壓而行塩之地又受責值之苦也而不肯亟赴京掣。以故江廣連年塩價遂至二三錢一小包者。葢內商權子母而難于虧本耳。即乙卯之賤。曾至五六分是強之也、而非通之也是年水商遂散。反為徵貴之囮則兩淮之塩。恒以積滯為常。如人腹中氣脈。不達于手足。而停住于腸胄。為蠱為脹。于是歲課停壓。而每歲餘銀七十萬之塩法壞矣。往因魯保行大塩歲課止壓兩年有半。至丁巳年。司庫空虛。淮商逃散。部以十議挽之、兼用不肖奉勑印疏理。而當局者反謂部議蹙商、苛徵益緩、乃部堂憂國之深、謂今歲餘銀、每歲兩解六月為上解十二月為下解即完上解。决不能完下解。合前且停壓三年矣、奈之何、奈之何、是歲不肖抵揚、則巳在秋冬間、兩淮上解餘課、纔入太倉、二三殘商、又徵加帶、徵補庫、徵下解套搭餘銀、如人病且死、反亟亟以重担?之、徒益之疾、此雖倉扁、殆未易厝手者、不肖乃嘔心蒿目、設為綱法以解套搭之毒。以通部議之窮。不意百年錮疾、豁爾頃消、人心趨附、灌輸恐後、旬日間、便徵銀三十四萬解入太倉、以補下解停壓之課。又倒轉疏理一年、將上解套搭餘銀還商、借庫六萬還司、而後戊午內商始得全行一年薪塩邊商始得全賣一年新鈔葢旬日之間。補還下解停壓餘課。已出部中責望之外。而倒疏之用。能令新法早行一年又不在勑旨所嚴督之中。是時塩臺尚未履任、惟不肖一人、孤掌獨拍、有遽難以告人者、及塩臺下車、百弊具釐、嚴約相警、新疏題而綱法舉、功令著而奸吏懲、兩淮塩法、行如流水、夫然後新引年銷一年。而邊商七十萬倉鈔。纔至淮揚即得與內商手貿易賣銀四十萬。又辦下次糧艸巳經賣過兩次。而無卸囤不售之患則塩法之在九邊者。從是始得疏通而不滯矣。又兩淮內商。行新引者。有超掣之利。行舊引者。解套搭之苦。每歲二解。餘課銀共七十萬金。七十萬者乃解部之類所謂餘銀也人人爭先輸納。兩年來解過三次。并倒疏為四次。今目前又在起徵。商情躍然。則塩法之在兩淮者。從是始得疏通而不滯矣。且地方塩踊。由于京掣之不定。京掣不定。由於塩本之耗費。今餘銀改一兩四錢五分為八錢。引價改一兩三錢與九錢二分為五錢五分。火塩改一兩五錢為五錢。諸掣摯開爐多費。又洗削盡淨。每塩一引。不過費本二兩四五錢。而令以三兩賣與水商。每引尚有五六錢之息諸商何苦而不遵京掣之定期乎。掣塩至地方。塩臺嚴示初到許賣七分三厘。殘塩許賣八分。雖不甚賤。然　朝廷之舊貸未償。邊商之新鈔湏售。不得不稍稍減斤。以為銷導二引之計。倘其不然。而強勒以賤。彼有褁足而去耳。然則目前良法。此七八分五六分者乃言食塩地戶所賣之價也舍七八分無以救二三錢之踊。苐稍捱過七年。積引全消。則塩斤既重。非如今之減息。塩本又輕。不似往日之耗費。雖欲不五六分亦不可得如是則塩法之在各省直者從此始得疏通而不滯矣。自九邊達兩淮又達各省直。商利均平。血脈流貫。既不貽偏重之害。自不生壅滯之端。率此而行。自丁巳起至丙寅止。丙寅而後商利愈倍。歲課愈增。國家固得以大道生財。而泉流目達。即自丁巳迄今。商利巳通。歲課巳足。兩淮亦不必以套搭縛商。而財源自濬。故丁巳戊午巳未三年之間。入太倉者一百七十萬。加以搜括解過六萬。二次邊商鬻新鈔者。共八十萬。兩淮塩政。亦庶幾稱不壅耶葢自不肖入版曹。總理塩法、以迨于今、七八年之間、為此一事、廢寢食、嘔心血、僅僅博此小通、而鼯技窮矣、彼神囤躭躭、日夜謀市積引、則法立弊生。將來又不知從何處壞起。憂時者宜加具隻眼。毋墮深奸。貽禍軍國可也。

