杨冠卿　古有採鞠茱萸篇而无一语及渊明长房旧事鞠茱於此其亦有憾矣乎九日

落英拾秋鞠，委佩纫芳兰。

以其清且芬，可服仍可餐。

吴茱味苦辛，奚亦登君盘。

囊纱萦臂玉，恍记汝南山。

黄鹄招不来，仙子何时还。

杨冠卿

杨冠卿　古有採鞠茱萸篇而无一语及渊明长房旧事鞠茱於此其亦有憾矣乎九日

红尘着脚双鬓斑，折腰五斗真作难。

巾车一去不复还，归卧柴桑紫翠间。

东篱悠然见南山，欲辩忘言心自闲。

杨冠卿

