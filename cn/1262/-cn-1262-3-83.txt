张烨芳：

山阴张烨芳曰：「人而无友，不如有仇。仇亦足祛人眉宇间窳惰气。」按烨芳居邻陈都谏(尔翼)都谏，焰炽时大不能堪。俄都谏以党败，烨芳成进士，尝演魏忠贤诸剧，陈隔听亦不能堪。烨芳官给事中被谪，壬午补翰林待诏。道临清值北兵，匿于道院。发其装，得进贤冠径尺，令诸人戴之俱不合，独宜于张，被杀。赠太仆寺丞。



