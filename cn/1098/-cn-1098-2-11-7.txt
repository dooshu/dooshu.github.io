○又赠王舍人

彷徨亦何为。怅望远行客。枯桑号天风。时节倏复易。簪绂匪我荣。弃置安所惜。愿为东南风。遂附高翔翮。

其二

劲翮无羣栖。灵根岂丛蒨。人生非苦匏。安得常相见。动息各有因。况乃异乡县。徘徊岐路侧。仰视云中雁。

其三

雁征会来归。君行何日返。惊风飘驰光。岁月忽巳晚。登山采白苓。遗我心缒绻。上言制颓龄。下言助餐饭。

【卧子曰风节英亮】

