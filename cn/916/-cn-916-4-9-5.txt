【襄阳儿童为山简歌】

〖《晋书》曰：山简。字季伦。永嘉初为南征将军。出镇襄阳。于时四方寇乱。朝野危惧。简优游卒岁。惟酒是耽。诸习氏。荆土豪族。有佳园池。简每出嬉游。多之池上。置酒辄醉。名之曰高阳池。时有儿童歌曰：〗

山公出何许。（《水经注》作去。《御览》或同。与地纪胜作往。《世说》作时一醉。《白帖》同。《御览》或同。《类聚》作何所去。或作何所往。《御览》或作何所诣。或作时一作。）往（《类聚》或作来。）至（《世说》作迳造。《御览》或同。）高阳池。日夕（《世说》作莫。《水经注》作暮。《御览》或同。）倒载归。酩酊（《世说》作茗{艹丁}。）无所知。（舆地纪胜作何所之。）时时能骑（《世说》作复能笠骏。《御览》或作时复乘骏。）马。倒着（《白帖》作安。）白接篱。（《类聚》作离。《御览》或作离。或作□妾篱。乐府、舆地纪胜作□。《御览》或同。）举鞭（《世说》作手。《御览》或同。或作头。）向（《世说》作问。《御览》或同。又或作谢。或作语。）葛强。（《御览》或作疆。）何如并州儿。（强家在并州。简爱将也。○《晋书》山简传。《世说》新语任诞篇。《类聚》十九。《御览》六十七、一百六十八、四百六十五、四百九十七、五百七十、六百八十七、八百四十五。《乐府诗集》八十五、《诗纪》四十三并作襄阳儿童歌。又《水经注》二十八引池、知二韵。《类聚》九引池、知二韵。《白帖》五引四句。舆地纪胜八十二作古白铜□歌。引池、知、□三韵。○逯案。上述类书或引襄阳耆旧记。或引襄阳耆旧传。或引《晋书》及《世说》。徵引匪一。故多异文。）

