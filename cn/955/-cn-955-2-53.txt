程珌　太上虚皇黄庭经句法十篇寿赵师

太名告春才五日，春风昨夜傅消息，

斗边一星下南极。饰以貂蝉扶社稷，

更昌斯文开民则。

程珌

程珌　太上虚皇黄庭经句法十篇寿赵师

去年曾说冬葅绿，今年蓼甲春盘簇，

彩花金胜相辉属。五色班衣佩苍玉，

先奉庭帏千岁祝。

程珌

程珌　太上虚皇黄庭经句法十篇寿赵师

莫辞金盏十分斟，迩日星郎宠数深，

庭前桂子更鲜新。鳌头早晚贴涂金，

公亦绿殿峨华簪。

程珌

程珌　太上虚皇黄庭经句法十篇寿赵师

汉列土宇封同姓，唐擢宗英持国柄，

我宋膺图临海镜。参天杞梓仙源盛，

萧敷艾荣何足订。

程珌

程珌　太上虚皇黄庭经句法十篇寿赵师

向也何幸识仙翁，玉栗春明盛德容，

又常一再见阿戎。神情颖异机生锋，

公家流庆无终穷。

程珌

程珌　太上虚皇黄庭经句法十篇寿赵师

明年天使九街驰，御茗名薰宣玉词，

更敕仪鸾饷寿卮。我有新曲名紫芝，

会当献之凤凰池。

程珌

程珌　太上虚皇黄庭经句法十篇寿赵师

乔松落润节轮囷，诗书万卷终经纶。

日华隔雾光难晨。公独知其堕凡尘，

何当一为问大钧。

程珌

