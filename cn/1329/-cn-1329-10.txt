宋江解填词


《瓮天脞语》载宋江潜至李师师家，题《念奴娇》一阕云：

天南地北，问乾坤、何处可容狂客？借得山东烟水寨，来买凤城春色。翠袖围香，鲛绡笼玉，一笑千金值。神仙体态，薄幸如何销得。

回想芦叶滩头，蓼花汀畔，皓月空凝碧。六六雁行连八九，只待金鸡消息。义胆包天，忠肝盖地，四海无人识。闲愁万种，醉乡一夜头白。“六六”“八九”，谓即指百有八人也。或云：“此为明代人附托者。”说近似之。





