李昴英　同刘朔斋游白云寺二首

冲暑登高人所惮，云韩龙孟乐相从。

眼穷溟海九万里，身在蓬莱第一峰。

潮长屿低帆势急，山回路曲树阴重。

日斜移席临池饮，戏掬清泉解酒容。

李昴英

李昴英　同刘朔斋游白云寺二首

勘破禅家最上关，掀髯朗笑响千山。

海门下涌冰轮出，昏鼓先催玉节还。

独上层巅风浩荡，归沿小涧石孱颜。

寻幽本是闲人事，聊复君半日闲。

李昴英

