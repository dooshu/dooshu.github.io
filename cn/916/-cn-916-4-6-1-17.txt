【赠郑曼季诗四首·鸣鹤（四章）】

〖鸣鹤。美君子也。太平之时。（本集作世。《诗纪》云。一作世。）君子犹有退而穷居者。乐天知命。无忧无欲。收硕人之考□。伤有德之遗世。（文馆词林作俗。）故作是诗也。

鸣鹤在阴。戢其左翼。肃雍和鸣。在川之域。（本集、《诗纪》作侧。）假乐君子。祚（本集误作诈。文馆词林作祈。）尔明德。思乐重虚。归于其极。嗟我怀人。惟馨黍稷。

鸣鹤在阴。其鸣喈喈。垂翼兰沼。濯清芳池。假乐君子。其茂猗猗。底之瑰宝。（文馆词林误作实。）有粲琼环。乃振□裳。袭尔好衣。嗟我怀人。启襟以□。

鸣鹤在阴。其仪蔼蔼。谓天盖高。和音于迈。假乐君子。笃膺俊□。穆风潜烈。兴云戢荟。德茂当年。时愆（本集《诗纪》作衍。）嘉会。安德ひ（文馆词林作磐。）藻。改尔缟带。嗟我怀人。心焉慷（文馆词林作慷。）忾。

鸣鹤在阴。载好其声。渐陆仪羽。遵渚回泾。假乐君子。祚之笃生。德耀有穆。如瑶如琼。视流濯发。灭景遗缨。（本集、《诗纪》作安得风帆。深濯佛灭。）安得风云。雨尔北冥。（本集、《诗纪》作景遗云雨。尔在北冥。）嗟我怀人。惟用伤情。（○（同上））

