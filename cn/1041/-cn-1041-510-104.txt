廖行之　食菜作二首

吾儒不羡能方丈，彼相胡为食万钱。

谁识春来有珍味，乐如疏食曲肱眠。

园中菜把勤能致，曹掾莼羹美未专。

便作远谋胜肉食，他年无愧作诗篇。

廖行之

廖行之　食菜作二首

春来日膳菜数本，绝胜杖头携百钱。

但得园蔬非馑岁，肯令午梦搅清眠。

食芹有美吾思献，采菲无遗利可专。

莫笑先生长诳腹，解吟朝日照盘{上艹下扁}。

廖行之

