○大理卿判户部刁绍可工部尚书制

敕：周礼六卿皆有军政，汉制尚书奏事禁中。历代亲重也如是。今予有命，亦属其才。某官刁绍，始以干能，屡恭繁剧。向由卿寺，践历省垣。制国用而无违，登生齿而有羡。丕显成绩，是为才臣。今朕祗嗣丕图，永怀司会。俾率诸吏，表於南宫。爰陟冬卿，式申庆泽。尔其钦承彝训，修举官司。无忘克终，以忝殊渥。可。

