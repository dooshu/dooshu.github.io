隐帝


隐帝，名承祐，高祖太子。初即位，狎昵嬖幸，诛戮大臣。及郭威举兵反，群下归附，帝为乱兵所杀，在位三年而汉亡。





乾祐元年，汉以郭威为西面招慰安抚使。威问策于冯道，道曰：“愿公勿爱官物，以赐士卒。”威从之，由是众心始附。

时冯道为晋首相，郭威为西路招慰按抚使之职，问治国之策于道。道说：“今帑中官物，军士都嗷嗷然，思得以救军需。公不必爱恤此物，以充主上纵欲之费，出以分赐士卒，则人人感恩效力矣。”威从其说，将库官物都分给士卒，自己无所留，不为吝恤。至是众将士以威不私官物，人人沽惠，人心尽归。





汉主年益壮，厌为大臣所制，于是遂谋杀杨邠、史弘肇、王章于东庑下。又遣供奉官孟业赍密诏诣澶州及邺都，杀王殷、郭威、王峻。知之，乃留养子荣镇邺都，自将大军至封丘。汉主遣慕容彦超等，将兵拒战，败还。汉主出劳军，为乱兵所弑。冯道帅百官谒见郭威，威犹拜之。道受拜如平时，徐曰：“侍中此行不易。”威自迎春门入，帅百官起居太后，因请立嗣君。太后诏迎汉王弟赟即位。辽入寇，太后命郭威击之。威至澶州，将士大噪曰：“天子须侍中自为之。”裂黄旗以被威体，因拥南行。太后诏废赟为湘阴公，以威监国。

汉主无道，宰相谋止，遂厌之。乃谋杀大臣总机政杨邠、典宿卫史弘肇、掌财赋王章于东首丹墀下。又差供奉承应官孟业捧密诏到澶州地方，及邺都地方，杀王殷、郭威、王峻三人。三人先知凶信，威乃留养子郭荣镇守邺都，自统大军至封丘地面。汉遣慕容彦超等将兵拒战，败还，归大梁。汉主亲出劳赏战士，军众竞所钱物，乱军竟弑汉主。时冯道领文武百官来，见郭威。威犹自以武臣下拜宰相。道受威拜如平日。冯道徐曰：“侍中此举不易，得之机会。”威自迎春门领兵入，领百官问安太后，就请立新君。太后诏旨迎汉主嫡弟即君。会辽兵入寇，太后着威伐之。威到澶州地面，将士鼓噪起来，大声说：“天子既死，今新天子必侍中自为，别立君，不服也。”军前所建大黄旗在，众以立天子，不备黄袍，竟裂旗作袍，权覆威体，随拥凑逼之南行归。太后废赟为公，乃命郭威监国。





