◇进封寇洛诏（大统初）

往者侯莫陈悦远同逆贼，潜害故清水公岳，志在兼并。当时造次，物情惊骇。使持节、骠骑大将军、仪同三司、前泾州刺史、大都督、临邑县开国公寇洛，忠款自心，勋诚早立，遂能纠合义军，以待大丞相。见危授命，推贤而奉，此而不赏，何以劝励将来。可加开府，进爵京兆郡公。封洛母宋氏为襄城郡君。（《周书·寇洛传》）

