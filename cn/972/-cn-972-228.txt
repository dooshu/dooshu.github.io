楼钥　寄题汪端明坟庵真如轩

山藏佳处竹藏庐，见说离家百里余。

已矣空求真学士，伤哉閒杀老尚书。

后生自恨登门晚，壮岁宁忘跪履初。

怅望九京那可作，此心徒切慕相如。

楼钥

楼钥　寄题汪端明坟庵真如轩

万个筼簹一草庐，伤心埋璧十年余。

革声谁听尚书履，金榜空悬少保书。

无复遗音追正始，尚传新作过黄初。

真成一代风流尽，欢息浮生信六如。

楼钥

