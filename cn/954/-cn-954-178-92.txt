陈师道　次韵苏公谒告三绝

静中有业官成集，醉里无何老是乡。

丈室向来无一物，鄐须天女与拈香。

陈师道

陈师道　次韵苏公谒告三绝

竭泽回波不作难，未应平地起风澜。

是身非有从何病，试下先生一著看。

陈师道

陈师道　次韵苏公谒告三绝

纸帐薰炉作小春，青奴白牯对忘言。

更无人问维摩诘，始是东坡不二门。

陈师道

