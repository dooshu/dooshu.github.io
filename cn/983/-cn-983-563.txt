宋祁　落花

前溪夜雨锦张红，坠萼残英绕暗丛。

已与吹开复吹谢，无情毕竟是春风。

宋祁

宋祁　落花

紫房丹萼旋辞春，素瑟悲多不忍闻。

暮雨便从巫峡散，馀香犹上魏台分。

魂销南浦波空绿，望绝长门日易曛。

翠被已空桃檝远，自今搔首更离群。

宋祁

宋祁　落花

坠素翻红各自伤，青楼烟雨忍相忘。

将飞更作回风舞，已落犹成半面妆。

沧海客归珠迸泪，章台人去骨遗香。

可能无意传双蝶，尽委芳心与蜜房。

宋祁

