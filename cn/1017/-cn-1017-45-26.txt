蔡肇　和慎思诗呈同院诸公

图书从所好，英俊此焉依。

奎壁重开照，琳琅尽得归。

地严宫漏转，门掩吏人稀。

子有诗三首，西江咀宝玑。

蔡肇

蔡肇　和慎思诗呈同院诸公

客去衣裳嫩，更长灯烛光。

随身一书笈，賏腹万雕梁。

梦旧传青馆，封须拜皁囊。

羽翰从此正，天步赤霄长。

蔡肇

蔡肇　和慎思诗呈同院诸公

诸彦联翩入，斯文迤逦回。

滔滔引溟涨，烂烂缭岩隈。

此地身拘窘，他时心往来。

倡酬真有味，雇我独非才。

蔡肇

