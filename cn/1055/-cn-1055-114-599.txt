【唐韩愈黄陵庙碑〈长庆元年〉】

右《黄陵庙碑》，韩愈撰，沈传师书。《昌黎集》今大行于世，而患本不真。余家所藏，最号善本，世多取以为正，然时时得刻石校之，犹不胜其舛缪，是知刻石之文可贵也，不独为玩好而已。《黄陵碑》以家本校之，不同者二十余事，如家本言“降小君为夫人”，而碑云“降小水”之类，皆当以碑为正也。嘉八年十月十八日书。

