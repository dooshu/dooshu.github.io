◇大行侠御服重议

检晋宋山陵仪，灵舆梓宫降殿，各侍中奏。又成服仪，称灵舆梓宫容侠御官及香橙。又检灵舆梓宫进止仪，称直灵侠御吉服，在吉卤簿中。又云，梓宫侠御服，在凶卤簿中。是则在殿吉凶两侠御也。（《陈书·刘师知传》），高祖崩，六日成服，朝臣共议大行皇帝灵座侠御人所服衣服吉凶之制，博士沈文阿议宜服吉服，刘师知议须服（斩，蔡景历、江德藻谢岐等并同师知议，文阿重议。）

