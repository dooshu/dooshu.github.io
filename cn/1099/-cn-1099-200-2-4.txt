○啟軍門柬 【 倭奴】

公為海奴、鞠躬盡瘁、費盡心力、士民感刻、柰此窮寇日增矯悍擴命、十倍北虜、客兵離家日久。原無鬬志。鄉兵暫集游民。素無訓練。兼之彼集我分。人力不齊。河汊港多。地利失險。且權移多門。則主者惑志。術士兢進。則議論舛紛。此事功所以難集。皆由戰守未得其策。未得其人也。今聞賊勢勝而西。其志必驕。伺其深入無援。進無可據。退無可策。移檄諸路。會將集兵。絕其歸路。此可乘之機也。公未行時。生欲進言。暫留苗兵。乘其寇西。會各兵先剿蕩柘林。重兵守之。然後會兵移討西寇。彼歸無所息必漸竄散此幾可决者。曾托觀所大臣議之。想計出芻蕘、成漫說也。沙團之寇、近報近泊海洋、將去柘林、近搶糧多未出、生與群公云、竭力防禦、使公得專意西寇、薛子來道及公十分勞瘁、夜分不寢、日中不餐此非自愛之道、東南大事、在公一人、豈宜若此、

