◇召将诏

社稷安危，一在将军。今某国不臣，愿将军率师应之。（《六韬。龙韬。立将》：凡国有难，君避正殿，召将而诏之。）

社稷之命在将军。即今国有难，愿请子将而应之。（《淮南子。兵略训》，本《六韬》而小异。）

见其虚则进，见其实则避。勿以三军为众而轻敌，勿以授命为重而苟进。勿以贵而贱人，勿以独见而违众。勿以辩士为必然。勿以谋简於人，勿以谋後於人。士未坐勿坐，士未食勿食。寒暑必同，敌可胜也。（《群书治要》引《六韬。犬韬》：「国有难，君召将而诏。」今本无。）

