【魏郡舆人歌】

〖《后汉书》曰：岑熙为魏郡太守。招聘隐逸。与参政事。无为而化。视事二年。舆人歌之。〗

我有枳棘。岑君伐之。我有蟊（《书钞》作畔。《御览》或作蛑。）贼。（《御览》或作{贼虫}。）岑君遏（《书钞》作化。）之。狗吠（《书钞》作犬。《御览》或作吠狗。）不惊。足下生蝥（《书钞》误作厘。）合脯鼓腹。焉知凶灾。我喜（《类聚》作嘉。《御览》同。）我生。独于（《书钞》误作於。）斯时。美矣（《类聚》作哉。）岑君。於戏休（《类聚》作在。御临或作在。或作如。）兹。（○《后汉书》岑彭传。《类聚》十九引谢承《后汉书》。《御览》二百六十引华峤《后汉书》。《御览》四百六十五引谢承《后汉书》。《乐府诗集》八十五作岑君歌。《文选补遗》三十五。《诗纪》八。又《书钞》七十六引之、之、厘三韵。三十五引狗吠不惊独於斯时二句。○逯案。此歌非庶民作。）

