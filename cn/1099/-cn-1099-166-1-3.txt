○議處三衛屬夷疏 【 議復三衞】

臣竊思方今形勢、京師心也、定易盧龍涿薊五臟也宣遼臂也、大同延寧甘凉肢體也、咸寧侯□□而欲取三衛以為功史總督此疏乃奉咸寧侯意旨也居嘗無病心衛諸體、今則假諸體以衛心、巳屬非計矣、仰惟我　成祖建都燕京、控扼強虜、甲兵環繞、水陸輻輳、　聖祖神孫、億萬年不拔之基、端在於此、但大寧與虜、為我藩籬、今包藏詐逆、反成內患、而遠交近攻之術是臣之日夜腐心者也。昨歲入犯。乃三衛為之。而問罪之師獨未之及者。臣知其有所待也。今俺荅及諸部落、頃因馬市微利遂相戒不犯、安知啗以厚利、不為我用者乎、諸虜既為我用。則三衛可圖矣。三衛可圖。則宣遼之烽火復通。而京師之右臂亦固。盧龍定易之立鎮。可以次第而舉。大同諸邊。或亦因而賴以為我安也。我　皇上聖神文武、比隆堯舜、伏望清燕之睱、留心省覽、上以光　祖宗創造之艱、下以遺　聖子神孫億萬夫無疆之福、真大聖人之作為、出於尋常萬萬也、再惟上年北虜驕橫、我兵積弱、求將為用、輒鮮其人整飭振揚、大費心力、茲又目前之甚可慮者是以馬市事聊可羈縻時日苟安目前然厝火積薪揚湯止沸、誠非永圖况以俺荅之雄黠益以內外奸逆之交通、虐焰巳熾、關係不小、懸金募士、封爵酧功、豈無智謀劍客以應其選者、此虜既滅、其餘不足慮也大抵臣之愚見。以為三衛不從。則我藩籬薄弱。終成他患。盧龍定易不立鎮。則羽翼不強。無以鞏固神京。然而欲圖三衛。在於遠交俺荅。復大寧固是奇策然藉手于此虜恐除狼而得虎也欲交俺荅。則大同走邊諸人。誠不可不厚遇而隆養之也。夫三衛徙則安在萬世。俺荅擒則安在諸邊。然諸邊之安危。所係者小。萬世之安危所係者大。伏望　皇上清燕之暇。再與密勿諸臣、講求計處共効忠謀、况今連年征調擺守。經用浩繁。民力頗艱。民財難繼。而戰守良法。卒難為言。萬一災沴飢荒、司農告匱而待哺之卒、脫巾轅門則殷憂特甚、此其可慮、又有不在外而在內者矣

