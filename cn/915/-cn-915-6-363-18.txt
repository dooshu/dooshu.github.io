○议桓宣武公立庙



礼，父为士，子为诸侯，祭以诸侯，则宜立亲庙四。封君之子，则封君高祖亲尽庙毁，封君之孙则封君曾祖亲尽庙毁，封君之曾孙则封君之祖亲尽庙毁，封君之玄孙则封君之父亲尽毁庙，封君玄孙之子则封君亲尽庙宜毁，然以太祖不毁，五庙之数于是始备。至封君玄孙之孙则毁封君之子，封君之子玄孙之孙复毁封君之孙如此随代迭毁，以至百代。（《通典》四十八）



