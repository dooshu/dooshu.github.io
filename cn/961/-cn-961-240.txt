黄庭坚　次韵石七三六言七首

从来不似一物，妄欲贯穿九流。

骨硬非黄閤相，眼青见白蘯洲。

黄庭坚

黄庭坚　次韵石七三六言七首

生涯一九节筇，老境五十六翁。

不堪上补黼黻，但可归教儿童。

黄庭坚

黄庭坚　次韵石七三六言七首

万里草荒先垄，六年虫蠹群经。

老喜宽恩放去，心似惊波不停。

黄庭坚

黄庭坚　次韵石七三六言七首

为君试讲古学，此事可牋天公。

君看花梢朝露，何如松上霜风。

黄庭坚

黄庭坚　次韵石七三六言七首

幽州已投斧柯，崇山更用忧何。

且喜龚邹冠豸，又闻张董上坡。

黄庭坚

黄庭坚　次韵石七三六言七首

看著庄周枯槁，化为胡蝶聁轻。

人见穿花入柳，谁知有体无情。

黄庭坚

黄庭坚　次韵石七三六言七首

欲行水遶山围，但闻鲲化鹏飞。

女忧鬓发尽白，兄叹江船未归。

黄庭坚

