【右监门卫将军夫人东阳县君郑氏墓志铭〈嘉五年〉】

夫人姓郑氏。曾祖诚，赠定国军节度使；祖崇勋，赠左屯卫将军；父从范，内殿崇班。夫人以选归于皇从孙右监门卫将军世智，封东阳县君。生子男三人：长曰令唐，太子右内率府副率，早卒；次未名，卒；次令祈，太子右内率府副率。夫人为人孝谨节俭，喜诵浮图书。至和元年八月戊戌，以疾卒，享年十有九。以嘉五年十月乙酉，葬于永安之原。铭曰：

俭以行其躬，孝以事其亲，以是贻其子孙。

