陈襄　和子瞻沿牒京口忆西湖寒食出游见寄二首

乞得湖山养病身，花时曾共忆行春。

嘤鸣幽鸟还迁木，觱沸清泉复彩芹。

皂盖寻芳丘有李，彩楼观戏巷无人。

锦袍公子归何晚，独念沟中菜色民。

陈襄

陈襄　和子瞻沿牒京口忆西湖寒食出游见寄二首

春阴漠漠燕飞飞，可惜春光与子违。

半岭烟霞红旆入，满湖风月画船归。

缑笙一阕人何在，辽鹤重来事已非。

犹忆去年题别处，鸟啼花落客沾衣。

陈襄

