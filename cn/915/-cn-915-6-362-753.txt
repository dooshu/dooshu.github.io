○与征西桓温笺



蔡徐州薨，主簿服斩。王征北薨于京都，王丞相时在丧庭。徐州主簿以服事谘公。公谓轻重可依蔡侯。时北中郎刘公薨于淮阴，州主簿相承持重。至郄太宰薨，州主簿改服齐衰。中兴以来，江南皆从之。公卿以下至邑宰，吏服其君齐衰，吏服其君齐衰，则无从服之文，而由来多有从服者。陶大司马遭兄子丧，府州主簿从服。时卞光禄经过，自说为太傅主簿，太傅丧母，已不从服，此是用晋令也。郄太宰遭姊丧，吏服惟疑，郄问谯秀，言不应从服，诸主簿仍便从服，既服君旁亲，则服君便应重矣，乃二公之薨，府州主簿服齐衰。（《通典》九十九）

孙略

略，爵里未详。



