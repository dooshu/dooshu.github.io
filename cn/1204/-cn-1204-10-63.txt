◎杨宛叔咏秋海棠

金陵妓杨宛叔，能诗，有丽名，善草书，与草衣道人王修微为女兄弟。有金人捧露盘咏秋海棠云："记春光，繁华日，万花丛。正李衰、桃谢匆匆。侬家姊妹，妖枝艳蕊笑东风。薄情曾共春光去，惆怅庭空。到如今，馀孤，羞桃李，一园中。怜娇妹，试沐新红。恐伤姊意，含芳敛韵绮窗东。邻家不分，伊偏占、放出芙蓉。"［列朝诗选］

