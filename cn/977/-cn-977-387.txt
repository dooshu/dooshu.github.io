邵雍　禁烟留题锦屏山下四首

满川桃李弄芳妍，不忍重为风所残。

忍使一年春遂去，尽凭高处与盘桓。

邵雍

邵雍　禁烟留题锦屏山下四首

寒食风烟锦屏下，凭高把酒兴何如。

满川桃李方妍媚，不忍重为风破除。

邵雍

邵雍　禁烟留题锦屏山下四首

无涯桃李待清明，经岁言能开得成。

不念化工曾着力，狂风何故苦相凌。

邵雍

邵雍　禁烟留题锦屏山下四首

春半花开百万般，东风近日恶摧残。

可怜桃李性温厚，吹尽都无一句言。

邵雍

