○恭題　勑諭致仕官羅崇後 【 典史致仕】

永樂二年正月十七日　勑江都縣典史致仕臣羅崇一道、典史致仕亦有勑可見當時不卑小官如此臣崇既裝潢成卷、又五年、　上廵幸北京、詔吏部驛召天下致仕官、暫任以政此事更為異數、崇至署麻城縣且行、出此　勑示臣士奇屬識一言。臣士奇俯伏端誦。仰惟　皇上達孝推恩。優禮耆德。　聖德隆盛。而崇老退遭逢。榮幸欣躍。感激懷報。當何如哉。孔子曰。君使臣以禮、臣事君以忠、忠者臣道之當然、今　皇上宵旰圖治、孜孜焉安民之為急、崇是行、誠能精白一心、以宣揚德意、惠撫其民、使咸獲生遂、庶幾盡為臣以忠之義、以不天??負此　勑、而寶藏之、傳于子孫、光輝烜赫。其有窮乎、崇尚懋敬之哉、

