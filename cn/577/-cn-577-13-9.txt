奉寄别马巴州

时甫除京兆功曹在东川


勋业终一作真归马伏波，功曹非一云无复汉萧何〔一〕甫曾任华州司功。扁舟系缆沙边久，南国浮云水上多。独把鱼竿终远去，难随鸟樊作乌翼一相过。知君未爱春湖色，兴在骊驹白玉珂。

〔一〕功曹：《西溪丛语》：刘贡父据曹参未尝为功曹，以此诗为误。按《史记》：萧何为沛主吏掾。注曰：主吏，功曹也。杜未尝误。《吴志》：孙策谓虞翻曰：“孤有征讨事，未得还府，卿复以功曹为吾萧何，守会稽耳！”《旧书》：久之，召补京兆府功曹。严武镇成都，奏为节度参谋。





