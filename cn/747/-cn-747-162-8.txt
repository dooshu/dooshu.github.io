○下建州教书

春秋二社，盖本为农，惟独此州，废而不立。礼典既阙，风俗何观？近年以来，田多不熟，抑不祭先农所致乎？神在於敬，可以邀福。

张文

文，贝州武城人。贞观初举明经，累迁水部员外郎，出为阳令。龙朔中累授东西台舍人、参知政事，拜东台侍郎同东西台三品，迁大理卿。上元二年拜侍中兼太子宾客。仪凤二年卒，年七十三。赠幽州都督，谥曰懿。

