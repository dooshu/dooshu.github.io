○直隸驛傳事宜序 【 直隸驛傳】

夫政敝于襲舊乎、民罷本偏役乎、官瘝于憚作乎、??厺永于能繼乎、夫法也者、敷政而裕民、起廢而興利、當怨其作者之智且勇乎、善宜于民而不必巳、其繼者之仁乎、畿內今之衝衢也、故驛之、罷民莫棘焉、定戶給馬而富流于窶。罷役入銀而利漁于官。近者裁驛以來浮費雖稍省而中使屢出需索百倍於強薦紳且驛卒散而為盜故知事無全利也過者涌沸。則顧他馬而費不貲。中使索打乾。厮役得乘傳而歛如劇權人以駑而獲上賈。輕幣而苟具衾帷而法格驛官之貪不與焉。嘉靖改元來軒先生周公公議廵撫畿內、踰年作驛傳??厺、謀于侍郎彭君朝極驗于知府王騰數人、定而後請、報可而後行、其??厺括銀準于賦。市馬責于官。衷餙廚之費。罷乘勢之傳。衾幕造于專司。饒費以裕驛使。杜私請。損冗濫。令下民翕然稱便焉。往歲予以史事被　召北上、遇公于真定、公告以所欲為、予善而促成之、夫更常之事、非泥者之思也、與民之政、非官之利也、是??厺也、驛官無所取賂。權人弗得恣求矣。豈無病其厲已而議之者與。夫計永利者緩急效。負遠畧者遏浮言。公以績懋入佐留臺。或者有司係於他務。銀不時徵。使忽沓至。彼必貸錢以辦。負息日深。則得以為口實。余故曰法永於斷者之仁也。

