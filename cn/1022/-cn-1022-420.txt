仇远　雨坐

梅霖寒似麦秋天，风葛凄凄未脱绵。

金弹落地卢橘熟，红裙委地石榴鲜。

汨罗遗恨空千载，濑水閒居尚一年。

蒲酒相邀须径醉，归寻枕席付高眠。

仇远

仇远　雨坐

两年蒲节雨霏微，误我中山采药期。

骑马出门随所寓，看花酌酒复奚疑。

量悭未易胜金盏，臂弱犹堪系彩丝。

追忆侯家陪宴赐，素纨红葛翠交枝。

仇远

