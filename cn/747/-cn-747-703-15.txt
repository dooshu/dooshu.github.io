○进新旧文十卷状

四月二十三日奏宣，令状臣进来者。伏以扬雄云：“童子雕虫篆刻，壮夫不为。”臣往在弱龄，即好词赋，性情（一作情性）所得，衰老不忘。属吏职岁深，文业多废，意之所感，时乃成章。岂谓击壤庸音，谬入帝尧之听，巴渝末曲，猥蒙汉祖之知。脊惭惶，神魂飞越。谨录新旧文十卷进上，轻渎宸严，无任兢惕。

