欧阳修　晓发齐州道中二首

东州几日倦征轩，千骑骖驔白草原。

鴈入寒云惊晓角，鸡鸣苍海浴朝暾。

国恩未报身先老，客思无憀岁已昏。

谁得平时为郡乐，自怜痟渴马文园。

欧阳修

欧阳修　晓发齐州道中二首

岁晚劳征役，三齐旧富闲。

人行桑下路，日上海边山。

轩冕非吾志，风霜犯客颜。

惟应思颍梦，先过穆陵关。

欧阳修

