白玉蟾　春风四首

一一须梢一雾珠，晓来雨意尚踌躇。

落花也避东风恶，水面相驱亸向隅。

白玉蟾

白玉蟾　春风四首

燕燕于飞引蝶狂，娇莺歌懒笑蜂忙。

庭前萱草台前竹，也学春风舞绿杨。

白玉蟾

白玉蟾　春风四首

底事东风苦欲寒，不教诗客纵游观。

无端虚把秋千送，落尽梨花似雪图。

白玉蟾

白玉蟾　春风四首

远草将人双眼行，飞花误蝶乞流莺。

更饶一夜东风劣，且博三朝五日晴。

白玉蟾

