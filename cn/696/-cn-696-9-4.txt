猛虎行

鲸何不生足，虎何不生翼。
虎有翼而能飞，飞入城市择人食。
肥者公与卿，饮人膏，食人国。
步趋生声好颜色，奈何终日崎岖在山北。
不食吞风宿雾之樵人，或负败襦结裳之桑女。
身体微贱血肉少，跪告猛虎不堪供尔俎。
虎言尔人无空悲，人死为伥岂不知，禁之反覆听指麾。
当今贵人诚险巇，食禄受爵忘恩私，何况食肉寝其皮。
有翼能飞入人屋，我得贵人安用之。
阱机当道覆以莎，射卒林立藏山阿。
愚伥引我能安过，贵伥引我陷网罗。
呜呼，豺虎不食岂足多！




