孙应时　和简叔

乳燕鸣鸠恼醉眠，起临芳草思芊绵。

花残柳暗春归日，云薄风轻雨后天。

酒户已缘愁顿减，诗坛宁复勇争先。

只因归老渔樵舍，不梦佳人玳瑁筵。

孙应时

孙应时　和简叔

绿阴庭户自生香，燕子飞来话日长。

正有清风便午枕，更无尘梦到禅房。

孙应时

孙应时　和简叔

落日衔山山更青，间云敛尽绿烟横。

危亭独倚阑干遍，又听疏钟第一声。

孙应时

