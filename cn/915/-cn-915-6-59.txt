◎王导

导字茂弘，敦从弟，袭祖览爵即丘子。元康末司空刘引为东阁祭酒，寻参东海王越军事。元帝镇下邳，请为安东司马。永嘉末迁丹阳太守，加辅国将军，寻拜宁远将军。加振威将军、愍帝即位，徵为吏部郎，不就。晋国建，以为丞相军谘祭酒，拜右将军、扬州刺史，监江南诸军事，迁骠骑将军，加散骑常侍，领中书监，录尚书事。及称尊号，进骠骑大将军，仪同三司，封武冈侯，进侍中司空假节，领中书监，寻代贺循领太子太傅，加尚书令。明帝即位，迁司徒，封始兴郡公，进太保。成帝时进太傅拜丞相。咸和五年卒，年六十四，谥曰文献。有集十一卷。

