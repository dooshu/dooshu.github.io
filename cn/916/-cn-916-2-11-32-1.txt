【神人畅】

〖古今乐录曰：尧郊天地祭神。座上有响诲尧曰：水方至为害。命子救之。尧乃作歌谢。谢希逸琴论曰：神人畅。尧帝所作。○逯案。桓谭新论曰：尧畅经逸不存。则此歌辞之不出前汉人手可知。今附此。〗

清庿（乐府作庙。）穆兮承予宗。百僚肃兮于寝堂。醊祷进福求年丰。有[音景]（响。乐府作响。）在坐敕予为[宀吾]（乐府作害。）在玄中。钦哉昊（乐府作皓。）天德不隆。承命任禹写中（乐府云。一作东。）宫。（○《乐府诗集》五十七。风雅逸篇一引琴操。《诗纪前集》四。）

