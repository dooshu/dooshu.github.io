刘克庄　和竹溪披字韵二首

玉雪面俄成丑老，琅玕腹未尽呈披。

只今众女各施粉，自古十夫能挽椎。

岂有进贤冠绘像，亦无灵寿杖扶衰。

俚辞闻早安排了，未必他人识牧之。

刘克庄

刘克庄　和竹溪披字韵二首

人夸晚节犹鲜健，谁信朝华已谢披。

空有朵云盈箧笥，竟无片雪上钳椎。

槁枯毋怪芳菲歇，退惰常因血气衰。

自叹龙钟真髦矣，不如茗苆一中之。

刘克庄

