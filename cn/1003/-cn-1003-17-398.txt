曾几　遗直堂

三孔吾渭阳，犹及见仲叔。

堂堂舍人公，再拜但乔木。

曾几

曾几　遗直堂

长身一庭中，劲气九霄上。

思公立朝时，凛凛不可向。

曾几

曾几　遗直堂

策登董相科，赋作长卿语。

刘牢出外甥，愧我不如古。

曾几

曾几　遗直堂

老柏蜀人爱，甘棠召南思。

领客清樾下，作诗咏歌之。

曾几

曾几　遗直堂

元佑几阅岁，诸公一无遗。

吾舅典型在，神明力扶持。

曾几

曾几　遗直堂

柏叶松其身，在时公手植。

杂树谁所栽，一钱初不值。

曾几

