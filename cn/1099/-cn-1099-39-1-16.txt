○議修蘆溝河官不當陞職奏狀 【 河工濫陞】

切惟　朝廷置文思院官、幷把摠人匠、無非為營造設也、今副使潘俊等修築蘆溝河坼工完、雖曾効勞、是乃職分之當為、非分外事也、訪得天順年間幷成化初年亦曾修築河隄、本部查無陞官事例、止查得成化十九年六月、修築蘆溝橋決口工完、陞把摠袁狗兒等十二名、八月葢造恭慎夫人墳塋工完、陞把總柴甫成等四名、九月修理大慈恩寺殿宇工完、陞把摠金全等三十七名、俱文思院副使、是以濫陞匠官、幷欽天監太醫院等衙門官。日增月益。動以千計。大壞名器。虛費錢糧。物議為之沸騰。欲其革罷而未之能。迨至　陛下即位。因科道建言。一切罷去。人心十分痛快。仰望太平。且如營造　憲宗皇帝山陵。乃初政第一莫大工程。凡八閱月。所役軍夫匠作人等何止三四萬然後告成。中間豈無精通藝業。造作有方之人。亦豈無揀擇月日。修合藥餌。書辦文案之人。未聞有加陞職事者。如此折論輕重既得人自無辭今修堤之功不及山陵三分之一較其事之輕重奚啻百鈞之於一羽也書奏潘俊等遂奉旨不准陞賞觀　先帝時大工諸役陞賞之濫乃知大臣深惜國体如此也昔營造山陵工完未嘗陞官今修築河隄工完。若許陞官。不無有失輕重。况目今修城等項工程數多若工完之日俱照此例奏討陞官將何詞以拒之其為冗濫。又復如前日矣。豈不為新政之累。陞與賞之異即軍功且然何况他工役耶所據副使潘俊等只可量加賞賚、以酧其勞、恐不可陞官、以開弊端也。

