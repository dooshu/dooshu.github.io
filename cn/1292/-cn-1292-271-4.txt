◇　三将军论

王翦为秦将灭燕，燕王喜奔逃东夷。秦王曰：「齐楚何先？」李信曰：「楚地广，齐地狭。楚人勇，齐人怯。请先从事於易。」（《御览》四百三十七）

白起、平原君劝赵孝成王受冯亭，王曰：「受之，秦兵必至。武安君必将，谁能当之者乎？」对曰：「渑池之会，臣察武安君小头而面锐。瞳子白黑分明，视瞻不转。小头而面锐者，敢断决也。瞳子白黑分明者，见事明也。视瞻不转者，执志强也。可与持久，难与争锋，廉颇之为人也。

（「之也」二字从《书钞》一百十五引补）勇鸷而爱士，知难而忍耻，与之野战则不如，持守足以当之，王从其计。

（《世说·言语篇》注）



