○崔潭州表

乙巳岁，潭州刺史崔去官，州人衡州司功参军郑氵利为乡人某等请余为崔公作表。公前在沣州，谣颂之声，达於朝廷，[B14A]异之诏，与人为程。及领此州在今日，能使孤寡老弱无悲忧，单贫困穷安其乡，富豪强家无利害，贾人就食之类，各得其业，职役供给，不匮人而当於有司。若非清廉而信，正直而仁，则不能。至於观察御史中丞孟公奏课又第一，会国家以犬戎为虞，未即徵拜，使苍生正而去其庥荫，使苍生正渴而敝其清源。时艰道远，州人等不得诣阙冤诉，且欲刻石立表，以彰盛德。呜呼！刺史有土官也，千里之内，品形之属，不亦多乎？岂可令凶竖暴类、贪夫奸党，以货权家，而至此官？如崔公者，岂独真刺史耶？郑氵利之为，岂苟媚其君而私於州里耶？盖惧清廉正直之道溺於时俗，君子遗爱之心不显来世，故采其意而已矣。

