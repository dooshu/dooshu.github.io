◇与智ダ书

开皇十三年九月十三日，京师兴国寺昙暹和南，天台山禅师足下：仰惟声高道迈，疑和上之来仪；德远智深，想弥天之再托。言思顶礼，申接足于丹诚；伫望东山，恋光仪之若渴。时来寒重，愿善起居。众生难调，化弘劳念。仰承远游荆镇，利物弘多。栖思青溪，足畅怀抱。冀德光迥被，用展翘诚；化导周行，蒙沾胜益。愿珍道德，续结祗承。谨和南。率奉醍醐，愿领微意。（《释藏》起四，《国清百录》四）

