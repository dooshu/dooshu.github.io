○名子说

魏司空王昶名子制谊，咸得立身之要。前史是之。然则书绅铭器，孰若发言必称之乎？今余名尔：长子曰咸允，字信臣；次曰同е，字敬臣。欲尔於人无贤愚，於事无小大，咸推以信，同施以敬，俾物从而众说，其庶几乎！夫忠孝之於人，如食与衣，不可斯须离也。岂俟余勖哉？仁义道德，非训所及，可勉而企者，故存乎名。夫朋友字之，非吾职也。顾名旨所在，遂从而释之。夫孝始於亲，终於事君，偕曰臣，知终也。

