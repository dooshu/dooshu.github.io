葛立方　周元举待制挽歌词

平生器业负经纶，谁谓公才不秉钧。

谠论十年持紫橐，仁声三郡驾朱轮。

龟文岂是背无甲，驹隙俄惊岁在辰。

宅夹清漳亲义重，佳城引脰涕沾巾。

葛立方

葛立方　周元举待制挽歌词

手开榛棘启云扃，淳古胸怀到大庭。

坐脱老庞那问日，自铭小杜不占星。

牛头吉兆空形梦，马鬣新封遽妥灵。

謦欬从今成永诀，欲瞻遗像只丹青。

葛立方

