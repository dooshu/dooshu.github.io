赏强项令


汉史纪：光武时，董宣为洛阳令。湖阳公主苍头杀人，匿主家。及主出，以奴骖乘。宣驻车叩马，以刀划地，大言数主之失，叱奴下车，格杀之。

主还，诉帝。帝大怒，召宣，欲棰之。宣叩头曰：“陛下圣德中兴，而纵奴杀人，将何以治天下乎？臣不须棰，请自杀。”即以头击楹。帝令人持之，使宣叩头谢主。宣不从，强使顿之。宣两手据地，终不肯俯。帝敕强项令出，赐钱三十万，京师莫不震栗。

东汉史上记：光武时，有姓董名宣者，做在京洛阳县令。帝姊湖阳公主，有家人白日杀人，藏躲在公主家里，官府拿他不得。一日公主出行，此奴在公主车上，董宣于路拦着公主的车，叩着马不放过去，以刀划地，大言数说公主的过失，喝奴下车，亲手击杀之。

公主即时还宫，告诉光武。光武大怒，拿得董宣来要打杀他。宣叩头说：“陛下圣德中兴，当以法度治天下。若纵奴杀人，不使偿命，是无法度也。家奴犯法尚不能治，将何以治天下乎？臣不须棰杖，请自杀便了。”即以头撞柱。光武见他说得有理，令人持定他，不要他撞柱，只着他与公主叩头谢罪就饶他。宣不肯从。光武强使人将头按下，宣只两手撑定，强直了项，终不肯叩头。光武见他耿直，反因此喜他，传旨着这强项令且出，又赐钱三十万以奖励之。于是京师内外，莫不震栗，无敢倚恃豪强以犯法者。

《书》曰：“世禄之家，鲜克由礼。”岂其性与人殊哉！良以习见富势之为尊，不知国法之可畏。而奴仆庄佃之人，倚强使势，生事害人，亦有其主不及知者，若不因事裁抑，示以至公，使之知儆，至于骄盈纵肆，身陷刑宪，则朝廷虽欲从宽，亦不可得矣。光武之嘉赏董宣，意盖以此。故终光武、明、章之世，贵戚妃主之家，皆知守礼奉法，保其禄位，岂非以贻谋之善哉！





