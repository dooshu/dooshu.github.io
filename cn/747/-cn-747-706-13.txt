○论时政记等状

右，长寿二年，宰臣姚以为帝王谟训，不可阙於纪述，史官疏远，无因得书，请自今以後，所论军国政要，宰臣一人撰录，号为《时政记》。厥後因循，多阙纪述。臣等商量，向後坐日，每闻圣言，如有虑及生灵，事关兴替，可昭示百代，贻谋後昆者，及宰臣献替谋猷，有益风教，并请依国朝故事，其日知印宰臣撰录，连署名封印，至岁未送史馆。

