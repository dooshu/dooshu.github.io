晁说之　过荆轲冢四绝句

过华踰河势北倾，何人来此葬荆卿。

千金匕首安知在，易水寒来尚有情。

晁说之

晁说之　过荆轲冢四绝句

太子当年计不疏，虎狼有剑断头颅。

逡巡不血荆轲手，自要辒凉费鲍鱼。

晁说之

晁说之　过荆轲冢四绝句

刺客传中轲绝伦，後来尪怯寂无人。

秦人更甚燕人恨，不葬燕台留葬秦。

晁说之

晁说之　过荆轲冢四绝句

贯日白虹可奈何，书生容易笑荆轲。

美新伾党临遗冢，惭愧绝无狐兔过。

晁说之

