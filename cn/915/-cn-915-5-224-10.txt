◇与弟书

长子容当为求妇，其父如此，谁肯嫁之者？造求小姓，足使生子。天其福人，不在旧族。扬雄之才，非出孔氏之门。芝草无根，醴泉无源。家圣受禅，父顽母嚣，虞家世法出痴子。（《御览》五百十一）

有数头男皆如奴仆。伯安虽痴，诸儿不及。观我所生，有儿无子。伯安三男，阿思似父，思其两弟，有似人也。去日南远，恐如甘蔗，近杪即薄。（《御览》九百七十四）

