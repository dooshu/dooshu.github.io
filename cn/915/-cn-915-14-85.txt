◎令孤熙

熙字长熙，敦煌人。仕周，为吏部上士，寻授都督、辅国将军，转夏官府都上士，历小驾部职方下大夫，袭父整爵彭阳县公。及武帝平齐，进位开府，历司勋、吏部二曹中大夫。隋受禅，除司徒左长史，加上仪同，进封河南郡公。加上开府，拜沧州刺史。徙河北道行台度支尚书。及行台废，授并州总管司马。後征为雍州别驾，进长史。迁鸿胪卿，兼吏部尚书，判五曹尚书事，拜汴州刺史，徵拜桂州总管，改封武康郡公。坐事，锁诣阙，道卒。

