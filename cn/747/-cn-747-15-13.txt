○孝敬皇帝叡德纪洊

朕闻乾象上浮，南陆启黄离之耀；坤元下辟，东明敞碧题之居。稽古前王，宪两仪之大则；傍求列圣，崇贰极之丕绪。所以长隆守器，永茂承祧，膺继明而（阙）四（阙）万（阙）藻人文以成务。茂实光於载鼎，嘉声表於洊雷。区分四德之规，具美八繁之诫，其於宏有之矣。

宏字宣慈，高祖神尧皇帝之曾孙，太宗文武圣皇帝之孙，朕之元子也。缅惟圣系崇高，极天无以方其峻；仙源淼邃，浴景无以喻其深。如霓表夜月之祯，类马郁秋云之瑞。关浮紫气，开（阙）之（阙）地（阙）高祖。属山鸣之标运，蹑神啸之屯期。受大命於（阙）宫，修（阙）氛於（阙）野。太宗云行雨施，扑炎岳而救焚；架橇乘舟，濡沸海而匡溺。更张天地，息龙战而静阴阳；重悬神象，弭麟斗而清日月。细柳盘桃之域，总入提封；铜标珠阙之乡，并归正朔。（阙）累圣之崇基，缵重光之大业。幸休徵再洽，景历维新，宇宙无虞，环瀛有截。扬玉烛而调四选，品汇昭苏；握金镜而朗八荒，中外禔福。自苍昊而垂祐，（阙）结本（阙）由（阙）而发祥，（阙）承魏云而毓质。戴玉连珠之异，相发於髫初；注琴铭剑之能，道光於丱始。年才一岁，立为代王。凫岳崇封（阙）景风之典象舟胜智益峻（阙）人之高。朕以主鬯攸（阙），宰是命（阙）龟，以（阙）春闱，习礼秋籥。殚艺宫之奥旨，究肃成之宏义。一物载行，九教（阙）允。广延端士，纳审谕之良箴；博采正人，伫宣翼之明行。

略诠其美，（阙）德焉尔。其至性纯（阙）。道（阙）承（阙）五起问坚切非三（阙）朕及天后摄卫微乖，则色不满容，行不正履。出青宫而视膳，辍寝通宵；入紫庭而扇枕，缠忧永日。岂止衣（阙）带，药必亲尝而已哉！此其至孝也。监国字人，务在（阙）刑慎（阙）身后（阙）窃金马而无尤；祗召惟恭，出铜龙而载惕。此其至仁也。承天奉地，贻肃雍之大矩；迎郊过庙，极祗敬之崇仪。（阙）独不惰其容，居暗莫移其检。同舆共帐，接（阙）均（阙）之风（阙）横经（阙）之礼（阙）喻其神；望景揣情，藏往无以论其智。心融道镜，应万象以含几；器韫元珠，苞六合而凝照。辨防止年之讼，义出群心；騐长寿之书，事惟独察。此其至明也。极柱茅檐（阙）衣菲食恋（阙）以为（阙）朕每赐以（阙）佩服以承恩；雅淡既隆，还委襞而从好。此其至俭也。不迩声色，符帝乙天性之高；载植疏通，有颛顼冲年之量，驰骋末事，弃之而弗为；书剑浅技，能之而勿贵。西苑（阙）游（阙）林泉（阙）东（阙）之娱（阙）范小道恐泥，不留聪於异端。此其至正也。七门四彻之书，互穷泉极。蓬府柏台之秘，递综真筌。考（阙）典於叔时，采德义於羊传。罢摇岭之风乐钟鼓六经辍（阙）之（阙）笙（阙）此其至（阙）也。柔而能（阙）匡讽之宜；政或是非，潜申献替之益。朕所恶者，有片善而必扬，朕所好者，无纤微而不举。父有诤子，是之谓欤！此其至直也。绵瓞葭莩，因心之恋已切，桂山棣屏（阙）之爱尤深。（阙）辇（阙）游未足（阙）其孔怀。此其至睦也。为而不恃，（阙）柱史之妙门；异而能齐，体蒙叟之虚室。宾实斯混，语默两忘。咸英与林籁同归，衮绂与云霞一致。此其至通也。迪（阙）众德（阙）践（阙）诏（阙）洛陈谟凌太山而开辩图（阙）＜鱼＞去俎，礼不忘於须臾；钓鳖临座，文必申於造次。畋游寝迹，不待燔翳之书；道德立身，无容设木之谏。虽复讴歌未作，戴启之愿（阙）攸归赞（阙）之颂斯达。

朕（阙）山脱屦褰裳，愿寻真於汾水，不饰情於外禅。无待咨岳之（阙）逸已於中宸。自申知子之授，潜图释负，未述所怀。属炎籥戒辰，凉宫避暑。（阙）因扈（阙）沈（阙）及其（阙）愈乃申（阙）性特隆，一闻斯言，因便感咽，伏枕流欷，哽绝移时。重致绵留，遂咸沈痼。西山之药，不救东岱之魂；吹汤之医，莫返逝川之命。以上元（阙）年（阙）月廿五日薨於（阙）之（阙）既仰谢於姬昌，变发之悲，遂俯同於容俊。（阙）不知至人无爱，大道忘情，虽慕延陵之通，终怆卜商之感。天后心缠积悼，痛结深慈，相凤（阙）泣昔周（阙）言朕之至怀，不欲违其心许。故申旧命，爰赠尊名，粤以吉辰，乃谥为孝敬皇帝。其葬事威仪，及山陵制度，皆准天子之礼。惟尔识自生性（阙）合体（阙）日将月就，群方钦其丽正，多士挹其宣猷，爱敬极於九重，光耀究於四海。卑词降东园之逸，高谈接南馆之宾。储君之德盛焉。天子之望隆矣，庶其三（阙）茂方（阙）徵奄促上宾之驾，兴言念往，震悼良深。朕以其孝於承亲，恭於事上，意欲还京卜葬，冀得近侍昭陵，申以奉先之礼，顺其既往之志。但以农星在候，田务方殷，重归开辅恐有劳废，遂割一己之慈（阙）便兆人之业（阙）以为言故赗殓绝於珠玑，明器惟资瓦木，一从本志，无夺宿成。即以上元二年八月十九日迁窆於景山之原，礼也。冀树（阙）阳无隔风云之路，鹤归缑（阙）合之有迁，刊贞眠而垂范。式旌往行，乃作铭云：

震象凝位，离景腾辉。地浮重海，天开少微。惟皇取则，利建储闱。承祧是寄，主鬯攸归。（其一）

运启昌图，祚隆先圣。丹雾流（阙）庆（阙）正。（其二）

研几道（阙）发虑（阙）津。戈临春序，籥奏秋旻。商岩伫逸，望苑通宾。考艺方远，宣猷日新。（其三）

礼茂承颜，（阙）融锡类。爱敬兼极，君亲一致。（阙）义重（阙）情至性（阙）。（其四）

优游四德。绩劭抚军，誉宣监国。便坐垂范，寝门贻则。量湛用冲，化敷元默。（其五）

虚伫丞凝，崇奉师保。望行辩牍，临涡（阙）藻让（阙）宫（阙）逾（阙）道（阙）德斯（阙）为宝。（其六）

（阙）楹（阙）静愈，鸣葭缔游。燕厨斯启，＜鱼＞俎弗羞。恭行一物，澄汰九流。（其七）

缅惟释重，载追前懿。爰念少阳，将推大位。纯孝深感，闻言哽泗。（阙）命未申（阙）。（其八）

玉（阙）彩，珠沈夜光。未（阙）泣元圃，风悲画堂。感今兴悼，念昔增伤。（其九）

崇谥追尊，鸿名赠册。伊洛疏兆，嵩环卜宅。隧拟桥岩，茔图毕陌，雾凝平楚，烟生竹柏。（其十）

原隰（阙）仙殿（阙）飞。凤碑空篆，鹤驾无追。（其十一）

