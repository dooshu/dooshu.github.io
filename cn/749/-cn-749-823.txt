江万里


万里字子远，号古心，都昌人。生庆元四年（1198）。太学上舍出身。度宗朝，同知枢院事，进参知政事，忤贾似道，予祠，复又拜左丞相兼枢密使，匄祠，退居鄱阳。元兵至，城陷，赴止水死，赠太师益国公，谥文忠。

水调歌头

寿二亲

生日重重见，馀闰有新春。为吾母寿，富贵外物总休论。且说家怀旧话，教学也曾菽水，亲意尽欣欣。只此是真乐，乐岂在邦君。

吾二老，常说与，要廉勤。庐陵几千万户，休戚属儿身。三瑞堂中绿醑，酿就满城和气，端又属人伦。吾亦老吾老，谁不敬其亲。







