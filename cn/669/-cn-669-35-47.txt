47　鹽石新論取潛夫論　洗金以鹽攻玉以石　以賤理貴以醜化好


吴仁傑鹽石新論取潛夫論：「洗金以鹽，攻玉以石。」

【閻按】潛夫論「洗」本作「治」。

【何屺瞻曰】「治」仍作「洗」，妙盡物情。

【元圻案】後漢書

王符傳：「符，字節信，隱居著書，不欲章顯其名，號曰潛夫論。」其實貢篇曰：「攻玉以石，洗金以鹽，濯錦以魚，浣布以灰。夫物固有以賤理貴、以醜化好者。」注：「詩小雅曰：『他山之石，可以攻玉。』今之金工發金色者，皆淬之以鹽水焉。」





