杨万里　下横山，滩头望金华山四首

篙师只管信船流，不作前滩水石谋。

却被惊湍漩三转，倒将船尾作船头。

杨万里

杨万里　下横山，滩头望金华山四首

山思江情不负伊，雨姿晴态总成奇。

闭门觅句非诗法，只是征行自有诗。

杨万里

杨万里　下横山，滩头望金华山四首

道是兰溪水较宽，兰溪欲到怪生难。

後船只羡前船快，不觉前船阁在滩。

杨万里

杨万里　下横山，滩头望金华山四首

玉立金华霄汉间，帝封天女鍚仙山。

被他走下严滩去，一水穷追竟不还。

杨万里

