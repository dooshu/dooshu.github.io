陆游　项里观杨梅

山前五月杨梅市，溪上千年项羽祠。

小繖轻舆不辞远，年年来及贡梅时。

陆游

陆游　项里观杨梅

隔岁租园不计钱，杨梅海里过年年。

痴人只竞闲名利，那信三山是地仙。

陆游

陆游　项里观杨梅

溪流曲曲树阴阴，人语烟中觉坞深。

把定山僧同一笑，明年强健更相寻。

陆游

陆游　项里观杨梅

山中户户作梅忙，火齐骊珠入帝乡。

细织筠笼相映发，华清虚说荔枝筐。

陆游

