专心第五


专心，是一心只敬事夫主，更无他虑。妇行故有四，而根本节目之大者，则在于贞静，故以专心为第五章。





《礼》：夫有再娶之义，妇无二适之文，故曰夫者天也。天固不可逃，夫固不可离也。行违神祇，天则罚之；礼义有愆，夫则薄之。

违，是背。罚，是谴。愆，是过差。

大家说：考之于《礼》，夫丧其妻，则有再娶之义；妇丧其夫，则无再嫁之文。所以古人说，夫乃妇之天。人生世间，随到那里，都顶戴着天，不可逃也。人不可逃于天，则为妇者，岂可离于夫哉？人之行事，有违背神祇者，天必降之以罚；女人之礼义，若有过差，则为夫者，岂不疏薄而谴辱之哉？





故《女宪》曰：“得意一人，是谓永毕；失意一人，是谓永讫。”由斯言之，夫不可不求其心。

宪，是法。《女宪》，是书名。一人，即夫也。永，是长。毕，是终。讫，也是终。

大家说：《女宪》书上说道，女人若得了夫主意，固可以仰赖终身；若失了夫主意，也就将此一身断送了。夫女人一生的事，只靠在夫主身上。由此言之，可见夫主之心意，不可不求而得之，以仰赖终身也。





然所求者，亦非谓佞媚苟亲也，固莫若专心正色。礼义居絜，耳无涂听，目无邪视，出无冶容，入无废饰，无聚会群辈，无看视门户：此则谓专心正色矣。

佞，是口才。媚，是邪媚。苟，犹俗言将就也。专心正色，盖指下七句而言。涂，是道路。涂听，是听的道路上的说话。冶容，是妖艳之容。废饰，不妆饰也。

大家说：我所求得夫主之心者，亦不是佞口邪媚，苟且将就，以求亲悦，只是要专心正色，以礼自处耳。必须守礼执义，居止端絜。耳之所听，必出于道理之言，道路上说的言语，未曾经自己看见的，不要听他。目之瞻视，贵于端正，若旁观邪看，乃非礼之视，必以为戒。容仪贵乎有常也，不因出外之时，打扮出那妖冶艳丽之容也；不因入内之时，就阘茸懒散不加修饰。无事不聚会群小，闲行嬉戏。在家不倚靠门户，窥看外面。视听言动，皆以礼自处，这才叫做专心正色。所以求得夫主之意者，在此而已。





若夫动静轻脱，视听陕输，入则乱发坏形，出则窈窕作态，说所不当道，观所不当视，此所谓不能专心正色矣。

轻脱，是不尊重。陕输，是不正大。

大家说：妇人求亲之道，贵于以正自虚。若是举动轻率，不自尊重，则与礼义居絜者异矣。视听闪倏，不以正道，则与耳无涂听，目无邪视者异矣。入则蓬头垢面，出则妆饰窈窕，做出诸般态度，则与出无冶容，入无废饰者异矣。不当说的说，不当看的看，则与不聚会群辈，不看视门户者异矣。这正是佞媚苟亲，不知专心正色者。以此求得夫主之意，岂不难哉！





