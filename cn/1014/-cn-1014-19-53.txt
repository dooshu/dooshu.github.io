朱槔　郑德予同游桃花山次韵

江村卜筑路斜斜，模写癯仙四壁家。

闻道读书忘肉味，不缘避世宿桃花。

青山自作千年调，白眼空惊一望赊。

欲买鸡豚投近社，烟蓑雨笠寄生涯。

朱槔

朱槔　郑德予同游桃花山次韵

春红万树抱山斜，落落真源自一家。

云起坐中疑有雨，酒行杯面恐飞花。

尘缘未断心虽胜，他日重来约尚赊。

略倩渊明记遗事，武陵今不在天涯。

朱槔

