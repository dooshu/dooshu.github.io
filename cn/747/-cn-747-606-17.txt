○洗心亭记

天下闻寺数十辈，而吉祥尤彰彰。蹲名山，俯大江，荆吴云水，交错如绣。始余以不到为恨，今方弭所恨而充所望焉。既周览赞叹，於竹石间最奇处得新亭。彤焉如巧人画鳌背上物，即之四顾，远迩细大，杂然陈乎前，引人目去，求瞬不得。征其经始，曰僧义然。啸侣为工，即山求材。高孕虚，万景坌来。词人处之，思出常格；禅子处之，遇境而寂；忧人处之，百虑冰息。鸟思猿情，绕梁历榱。月来松间，雕缕轩墀。石列┺ね，藤蟠蛟螭。修竹万竿，夏含凉ざ。斯亭之实录云尔。然上人举如意挹我曰：“既志之，盍名之以行乎远夫！”余始以是亭圜视无不适，始适乎目而方寸为清，故名洗心。长庆四年九月二十三日，刘某记。

