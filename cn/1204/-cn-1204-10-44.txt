◎俞君宣赋古镜

俞君宣自负风情，当为顾文英赋古镜词云："张郎一去。君且代郎看，双娥解理。赠别踌躇，不忍把君分碎。问容颜，君独知憔悴。受多磨、与君无异。广寒三五，嫦娥愁向，却元自己。 晴空里，似丹青点缀。个中小小，洞天洞处。

背地沉迷，形影都无据。怜君自为分明累，贮尽了汉宫人泪。架罢妆残，瞥然收却，远山横翠。"盖调寄桂枝香也。文英善书，以碧丝作小楷，绣之镜台，遗所欢，未几卒。君宣梦文英谢此词，且曰："後二语不吉，爱其佳，未请易也。"嗟乎，"柳锦枝上"，朝云为之感没。"架罢妆残"，文英遂以谶终。词入妙来，竟令生者可以死耶。［兰皋集］

