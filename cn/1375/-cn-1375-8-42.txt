游房山记


万历己亥，正月立春，予在都门纵观灯市，因与陈参军道源出芦沟郴，西折之房山县。早间，千百成群，观听喧杂，忽入幽僻，则萧然形影相吊也。夜始抵县，路迷无人可问，到亦无一人识。投逆旅舍，食讫，间行。斗大一城，半为山根。月色皎洁，积雪地上。是去京华未百里，正上元之初夜也，人家皆闭门，有三四人，酒酣击鼓，歌唱于市，以为狂。忽睹客，诧异国摄之，予亦趋旅舍。主人曰：“归何迟？城中夜深，有虎饲人，客不知耶？又，山坳往往龙蛰，闻人声，触其怒，必震起。”予相顾咋舌，此光景梦寐所不到也。明日，问入山之径，无人知者。有老叟佣于护，愿为向导。出城行六十里，所过村落日瓦井，曰天光，日孤山口，皆与山势为升降。人屋上结茅，盖以石皮，冰溜挂檐间不绝。”涧边有残冰，马啮之解饥渴。无卖浆之家，马上食所携饼饵而已。孤山口始有一翁，迎客入，致敬叙杯酒，聚村人看之。过则崇山如环，曲溪如带，时时涉溪沿壁，践苔门萝，乃至山麓。一有一庵焉，为诸峰所覆，如胶猊之昂首也。客始休车马，结束以入。乱山山岩，两壁相距，中开一线，鸟道盘旋。五里，至石梯。梯即巨石，五丁凿为坎，仅容半圭，高数百磴。左右两铁亘，长百尺，山巅下垂。陟者缘之，手足分任其力，盖左迫无极之岩，而右临不测之渊矣。梯尽处，有小庵，可憩。折而东北，可一里，至山门。入门，始昂首，见诸庵纵横调叠，处于悬岩峭壁蒙茸之内，如鸟巢然，所谓禅栖也。独上方寺正中，如负扇以居。蹑千百磴，始可到。旁有两涧流下，闻而不见水，其上有冰封之耳。又东折而往，则连岩层阴，雪堆未化。独有古柏青青，龙蟠虬舞，出雪之上。其品轩揭如仄，奇秀如云，穿注如蜂房燕垒。服下有泉，深三尺，广倍之，面一平台，又十倍之。相传开山时，有龙占此，禅师叱之避，尽挚其山泉以去。师飞锡击其尾，留泉仅满斗，今山即名斗泉也。山下有洞，尚隔一山。说者以此山空腹，寺径达洞，然人必自其上行。上行必经前峰，孤圆突兀，形如摘星，望之甚惮，涉亦可至。峰半可俯诸庵，巅亦劣平，尚不见洞。又下五里，入洞，如一城。僧家依洞为窟，石床、茆扉可掬。为客煮茗，初不得水，以葫芦系腰，至洞里取水，曳之出。入，寻缚枯藤为炬，鳞次而进。第一洞犹隐隐见影，二洞以内即黯黑无光。三洞是一小窦，围可三四尺，深五六尺。伏地匍匐，束身蛇行，即僧所曳葫芦处也。入四洞，修高卜，燎炬不见顶。旁有一潭，石蜿蜒如双龙状，其中圆光如珠，于是取水焉。抵九洞，无路，有穴如井。入者后人蹑前人背。丈余，复空阔，但雾气蓊塞，履滑衣湿，不易前进。至十三洞，路尚不穷。云过此无奇，兴尽返矣。大抵中以一曲为一洞，十三洞约有六七里。洞中之石，玉白镜莹，铲为琉璃，逾寸明彻。其境之最著者，曰莲华山，片片如青莲瓣；曰龙虎，宛肖龙虎；曰长眉祖师，兀坐岩畔，眉修然垂；曰吕纯阳十然具道者衣冠；日石塔，层层笔立；日石钟鼓，叩之作钟鼓声……此非历三洞穿窦之苦，不能得也。又其最著者，曰须弥山，一山甚大，行良久难尽；曰雪山，犬如积雪，。门之若刺；日万花楼，山之上有重楼焉，以雪为地，吐花如灵芝者数万朵；曰仙人桥，跨清溪而渡；日十八罗汉，为修短欹正各状貌；曰接引幡，从顶倒悬，缥缈若拂拂……此非历九洞入井之危不得也。出洞之后，依然无光，迥若隔世，惊喜异常。

明日下山，复从孤山口支径之小西天。小西天者，即石经寺也。寺在绝顶，天然成洞，洞藏石经，故云。其东西两峪俱有寺，两寺若张翼然。由寺至顶，尚五里而遥，无不因山为径矣。山腰有亭，又有石井。上之，为洞者二；又上之，为洞者二。其东为小洞者一，词火龙，窈而邃，有泉濡濡出。西折而上，又为洞者一，再西为大洞者一，即石经堂也，形方如矩，平视如幔顶，中奉金身如来，修丈余，跣而端立，足蹈石板，下藏王匣金瓶，贮舍利三颗。东北壁上，嵌法华石经一部。西壁为杂编。有白石柱，以坚四隅，若撑其顶。洞之底，复有二洞，不可测识。总之，七洞皆藏石经也。石经版约方三四尺，层累相承。以洞口窥之，有暖气袭人；但石扉封固不可开，开则有风雷之变。考碑记，自北齐至隋，有沙门静琬，发愿刻十二部经，藏之此山。后其徒续成之，历唐、宋、辽、金，功始成。其半在石洞，半在西峪之寺塔。噫，真希有之事哉！

题记：本文先写房山县，斗大一城，上元之初夜，人家皆闭门；城中夜深，有虎饲人，山坳往往龙蛰；村落与山势为升降，屋上结茅，盖以石皮；一翁迎客入，聚村人看之。偏僻冷落的描写，给登房山的恒心和勇气作了铺垫。

接着，作者详细地生动传神地记载了登房山、探水云洞、访石经洞的全过程。涉溪沿壁，践苔门萝；梯即巨石，五丁凿为坎，仅容半硅；左右两铁亘，陟者缘之，手足分任其力，左迫无极之岩，右临不测之渊……一路登来，一路涉险，非恒心勇气不足以登。入洞，伏地匍匐，束身蛇行；有穴如井，入者后人蹑前人背……十恒心勇气不足以历三洞穿窦之苦，不足以历九洞入井之危，则洞中山石之奇之美不能得。登山入洞需恒心勇气，凡事欲功成无不如是。十二部经，沙门静琬及其徒，自北齐至隋，历唐宋辽金始刻成，不正是恒心和勇气吗？

作者简介：曹学全（1574—1647），字能始，号石仓，福建侯官（今福州市）人。弱年举万历二十三年进士，任四川右参政、按察使。天启间，官广西参议，以撰（野史纪略）得罪魏忠贤党，被劾削职，家居二十余年。唐王在闽中称帝，授礼部尚书兼侍讲学士。清兵入闽，在山中自缢死。著述甚丰，尝采四部之书，欲仿道、佛二藏为儒藏，未成。著有（石仓诗文集），又撰（蜀中广记），并选辑上古至明代的诗歌，为（石仓十二代诗选）。所作小品，构思新巧，语言清丽，独具风采。





