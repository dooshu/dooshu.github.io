晃冲之　僧舍小山三首

此老绝潇洒，久参曹洞禅。

胸中有丘壑，左手取山川。

树小风声细，岩深日影圆。

江湖不归客，相对一茫然。

晃冲之

晃冲之　僧舍小山三首

爱此聚沙戏，知自法王孙。

一运郢斤手，都无禹凿痕。

藤梢未挂壁，荷叶欲生盆。

笑问山阴道，潜通何处付。

晃冲之

晃冲之　僧舍小山三首

烂石有佳色，禅房叠更幽，

九疑峰不断，十字水长流。

枕簟日逃署，轩窗时卧游。

吾衰更何往，只此对汤休。

晃冲之

