姚勉　代谒张别驾

入境欢声听野农，题舆今有曲江公。

官居寒露清冰里，人在光风霁月中。

席有新诗吟客满，案无滞牍讼庭空。

只愁骥足难淹久，行捧丝纶入汉宫。

姚勉

姚勉　代谒张别驾

放浪江湖已几年，袖携长剑倚天边。

草庐不见蜀诸葛，采石谩思唐谪仙。

虎穴未能酬素志，龙门端合谒时贤。

乡邦幸有乖崖在，庶许诸生学李畋。

姚勉

