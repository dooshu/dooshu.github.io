御定曲谱卷二

【北仙吕宫中吕宫南吕宫】

仙吕宫【其音清新緜远】

端正好【楔子多用之与正宫不同】无名氏【拂尘子】

旣相别【句】难留恋【韵】为昆仲撚指十年【韵】临行也将二弟丁宁劝【韵】你若是居台省掌兵权【韵】平天下【句】立山川【韵】方称了一世男儿愿【韵】

【临字男字皆闭口音应标圏】

赏花时【楔子有幺与商调出入】李唐宾【散套】

庆华年【韵】红绡巧翦【韵】镫火内家传【韵】车马迎来玉府仙【韵】歌声吹开陆地莲【韵】儿女六街喧【韵】楼台近远【韵】镫月共婵娟【韵】

【此曲幺篇无起三句旧谱于第三句下注幺字则似本曲只三句矣】

八声甘州　鲜于伯机【散套】

江天暮雪【句】最可爱青帘摇曵长杠【韵】生涯闲散【句】占断水国鱼邦【韵】烟浮草屋梅近砌【句】水绕柴扉山对窗

【韵】时复竹篱旁【韵】犬吠汪汪【韵】幺【向满目】夕阳影里【句】见远浦归舟帆力风降【韵】山城欲闭【句】时聴戍鼓韸韸【韵】羣鸦晩噪千万点【句】寒鴈书空三四行【韵】画向小屏间【句】夜夜停釭【韵】

【近字旧谱误注平声】

点绛唇　乔梦符【金钱记】

书劔生涯【句】几年牕下【韵】学班马【韵】吾岂匏【韵】一举登科甲【韵】

混江龙　同　前

【博得个】名扬天下【韵】宴琼林饮御酒插宫花【韵恰便似】碔砆石待价【韵怎肯似】斗筲器矜夸【韵如今这】洞庭湖撑翻了范蠡船【句】东陵门鉏荒了邵平【韵】楚屈原假惺惺醉倒步兵防【句】晋谢安黑喽喽睡在葫芦架【韵没福消】轩车驷马【句】大纛高牙【韵】

【饮字范字皆闭口音应标圈范字无去声】

油葫芦　同　前

翠拥红遮锦绣榻【韵】六宫人忙并煞【韵谁不知】开元宫里好奢华【韵比及】翠盘香冷霓裳罢【韵又早】红牙声歇梧桐下【韵投至到】华清宫初出池【句比及】花萼楼扶上马【韵】殢风流天宝君王驾【韵簇捧着个】娇滴滴海棠花【韵】

天下乐　同　前

凤舞龙飞出翠华【韵】喧哗【韵】景物佳【韵】蔼春风禁城百万家【韵】覻神仙下碧霄【句】聴箫韶隔彩霞【韵人道是】蓬莱仙子是假【韵】

那咤令　同　前

香车载楚娃【韵圪刺】雕轮碾落花【韵】王孙乘骏马【韵】金鞭拂柳花【韵】游人问酒家【韵兀那】青旗揷杏花【韵寛绰绰】翠亭边蹴踘塲【句笑呷呷】粉墙内秋千架【韵香馥馥】麝兰丛罗绮交杂【韵】

【杏字无去声】

鹊踏枝　不忽麻【散套】

【臣则待】醉江楼【韵】卧山丘【韵一任教】谈笑虚名【句】小子封侯【韵臣向】仕路上爲官倦守【韵枉】沈埋了锦带吴钩【韵】

【上字旧谱譌江字文理无解旁注去声其为上字明矣】

寄生草【与双调出入】费唐臣【贬黄州】

【臣则愿】居蛮貊【句谁想】立庙堂【韵今日有】曾参难免投梭诳【韵今日有】周公难免流言讲【韵今日有】仲尼难免狐裘谤【韵上是个】长门献赋汉相如【句怎如他】东篱赏菊陶元亮【韵】

【参字闭口音应标圏旧谱载幺篇句韵无异可删】

六幺序【与中吕出入】无名氏【梦天台】

【我这里】舒银练【句】展玉轴【韵转回头】咫尺蓬壶【韵】锦绣糢糊【韵】山水横铺【韵】破丹砂桃瓣如朱【韵】武陵溪岸上春将暮【韵你覻那】二仙翁对着碁局【韵】缓歌拍手鸾鹤舞【韵端的是】身闲心穏【句】眼笑睂舒【韵似他般】闲居【韵端的】清虚【韵闲时将】纳甲乘除【韵】咒水书符【韵】大呌高呼【韵】神相逐【韵】龙虎降伏【韵】亲守丹鑪【韵便有】千载精灵怕吾【韵】凭青蛇胆气麤【韵覻你这】玳瑁瑚【韵】琥珀珍珠【韵你与我】一般般看了踌躇【韵】到头来那一件将的去【韵止不过】受用了七尺身躯【韵你本是】宿世神仙骨【韵早寻个】回光返照【句休等的】叶落枝疎【韵糢字旧谱譌作模】

醉中天【与双调出入】马致远【黄粱梦】

旋酦邨醪嫩【韵】自折野花新【韵】独对青山酒一尊【韵】将朱顶鹤相引【韵】归去松阴满身【韵等的】月高风韵【韵只教】吹断云根

【折字入作上旧谱误注入声】

金琖儿【即醉金琖】　同　前

【我那里】草长春【韵】地无尘【韵】四时花发花常嫩【韵】崎岖山径对柴门【韵】雨滋得松叶润【韵】露养得药苗新【韵】聴野猿啼古树【句】看流水绕孤邨【韵】

【曲名琖字旧谱譌作钱叶字入作去旧误作上】

醉扶归　郑徳辉【王粲登楼】

【论文呵】笔扫云烟散【韵论武呵】劒射斗牛寒【韵】扫荡妖氛不足难【韵折末待】掌帅府居文翰【韵不消我】羽扇纶巾坐间【韵】破强虏三十万【韵】

忆王孙　马致远【岳阳楼】

亚夫营里晩天凉【韵】炀帝宫中春昼长【韵】按舞楚台人断肠【韵则管里】为春忙【韵饿的】六宫女腰支一捻香【韵炀字训諡法者音殇捻字入作去旧谱误标闭口圏乂注作上非】

一半儿　张小山【小令】

海棠香雨汚吟袍【韵】薜茘空墙闲酒瓢【韵】杨柳野风凉野桥【韵】放诗豪【韵】一半儿行书一半儿草【韵】

【薜字无上声乃入作上也】

瑞鹤仙　王伯成【天宝遗事】

小杯橙酿浅【韵】绣簇齐分【句】袂幕重悬【韵】国色絶嫣然【韵】绿嫩红柔【句】香娇玉软【韵】时停管弦【韵】作戏同欢帝王前【韵】似春风桃李争妍【韵】望东君长养无偏【韵】

忆帝京　同　前

银烛荧煌不夜天【韵】列两边【韵】见世神仙【韵】偷降蕊珠宫【句】私出碧云轩【韵】对蟠桃宴【韵欲】使心暗牵【韵】精神鬭显【韵】赌输赢先共言【韵】数欵规条尽写全【韵】拈下紫霜毫【句】磨下端溪砚【韵】

【列字入作去降字旧误注平声】

邨里迓鼓【鼔或作古与商调出入】　无名氏【散套】

【正值着】丽人天气【句】禁烟时【韵】花红柳绿【句】舍南舍北【句】庄前庄后【韵更有】拜扫男【句】归宁女【句】游春叟【韵】携美醖【句】步绿苔【句】穿红杏【句】握翠柳【韵直吃得】驴背上醺醺【句】带酒【韵】

【男字闭口音应标圏杏字无去声】

元和令【与商调出入】同　前

锦糢糊江景幽【韵】翠棱层远山秀【韵】稻分畦蚕入簇麦初收【韵】老人家闲袖手【韵】古隄沙岸绿阴稠【韵】缆船人执着钓钩【韵】

【糢糊旧谱譌作模楜稻字本上声蚕字闭口音应标圏】

游四门【与商调出入】同　前

芰荷平野正穷秋【韵聴呀呀】新鴈过南楼【韵】荷枯柳败芙蓉瘦【韵】鸥鹭立溪头【韵】幽【韵】霜降水痕收【韵】

胜葫芦【与商调出入】同　前

浅碧粼粼露远洲【韵】红叶一林秋【韵】明日黄花蝶也愁【韵】孟嘉宅上【句】渊明篱畔【句】醒后扶头【韵】

【叶字日字皆入作去】

后庭花【亦作煞与商调出入】　吕止庵【小令】

湖山曲水重【韵】楼台烟树中【韵】人醉苏隄月【句】风传贾寺钟【韵】冷泉东【韵】行人频问【句】飞来何处峯【韵】

柳叶儿【与黄钟商调出入】　无名氏【散套】

直吃到二更前后【韵】闹喧呼交错觥筹【韵一任教】月移梅影横窗瘦【韵】醒时醉【句】醉时休【韵】黑喽喽衲被防头【韵】

【错字入作上月字衲字入作去旧谱皆误】

青哥儿【与商调出入】马致远【小令】

春城春宵无价【韵】照星桥火树银花【韵】妙舞清歌最是他【韵】翡翠坡前那人家【韵】鼇山下【韵】

翠裙腰　关汉卿【散套】

晓来雨过山横秀【韵】野水涨汀洲【韵】阑干倚徧空回首【韵】下危楼【韵】一天风物暮伤秋【韵】

六幺令　同　前

乍凉时西风透【韵】碧梧脱叶【句】余暑才收【韵】香生腻口【韵】帘垂玉钩【韵】小院深闲清昼【韵】清幽【韵】聴声声蝉噪柳梢头【韵】

【曲名幺字旧谱譌作么】

上京马【上一作尚与商调不同】同　前

【他何处】共谁人携手【韵】小阁银瓶殢歌酒【韵】早忘了咒【韵】不记得低低耨【韵】

祅神急【与双调不同】朱庭玉【散套】

不求三品贵【句】惟厌一身多【韵】假若功勲【句】图像麒麟阁【韵】争如忙里闲【句】暂放睂头锁【韵】来今往古英与豪【句到头】都被他日月消磨【韵】

【品字闭口音应标圏若字入作去】

大安乐鲜于伯机【散套】

从人笑我愚何戅【韵】潇湘影里且徜徉【韵】不谈刘项与孙厐【韵】近小窗【韵】谁羡碧油幢【韵】

【戅字旧谱譌作戆】

绿窗怨　杨西庵【散套】

有客持书至【韵】还喜却嗟咨【韵】未委归期约几时【韵】先拆破鸳鸯字【韵原来则是】卖弄他风流浪子【韵】夸翰墨显文词【韵】枉用了身心空费了纸【韵】

穿窗月　白仁甫【散套】

忆疎狂阻隔天涯【韵】怎知人埋怨他【韵】吟鞭醉褭青騣马【韵莫吃】秦楼酒【句】谢家茶【韵】不思量执手临岐话【韵忆字入作去非即去声騣字旧谱譌作骏】

四季花【与商调出入】无名氏【小令】

一年三百六十日【韵】花酒不曾离【韵】醉醺醺酒淹衫袖湿【韵】花压帽檐低【韵】帽檐低【韵】吃了穿了是便宜【韵日字压字皆入作去】

鴈儿落【与双调不同】马致远【黄粱梦】

【你有】出世超凡神仙分【韵】若系条一抹縧【句】戴一顶九阳巾【韵】君【韵】敢做个真人【韵】

【凡字闭口音应标圏若字入作去抹字入作上旧谱俱误】

玉花秋　花李郎【钉一钉】

既不把钟馗坏【韵倘在地】并不敢挣揣【韵折末】向臋板上连珠儿吃二百【韵小人】情愿湿肉伴干柴【韵打打打我若有】半句儿声疼和姓改【韵】

【姓字旧谱譌作性】

三番玉楼人【亦入越调】　无名氏【小令】

风摆檐间马【韵】雨打响碧窗纱【韵】枕剩衾寒没乱煞【韵不着我】题名儿骂【韵】暗想他【韵】忒情杂【韵】等来家好生的歹鬬咱【韵】我将那厮脸儿上不【韵】耳轮儿揪罢【韵我问你】昨夜宿谁家【韵】

【歹字本入耸北曲作上非即上声也】

锦橙梅　张小山【小令】

红馥馥的脸衬霞【韵】黑髭髭的鬓堆鸦【韵】料应他必是个中人打扮的堪描画【韵】颤巍巍的插着翠花【韵】寛绰绰的穿着轻纱【韵】兀的不风韵杀人也嗏【韵】我不住了偷睛儿抹【韵】

双鴈子【子或作儿】中和乐章

万年千载乐雍熈【韵】尚谦冲防僣侈【韵】家国安宁保荣贵【韵】聴歌谣【句】称颂美【韵】定山河十万里【韵】

【曲名鴈字旧谱譌作燕】

太常引　同　前

紫薇华盖拥蓬莱【韵】圣天子帝图开【韵】厯数应江淮【韵】看五色云生凤台【韵】

【厯字入作去】

柳外楼　同　前

中和圣徳定三才【韵】涣汗洪恩润九垓【韵】贤哲访求辞草莱【韵】阜民财【韵】琴奏南薰丹凤来【韵】

【哲字入作上旧谱误去声】

赚煞尾　马致远【黄粱梦】

羽衣轻【句】鸾鹤进【韵】有十二金童接引【韵】万里天风归去穏【韵】蓬莱顶上朝真【韵】笑欣欣【韵】袖拂着白云【韵】宴罢瑶池酒半醺【韵本侍要把你个】唐吕公教训【韵不受这】汉钟离心印【韵独自个】跨苍龙飞上九天门【韵欣字并非闭口音旧谱误标圏飞上之上字九字俱应上声】

中吕宫【其音高下闪赚】

粉蝶儿　李致远【散套】

归去来兮【韵】笑人生苦贪名利【韵我岂有】陷迷途惆怅独悲【韵假是】做公卿【句】居宰辅【句刬地】心劳形役【韵量这】些来小去官职【韵枉】消磨了浩然之气【韵】

【浩字应上声】

呌声白仁甫【梧桐雨】

对风景喜开颜【韵】等闲等闲【韵】御园中排殽馔【韵】酒注嫩鹅黄【句】茶防鹧鸪斑【韵】

醉春风【与双调不同】李致远【散套】

想聚散若浮云【句】叹光阴如过隙【韵】不如闲早赋归欤【句】畅好事美也美【韵】弃职归农【句】杜门修道【句早则】死心塌地【韵】

【聚散之聚应上声闲字旧谱譌作闻杜字无去声】

迎仙客　王伯成【贬夜郎】

【比及】沾露【句】恨不得吐虹霓【韵】沧海倒倾如月吸【韵】翠红乡画图里【韵若不设】歌筵舞席【韵枉孤负】迟日江山丽【韵】

红绣鞵【即朱履曲与正宫出入】徐甜斋【小令】

一榻白云竹径【韵】半窗明月松声【韵】红尘无处是蓬瀛【韵】青猿藏火枣【句】黑虎聴黄庭【韵】山人参幽景【韵】

普天乐【即黄梅雨】　张小山【小令】

老梅边【句】孤山下【韵】晴桥防蝀【句】小舫琵琶【韵】春残杜宇声【句】香冷荼防架【韵】淡抹浓妆山如画【韵】酒旗边三两人家【韵】斜阳落霞【韵】娇云嫩水【句】剩柳残花【韵杜字无去声】

醉高歌　顾均泽【小令】

长江远映青山【韵】回首难穷望眼【韵】扁舟来往蒹葭岸【韵】烟锁云林又晩【韵】

喜春来【即阳春曲与正宫出入】周徳清【小令】

雨晴花柳新梳洗【韵】日暖蜂蝶便整齐【韵】晓寒莺燕旋收拾【韵】催唤起【韵】早赴牡丹期【韵】

【燕字旧谱误作鴈】

石榴花　无名氏【心猿意马】

【俺这里】一声长啸海天秋【韵】恣意傲王侯【韵】共黄冠道士喜同流【韵】念经的防首【韵】意气相投【韵】今朝醉倒明朝又【韵】笑吟吟拍手狂讴【韵】就中消息都参透【韵】问甚么一月不梳头【韵】

【恣意之恣应去声么字无去声】

鬬鹌鹑【与越调不同】同　前

【俺这里】仙酒延年【句不强如】清茶潄口【韵俺对着】绿水青山【句不强如】野盘路宿【韵】壶里乾坤只自由【韵】并无他半米愁【韵我问甚】暑往寒来【句一任他】天长地久【韵】

上小楼【与正宫出入】李致远【散套】

【我则待】逐朝逐日【韵】无拘无系【韵】从事西畴【句】寄傲南牕【句】把酒东篱【韵】三径就荒【句】松菊犹存【句】规模不废【韵】策扶老尚堪流憩【韵】引壶觞以自酌【句】盼庭柯以自怡【韵】有酒盈尊【句】门设常关【句】景幽人寂【韵】或命巾车【句】或棹孤舟【句】从容游戏【韵比】彭泽县淡中有味【韵车字非韵旧谱误注叶棹字去声】

满庭芳【与正宫仙吕出入】　张小山【小令】

西牕酒醒【韵】衾闲半幅【句】鼓转三更【韵】起来无语伤孤另【韵】何限幽情【韵】金琐碎帘前月影【韵】玉丁当楼外秋声【韵】凭阑聴【韵】吹箫凤鸣【韵】人在雪香亭【韵】

【琐字旧谱误作锁】

十二月【与正宫出入】无名氏

静巉巉烟霞岭北【句】响潺潺涧水桥西【韵】光灿灿银河倒写【句】高耸耸碧玉盘堆【韵】满山树幽微景致【韵】锦糢糊一带屏围【韵】

尧民歌【与正宫出入】同　前

【更有】紫藤花青竹笋蕨芽肥【韵兀良只是】黄芦岸白苹渡绿杨堤【韵香馥馥】几株梅树傍疎篱【韵红灼灼】数枝桃杏出柴扉【韵】云笛云笛【韵】闲拈月下吹【韵】不羡浮名利【韵】

【杏字无去声】

快活三【与正宫出入】胡紫山【小令】

梨花白雪飘【韵】杏萼紫霞销【韵】柳丝舞困小蛮腰【韵】显得东风恶【韵】

鲍老儿【与正宫出入】白仁甫【梧桐雨】

双撮得泥金衫袖挽【韵】把月殿里霓裳按【韵】郑观音琵琶准备弹【韵】早搭上鲛绡襻【韵】贤王玉笛【句】花奴羯鼓【句】韵美声繁【韵】寿宁锦筝【句】梅花玉箫【句】嘹喨循环【韵】

古鲍老　同　前

吃刺刺撒开紫檀【韵却元来】黄番绰向前手拈板【韵】低低的呌声玉环【韵】太真妃笑时花近眼【韵】红牙筯趁五音击着梧桐按【韵】嫩枝柯犹未干【韵】更带着瑶琴声范【韵也索】出几点琼珠似汗【韵】

【拈字旧谱譌作占筯字无平声范字失韵又本上声旧谱误注去又闭口音应标圏】

红芍药【与中吕不同】同　前

羯鼓声繁【韵】罗韤弓弯【韵】玉佩丁东响【韵即渐的】舞亸云鬟【韵施逞】蜂腰瘦【句】燕体飜【韵】两袖香风拂散【韵亲捧钟】玉露甘寒【韵】莫要留残【韵直吃得】夜静更阑【韵】

剔银镫【与正宫出入】无名氏【散套】

【折末】商谜续麻合笙【韵折末】道字説书打令【韵】诸般儿乐艺都曽领【韵】向人前举目回情【韵】疎狂性【韵】湖海情【韵】更爱的是弟兄【韵】

【谜字无平声】

蔓菁菜【与正宫出入】同　前

脚到处人相敬【韵】都为我忒惺惺【韵】倒担阁了半生【韵几番待】发志气修身干功名【韵】争柰一缕顽涎硬【韵】

柳青娘【与正宫出入】白仁甫【流红叶】

谁曽趁逐【韵】天赐一场厮拖逗【韵】新诗中意投【韵】必是个俊儒流【韵】裁冰翦雪惯熟【韵若得来】双双美满配偶【韵】尽平生共结绸缪【韵】去年间红叶上【句】把诗修【韵拖字旧谱譌作迤】

道和【和一作合与正宫出入】　同　前

向今秋【韵】向今秋【韵】园苑却闲游【韵】恰相投【韵】教俺教俺自僝僽【韵】教俺教俺空遥受【韵】同观池上景清幽【韵】细凝眸【韵埋怨道梅香】胡支分拴纽【韵】自索守【韵】那些那些随分受【韵】天生落在咱家手【韵】那些那些合成就【韵】如还见的迟些后【韵险些儿个】厌厌逐水向东流【韵恰字入作上不应标闭口音圏僽字应去声】

朝天子【即谒金门与正宫出入】张小山【小令】

瘿杯【韵】玉醅【韵】梦冷芦花被【韵】风清月白总相宜【韵】乐在其中矣【韵】寿过顔回【韵】饱似伯夷【韵】闲如越范蠡【韵】问谁【韵】是非【韵】且向西湖醉【韵】

【范字旧谱误作去声又失标闭口音圏】

四边静【与正宫出入】马谦斋【散套】

红尘千丈【韵】岂羡功名纸半张【韵】渔樵闲访【韵】先生豪放【韵】诗狂酒狂【韵】志不在凌烟上【韵】

【丈字无去声】

齐天乐　张小山【小令】

潜身且入无何【韵】醉里乾坤大【韵】蹉跎【韵】和邻友相合【韵】就山家酒嫩鱼活【韵】当歌【韵】百无拘逍遥【句】千自在快活【韵】日日朝朝【句】落落跎跎【韵】酒瓮边行【句】花丛里过【韵】沈醉后由他【韵】

红衫儿　同　前

今日红尘在【句】明日青春过【韵】枉张罗【韵】枉张罗【韵】枉张罗【韵】世事都参破【韵】饮金波【韵】饮金波【韵】一任旁人笑我【韵】

苏武持节【即山坡羊与黄钟宫出入】　同　前

刘伶不戒【韵】灵均休怪【韵】沿邨沽酒寻常债【韵】看梅开【韵】过桥来【韵】青旗正在疎篱外【韵】醉和古人安在哉【韵】窄不勾筛【韵】哎我再买【韵】

卖花声【即升平乐亦作煞】　同　前

半秋水金星砚【韵】一幅寒云玉版牋【韵】美人索赋鹧鸪天【韵】琼杯争劝【韵】珠帘高卷【韵】燕归来海棠庭院【韵】

四换头【与正宫出入】无名氏【散套】

西园杖履【韵】望眼无穷恨有余【韵】飘残香絮【韵】歌残白苎【韵】海棠花底鹧鸪【韵】杨柳梢头杜宇【韵】都唤取春归去【韵】

【杖字苎字杜字俱应上声】

摊破喜春来　顾均泽【小令】

篱边黄菊经霜绽【韵】囊里青蚨逐日悭【韵】破情思晩砧鸣【句】断愁肠檐马韵【句】惊客梦晓钟寒【韵】归去难【韵】修一简【韵】回两字报平安【韵】

【思字应去声】

乔捉蛇　无名氏【小令】

毒似两头蛇【句】如双烬蝎【韵闪得我】无情无绪无归着【句】几时几时捱得彻【韵】愁一防【句】闷一防【句】柔肠千万结【韵】将耳朶儿撧了把金莲【韵】

煞尾【般涉调煞尾同】　李致远【散套】

辞功名则待远是非【韵】守田园使我有见识【韵】闲悠悠无半点为官意【韵】一任驷马高车聘不起【韵】

南吕宫【其音感叹伤悲】

一枝花【即占春魁】　李致远【散套】

白云留故山【韵】晓月流清涧【韵】西风吹渭水【句】落日满长安【韵】龙虎痴顽【韵】正要别真赝【韵】都来方寸间【韵】内丹成未饮刀圭【句】宦情远不登仕版【韵】

梁州第七同　前

无中有婴儿姹女【韵】有中无火枣金丹【韵】温温铅鼎清光烂【韵】一水静【句】一片云闲【韵】一轮月满【句】一点神安【韵】断七情宝剑光寒【韵】避三尺午夜更残【韵】秘天真离坎交驰【句】药栏【韵】嵗晩【韵】黄精满地和烟拣【韵】安排净蚌珠粲【韵】耿耿灵台照夜阑【韵】去蕙留兰【韵】

【蚌字无去声】

隔尾【与巾吕出入】　同　前

辨清浊不在清白眼【韵】夸悬解何劳道士肝【韵】银海澄澄洞诸幻【韵】快还【韵】九山【韵】满地松风洞天晩【韵】

牧羊关　马致远【陈】

【我恰】游仙阙【句】谒帝阍【韵猛惊得我】跨黄鹤飞下九天门【韵你挥的】玉麈特迟【句打的】金钟煞【韵又不是】纸牕明觉晓【句】布被暖如春【韵惊的】梦庄周蝶飞去【句尚兀自】炊黄粱锅未滚【韵】

菩萨梁州同　前

时遣天臣【韵把】贤良访问【韵】当今至尊【韵重酬劳】算卦山人【韵】过防君宠赐天恩【韵】风云不忆风雷信【韵】琴鹤自有林泉分【韵】想名利有时尽【韵】乞得田园自在身【韵我怎肯】再入红尘【韵】

元鹤鸣【即哭皇天】　同　前

酒醉汉难朝觐【韵】睡魔王怎做宰臣【韵】穿着紫罗袍似酒布袋【韵】秉着白象笏似睡馄饨【韵若做官后】毎日间行眠立盹【韵休休】枉笑杀凌烟阁上人【韵早是】疎慵愚钝【韵】孤陋寡闻【韵】

乌夜啼　同　前

幸然法正天心顺【韵索甚我】横枝儿治国安民【韵我则】有住山缘【句那里有】为官分【韵】乐道甘贫【韵谁羡】画防朱门【韵】丹砂好链养闲身【韵】黄金不铸封侯印【韵戴不的】幞头【韵穿不的】公裳坌【韵不如我这】拂黄尘的布袍【句】漉浑酒的纶巾【韵】

骂玉郎【即瑶华令】　曽瑞卿【散套】

春鸡梦断云屏夜【韵】银烛短篆烟斜【韵】朱帘卷起梅花月【韵】酒晕颊【韵】人乍怯【韵】风儿劣【韵】

感皇恩　同　前

绿映红遮【韵】锦绣周折【韵金莎软】睡鸳鸯【句杨柳晴】啼杜宇【句牡丹暖】宿蝴蝶【韵】花枝蹀躞【韵】花影重叠【韵木香洞】薰兰麝【韵荼防架】飘玊雪【韵苍苔径】绣文缬【韵杜字无去声】

采茶歌【即楚江秋】　同　前

秋千外月儿斜【韵】西楼畔鸟声歇【韵】海棠丝穿透露珠儿防【韵】宿酒禁持人困也【韵】东风寒似夜来些【韵禁持之禁应平声又闭口音当标圏】

贺新郎　无名氏【蓝关记】

【恰才】玉皇朝罢下瑶阶【韵独步那】万仞山头【句只疑在】九霄云外【韵】花篮药镢随身带【韵】脚到处将灵芝便采【韵】更高如徐福蓬莱【韵】梅花寻不见【句】随后暗香来【韵】冰肌玉骨堪人爱【韵元来】前邨深雪里【句】昨夜一枝开【韵】

【镢字入作上】

梧桐树【与双调出入】马致远【岳阳楼记】

【问甚麽】两碗通轻汗【韵】一粒度三关【韵问甚麽】馒头皮馄饨馅和和饭【韵】有酒食先生馔【韵】

红芍药【与中吕不同】前　人【陈高卧】

开基创业圣明君【韵】舜徳尧仁【韵】玉帛万国尽来尊【韵】一统乾坤【韵】灭狼烟扫战尘【韵】恩泽及万姓黎民【韵】招贤纳士礼殷勤【韵】币帛似微尘【韵】

【业字入作去帛字入作平】

四块玉　关汉卿

适意行【句】安心坐【韵】渴时饮醉时歌【韵】困来时就向莎茵卧【韵】日月长【句】天地阔【韵】闲快活【韵】

【饮字闭口音当标圏】

草池春【即鬭黑防亦名絮虾防】高文秀【谒鲁肃】

自思忖【句】自议论【韵】从混沌初分【韵】耕田姓伊尹【韵】聚萤读书车【韵】防稽担柴买臣【韵】淮阴乞食韩信【韵】太公垂钓渭滨【韵】伍员吹箫吴郡【韵】孔子絶粮在陈【韵】颜回甘贫守分【韵】王陵沽酒待宾【韵】相如题桥发愤【韵】萧何司吏出身【韵】樊哙屠戸得运【韵】高祖元是庶民【韵】光武居在邨镇【韵自古来】朝中贤人【韵】阃外将军【韵】登基明君【韵】开国功臣【韵谁不生在】白屋寒门【韵】当日苏秦【韵几曾】胞胎里便带黄金印【韵】千丈志【句】一跳身【韵】独步青云【韵】须为将相【句】定立功勲【韵】

【混沌二字聚字戸字丈字俱上声旧谱作去声非伍员员字去声旧谱作平声非跳字应平声】

鹌鹑儿　朱庭玉【散套】

薄幸多应【句】今宵醉也【韵】谢馆秦楼【句】偎香倚雪【韵】不信伊家不耳热【韵】俺好业【韵】俺好呆【韵】怎恁今生【句】时悭运拙【韵】

阅金经【即金字经与双调出入】　鲜于去矜【小令】

飞絮黏蜂蜜【句】落花香燕泥【韵】腻叶蟠云防锦机【韵】宜【韵】笙歌一片随【韵】游人醉【韵】半竿红日低【韵】

翠盘秋【即干荷叶亦入中吕】　刘太保【小令】

干荷叶【句】色苍苍【韵】老柄风摇荡【韵】减了清香【韵】越添黄【韵】都因昨夜一场霜【韵】寂寞在秋江上【韵】

玉交枝【交一作娇与双调出入】无名氏【小令】

休争闲气【韵都只是】南柯梦里【韵想】功名到厎成何济【韵】总虚华几人知【韵】百般乖不如一就痴【韵】十分醒争似三分醉【韵则这的】是人生落得【韵】不受用图个甚的【韵赤的】乌飞【韵】兔追【韵】看看的老来催【韵】人无百嵗人【句】枉作千年计【韵】将睂间闷锁开【句】把心上愁绳系【韵则这的】是延年益寿的理【韵】

煞　范子安【竹叶舟】

【趁着吚哑】数声橹响离了洞口【韵见明滴溜】一点渔镫古渡头【韵】春天雪浪拍天流【韵更】月黑云愁【韵疎刺刺】风狂雨骤【韵】甚时【韵】白漭漭银涛不断流【韵那里也】楚尾吴头【韵】

黄钟尾【即随尾黄钟宫通用】　刘庭信【散套】

几回好梦添凄楚【韵】无柰秋声忒很毒【韵】一声风【句】一声雨【韵】一声钟【句】一声鼓【韵】风声催【句】雨声促【韵】角声哀【句】鼓声助【韵】一声聴【句】一声数【韵】一声愁【句】一声苦【韵】风声宁【句】雨声住【韵】角声停【句】鼓声足【韵】一声钟撞一口长吁【韵】泪点儿倒多如秋夜雨【韵】







