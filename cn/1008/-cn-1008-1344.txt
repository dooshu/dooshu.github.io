赵蕃　书案上三种梅三首

人人共说梅花好，试问梅花好奈何。

到底物名嫌太甚，市区酒肆尽东坡。

赵蕃

赵蕃　书案上三种梅三首

我贵当由知我希，蜡梅全不事芳菲。

自非牢落山中士，谁可与之同一归。

赵蕃

赵蕃　书案上三种梅三首

翠袖佳人倚竹诗，昔人比兴乃陈辞。

我今顾欲求真相，绿萼梅花并竹枝。

赵蕃

