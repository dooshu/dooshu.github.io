○山海经图赞下·海内西经



△贰负臣危



汉击磐石，其中则危。刘生是识，群臣莫知。可谓博物，山海乃奇。（藏本）



△{穴契}窳



{穴契}窳无罪，见害贰负。帝命群巫，操药来守。遂沦溺渊，变为龙首。（藏本）



△大泽方百里



地号积羽，厥方百里。群鸟云集，鼓翅雷起。穆王旋轸，爰荣耳。（藏本）



△流黄酆氏国



城围三百，连河比栋。动是尘昏，蒸气雾重。焉得游之，以傲以纵。（藏本）



△流沙



天限内外，分以流沙。经带西极，颓唐委蛇。注于黑水，永溺馀波。（藏本）



△木禾



昆仑之阳，鸿鹭之阿。爰有嘉谷，号曰木禾。匪植匪艺，自然灵播。（藏本）



△开明



开明天犬，禀兹金精。虎身人面，表此桀形。瞪视昆山，威慑百云。（藏本）



△文玉琪树



文玉琪，方吕类养翠叶猗萎，丹柯玲珑。玉光争焕，彩盐火龙。（藏本）



△不死树



万物暂见，人生如寄。不死之树，寿蔽天地。请药西姥，焉得如羿。（《艺文类聚》八十八）



△甘水圣木



醴泉睿木，养龄灵性。增气之和，去神之冥。何必生知，然后为圣。（《艺文类聚》八十八）



△服常琅树



服常琅，昆山奇树。丹宝珠离，绿叶碧布。三头是伺，递望递顾。（藏本）



