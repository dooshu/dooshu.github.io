苏辙　腊月九日雪三绝句

天公留雪待嘉平，飞霰来时晓未明。

病士拥衾催暖酒，闭门不听扫瑶琼。

苏辙

苏辙　腊月九日雪三绝句

去年家酿不须沽，秫米今年绝市无。

雪没前山薇蕨尽，谁怜无语独携锄。

苏辙

苏辙　腊月九日雪三绝句

腊中得雪春宜麦，瓮里无糟寒恼人。

未暇樽罍伴佳客，先将饼饵许比邻。

苏辙

