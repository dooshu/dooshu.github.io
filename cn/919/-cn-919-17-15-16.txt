调中汤

高良姜 当归 桂心 芍药 附子（炮） 川芎（各一两） 甘草（炙，半两）上为锉散。每服三钱匕，水三盏，煎至一盏，去滓热服。

评曰：产后下痢，非止一证，当随所因而调之，既云饮冷当风，何所不至。寒热风湿，本属外因；喜怒忧思，还从自性；况劳逸饥饱，皆能致病。若其洞泄，可服调中；赤白滞下，非此能愈，各随门类，别有正方。今录桃胶散、白头翁汤以备用，余从滞下门选用之。


