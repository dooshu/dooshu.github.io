○送征西將軍都督兩泉任公之任序 【 寧夏總戎】

嘉靖戊戍春三月、天子將討南越、而召征西將軍咸寧侯、仇某為將、以陜西總兵都督任某代之、都督開府固原。南蔽內郡。北捍朔方。視西夏無軒輊。而移任代仇者。廟堂之議有三。一曰固原雖居中要地。然總督元老。建旄斯土。軍旅之事。咸授方略。加以城塹習險。士馬驍徤。虜難卒至。至輒遭衄。若西夏則不然矣孤懸河外。寇在門庭。勁虜擁眾。盤據河曲。又中國人多陷虜中。智巧百出。長技過昔。為之緣木登山。冐革渡河。萬騎長驅。四面瞬集。賀蘭洪流。咸不足恃。而又士馬脆弱。刑賞倒置。臨敵乏先登之勇。號令有棘門之戲。嗟秋。西夏視固原亦甚難矣。故以任之材。俾當其難。為國家建大功。攄長策也。二曰夏在河西。而河東靈州花馬池之疆。廷袤數百里。直接上郡。皆夏境也。嬰虜最逼。援兵尤遠。制謂主將駐鎮城。裨將往來河東。正謂此也。邇年夏人之議。專守河西。視河東為秦越。一以諉之固原延綏也。不曰賊自彼門垣入。而曰賊入侵爾堂室。殺掠爾眾。我無與焉。豈理也哉故兩鎮觀望敗事怕多識者憂之。初任在固原。虜固不敢侵固原也。聞虜犯夏境。則曰唇齒之義。　國家不急敢不宣力。廼勵士馬。忘利害。進而守花馬池。守清水營。守興武營。又進而出邊入虜地。搗賊巢。斬俘甚眾。胡人不敢南下而牧馬夏人得免狼顧邊臣分地以隣警為無與我事而兼以餌虜此封疆之積習也夫在固原能以寧夏為心則在寧夏不以河東為心乎以河東河西為心。則安夏無遺策矣。三曰任先為寧夏偏將。撫士卒以恩。行軍法以嚴。遇同事以讓。臨戰陣以先。恩則眾附。嚴則眾整。讓則功歸。筅則士莫敢後。故自王都督之去也夏人無貴賤眾寡大小。咸望任再至。若大旱之望雲霓也。輿情所在。又安能違之。故有是命。任公既受敕戒行。原州部曲父老雲合雨泣。依依不能捨去。至欲詣闕請留。而夏人則建鼓旗。載斧金?戊。歡欣鼓舞。迓之境上。任公何以得兩鎮之心如此哉。初余會公於原州。見其溫溫謙恭。坦坦醇雅。澹然儒術。有祭遵之風。既而與之談兵。則又秩秩懸河。闔闢變化。語中機宜。不泥古兵法。既而觀之用兵。則又風發霆擊。氣雄萬夫。矢石之下。矯矯身先。善於選用。而又能得士卒死力。是以所向克捷。寔古驃姚之儔也可謂今時之良將矣。由是而知兩鎮人心、不能不為任公屬也、竊聞天下之大事在兵、兵之司命在將、而擇將之道在　朝廷、古之王者之遣將也。跪而推轂曰閫以內寡人制之、閫以外將軍制之、操金?戊而授曰、此上至天者將軍制之、又曰社稷之命將身之、夫將之責任如此。顧不慎擇也哉。夫何豪冑賄門。依阿結納。賢以遐遺。佞以朋進。於是流毒邊徼。損威四夷。邊防之害。始不可勝言。今以兩泉之賢、往鎮西夏、又素所仗金?戊之地、人情地利、洞燭旁通、若王良造父、駕輕車而就熟路也、西夏其幸哉、西夏之計。往予侍教松石公。得受經略之策。固巳無遺。因刻之以傳。著為繩墨。以俟君子。今兩泉且行矣。有是人。有是法。嗟乎西夏其幸哉。因書之以贈別、且屬望焉、

