●双莺传

（幔亭仙史编次武功山人评点）

〔末上〕（【满庭芳】歌院双莺，词坛二隽，蓦然江上奇逢。匆匆别去，相访却西东。转笑良缘多阻，错邂逅浪蝶狂蜂。堪羡处，金阊重会，满座集娇红。）

△第一折

【破齐阵】〔生〕宝剑朝飞虹影，彩毫夜焕霞光。可笑年来，貂裘尘染，空剩英雄色相。醉向湘江吸星斗，梦上秦台引凤皇，谁人识我狂。

（西风萧瑟满江干，匹马长嘶破晓寒。欲慰牢骚心底事，几回细捉宝刀看。小生，姓商名莹，字雪映，旧吴人也。书窥二酉，兼通黄石奇谋；笔三都，且谙白猿神术。一腔热血，惜鲍叔之难逄；十载雄心，叹伯乐之未遇。近闻国家多事，献策于当事者。谁料数奇不遇，复做刘？。今将买棹而东，途中寂寞，如何是好？此时得倪羽遐兄到来，便好同舟回去。呀！道犹未了，前面来的，恰像羽遐模样。〔小生上〕）

【七娘儿】胸中浩气三千丈，到今朝泪洒秋江。

（小生姓倪名鸿，字羽遐。下第东归，来到江头买棹。〔见生介〕呀！雪映兄也在此唤船，正好同载而回。〔生笑介〕适在此想兄，来得恰好！就此同唤江船去。梢水那里？〔小净上〕不将辛苦事，难近世间财。两位相公，要到那里？〔二生〕到苏州去。〔小净〕船钱多少，可要讲一讲？〔二生〕自然不亏你罢了。〔小净〕既如此，就请上船。〔二生上船介〕〔生〕呀！倪兄，你看迢迢山色，脉脉江流，淡淡秋云，沉沉晚照。好伤感人也！〔小生〕商兄，你看芙蓉冷落，片月孤悬，一似我两人光景。〔生〕）

【锦缠道】泛秋江，见芙蓉离离水傍，〔小生〕冷淡可怜妆。〔生〕看他倦无聊争拚沉醉斜阳，〔小生〕怪的是狠催残西风坠霜。〔生〕更堪怜半轮月犹伴孤芳。〔小生〕光景恁凄凉，相感处越增怅怏。长呼问彼苍，怎发付寂寥江上？〔生〕好教我顾影费推详。

（〔小生〕以兄之才，取功名如拾芥。奈世无碧眼胡，使明珠沦落，能无痛惜？〔生〕小弟何足惜。所可惜者，吾兄复遭刖耳！〔生叹介〕咳，英雄本相，原多拂逆。只怕一朝镜点霜华，纵得权势，也干不多事业了。〔小生〕便是呢。〔生〕）

【普天乐】美词华空飘漾，莽意气都销丧。还只怕镜里飞霜，那时节日暮徨。〔合〕思之可伤。待忘怀，奈何猿马难降！

（〔小生〕就此泊船，明日早行罢。〔小净应下〕〔生〕如此江景，与兄满引大白，消遣壮怀，有何不可！〔小生〕这却使得。〔做饮酒介〕）

【古轮台】漫传觞，今宵拚醉水云乡。仰看珠斗银河朗，波光摇漾，树影苍茫。回首不堪凝望，长铗羞弹，唾壶空响。待吹箫击筑，弄渔阳，风流跌宕，控紫骝驰骤平康。还向星河远泛石梁，危坐幔亭悲唱，血泪洒潇湘。骑鲸上广寒，仙府听霓裳。

【余文】停杯处想恁狂，思暂借邯郸半晌。却不道月暗秋江人断肠！

（〔生〕月已渐沉，酒亦半酣，且向江滨散立。待他收拾酒肴，下来便睡，有何不可？〔小生〕政有此意。〔同做上岸介〕）

肝肠如雪气如虹，可叹刘？遇独穷。

携取床头数升酒，醉寻江岸哭西风。

△第二折

【番卜算】〔旦上〕髻挽楚山云，裙曳潇湘水。〔小旦上〕满船空载月明归，多少伤秋意。

（〔旦〕自幼追欢锦绣丛，〔小旦〕征歌选妓日匆匆。〔旦〕舞低杨柳楼心月，〔小旦〕歌罢桃花扇底风。〔旦〕奴家，张晓莺是也。〔小旦〕妾乃小莺的便是。〔旦〕妹妹，我与你白下回来，泊此江滨。你看长烟一抹，朦胧着非树非山；冷月无声，摇漾处谁天谁水。好一派夜色也！〔小旦〕姐姐，我与你乘此夜静，将两人心事，写做【仙吕青哥儿】。弹筝劈阮，弄调簧，消遣一番何如？〔旦〕说得有理。〔同唱〕）

【北青哥儿】堪惜咱共您双双、双双姊妹，不甫能隐迹，隐迹在深闺。苦苦镇日价买笑追欢不暂息，晓来时露华轻晕香肌，黛扫就蛾眉。窗底调笙吹{虎}，席上掉板掀槌。爱杀是舞袖的飘逸，歌喉清脆。学士们标题，浪子辈追随。〔二生上〕西风深夜悄无人，何处歌声起白苹。〔作听介〕〔二旦〕看尽他俗的俗、丑的丑、憨的憨。也有雪妒霜欺，也有翠倚红偎都要酬酢支持。闹嚷嚷八月中，七月七、九月九、三月三，待何时、待何时蓦遇两个真正才华，十分情趣。玉人儿，委他做风流婿。

（〔二生〕咦！江深夜静，那得来两个女子，呜呜哑哑，吹弹不绝？〔小生〕莫非水仙？〔生〕我与你吟诗逗他。〔吟云〕对月调银甲，〔小生〕因风想玉人。〔旦〕咦！芦花断岸，立着两个少年。落句清新，含情宛转。我们也答他两句。〔吟云〕若逢郑交甫，〔小旦〕有解江滨。〔生〕多谢佳人酬和。小生走上船来拜谢。〔旦〕呀！那个要你上来？〔小旦〕姐姐！看妹子说个人情，罚他再吟两句。若吟得好，我每续成一绝，就放他过来相见罢。〔旦笑介〕〔二生〕既如此，又占先了。〔吟云〕水面琵琶咫尺间，〔小生〕香风来去已相关。〔旦〕莫教刘阮轻窥觑，〔小旦〕错认天台不肯还！〔二生作跳上船相见坐介〕请问两位佳人，还是洛浦仙娥？还是湘江神女？〔二旦〕奴家并非仙娥，亦非神女。）

【醉归花月渡】【醉扶归】堕落堕落烟花队，混入混入翠红堆。（〔二生〕既在平康，定闻大名。〔旦〕妾名张晓莺，这个是妹子小莺。〔二生〕原来就是双莺！久慕久慕。如今何往？）〔二旦〕白下将还武陵溪，何期邂逅菰芦里。（两位尊姓？〔生〕姓商。〔小生〕小弟姓倪。〔二旦〕莫非雪映商相公、羽遐倪相公么？〔二生〕怎的晓得？〔二旦〕时习诗歌，怎的不晓得！如今揭晓，一定得意了。）〔二生〕【四时花】休提！齐庭众竽羞滥吹，咸阳敝裘复剩归。（〔二旦〕怎的屈了一次？可惜可惜！）〔二生〕【月儿高】江上凄其，今番喜遇双美。今夜秋江寂寞，小生辈借宿何如？〔旦〕才诉出飘流怨，早逗我相怜意。（〔小生〕睡了罢！）〔小旦〕【渡江云】堪笑儿郎直恁痴，待学那解江滨一晌迷。〔生〕斜月渐沉，点起灯来，细照残妆何如？〔二旦〕烛已尽了。〔生〕

【解袍歌】【解三酲】夜深沉火消芳苡，〔小生〕人寂静篆冷金猊。〔旦〕休则道匆匆难尽绸缪意，〔小旦〕怎虚度乍相逢有限佳期。〔生〕【皂罗袍】谢秋江作主，〔小生〕亏了斜月做媒。〔旦〕就此扁舟借寓，〔小旦〕分付西风慢催。〔生〕难道五更天便了三生会？〔旦〕【排歌】情方恰，泪已垂，〔小旦〕忍教欢笑遂分离。〔二生〕腰重搂，脸再偎，惊看晨色渐熹微。

（〔小净上〕踏破铁鞋无觅处，得来全不费工夫。〔见二生介〕呀！相公却在此。害小的等得不耐烦。如今天色将明，极顺的风，快些赶路！〔二生〕你去撑过船来。〔小净〕船歇在下面。若要撑上来，倒是逆风逆水，甚不稳便。〔生〕不许聒絮！〔丑上〕夜眠清早起，又有不眠人。〔向小净私语介〕〔二生二旦同唱〕）

【大迓鼓】嘱伊且慢催。娇欢美爱、难忍分离。几回展转牵罗袂，片时撒手便天涯。急问仙居，还约晤期。

（〔旦〕妾家在武林三元坊内，门绕垂杨。〔二生〕小生牢记了，不久就来相访。〔丑作开船催介〕〔二旦〕相思相见知何日，此时此际难为情。〔别下〕〔二生呆立看内介〕〔小净催介〕〔二生〕）

【二犯朝天子】何意佳人江上逢，短句轻挑逗，两情浓。可怜别去太匆匆，想芳容，却教转盼成空。我还疑梦中，我还疑梦中。

何期邂逅水中仙，但许孤舟片刻缘。

东去伯劳西去燕，断肠回首各风烟。

△第三折

【双劝酒】〔丑上〕缄唇锁牙，妆聋作哑，撞尽寡茶，受得精骂。帮衬纵然不那近，学得吮弄jiba。

（自家乃韦有德，表字子邻，小名复二。终日在烟花部中，帮闲过日。自从几个有名的姊妹，如冯家三娘那一辈，都从了良去，平康静悄，白日里也鬼出。莫怪子弟不肯使钱，本等外边，没有女客是坐得出的。目下止有冯家大阿姐，终是名妓风流。刘家阿妹，来得安闲大雅。顾老一、金娘、寿娘，都是一时的奇品。其余一发大而概之。〔笑介〕不要说上三班老白赏，就是小子之类，也看不上哩！闻得近日到了两个女客，万种聪明，廿分标致，原是杭州人。在南京下来，晓得杭州有人计较他，就住在这里北濠街上。不免去撞个寡门则个。正是：嚼蛆为活计，闲荡作生涯。〔下〕〔旦上〕）

【海棠春】朝来倦把连娟画，为着那人清雅。〔小旦上〕相访到金阊，谁与通心话？

（〔旦〕我两人待返杭州，不意途中传信，有丘公子设计摆布，只得卜居阊关北濠。〔小旦〕姐姐住在此，有两样妙处。一则避难，二则好访江上两生。〔旦〕你姐姐也是这个意思。只是没处问他，通个音信，待等一个帮衬的朋友到来，便知端的。〔丑上〕不争三五步，咫尺在他家。〔进见介〕〔二旦〕上姓？〔丑〕小子姓韦，表字子邻，小名复二，极会帮闲。但凡女客人家的大老官人，俱是小子领去。〔二旦〕既如此说，你可认得商雪映、倪羽遐两个相公？〔丑掩口笑介〕不说便罢，一说就是认得的。〔低头自语介〕他两个闻得南京下来，就到杭州去了。两个新到的女客，认得什么？待我寻两个来，混他一混！〔向二旦云〕你每可曾见他？〔二旦〕见是见他。只是月落的时节，又在江中，没有灯火。别时又是五更，不甚亲切。〔丑笑介〕出得价钱起，我就替你寻来。〔二旦笑介〕你要什么？〔丑〕我要一件海青的银子！〔二旦〕就送在此。〔丑笑收介〕我就去。〔二旦〕）

【六么令】烦伊转达，江上相逢，肠断琵琶。从今不泛武林槎，特栖此，访伊家。〔合〕快来休使人牵挂，快来休使人牵挂！

【好姐姐】〔丑〕小韦生平任侠，领尊命，非同闲耍。从今暂别，便将音信达。〔合〕休萦挂，管系紫骝垂杨下，好办肴浆款待咱。

殷勤嘱付意偏深，随向才郎寄好音。

但愿应时还得见，须知胜似岳阳金。

△第四折

【大河蟹】〔净、小净上〕笑我生来惯捱嫖，清早里便毛，弄得金珠逐渐少。看看取厌，走到平康甚无聊。

（〔净〕自家姓姜名畅，人号我“姜高兴”。〔小净〕区区姓皮名冉，做人极好，号为“皮没查”。〔净〕只因我两人姓名欠雅，所以苏州府一州七县内，走到女客人家，反认做别处。每每欺生，受累得紧。〔小净〕便是！非但姓字欠雅，我们的气品，原不敢劳。〔净〕不难，及今把气质放冠冕些，且哄这些女客上手，有何不可？〔小净〕有理！如今就演一演。你先扮进门光景，我便答应。〔净〕使得。〔做偏袖迟步高声介〕烧汤的！〔小净〕啐！〔净〕一娘可在家里？〔小净〕不在家！〔净回身介〕既不在家里，我且去。一娘回来，你千万话声：前日打搅了，还要差人送棉布来谢。〔小净掩口，指净跳笑介〕阿呀！使布的本相又露了。〔丑上〕人无利己，谁肯早起？〔做喃喃自语介〕〔净从背后扯帽〕〔小净跌丑介〕〔丑起拾帽揖介〕呀！原来是姜大老官人！皮大老官人！〔二净〕韦四，你一路来嘴里自言自语，说什么？〔丑〕实不相瞒，有两位女客住在杭州，异样标致。前日在南京下来，江船上火也没有了。朦胧残月之下，会着商雪映、倪羽遐两个。正说得相投，天还未亮，就被船上催别了，面孔都认不真切。如今那两个女客，托我寻来一会。他两个又在京中下来，倒往杭州散闷去了。那里还他两个便好？〔二净〕我们权扮了二人，混他一混何如？〔丑〕只要出得价钱，我便帮衬帮衬。〔净〕自当重谢！〔小净〕咦！只怕哄我们。方才说女客是杭州人。在南京下来，自然归去了。怎的逗留在此？〔丑〕有缘故。途中遇着亲眷，传说那边有丘公子算计他，所以住在此。一则避难，一则寻访两人。〔二净〕既如此，快去！〔行介〕〔丑〕此间已是。〔叩门介〕〔小净拽净介〕放冠冕些！〔净首肯介〕〔旦上〕）

【天下乐】垂柳疏疏瘦舞腰，满帘秋意早萧条。〔小旦上〕绿窗惊梦巫山杳，翠阁凝眸汉水遥。

（〔相见介〕〔净〕久慕大名，未得一面。〔丑扯小净〕说差了！〔小净扯净低语〕江中暂会，日夜相思。〔二旦低语扯丑〕那里来这两个东西？〔丑〕阿呀！怎的不认得了？就是江船上相会的商雪映、倪羽遐相公。〔二旦又看二净向丑介〕啐！难道是这两个蠢东西？〔丑〕若是假的，小人卒死！〔二净〕请坐。〔二旦坐介〕〔二净向丑低语〕〔丑唤丫鬟分付摆酒介〕〔二旦向丑云〕我们不得工夫。〔丑〕你叫我约来，怎的是这等？〔二旦〕啐！不是这两个。〔丑〕难道人也假得的？〔二净大哭介〕〔二旦〕这怎么说？〔二净〕我每真心要讨他为妾，不觉两泪交流。〔丑笑云〕是少不得的，但觉骤了些儿。〔二净〕我宁可哭在前了。〔二旦〕两位毕竟上姓？〔二净〕旧相知了，如何又问？〔二旦笑介〕〔二净〕）

【一封书】沉檀袅，画阁灿，荧荧宝炬烧。（〔二旦愁容私语叫丫鬟下〕〔丑〕大老官人，你听声气逼脆，好像两只莺叫。）〔净〕双莺叫絮叨，小鬟每答应娇。（〔小净向丑〕夜饭且从容，待我们掷完了花园令。）〔丑应介〕〔二净〕分付华筵开莫早，还向花毡赛六么。（〔丑〕两位姑娘不耐烦，都进去了。不如收了色盆，吃酒罢！〔二净〕使得。）这良宵慢喧嚣，曲意琴心且细挑。

（将酒过来！〔众〕有酒。〔做饮酒介〕请两位姑娘出来！〔丑下〕〔复上〕就来了。〔二旦上〕〔二净〕请坐。）

【羽调排歌】才罢樗蒲，浮白兴高，觞筹满座纷交。猜拳杀将逞雄豪，对饮齐干不暂饶。（〔旦出席向小旦云〕哄他催花击鼓，弄他烂醉便了。〔小旦〕一面差人去请柳麻子说书，混帐到天明罢了。〔旦〕有理。）花急递，鼓乱敲，弄他吃得醉陶陶。〔小旦〕说词话，间戏嘲，管教胡乱过今宵。

（〔二旦入席介〕催花击鼓何如？〔二净〕妙！〔内击鼓〕〔二净停花，二旦罚饮介〕〔外上〕全凭三寸舌，赚尽四方财。〔相见介〕〔二旦〕这是柳先生，极说的好书。〔二净〕请教！〔外说书介〕〔二净〕先生请些酒。什么过酒？〔外〕小子不要别味，素性止爱蟹螯。〔私将草纸包介〕〔丑作偷下〕〔二旦〕说完了下回。〔外又说介〕〔丑暗上〕〔外作起身寻蟹螯不见介〕嗄！〔扯丑云〕两个蟹螯，是你偷了！快些还我。〔丑作急状介〕我几曾拿你的？〔外〕我见你在桌边影一影，怎的不是你？〔嚷介〕〔二净二旦〕怎的闹起来？〔外〕）

【棹角儿序】我适才包得蟹螯，那无赖动辄偷盗。（〔二净〕还了他罢！〔二旦笑介〕藏在那里去了？）〔丑〕我脱开袜闪裤腰，但凭伊满身搜到。（〔外搜介〕〔丑〕呀！老柳，事体甚小。学生岂是这样人！）〔外〕可笑你精油嘴，假清标，真穷相，怎做帮嫖？〔丑〕鬼魂闹炒，支离絮叨。（〔外〕嗄！是了。方才你曾出去一次。）多应是偷忙闪去，奉承家小。

（〔作赶上介〕〔二净二旦拉劝介〕〔外〕既承大老官人解劝，小子倒告别了。〔指丑云〕“常将冷眼观螃蟹，看你横行得几时”！〔怒下〕〔二净向二旦〕两位姑娘睡了罢！〔旦〕天色渐明，不睡了。〔小旦〕今日是十五日，我每要往水仙庙烧香去，你却忘了？〔旦〕呀！正是。快梳洗去！）

【尾】霎时间天明了，妆台同整翠云翘。好把神前香愿消。

灯影淡银缸，鸡声乱晓窗。

欢呼嫌夜短，寂寞恨更长。

△第五折

【临江梅】〔生上〕【临江仙头】貂敝羞看人面冷，余杭暂且消停。〔小生上〕【一剪梅】摧残不减旧风情，花月堪评，山水堪盟。

（〔生〕倪兄，我与你牢骚无那，扁舟浪游。来此余杭，一则揽湖山之胜，一则寻访双莺。〔小生〕揽胜尚缓，还是先访双莺。若得载之同游，一发妙了！〔生〕有理。就此步到三元坊口，一问便知。〔家僮〕前去尚远，不如骑马去罢。〔二生〕看骏马来！〔家僮〕马在此。〔递鞭介〕〔二生作骑介〕〔生〕我们且漫漫的傍了垂杨，一路访去。〔同唱〕）

【懒画眉】缓控青骢傍花行，看遍红楼不记名。粉墙斜处响。暂且停骖听，〔听介〕那里是前宵江上声？

（〔生〕小厮问一声：这里张妈妈家，有两位姑娘，名唤双莺。不知那一家就是。〔家僮应下，急上指介〕这家高楼大院，是他旧房子。有丘老爷接他两个姑娘，竟不赴席，竟到南京去了！如今丘爷要算计他，却往苏州，不在此了。〔二生〕有这等奇事！我每特来访他，他却往苏州了。〔小生〕这所庭院，是他旧居。我每客况无聊，不如进去，买醉一场，也见访双莺的意思。〔生〕想有村姬，出来迎接。舞勾歌引，这可厌光景，怎生打熬？〔小生〕我每自取其乐，吃到烂醉田地，赏些缠头，就别去了。管他什么！〔生〕有理。小厮叩门！〔众应叩介〕〔小净、丑妆二妓上〕）

【秋夜月】口内腥，费尽香茶饼，撇脚歪臀难平正，浓脂厚粉难匀净。镇黄昏站等，见人来扯定。

（〔相见介〕〔小净〕上姓？〔生〕商。〔丑〕相公呢？〔小生〕倪。〔小净〕失敬了！〔二生〕这所庭院倒好。〔小净〕不敢。〔小生〕就是双莺旧居么？〔丑〕然也。〔生〕我每到里边去认认。〔小净〕使得。〔小生〕好所在！〔丑〕将就。〔坐介〕〔二生〕小厮！天色已晚，快看酒来。〔众应〕〔小净向丑〕做东道了！我每亲到厨下去分付。〔下〕〔二生〕）

【梁州第七】绿窗叶暗，翠帘花瞑，树杪栖鸦初定。黄昏时候，凭阑争待月明。早又是薰笼浮篆，茗碗流香，宝炬摇红影，残棋敲倦掩楸枰。忽听屏前拥笑声，传语道宴排整。

（〔小净、丑上〕我每奏乐，相公饮酒。何如？〔二生〕将酒过来！〔众〕有酒。〔二生〕）

【前腔换头】毕崩崩拊瑟弹筝，厮琅琅吹{虎}击磬，乱嘈嘈几部滥响淫声！最可惜台留仙去，曲是人非，枉盼青鸾影。欲寻欢笑解离情，可奈当筵少二莺。愁害了宋玉病！

（〔小净、丑〕月起了。〔二生〕唉！）

【节节高】冰轮觑转明，悄伤情。记前宵野渡人初静，娇声应，笑脸迎，香鬟并。明月明月，多亏你做姻缘证，如何此际偏孤另？〔合〕犹向尊前照氍毹，莫非笑我多薄幸？

（〔小净、丑〕两位相公，请酒便好，如何只管嗟叹？〔二生〕你每那里晓得？）

【前腔】沉吟恨转生，醉还醒。〔小净、丑斟酒介〕拚将万斛流霞罄。（〔小净、丑〕丫鬟，再整些肴馔来！〔二生〕不消了！）筵休整，（〔小净〕再舞一回何如？）〔二生〕舞暂停，（〔丑〕再唱只罢？）〔二生〕歌索定。（〔小净、丑〕却是为何？）〔二生〕梦魂落向秋江冷，须教厌此繁华境。（不如擂鼓一番，倒也燥脾！〔小净、丑〕小的每！把花框羯鼓，大擂一套！〔内应擂鼓介〕）〔二生〕羯鼓〈音〉々，闹秦楼免听玉漏秋宵永。

（我每酒已多了，就别去罢！〔欲走介〕〔小净、丑拖介〕夜深人静，往那里去？自然歇在这里。小厮！快担脚水来。〔内应〕〔二生〕还有要事忘了。一定要去！小厮送礼进去！〔众〕送过了。〔二生〕）

【尾声】缠头十万何足吝！管毛霎时遣情。（小厮！备马来。）〔骑马介〕还控青骢出锦城。

（〔下〕〔小净怒介〕好端端两个嫖客，被你恼了去！〔丑做鬼脸介〕是你不会勾搭。连我的孤老，都送汤了，倒埋怨我！〔小净〕这两个人不嫖我，也是阙典。〔丑〕我每唱一只）【挂枝儿】（散散闷，进去睡了罢。〔同唱介〕）【挂枝儿】（这两人也忒煞无恩义！进门来吃了东西。我只道洗洗脚，便同床睡。谁料是无缘分，快马去如飞。只愿得天报他的欺心也！跌在水潭里。）

△第六折

【金珑璁】〔旦上〕魂销江上友，谁知误听胡诌，空聒絮，强绸缪。〔小旦上〕腰肢如柳瘦，惊看束带痕收，还愁照两眉头。

（〔旦〕妹妹，两日被那两个厌东西，妆做江上两生，混帐得好不耐烦！〔小旦〕这都是那个韦四，新出来做篾片，胡言乱道。一些也不在行，不搊趣！〔旦〕待他来时，抢白他一场。〔丑上〕）

【玉井莲后】步到红楼，趁些闲茶便酒。

（〔相见拱手介〕〔旦〕韦四！你骗得我每好。不知那里寻两个盖各来，假做商倪两生，抵死缠扰。又是我每脱得他好，不然几乎被人做笑话。〔丑〕又来梦了！难道人也假得的？〔小旦〕恐怕你还不认得真的哩！〔丑〕你是认得的，怎么又央我去寻？〔生上〕）

【秋蕊香】误往余杭迤逗，喜江风送我归舟。〔小生上〕两地相思巧相遘，今夜里同开笑口。

（〔进见介〕〔二旦〕这便是商相公、倪相公！〔二生〕特来相访，以践前盟。〔丑欲避下〕〔二旦〕韦四！且不要去。〔向二生介〕可认得这个人？〔二生细看介〕从无一面。〔二旦〕他说是与相公最相知，奴家便劳他请来一会。他却寻了两个蠢才，假扮两位相公，在此缠扰。我每不接待他，虽则去了，那韦四说还要降些祸来。相公政来得好。〔丑〕一派骚谈！不可尽信。〔二生怒介〕走！这光棍好可恶！叫小厮，打他出去！〔众应打介〕〔丑〕咳，纵教倾尽西江水，难洗今朝满面羞。〔下〕〔二旦〕相公请坐。〔二生〕曾记得前夜否？〔生〕）

【江头金桂】【五马江儿水】记那晚奇缘辐辏，同浮江上舟。〔小生〕只听得蒹葭野渡，细啭莺喉，顿将人魂暗勾。〔旦〕【柳摇金】因短韵闲酬，不觉的情旨微漏。〔小旦〕政值那月坠灯销时候，好待绸缪。谁知片时别泪流！〔生〕【桂枝香】怪无端邂逅，空余亻孱亻愁。〔小生〕还向武林游，空从翠馆相寻问，伊却在金阊悄逗留。

（〔二旦〕呀！两位相公，倒往我每那里去来。〔二生〕前夜江中，原约到武林三元坊相访。谁知贤妹却在我每这里！也是姻缘巧凑处。〔二旦〕我每移家在此的缘故，相公想是还不晓得？〔二生〕略知一二。闻贵处有什么不知趣的，要寻你家的事。故此南京下来，竟不到杭州，就住在这里。〔二旦〕怎么甚知其细？〔二生〕也是到了贵处，访得此信。）

【江五棹】【江儿水】江上轻分袂，（〔生〕也不曾回去了？）〔旦〕忘归旧酒楼，移家濠水将伊候。〔小旦〕芳讯争如鳞鸿谬，〔小生〕倒被别人赚了。〔小旦〕幽情肯被蜂蝶诱，恨佳期迤逗。〔生〕【五供养尾】今日里才相会，喜难收！只疑身在梦中游。〔小生〕【川拨棹】且凝神看笑眸，办销魂，听妙讴。

【侥侥令】良缘天遣就，乐事我全收。可怪西风频催漏，却不道罗帏语正？。

【尾声】笑盈盈慢解珊瑚扣，鸳衾内麝兰香透，咭叮当响动银钩。

何处飞来锦绣丛，新欢旧爱两无穷。

今宵剩把银缸照，犹恐相逢似梦中。

△第七折

【绕红楼】〔老旦〕【菊花新】秋暮霜枫景最饶，日影射，红染林皋。【齐天乐】载酒艅艎，慢寻欢笑。【缑山月】知己好相邀。

（奴家冯玉贞，字幼兰。才高翠馆，轰江左之词人；声重金阊，集海内之名士。虽不敢过自夸诩，真个是谈笑有鸿儒，往来无白丁。这也不在话下。今日因张家双莺，遇着商倪两君。难得他佳人才子，聚成一块。奴家买舟载酒贺他，也是一场胜游。侍儿辈！整顿歌舞。待他每到时，即便演奏。〔内应介〕〔生上〕）

【菊花新】青鸾致柬忽相招，〔旦〕携得双莺上小舠〔小生〕环佩恁飘萧，〔小旦〕人集处、异香围绕。

（〔齐作上船相见介〕〔老旦〕月渡奇逢，信是三生夙遘；金阊巧合，尤夸两对良缘。〔生〕得此殊艳相怜，〔小生〕已惬求凰之愿。〔旦〕幸尔名流辱爱，实深倚玉之惭。〔老旦〕载酒山塘，为庆莺花争胜；〔生旦〕买舟濠水，〔小生小旦〕还凭风月主盟。〔老旦〕将酒过来！〔杂应〕有酒。〔老旦作送酒介〕〔同唱〕）

【泣颜回】秋水荡兰桡，满载名花围绕，蜂黄蝶粉，宫妆点得轻巧。同心髻小，却月梁慢把乌云爪。剩葳蕤，羽佩花钿。偏妍丽，锦徽珠袄。

【前腔】今朝何幸聚多娇，偏称是粉面乌纱年少，记歌娘子，与周郎眉语目笑。风光趁好，向芳晨共把金尊倒。快逍遥，水秀山明。谩嗟呀，莺老花凋。

【千秋岁】兴偏豪，胜景都游到，羡赏心乐事多少。杨柳堤边，杨柳堤边，只听得紫骝声声频叫。轻车后香尘闹，红楼上沉烟绕。是处逢花鸟。这诗魔酒债，甚日勾销？

【越恁好】艳哇逸响，艳哇逸响，更仙郎倚凤箫。慢操着锦瑟，纤指动，细音袅。抱箜篌缓调，抱箜篌缓调，将铁拨儿向玉环，引调最高。舞回波柘枝，转翩翻旋堕翠翘。花框鼓取次敲，宝炬烧残了。镇悦眸快耳，鼎沸欢笑。

【红绣鞋】名姬韵士飘萧，飘萧。歌坛舞社妖娆，妖娆。携素手，搂纤腰，频进酒，屡添膏，从教失夜忘朝，忘朝。

【意不尽】记菰芦野渡逢双妙，可奈离情懊恼。今日里重谐旧好，跬步追随肯暂抛？〔做上岸谢别介〕

画船箫鼓集金阊，次第呼杯夜未央。

纵使百年终日醉，也只三万六千场。







