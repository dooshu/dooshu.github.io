杨万里　送赣守张子智左史进直敷文阁，移师八桂二首

龙尾名臣进宝奎，虎头移镇赴榕溪。

握刀将师迎牙纛，解辫戎蛮贡象犀。

翠浪玉虹余昨梦，碧篸罗带入新题。

凤池鸡树公栖处，早个云飞不要梯。

杨万里

杨万里　送赣守张子智左史进直敷文阁，移师八桂二首

抛官九载卧柴荆，有底生涯底友生。

白鹭鸬鹚双属玉，青鞋布袜一笭箸。

赣江府主怜逋客，尊酒绨袍笃故情。

天上故人今又去，碧云西望暮天横。

杨万里

