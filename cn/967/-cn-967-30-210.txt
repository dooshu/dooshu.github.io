李处权　温其示梅诗用韵为谢兼简士特

可喜刘郎鬓未霜，能容宋玉近东墙。

自知老眼无春事，谁意穷途得放光。

前日桃园真有路，何时兰室可无香。

便须一醉经千日，免和人间寸寸肠。

李处权

李处权　温其示梅诗用韵为谢兼简士特

潦倒谁怜五十霜，登门可愧及肩墙。

银钩已作惊人势，玉唾何悭照眼光。

春醉灯前犹纵博，夜阑帐底更添香。

阮生正作穷途哭，漫道江南刺史肠。

李处权

