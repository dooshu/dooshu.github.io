○慰神素书

等同幻境，俱禀泡形，不意之情，非复言像。素法师俗风清美，道器冲深，包总义门，研机至实。但正业久成，必之净土。此方薄运，顿失所归。老病之僧，早应先去。罪重福微，犹守馀报耳。法师不遗故旧，昨二十五日夜降神共聚，同卧一床，通夕言议，至晓方别。情犹今昔，事即存亡，冥感之诚，未可陈述。

元览

元览，俗姓李氏，赵州房子人。年十三，至汾州就超禅师出家。贞观初入京师，住宏福寺。十八年，舍身渭阴洪陂坊。

