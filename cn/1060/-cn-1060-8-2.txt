咏史乐府二首：拥篲行

汉困楚，阿翁忍死登髙俎。

楚和汉，阿翁归来依旧战。

吁嗟！

翁归方立炎汉基，三年为虏生无几。

功成不记翁危辱，但记曽嗔无赖儿。

泗上亭长作帝王，宫中老翁犹布衣。

翁生不知皇帝贵，家令一言翁始畏。

儿来朝，翁拥篲，

须臾趣诏尊上皇，家令归来金满牀。

昔为田舍公，今为天子父。

拥篲一迎眞有助。

呜呼！

拥篲行，何足嗤，犹胜当年俎上时。



