曹彦约　次韵长沙郑监庙公选

先生清德彻寒泉，应俗周旋更折旋。

游宦向来徒溷耳，盛名今得孰多焉。

诗严尚作蜂腰格，志大宁忧马腹鞭。

却似周公勤小物，乱挥珠玉掷忘年。

曹彦约

曹彦约　次韵长沙郑监庙公选

已废诗坛罢酒兵，更无馀力敌分阴。

两章句好惊霏悄，千里神交信断金。

如弈棋然随手著，效颦戾亦撚须吟。

不图病客甘投老，敢与诗人作赏音。

曹彦约

