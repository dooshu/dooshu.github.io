○四報捷音疏 【 報捷】

看得賊自先世以來、雄據播州、延袤千里、踐山為關、扼西北之吭、因江為池、絕東南之衝、自以為天險不拔之基、誰得而睥睨之者、以故肆其雄心、日益狂逞、東南則破五司之墟、略黔楚之境、烏江內外、湖貴四十八屯、皆侵為播地、招引紅腳黑腳生苗居之、設為四牌七牌統制諸所、名為硬手、用以戰勝攻取、所向無前、西北則侵凌綦合、百里之外、皆以自封、立碑定界、以為永業、婁山崖門諸關、皆極力鑿削、陡絕天成、自謂可出而不可入也、乃諸文武將士懾於　陛下之天威、激於討賊之大義、智謀勇功、殫竭無餘、競勝爭奇、感激用壯、坐使畏誅者投戈乞降、逆天者駢首就戮、奪其關隘擣其腹心、大水田永安莊桃溪衙皆賊所為世脩莊院僣擬侯王者、今且據之焚之、葢巳侵侵乎及白田壩海龍囤矣、查各路有據關者、有入關者、祗有偏橋一路、見攻長坎等三囤未下、其餘業以掃清、惟是環播之地。山大箐深。未易合哨。故不能一擁而至賊巢要之合哨夾攻、當不出旬日之內、且臣按閱圖譜、賊地關外十六。關內十四。今之形勢。巳覺窮促。儻所謂其亡也可立而待者乎、惟是兵形無定、兵機多端、蜂蠆有毒、困獸猶鬬、日慎一日、曷敢為全、葢即疏內所陳擒斬數旦、招降數萬、各路之功如指諸掌、而臣一不敢為之敘功、祗欲責其成、觀其後耳、先是臣有軍令以應援合哨為急、貴州烏江之失。安氏之不敢□鬪則黔撫之力也安氏之兵。居然無恙。貴竹人多咎之。口語籍籍。臣巳飛檄切責之。而會報功之檄聯翩而至。臣亦且勉以後功而不深求其前事。葢亦責其成觀其後之意也。

