◎卢钦

钦字子若，范阳涿人，魏司空毓子。大将军曹爽辟为掾，举孝廉、除尚书郎，爽诛坐免。寻为侍御史，袭父爵大利亭侯，迁琅琊太守。太傅宣帝辟从事中郎，出为阳平太守，迁伏波将军，都督淮北，徵拜散骑常侍、太司农，迁吏部尚书，进封大梁侯。武帝受禅，迁平南将军，都督沔北诸军事，入为尚书仆射，加侍中、奉车都尉，领吏部，咸宁四年卒，赠卫将军开府，谥曰元。有《小道》若干卷。

