王洋　和张中大

天作长绡玉作图，悄然身世在冰壶。

岁期共饱如颁粟，端要均行胜得珠。

未辨五湖扬短艇，且谋双鲤唤长须。

清朝不要培芝菌，正好我觞颂正符。

王洋

王洋　和张中大

忆昔开元夜宴图，锦为方丈玉为壶。

但夸北里楼吹笛，谁问长安米胜珠。

事去牵连难雪耻，愁来陪奉长霜须。

兔园岩穴皆时彦，一斗青精过刻符。

王洋

