吴势卿　寿刘监丞

昨陪骏马骤芳尘，怪得梅花喜色新。

恰则祝尧开瑞节，居然生甫已今辰。

冰壶缓度壶天日，翠玉交辉玉树人。

天下至荣公占尽，彩衣皂盖更青春。

吴势卿

吴势卿　寿刘监丞

佩玉徐行胜急驰，悠然滋味独深知。

地当韩愈分符处，人羡买臣怀绶时。

已出六奇陪授钺，更藏一着要观棋。

经纶毕竟还精密，大

非公更属谁。

吴势卿

