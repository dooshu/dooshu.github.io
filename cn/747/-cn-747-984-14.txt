○对好钩判

〈睦州刺史齐ダ好钩，广召巧工。有能为钩者，贾金五镒。新安县主簿钱本造钩，杀其二子，衅之以致於ダ，从ダ索赏。ダ不与云：“盖是常钩，凭何索赏？”本乃抱钩泣呼其子名，钩遂飞著父背。刺史科妖妄罪，不伏。云有节（疑作前）闻。〉

齐ダ承荣梓阙，作镇桐庐，化洽循良，行闻弃戟，情惟奇古，方欲好钩，未宣邵伯之风，且效吴王之躅。钱本雕镌擅美。冶铸标能，尽思侔於宋弓，穷神等於越剑。纤形孕玉，疑悬秦女之楼；曲影分钩，不若任公之钓。於斯杀子，何谢燔妻？既极巧工，言邀重赏。彼则识非辨物，怪辽豕之从来；此乃道涉幽通，惜吴鸿之枉逝。锺心之痛才结，著背之应斯彰，虽频会於前闻，终取惊於即事。刺史学殊该博，情惧妖讹，莫酬吕相之金，先寡陶公之璧。初闻或疑孟浪，当察理合推绳。何者？舐犊恩深，将雏调切。自可慕兹携剑，聊追五月之欢；岂得同彼衅钩，遽夭百年之命！既亏天性，须霜科，请归丛棘之曹，速按鞭桐之罪。

