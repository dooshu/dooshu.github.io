廷试策失涂注：

万功己未科会元庄际昌，廷试策偶误笔，以涂注不便进呈例任之，果第一。其后论者，谓「醪劳不辨之状元。」遂回籍读书，盖忌方相国从哲，借讦之也。崇祯辛未状元陈于泰策「阳阳」误「易易」，榜眼吴伟业策「唐之彍骑」，彍误「{马广}」，上俱手改。丁丑会元吴贞启，对策亦误笔。同年包尔庚戏之曰：「兄又不辨字状元矣。」



