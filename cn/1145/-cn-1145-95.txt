畏怀

郁离子谓艾大夫曰：“子以为以力毒人而人不言怨者，其最威也乎？怀德也乎？”大夫曰：“亦畏威而已矣。”郁离子曰：“吾始以为夫子莫之知也，而今而后知夫子非莫之知也。夫子以钩距民隐，罗其财以供公，非得已也。夫子之心人知之也，而夫子之所任则非能以夫子之心为心者也，是以民免而勿子怀也。《诗》云：小东大东，杼轴其空。又曰：东人之子，职劳不来；西人之子，粲粲衣服；舟人之子，熊罴是裘；私人之子，百僚是试。今兹备矣，而民不亩，是怨不在口而在腹地。《诗》云：中心藏之，何日忘之？若药之在炮未有火以发之也。夫子而今知之矣，能无虞乎？”

