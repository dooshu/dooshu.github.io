○平安南頌 【 并序　平安南】

聖天子以　皇天眷顧之隆、　太祖高皇帝付託之重、乃　御大歷服、典司神人、綱舉目張、禮明樂備、品物咸遂、福祥並臻、五年于茲矣、而安南賊臣黎季犛、戕暴其君、魚肉其民、侵逼鄰邦、侮辱朝使、　皇上以戎狄蠻貊、不可律以中國憲度、逭誅曠罰久矣、季犛不知悔禍、益肆姦狂、於是內而百官。外而占城。合辭請討。　皇上乃狗輿情、命大將帥師征之、中軍擣其中、左軍折其翼、右軍犄其角、而占城舟師、復扼其奔逸之路、季犛自知罪在不赦、冒死力抗、然而上下解體、兵敗身縛、其脅從將領、邊遠部落、悉皆蒲伏乞哀。受命于吏。請比內郡。乃立都指揮布政按察諸司、選用守令、以撫安其眾、累世逋寇、一朝剪除、報至闕庭中外稱慶、臣按周宣王平淮夷、唐太宗擒頡利、當時文人咸形諸賦詠、以紀宏休、臣職備民曹、敢不採摭事實、揄揚帝載、發為歌頌、以顯示無極、頌曰於昭上帝。眷命我　皇。上承大統。下撫萬方。孰危未寧。孰昧未明。敷我彝典。俾各遂成。旰食宵衣。不自滿假。方吐圓髗、咸藉陶冶、萬山宗泰。眾星拱北。駢首弭志。無思不服。相彼安南。稊米黑子。敢爾跳梁。干我天紀。命將往問。出車彭彭。彼頑率酲。奮臂以亢。乃哀其徒。鷄翎是扼。金鼓一鳴。倒戈以北。湯湯富良。彼恃天塹。我師飛越。胆寒心顫、土崩瓦解、逃生無門、艸薙禽獮。噍類罔存。爰立司牧。樹守設宰。弔問無辜、恤其飢餒、乃旬乃宣、于仁于禮、簞食壺漿、我　皇外徯稽顙致詞、始迷不知、詎意今朝、重覩漢儀、止?帚語耄倪、服我疆畎、我怙我恃、父母不遠、仰祝　聖主、億載萬年、　聖子神孫、寶祚綿緜、舍漢事而引宋事何其不典然鉅公之作不宜律以文也周伐淮夷、江漢歌雅、宋擒劉鋹、凱歌獻社、斯皆內地、奚足揄揚、矧茲駿功、可無頌章、爰摭事實、載陳盛美、勸忠堲頑、垂示無巳、

