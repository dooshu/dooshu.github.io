◇答陆士佩书

当今殷忧启圣，运遭昌历。故大丞相天启霸功，再造太极；大将军光承先构，嗣绩丕显。国步始康，民劳未息。诚宜轻徭薄赋，勤恤民隐。《诗》不云乎：「民亦劳止，迄可小康，惠此中国，以绥四方。」古之帝王亦有表山刊树，未足尽其意，下辇成宴，讵能穷其情。正足以靡天地之财用，剥生民之髓脑，是故孔子对叶公以来远，酬哀公以临民，所问虽同，所急异务故也。相如壮上林之观，扬雄骋羽猎之辞，虽系以ㄨ墙填堑，乱以收落网，而言无补于风规，祗足昭其愆戾也。（《北齐书·阳斐传》）

