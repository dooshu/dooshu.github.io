【采菱歌七首】

骛ぎ驰桂浦。息棹偃椒潭。箫弄澄湘北。菱歌清汉南。（乐府云。一作弄弦潇湘北。歌菱清汉南。○本集六。《乐府诗集》五十一。《诗纪》五十。）

弭榜搴蕙荑。停唱纫（乐府作纳。）薰若。含伤拾泉花。萦（《诗纪》作荣。）念采云萼。（○同上）

暌阔逢暄新。凄怨值妍华。愁心不可荡。（乐府作殊不那。注云。一作秋心不可荡。）春思乱如麻。（○同上）

要艳双屿里。望美两洲间。□□风出浦。容容（乐府作沈沈。）日向山。（○同上）

烟а（乐府作噎。）越嶂深。箭迅楚江急。空抱琴中（乐府作心。）悲。徒望近关（乐府作弦开。）泣。（○同上）

缄叹凌珠渊。收慨上金堤。春芳行歇落。是人方未齐。（○同上）

思今怀近忆。望古怀远识。怀古复怀今。长怀无终（本集作终无。）极。（○同上）

