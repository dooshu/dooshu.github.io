又杨商贤病起话旧赋此志感

吾辈今衰也。
忆当年、偕游诸子，天街跃马。跋扈飞扬惊四座，况有禰衡善骂。
谓青蚓也同醉酒、昭王台下。
袒裼高楼呼五白，和悲歌、旁若无人者。怀古昔，追风雅。
回头万事成飘瓦。
况新来、友仁凋丧，船餘书画。惻鎗山阳思旧赋，邻笛何堪中夜。
算只有、穷愁东野。
桃叶渡头聊卜筑，问秋娘、尚复能妖冶。君不语，泪盈把。

