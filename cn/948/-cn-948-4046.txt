陆游　雪中忽起从戎之兴戏作

狐裘卧载锦驼车，酒醒冰髭结乱珠；

三尺马鞭装白玉，雪中画字草军书。

陆游

陆游　雪中忽起从戎之兴戏作

铁马渡河风破肉，云梯攻垒雪平壕。

兽奔鸟散何劳逐，直斩单于衅宝刀。

陆游

陆游　雪中忽起从戎之兴戏作

十万貔貅出羽林，横空杀气结层阴。

桑乾沙土初飞雪，未到幽州一丈深。

陆游

陆游　雪中忽起从戎之兴戏作

群胡束手仗天亡，弃甲纵横满战场。

雪上急追奔马迹，官军夜半入辽阳。

陆游

