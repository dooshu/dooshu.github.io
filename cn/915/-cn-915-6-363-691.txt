○复罗尚书



辛冉倾巧，曾元小竖，李叔平非将佐之才。前为节下及杜景文论流徙之宜，人怀桑梓，孰不愿之？但往日初至，随谷庸赁，一室五分，复值秋潦。乞须冬孰，而信用谗构，终不见听，绳之大过，穷麟抵虎，流民不肯延颈受刃，以致为变。即听或言，宽使治严，不过去秋，九月尽集，十月进道，今还乡里，何有如此也？（《十六国春秋》七十六。案，《晋书·载纪·李特传》作阎式遗尚书，责其信用谗构，欲讨流人，仅二语。）



特兄弟立功王室，以宁益士。（同上。）

龚壮

壮字子玮，巴西人，父叔，为李特所杀，因说李寿袭成都，尽杀李雄子，及寿僭号，聘为太师，固辞，特听以布衣居师友之位，後称聋归，终身不复至成都。



