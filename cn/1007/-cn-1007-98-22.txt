张九成　二月八日偶成

今年春色可胜嗟，二月山中未见花。

长忆去年今夜月，海棠花影到窗纱。

张九成

张九成　二月八日偶成

春寒渗渗越常年，桃李枝间尚悄然。

数日长阴君莫叹，人人道是养花天。

张九成

张九成　二月八日偶成

庭院无端作许寒，好花无处压栏竿。

东君今岁知何意，勒住群花不得看。

张九成

