颂臣和旧作鸥字韵诗叠韵酬之　二首


月旦休评尾腹头，多君皮里有阳秋。苔岑臭味交原厚，芋火前程愿未酬。

身似公羊须起疾，人逢洗马合言愁。负心太息多吾辈，不独银杯化海鸥。

漫向邯郸借枕头，卢生痴梦误千秋。科名要脱仙人障，诗句聊寻冷客酬。

风月有天难补恨，江山无地可埋愁。世间我已忘机者，也学图澄狎海鸥。





