释文珦　赠隐僧

禅居既高静，道气尤凄清。

不褒市朝路，深谙猨鸟情。

田衣联槲叶，山火燎松明。

自说归栖后，柴门罢送迎。

释文珦

释文珦　赠隐僧

高僧成独往，古路少人过。

切柏贞心在，看山静意多。

清钟生响答，空翠与云和。

不解相随住，其如白发何。

释文珦

释文珦　赠隐僧

高僧谢人世，诛茅乱峰曲。

三衣不着蚕，一饭长分鹿。

露滴秋迳松，烟蒙晓窗竹。

真隐澹无营，怡然心自足。

释文珦

