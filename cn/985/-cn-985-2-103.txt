宋伯仁　梅花喜神谱　欲谢一十六枝

星会饰以玉，灿灿光朝仪。

重臣头似雪，左右应皋夔。

宋伯仁

宋伯仁　梅花喜神谱　欲谢一十六枝

烂醉是生涯，折腰良可唧。

欲酒对黄华，乌纱奚足爱。

宋伯仁

宋伯仁　梅花喜神谱　欲谢一十六枝

槐柳午阴深，凄凉声愈健。

饮露已成仙，孰云齐女怨。

宋伯仁

宋伯仁　梅花喜神谱　欲谢一十六枝

一梦在人间，东风吹不觉。

庄周鸿冥冥，胡恋花枝巧。

宋伯仁

宋伯仁　梅花喜神谱　欲谢一十六枝

倦翼已知还，投林谋夜宿。

戈宿无容心，机深未为福。

宋伯仁

宋伯仁　梅花喜神谱　欲谢一十六枝

人好乌亦好，寒枝不轻踏。

月明如可依。飞绕犹三匝。

宋伯仁

宋伯仁　梅花喜神谱　欲谢一十六枝

舞处更宜长，十笋藏纤指。

脱得戯衫时，方知有獃底。

宋伯仁

宋伯仁　梅花喜神谱　欲谢一十六枝

丝丝丝共白，历遍风霜寒。

君王岂轻剪，欲疗将军安。

宋伯仁

宋伯仁　梅花喜神谱　欲谢一十六枝

金梭抛翠丝，东风弄晴画。

求有不须鸣，绿窗人倦绣。

宋伯仁

宋伯仁　梅花喜神谱　欲谢一十六枝

怒翮摩青天，秋风真得意。

可怜乌鹊俦，一枝聊自寄。

宋伯仁

宋伯仁　梅花喜神谱　欲谢一十六枝

滕六雨天花，南枝香斗白。

琼玉两模糊，冷笑从君索。

宋伯仁

宋伯仁　梅花喜神谱　欲谢一十六枝

暗香从何来，寒飚为轻扇。

东君须护持，莫点官妆面。

宋伯仁

宋伯仁　梅花喜神谱　欲谢一十六枝

四翼薄於纱，纤尘不相着。

只在钓丝边，渔翁素盟约。

宋伯仁

宋伯仁　梅花喜神谱　欲谢一十六枝

我臂不能固，捕蝉非所宜。

蝉琴声未怯，黄鸟窥高枝。

宋伯仁

宋伯仁　梅花喜神谱　欲谢一十六枝

天上会双星，桥渡银河水。

一别动经年，楂楂徒报喜。

宋伯仁

宋伯仁　梅花喜神谱　欲谢一十六枝

春透水波明，江湖从落魄。

三十六鳞成，禹门看一跃。

宋伯仁

