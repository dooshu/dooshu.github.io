◎王安礼王安国王词

介甫弟和甫，名安礼，有潇湘逢故人慢云："引多少梦魂归绪，洞庭烟棹渔蓑。"弟平甫，名安国，有减字木兰花云："月破黄昏。帘里馀香马上闻。"子，字元泽，有心疾，妻独居小楼事佛，介甫怜而嫁之。作眼儿媚词，有"相思只在，丁香枝上，豆蔻梢头"之句。更有倦寻芳云："恨被榆钱，买断两眉长斗。"皆人所不能及。［古今词话］

