○焚柴赋（以“报天享日，精意蠲洁”为韵）

於穆圣君，功高德奥，利泽能广，灵必祷。溢周夏之珍符，继三五之徽号，顺心而展礼，择良日而大报。所以後土祈，圜丘祭天，雍雍济济，翼翼乾乾，建朱干而日曜，张翠帐而悬。皇帝严法驾而戾止，诏群官而萃旃，藉白茅以肃若，望青坛而仡然。我君精洁，我後孝享，容卫翩翻，威仪森爽。就阳之位斯在，荐帝之仪罔失，陶匏必成，牲玉惟栗，风伯戒道，元冥司律。惟天命子之辰，惟帝告天之日，灵神以之保，昊穹以之宥密。肴核洋溢，鼓钟铿钅訇，三灵同感，庶物皆精。

故祭者修礼之义，柴者告成之意。燎煌而上熏，烟勃而傍驶。朝野美乎圣泽，华夷赞乎能事，惠浃洽於浑庖，恩汪於民吏。则知柴而致福，祭示吉蠲，效周室之为礼，望虞家之有年，福福应兮飞焰，神神来兮驾烟。组既陈，酒醴皆洁，继功前王，垂裕来哲。化成而万寿无疆，礼毕而四方有截。谅夏郊之义举，愧序能之笔拙。

麻不欺

