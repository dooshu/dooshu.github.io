○对升高判

〈解式与长年行，因升高不从所视，遂杖之。式诉，州断斗论，省科失入。〉

行已以恭，执事在敬。同人攸往，於野则亨，苟践礼而不逾，必游目而从睹。瞻言解式，惟是长年。道契三人，方擢同心之利；名参百行，亦专好德之宠。行迈云靡，邱陵是升，览物於五方，壮山河於千里。不从吾视，奚率尔虞？事类武侯，且未屈於吴起；义同文子，仍不徵於叔向。礼经有紊，贾楚收威，实长者之训恭，何薄言之速讼？淫刑以逞，外台於是触藩；宽政荐敷，仙省准（一作宜）其射隼。

任ギ

ギ，开元时擢书判拔萃科。

