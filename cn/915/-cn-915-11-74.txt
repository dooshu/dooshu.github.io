◎崔鸿

鸿，字彦鸾，光弟敬友之子。太和末，为彭城王国左常侍。景明中，迁员外郎、兼尚书虞曹郎中，典起居注。迁给事中，兼祠部郎，转尚书都兵郎中。永平初，为镇南邢鸾行台长史。徙三公郎中，加轻车将军。迁员外散骑常侍。延昌末，加中坚将军，迁中散大夫、高阳王友、司徒长史。正光初，加前将军。撰高祖世宗《起居注》。孝昌初，拜给事黄门侍郎，加散骑常侍、齐州大中正。卒，赠镇东将军、度支尚书、青州刺史。有《十六国春秋》一百二卷。

