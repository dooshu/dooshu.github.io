【奉和登北顾楼诗】

〖和武帝。〗

舂（文苑作春。）陵佳丽（《类聚》作气。初学、文苑同。）地。济水凤凰（文苑云。《初学记》作星。）宫。况此徐（《初学记》作除。）方域。川岳迈周（《类聚》作同。）沣。（文苑误作浓。）皇情爱历（文苑作庆。）览。游涉（《类聚》作陟。《初学记》、文苑同。）拟崆峒。聊驱式道候。（文苑作释道後。）无劳襄野童。雾崖开早日。晴天歇晚（本集作映。）虹。去帆入云里。遥星出海中。（○《类聚》六十三作奉和登北顾楼诗。《初学记》二十四。文苑英华百七十五。《诗纪》六十八。）

