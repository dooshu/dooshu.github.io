◇制傍枝入嗣大位不得加父母尊号诏

依汉祖之尊太上皇是也。且礼不以父命辞王父命。汉氏诸侯之入，皆受天子之命胤于宗也。而犹顾其私亲，僭拟天号，岂所谓为人后之义哉！后代若诸侯入嗣者，皆不得追加其私考为皇妣为后也。敢有佞媚妖惑之人，欲悦时主，缪建非义之事，以乱正统者，此股肱大臣所当禽诛也。其著乎甲令，书之金策，藏诸宗庙，副乎三府。尚书、中书，亦当各藏一通。（《通典》七十二）

