崇徽公主手痕

欧阳文忠公《题崇徽公主手痕》云：“玉颜自古为身累，肉食何尝国谋？”硃文公云：“以议论言之，第一等议论；以诗言之，第一等诗。”其全篇云：“故乡飞鸟尚啁啾，何况悲笳出塞愁。青冢芳魂知不返，翠崖遗迹为谁留？玉颜自昔为身累，肉食何尝国谋？行路路至今空叹息，岩花野草自春秋。”全篇前後亦相称。公主仆固怀恩女，唐代宗册立之，以嫁吐蕃，此其出塞时所记云。

