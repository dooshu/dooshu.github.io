【申叔仪乞粮歌】

〖《左传》曰：哀公十三年。公会单平公、晋定公、吴夫差于黄池。吴申叔仪乞粮於公孙有山氏曰云云。有山氏对曰：粱则无矣。粗则有之。若登首山以呼曰庚癸乎。则诺。〗

佩玉蕊兮余（《白帖》作子。）无所（《御览》无所字。）系之。旨酒一盛（《御览》作盏。）兮余（《白帖》作子。）与褐之父（《白帖》作人。）睨之。（○《左传》哀公十三年传。《白帖》十五。《御览》六百九十三。《诗纪前集》二作庚癸歌。）

