○夷使疏 【 護封夷使】

臣比奉敕同都督方政率兵護送都指揮康能指揮陳友及瓦敕使臣阿都赤等出野鵲關、得邊報、知黃河迤西有警、臣等猶前行數程、至官山議事臺、與能等議別、是日風雨晦冥瓦敕從人、有不由營門行者、門者難之、其眾紛爭、自誤擊一人傷其首臣等自詰責管隊官軍、而阿都赤巳知其曲在彼、來謝過、遂宴會別去、今能等妄稱臣等護送不前縱卒徒擊傷其從人至死、蒙賜敕問臣、臣敢不以實對、

