○童子得出家

童子得出家，一生受快乐。饮食满盂中，架上选衣着。平明欲稀粥，食手调羹臛。饱吃取他钱，此是口客作。天王元不朝，父母反拜却。黠儿苦读经，发愿离浊恶。身心并出家，色欲无染着。同时小出家，有悟亦有错。憨痴求身肥，每日服石药。生佛不拜礼，财色偏染着。白日趂身名，兼能夜逐乐。不肯逍遥行，故故相缠缚。满街肥统统，恰似鳖无脚。

