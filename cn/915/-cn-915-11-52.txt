◎彭城王勰

勰，字彦和，献文帝第六子。太和九年封始平王，加侍中、征西大将军。拜光禄大夫，转中书令，改封彭城王。除中军大将军、开府宗师。寻为司徒、太子太傅。宣武即位，出为骠骑大将军、定州刺史。寻领扬州刺史，进大司马，领司徒录尚书，加侍中。为高肇所谮，永平元年九月遇害，谥曰武宣王。孝庄帝即位，追尊曰文穆皇帝，庙号肃祖。

