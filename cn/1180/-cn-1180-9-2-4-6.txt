无羊

四章，章八句


首章讲：此诗为牧事有成，故歌之。曰：畜产之多寡，关国家之盛衰。自今观之，我周之盛，盖于牧事有征矣。





谁谓尔无羊？三百维群。

相萃曰群。彼向当中衰雕耗之余，尝患其无羊矣。今也谁谓尔无羊乎？但见三百为群，而其群不可数也。羊何盛也！





谁谓尔无牛？九十其犉。

黄牛黑唇曰犉。亦尝患其无牛矣。今也谁谓尔无牛乎？但见九十皆犉，而其非犉则尚多。牛何盛也！





尔羊来思，其角濈濈。

且尔羊之来也，聚而息，其角濈濈然而和顺焉。即此聚而和顺也，而羊之盛益可见矣。





尔牛来思，其耳湿湿。

尔牛之来也，呞而动，其耳湿湿然而润泽焉。即此安而润泽也，而牛之盛益可见矣。

二章讲：然不特此也。





或降于阿，或饮于池，或寝或讹。

山之偏高处曰阿。彼食息动静，物性之常也。今以言乎牛羊，则或降于阿者有之，或饮于池者有之，或寝而息者有之，或讹而动者有之，是牛羊之无惊畏又如此。





尔牧来思，何簑何笠，或负其糇。

牧，向乃以肩担物。簑，是棕衣。笠，是斗篷。糇，是干粮。然岂无自而然哉？盖由牧人能顺其性故耳。但见尔牧之来思也，何簑何笠，以为暑雨之备；或负其糇，以为饮食之资，是以能顺乎物性，而无所惊畏如是也。





三十维物，尔牲则具。

三十，三十样也。物，乃色也。具，备也。夫惟性无不顺，故其生无不蕃，齐其色而别之，三十维物，而色无不备矣。或有事而用之，尔牲则具，而用无不周矣。使非人顺物性，而牛羊何以若是其盛哉？

三章讲：夫牛羊既盛，是牧人不亦因之以自适乎？





尔牧来思，以薪以蒸，以雌以雄。

以，是取。薪，大木。蒸，细衣。雌，牝者。雄，牡者。但见牧人之来也，以薪以蒸，而预燎爨之用也；以雌以雄，而为饮食之供也。盖无事乎求牧与刍，故以其余力而从事于樵猎之所矣。





尔羊来思，矜矜兢兢，不骞不崩。

而尔羊之来也，则矜矜兢兢，有坚强之美焉；且不骞不崩，无能败之虞焉。





麾之以肱，毕来既升。

麾，是招。肱，手臂。毕，是尽。既，亦尽。升，入牢。然不特生之蕃息如是也，抑且驯扰从人，不假箠楚，但麾之以肱，使来则毕来，使升则既升矣。苟非物顺人意，而牧人乌有余力以及他事哉？

末章讲：夫以牧事有成如此，则国家富庶之征，不可卜乎？





牧人乃梦，众维鱼矣，旐维矣。

众，指人言。彼牧人当无事安息之时，而有梦兆之感。其始之形于梦者，众也，既而非众，而实维鱼矣。始之著于梦者，旐屯也，既而非旐，而实维矣。夫司牛羊者，不梦牛羊，而梦夫众，固已异矣，而况众而为鱼乎？荷蓑笠者不梦蓑笠，而梦夫旐，固已异矣，而况旐而为乎？此其梦诚非人情之可测者。





大人占之，众维鱼矣，实维丰年。

于是牧人献之，大人占之，以为人不如鱼之多。众维鱼，乃以少致多之象也。其必自今以始，雨旸时若，百谷咸登，而丰年穰穰矣乎。





旐维矣，室家溱溱。

旐所统，不如所统之众。梦旐维，乃以寡变众之象也。其必自今以始，离者以合，涣者以萃，而室家溱溱矣乎。

夫年丰则国用足，民富则国本固。而于牧人一梦兆征之，则是梦也，实有关于国家之大数，而岂徒哉！





