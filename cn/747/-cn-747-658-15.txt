○知汴州院官侍御史卢蒙可检校仓部员外郎陕府院官卢台可兼侍御史郑滑院官李克恭可试大理评事独孤操可卫佐并依前知院事同制

敕：盐铁官、漕运职，畜远迩，罗布於四方。自丞相播兼领以来，而撮大纲，核群吏，职以能进，秩由课迁，法无僭差，人有惩劝。今蒙、台、克恭、操等，咸当自举，法铧以官。勉副知己，无忝成命。可依前件。

