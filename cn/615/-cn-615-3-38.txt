纪三十八 孝宗弘治八年乙卯至十一年戊午


明通鉴卷三十八
纪三十八起旃蒙单阀，尽著雍软牂、凡四年、
孝宗敬皇帝
弘治八年
春，正月，乙末，大祀南郊。
以太皇太后不豫，免庆成宴。
壬子，鞑靼寇凉州。
时鞑靼北部伊毕喇伊木王旧作亦卜刺因等入套驻牧、小毛子及陀罗海之子旧作脱罗干和硕旧作火筛居贺兰山后，与之相倚，势，日强、至是入寇。甘肃总兵官刘宁与战，禽斩五十余人。相持至暮、收辎重南行、寇复来袭、禽其长一人。明日、参将颜玉来援，副将陶祯兵亦至，寇乃遁，俘其稚弱，获马驼牛羊二千。论功、进宁右都督。
未几，寇犯宣府。是年三入辽东，卒为东西诸边患。
二月，乙卯朔，日有食之。【考异】诸书皆作“三月乙酉朔日食”。《明史》推历收正，今从之。
戊午，邱濬卒。
濬在内阁五年，尝以宽大启上心，忠厚变士习、廉介嗜学。所居邸第极湫隘、四十年不易。既老，右目失明，犹披览不辍。然议论好矫激，讥范仲淹多事，谓“岳飞未必能恢复，秦桧有再
1035
明通鉴卷三十八
造功”。闻者颇骇其言。性褊隘，与刘建议事不合、至投冠于地。言官建白不当意，辄面折之。
与王恕不相得，至不交一言，卒嗾所私刘文泰讦之去。及是卒，文泰往吊，濬妻叱之出，曰：“以若故，使相公𬺈土公，负不义名，何吊焉！”赠太傅，谥文庄。
论曰：黄南雷《明儒学案》、谓“邱文庄喜进恶退，一见之于定山，再见之于白沙，与尹直相去不远。”今按尹直《琐缀录》，言“邱濬修《宪宗实录》，谓‘陈献章作十绝句媚梁芳，自是为世所鄙。’”予谓此即尹直平日以此诬白沙者，濬遂据而笔之《实录》中。又据王弇州引《宪宗实录》，谓“献章貌谨厚，诗文亦有可取者，然于理学未究也。一时好事者妄加推尊，形诸荐奏，虽其乡里前辈以德行文章自负者亦疑之。及授官归，沿途拥驺从，列仗機，扬扬得志而去”云云。薛氏《宪章录》谓“此语出自张元祯之笔，不过因乡里前辈之语，非出于濬之所自道。”然又安知非出于濬之所指授，遂笔之《实录》中！南雷见元祯极称献章、遂以为尹直等之所为、然元祯固力诋康斋者，而白沙则康斋弟子也。《宪宗实录》主自邱濬，而张、尹二人实秉笔焉。乃至藉代言之体以逞其撼树之诬，岂非昔人之所云秽史哉！
时还方居忧，力辞、许俟服除拜命。己卯，黄陵冈河工成。
乙丑，以礼部侍郎李东阳、少詹事谢迁人内阁预机务。
先是刘大夏治张秋决口成，复上言：“安平既塞，下流已治，惟黄陵冈居安平镇之上流，河口广九十余丈，荆隆等口又居黄陵冈之上流，广四百三十余丈，黄河至此，宽漫奔放，必筑塞诸口，导河上流，使南下徐、淮、庶可为运道久安之计，”廷议从之。
是年正月，大夏乃兴工筑塞黄陵冈及荆隆等口凡七处，五旬1036
纪卜八
而毕。于是上流河势复归兰阳、考城，径归德、徐州入运河，会淮水东注于海，南流故道以复。又筑大名府之长堤，亘三百六十里，起胙城、抵徐州。复筑荆隆口等堤凡一百六十里，起于家店，历铜瓦厢、抵小宋集。大小二堤相翼、培以石坝，溃决之患始息。敕建黄河神祠以镇之，赐额曰“昭应”。
初，黄河自金明昌中南北分流，其后南流盛而北流渐微。国朝正统、景泰间，尝东决大清河入海，虽即修治，而支渠犹有存者。至是黄陵冈塞，黄河始全人于海，而北流遂绝。【考异】据《明史·河渠志》、议筑黄陵冈在去年张秋河成后、兴工在本年正月，成于二月已卯，则《三编》所云“五旬”者确合。《志》以为“旬有五日”，未知何据，今从《三编》。
国朝孙嘉淦《论治河》曰：‘北之大清河为济水，南之大清河为淮水，皆能涤河之淤。宋熙宁二年，河决澶州，分而为二：一由南清河入海，一由北清河入海，南北分流，历久无患。南渡以后，河遂南徙。论者谓地势南高北下，宜顺水之性，导之北行，不可引之南下。至正初决金堤等处，命贾鲁治之，大开黄河故道，水遂安流。贾鲁称善治河，乃道之北行，未尝令南徙也。
明洪武初，河决阳武，东过开封，南入于淮，而河之故道遂淤。正统十三年，河决张秋、沙湾，东流入于海。景泰时又决张秋，弘治时又决金龙口，趋张秋，冲会通河以人海。张秋之东不及百里，即东阿之山，山下即大清河。黄河决水不能逾山东走，必台顺河北行，故凡言决张秋者，皆由大清河以入海也。自刘大夏筑大行堤二百余里，逼河南行，河遂全入于淮，逆水性而祸民生，亦可谓拙于谋矣。
我朝运道，河流，皆沿旧制。顺治、康熙年间，决北岸者十之九，决南岸者十之一，北岸决后，溃运道者半，不溃运道者亦半、凡其溃运道者，皆由大清河以入海者也。盖以
1037
明通鉴卷三十八
大清河之东南皆泰山之支脚，故其道亘古不坏，亦不迁移。从前南北分流之时，已受黄河之半，嗣后张秋溃决之日，又受黄河之全。然史但言由此入海而已，并未闻有冲城郭、淹入民之事，则此河之有利而无害、亦百试而足征矣。
至于运道，尤易为力。即从张秋人海，顺河北行，五六日可至利津，距天津海道不过五六百里。计大清河所经之处，不过东阿、济阳、滨州、利津等四五州县，即有漫溢，不过偏灾。忍四五州县之偏灾，即可减两江二三十州县之积水，并解淮、扬两府之急难，此其利害之轻重，不待智者而后知也。”
三月，壬辰，免湖广被灾税粮.
己亥、陕西、宁夏地震十二次，声如雷。
夏、四月，甲寅，苏、松各府治水工成。凡修浚河泾、港渎、湖塘、斗门、堤岸百三十有五所，役夫二十余万。徐贯悉以任之祝萃，功为多。然是时迫于成功，疏白茆未深广，十数年后、仍复壅塞。
壬戌，谕吏部、都察院：“考察进退人才，务得实迹以闻。”
乙丑，封后弟张延龄为建吕伯。
壬午，录囚。
是月，下山东副使杨茂元于狱。茂元，吏部侍郎守陈子也。初，上遣中官李兴等偕刘大夏治河，兴威虐，絷辱按察使.且多索供亿。茂元代摄司事、上言：“治河之役，官多而责不专有司供亿，日糜百金。诸臣初祭河，天色阴晦，帛不能燃、所焚之余、宛然入面,具耳目口鼻,观者骇异。鬼神示怪,夫岂偶 然！乞召还兴及陈锐二人，专委大夏、功必可成。”且言：“后戚家威权太盛，请加禁防、画工艺士，宜悉放遣。山东既有内臣镇守，复命李全镇临清，徒滋民扰、亦宜撒还。”疏入，下山东抚按官勘奏，言：“焚帛之异诚有之，所奏供亿，多过其实。”而兴、锐
1038
纪三十人
连章劾茂元妖言，诏遣锦衣百户胡节逮之。
茂元莅官有惠政，父老遮道诉节，乞还杨副使。比人见，茂元长跪不伏，上怒，下锦衣狱。节遍叩中官，备述父老诉冤状，中官多感动。会言官交论救，部议赎杖还职，特谪长沙同知，寻谢病归。【考异】诸书多记茂元事于去年五月遣李兴、陈锐下，证之《明史》本传、茂元上书任李兴等既至之后，下狱当在八年。《三编》据《实录》系之是年之四月，今从之。
五月、己丑，免南畿被灾秋粮。
时应天之苏、松等府，浙江之嘉、湖等府，并以灾告，因命工部侍郎徐贯协同巡抚何鉴振之。凡给谷米五十六万三千余石，帑金三千九百五十余两，所活饥民百二十万有奇。【考异】《明史.本纪》，是月但书“免南畿秋粮”、不及振应犬、浙江、今据《三编》纲目增入。
是月、定国子监生拨历事期。
初，洪武中、国子监设六堂课、诸生行积分法、以八分为率，不及者仍坐堂肄业。又令诸生分习吏事，谓之“历事”、义谓之“拨历”、其期以入监之年月为先后，送吏部选用，其超异者，奏请上裁，多擢显官，其常调者、为府、州、县六品以下官，已而进士日重，监生日轻，虽积分、、历事不改初法，而监生渐多淹滞、拨历或至十余年之久。景泰以后，乃频减拨历岁月以疏通之，每岁拣选优者，辄与拨历，遂有坐监未及一年者。
及是监生在监者少，而吏部听选至万余人，又不得官。礼部尚书倪岳乃定议：“监生诸司历事一依旧例，必日月满后方许分拨。”由是诸生在监稍久，而选人亦不至壅滞矣。时林瀚为祭酒，以监生不敷拨历、请增贡额、岳亦议行之。
瀚典国学垂十年，馔银岁以百计，悉贮之官，以次营立署舍，师儒免僦居自瀚始。
秋，七月，丁亥，封宋儒杨时将乐伯，从祀孔子庙廷.
1039




明通鉴卷三十八
初，正德中，训导王昌请以时入祀孔庙，下礼部议，未及行。其后祭酒谢铎亦以为言。至是特命从祀，位司马光之次。《三编·质实》：“《孝宗实录》言＇时位在司马光之次”，而《明史·礼志》所述先儒位次，光之次为程颐，颐之次为时。盖分列两庑，则时位次光，而统左右庑序之，则时又居颐之次也。”
戊子，广西府江、平乐獞叛。
府江者，漓江之水自兴安流入桂林府东北，复绕而南行，入平乐府境。夹江两岸皆高山，纡回六七百里，猺、獞之所聚也。由府江而西南百六十里曰永安州，州之西有茶山、力山诸獞，凭险与府江贼相声援，遂并起为乱。
总督闵珪调兵六万，分四哨讨之。参将欧磐，自象州、修仁直捣六峒，所向摧破，偕诸军连破山砦百八十六，斩首六千有奇。磐以功进都指挥，迁广西副总兵。
是月，召崇王见泽，不果。
见泽以成化十年就藩，至是太后以春秋高，思一见之，因敕召。工部尚书倪岳言：“数年来，诸王之国，道路供亿，民力殚竭，今召王复来、往返劳费。兼水旱洊臻，舟车所经，恐有它虞。亲王人朝，虽有故事，然英宗复辟，襄王奉诏来朝，实以塞疑谤之隙，非故事也。”大学士徐溥亦以为言。上重违太后意，不允；既而言官交章论之，乃已。【考异】事见诸王及徐溥、倪岳传，而《崇工传》中特书于是年之七月，今据之。
八月，癸亥，以四方灾异数见，敕群臣修省。
时耿裕主吏部，大臣应诏陈时政者，礼部侍郎周经为具奏草，而斥戏乐一事，语尤切直。上遣中官廉草奏者，裕曰：“疏首吏部，裕实具草。”经曰：“疏草实出经手，即有罪罪经。”时两贤之。
是月，命右副都御史金泽总制江西，湖广、福建军务，剿抚群盗。是时上杭盗复起，故有是命。【考异】《明书》、《宪章录》、《典1040
纪三十八
汇》诸书，皆系上杭盗起于六月，命金泽总制三省在八月，《本纪》不载，今据增。
改马湖土知府为流官知府。
马湖为安氏世袭知府，传至鳌者，残虐其民，岁计口敛财以万计；纵淫所部土妇；用妖僧百足，魇魅杀人；怒其属长官王大庆不阿已，遣人杀之，大庆闻而逃，乃杀其弟；横恣且二十年，有司利鳌贿不问，及是金事曲锐请遣巡按御史张鸾按治，按察使洪钟赞决之，捕鳌送京师，置极刑。
马湖自汉为牂柯郡地，寻没于蛮；唐设羁縻州四，统名马湖郡；安氏租税其地，为所据者盖数百年，至是始设流官云。
九月，南京地震。
是秋，召刘大夏还，授左副都御史，寻迁户部侍郎。
冬，十月，陕西妖僧据终南山为逆，巡抚张敷华禽之，送京师伏诛。
先是朝廷议用兵，会敷华自山西移抚人陕，兵部尚书马文升曰：“张都御史能办此。”敷华果以计缚僧，平之。【考异】敷华移抚陕西，诸书皆系之是年之四月。《明书》系诛妖僧于十月，正敷华莅任后事也，今据之。
南京地再震。【考异】《宪章录》载南京地震于十月。《明史·五行志》云：“是岁南京地再震。”证之《二申野录》，则九、十两月也，今据之。
詹事谢迁服阕，始至京师。
迁仪观俊伟，秉节直亮，与刘健、李东阳同辅政，而迁见事明敏，善持论。时人为之语曰：“李公谋、刘公断，谢公尤侃侃。”天下称贤相焉。
十一月，已酉，免直隶被灾税粮。是月，佥都御史许进进兵讨土尔番。
初，土尔番既执善巴，令牙兰据守哈密，僭称可汗，侵沙州，迫罕东诸部附已。兵尚马文升，谓“此寇桀骜，不大创终不
1041 明通鉴卷三十八
知畏，宜用汉陈汤故事袭斩之。”乃荐进巡抚甘肃。又以指挥杨翥熟悉番情，召询方略，翥备陈罕东至哈密道路，“请调罕东兵三千为前锋，汉兵三千继之，持数日粮，间道兼程进，可得志。”文升喜，请敕发罕东、赤斤及哈密兵，令副总兵彭清将之，令受进节制。
进莅镇，与总兵官刘宁厚结土尔番世仇什埒图，旧作小秃列。使以四千骑先往，杀数百人。什埒图中流矢卒，其子布拉噶岱旧作卜六阿歹愤，欲报父仇，进复厚结之，使断贼道，无令东援伊兰，而重犒赤斤、罕东及哈密遗种之居苦峪者，令出兵助讨。
至是清以精骑五百出嘉峪关前行，宁与中官陆訚统二千五百骑继之，越八日，至伊济穆尔川，旧作羽集乜川。诸军俱会。薄暮，大风扬沙，军士寒栗僵卧。进出帐外劳军，有异鸟悲鸣，将士多雨泣，进慷慨曰：“男儿报国，死沙场幸耳，何泣为！”将士皆感奋。夜半，风止，大雨雪。时番兵俱集，惟罕东兵未至。众欲待之，进曰：“潜师远袭，利在捷速。兵已足用，不须待也。”及明，冒雪倍道进。
又六日，奄至哈密城下，伊兰已先遁去，余贼拒守。官军四面并进，十二月，辛酉，拔其城，复善巴妻女。俘其守者八百人，则皆哈密人为伊兰所劫者。或欲尽歼之，进不可，遣使抚谕，悉降，遣分守要害。而疏请怀辑罕东诸卫为援，散土尔番党与以孤其势，遂班师。【考异】《明史·本纪》系克土尔番之众在十二月辛酉，此据其拔城之月日也。证之《进传》，彭清进兵在十一月，下云，“越八日至羽集乜川，又六日抵哈密城下”，计辛酉在十二月之上旬，是十一月进兵，十二月克也，今分书之。
丙子，湖广长沙大雷电。
丁丑、江西南昌、彭湖俱大雷电，雨雪雹、大木折。是月，诏撰《三清乐章》。
1042
纪三十八
时上崇信斋醮，命内阁为之。阁臣徐溥等言：“天至尊无对，汉祀五帝，儒者犹非之。况三清乃道家妄说耳，一天之上，安得有三大帝！且以周柱下史李耳当其一，列人鬼于天神，矫诬实甚。郊祀乐章皆太祖亲制，今使制为时俗词曲以享神明，亵渎尤甚。臣等诵读儒书，不敢以非道事陛下。”上嘉纳之，遂寝前命。【考异】事见《明史·徐溥传》。《传》中特书“八年十二月”，《三编》据之。《明鉴》系之八月下，盖汇书于是年之末耳。今仍据《三编》年月。
是岁，占城复奏安南侵扰。上欲遣大臣往，大学士徐溥等上言：“《春秋》，王者不治夷狄。安南虽奉正朔，修职贡，然恃险负固。今遣使至其国，小必掩过饰非，大或执迷抗命。若置而不问，损威已多；若问罪兴师，贻患尤大。”上命已之。
西北别部默克埒，其长曰亦刺思王，曰满哥王，曰亦刺因王、各遣使款肃州塞，求贡且互市。巡抚许进、总兵官刘宁为之请，尚书马文升言：“互市可许，入贡不可许。”乃却之。
召巡抚贵州右都御史邓廷瓒掌南京都察院事，甫数月，命提督两广军务兼巡抚。
九年
春，正月，壬辰，大祀南郊。是月，吏部尚书耿裕卒。
裕在吏部，秉铨数年，无爱憎，亦不徇毁誉，铨政称平。自奉澹泊，两世贵盛，家业萧然，父子并以名德称。赠太保，谥文恪。【考异】诸书皆系裕卒于八年之二月。证之《明史》本传，特书“九年正月卒”，《七卿表》同，今据之。逾月，以都御史屠滽为吏部尚书。
土尔番之败也，阿哈穆特始知畏惧，欲还善巴。而哈密屡破，遗民入居者，旦暮虞寇。至是阿哈穆特复来攻，固守不下。讫散去，诸人自以穷窘难守，尽焚室庐，走肃州求济。边臣以闻，诏赐牛具谷种，并发流寓之回回等三部番入及哈密之寄居赤
1043 明通鉴卷三十八
斤者，尽赴苦峪及瓜、沙州，俾自耕牧以图兴复。【考异】事见《明史·哈密传》。《明书》系之是年正月下，今从之。
二月，已酉朔，太白昼见。辛亥，岁星昼见四日。庚午，免河南被灾税粮。
辛未，诏右通政张璞、大理少卿马中锡阅边。寻擢中锡为右副都御史，巡抚宣府。
是月，增文庙佾舞七十二人，如天子之制。【考异】据《明史·礼志》，增文庙佾舞在九年，《明书》系之是年之二月，今从之。
三月，丙申，赐朱希周等进士及第、出身有差。闰月，上御文华殿，少詹事王华进讲。
时上方信任中官李广，华进讲《大学衍义》，至唐李辅国与张后表里用事，指陈甚切，上命中官赐食劳焉。【考异】事见《明史·王守仁传》。《明书》及《纪事本末》皆系之闰三月，今从之。
夏，四月，戊子，下武冈知州刘逊及给事中庞泮，御史刘绅等六十二人于狱。
逊以偕南京御史姜绾等劾中官蒋琮得罪，谪澧州判官，寻迁武冈知州。岷王膺钚以支岁禄不时给，讦逊于朝，诏锦衣官校逮逊按治。于是泮、绅等偕同官上言：“锦衣天子亲军，非重事不宜轻遣。逊坐给禄愆期事微，而王奏牵左证百人，势难尽逮，请敕抚按官勘报。”上以亲王劾一州官，辄交章奏沮，乃下泮等同官四十二人，绅等同官二十人子锦衣卫狱。六科署空，吏部尚书屠滽请命尚宝司及中书代收部院封事。侍读学士杨守阯，贻书极诋滽失，寻滽与府部诸臣申救泮等。寻释逊，贬四川行都司断事。而守阯书颇传于世，蒲甚憾之。守阯，侍郎守陈弟也。
丙午，录因。
是月，户部尚书叶淇致仕，以礼部侍郎周经代之。
时上宽仁，而户部尤奸蠹所萃、挟势行私者不可胜纪，少不1044
纪三十八
如意，谤毁随之。经悉按祖宗成法无所顾，宽逋缓征，裁节冗滥。四方告灾，必覆奏蠲除。每委官监税，课人多者与下考，苛切之风为之少衰。
改礼部尚书倪岳为南京吏部尚书。
先是南吏尚缺。廷推吏部侍郎徐琼，而琼与后家有（运）［连］，谋代岳。至是诏加岳太子少保，改南，而琼果代为礼部尚书。寻改岳南京兵部尚书，参赞军务。
以闵珪为左都御史。
珪时迁南京刑部尚书，至是以屠蒲擢吏部，召珪代之。六月，庚子，免江西被灾税粮。
时江西南昌等九府并以灾告，共免税粮五十万八千余石。是月，诏举将才。
初，宣德间，定举将才之制，令天下都司岁选一人，资送京师都督府甄别录用。自天顺末立武举法，材勇多由科目进，后虽特诏举用将才，罕有应者。至是兵部尚书马文升，“请广选举，令府部台省诸人别其材所堪者以闻，仍会官考校，如武举制。”上然其言，故有是诏。
已而给事中蔚春，又“请敕天下郡县访有山林之士，材堪将帅者，以礼聘遣，或擢总兵营，或命专大镇，逮有成效，赏及举者。”上亦从之，然卒无以应诏也。
致仕尚书尹直上表贺万寿，并以太子年当出阁，上《承华箴》，引先朝少保黄淮事，冀召对。上鄙其献谀希恩，却之。【考异】直贺圣节，据《明史》本传在是年。《明书》系之六月，盖七月孝宗厅寿节也，《宪章录》系之十月。今从《明书》。
秋，七月，小王子等连犯大同、宣府。八月，壬寅、免湖广被灾秋粮。
是月，擢工部侍郎徐贯为本部尚书，以刘璋罢也。九月，己酉，禁势家侵夺民利。
1045 明通鉴卷三十八
是时外戚长宁伯周或与寿宁侯张鹤龄，经营私利。两家忿争，至聚众相斗，都下震骇。
尚书屠蒲偕九卿上言：“宪宗皇帝诏：＇勋戚之家，不得占据关津陂泽，设肆开廛，侵夺民利。违者许所在官司执治以闻。＇皇上践极，亦惟先帝之法是训是遵。而勋戚诸臣，不能恪守先诏，纵家人列肆通衢，邀截商货。都城内外，所在有之。观永乐间榜例，王公仆从二十人，一品不过十二人，今勋戚多者以百数，大乖旧制。其间多市井无赖、冒名罔利，利归群小，怨丛一身，非计之得。迩者长宁伯周彧、寿宁侯张鹤龄两家，以琐事忿争，喧传都邑，失戚里之观瞻，损朝廷之威重。伏望纶音戒谕，俾各修旧好，凡有店肆，悉皆停止。更敕都察院揭榜禁戒，扰商贾夺民利者，听巡城巡按御史及所在有司执治。仍考永乐间《榜例》，裁定勋戚家人，不得滥收。”科、道亦以为言，上嘉纳之。【考异】事见《明史·周能传》、特书“九年九月”，今《明史·本纪》系之八月已酉下。八月无已酉，盖上文漏去“九月”二字也。证之《五行志》，亦书“九月已酉”，今更正。
乙丑，录因。
冬，十月，中使取宝坻港银鱼，巡抚顺天都御史屠勋以为横索害民，诏止之。
十二月，刑部吏徐珪，上书请革东厂。
上初即位，员外张伦请革东厂，不报。及是司厂中官罗祥、杨鹏用事，遂起满仓儿之狱。法司承鹏指，问拟失平，珪愤，因抗疏论之。
满仓儿者，千户吴能女也。先是能以女付媒者鬻于乐妇张，绐曰：“此庆云侯家。”后转鬻乐工袁璘所，能没，妻聂访得之。女怨母鬻己，诡言非己母，聂与子劫女归。璘讼于刑部，郎中丁哲、员外郎王爵讯得情，璘语不逊，哲笞璘。璘归，数日而死，御史陈玉、主事孔琦验瘗之。鹏从子尝与女淫，教璘妻诉冤于1046
纪二十八
鹏，而令张指女为妹，引前媒者证“聂女固鬻于侯家，此非是。”奏下镇抚司，坐哲、爵等罪。复下法司锦衣卫谳，索女庆云侯周或家，无有，复命府、部大臣及给事中，御史廷讯，张与女始吐实。法司坐哲因公杖人死，当徒，爵、玉、琦及聂母当杖，而科女罪与母同。
珪言：“聂女之狱，哲断之审矣。鹏拷聂使诬服，镇抚司共相蔽欺。陛下令法司、锦衣会问，惧东厂，莫敢明，至鞫之朝堂，乃不能隐。夫女诬母仅拟杖，哲反坐徒，轻重倒置如此，皆东厂威劫所致也。臣在刑部三年，见鞫问盗贼，多东厂镇抚司缉获，或校尉挟私诬陷，或为人报仇，或受首恶赃令傍人抵罪。刑官洞见其情，无敢擅更一字，以致枉杀多人，臣愿陛下革去东厂以绝祸原，则太平可致。臣一介微躯，左右前后皆东厂镇抚司之人，祸必不免。顾与其死于此辈，孰若死于朝廷，愿陛下斩臣首，行臣言，虽死无恨。”上以其狂诞，发原籍为民。哲等亦放归。
观政进士孙磐上疏曰：“近者言官劾人，率乘势败，而排触奸幸，反出胥吏，议者羞之。请定建言为四等：最上弹劾权贵，其次补拾阙遗，又其次建白时政。有裨国家，皆分别擢叙。粉饰文具，循默不言者黜之。”时不能用。
是冬，无雪。
十年
春，正月，庚戌，大祀南郊。甲寅，岁星昼见，凡三日。戊午，京师、山西地震。甲子，太白昼见，凡四日。
是月，吏部考察京、外官。侍讲学士杨守阯时掌院事，上言：“臣等各有属员，进与吏部会考所属则坐堂上，退而听考义当候阶下，我朝优假学士，庆成侍宴，班四品上；车驾幸太学，坐
1047 明通鉴卷三十八
彝伦堂内，视三品，此故事也。今四品不与考察，则学士亦不应与。臣等职司讲读，可否在圣鉴，何待考察！”诏可。学士不与考察自守阯始。
二月，上游后苑毕，御讲筵。
侍讲学上王鏊，进讲“文王不敢盘于游畋”，反覆规切，上为动容。讲罢，上顾李广曰：“讲官所指，殆为若辈。好为之！”自是遂罢游猎。【考异】事见《明史·鏊传》。《明书》及《纪事本末》俱系之是年之二月，今从之。
上自八年后，视朝渐晏。中官李广以斋醮烧炼被宠。
大学士徐溥等上疏极论曰：“旧制：内殿日再进奏，事重者不时上闻，又尝面召儒臣咨访政事。今奏事日止一次，朝参之外，不得一望天颜。章奏批答，不时断决，或稽留数月，或竟不施行，事多壅滞，有妨政体。经筵进讲、每岁不过数日，正士疏远，邪说得行。
近闻有以斋醮、修炼之说进者。宋徽宗崇道教、信符箓、卒至乘舆播迁。金石之药、性多酷烈，唐宪宗信柳泌以陨身，其祸可鉴。今龙虎山、上清宫、神乐观、祖师殿及内府番经厂，皆焚毁无余，彼如有灵，何不自保？天厌其秽，亦已明甚。陛下若亲近儒臣，明正道，行仁政，福祥善庆，不召自至、何假妖妄之说哉！
自古奸人蛊惑君心者，必以太平无事为言。唐臣李绛有云：忧先于事，可以无忧；事至而忧，无益于事。＇今承平日久，溺于晏安，目前视之，虽若无事。然工役繁兴，科敛百出，士马罢敝，闾阎困穷。愁叹之声，上干天和，致荧惑失度，太阳无光，天鸣地震，草木为妖，四方奏报，殆无虚日。将来之患，灼然可忧。陛下高居九重，言官皆畏罪缄嘿。臣等若复不言，谁肯为陛下言者？”
疏入，上为之感动。【考异】诸书皆系溥等上疏于去年之冬，证之1048
纪三十八
《明史·溥传》，特书“是年二月”，盖三月召溥等议政，此其张本也。今分书之。
三月，辛亥，以旱薶，敕群臣修省，求直言。
户部主事胡爟，芜湖人，首应诏上书，言：“陛下深居九重，左右蒙蔽。今李广、杨鹏，引用刘良辅辈，藉左道滥设斋醮，惑乱圣聪、耗蠹国储。乃有不肖士大夫，昏暮乞怜于其门，交通请托，不以为耻。言官有所举劾，辄瞻前顾后，苟且塞责，阴盛阳微，灾何由弭！”因极论方士、中官、传奉、冗员之害，疏入，留中不报。
同时祠祭司郎中王云凤、给事中叶绅、御史张缙等，皆应诏陈时事，大略如爟言。绅疏八事，而末言去大奸，则专劾李广八大罪：“诳陛下以烧炼而进不经之药，罪一；为太子立寄坛而兴暖疏之说，罪二；拨置皇亲，希求恩宠，罪三；盗引玉泉经绕私第，罪四；首开幸门，大肆奸贪，罪五；太常崔志端、真入王应裿辈称广为教主真人，广即代求善官，乞赐玉带、罪六；假果户为名，侵夺畿民土地，几至激变，罪七；四方输纳上供，威取势逼，致民破产，罪八。内而皇亲，驸马事之如父，外而总兵、镇守称之为公，陛下奈何养此大奸于肘腋而不思驱斥哉！”
云凤则请斩广首以弭灾变，语尤激厉。广衔云凤次骨，令校尉日伺其出入，欲中伤之，不得。会上祠祭省牲还，云凤骑马从驾后，遂劾下锦衣狱，谪知陕州。
时人皆为爟等危。逾年，广得罪，爟等竟得免。【考异】诸书皆记胡爟上书在八年十二月，盖彼时亦有修省求直言之诏也。然证之《明史·爟传》及《三编》，皆系于是年之二月，盖本之《实录》也。又诸书皆系旱薶求言于四月或五月，今悉据正史。
甲子，上御经筵罢，召徐溥、刘健、李东阳、谢迁于文华殿，从阁臣之请也。
既至，授以诸司题奏曰：“与先生辈议。”溥等拟旨上，上应手
1049 明通鉴卷三十八
改定。事端多者，健请出外详阅，上曰：“盍就此面议！”既毕，赐茶而退。
自成化间宪宗召对彭时、商辂后，至此始再见，举朝传为盛事。然终溥在位，亦止此一召而已。
溥时年七十，引年求退，不许，诏风雨寒暑免朝参。【考异】《明史·本纪》，言“召阁臣议政，后以为常”，此例语耳。至《宪章录》书“七月复召溥等”。《法传录》又有明年正月之召，皆归美孝宗之语，独《溥传》载“此—召”为得其实。证之十二年张弘至之疏，言“自十年二月后不复再召”，与《溥传》合，今据之。
是月，命内阁及翰林儒臣纂修《大明会典》。
上以累朝典制散见叠出，宜会于一，乃命溥等条次。“以本朝官职、制度为纲，事物、名数、仪文等级为目，类以颁降群书，附以历年事例，使官领其属，事职于官，以成一代之制。”【考异1修《会典》在是年三月，具见《明会典》卷首敕谕中，《通纪》据书，今从之。
夏，四月，加屠蒲太子太保。清骤擢六卿之长，又晋宫衔，时言官交章论劾，以为交通李广得之云。
五月，戊辰，小王子犯潮河川，指挥王玉偕刘钦等出御。敌佯走，追之，遇伏，败绩，钦等二十七人战死，玉仅以身免。已已，复纵兵犯大同、连营二十里，巡抚刘瓛等惟报寇警而已。时寇数入边无虚岁，京师民讹言震惊，兵部请榜谕。给事中屈伸曰：“若榜示，人心愈惊。汉建始中，都人讹言大水至，议令吏民上城避之。王商不从，顷之果定。今当以为法。”事遂寝。
明年，洪钟抚顺天，以潮河川去京师二百里，居两山间，广百余丈，水涨成巨浸，水退则坦然平陆。因言：“古北口东三里许，其山外高内庳，约余二丈，可凿为两渠，分杀水势。而于口外斜筑石堰以束水，置关堰内，守以百人，使寇不得驰突，可免京师北顾忧.且得屯种河壖地。”兵部尚书马文升等请从之。比兴1050
纪三十八
工凿山、山石崩，压死者数百人。言者请罢役，不听。
未几工成，侍郎张达往视，还言：“石洞仅泄小水，地近边垣，多沙石，不利耕种。”屈伸因劾钟欺妄罪，诸言官及兵部皆请逮钟。上以钟为国缮边，不当罪，停俸三月。
六月，丙子，太白经天。
已卯，命侍郎刘大夏、李介俱兼佥都御史，督理宣府、大同军饷。
兵部尚书周经谓大夏曰：“塞上势家子以市籴为私利，公毋以刚贾祸。”大夏曰：“处天下事，以理不以势，俟至彼图之。”初，塞上籴买，必粟千石，刍万束，乃得告纳，以故中官武臣得操利权.大夏令“有刍、粟者，自百束、十石以上皆许售”，于是势家欲牟利无所得。不两月，诸积充羡，边人蒙其利。
时寇已退，介乃大修戎备，察核官田牛具钱还之军，以其资偿军所通马价，边人感悦。
先后条上便宜二十事，下所司议行。
秋，七月、癸丑，命都督杨玉率京营军备永平。
先是大同警报至，上命中官武臣练京营兵以待。至是闻寇退，命备永平以防内犯。
八月，癸未，太白昼见。九月，振山东水灾。
时济、兖、青、登、莱五府皆大水，命有司分振之。加兵部尚书马文升柱国。
文臣之加柱国者，始自正统间，以授大学士杨士奇、杨荣，然犹内阁也；成化间加吏尚尹旻，然亦吏部也。至是文升以兵部得之，时称异数云。【考异】文升柱国，见《七卿表》，与尹旻同，然《宰辅表》杨士奇、杨荣皆不见，本传亦无之，今据王弇州《柱国表序》。
冬，十月，壬申，录囚。
是月，起王越总制三边军务。
1051 明通鉴卷三十八
越夤缘中官，以中旨召掌都察院事，被劾而罢。至是鞑靼诸部数犯边，辽东、宣、大、延绥、甘肃俱被蹂躏。廷议复设总制，先后会举七人，不称旨。屠滽乃以越名上，诏起原官，总制甘、凉军务。越言：“甘镇兵弱，非藉延、宁两镇兵，难以克敌，请兼制两镇。”从之。
兵部尚书马文升言：“历代兵制，不使权归一人。汉制有南、北军，南军守王宫，主禁卫，北军护京师，听征讨，各有所掌，而南军尤托以心腹。我太祖法古，置十六卫亲军指挥使司，不隶五府为禁兵，即古之南军也；其他卫属五府以备征讨、即古之北军也。永乐中，增置十二卫，又选精壮数千人属御马监，更番上直。近年禁兵废弛，请敕大臣拣选操练，令更番直各门，官为钤束出人。”从之。
十一月，庚子，土尔番归哈密善巴，乞通贡，许之。
时诸番以朝廷闭关绝贡，不得入，咸怨阿哈穆特，阿哈穆特始悔之，因送善巴及哈密之众，乞通贡如故。廷议谓：“无番文，不可骤许，必令具文，乃从其请。善巴既还，且令暂居甘州。俟众头目归心，然后修复哈密城堑，使复旧业。”从之。会王越总制三边、命兼经理哈密。
是月，振四川水灾。
是岁、免南畿、山西、陕西被灾税粮。【考异】《明史·本纪》上年之末云：“是年，免南畿、山西，陕西被灾税粮，振山东、四川水灾。”今据《三编》，振山东在九月，振四川在十一月。其免税无月日，仍系之是岁之末。
中官李广劝上建毓秀亭于万岁山，复遣官至河间修建庙宇。吏科给事中周玺上疏，略曰：“陛下即位之初，谕天下有司：一夫不许擅役，一钱不许擅科。＇乃近来兴作相继，费出无经，民困于科派，军困于力役。寿宁侯宅第与毓秀亭之建，未得休息，近又遣官至河间修盖庙宇。夫京师，腹心也；河间数府，肢体也；若1052
纪三十八
肢体伤矣，腹心能无恙乎！伏望陛下深悯斯民，罢止兴作，则太平可致也。”疏人，上嘉纳之。【考异】此疏《明史》本传不载，今据《明鉴》增人是年之末。
寿宁侯张鹤龄兄弟，出人宫禁。尝侍内廷宴，上如厕，鹤龄倚酒戴上冠，中官何鼎，性忠直，怒鹤龄无礼。他日，鹤龄复窥御帷，鼎持大瓜欲击之，奏言“二张大不敬”。皇后闻之，激上怒，下鼎锦衣狱。
给事中庞泮、御史吴山、张泰、主事李昆、进士吴宗周等论救，上怒，诘“外廷何由知内廷事”，令对状。大学士徐溥、尚书周经等复以为言，乃罢诸言官不问。
后怒鼎甚，竟使太监李广杖杀之。上后追思鼎，赐祭，勒其文于碑。【考异】事见《明史·何鼎传》，证之徐溥、周经诸传、正是年事也，今据增。
始设南赣巡抚，兼理南赣、汀、韶等处。明年改提督军务。十一年
春，正月，丁未，大祀南郊。二月，已巳，小王子遣使求贡。
是月，以皇太子将出阁讲读，加徐溥少师兼太子太师，刘健少傅兼太子太傅，李东阳、谢迁皆太子少保。改建户部尚书，东阳礼部尚书，迁兵部尚书，皆兼大学士。又，六部尚书屠滽等、都御史闵珪皆兼东宫官。
三月，皇太子出阁就学。
先是太子方四龄，马文升即请“早谕教，择醇谨老成知书史如卫圣杨夫人者，保抱扶持，凡言语动作，悉导之以正。若内廷曲宴、钟鼓司承应、元宵鳌山、端午竞渡诸戏，皆勿令见。至于佛、老之教，尤宜屏绝，恐惑眩心志。”上深纳之。至是太子八岁矣、给事中叶绅请择讲官侍读，寻有是命。
1053 明通鉴卷三十八
时东宫宦竖不欲太子近儒臣，数以事间讲读。詹事吴宽上疏曰：“东宫讲学、寒暑风雨则止，朔望令节则止，一年不过数月，一月不过数H，一日不过数刻，进讲之时少，辍讲之日多、岂容复以他事妨之！古人八岁就傅，即居宿于外，欲令离近习，亲正人。庶民且然，况太子天下本哉！”上纳之。
夏，四月，辛卯，录囚。
五月，戊申，小王子犯肃州，参将杨翥击败之于黑山。
六月，丙子，桂林地有声如雷，旋陷九处，大者四十七丈，小者七丈或三丈。
是月，京师有熊自西直门入城。兵部主事何孟春曰：“当备盗，亦备火。宋绍兴间，熊抵永嘉城，州守高世则以＇熊＇字＇能火＇，戒郡中慎火，果延烧庐舍，此其兆也。”是年，城内多火灾。未几，遂有清宁之异。【考异】事见《明史·五行志》，《宪章录》亦载之，今据增.
河决归德管河。工部员外郎谢缉上言：“黄河一支，先自徐州城东小浮桥流入漕河，南抵邳州宿迁。今黄河上流于归德州小坝子等处冲决，与黄河别支会流，经宿州、睢宁，由宿迁小河口流入漕河，子是小河口北抵徐州，水流渐细，河道浅阻。且徐、吕二洪惟赖沁水接济，自沁源、河内、归德至徐州小浮桥流出，虽与黄河异源，而比年河、沁之流，合而为一。今黄河自归德南决，恐牵引沁水俱往南流，则徐，吕二洪必至浅阻。请亟塞归德决口，遏黄水人徐以济漕，而挑沁水之淤使入徐以济徐、吕，则水深广而漕便利矣。”上从其请。【考异】诸书不载，见《明史·河渠志》中，下文“八月，振祥符民被河患者”，即是时河决归德后也。今据《志》，并增人谢缉请治河大略如此。
秋，七月，己酉，总制三边王越，袭小王子于贺兰山后、败之。
时小王子居山后久，熟知径路，招伊玛克埒旧作野乜克力等1054
纪三十八
扰边无虚日。至是越分三路进，俱有斩获。日晡收兵，别伏他道，寇至。复追杀至柳沟，获驼马牛羊器械千数。
频年寇出入宣、大、延绥间，守臣不能御，至是越等连败之，边人咸以战胜贺。捷闻，论功，进越少保。
未几，古北口报警，寇人辽东，指挥王臣死之。癸亥，华盖殿大学士徐溥致仕。
溥以目眚乞休，上眷留之，三疏乃许。
溥在内阁十二年，值上方向治，所言多听从。承刘吉恣睢之后，镇以安静，务守成法。与同列刘健、李东阳、谢迁，协心辅治，事有不可，辄共争之。遇大狱，必委曲调剂，天下阴受其福焉。
逾年卒，赠太师，谥文靖。
八月，癸未，振祥符民被河患者。甲申，岁星昼见。
是月，王越经略哈密，上言：“哈密不可弃，善巴亦不可废。宜仍其旧封，令先还哈密，量给修城筑室之费，犒赐三种番人及赤斤、罕东、什埒图、旧作小秃列，见前.默克埒即乜克力，见前。诸部，以奖前劳，且责后效。”报可。于是复封善巴为忠顺王。上年土尔番之请贡也，时哈密无主，都督奄克孛刺为之长，亦遣其党舍音和珊旧作写亦虎仙等来贡，给币帛酬之。使臣犹久留，大肆咆烋，礼官徐琼等极论其罪，乃驱之去。至是善巴复立。奄克孛刺者，哈商弟也，与善巴不相能。当事患之，令善巴娶哈商女，与之结好。然善巴嗜酒，掊克失众心，部下阿尔保喇等旧作阿孛刺咸怨之。
是秋，上以少监莫英等三人监督仓场。
自成化之末，裁减仓场监督中官，至是复增之。户部尚书周经上疏力争，上以已遣，不听。
会内灵台请锦衣余丁百入供洒扫，经等谏，不纳。经曰：“祖
1055 明通鉴卷三十八
宗设内台，其地至密。今一旦增百人，将必有漏泄妄言者。”上立已之。
崇王见泽乞河南退滩地二十余里，经言不宜予。兴王祐杬前后乞赤马诸河泊所及近湖地千三百余顷，经三疏争之、竟不许。
上以肃、宁诸县地四百余顷赐寿宁侯张鹤龄，其家人因侵民地三倍，且殴民至死，下巡抚高铨勘报。铨言“可耕者无几，请仍赋民”，不许。时王府勋戚庄田，例亩征银三分，鹤龄奏加征二分，且概加之沙硷地，经抗章执奏，命侍郎许进偕太监朱秀复核。经言：“地已再勘，今复遣使，徒滋烦扰。昔太祖以刘基故，减青田赋征米五合，欲使基乡里子孙世世颂基。今兴济笃生皇后，正宜恤民减赋，俾世世戴德，何乃使小民衔怨无已也！”顷之，进等还，言“此地乃宪庙皇亲柏权及民恒产，不可夺”。上竟与鹤龄，如其请加税，而命偿权直，除民租额。经等复抗疏言：“权乃先帝妃家，亦戚畹也。名虽偿直，实乃夺之，天下将谓陛下惟厚椒房亲，不念先朝外戚。”上终不纳。
大同缺战马，马文升请太仓银以市、经言：“粮马各有司存，文升不宜以兵部侵户部权。”上为改拨太仆银给之。
给事中鲁昂，请尽括税役金钱输太仓，经曰：“不节织造、赏赉、斋醮、土木之费，而欲括天下之财，是舛也。”内官传旨索太仓银三万两为灯费，持不予。
经刚介方正，好强谏，虽重忤旨不惜，一时宦官贵戚皆惮而疾之。【考异】周经事见《明史》本传，特书“是年秋”。《纪事本末》系之九月，今类记之。
佥都御史刘大夏，三疏请移疾。归，筑东山草堂，读书其中。
冬，十月，丙寅，命工作不得役团营军士。丁卯，录因。
甲戌，清宁宫灾。清宁者，太皇太后宫也。1056
纪三十八
于是大学士刘健等言：“近年以来，灾异频仍，而清宁宫之灾为尤异。恐议者谓＇天道渺茫，变不足畏＇，此乃慢天之说；或谓“天下太平，患不足虑”，此乃误国之言；或＇以斋醮祈祷为弭灾＇，此乃邪妄之术适足以亵天；或＇以纵囚赦罪为修德”，此乃姑息之敝，适足以长恶。向来奸佞之徒，每以此荧惑圣听，妨蠹圣政。贿赂公行，赏罚失当，纪纲废弛，贤否混淆，工役繁兴，征敛百出，公私耗竭，军民困惫。而大小臣僚，被其胁制，畏罪避祸，箝口结舌，下情不达，上泽不宣，愁叹之声，仰干和气，灾异之积，职此之由。伏望特降纶音，戒谕臣工，痛加修省，广求直言，指陈弊政，并加采择，次第施行，以收人心，以回天意，实宗社生民之福。”疏人，上嘉纳之。
丁亥，以灾告天地宗庙社稷。罢明年上元灯火。敕“群臣修省，言时政阙失”。
是月，太监李广有罪自杀。
广以符箓祷祀获上宠，会毓秀亭成，幼公主殇，未几清宁宫灾，日者谓建亭犯岁忌。太皇太后恚曰：“今日李广、明日李广，果然祸及矣！”广惧，遂饮鸩死。
上疑广有异书，遣使即其家索之，得贿籍，多文武大臣名，馈黄白米各百千石。上曰：“广食几何，乃受米如许？”左右曰：“隐语耳，黄者金，白者银也。”上怒，下法司按问。诸臣皆惧，昏夜赴寿宁侯张鹤龄求解。
时方以宫灾求直言，编修罗玘因言：“今日之事如瘿瘤，割之去易而身危，消之去迟而身安。窃见文武宫贿广求进，廉耻扫地。其间有部寺之尊，将帅之寄，天下四裔，方以为丙、魏、姚、宋、方、召、卫、霍，今一旦指名暴其恶，恐启远人慢朝廷心，虽实有方、召、丙、魏之徒亦不复信，此大可忧也。如遂已之，廉耻愈衰。臣请降敕密谕贿广者使引疾退，或可消已成之党，绝未起之祸。”章下所司。
1057 明通鉴卷三十八
而言者犹讦大臣不已。一时未得贿籍主名，各以意揣。遂及尚书周经，经愤甚，上疏曰：“昨科、道劾廷臣奔竞李广，阑人臣名。虽蒙恩不问，臣实含伤忍痛，无以自明。夫人奔竞李广，冀其进言左右、图宠眷耳。陛下试思，广在时曾言及臣否？且贿籍具在，乞检有臣姓名否？请严鞫广家人，臣如有寸金尺帛遗广，或曾一造其门，即治臣交结之罪，斩首市曹，以为奔竞无耻之戒。若无毫毛干涉，亦乞为臣洒雪。否则含污忍垢，即填沟壑，目且不瞑。”上慰答之，并下其章于所司。
广虽惧罪自杀，上犹怜之。广党蔡昭等复为之请，诏予祠额祭葬。大学士刘健以广赃迹昭著，争不当予，乃罢给祠额，仍撰文赐祭。
免畿内顺天、广平、顺德、河间、保定五府旱灾税粮凡四万七千八百余石。【考异】《明史·本纪》免两畿、山西、陕西、广西、广东被灾税粮于是年之末，《三编》据《实录》系免畿内粮于是年之十月，今据之。
十一月，壬子、罢陕西织造羊绒。
是月，给事中吴仕伟，以李广赃败，因疏论“宦官不可用，乞尽召镇守中官还”，上不能从。
然是时中官出镇者，屡申敕戒谕之。福建邓原，浙江麦秀，河南蓝忠，宜府罗清，颇以廉洁爱民称，赐敕奖励。
闰月，壬戌朔，日有食之。
己巳，诏：“自寿节祈报外，所有斋醮悉罢之。”乙酉，罢福建织造彩布。
是月，下御史胡献、给事中胡易于狱。
献举九年进士，改庶吉士，至是改御史。逾月，即极论时政数事，言：“屠蒲为吏部尚书，王越、李蕙为都御史，皆交通中官李广得之。广得售奸，皆陛下任广太过也。今广事已往，然当慎于将来。今之弊政有亟宜革者。京、通二仓总督监督中官，每收1058
纪三十八
米万石，人索白金十两，以岁运四百万石计之，人四千两。夫监督仓储，自有户部，焉用中官！乞赐罢遣。京操军士自数千里至，总兵坐营等官勒令办纳月钱，乞严革以苏其困。东厂校尉，本以缉奸，迩者但为中官、外戚泄愤报怨。如御史武衢忤寿宁侯张鹤龄及太监杨鹏，主事毛广忤太监韦泰，厂校推求细事，诬以罪名，举朝皆知其枉，无敢言者。臣亦知言之必为所陷，然臣弗惧也。”又言：“陛下遇灾修省，去春求言，谏官及郎中王云凤，主事胡爟，皆有论奏，留中不报，云凤寻得罪。如此则与不修省何异！”疏人，上不怿。鹤龄与泰各疏辨。
会易劾监库中官贺彬贪黩八罪，彬亦讦易，遂并献下诏狱。谪献蓝山丞。
久之，释易。献未赴官，迁宜阳知县。马文升数荐于朝，迁南都察院经历。【考异】胡献等下狱事见本传，诸书皆不载。《三编》、《明鉴》系之是年闰十一月，今据增。
十二月，庚子，榜禁中外奢靡逾制。
壬子，以清宁宫灾，诏赦天下。【考异】据诏书，在是年十二月二十一日，是月壬辰朔。
时以修清宁宫，议采木于四川，尚书马文升请发内帑，免征派，诏停采木之役。
是月，以吏部侍郎佀钟为右都御史。是冬，王越卒。
越方经理甘肃，会李广得罪死，言官交章劾广党，皆及越。越闻，忧恚，卒于甘州。
初，越举景泰二年进士，廷试对策，忽旋风起，扬其卷去，更给卷，乃毕事。及秋，朝鲜使至，言其王视朝时，有卷从风中堕、谨持以献，视之乃越卷也，帝语吏部曰：“此当任宪官。”因授越御史。不五年，即擢大同巡抚。其后屡告边功，晋威宁伯。督兵既久，健将武校多出其门，赏予略无吝惜。尝一夕值大
6501 明通鉴卷三十八
雪，越故豪纵，方围炉饮，诸伎拥琵琶侍。一小校诇敌还，陈敌情未竟，越喜，酌金卮命饮，即赐之卮，语毕，益大喜，指伎绝丽者立予之。校感激，所至为尽死力。
越胆智过人，自负豪杰，而比汪直得封爵，既罢，复结李广谋起用，士大夫以其破败名检，咸鄙之。
清宁之灾，给事中华昶上言二事：“一请广言路以开天下之壅蔽，一请明国法以诛天下之大好。”谓：“李广虽死，其余党犹蟠据中外。诸大臣贿赂公行，纳诸宦官之门以为固结之计，乞亟发广私籍，收其私人合其数十百万之赂，内充帑藏之虚，外舒军国之用，亦足以宽一分之民力，非止弭灾之一端也。”检讨刘瑞，请罢醮坛，治故阉李广，汪直之党，起用直言之杨茂元、王云凤等。
户科给事中丛兰，疏陈弭灾六事，末言：“中官梁芳、陈喜、汪直、韦兴等，先以罪贬斥，复夤缘还京师，请按治。”
一时南北言官指陈时政，皆有论劾，上以刘健、李东阳之请，皆置不问。国子生江瑢，劾健、东阳杜抑言路，健等请罢，上慰留之，而下瑢于狱。二人力救，乃得释。
是岁，免南畿、山西、陕西、广东、广西被灾税粮。





