吴芾　再和三首

不才当退缩，何况国阽危。

犹事毛锥子，欲攀丹桂枝。

人怜无好命，自笑不知时。

且尽一樽酒，高歌殿两眉。

吴芾

吴芾　再和三首

范侯心貌古，懒与世争名。

此去穷弥壮，逢时用则行。

琴尊无限好，道义有余荣。

末俗方奔竞，思君坐到明。

吴芾

吴芾　再和三首

忆昔干戈里，劳君远访余。

再为千里别，又是一年余。

天末空樽酒，人生念辅车。

西湖从处好，毕竟若为居。

吴芾

