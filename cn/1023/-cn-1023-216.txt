戴复古　寄后村刘潜夫

朝廷不召李功甫，翰苑不着刘潜夫。

天下文章无用处，奎星夜夜照江湖。

戴复古

戴复古　寄后村刘潜夫

拥节持麾泽在民，仰盾台阁笑无人。

刘蕡一策传千古，何假君王赐出身。

戴复古

戴复古　寄后村刘潜夫

客游仙里见君时，拥絮庵中共说诗。

别后故人知我否，年几八十病支离。

戴复古

