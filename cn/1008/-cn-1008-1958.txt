赵蕃　又次韵宋茂叔送行五绝兼谢修叔

送我归舟水一篙，更携佳语赆吾曹。

暮云真作江东去，不复沅湘诵楚骚。

赵蕃

赵蕃　又次韵宋茂叔送行五绝兼谢修叔

平日长嗟取友难，年来颇得见班班。

顾怜蹇卡终无及，天马逍遥十二闲。

赵蕃

赵蕃　又次韵宋茂叔送行五绝兼谢修叔

太息平原生事疏，老来亦欲事犂锄。

傥然识得箪瓢乐，只见何妨有不如。

赵蕃

赵蕃　又次韵宋茂叔送行五绝兼谢修叔

前年过语漫匆匆，今喜追随数日同。

诗里固知俱有味，酒边宁复重言功。

赵蕃

赵蕃　又次韵宋茂叔送行五绝兼谢修叔

山到穷时一径开，数松几竹与萦回。

我归酿黍仍锄菜，准拟篮舆窈窕来。

赵蕃

