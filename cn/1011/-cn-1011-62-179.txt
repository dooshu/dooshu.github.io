郑清之　谢郑广文和韵

鳣堂心醉经，精神应满腹。

温饱非所志，饮食不以目。

说诗称解颐，善问待攻木。

颇愁百斛量，孔庭惟立独。

俎豆答卫问，筐瓷欠邹漉。

曾子非养口，漆园且尊足。

时於清夜分，酌以翠勺绿。

聊浇磊磈胸，不废吾伊读。

每篇亦作句，如对纪书竹。

相逢盖初倾，一别桑重沃。

融尊惭坐满，鲁馈疏拜仆。

卫生不自宝，抑首亲患玉。

囊无谀墓金，米乏佳传斛。

厨烟爨人凊，蔬课园夫督。

粟瓶收秫田，黍酿用阴麴。

解同杜陵襟，期醉昌黎菊。

赤手当缚菟，白眼谩嗔俗。

庄虚左氏宴，觞肯西子属。

酒债负寻常，会期遭百六。

要须中圣贤，庶以展伯叔。

醉入无功乡，醒岂屈原族。

岸帻一笑粲，共赋醽酒醲。

郑清之

郑清之　谢郑广文和韵

春工沤丝呈巧力，红日如梭万花织，

爱花荡子不爱命，郊花骊姬似荀息。

草木摇落天地闭，贤哉梅也众不识。

灵根九转到仙品，千古离骚作书色。

涨晴痴暖动山意，攀翻健倒苍苔石。

高标底须雪后见，清芬每向闲中得。

花前失喜广文诗，柿叶书成点新墨。

郑清之

