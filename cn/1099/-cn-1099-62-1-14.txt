○題為釐正封贈事疏 【 生母封贈】

切照我朝諸司職掌內一款、一兩子當封、從一高者、婦人因其子封贈、而夫子兩有官、亦從一高者、葢言一人生二子、俱任官當封其親若長子官五品、次子官七品、當從其長子五品者封贈其親、是謂兩子當封、從一高者、其婦人一子任官、當封其母、而父亦任官、若夫之官五品、子之官七品、當從其夫之官而封贈其母、若子之官二品、父之官四品五品、當從其子之官、而封贈其母、是謂天子兩有官、亦從一高者、此指嫡母而言。一代定制。開載甚明。不知始自何年。有父任尚書或侍郎都御史、其次室所生子或中進士、或由監生等項出身、任郎中主事評事太常等寺典簿等官、三年考滿稱職、該封贈其生母、當依母以子貴。隨其巳之官品封贈。今擬其從一高者。往往將生母從其父之官。不分存亡。此例實為冗蓋于今釐正已久俱封贈夫人或淑人是以夫貴而封贈其妾非母以子貴受封之義也不可不為改正。切惟致治莫先于倫理。倫理莫先于名分必名分正而後倫理可明。前項封贈、殊為未當、若不釐正、誠恐因襲年久、有紊舊制、而貽譏後世、合無今後若父任尚書侍郎都御史等官、次室所生子或任郎中主事評事典簿等官、三年考滿稱職、請給誥敕、該封贈生母者、依母以子貴。照巳之官品封贈、不許再行比例、從其父之官封贈其母、庶舊制不違、人心允愜、

皇明經世文編卷之六十二終







