邓有功　客信丰寄刘起潜

怪得寒灯昨夜花，五更归梦倏还家。

多情儿女伤离别，争挽征衫问鬓华。

邓有功

邓有功　客信丰寄刘起潜

鱼苗客子去成群，野笑狂歌慢慢行。

三十里头齐顿住，闻官早过吉州城。

邓有功

邓有功　客信丰寄刘起潜

锦衣戍卒竖霜矛，弹压盐丁过岭头。

三月闻韶堪叹息，南中还是一年忧。

邓有功

邓有功　客信丰寄刘起潜

岭南咫尺莫如虔，和暖严寒别有天。

一夜诗魂清到骨，晓霜封却钓鱼船。

邓有功

