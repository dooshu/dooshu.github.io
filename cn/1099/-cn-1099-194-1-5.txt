○與廵按兩司論交事 【 安南】

議者、謂賊中乖亂、國土三分、乘其亂而取之、可不勞力而定、此則甚謬、嘉靖初、黎賙被弒、賊以兵破逐陳暠父子、擁立譓、巳而君臣漸不相能、黎譓出奔、又假立黎懬而相之、當其時國人未附若以吾中國之威命猛將提兵數萬臨賊疆以有內自送款者用兵或不甚勞今則陳氏?。黎懬弒。黎寧以亡國遊魂。假息海裔賊父子相繼。竊有其國。不啻十之七八。地廣兵眾。羣下用命。又梟徤多智數。有子十六七人。以交州居長子。而自營都齊居之。繕治兵甲。以伺四方之變。餘子勝冠以上者。各令將一軍。分據要郡。男子婚嫁。皆與其豪酋相結。去冬頗聞吾消息。購鐵勒禾塹險塞為重柵。而守之。又教練水戰。造巨艦募人鑄佛即機銃。海汉通舟處皆樹木楗水中。令舟不得入。賊之防慮。其預且密如此。而吾乂聲其篡弒之罪討之。非至勢窮力屈。安肯束手以受誅夷。去冬以來。吾之聚議於　廟堂之上者幾旬月矣。至今日而調兵給食尚未定畫。永樂中王師九月至龍州。兵事不預辦則失机此言嘉靖用兵與永樂不同也其年四月。已遣大理陳卿至廣西計處兵食。皆以九月集于南寧。將帥至即統以行其調集土兵。不過三萬。將帥非侯伯則都督。勢重謀預。又經靖難百戰之餘。以馭素教之兵。猶用八十萬也將八十萬如將一人安得不克昨見兵部所下劄、其調兵皆待總制參贊至日處置。今總制參贊尚遠。就使盡此八月至兩廣。發符調兵福建湖廣。往還之間。非三四月不集。又半月乃臨賊疆則冬春之交矣春雨將降霧潦淫濊。以數十萬眾。凌險阻渡溪谷衝犯瘴毒。與負險必死之寇爭勝負或者有他巧妙。則非某所知。但以書生識量窺之。誠不可不過為之慮。某又竊伏思念　國家以高爵厚祿養士大夫將士。一旦有大征役。　主上憂勤宵旰不寧。欲成大功必須得人此言亦能知巳羣公環尹無肯跬步出國門以副當宁之憂所命督餉副將監軍皆起於閑廢而用之是在廷無一人可使也人生惟命不可期萬一所命數公。或有疾病他過。必再求其人以代之。倉卒豈能及事。以此觀之吾人情可知矣。夫將提數十萬之兵。深入人境。以謀人之國誠非計慮終始為萬全可久之策。不可輕動今賊巳先事有備。而吾庶務未集。事若可巳則及今巳之。尚不為遲。如其不然。待大將參贊至日。博盡羣言。以圖進取方略。數道分攻。水陸並進老生常言。要亦無以逾此。然以永樂事勢較論今日其難易利鈍亦非某所能逆覩也謹將賊中地勢、參詢人言、畫成圖子一幅、中間傳聞、料想未能盡合、然大略亦麄可觀、伏乞炤亮施行、

