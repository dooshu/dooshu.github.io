○对举贤任选判

〈得上封事人云，吏部计选不得其才，请命公卿举贤而任。所司云知人之难，恐不绝私，非选士之策。〉

求贤审官，分职揆务，必资慎择，乃罔奸邪。惟彼礼闱，式蒸髦士，固宜品藻而无失，夫何铨管而是昧？所以怀山涛识量蕴毛公方。择其琳琅，谁云非允，刈乎杞梓；孰曰谬贤？嗟尔伊人，议乎取士。类匡衡之述古，多所引经；同谷永之上封，独将言事。教隳邦典，政败竖儒，且涉缘情，殊非革弊。天官嘉选，是曰司存；月卿荐贤，恐成离局。

李希言

希言，郑惠王元懿孙，鄂州刺史敬子。开元中为右金吾大将军，再迁太子詹事。

