六经伤寒用药格法

夫伤寒，始自太阳，逆传阳明，至于厥阴而止。六经既别，治法不同，太阳属膀胱，非发汗则不愈，必用麻黄芪者，以麻黄芪生于中牟，雪积五尺，有麻黄芪处，雪则不聚，盖此药能通内阳气，却外寒也。阳明属胃，非通泄则不愈，必用大黄芪、芒硝以利之。少阳属胆，无出入道，柴胡与半夏能利能汗，佐以子芩，非此不解。太阴属脾，中州土也，性恶寒湿，非干姜、白术，不能温燥。少阴属肾，性畏寒燥，非附子则不能温。厥阴属肝，藏血养筋，非温平之药，不能润养。此经常之道也。后学不知伦类，妄意进饵，遂致错乱，诸证蜂起，夭伤人命，可不究辨。且三阳病，汗下和解，人心知之；至太阴脾经，温燥不行，亦当温利自阳明出，如温脾丸用大黄芪者是也。少阴肾经，虽用附子，复使麻黄芪，则知少阴亦自太阳出。厥阴用桂，自少阳出明矣。及其二阳郁闭，皆当自阳明出。故三阴皆有下证，如少阴口燥咽干，下利清水；太阴腹满时痛；厥阴舌卷囊缩，皆当下之。学人宜审详，不可率易投也。

六经伤寒用药格法

