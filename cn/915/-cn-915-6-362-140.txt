○又表



陛下之躬执谦光，允恭克让，俯从吏议，示总万机；布旷荡之诏，开自新之路。海隅渐惠，朔南暨声，有生之伦，咸被嘉庆。陛下量包宇宙，明眸三辰，灵稽应，华戎同戴，加以王室中微，邦基将绝，遗民元元，属命陛下。陛下以德则无所与让，言事固所负荷，诚宜遗小礼存大务，援据图录，居正宸极，上副祖宗之心，下一兆庶之望。臣闻“必也正名”，前圣大之。《春秋传曰》：“名以出信，名苟不正，则事有不从，信苟不立，则礼义或愆”。乃载籍之明诫，开塞之所由也。（同上）



