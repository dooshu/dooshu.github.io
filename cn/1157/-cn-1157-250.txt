●卷二百五十　帝系考一

○帝号历年

黄帝，少典之子，姓公孙，名轩辕，生於寿邱。神农氏世衰，诸侯相侵伐，蚩尤最暴，黄帝徵师诸侯，擒杀蚩尤，诸侯尊黄帝为天子。在位百年崩，年百一十岁。

帝颛顼高阳，黄帝之孙，昌意之子。继黄帝为天子，在位七十八年崩，年九十八岁。

帝喾高辛，黄帝之曾孙，元嚣之孙，蟜极之子。继颛顼为天子，在位七十年崩，年百五岁。

帝尧，帝喾之子，姓伊祁，名放勋。帝喾崩，而长子挚代立，封尧为唐侯。帝挚立，不善，在位九年，唐侯德盛，乃禅位於唐侯。尧以甲辰即位，都平阳，号陶唐氏。在位七十年，荐舜摄政，又二十八年崩，在位九十八年。寿一百一十八，首甲辰，尽癸未。

帝舜，颛顼七世孙，瞽瞍之子，姓姚氏，名重华。年三十，尧举之；年五十，摄行天子事；年五十八，尧崩年六十一，以丙戌岁代尧践帝位，都蒲阪，号有虞氏。三十一年，以丁巳岁禅於禹。又八年崩，寿一百岁。首丙戌，尽癸亥。

夏禹，颛顼之孙、鲧之子，姓姒氏，名文命。治水有功，舜使宅百揆。年七十三，以丁巳岁受舜禅，即天子位，都平阳、安邑。在位二十七年，癸未崩，寿百岁。

启，禹子。以甲申嗣位，九年壬辰崩。

太康，启子。以癸巳嗣位，二十九年辛酉，以盘游无度，为有穷后距於河，失邦而崩。

仲康，太康子。以壬戌嗣位，十三年甲戌崩。

帝相，仲康子。以乙亥嗣位，二十八年壬寅，为羿所弑。寒浞杀羿并灭相，相之臣靡逃於有鬲氏，相之后还於有仍氏，生少康。至四十一年壬午，靡自有鬲氏灭寒浞而立少康。

少康，相子。以壬午灭寒浞嗣立，二十二年癸卯崩。

帝杼，少康子。以甲辰嗣立，十七年庚申崩。

帝槐，杼子。以辛酉嗣立，二十六年丙戌崩。

帝芒，槐子。以丁亥嗣立，十八年甲辰崩。

帝泄，芒子。以乙巳嗣立，十六年庚申崩。

帝不降，泄子。以辛酉嗣立，五十九年己未崩。

帝扃，不降子。以庚申嗣立，二十一年庚辰崩。

帝廑，扃子。以辛巳嗣立，二十一年辛丑崩。

帝孔甲，廑子。以壬寅嗣立，三十一年壬申崩。

帝皋，孔甲子。以癸酉嗣立，十一年癸未崩。

帝发，皋子。以甲申嗣立，十九年壬寅崩。

帝履癸，是为桀，以癸卯嗣立，五十三年乙未，以失道为殷汤所伐，战於鸣条，师败，汤放之南巢，夏亡。

右夏一十七世，共四百五十九年，首丁巳，尽乙未，内寒浞篡位四十一年，

殷汤，契之十四世孙，姓子氏，名履。以夏桀之三十五年丁丑即诸侯位，自商邱徙都亳。以乙未伐桀灭夏，即天子位，十三年。丁未崩，寿百岁。

太甲，汤孙。以戊申嗣立，三十三年庚辰崩。

沃丁，太甲子。以辛巳岁嗣立，二十九年己酉崩。

太康，沃丁弟。以庚戌嗣立，二十五年甲戌崩。

小甲，太庚子。以乙亥嗣立，十七年辛卯崩。

雍已，小甲弟。以壬辰嗣立，十二年癸卯崩。

大戊，雍己弟。以甲辰嗣立，七十五年戊午崩。

仲丁，大戊子。以己未嗣立，十三年辛未崩。

外壬，仲丁弟。以壬申嗣立，十五年丙戌崩。

河亶甲，外壬弟。以丁亥嗣立，九年乙未崩。

祖乙，河亶甲子。以丙申嗣立，十九年甲寅崩。

祖辛，祖乙子。以乙卯嗣立，十六年庚午崩。

沃甲，祖辛弟。以辛未嗣立，二十五年乙未崩。

祖丁，沃甲兄。以丙申嗣立，三十二年丁卯崩。

南庚，沃甲子。以戊辰嗣立，二十五年壬辰崩。

阳甲，祖丁子。以癸巳嗣立，七年己亥崩。

盘庚，阳甲弟。以庚子嗣立，二十八年丁卯崩。

小辛，盘庚弟。以戊辰嗣立，二十一年戊子崩。

小乙，小辛弟。以己丑嗣立，二十八年丙辰崩。

武丁，小乙子。以丁巳嗣立，五十九年乙卯崩。

祖庚，武丁弟。以丙辰嗣立，七年壬戌崩。

祖甲，祖庚弟。以癸亥嗣立，三十三年乙未崩。

廪辛，祖甲子。以丙申嗣立，六年辛丑崩。

庚丁，廪辛弟。以壬寅嗣立，二十一年壬戌崩。

武乙，庚丁子。以癸亥嗣立，四年丙寅崩。

太丁，武乙子。以丁卯嗣立，三年己巳崩。

帝乙，太丁子。以庚午嗣立，三十七年丙午崩。

受辛，帝乙子。是为纣，以丁未嗣立，无道，三十二年戊寅，周武王伐之。战於牧野，师败受死，殷亡。

右，殷二十八世，共六百四十四年，首乙未，尽戊寅。

周武王，后稷十六世孙，文王之子，姓姬氏，名发。以商纣二十三年己巳嗣为西伯，至己卯，胜殷杀受，即天子位，七年乙酉崩，寿九十三。

成王，名诵，武王子。以丙戌嗣立，三十七年壬戌崩，岁四十四岁。

康王，名钊，成王子。以癸亥嗣立，二十六年戊子崩。

昭王，名瑕，康王子。以己丑嗣立，五十一年己卯崩。

穆王，名满，昭王子。以庚辰嗣立，五十五年甲戌崩。

共王，名儉扈，穆王子。以乙亥嗣立，十二年丙戌崩。

懿王，名囏，共王子。以丁亥嗣立，二十五年辛亥崩。

孝王，名辟方，共王弟。以壬子嗣立，十五年丙寅崩。

夷王，名燮，懿王子。以丁卯嗣立，十六年壬午崩。

厉王，名胡，夷王子。以癸未嗣立，三十七年。无道，为国人所逐，出奔。周、召二伯行政，谓之"共和"。十五年癸酉，崩於彘。

宣王，名静，厉王子。以甲戌嗣立，四十六年己未崩。

幽王，名宫涅，宣王子。以庚申嗣立，无道。十一年庚午，为犬戎所伐，败死。

平王，名宜曰，幽王子。以辛未嗣立，五十一年辛酉崩。

桓王，名林，平王孙。以壬戌嗣立，二十三年甲申崩。

庄王，名佗，桓王子。以乙酉嗣立，十五年己亥崩。

釐王，名胡齐，庄王子。以庚子嗣立，五年甲辰崩。

惠王，名闵，釐王子。以乙巳嗣立，二十五年己巳崩。

襄王，名郑，惠王子。以庚午嗣立，三十三年壬寅崩。

顷王，名壬臣，襄王子。以癸卯嗣立，六年戊申崩。

匡王，名班，顷王子。以己酉嗣立，六年甲寅崩。

定王，名瑜，匡王弟。以乙卯嗣立，二十一年乙亥崩。

简王，名夷，定王子。以丙子嗣立，十四年己丑崩。

灵王，名泄心，简王子。以庚寅嗣立，二十七年丙辰崩。

景王，名贵，灵王子。以丁巳嗣立，二十五年辛巳崩。子猛立，为悼王。王子朝杀猛代立，晋逐子朝，立敬王。

敬王，名丐，景王子。以壬午嗣立，四十四年乙丑崩。

元王，名仁，敬王子。以丙寅嗣立，六年辛未崩。

贞定王，名介，元王子。以壬申嗣立，二十八年己亥崩。大子去疾立，为哀王。王叔袭杀之，代立为思王。

思王，以庚子嗣立，为其弟少隗所杀。

考王，名少隗。以辛丑嗣立，十五年乙卯崩。

威烈王，名午，考王子。以丙辰嗣立，二十四年己卯崩。

安王，名骄，威烈王子。以庚辰嗣立，二十六年乙巳崩。

烈王，名喜，安王子。以丙午嗣立，七年壬子崩。

显王，名扁，烈王弟。以癸丑嗣立，四十八年庚子崩。

慎靓王，名定，显王子。以辛丑嗣立，六年丙午崩。

赧王，名延，慎靓王子，以丁未嗣立，五十九年乙巳，为秦所攻，王奔秦，尽献其邑三十六，秦受之。是岁，王崩，周亡。

右，周三十七世，共八百六十七年，首己卯，尽乙巳，内"共和"行政十五年。自周亡至秦始皇灭六国称"皇帝"以前，首丙午，尽己卯，共三十四年。

秦始皇，伯翳之後，庄襄王之子，母吕不韦姬，姓嬴氏，名政。以周亡後九年甲寅嗣立为秦王，立二十七年庚辰，尽灭六国，称始皇帝，後十二年辛卯崩。

二世皇帝，名胡亥，始皇少子。以壬辰嗣立，三年甲午，为赵高所弑，立二世兄子婴。乙未，汉高祖入秦，子婴降，秦亡。

右，秦二世，共十五年，首庚辰，尽甲午。

汉太祖高皇帝，沛丰邑中阳里人，姓刘氏，名邦，父太公，母媪。以秦二世元年壬辰年三十起兵，为沛公。乙未，入关灭秦，为汉王。五年己亥，灭项籍，即皇帝位，都长安，十二年，丙午崩，寿五十三。

孝惠皇帝，名盈，高祖太子，母吕后。以丁未嗣立，时年十七，在位七年，癸丑崩，寿二十四。吕太后取後宫子以为帝子立之。太后临朝称制，九年。辛酉，吕后崩，诸吕作乱，大臣诛之，立文帝。

太宗孝文皇帝，名恒，高祖中子，母薄姬。年五岁，立为代王。二十三岁辛酉，太尉周勃等迎立为皇帝，在位二十三年。甲申崩，寿四十六。

孝景皇帝，名启，文帝太子，母窦皇后。三十二岁乙酉嗣立，在位十六年。庚子崩寿，四十八。

世宗孝武皇帝，名彻，景帝中子，母王美人。十六岁嗣立，在位五十四年。甲午崩，寿七十一。

改元十一（建元六。元光六。元朔六。元狩六。元鼎六。元封六。太初四。天汉四。太始四。征和四。後元二）

孝昭皇帝，名弗陵，武帝少子，母赵婕妤。八岁乙未嗣立，在位十三年。丁未崩，寿二十二。

改元三（始元六。元凤六。元平一）

中宗孝宣皇帝，名询，武帝曾孙、戾太子孙史皇孙子，母王夫人。昭帝崩，无嗣，大将军霍光立昌邑王贺。贺无道，废之，更立帝，时年十八。丁未嗣立，在位二十五年。壬申崩，寿四十三。

改元七（本始四。地节四。元康四。神爵四。五凤四。甘露四。黄龙一）

高宗孝元皇帝，名奭，宣帝太子，母许皇后。年二十七，癸酉嗣立，在位十六年。戊子崩，寿四十三。

改元四（初元五。永光五。建昭五。竟甯十一）

孝成皇帝，名启，元帝太子，母王皇后。年二十己丑嗣立，在位二十六年。甲寅崩，寿四十六。

改元七（建始四。河平四。阳朔四。鸿嘉四。永始四。元延四。绥和二）

孝哀皇帝，名欣，元帝庶孙，定陶恭王子，母丁姬。成帝无子，立为太子。年二十乙卯嗣立，在位六年。庚申崩，寿二十六。

改元二（建平四。元寿二）

孝平皇帝，名偅，元帝庶孙，中山孝王子，母丁姬。哀帝崩，无子，太皇太后遣使迎立之。年九岁，辛酉嗣立，在位五年。乙丑，为王莽所鸩崩，寿十四。

改元一（元始五）

王莽立孺子婴，自为"摄皇帝"，三年，至戊辰，莽篡位。

右，西汉十二帝，共二百一十四年，始乙未，尽戊辰。王莽以己巳篡位，称新室，十五年。癸未，为汉兵所诛。淮阳王刘元立，二年，为赤眉所灭。莽、元共十六年。

改元四（建国五。天凤六。地皇三。更始二）

东汉世祖光武皇帝，名秀，南阳人，高祖九世孙，父南顿令钦。帝以王莽篡位之十四年壬午起兵，乙酉即皇帝位，迁都洛阳，时年二十九，在位三十三年。丁巳崩，寿六十二。

改元二（建武三十一。中元二）

显宗孝明皇帝，名庄，光武第四子，母阴皇后。年三十，以戊午嗣立，在位十八年。乙亥崩，寿四十八。

改元一（永平十八）

肃宗孝章皇帝，名僺，显宗第五子，母贾贵人。年十九，以丙子嗣立，在位十三年。戊子崩，寿三十三。

改元三（建初八。元和三。章和二）

孝和皇帝，名肇，肃宗第四子，母梁贵人。年十岁，以己丑嗣立，在位十七年。乙巳崩，寿二十七。

改元二（永元十六。元兴一）

孝殇皇帝，名隆，和帝少子。生始百日嗣立，丙午崩，寿二岁。

改元一（延平元）

恭宗孝安皇帝，名祐，肃宗孙，父清河孝王，母左姬。殇帝崩，太后立为孝和皇帝嗣，年十三。以丁未嗣立，在位十九年。乙丑崩，寿三十二。

改元五（永初七。元初六。永甯一。建光一。延光四）

孝顺皇帝，名保，安帝子，母李氏。年十一，以丙寅嗣立，在位十九年。甲申崩，寿三十。

改元五（永建六。阳嘉四。永和六。汉安二。建康一）

孝冲皇帝，名炳，顺帝子，母虞贵人。年二岁，以乙酉嗣立，一年崩，寿三岁。

改元一（永嘉元）

孝质皇帝，名赞，肃宗元孙，父渤海孝王，母陈夫人。冲帝崩，皇太后诏嗣立，时年八岁，在位一年。为梁冀所鸩崩，年九岁。

改元一（本初元）

孝桓皇帝，名志，肃宗曾孙，父蠡吾侯翼，母匽氏。质帝崩，太后与梁冀迎立之，年十五岁。以丁亥嗣立，在位二十一年。丁未崩，寿三十六。

改元七（建和三。和平二。元嘉一。永兴二。永寿三。延熹九。永康一）

孝灵皇帝，名宏，肃宗元孙，父解渎亭侯，母董夫人。桓帝崩，无子，皇太后迎立之，时年十二。以戊申嗣立，在位二十一年，戊辰崩，寿三十四。

改元四（建甯四。熹平六。光和六。中平六）

孝献皇帝，名协，灵帝中子，母王美人。灵帝崩，董卓废少帝为弘农王，立帝，年九岁。以已巳嗣立，在位三十二年，以庚子禅位於魏。後十三年壬子崩，寿五十四。

改元四（初平四。兴平二。建安二十四。延康一）

右，东汉十二帝，共一百九十六年，首乙酉，尽庚子。

蜀汉昭烈皇帝，名备，涿郡涿县人，景帝子中山靖王胜之後，父弘。以建安十九年甲午取蜀，二十四年已亥称汉中王，辛丑即皇帝位，三年癸卯崩，寿六十三。

改元一（章武三）

後主名禅，昭烈帝子。年十二，以甲辰嗣立。在位四十一年，为魏所灭。

改元四（建兴十五。延熙二十。景耀五。炎兴元）

右，蜀汉二帝，共四十三年，首辛丑，尽癸未。

魏文帝，沛国谯人，姓曹氏，名丕，武王太子。以庚子受汉禅，即皇帝位，时年三十三。在位七年。丙午崩，寿四十。

改元一（黄初七）

明皇帝，名叡，文帝太子。年二十二，以丁未嗣立，在位十三年。己未崩，寿三十五。

改元三（太和六。青龙四。景初三）

齐王，名芳，明帝养为子。年九岁，以庚申嗣立，在位十四年。癸酉，为司马师所废，时年二十三。

改元二（正始九。嘉平五）

高贵乡公，名髦，文帝孙，东海定王霖子。司马师既废齐王，迎立之，年十四。以甲戌嗣立，在位六年。已卯以讨司马昭不克遇弑，年二十。

改元二（正元二。甘露四）

陈留王，名奂，武帝孙，燕王宇子。司马昭既弑高贵乡公，迎立之，年十五。以庚辰嗣立，在位五年。乙酉，禅於晋。

改元二（景元四。咸熙二）

右，魏五帝，共四十六年，首庚子，尽乙酉。

吴大帝，吴郡富春人，姓孙氏，名权，长沙太守坚之子，讨逆将军策之弟。汉末，封吴王。及魏王丕篡逆，权以辛丑岁称帝，在位三十一年。辛未崩，寿七十一。

改元六（黄武七。黄龙三。嘉禾六。赤乌十三。太元一。神凤一）

会稽王，名亮，大帝少子。以壬申年嗣立，在位六年，为权臣孙綝所废。庚辰岁，亮以谣言自杀，时年十六。

改元三（建兴二。五凤二。太平二）

景帝，名休，大帝第六子，会稽王亮之兄。初封琅琊王，戊寅岁，孙綝废亮，迎而立之，在位六年。甲申岁崩，时年三十。）

改元一（永安六）

归命侯，名皓，大帝之孙，太子和之子。初封乌程侯，景帝崩，吴人迎而立之。晋咸宁末，武帝令将军王濬等率兵伐之，皓战败，诣军门请降。太康元年徙皓洛阳，封归命侯，在位十七年。寿四十。

改元八（元兴一　甘露一　宝鼎三。建衡三。凤凰三。天册一。天玺一。天纪四）

右，吴四帝，共六十年，首辛丑，尽庚子。

晋世祖武皇帝，河内温县孝敬里人，姓司马氏、名炎，宣王之孙，文王之子。以乙酉受魏禅即皇帝位，时年二十九。在位二十六年。庚戌崩，寿五十五。

改元三（泰始十。咸宁五。泰康十）

孝惠皇帝，名衷，武帝第二子。以庚戌嗣立，时年三十一，在位十七年。丙寅崩，寿四十八。

改元七（永熙一。元康九。永康一。永宁一。太安二。永兴二。光熙一）

孝怀皇帝，名炽，武帝第二十五子。惠帝时，立为皇太弟，帝崩，以丙寅嗣立，时年二十三，在位五年。辛未，刘曜、石勒兵陷洛阳，蒙尘於平阳，壬申，遇害，寿三十。

改元一（永嘉六）

孝愍皇帝，名邺，武帝孙，吴孝王宴之子。洛阳倾覆，奔长安，众推为太子。怀帝崩，以癸酉即位，时年十三，在位四年。丙子，刘曜陷长安，丁丑，遇害，寿十八。

改元一（建兴四）

右，西晋四帝，共五十二年，首乙酉，尽丙子。

元皇帝，名睿，宣帝曾孙，琅琊恭王觐之子。袭封镇建邺。愍帝遇害，以丁丑嗣立，时年四十一，在位六年。壬午崩，寿四十七。

改元三（建武一。大兴四。永昌一）

明皇帝，名绍，元帝太子。以癸未嗣立，时年二十四，在位三年。乙酉崩，寿二十七。

改元一（太宁三）

成皇帝，名衍，明帝太子。以丙戌嗣立，时年五岁，在位十七年。壬寅崩，寿二十二。

改元二（咸和九。咸康八）

康皇帝，名岳，成帝母弟。以癸卯嗣立，时年二十，在位二年。甲辰崩，寿二十二。

改元一（建元二）

穆皇帝，名聃，康帝子。以乙巳嗣立，时年二岁，在位十七年。辛酉崩，寿十九。

改元二（永和十二。升平五）

哀皇帝，名丕，成帝子。以壬戌嗣立，时年二十一，在位四年。乙丑崩，寿二十五。

改元二（隆和一。兴宁三）

废帝，名弈，哀帝母弟。哀帝崩，皇太后诏立之。以丙寅嗣立，时年二十四，在位六年。辛未，桓温废之。

改元一（太和五）

简文皇帝，名显，元帝少子。封会稽王。桓温既废海西公，迎立之。以辛未嗣立，时年五十一，在位二年。壬申崩，寿五十三。

改元一（咸安二）

孝武皇帝，名曜，简文帝子。以癸酉嗣立，时年十一，在位二十四年。丙申崩，寿三十五。

改元二（宁康三。太元二十一）

安皇帝，名德宗，孝武帝长子。以辛酉嗣立，时年十五，在位二十二年。戊午崩，寿四十一。

改元三（隆安五。元兴三。义熙十四）

恭皇帝，名德文，安帝母弟。以己未嗣立，时年三十四，在位二年。庚申，禅位於宋，遇害，寿三十六。

改元一（元熙二）

右，东晋十一帝，共一百有四年，首丁丑，尽庚申。

宋高祖武皇帝，彭城绥舆里人，姓刘氏，名裕。以庚申受晋禅，即皇帝位，时年五十七，在位三年。壬戌崩，寿六十。

改元一（永初三）

少帝，名义符，武帝长子。以壬戌嗣立，时年十七，在位二年。癸亥，徐羡之等废弑之，寿十九。

改元一（景平二）

太祖文皇帝，名义，隆武帝第三子，封宜都王。少帝废，大臣迎立之。以甲子嗣立，时年十六，在位三十年。癸巳，为元凶劭所弑，寿四十六。

改元一（元嘉三十）

世祖孝武皇帝，名骏，文帝第三子，封武陵王。元凶劭弑逆，入讨贼，以甲午嗣立，时年二十四，在位十一年。甲辰崩，寿三十五。

改元二（孝建三。大明八）

前废帝，名子业。孝武帝长子。以甲辰嗣立，时年十六，在位一年。荒淫无道，遇弑，寿十七。

改元一（景和元）

太宗明皇帝，名彧，文帝第十一子，封淮阳王。废帝遇弑，以乙巳嗣立，时年二十六，在位八年。壬子崩，寿三十四。

改元二（泰始七。泰豫一）

後废帝，名昱，明帝太子。以癸丑嗣立，时年二十一，在位五年。丁巳，以无道遇弑，年二十五。

改元一（元徽四）

顺皇帝，名准，明帝第三子，封安成王。废帝殒，萧道成奉太后令立之，以丁巳嗣立，在位三年。以己未禅於齐，遇害，寿十岁。

改元一（昇明三）

右，宋八帝，共六十年，首庚申，尽己未。

齐太祖高皇帝，东海兰陵郡人，姓萧，名道成。以已未岁受宋禅，即皇帝位，时年五十二，在位四年。壬戌崩，寿五十五。

改元一（建元四）

世祖武皇帝，名赜，高帝长子。以壬戌嗣立，时年四十二，在位十二年。癸酉崩，寿五十三。

改元一（永明十一）

废帝，名昭业，武帝长孙，立为太孙。以癸酉嗣立，为西昌侯鸾废而弑之，二十二岁。再立海陵王昭文，复废之。

改元二（隆昌。延兴）

高宗明皇帝，名鸾，始安贞王道生之子。既废二帝，以甲戌嗣立，时年四十二，在位五年。戊寅崩，寿四十六。

改元二（建武四。永泰一）

废帝，名宝卷，明帝第二子。以己卯嗣立，时年十六，立三年。辛巳，无道遇弑，寿十八。

改元一（永元三）

和帝，名宝融，明帝第八子。以辛巳嗣立。禅於梁，遇害，寿十五。

改元一（中兴元）

右，齐六帝，共二十三年，首己未，尽辛巳。

梁高祖武皇帝，南兰陵中都里人，姓萧氏，名衍。以壬午岁受齐禅，时年三十五，在位四十八年。已巳崩，寿八十二。

改元七（天监十八。普通七。大通二。中大通六。大同十一。中大同一。太清三）

太宗、简文皇帝，名纲，武帝第三子。昭明太子薨，立为太子。以己巳嗣立，三年辛未，侯景废而弑之。寿四十九。

改元一（大宝三）

世祖孝元皇帝，名绎，武帝第七子，封湘东王。侯景篡立，王僧辨等起兵讨诛景，以壬申嗣立，在位三年。甲戌，为西魏所灭，遇害，寿四十七。

改元一（承圣三）

敬皇帝，名方智，元帝第九子，封晋安王。魏克江陵，陈霸先等迎立之。以乙亥嗣立，在位三年。丁丑，禅於陈，遇害，寿十六。

改元二（绍泰一。太平二）

右，梁四帝，共五十六年，首壬午，尽丁丑。

陈高祖武皇帝，吴兴长城下若里人，姓陈氏，名霸先。以丁丑受梁禅，时年五十四，在位三年。已卯崩，寿五十六。

改元一（永定三）

世祖文皇帝，名蒨，武帝兄、始兴昭烈王之长子。武帝受禅，为临川王。以庚辰嗣立，七年丙戌崩，寿四十五。

改元二（天嘉六。天康一）

废帝，名伯宗，文帝长子。以丙戌嗣立，在位三年。戊子，安成王顼废之而自立。未几，伯宗崩，寿十九。

改元一（光太二）

高宗宣皇帝，名顼，始兴昭烈王次子。以戊子嗣立，时年四十，在位十五年。壬寅崩。

改元一（太建十四）

後主，名叔宝，宣帝太子。以壬寅嗣立，年三十，在位七年。己酉，隋灭之。

改元二（至德四。祯明三）

右，陈五帝，共三十三年，首丁丑，尽己酉。

後魏太祖道武皇帝，其先世为代北鲜卑君长，姓拓跋氏，名珪。以丙戌即代王位，郊天改元（时晋孝武太元十一年）。十三年戊戌，取燕，即帝位。又十二年己酉，为拓跋绍所弑，寿三十九年。

改元四（登国十。皇始二。天兴六。天赐四）

太宗明元皇帝，名嗣，道武帝长子。以己酉嗣立，在位十五年。癸亥崩，寿三十二。

改元三（永兴五。神瑞二。泰常八）

世祖太武皇帝，名焘明元帝长子。以甲子嗣立，在位二十九年。壬辰，为宗爱所弑，寿四十五。

改元六（始光四。神｛鹿加｝四。太延五。延和三。太平真君十一。正平二）

高宗文成皇帝，名濬，太武帝嫡孙。以壬辰嗣立，在位十四年。乙巳崩，寿十六。

改元四（兴安三。兴光二。延安五。和平六）

显祖献文皇帝，名弘，文成帝长子。以乙巳嗣立，在位七年。辛亥，禅位於太子宏。又五年丙辰崩，寿二十三。

改元二（天安二。皇兴五）

高祖孝文皇帝，名宏，献文帝太子。以辛亥受禅，在位二十九年。己卯崩，寿三十三。

改元三（延兴六。承明一。太和二十三）

世宗宣武皇帝，名恪，孝文第二子，为皇太子。以己卯嗣立，在位十七年。乙未崩，寿三十三。

改元四（景明四。正始四。永平四。延昌四）

肃宗孝明皇帝，名诩，宣武帝第二子。以乙未嗣立，在位十四年。戊申崩，寿十九。

改元五（熙平二。神龟二。正光五。孝昌三。武泰一）

敬宗孝庄皇帝，名子攸，彭城王勰第二子，封长乐王。明帝崩，尔朱荣立之。以戊申嗣立，三年庚戌，诛尔朱荣，为其党所弑，寿二十四。

改元一（永安三）

节闵帝，名恭，广陵惠王羽之子，少袭爵。尔朱世隆既弑敬宗，迎立之。以辛亥嗣立，一年壬子，高欢废而弑之，寿二十四。

改元一（普泰）

孝武皇帝，名修，唐平武穆王怀之子，封平阳王。高欢既废节闵，奉渤海太守元朗为帝，後废之而立帝。以壬子嗣立，在位三年。至甲寅，西奔长安崩，寿二十五。

改元一（永熙三）

孝静皇帝，名善见，清河王亶之世子。孝武帝既西入关，高欢奉帝立之，为东魏。以甲寅嗣立，时年十一，在位十七年。庚午，禅於齐。未几，遇害，寿二十八。

改元四（天平四。元象元。兴和四。武定八）

文皇帝，名宝炬，孝文帝之孙，京兆王愉之子，封南阳王。孝武崩，宇文泰立之。以甲寅嗣立，在位十八年。辛未崩，寿四十五。

改元一（大统十八）

废帝，名钦，文帝长子。以辛未嗣立，在位三年。癸酉，为宇文泰所废，寻弑之，寿十六。

不改元。

恭皇帝，名廓，文帝第四子。以甲戌嗣立，三年丙子，禅於周。未几，周人杀之，寿二十一。

不改元。

右，魏十五帝，共一百七十一年，首丙戌，尽丙子。

北齐显祖文宣皇帝，渤海蓚人，姓高氏，名洋，神武王欢之次子。以庚午受魏禅，即皇帝位，在位十年。已卯崩，寿三十一。

改元一（天保十）

废帝，名殷，文宣太子。以己卯嗣立，一年庚辰，常山王演废之而自立，寻遇害，寿十五。

改元一（乾明）

孝昭皇帝，名演，神武第六子。以庚辰嗣立，一年崩，寿二十七。

改元一（皇建）

世祖武成皇帝，名湛，神武第九子。辛巳嗣立，五年乙酉，禅位於太子，称太上皇；又四年戊子崩，寿三十二。

改元二（太宁一。河清四）

後主，名纬，武成帝长子。以乙酉嗣立，在位十三年。丁酉，为周所灭。

改元二（天统五。武平八。隆化元）

右，北齐五帝，共二十八年，首庚午，尽丁酉。

周闵帝，姓宇文氏，名觉，代郡武川人，文王泰之子。以丙子受魏禅，一年丁丑，为晋公护废而弑之，寿十六。

不改元。

世宗明皇帝，名毓，文王子。晋公护废闵帝迎立之，以丁丑嗣立，四年庚辰崩，寿二十七。

改元二（武定二。武成二）

高祖武皇帝，名邕，文王第四子。庚辰嗣立，在位十九年。戊戌崩，寿三十六。

改元四（保定五。天和六。建德六。宣政一）

宣皇帝，名贇，武帝长子。以戊戌嗣立，己亥，传位太子，称天元，庚子崩，寿二十二。

改元一（大成）

静帝，名衍，宣帝长子。庚子嗣立，辛丑，禅於隋，遇害，寿九岁。

不改元。

右，周五帝，共二十六年，首丙子，尽辛丑。

隋高祖文皇帝，弘农华阴人，姓杨氏，名坚。以辛丑受周禅，在位二十四年。甲子崩，寿六十四。

改元二（开皇二十。仁寿四）

炀皇帝，名广，高祖次子。以甲子嗣立，在位十五年。戊寅，无道遇弑，寿五十。

改元一（大业）

恭皇帝，名侑，炀帝孙，元德太子之子。唐公李渊入长安立之。以丁丑嗣位，戊寅，禅於唐，封为〈雋阝〉国公。武德二年崩，寿十五。

改元一（义宁）

右，隋三帝，共三十八年，首辛丑，尽戊寅。

唐高祖神尧大圣大光孝皇帝，陇西成纪人，姓李氏，名渊。以丁丑自太原留守起兵入长安，戊寅受隋禅，即皇帝位，时年五十五，在位八年。丙戌，传位於太宗，称太上皇。又十年乙未崩，寿七十二。

改元一（武德九）

太宗文武大圣大广孝皇帝，名世民，高祖次子，母窦皇后。初封秦王，太子建成诛，立为皇太子。以丙戌嗣立，时年二十九，在位二十三年。己酉崩，寿五十二。

改元一（贞观二十三）

高宗天皇大圣大弘孝皇帝，名治，太宗第九子，母长孙皇后。初封晋王，太子承乾废，立为皇太子。以己酉嗣立，时年二十二，在位三十四年。癸未崩，寿五十六。

改元十四（永徽六。显庆五。龙朔三。麟德二。乾封二。总章二。咸亨四。上元二。仪凤三。调露元。永隆元。开曜元。永淳元。弘道元）

中宗孝和大圣大昭孝皇帝，名显，高宗第七子，母武皇后。为皇太子，癸未嗣立，甲申，武后废之。後二十二年乙巳复辟，在位五年。庚戌，为韦后所弑，寿五十五。

改元三（嗣圣一。神龙二。景龙三）

武后改元十二（光宅元。垂拱四。永昌元。载初元。天授二。长寿二。延载元。天册万岁元。万岁通天元。神功元。圣历二。久亲元。长安四）

睿宗元真大圣大兴孝皇帝，名旦，高宗第八子，母武皇后。封豫王。武后既废中宗，立之，临朝。至庚寅，降立为皇嗣。中宗复辟，封相王。韦后弑逆，临淄王隆基诛之，迎立帝，以庚戌即位，三年壬子，传位於太子隆基。後四年丙辰崩，寿五十五。

改元二（景雲二。太极元）

元宗至道大圣大明孝皇帝，名隆基，睿宗第三子，母窦皇后。封临淄郡王。庚戌，韦后弑逆，以兵讨诛之。睿宗即位，立为皇太子。以壬子嗣立，时年二十七，在位四十四年。乙未，禅位於太子。後七年壬寅崩，寿七十七。

改元三（先天元。开元二十九。天宝十四）

肃宗文明武德大圣大宣孝皇帝，名亨，元宗第三子，母杨皇后。为皇太子。丙申嗣立，时年四十五。在位七年。壬寅崩，寿五十一。

改元四（至德二。乾元二。上元二。宝应元）

代宗睿文孝武皇帝，名豫，肃宗太子，母吴皇后。以壬寅嗣立，时年三十六，在位十八年。已未崩，寿五十三。

改元三（广德二。永泰二。大历十四）

德宗神武孝文皇帝，名适，代宗太子，母沈皇后。以己未嗣立，时年三十八，在位二十六年。甲申崩，寿六十三。

改元三（建中四。兴元元。贞元二十一）

顺宗至德弘道大圣大安孝皇帝，名诵，德宗太子，母王皇后。以甲申嗣立，一年崩寿四十六。

改元一（永贞）

宪宗昭文章武大圣至神孝皇帝，名纯，母王皇后，顺宗太子。以丙戌嗣立，时年二十八，在位十五年。庚子崩，寿四十二。

改元一（元和十五）

穆宗睿圣文惠孝皇帝，名恒，宪宗第三子，母郭皇后。以庚子嗣立，时年二十六，在位五年。甲辰崩，寿三十。

改元一（长庆四）

敬宗睿武昭愍孝皇帝，名湛，穆宗长子，母王皇后。以甲辰嗣立，时年十六，在位三年。丙午，为宦官苏佐明等所弑，寿十八。

改元一（宝历三）

文宗元圣昭献孝皇帝，名昂，穆宗第二子，母萧皇后。封江王。敬宗崩，王守澄等迎立之。以丙午嗣立，时年十八，在位十四年。庚甲崩，寿三十二。

改元二（太和九。开成五）

武宗至道昭肃孝皇帝，名炎，穆宗第五子，母韦皇后。封颍王。文宗崩，仇士良等迎立之。以庚申嗣立，年二十七，在位六年。丙寅崩，寿三十三。

改元一（会昌六）

宣宗圣武献文孝皇帝，名忱，宪宗第十三子，母郑皇后。封光王。武宗崩，中官迎立之。以丙寅嗣立，时年三十七，在位十三年。己卯崩，寿五十。

改元一（大中十三）

懿宗昭圣恭惠孝皇帝，名漼，宣宗太子，母鼂皇后。以己卯嗣立，在位十四年。癸巳崩，寿四十一。

改元一（咸通十四）

僖宗惠圣恭定孝皇帝，名儇，懿宗第五子，母王皇后。立为皇太子。以癸巳嗣立，时年二十，在位十六年。戊申崩，寿三十五。

改元五（乾符六。广明元。中和四。光启三。文德元。）

昭宗圣穆景文孝皇帝，名晔，懿宗第七子，母王皇后，封寿王。以戊申嗣立，十六年甲子，为朱全忠所弑，寿三十八。

改元七（龙纪元。大顺二。景福二。乾宁四。光化三。天复三。天祐元）

哀皇帝，名柷，昭宗第九子，母何皇后，封晖王。昭宗遇弑，以甲子嗣立，三年丁卯，禅於梁，明年遇害，寿十七。

改元（尽天祐四年）

右，唐二十帝，共二百九十年，首丁丑，尽丁卯，内武氏二十二年。

後梁太祖神武元圣孝皇帝，单州砀山县人，姓朱氏，名晃，初名温，赐名全忠。以丁卯受唐禅，即皇帝位，年五十六，在位六年。壬申，为其子郢王友珪所弑，年六十一。

改元二（开平四。乾化二）

末帝，名瑱，太祖第三子，母张皇后，封均王。友珪弑逆，讨诛之。以癸酉嗣立，在位十一年。癸未，唐兵入汴，为其下所弑，年三十六。

改元三（乾化三。贞明六。龙德二）

右，後梁二帝，共十七年，首丁卯，尽癸未。

後唐庄宗光圣神闵孝皇帝，其先沙陀人，唐赐姓李氏，名存勖，武帝之子。以癸未即皇帝位，灭梁在位四年。丙戌兵乱，中流矢崩，寿四十二。

改元一（同光四）

明宗圣德和武钦孝皇帝，代北金凤城人，姓李氏，名亶。以丙戌嗣立，在位八年。癸巳崩，寿六十七。

改元一（天成四。长兴四）

愍帝，名从厚，明宗第三子，封宋王。癸巳嗣立，甲午，潞王兵入汴，废之而自立，遇害，寿二十一。

改元一（应顺）

废帝，名从珂，本姓王氏，明宗养为子，封潞王。以甲午废闵帝即位，三年。丙申，石敬瑭举兵犯阙，帝兵败自焚死，寿五十二。

改元一（情泰三）

右，後唐四帝，共十四年，首癸未，尽丙申。

後晋高祖圣文章武明德孝皇帝，太原汾阳里人，姓石氏，名敬瑭。丙申，以北京留守举兵入洛，即皇帝位，在位七年。壬寅崩，寿五十二。

改元一（天福七）

出帝，名重贵，本高祖从子，封齐王。以壬寅嗣立，在位四年。丙午，契丹入汴，北迁，卒於黄龙府，寿三十四。

改元二（天福二。开运三）

右，後晋二帝，共十一年，首丙申，尽丙午。）

後汉高祖睿文圣武昭肃孝皇帝，太原人，姓刘氏，名暠，初名知远。契丹入中国，以丁未即皇帝位於晋阳，继迁於汴，在位二年。戊申崩，寿五十四。

改元一（乾祐二）

隐帝，名承祐，高祖第二子，封周王。以戊申嗣立，三年庚戌，郭威拥兵犯阙，遇弑，寿二十。

右，後汉二帝，共四年，首丁未，尽庚戌。

後周太祖圣神恭肃文武孝皇帝，邢州尧山人，姓郭氏，名威。辛亥，以邺都留守入汴，即皇帝位，三年癸丑崩，寿五十一。

改元一（广顺三）

世宗睿武孝文皇帝，本姓柴氏，名荣，太祖养子，封晋王。以甲寅嗣立，在位六年。己未崩。

改元一（显德六）

恭帝，名宗训，世宗子，封梁王。以己未嗣立，庚申，禅於宋。後十四年癸酉崩，寿二十一。

右，後周三世，共九年，首辛亥，尽己未。

宋太祖英武圣文神德皇帝，其先涿郡人，皇考始迁洛阳，姓赵氏，名匡允。父周龙捷左厢都指挥使弘殷，追谥宣祖，母昭宪杜太后。庚申，以殿前都点检受周禅，即皇帝位，时年三十四，在位十七年。丙子崩，寿五十。

改元三（建隆三。乾德五。开宝九）

太宗神功圣德文武皇帝，名炅，初名匡义，母昭宪杜太后。以丙子嗣立，时年三十七，在位二十二年。丁酉崩，寿五十八。

改元五（太平兴国八。雍熙四。端拱二。晁化五。至道三）

真宗文明章圣元孝皇帝，名恒，初名元侃，太宗第三子，母元德李太后。立为皇太子。以丁酉嗣立，年二十九，在位二十六年。壬戌崩，寿五十四。

改元五（咸平六。景德四。大中祥符九。天禧五。乾兴元）

仁宗神文圣武明孝皇帝，名正，初名受益，真宗太子，母庄懿李太后。以壬戌嗣立，时年十二，在位四十二年。癸卯崩，寿五十三。

改元九（天圣九。明道二。景祐四。宝元二。康定元。庆历八。皇祐五。至和二。嘉祐八）

英宗献文肃武宣孝皇帝，名曙，初名宗实，濮安懿王允让之子，诏立为皇子。以癸卯嗣立，时年三十三，在位五年。丁未崩，寿三十七。

改元一（治平四）

神宗英文烈武圣孝皇帝，名顼，英宗太子，母宣仁高皇后。以丁未嗣立，时年十九，在位十九年。乙丑崩，寿三十八。

改元二（熙宁十。元丰八）

哲宗钦文睿武昭孝皇帝，名煦，初名佣，神宗太子，母钦圣朱太妃。以乙丑嗣立，时年十岁，在位十五年。庚辰崩，寿二十五。

改元三（元祐八。绍圣四。元符三）

徽宗圣文仁德显孝皇帝，名佶，神宗第十一子，母钦慈陈太后。初封端王，哲宗崩，以庚辰嗣立，年十九岁，在位二十五年。乙巳，禅位於太子。丁未，金虏陷中原，北迁。後九年乙卯，崩於五国城，寿五十四。

改元六（建中靖国元。崇宁五。大观四。政和。七重和元。宣和七）

钦宗恭文顺德仁孝皇帝，名桓，徽宗太子，母显恭王皇后。以乙巳受内禅即位，时年二十五，二年，金人陷中原。丁未北迁。後三十四年庚辰崩，寿六十一。

改元一（靖康二）

高宗圣神武文昭仁宪孝皇帝，名构，徽宗第九子，母显仁韦太后。初封康王，金人陷中原，二帝北狩，以丁未嗣立於南京，时年二十一，在位三十六年。壬午，内禅於太子。又二十五年丁未崩，寿八十一。

改元二（建炎四。绍兴三十二）

孝宗哲文神武明圣成孝皇帝，名眘，初名瑗，太祖之裔，高宗以为太子。壬午，受内禅即位，时年三十六，在位二十七年。己酉，内禅於太子。又五年癸丑崩，寿六十七。

改元三（隆兴二。乾道九。晁熙十六）

光宗宪仁圣哲慈孝皇帝，名惇，孝宗第三子，母成穆郭皇后。立为太子。己酉，受内禅，时年四十五，在位五年。甲寅内禅。又六年戊午崩，寿五十四。

改元一（绍熙五）

宁宗仁文哲武恭孝皇帝，名扩，光宗第二子，母慈懿李皇后。立为太子。甲寅即位，时年二十六，在位三十一年。甲申崩，寿五十六。

改元四（庆元六。嘉泰四。开禧三。嘉定十七）

理宗，烈文仁武安孝皇帝，名昫，初名贵诚，沂靖惠王之子，宁宗以为皇子。甲申嗣立，时年二十一，在位四十一年。甲子崩，寿六十一。

改元八（宝庆三。绍定六。端平三。嘉熙四。晁祐十二。宝祐六。开庆元。景定五）

度宗端文明武景孝皇帝，名叡，福王之子，理宗立为太子。甲子嗣立，时年二十五，在位十一年。甲戌崩，寿三十五。

改元一（咸淳十）







