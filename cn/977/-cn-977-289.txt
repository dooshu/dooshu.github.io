邵雍　和君实端明洛阳看花

洛阳最得中和气，一草一木皆入看。

饮水也须无限乐，况能时复举杯盘。

邵雍

邵雍　和君实端明洛阳看花

洛阳花木夸天下，吾辈游胜庶士游。

重念东君分付意，忍於佳处不迟留。

邵雍

邵雍　和君实端明洛阳看花

洛阳交友皆奇杰，递赏名园只似家。

却笑孟郊穷不惯，一日看尽长安花。

邵雍

邵雍　和君实端明洛阳看花

南园一色栽桃李，春到且图花草开。

多谢主人情意厚，天津客不等闲来。

邵雍

