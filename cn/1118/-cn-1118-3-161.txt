【干人】


（宋）干当人之省称，由勾当人演变而来。吏人。宋袁采《袁氏世范》卷三《淳谨干人可付托》：“干人有管库者，须常谨其簿书，审其见存。干人有管谷米者，须严其簿书，谨其管钥，兼择谨畏之人使之看守。干人有贷财本兴贩者，须择其淳厚爱惜家业，方可付托。盖中产之家，日费之计犹难支吾，况受庸于人，其饥寒之计岂能周足？”宋李弥逊《筠溪集》卷六《勘当徐公裕状》：“勘台州临海县百姓杨杲状，论前任知县胡某与寄居台州官徐殿撰结亲，令贴书朱彦假作徐殿撰干当人名目，冒请安居益等七十户桑地事。”





