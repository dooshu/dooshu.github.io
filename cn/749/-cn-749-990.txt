徐理


理号南溪，会稽人。绍定元年（1228）生。宝祐四年（1256）进士。与杨缵并称知音。

瑞鹤仙

暮霞红映沼。恨柳枝疏瘦，不禁风搅。投林数归鸟。更枯茎敲荻，糁红堆蓼。江寒浪小。雁来多、音书苦少。试看尽，水边红叶，不见有诗流到。

烦恼。凭阑人去，枕水亭空，路遥天杳。情深恨渺。无计诉与伊道。漏声催，门外霜清风细，月色今宵最好。怎割舍，美景良时，等闲睡了。







