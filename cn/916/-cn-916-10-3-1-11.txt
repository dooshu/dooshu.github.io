【忝在司水看治渭桥诗】

大夫参下位。司职渭之阳。富平移铁钅巢。（《诗纪》云。一作钅巢柱。）甘泉运石梁。跨虹连绝岸。浮鼋续断航。春洲鹦鹉色。流水桃花香。星精逢汉帝。钓叟值周王。平堤石岸直。高堰柳阴长。羡（诗集作美。）言杜元凯。河桥独举觞。（○本集三。《初学记》七。又《类聚》九作看治渭桥诗。引阳、梁、航、香四韵。庾开府诗集上。《诗纪》百十六。）

