【拟青青河边草转韵体为人作其人识节工歌诗】

春兰（玉台作园。《诗纪》云。一作园。）日（文苑作已。乐府同。）应好。折花望远道。秋夜苦复长。抱枕向空床。吹台（玉台作楼。《诗纪》云。一作楼。）下促节。不言於（本集作与。）此别。歌筵掩团扇。何时一相见。弦绝（乐府云。一作断。）犹依轸。叶落才（玉台作裁。文苑同。）下枝。即此虽云虽。方我未成离。（○本集二。玉台新咏五作学青青河畔草。文苑英华二百八、《乐府诗集》三十八并作青青河畔草。《诗纪》八十三。）

