谢通判审地方

鄱阳县吴锦，

「状告为思豁苦役事：地方枉法，卖富差贫。县户火夫九十名内，户骗银二钱，朦胧不拨。贫店札笔，并乏妻子。嗔无常例，半月偏拨七次。无钱受害，苦乐不均。乞挑廉捕研审，超豁疲民。上告。」

谢通判审云：

「审得地方史仪，瞒官作弊，卖富差贫，以九十名火夫，有常例者，一年不拨一差﹔乏常例者，半月叠差七次。是安佚鞅掌，悉权由于奸刀也。夫一户骗银二钱，虽未满贯，若扣十户则寡而多矣 。况所骗者未止十户乎！合拟徒罪，以肃王章。吴锦委系笔户，应免役，所供是实。」

