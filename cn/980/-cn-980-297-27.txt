释斯植　古乐府

携君石上琴，弹我窗前月。

月缺又还圆，谁能免离别。

释斯植

释斯植　古乐府

青山叫子规，行人泪如雨。

子规不肯归，行人不能去。

释斯植

释斯植　古乐府

欲买采菱船，野水无人识。

野水去不回，迢迢暮山碧。

释斯植

释斯植　古乐府

早作西州行，暮作西州宿。

杨柳忽风生，年年芳草绿。

释斯植

释斯植　古乐府

兰死根亦香，人死不知处。

人死不堪悲，兰香化为雾。

释斯植

释斯植　古乐府

山鸡啼一声，深院日照午。

世无同心人，入此薜萝里。

释斯植

释斯植　古乐府

晚步入松阴，敛霁人影绝。

唯闻太古音，听之心胆裂。

释斯植

释斯植　古乐府

一入经战场，白马不足数。

白马不敢嘶，春风在场圃。

释斯植

释斯植　古乐府

青云千里心，白鹭一点雪。

谁将玉笛吹，吹下关山月。

释斯植

