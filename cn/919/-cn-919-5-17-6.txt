苁蓉牛膝汤

治肝虚为燥热所伤， 胁并小腹痛，肠鸣溏泄，或发热，遍体疮疡，咳嗽肢满，鼻鼽。

肉苁蓉（酒浸） 牛膝（酒浸） 木瓜干 白芍药 熟地黄 当归 甘草（炙，各等分）

上为锉散。每服四钱，水盏半，姜三片，乌梅半个，煎七分，去滓，食前服。筋痿脚弱，镑鹿角屑同煎。

遇六癸年，伏明之纪，岁火不及，寒乃盛行，民病胃痛，胁支满，膺、背、肩、胛、两臂内痛，郁冒，蒙 ，心痛暴喑，甚则屈不能伸，髋髀如别。为土所复，则反惊溏，食饮不下，寒中，肠鸣泄注，腹痛，暴挛痿痹，足不能任身。

五运时气民病证治

