○判彭州人请归醋头僧状

出家长头，未除烦恼。为衣挂像，岂敬慈尊。向禅室以邪淫，发妖言而惑众。妄裁历数，上侮朝廷。谩述灾殃，下迷聋俗。况今有漏，未证无生。将修功德以为名，积聚私财而作贾。但以正人息事，君子含宏。未议剪除，致兹猖炽。所嗟鄙俚，竞言妖称。列状诣衙，欲希迎请。须行严令，以绝风情。所由入界把捉，候到决脊。

欧阳彬

彬，字齐美，衡州衡山人。仕蜀为翰林学士。王氏亡，复仕後蜀。广政初累官尚书左丞，出为宁江军节度使。十三年卒。

