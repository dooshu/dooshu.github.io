南汉刘氏冢：

广州城东北亭洲有土穴，耕人梁台过之，投石空空作声。乃纳以雄鸡，夜鸣，知无恙。于是发之数金人，各重十五六斤。正处金像二冕，坐若帝后，各五六十斤。地若金蚕珠贝筑之。镜一，光照白日；砚一，砚池玉鱼游动，他珍异亡苄。先携镜归，光动邻舍，急碎之。邻人觉而往争，遂闻官，尽搜尽之。内棺掘毁，稍存骨齿。墓碑隐隐可读，南汉刘氏冢也。(陈子壮《练要堂集》)



