卑称：

府卫州县佐贰首领官，见通判以上皆称老爷，与奴仆无异。万历间，济南岁贡生王之翰，选口口主簿，见上官，一呼老爷，遽感心疾。见人辄曰「孝子慈孙，百世不改也」，竟死。赵州选贡宋弘业选口州同知，上疏求与州县正官俱称上官为大人，奉旨下部准通行。弘业见巡抚遂称老大人，巡抚怒而笞之十五，愤恚病死。见冢宰赵南星疏中。



