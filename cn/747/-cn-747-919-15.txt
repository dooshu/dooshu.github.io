○华严法界元镜序

余覃思大经，薄修此观，罗其旨趣，已在疏文。恐堕业於深经，少赞演兹元要，精诚之旨，时一发扬。数子恳求，叩余一阐，咸言注想，访友寻源，或学或传，遍求众释，积岁疑滞，今方焕焉，夕惕勤勤，愿释深旨。顾以西垂之岁，风烛难期，恐妙观之沦胥，使枝辞之乱辙。乃顺诚请，略析幽微，名《法界元镜》。冀将来道友，见古贤之深衷矣。

玲幽

玲幽，开成中清河沙门。

