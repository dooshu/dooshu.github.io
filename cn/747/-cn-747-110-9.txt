○加恩官员敕

本朝列圣，受册徽号，多施г泽，荡涤瑕疵。今缘才过南郊，不可便行大赦，其中有恩未及者，宜示优矜。其诸色官员中，或有经罚殿停替者，宜并许以停任时官资理选数赴调。其诸徵科不了勒定州县官等，除已赴南郊行事该恩外，虑有在外赴行事不及者，宜并准上许理选序。贵普沾於恩惠，免永滞其身名，俾得自新，皆期受任。

