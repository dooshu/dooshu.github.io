○贺万年县甘露表（宝应二年）

臣某言：今日中使吴永清宣示臣万年县靖恭坊南街柳树上降甘露者。臣闻元元皇帝有言曰：“天地相合，以降甘露。”伏惟宝应元圣文武皇帝陛下事天明，事地察，所以受三灵之景贶，叶万国之欢心。其在阳不，被叶增固，且泫且洁，如脂如饴，神明有以告祥，苍翠因而不改。则颢元之气，下浃於人；轩辕之精，不爱其宝。裨太平之瑞，呈上陌之中。况地即万年，时当子月，不愆寒Ё，实表灵长。祯符荐臻，寿域何远？以之兴运，在陶唐而则然；特用纪元，於大汉而无愧。伏望宣付史馆，永播休徵。臣谬承雨露之恩，愧无滴涓之至。

