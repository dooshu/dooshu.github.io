胡寅　示程生二首

利域名途较少多，人生那用学灯蛾。

如君甘作长贫士，视古宁惭独行科。

可罗时烦意宠顾，鸢尝跕处重经过。

扁舟又指闽山隐，奈此苍凉别意何。

胡寅

胡寅　示程生二首

柴桑风度极清真，地位当齐古逸民。

不为儿曹营饱暖，聊将诗句写经纶。

喜君自得超遥趣，与世相忘寂寞滨。

正欲细论嗟遽别，空惭祖谢响然臻。

胡寅

