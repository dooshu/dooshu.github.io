○寄劉黃門書 【 礦塲】

所論礦塲一事、先之所謂閉者初未嘗明開而獲閉、後之所謂開而請閉者、隱下新開而適以成專督者之利、今日請閉、有所謂新開者、是要數出彼舊所開地方、而不為之隱、非新開在今日也。昔日礦塲、朝廷有閉之名。鎮守有開之利今日礦塲數出、所開地方、以見礦夫乾認之苦、口糧虛費之故爾、然得該科參出、該部執奏、得免礦夫口糧、所以除蠹弊而寬地方者、蓋不細矣、今與專督理者會議、水火决不相入、區區自力主封閉為說、固不待言也、因便及之、

