◎徐渭词

徐文长为胡少保幕客，掌书记。督府势严重，文武将吏，莫敢仰视。文长戴敝乌巾，衣白布氵衣，非时直闯门入，长揖就坐，奋袂纵谈。幕中有急需，召之不至。夜深开戟门以待，侦者还报，徐秀才方泥饮大醉，叫呶不可致也。倭既靖，宴将士於烂柯山。文长走笔作饶歌云："接得羽书知破贼，烂柯山上正围棋。"又云："帐下共推擒虎将，江南只数义乌兵。"少保命刻石。词有菩萨蛮咏鞋，鹊花务翻咏走马妓，诸选皆载之。［明诗纪事］

