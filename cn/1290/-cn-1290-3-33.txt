33.栗

苞生，外壳刺如蝟毛，其中着实或单或双或三、四，少者实大，多者实小。实有壳，紫黑色，壳内膜甚薄，色微红黑，外毛内光，膜内肉外黄内白。八、九月熟则苞自裂而实坠。宣州及北地所产小者为胜。陆玑《疏》曰：“栗五方皆有。周秦吴扬特饶，渔阳及范阳生者，甜美味长。”《本草图经》云：“兖州、宣州者最胜，燕山栗小而味最甘。”《蜀本图经》曰：“板栗、佳栗二木皆大。又有芧栗，似栗而细子美，所谓‘锦里先生乌角巾，园收芧栗未全贫者’是也。”《衍义》云：“湖北一种栗顶圆末尖，谓之旋栗。”栗之为果种类颇多。总之，味咸气温无毒。主益气，厚肠胃，补肾气，治腰脚无力，破痃癖，理血。当中一子名栗楔，治血更效。生则动气，熟则滞气，惟曝干或火煨汗出食之良，百果中最有益者。小儿不宜多食，难克化。患风水病者忌，以味咸也。

种艺：《齐民要术》云：“栗种而不栽，栽虽活，寻死。”栗初熟离苞，即于屋内埋湿土中。埋须深，勿令冻，路远者以革囊盛之。停三日以上，及见风日，则不可作种。至二月芽生出而种之，芽向上乃生。根既生，数年不用掌近。三年内，每到十月常须草裹，至二月渐解，不裹则易至冻死，仍用篱围之。其实方而匾者，他日结子丰满。树高四、五尺，取生子树枝接之。

【诠释】

栗是壳斗科栗属的植物，学名为Castanea mollissima。《诗经》：“树之榛栗。”可知我国栽培甚古。我国北方各地栽培得比较良好。栗是落叶乔木。栗的种子可供食用，木材可供建筑用或制造器具，叶可饲天蚕，树皮又可做染料，用途很广。

