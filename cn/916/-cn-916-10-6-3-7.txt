【金章太守章】

〖以制万魔。〗

大魔乘空发。万精骇神庭。托化谣歌章。随变入无名。嚣气何纷纷。秽道当涂生。云中舍朱宫。北帝踊神兵。鼓洋自知道。玄运来相征。上景御飞辔。迅驾检云营。促校北帝录。收执群魔名。豁落张天罗。放威掷流铃。金真辅空洞。玉光焕八冥。金玄守上宫。神虎戮天精。剪灭万妖气。亿亿悉齐平。上承九天信。啸命靡不倾。招真究三洞。慧诵朗自清。八道望玄{髟□}。七转纬天经。混合第一真。拔度七祖程。消灭五苦根。反魂更受荣。金光曜寂室。神仙自然生。香华散玉宇。烟气彻玉京。帝遣徘徊辇。三元降绿□。迅驾腾九玄。朝我玉皇庭。（○陆修静太上洞玄灵宝受授仪弟八诵。）

