◇与周弘正手书

獯丑逆乱，寒暑亟离；海内相识，零落略尽。韩非之智，不免秦狱；刘歆之学，犹弊亡新。音尘不嗣，每以耿灼。常欲访山东而寻子云，问关西而求伯起。遇有今信，力附相闻，迟比来卸，慰其延伫。（《陈书·周弘正传》，王僧辩之讨侯景也，弘正与弘让自拔迎军。僧辩得之甚喜，即日启元帝。元帝手书与弘正，云云。仍遣使迎之。）

