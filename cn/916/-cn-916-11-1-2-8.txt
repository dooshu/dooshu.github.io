【和傅郎岁暮还湘州诗】

苍茫岁欲晚。辛（文苑作愁。注云。一作辛。）苦客方行。大江静犹浪。扁舟独且征。棠枯绛叶尽。（文苑作落。注云。一作尽。）芦冻白花轻。戍人寒不望。沙禽迥（文苑作回。注云。一作回。）未惊。湘波各深（文苑作若空。注云。一作各深。）浅。空轸（文苑作轻棹。注云。一作空轸。）念归情。（○本集。《类聚》二十七。文苑英华二百八十九。《诗纪》九十九。）

