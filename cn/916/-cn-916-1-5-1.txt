【石鼓诗】

〖《诗纪》云。按古文苑所载石鼓文。称孙巨源得於佛书龛中。盖唐人所录仅四百九十七言耳。章樵为之考正集释之。又薛尚功、郑樵、潘迪诸家咸有音训。然於阙文靡所增益。杨子用修。自言受学於李文正公。得苏文忠旧本。盖六百五十七言。而训释亦简要。杨子易以今文传之矣。陕西志亦载此文。悉与杨本同。而字画训释颇异。今以二本参较著之。其古文苑旧注有可采者。亦间取附入。注中姓氏薛、郑、章、潘已见前。施谓施宿。王。王厚之。苏疑即文忠也。○《诗纪》以此为诗。本之杨慎。风雅逸篇云。石鼓诗。周宣王猎碣也。於诗体属小雅。又云慎按此诗。其体雅也。〗

〖刻于石鼓。史籀书之。羊欣书录云。史籀石鼓文。韩退之云。张生手持石鼓文。皆谓字而言。若论其辞。当云石鼓诗。而不当用石鼓文也。今特易文为《诗》云：○逯案。杨说甚是。故依《诗纪》列之先秦诗中。又《诗纪》多书古文。而以今文注释。颇觉烦乱。今仍照古文苑、风雅逸篇写以今文。〗

我车既攻。我马既同。我车既好。我马既[马阜]。君子爰猎。爰猎爰游。鹿鹿速速。君子之求。弯弯卤（古文苑作酋。罗笺作角。《诗纪》云。音条。）弓。弓兹以时。我驱其畤。（古文苑作孙。罗笺作时。）其来趩趩。□(左走右害口换罒心)々炱炱。即御即时。麀鹿趚趚。（古文苑作□々。）其来大垐。我驱其朴。（风雅逸篇作仆。）其来[走卖]々。射其《豕肩》（风雅逸篇作豚。）属。（[走卖]々射三字古文苑作卤既□。又属作蜀。）

