◎王庭上元鼓子词

王卢溪先生知时事占危，无宦游意，学道著书，若将终身焉。胡忠简尝答以诗曰："尤卷不移颜色乐，一生无愧伯夷班。"可想见其人矣。寿皇之代，与朱庵晦庵同以诗人荐，敦召再三，逾年始至。寿皇一见契合，优诏奖之曰："粹然纯儒，凛有直节。"命直敷文阁，年九十有三。其诗词格力雅健，兴寄高远，不知其齿之宿也。尝作上元鼓子词云："玉漏春迟，铁关金锁星桥夜。暗尘随马。

明月应无价。 天半朱楼，银汉波光射。更深也。翠蛾如画。犹在凉帘下。"盖寄点绛唇云。［宋名臣言行录］

