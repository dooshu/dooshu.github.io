◇奏郊祀宜三献

梁仪注曰，「一献为质，三献为文，事天之事，故不三献。」臣案《周礼》司樽彝所言，三献施于宗祧，而郑注，一献施于群小祀。今用小祀之礼，施于天神大帝，梁武此义，为不通矣。且樽俎之物，依于质文，拜献之礼，主于虔敬。今请凡郊丘祀事，准于宗祧，三献为允。（《隋书·礼仪志》一，亨又奏，制曰依议。又见《通典》四十二。）

