【奉和冬至乾阳殿受朝应诏诗】

恭已临万寓。（岁时杂咏作寓。）宸居御八埏。作贡菁茅集。来朝圭黻（文苑作币。注云。《初学记》作敝。）连。司仪三揖（文苑作接。）盛。掌礼九宾虔。（文苑作庆。）重栏映如璧。（岁时杂咏作壁。）复殿绕非（文苑作飞。）烟。（○《初学记》十四。古今岁时杂咏三十九作奉和冬至日乾阳殿受朝应制。文苑英华百七十五作奉和冬至日乾元殿受朝。《诗纪》百二十。）

