○擒獲達賊疏 【 擒獲達賊】

切惟中國之馭夷狄、固當振之以兵威、尤當撫之以恩信、所以折其強而結其心也、今也先節次遣人朝貢。其譎詐之謀。雖未可知。而和好之禮。則未嘗有失今以使臣未回、遣人探聽迎接、其奄克帖木兒、既不騎坐鞍馬、又不潛入邊城。明說揬接使臣。別無奸細情節。而守墩官軍。就將本人搶拿。只貪一時之近功邊臣多以小事起釁不顧　朝廷之大體。而都督方善、又不斟酌事情、輒便輕信起解、今訪得奄克帖木兒見行監問、切以為此特一俘虜爾此疏殊得大体殺之不足為武而或有以啟釁舍之不以為怯而有益於事如蒙　聖恩、乞　勑法司再行研審、委的止是探聽使臣消息、別無其餘重情請　勑令該府差人、連奄克帖木兒賫送前去、大同總兵官定襄伯郭登處???領、撫令聽候邊上。如有也先差來之人。就彼交與領回。仍諭也先以　朝廷忠厚撫待之意。使之感激。本部仍行都督方善、幷各邊總兵鎮守等官、今後各要整搠軍馬、固守地方、果有賊寇侵犯、相機勦殺、若虜中遣人來邊打話。止是一二人。三五人。別無奸細情繇。及遠探隨後。再無跟隨掩襲人馬。就便撫令回還。不許貪圖小利。邀功生事。以啟邊釁。以貽後患。亦不許指此為繇。縱賊入境剽掠。以誤邊務。緣係請　勑及奉　欽依兵部知道事理具題、

