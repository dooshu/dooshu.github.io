【羊元引谚】

〖谢承《后汉书》曰：仇览。字季智。陈留考城人也。为县阳遂亭长。有羊元者。凶恶不孝。其母诣览告之。览呼元责诮之。以子道与孝经一卷。使诵读之。元深改悔。至母前谢罪曰：元少孤。为母所骄。谚曰云云。乞今自改。母子更相向泣。於是元遂修孝道。后成佳士也。○逯案。羊元《后汉书》注引作陈元。〗

孤犊触乳。骄子詈（《后汉书》注作骂。）母。（○《后汉书》仇香传注。《御览》六百十。）

