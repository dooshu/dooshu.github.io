崔敦诗　游熙六年端午帖子词　皇帝合六首

玉斝浮菖细，金盘荐杧香。

皇龄千万寿，高拱舜衣裳。

崔敦诗

崔敦诗　游熙六年端午帖子词　皇帝合六首

兰气浮丹殿，槐阴被紫宸。

薰琴多在御，挥拂寄深仁。

崔敦诗

崔敦诗　游熙六年端午帖子词　皇帝合六首

清晓开鱼钥，红云缥缈间。

催裁恤刑诏，传放谢衣班。

崔敦诗

崔敦诗　游熙六年端午帖子词　皇帝合六首

夜披章奏凉生扇，午对臣邻汗浃衣。

水阁风亭松竹邃，翠舆临幸日来稀。

崔敦诗

崔敦诗　游熙六年端午帖子词　皇帝合六首

仁风长养群生遂，化日清明百沴驱。

桃印艾人消底用，殿心高设敬天图。

崔敦诗

崔敦诗　游熙六年端午帖子词　皇帝合六首

避暑深宫消永昼，函风广殿起凉秋。

宸心未惬高明适，志在山东二百州。

崔敦诗

