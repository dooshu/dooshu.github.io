◇刊定秘府书籍

案汉中垒校尉刘向受诏校书，每一书竟，表上，辄言：臣向书，长水校尉臣参书，大夫公、太常博士书，中外书合若干本，以相比较，然后杀青。余所雠校，供拟极重，出自兰台，御诸甲馆。向之故事，见存府阁，即欲刊定，必籍众本。太常卿刑子才、太子少傅魏收、吏部尚书辛术、司农少卿穆子容、前黄门郎司马子端、故国子祭酒李业兴并是多书之家，请牒借本，参校得失。（《北齐书·樊逊传》）

陆操伏浑卒，为杨作书，告晋阳朝士。

