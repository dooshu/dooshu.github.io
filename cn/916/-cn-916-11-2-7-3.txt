【度关山】

关山度晓月。剑客远（文苑作还。注云。一作远。）从征。云中出迥（文苑作回。）阵。天外落奇兵。轮摧偃去节。树倒碍悬旌。沙扬（文苑作场。）折（文苑云。一作杨。）坂暗。云积（文苑作碛。）榆溪明。马倦时衔草。人疲屡看城。寒（文苑云。一作塞。）陇胡笳涩。空（文苑作寒。）林汉鼓鸣。还听呜（文苑作嗟幽。注云。一作听呜。）咽水。并切断肠声。（○文苑英华百九十八。《乐府诗集》二十七。《诗纪》百二。）

