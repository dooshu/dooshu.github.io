【三日诗】

气暄动思心。柳青起春怀。时艳怜花药。服（岁时杂咏作眼。）净悦（本集作亻免。《诗纪》同。）登台。提觞野中饮。爱心（岁时杂咏作心爱。《诗纪》云。一作心爱。）烟未开。露色染（岁时杂咏作沾。）春草。泉源洁冰苔。泥泥（岁时杂咏作{艹尼}々。）濡露条。袅袅承风栽。（岁时杂咏作裁。）凫雏掇（岁时杂咏作忄□。）苦荠。黄鸟衔（岁时杂咏误作御。）樱梅。解衿欣景预。临流竞覆杯。美人竟何在。浮民空自摧。（○本集八。古今岁时杂咏十六。《诗纪》五十二。）

