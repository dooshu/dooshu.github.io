【咏史】

〖《文选》注作班固歌诗。诗品曰：孟坚才流。而老於掌故。观其咏史。有感叹之词。

三王德弥薄。惟后用肉刑。太苍令有罪。就递长安城。自恨身无子。困急独茕茕。小女痛父言。死者不可生。上书诣阙下。思古歌鸡鸣。忧心摧折裂。晨风扬激声。圣汉孝文帝。恻然感至情。百男何愦愦。不如一缇萦。


〇

《史记》苍公传正义。
《文选》三十六策秀才文注。
广《文选》八。
《诗纪》三。



