山居戏题

海山缥缈斸云痀，扫地焚香悦性灵。

嫩白半瓯尝日铸，硬黄一卷学兰亭。



衰颜冉冉临清镜，华发萧萧倚素屏。



尊酒不空身见在，莫争天上少微星。



山居戏题

病起清羸不自持，年光都上鬓边丝。



昏昏雨细梅黄後，漫漫秧青水满时。



曲几方床娱永日，矮冠高屐骇群儿。



客来莫笑狂颠甚，此处那容世俗知。



