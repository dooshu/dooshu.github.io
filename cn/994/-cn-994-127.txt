吴芾　和池州陈教授韵二首

人物今谁似此郎，合居严近赞垂裳。

未将事业先诸老，且把文章变一方。

今日杏坛风似鲁，向来铁砚志如桑。

会看奋迅为时用，展尽胸中计策长。







卷414

吴芾

吴芾　和池州陈教授韵二首

平时野性爱吟诗，一字长惭未得师。

妙句既容窥格律，良辰更喜觌光仪。

绛帷暂且留三楚，丹陛行将命一夔。

莫为浮荣求速化，功名到底属男儿。

吴芾

