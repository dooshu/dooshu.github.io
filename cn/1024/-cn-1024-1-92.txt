戴表元　感物二首

騤骥今失群，亦自矜趫腾。

挽仰岁时久，帖然困蚊蝇。

豪鲸逸其穴，天水成沧溟。

岂无鱼鳖交，望望为所憎，

物理有翕张，达人同废兴。

幸无怵迫忧，聊复曲吾肱。

戴表元

戴表元　感物二首

鱼目出泥沙，空村百金珍。

豫章值拥辏，细细供蒸薪。

论材何必多，适用即能神。

托交何必深，寡求永相亲。

鲍叔拙羁鲁，张生穷厄陈。

茫然扳援际，岂意出风尘。

戴表元

