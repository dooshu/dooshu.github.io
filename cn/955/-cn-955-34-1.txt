程炎子　次郡太守刘朔斋秋晚谒谢杋亭小饮三首

鞭摇五马踏沙隄，秋晚除书下紫泥。

藓壁篆碑猿捧砚，松关吟句鹤分题。

裴休故宅今为寺，谢杋闲官昔仕齐。

太守宴归宾客从，数声山鸟日西。

程炎子

程炎子　次郡太守刘朔斋秋晚谒谢杋亭小饮三首

一祷心香雨例晴，万家和气酿成醺。

时方入到昭亭路，风已吹开叠嶂云。

话向禅中参冷淡，心於静处息纷纭。

麦畦邂逅长沮语。想彻黄堂亦喜闻。

程炎子

程炎子　次郡太守刘朔斋秋晚谒谢杋亭小饮三首

掀髯一笑倚危阑，面面青山不厌看。

霜染丹枫秋色绚，日烘紫菊露痕乾。

鹊炉火慢熏龙脑，蟹眼汤新瀹凤团。

回簇绛纱城郭晚，老梅吹角雁拖寒。

程炎子

