赵蕃　进之复有湘潭之役二诗见惜别意

岁尽君当又一归，开正我亦具征衣。

只今湖北地非远，异日江东书恐稀。

酬唱未能相数数，别离于此再依依。

到家无事还宜早，柳弄色时梅片飞。

赵蕃

赵蕃　进之复有湘潭之役二诗见惜别意

君诗悟入已多年，信手拈来总自然。

静似幽人居在谷，勇如壮士起临边。

波澜收卷虽余地，光艳发舒终属天。

笑我饥吟空白首，乱蛩衰草晚风蝉。

赵蕃

