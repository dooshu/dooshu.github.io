白玉蟾　赠蓝琴士三首

江湖见说老蓝公，今日相逢在玉隆。

竹样精神梅样骨，况君梅竹在胸中。

白玉蟾

白玉蟾　赠蓝琴士三首

逍遥阁下暮烟生，相对无言坐复行。

弹尽胡笳十八拍，床头剑吼月三更。

白玉蟾

白玉蟾　赠蓝琴士三首

夜来莫说西山冷，见说庐山夏有冰。

直恐与君相别后，错听猿啸作琴声。

白玉蟾

