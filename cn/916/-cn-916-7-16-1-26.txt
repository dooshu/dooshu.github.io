【太子γ】

〖《类聚》脱γ字。〗落日望水诗】

〖《诗纪》云。见何水部集。〗

川平落日迥。（文苑作回。）落照满川涨。（《初学记》作张。文苑作洋。）复此（《初学记》作在。文苑同。《诗纪》云。一作在。）沦波地。派别引（《类聚》作引别。）沮漳。耿耿流长脉。熠熠动微（《类聚》作轻。《初学记》、文苑同。）光。寒乌逐查漾。（《初学记》作槎泛。文苑同。）饥（《初学记》作惊。文苑同。）鹈拂浪翔。临泛（《初学记》作流。文苑同。《诗纪》云。一作流。）自多美。况乃（《初学记》作此。文苑同。《诗纪》云。一作此。）还故乡。榜（文苑误作傍。）人夜理楫。棹（《类聚》作棹。）女暗成妆。（《初学记》作装。文苑同。）欲侍春江曙。争涂向洛阳。（○何水部集二作落日望水。《初学记》六。文苑英华百六十三。又《诗纪》八十七。《类聚》八引涨、漳、光、乡、妆、阳六韵。）

