宠昵飞燕


汉史纪：成帝微行，过阳阿主家，见歌舞者赵飞燕而悦之，召入宫，大幸。有女弟合德，姿性尤秾粹，亦召入。披香博士淖方成在帝后唾曰：“祸水也，灭火必矣。”后姊弟俱立为婕妤，果谮告许皇后，咒诅主上。帝乃废许后，而立飞燕为后。

西汉史上记：成帝微行时，一日到阳阿公主家。有个歌舞的女子，身体最轻，能为掌上舞，名叫赵飞燕。成帝见了，甚是喜悦，就召入宫中，大得宠幸。飞燕有个妹子，名叫合德，姿容性格更是秾艳粹美。亦复召入。时披香殿里有个博士，姓淖名方成，最有识见。跟随成帝之后，见了飞燕姊妹这等模样，知是不祥之兆。因以口唾之，说道：“汉家以火德王天下。此女子入宫，必乱国家，乃祸水也。灭火必矣。”其后，飞燕姊妹日见宠幸。不久，俱封为婕妤，果然在成帝面前谗谮许后，说他诅咒主上。成帝信其言，遂将许后废处昭台宫，而立飞燕为后，卒以败德乱政焉。

夫自古亡国非一，而女色居其大半，岂女子有色遂为害哉？良以有色无德故耳。盖妇德必贞静幽闲，端庄雅重，无邪媚轻佻之态者，然后可以配至尊，奉宗庙，而母仪天下。飞燕姊妹以倡优歌舞贱人，而帝宠之为后，其视桀宠妹喜，纣宠妲己，又有甚矣。汉祚之衰，实自此始。可叹也哉！





