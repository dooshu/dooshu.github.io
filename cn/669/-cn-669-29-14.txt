14　元豐後官制誤爲藝祖時


元城語録藝祖造熏籠事，注見卷四〔一〕。周益公謂：誤以元豐後官制爲藝祖時官制。

【元圻案】周益公蘇文定遺言後序曰：「劉忠定公於本朝故事洞達該貫，無毫釐差。而馬永卿録造熏籠語，猶以元豐後官制爲太祖時官制。」〇書録解題儒家類：「元城語録三卷，右朝散郎維揚馬永卿大年撰。永卿初任亳州永城主簿，從寓公劉安世器之學，記其所聞之語。」

〔一〕按見本書卷四第九「嬪御奄寺」條注。





