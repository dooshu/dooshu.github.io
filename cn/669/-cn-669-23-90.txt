207　孔子好易韋編三絶　韋編三絶鐵擿三折出處


祛惑篇抱朴子篇名。有古强者云：「孔子常勸我讀易，云：『此良書也，丘竊好之〔一〕，韋編三絶，鐵擿三折。』今乃大悟。」内篇二十。史記世家「韋編三絶」、「鐵擿」，見於此。【原注】「擿」，一作「撾」。此方士寓言也。

【集證】太平御覽六百十六引論語比考讖曰：「孔子讀易，韋編三絶，鐵摘三折，漆書三滅。」葛氏蓋本緯書。

〔一〕「丘」，原作「某」，據元刊本、清嘉慶本改。





