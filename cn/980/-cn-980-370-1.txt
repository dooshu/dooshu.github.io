释倚遇　偈二首

春山青，春水绿，一觉南柯梦初足。

携筇纵步出松门，是处桃英香馥郁。

因思昔日灵云老，三十年来无处讨。

如今競爱摘杨花，红香满地无人扫。

释倚遇

释倚遇　偈二首

法昌今日开炉，行脚僧无一个。

唯有十八高人，缄口围炉打坐。

不是规矩严难，免见诸人话堕。

直饶口似秤鎚，未免灯笼勘破。

不知道绝功勋，妄自修因证果。

释倚遇

