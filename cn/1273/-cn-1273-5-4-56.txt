游宦纪闻


按：据丘逢甲诗文手稿第十六册校录。

龙图马公遵，字仲涂，吾郡之乐平人，至和间为谏官御史，言时政多听用，国史有传。今其家藏蔡忠惠帖，用金花笺十六幅，每幅四字，玩其波画，令人起敬，真奇物也。世南尝屡得观之，云：梅三、马五、蔡大，皇祐壬辰中春寒食前一日，会饮于普照院，仲涂和墨，圣俞按纸，君谟挥翰。过南都，试呈杜公、欧阳九评之，当处在何等。马五谵我，精婢润笔，皆是奇事，凡六十四字，今前一纸四方不存。南轩先生尝跋云：“蔡端明此书大得颜平原浯溪磨崖刻笔意，世人但知其端严有法度，而不察其操纵运用妙处。”





