◇又诏（七月）

顷风水为灾，二岸居民，多离其患。加以贫病六疾，孤老稚弱，弥足矜念。遣中书舍人履行沾恤。（《南齐书·武帝纪》）

水旱为灾，实伤农稼。江淮之间，仓廪既虚，遂草窃充斥，互相侵夺，依阻山湖，成此逋逃。曲赦南兖、兖、豫、司、徐五州，南豫州之历阳、谯、临、江、庐江四郡三调，众逋宿债，并同原除。其缘淮及青、冀新附侨民，复除已讫，更申五年。（《南齐书·武帝纪》）

