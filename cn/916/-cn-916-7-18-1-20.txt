【箜篌谣】

〖《诗纪》云。乐府失史。次刘孝威後。〗

结交在相得。骨肉何必亲。甘言无忠实。世薄多苏秦。从风暂靡草。富贵上□天。（本集作人。文苑同。又注云。一作真。）不见山（本集作高。文苑同。）巅树。摧扌兀（《类聚》作抗。）下为薪。岂甘（文苑云。一作目睹。）井中泥。上出作埃尘。（文苑作时至出作尘。本集同。《诗纪》云。一作时至出作尘。○本集。文苑英华二百十失名。次刘孝威後。《乐府诗集》八十七作无名氏。《诗纪》八十八。○逯案。《御览》引此篇起首四句。题作古歌辞。细玩其辞。亦不类六朝人作。今分别列入汉诗及此集。）

