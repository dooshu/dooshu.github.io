吾家旧藏奇石甚富今无复存者独道石一尚置几案间戏作三绝句

秋风嫋嫋雨斑斑，身隐幽窗笔砚间。

小试壶公缩地术，数峰闲对道州山。

吾家旧藏奇石甚富今无复存者独道石一尚置几案间戏作三绝句

林虑灵壁俱尤物，散落人间不复还。



投老东归风味在，舂陵小岫伴身闲。



吾家旧藏奇石甚富今无复存者独道石一尚置几案间戏作三绝句

误因禄米弃蓴鲈，一落尘埃底事无。



布袜青鞋虽与尽，此峰聊当卧游图。

