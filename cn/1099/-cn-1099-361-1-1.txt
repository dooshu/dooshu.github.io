○釐正起運板木疏

莊簡公名德隆邵為嘉隆間名臣其集未行世于公孫維斗孝廉索其藏稿梓之

屯田清吏司案呈卷查本部節年准工部咨該司禮等監題該部覆奉欽依取運司禮御用內官三監各板枋竹木、原行龍江蕪湖二廠抽解、因板木數多、未能合式、不得不召商賈辦、每年約用木價銀一萬七千四百九十七兩零、解官腳費銀五千七百三十六兩零、共用銀二萬三千二百三十餘兩、除司禮監杉板六百塊、原無腳費、又杉條木五千根、先因蕪湖價多、至隆慶元年、改行龍江廠辦解、照估算價、無容別議外惟內官監一項、起運板木二萬七千八百八十根塊、御用監一項、起運板木八千六百五十根塊、又本監一項、起用杉條木五千根、以上三項除腳費外、龍江廠一半該木價銀五千七百七十六兩零蕪湖一半該木價銀九千四百一十八兩零比龍江廠價共多銀三千六百四十餘兩夫板木來自上江。蕪湖在上。其價反多。龍江在下。其價反少。且板木相同。而價值互異。葢緣先年自取解以來、各監承委解官、每年俱自三四月親往蕪湖會印至九十月間方回南京彼時因各商籍口供億等費議價頗浮、相沿至今、得利慣習、故每遇召辨、則有夤緣鑽刺之弊?門???認則有買窩頂名之獘。印烙則有那移更換之弊。减價則有結黨阻撓之獘。臨發則有火光詐騙之獘。諸獘蝟集。難以枚舉、近蒙本部訪查前獘、率由浮冐、將萬曆九年分蕪湖木價批行該廠主事李化龍酌議裁减、時因木料起運在即、量减十分之一訖、亦既少懲其濫矣、但二廠之價、尚未畫一、若非亟行釐正、何以永杜奸欺、合無自今以後酌定畫一之規、申嚴驗印之法將蕪湖廠該辨　御用內官二監板木一半比照司禮監杉條木前例通行、龍江廠辦解、一體照上江二縣佑簿筭給、行本部司属官、每次會同各監委解官免赴蕪湖。俱在龍江廠公同印烙。仍會同廵視九庫科道官查驗以絕弊端、呈乞議題等因案呈到部、臣等看得本部奸弊。莫甚于召買板木。而板木之弊。莫甚于蕪湖。各商葢因先年議過多。是以奸商鑽刺。棍徒詐騙。本部召買之舉。適為奸宄媒利之端。積弊相仍、巳非一日、今　聖明在上、百獘盡釐、豈容因循、不為釐正、况本同價異、委非法紀、既經該司查議前來相應題請伏乞敕下工部、再加查議、覆候命下咨行、本部自萬曆十年為始、將前御用內官二監三項板木、每年先期行蕪湖廠主事楝選真正多木商人送部?門???認隨押???卑?筏赴龍江廠本部照例委司官一員、會同南京內守備、選委廉幹監官、公驗合式板木印烙、仍會同巡視九庫科道官查驗無弊、通照上江二縣時佑簿筭價、一半行蕪湖、一半行節慎庫、各支給倘時價不同、不妨隨時增减、務使上不虧官、下不病商、如有奸商、仍踵前弊、或紏黨抗阻、及火棍生事、詐騙害人者、悉聽本部拏送法司、照例從重究遣、庶委官免跋涉之勞、商人省供億之費而奸徒無擾害之端矣、再照前項板木、原係　上供本不可缺、但查嘉靖三十一年以前、每年司禮監止取杉板六百塊。近年加杉條木五千根。御用監先年止取板木一千六十根塊。近年增至八千六百餘根塊。又加大杉條木五千根。內官監板木。隆慶元年巳奉詔停止。近復取解如前。由此觀之。則今日板木之數。其中豈無可省。或應少緩者乎。况該廠木價、俱借支漕船料銀、歷年拖欠、至四萬七千餘兩、年復一年、後將難繼、合無併敕工部查議　上請、擇其萬不容巳者、每年一運、將可省者停止、可緩者間歲一運、如一年省銀數千則十年可省數萬其於　聖明節財之一端未必無小補矣

