◇洛阳上东门桥右石柱铭

阳嘉四年乙酉壬申诏书，「以城下漕渠，东通河济，南引江淮，方贡委输，所由而至。使中谒者魏郡清渊马宪，监作石桥梁柱，敦敕工匠，尽要妙之巧，攒立重石，累高周距。桥工路博，流通万里云阖，河南尹邳崇隗，丞渤海重合双福，水曹掾中牟任防，史王荫，史赵兴，将作吏睢阳申翔，道桥掾成皋卑国、洛阳令江双、丞平阳降监掾王腾之，主石作右北平山，仲三月起作，八月毕成。（《水经谷水注》）

