【嵇中散康言志】

曰余不师训。潜志去世（本集作俗。六臣本《文选》注云。五臣作俗。）尘。远想出宏域。高步超常伦。灵凤振羽仪。戢景西海滨。朝食琅□实。夕饮玉池津。处顺故无累。养德乃入神。旷哉宇宙惠。云罗更四陈。哲人贵识义。大雅明庇身。庄生悟无为。老氏守其真。天下皆得一。名实久相宾。咸池飨爰居。（本集作响爰ス。）钟鼓或愁辛。柳惠善直道。孙登庶知人。写怀良未远。感赠以书绅。（○本集四。《文选》三十一。广《文选》八作晋嵇康叔夜言志诗。《诗纪》七十六。）

