朱长文　判府曹宣徽生日

星杓指未月增弦，神选良时协半千。

恭慎动遵长乐意，法清能绍冀王贤。

缓垂相印淹公论，坚请州符避剧权。

四十拥旄非不贵，更看黄发珥貂蝉。

朱长文

朱长文　判府曹宣徽生日

盛世高门福两全，星辰粹气萃为贤。

钓璜韬略传三叶，斋钺风棱积十年。

阴德在人宜寿考，清才脱俗恐神仙。

寒儒欲继崧高颂，不独生申但美宣。

朱长文

