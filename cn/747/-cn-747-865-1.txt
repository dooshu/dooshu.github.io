○请置郊坛斋屋奏

礼有五经，祭在其首。国之大事，祀亦居先。则知祭祀者，有国是遵，百王所重。是以肃雍清庙，祀元天。立四时则大驾亲临，将置斋则仲尼所慎。莫不严崇宫室，洁涤樽。陈其肃肃之仪，报以穰穰之福。臣窃见四郊祠祭，并无斋室。行事官吏，旅寓乡村。有渎至诚，恐非清洁。伏乞特下有司，俾於四郊量起屋宇。

