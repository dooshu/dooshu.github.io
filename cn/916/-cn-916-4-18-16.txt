【陇头歌】

〖郭仲产秦州记曰：陇山东西百八十里。登陇。东望秦川四王百里。极目泯然。墟宇桑梓。与云霞一色。其上有悬溜。吐于山中。汇为澄潭。名曰万石潭。流溢散下皆注乎渭。山东人行役升此而瞻顾者。莫不悲思。故其歌曰：〗

陇头流（《御览》作泉。环宇记作之。）水。流（《後汉书》注作分。环宇记同。）离四（《御览》作西。）下。念我行役。飘然旷野。登高望远。（《後汉书》注作远望。环宇记同。）涕零双堕。（《初学记》作落。○《後汉书》《《郡国志》》汉阳郡下。《初学记》十五。环宇记三十五。《御览》五十引周地图记。《诗纪》八。）

