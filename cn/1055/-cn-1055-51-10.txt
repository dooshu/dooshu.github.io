【皇妣太夫人祭文】

嗣子具官修谨以清酌庶羞之奠，及平昌、荥阳郡太君、安定郡、永国太夫人告身四通，告于皇妣太夫人之灵曰：

修有不孝之罪，不得躬亲省视松楸者，于兹十年。无岁不请于朝，而讫不获报。遂以贪冒荣禄，留连岁时。独幸天子仁恩，教人以孝，俾得龙及其亲。故自嘉之元殆今，凡四被追封之告，亦足以少慰乌鸟之心。而备官东府，任责至重，不得退徇其私。有司所下告第之制，所以诞扬休命，宠褒幽显者，不能躬自临事，则又以永负至慈罔极不报之恩。不胜悲慕哀怆之情，谨遣兄之子嗣立以告。尚飨！

