○言八事疏 【 邊務】

一懷來永寧雷家站三處、當用精兵守備、除原守備官軍外、宜將在京官軍添輳、一處可用五千、一千守城、二千耕種二千廵哨、一宣府大同等衛所屯田軍餘、被賊驚散、未得耕獲、子粒糧草、無從追徵、臨城田地宜聽其耕種。不許禁止、一大同邊城、俱少鐵以為軍器、宜於在京官庫內關領、每處給十萬斤、一紫荊關城低壕淺。東西受敵。難以備禦。合於春暖土開之時。移窑子口修築關隘城郭。其石門峪東至白陽口。直抵居庸關。宜遣都督一員率領曾經修築官軍。將通行人馬道路。設法砌垛。一大同宣府各邊隘口甚多。雖設置柵榨。挑掘壕塹。但恐賊人窺伺越過。聞山西潞州出鐵。宜令於秋糧內折辦鐵蒺藜一百萬。遣人送至鴈門關。俟官軍自運備用。一向者虜寇入境。保定等處。俱無火堠、所以人不得知。宜於各村社立紫墩五座接至邊墩。但聞舉放砲火。各村隨即接應。人得移入附近城中。庶不失所。一萬全都司所轄衛所。原有餘丁。編成隊伍。宜令把總管隊官員如法操練。以防不虞一永寧城宜令都指揮黃寧守城、都指揮張受廵哨指揮張榮提督邊墩、懷來城宜令都指揮康能守城、都指揮沈禮廵哨、指揮朱亮提督墩臺雷家站宜令都指揮王俊守城、指揮郝忠廵哨、指揮汪琮提督墩臺

皇明經世文編卷之五十七終







