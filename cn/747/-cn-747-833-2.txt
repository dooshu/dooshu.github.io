○授金州刺史冯行袭检校太子少保仍封长乐县开国子加食邑制

敕。汉制郡国有政者，皆不易其居，就增其秩，欲使人安於教化，且激励精，本自雕元刂，皆成富庶。具官冯行袭，始用忠谋勇力，披难立功。每推求敌之心，必能禁暴为武。思齐良将，ウ合善经。而负山面江，金实名部。燎於兵火，毒我编氓。尔则保之如家，视之如子。尽宽井赋，恐夺农时。耕无惰夫，廪有丰食。地产修述职之贡，市租给备患之师。相里所而同欲乃迁，兴役徒而施劳何怨。炳然之绩，观而可论。保民既重於三公，开国仍昭於五等。如能知劝，当更陟明。可依前件。

