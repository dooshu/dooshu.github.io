○閱江樓記 【 閱江樓】

金陵為帝王之州。自六朝迄于南唐類皆偏據一方無以應山川之王氣局便宏正逮我　皇帝定鼎于茲。始足以當之。由是聲教所暨。罔間朔南。存神穆清。與天同體。雖一豫一遊。亦可為天下後世法。京城之西北有獅子山。自盧龍蜿蜒而來長江如虹貫蟠遶其下　上以其地雄勝。詔建樓于巔。與民同遊觀之樂。遂錫嘉名為閱江云。登覽之頃。萬象森列。千載之秘。一旦軒露。豈非天造地設以矣大一統之君而開千萬世之偉觀者歟。當風日清美。法駕幸臨。升其崇椒。凭闌遙矚。必攸然而動遐思。見江漢之朝宗。諸侯之述職。此叚規格猶沿宋骻而氣味自壯不墮衰颯城池之高深。關阨之嚴固。必曰此朕櫛風沐雨戰勝攻取之所致也。中夏之廣。益思有以保之。見波濤之浩蕩。風帆之下上。番舶接跡而來。蠻琛聯肩而入貢。必曰此朕德綏威服覃及內外之所及也。四夷之遠。益思有以柔之見兩岸之間。四郊之上。耕人有炙膚皸足之煩。農女有捋桑行饁之勤。必曰此朕拔諸水火而登于袵席者也。萬方之民。益思有以安之。觸類而推。不一而足。臣知斯樓之建。皇上所以發舒精神。因物感興。無不寓其致治之思。奚止閱夫長江而巳哉。彼臨春結綺。非不華矣。齊雲落星。非不高矣。不過樂管絃之淫響。藏燕趙之豔姬。一旋踵間。而感慨係之。臣不知其為何說也。雖然。長江發源岷山。委蛇七千餘里而始入海。白涌碧翻。六朝之時。往往倚之為天塹今則南北一家視為安流無所事乎戰爭矣然則果誰之力歟。逢掖之士。應制體固應如此有登斯樓而閱斯江者。當思　聖德如天。蕩蕩難名。與神禹疏鑿之功。同一罔極。忠君報上之心。其有不油然而興耶。臣不敏、奉　旨撰記、故上推宵□?治之切者、勒諸貞珉、他若留連光景之辭、皆?而不陳、懼褻也、

