赵蕃　呈庆伯

顾藉微官无一分，强能从俗亦徒纷。

他乡骤喜逢诗伯，故里浑疑对竹君。

莫为饥寒常道路，要留精力事耕耘。

如君少壮端宜勉，老我衰摧直漫勤。

赵蕃

赵蕃　呈庆伯

开到牡丹春十分，不堪风雨尚纷纷。

酒杯强适谁知我，药裹关心更念君。

老去青衫甚蓝缕，愁来白发懒锄耘。

稻针出水蚕初扫，惭愧耕桑每废勤。

赵蕃

