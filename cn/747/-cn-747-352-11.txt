○为宇文户部荐隐沦表

臣某言：臣将使之辰，特奉天旨，念及遗逸，委臣明攵，兼恤屡空，令臣给。臣谨依制命，宣布遐迩。承风藉响，隐沦皆出，考其精庀，所得如右。伏惟陛下恢徵士之典，饰蒲车之仪，昭示海内，令知盛朝有宠贤之盛，臣之报国志愿毕矣。孰知多士盈朝，四门已集，微臣所奏，不动圣衷。诚愿陛下留意才难，愿求邦本，山海惟积，不厌高深；刍荛有裨，伏希裁择。臣无任恳迫之至。

