○对里正主妹丧判

癸为县令，有妹之丧，使里正主之。或告非礼。诉云：所居无东西後家。

女也有丧，行实殊制。士之达礼，哀以立则。惟癸领县，同气辞家。生称未亡，已轸柏舟之咏；死归异姓，且无栾棘之悲。东西南北之人，叹四邻而莫有；乡党里闾之室，望九族而ム无。日月有期，主丧孰是，匍匐救之，里尹其人。殊周勃之给丧，所资致祭；异项梁之倚办，宁惟执绋。在礼自有明文，或人胡为妄动。

卢峤

峤，范阳人。贞元四年官永州司马。

