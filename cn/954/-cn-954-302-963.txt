陈造　张守送羊羔酒将以三绝次韵答之

生尝跪乳资名教，死去遗芳谥碧香。

洗盏开尝吾未敢，称冤肯入菜羹肠。

陈造

陈造　张守送羊羔酒将以三绝次韵答之

小槽清凝带羶香，酿法知非羸角羊。

拜赐未辞乾讲舌，呼儿留得荐蒸尝。

陈造

陈造　张守送羊羔酒将以三绝次韵答之

瓮中别作一家春，羒羜微生得效珍。

少贷陶家煎雪水，更论徐邈对贤人。

陈造

