王齐叟


齐叟字彦龄，怀州（今河南沁阳）人。太原掾官。卒年三十九。过庭录云宣和时人，与碧鸡漫志不甚相合，未知孰是。

望江南

居下位，常恐被人谗。只是曾填青玉案，何曾敢作望江南。请问马都监。

失调名

蹙绣圈金，盘囊密约，未赴意先警。欲罢还休，临行又怯，倚定画栏痴等。帘风渐冷。先自虑、春宵不永。更那堪、斗转星移，尚在有无之境。

绿云满压蝤蛴领。渐愧也、满怀香拥。此际有谁知证。但楼前明月，窗间花影。







