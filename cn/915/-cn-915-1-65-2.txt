◇诈为苌弘卖周书

苌弘谓叔向曰：「子为我谓晋君，所与君期者，时可矣。何不亟以兵来！（《韩非子。内储》说下：「叔向之谗苌弘也。为书曰：「苌弘谓叔向云云，因佯遗其书。」周以苌弘为卖周也。乃杀之。」苌弘谓叔向曰：「子起晋国之兵以攻周，吾废刘氏而立单氏。」《说苑。权谋》案《左传》载叔向事，迄于昭十五年。晋灭羊舌氏，在昭二十八年。周杀苌弘，在哀三年，讵是时叔向尚在乎！诸子与《经》、《传》不必尽合。）

