○为韩尹祭韩令公文

泽梁宋之戎郊，涵雄浑於云水。陶沈毅与浓刚，作光々之巨士。绵将流於洪光，鼓神涛之在已。昔丞相之东征，统梁城之千雉。命宾余以掌檄，踪枚马之遗美。见公佩之横腰，冠衙旗於宋垒。及夷门之节卧，余奉归於故里。宁後者之无当，顾狂埃以渤起。司马啖而宾徒烹，血肉肆而为市。何继师之无作，始公之功由是。伏豺豹於神猊，遂清宁乎千里。闻君书於天阍，帝嘉悦而忘耻。尝叙族以侄予，谓同原於康子。言康乐於一方，竟绵历乎再纪。廪蓄粟以亿计，积有馀而流委；枥甲马之万衔，惟君王之所指。扑淮童与齐虿，犹烹冰以燎苇；视燕赵之强侯，若负垤之群蚁。彼承风其如何，闻当饭之遗匕。及柱天而辙日，信博壮之可倚。逢谅暗之初晨，遂践阼而为治。推毂兮升坛，河桥兮。恩光被以湛稠，仍分疆以及嗣。遵往年之来觐，见差班於父子。复何殃之不造，遽相追而没齿。荣华之不遒兮，倏云乎已矣。悼皇情以注想，每凝旒而抚。锡秘物之必周，予得命为临视。还壤厦之将驾。导清笳於哀徵。鉴卑志之洁恭，愿降歆而省此。呜呼哀哉！尚飨。

