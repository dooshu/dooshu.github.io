○冬夏至寝鼓兵议



“二节。阴阳升降之极，会通交代之日。二气既接，刚柔始分。君子远慎诸物，近慎诸己。在冬欲静，在夏无躁。百官静事，无刑以定。寝鼓息兵，其宜合同。”张侯曰：“冬夏二至，慎微不异。《左传》曰：‘凡分至启闭，必书云物，为备故也。’所重所慎，于是在矣。《周礼》‘太仆掌赞王鼓，救日月亦如之’。《左传》又曰‘月亦如之’。又曰‘非日月之眚不鼓’。皆正经也。日长则贺，君父道也。下庆上会，情交接也。日短则不贺，臣子道也。鼓以动众，是以二至迎送同寝之也。（《通典》七十八）

刘泓

泓，爵里未详。



