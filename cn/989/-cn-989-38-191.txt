苏籀　送中书潘舍人省上二首

紫微鸡省待论思，少作英辞寤柬奇。

高浪驾天输朗汉，紫霄即日奋长离。

然明东里今同道，德裕封敖适此时。

应笑迂慵畸已甚，呜呼鹤巘缀蝉枝。

苏籀

苏籀　送中书潘舍人省上二首

亟纾多难一群心，惕厉咨嗟憯测深。

汉制春温劝敦本，周家夙戒岂无箴。

该淹伯始万端理，烦悉姬公五诰寻。

愈近清光缀经席，皇风如玉亦如金。

苏籀

