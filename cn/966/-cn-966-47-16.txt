黄敏求　野塘杂兴

仕进固所愿，贫贱亦所忧。

抱璞不自珍，过取则中羞。

不如寂寞滨，横此野水舟。

时乎傥可为，肯逊伊与周。

著书俊百世，亦可轲与丘。

进退两不恶，久矣吾其筹。

黄敏求

黄敏求　野塘杂兴

地僻车马稀，柴门不须扃。

晨正衣冠，浣手供炉馨。

奈和此永何，间课离骚经。

一片兰茝心，千古日月明。

尔岂乏忠愤，所欠惟和平。

要之仕与止，奚必分重轻。

吾但适吾可，不愿得尔名。

黄敏求

