虞俦　顷尝将漕淮东林子长今膺是选因以小诗述怀庶几古人赠言之意云

德星天遣出淮濆，玉节光华委十分。

可但筹边专馈饷，直须旷土尽耕耘。

向来我已惭无效，此去群当勉策勋。

尚有龟山风浪恶，得无遗恨雁离群。

虞俦

虞俦　顷尝将漕淮东林子长今膺是选因以小诗述怀庶几古人赠言之意云

淮边陈迹试重论，走遍西途落木村。

依旧江山连北固，承平池馆羡东园。

中原入望堪垂涕，古汴无情尚有痕。

岁漕东南六百万，云何异域得游魂。

虞俦

