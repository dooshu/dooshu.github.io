周南　送项倅

衡岳山头唤下来，高人不肯住蓬莱。

先秋手得平分月，当暑身无半点埃。

世事相逢休挂口，吾侪一见且衔杯。

夜阑约立银河表，阊阖天门次第开。

周南

周南　送项倅

昨者搜贤诏下来，旌蒲纷遝起蒿莱。

谁人肯厌承明直，我辈休汙世俗埃。

天近须回宣室召，时难倍怆渭城杯。

殷勤为诵江湖句，少立斜阳舟未开。

周南

