○瓊管論 【 黎防】

天下郡邑濱海者有之、未有若瓊之四面環海者。其東西廣九百里。南北一千一百四十里。長山峻嶺。生岐熟三黎錯居其間。五指即黎母山別名因其上有五峯聳翠插天也逼近定安縣諸蛮環據其地而五指腹心盡為黎據。羣崗之中。定安尤險。郡邑封疆反四面而環列。占城暹羅諸番。西南外峙。東北又與閩浙諸洋相通。稍或撤備。則門庭皆勍敵矣。廣東處南海之邊。而瓊又當其南。實南徼之要害也。　此雖天涯海角也如此布置亦可以偏安國朝設府。統州縣十三。復設南海衞。統內千戶所五。外守禦千戶所六。各海口咸置烽堠瞭成。指揮部軍統轄之。名曰備倭巡捕。巡司散布分列。海寇望幟而知有備、然黎防之制。瓊澄臨樂文定諸地。舊置營戍事久寢弛。元有烱鑑。不可不戒也近因辛丑之亂。舉兵討平珠崖。駐設參將。事雖大定而險終在黎。未為吾有。此亦老成持重之議議者欲于羅活山?冏據以重兵遲以歲月。置官兵鎮之。其陵水要區之鄰于崖者。則界以十字路。斷其往來竄伏。更于黎眾民　如感恩者。繕城郭甲兵以衞之。噫必如是。而後為久安之計乎。

