○谢奉圣制隆国寺碑表（显庆元年三月）

跪发天华，观河宗之奇宝；虔开秘篆，聆英之丽曲。包万叶之鸿规，笼千祀之殊观，相趋庆，莫知所限。窃以慧日西照，朗巨夜而开冥；法流东徙，洽冻ぼ而挺秀。无方之化不一，应物之理同归，历代迄兹，咸崇斯典。

伏惟皇帝陛下垂衣截海，作镜中区，锡类之道弥光，出要之津尤重。开给园於胜境，咸称首以闲居，地穹轮奂，人标龙象。重兹发冲旨，爰制丰碑，妙思难涯，元襟独王，义超系表，理邃环中。臣等夙敬真宗，幸窥天藻。以坳堂之量，揣灵鳌之浚壑；蜉蝣之情，议仙骥之遐寿。式歌且舞，咸诵在心，循览周遑，不胜欣跃。

