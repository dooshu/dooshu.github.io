【啼鸟〈崇政殿后考试举人卷子作。嘉四年〉】

提葫芦，提葫芦，不用沽美酒。宫壶日赐新发醅，老病足以扶衰朽。百舌子，百舌子，莫道泥滑滑。宫花正好愁雨来，暖日方催花乱发。苑树千重绿暗春，珍禽纟采羽自成群。花间祗惯迎黄屋，鸟语初惊见外人。千声百啭忽飞去，枝上自落红纷纷。画帘阴阴隔宫烛，禁漏杳杳深千门。可怜枕上五更听，不似滁州山里闻。

