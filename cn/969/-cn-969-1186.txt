刘克庄　题蔡烓主簿诗卷

诗作平生崇，因而废不为。

君豪频挑战，吾老怯交绥。

哨骑来无定，网船发尚迟。

日长无职事，半是撚髭时。

刘克庄

刘克庄　题蔡烓主簿诗卷

旧止四人为律体，今通天下话头行。

谁编宗派应添谱，要续传灯不记名。

放子一头嗟我老，避君三舍与之平。

由来作者皆攻苦，莫信人言七步成。

刘克庄

