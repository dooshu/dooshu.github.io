○从军行

匈奴十万入云中。烽火照耀甘泉宫。战士三春不解甲。天王一怒欲临戎。追奔尽选流星骑。并力齐分明月弓。虏气凭陵恒候月。汉兵超忽若乘风。已闻旧戌黄花口。复道新屯细柳中。飞沙飒沓迷亭障。组练缤纷皆北向。赤羽朝征六郡材。白茅夜拜五丁将。吕郎磊落似刘生。许国从来气不平。匣里雄韬藏豹变。腰间宝剑作龙鸣。敕散万金收猛士。身骑匹马出长城。雁行暗结辽西阵。鱼贯睛开海上营。誓同鲁仲能飞箭。岂学终军漫请缨。建节行行通大漠。檄书马上时能作瀚海云连太白高。燕然雪照旄头落。知君意气坐相邀。直教一战虏尘消。归来奏凯献天子功名绝胜汉嫖姚。

【辕文曰不失初唐格律】


