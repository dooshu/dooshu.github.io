史弥宁　次韵陈兹明五绝句

几年枉挂右丞图，未辨家山瓜芋区。

骑马红尘归计晚，逢人嗫嗫话江湖。

史弥宁

史弥宁　次韵陈兹明五绝句

小春梅玉点烟村，花信从今第一番。

缘底吟窗印疏影，梢梢偃月破黄昏。

史弥宁

史弥宁　次韵陈兹明五绝句

南湖经雨绿弥漫，偏照诗人两眼寒。

一笑鸥边时独速，吟魂飞不到愁端。

史弥宁

史弥宁　次韵陈兹明五绝句

买得湖阴数顷秋，斩新窗户府清流。

了无俗子溷人意，况有清尊浇客愁。

史弥宁

史弥宁　次韵陈兹明五绝句

羡子寻诗盟未寒，鼎来健句压还还。

不妨小缓丹霄步，雨笠烟蓑伴我闲。

史弥宁

