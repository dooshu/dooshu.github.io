○清监仓

监羁人犯、时宜吊簿清理。固不俟卸任日为然也。然卸任清查。以便交代新官。其狱中有题结死罪候决之犯。有军徒候遣之犯。有重案未结之犯。俱应备造花名清册一様二本。候代。其各犯须逐案查明实数亲身诣监逐名点验是否原案之人年貌声音是否相对恐奸胥乘机作弊将废疾瘖哑者抵换仍严饬刑胥狱卒严加锁■〈金靠〉谨慎堤防以候新官查验。其部宪追赃追赎之犯。亦应各造花名册。照式交代承追。其自理词讼、监羁及追罚之犯、一槩当堂逐释注销免致胥差滋扰。

