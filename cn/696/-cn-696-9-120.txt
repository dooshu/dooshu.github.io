名都篇

名都宛与洛，游戏乘春阳。
广道夹奇柳，飞甍带长杨。
宛马从西来，袨服以翱翔。
缓辔十步间，满衢自生光。
十里斗纱縠，转侧有遗香。
谁家横甲第，彷佛孙与梁。
高楼三十六，一一金凤凰。
冈阜自秀复，池沼何汤汤。
山禽与水鸟，栖孕鸣相将。
沈香为飞尘，郁郁闻笙簧。
佳人轻若云，随风为乐方。
寄言少年子，为欢殊未央。
官拜执金吾，有女专椒房。
不学穷经士，白首尚书郎。




