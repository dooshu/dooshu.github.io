【京卿】


（明）诸寺监长贰通称，与尚书称六卿有别。清孙承泽《天府广记》卷一〇《六科·附载六科事宜》：“（藩臬）两司之卓荦者时时入为京卿，而为卿寺者亦使回翔南北。”《明史·魏时亮传》：“隆庆三年擢太仆少卿。……已而拱复入，时亮及陈瓒、张槚已擢京卿，皆被斥。”同前书卷《陈瓒传》：“其冬，擢太常少卿，高拱恶瓒为徐阶所引……竟坐浮躁谪洛川丞，不赴。”　（清）（1）京堂别称，即京官自一品至六品长官（部院寺监长贰官）之通称；凡京察，部院大臣不称京卿，而宗人府府丞（正三品）以下至六品京官称京卿。崇彝《道咸以来朝野杂记》页四四：“梁僧宝，由御史升至京卿。”清朱彭寿《旧典备征》卷五《大年》：“京卿：按京员自一品之尚书以至六品之国子监司业，皆为各署长官，统称京堂。……然考每届京察，凡大学士、尚书、左都御史、侍郎、内阁学士、左副都御史，则由吏部开单题奏，俗称‘大京察’；宗人府府丞以下各京堂，则须带领引见，俗称‘中京察’，是体制各有不同。今以副宪以上诸人入部院大臣类，宗丞以下诸人入京卿类，以示区别。”“京卿则王太常桢、李少詹呈祥、杨通政鼐、吕光禄谦恒、王詹事奕清、陈鸿胪仪、任宗丞启运、陈司业祖范、顾祭酒栋高、宋府尹筠、陈太仆兆崙、童通副槐。”（2）京师太常寺、光禄寺、鸿胪寺、太仆寺诸寺卿、少卿的总名。崇彝《道咸以来朝野杂记》页四四：“梁僧宝……由御史升京卿，尝派乡会磨勘大臣。一卷到手，吹毛求疵。”《清史稿·选举志》三：“同治间，鸿胪寺少卿梁僧宝复以磨勘过严为人所惮。”





