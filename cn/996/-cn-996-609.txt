项安世　送海陵孙县丞三首

壮年往赞海陵公，切莫哦诗欢负侬。

妻子父兄皆上禄，民人社稷尽天工。

税存产去须勤割，陂坏田荒与细通。

日暮归来念此哲，尚应无面著惭红。

项安世

项安世　送海陵孙县丞三首

向来一尉万人知，此段风流已大奇。

资考渐将京秩近，新年能使道心移。

但惭我乃吏民上，勿谓官今选调卑。

持此尊前供笑乐，胜如天上拜恩私。

项安世

项安世　送海陵孙县丞三首

新安老子放穷山，屋婺仙人古柏间。

今日吾侪随利禄，高风千里断跻攀。

天寒日短双轮去，海阔波深万艇还。

上彻浮图须自力，有为何地不曾颜。

项安世

