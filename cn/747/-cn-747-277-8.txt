○谏江南采捕诸鸟表

臣若水言：臣伏以方今九扈时忙，三农作苦，田夫拥耒，蚕妇持桑。而以此时采捕奇禽异鸟，供园池之玩，远自江岭，达於京师，水备舟船，陆倦担负，饲之以鱼肉，之以稻粱，道路观者，岂不以陛下贱人贵鸟也？陛下方当以凤凰为凡鸟，麒麟为凡兽，即，曷足贵也？陛下昔龙潜藩邸，备历艰虞，今氛廓清，高居九五；玉帛子女，充於後庭，职贡珍奇，盈於内府。过此之外，复何求哉？臣承国厚恩，超居重任，草芥残命，常欲杀身以效忠；葵藿微心，常愿堕肝以报主。瞻望庭阙，敢布腹心，直言忤旨，甘从鼎镬。

