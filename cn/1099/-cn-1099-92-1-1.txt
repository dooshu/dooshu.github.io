○題為議事事 【 湖廣事宜】

先該照得各處廵撫官員、在於邊方者、此即漢剌史每年到京奏事例例該每年四月、在於腹裏者、例該八月到京議事、臣所管去處、係是腹裏、議事之期、合於八月內到京、緣臣今年四月之初、前來廵撫、地方廣濶、急難周徧、合無照例於八月到京議事、惟復止將該議事件開行、該部會議具奏候至來年依期赴京等因、

計開

一件利便事、據湖廣襄陽衛申稱本衛旗軍俱各調守漕運等項所有月粮六斗、妻小老幼赴倉関領粮官斛止是五斗、餘有一斗、等候日久、被放粮識字人等、延捱掯留、剋落入巳、以致旗軍之家、虧缺食用合將放粮斛面改造六斗、使一全関回家、人無侵欺等因、具申照得前項弊端累禁累犯、終難革絕、今申前因、誠為有理、慮恐別處亦有此弊、合無通行各布政司直隸府州、查照所属官倉。但該放支旗軍月粮六斗者。□件故事可考各與量造六斗官斛。較勘清切。印烙完備仍於斛外大書深刻某倉六斗官斛。止用放支旗軍月粮不許別項行使字樣。降發該倉按月旗軍関粮。逐斛唱名支放。則禁令不煩。奸弊自革。

一件勸導附籍事、切照南陽荊襄德安安陸沔陽等府州縣所在流民、今官府文移、及上下軍民不分伊曾無附籍、悉稱以流民名目。其巳附籍者羞惡流民之名。槩自稱曰下戶。而本境之內。世居之家。無所分辨。故別稱為老戶。辭義不順。名稱俗陋、不惟告爭等件。及案牘之間。開寫欠美。抑且巳經附籍、與未附籍流民混淆無別會同欽差分守右參將都指揮同知王信議得合將前項府州原有土居人戶。稱為舊民逃來附籍人戶、稱為新民其奸頑展轉不肯附籍者仍前目為流民、如此則事寓勸懲、而漏籍轉徙者愧恥且格、辭有分別而文籍開載者、平順可觀、

