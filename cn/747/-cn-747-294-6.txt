○清泠池赋

梁王既受封於汉，命驾东游，入睢阳之下国，吊微子之高邱，荣华莫比，僭拟无休。复欲象昆明之校战，同右武之习流，决河而饮马，治宫树以维舟：当时旧迹，此地爰修。土木成，起台宫而似画；丝金并奏，和水石而疑秋。是时宫人出看，上客淹留，既成此地，胜形无比。乔树青冥而外合，层甍岌で而斜指，晓坐狎鸥，春祠荐鲔，连小山而夹回磴，截长河而分半水。徒观其清泠无点，洞澈如凝，镜开珠净，月星澄，凫嚼红藻，黾翻碧菱，地将昏而雾合，天欲雨而云蒸。明则可鉴，虚而不竭，风静浪碎，日落圆折，波含阁而云相动，潭映空而俱澈。此土之池，君王所为，年深则岘山陵变，水浃则沧海尘吹，不见射鱼之浦，空馀养雁之陂。皇家化溢成周，包含梁宋，分星辰以主万国，会江汉而归一统。惟兹之地，清而且平，居下流而不浊，含上善而逾明，常以柔而处顺，岂遗道而从荣？时人竞渡，摇海舰於三春；暮客来投，落江帆於四岸。何今日之登陟，皆昔年之池馆？物是人非，所存者半。济巨川必待舟楫，得风流还升汗漫，傥馀波而可г，幸不遗於所观。

