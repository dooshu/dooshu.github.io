陈造　谢张德恭送糟蚶三首

旧笺虫介甘温性，樽俎风流每策勋。

況复糟糟小酲后，眼中群品此其君。

陈造

陈造　谢张德恭送糟蚶三首

压倒淤泥白莲藕，半捐介甲露浓纤。

玉川水厄那知此，急具姜葱唤阿添。

陈造

陈造　谢张德恭送糟蚶三首

谁与江瑶角长雄，一时风味两无同。

吾儿不友王文度，底肯分甘及乃公。

陈造

