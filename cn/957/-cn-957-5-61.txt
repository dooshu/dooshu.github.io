王柏　和立斋岁寒歌五章

羌人生之秉贞兮孰无阳秋，惟澹而无欲兮斯能无求。

宜此心之冰坚兮凛北风之正遒，岁寒之常兮足以自修。

王柏

王柏　和立斋岁寒歌五章

忆昔坚保兮铭著心腑，故迹堙芜兮茫坠绪。

瞻翠碧之万竿兮犹有遗矩，岁寒之句俨然如觛。

王柏

王柏　和立斋岁寒歌五章

圣人体物兮万世之训，究厥后凋兮基於不竞。

使与春争妍兮曷保常真，岁寒之知兮宁不谓性。

王柏

王柏　和立斋岁寒歌五章

有勗我人兮先君之思，有陟尔岵兮我心伤悲。

望松柏之苍苍兮我无令姿，岁寒之操兮炯炯心期。

王柏

王柏　和立斋岁寒歌五章

车马南归兮惠我五阕，一唱三叹兮亦孔之惙。

盍置诸左右兮观省昭揭，岁寒之歌兮声声激烈。

王柏

