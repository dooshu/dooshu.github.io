◎　刘庆

庆，长沙定王曾孙，黄龙元年嗣封泉陵侯，卒谥曰顷侯。

（案《王子侯表》作众陵侯。师古曰：此传及《翟义传》并云泉陵，表为误。今检《翟义传》但有东平王孙庆，无泉陵字。表言黄龙元年，顷侯庆嗣，距此元始五年已五十四年。恐此刘庆非即顷侯。《表》又言新乡侯佟，元始五年上书言莽宜居摄。莽篡位，赐姓王，则此刘庆似即刘佟。又《后汉·刘玄传》，立刘庆为燕王，疑莫能明。姑依颜注作小传，俟通人考定之。）





