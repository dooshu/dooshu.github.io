○心印铭序

安定梁肃字敬之，学止观法门於沙门元浩。其未知也患不能知之，既知之患不能至之，於是作《心印铭》，盖几杖、盘盂、座右之类，取其自省也。其文自“浩浩群生”至“有无云云”，言未知也；自“本则不然”至终篇，言其既知也。以既知之心，印其未知，号曰《心印铭》，大抵与经论合而归於无相，庶乎哉！谏获与敬之游，又尝闻浩公之言，故序其所由然，著於铭之首云。

