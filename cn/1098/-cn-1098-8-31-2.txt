○送刘户部督饷湖广

洲边处士题鹦鹉。陂上公孙拥骕骦。到日夏云生七泽。愁时秋色满三湘。

其二

马上春风曰接■〈罒上离下〉。花开应醉习家池鹿门耆旧何人在今日襄阳异昔时

【辕文曰淡致如许】

其三

汉江春水竟陵东。江树苍苍绕沛宫。父老只今犹望幸。君王按剑顾云中。

其四

锦帆南入楚云重。江上遥看衡岳峯。落日苍茫秋不断。青天七十二芙蓉。

