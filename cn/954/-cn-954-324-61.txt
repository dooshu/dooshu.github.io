陈著　次和天童僧惠杲书记袖诗来访三首

当年飓卷地轮移，拄杖东还云与飞。

太白岩前绿阴下，相逢无语听催归。

陈著

陈著　次和天童僧惠杲书记袖诗来访三首

省话何须吞炭瘖，安贫便是直钩心。

看来世事真飘瓦，笑杀时流重注金。

陈著

陈著　次和天童僧惠杲书记袖诗来访三首

出山相过便东行，水落山空一别轻。

留得清诗照窗几，万花妆里独梅兄。

陈著

