◇议军事表

昔汉武帝患匈奴疆盛，故开凉州五郡，通西域，劝农积谷，为灭贼之资。东西迭击。故汉未疲而匈奴已敝，后遂入朝。昔平凉州，臣愚以为北贼未平，征役不息，可不徙其民，案前世故事，计之长者。若迁民人，则土地空虚，虽有镇戍，适可御边而已，至于大举，军资必乏。陛下以此事阔远，竟不施用。如臣愚意，犹如前议，募徙豪疆大家，充实凉土，军举之日，东西齐势，此计之得者。（《魏书·崔浩传》）

