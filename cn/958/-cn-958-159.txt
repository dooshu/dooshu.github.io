文同　和子山春日雨中书事见寄

菀菀冥冥雨气沉，一春长是咏春阴。

燕归画栋帘栊静，莺下雕栏院宇深。

斗草玉钗应复约，看花金勒误重寻。

谢郎风调将谁奈，独倚书床拥鼻吟。

文同

文同　和子山春日雨中书事见寄

青春已破六十日，正好共携歌管游。

莺花有意欲恼乱，风雨何事相淹留。

南园彩棚映绿树，西湖画舫临清流。

几时云阴得敛霁，愿把一樽相献酬。

文同

