【晚春诗】

〖《诗纪》云。玉台、艺文并作简文。亦见昭明集。〗

紫兰叶初满。黄（《类聚》作娇。文苑云。一作娇。）莺弄不（昭明集作始。）稀。石蹲还似兽。萝长更如（昭明集作胜。《类聚》同。文苑云。一作胜。）衣。水曲（《类聚》作冻。文苑云。一作冻。）文鱼（《类聚》作鳐。文苑、《诗纪》并云。一作鳐。）聚。林（《类聚》作山。文苑云。一作山。）瞑鸦鸟飞。渚蒲变新节。严桐（文苑作松。）长旧围。风花落未已。山斋（文苑作窗。注云。一作斋。）开夜扉。（○昭明太子文集二。《类聚》三。《初学记》三。文苑英华百五十七。《诗纪》六十八。）

