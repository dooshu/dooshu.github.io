赵蕃　广文先生送诗方思所以报之而未得忽鹂落庭树殆天与此韵也李君在傍

黄妳能生睡，朱弦孰写忧。

客居兹已病，归去合成谋。

华岳虽遥吏，陶窗得素求。

小舟何日具，湖水正漫洲。

赵蕃

赵蕃　广文先生送诗方思所以报之而未得忽鹂落庭树殆天与此韵也李君在傍

王子诗如照，滕侯隐似真。

倘来宁取遇，居易若为屯。

酬倡虽才始，风期自夙亲。

江湖纵悠远，德盛罔非邻。

赵蕃

