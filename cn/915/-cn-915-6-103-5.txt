◇玄寿赐名叙

新妇荀氏所生女以岁在丁丑四月五日日始出时生，此月斗建已其日又巳，其时加卯，甲乙卯皆东南，春夏天地，动发万物，兹之三月，吉之善时也。又于《易卦》，震值在卯，巽位在巳，震为长男，巽为长女。而此女孙正用兹日，斯时始旦，日月岂依，先祖之灵，实临之。玄发素颜，妇人之上姿也。寿考无疆，先民之至愿也。故赐名曰玄寿焉。（《御览》三百六十二）

