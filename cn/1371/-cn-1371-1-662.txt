村兴

折花持博酒，种菜卖供家。



请药人何壅，争棋客正哗。



渔翁足踸踔，牧竖手丫叉。

短景匆匆晚，横林又宿鸦。



村兴

身老交情见，孙生口数添。



园丁上牛米，村婢博蚕盐。

粔籹堆盘白，鋹餭出釜甜。



闭门君勿诮，衰病正相兼。



村兴

结宇枫林下，久穷吾所安。

村深事自简，累少食差宽。



雨闇牛眠屋，泥深鸭满阑。

呼儿捣粉饵，准拟赛鄱官。



