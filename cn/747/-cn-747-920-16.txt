○护圣寺钟铭

灭六趣业，震十方界。既范以考，法响无碍。惟唐龙纪元年十月十七日，梓州三军官吏百姓等，以节度吴郡顾公，缮甲治兵，扈僖皇帝有功，授钺典我邦称礼。以监军使乐安孙公，辍自亲侍抚吏民，以法家财施。命其季汉州刺史彦晖叔僧栖让铸重五百钧，以十一月二十六日悬像殿之右。

南叙

南叙，景福中左街内殿讲论，兼应制大德沙门。

