释慧方　偈三首

沔水江头叫一声，此时方得契平生。

多年不识重相见，千圣同归一路行。

释慧方

释慧方　偈三首

临老方称住持，全无些子玄机。

开口十字九乖，问东便乃答西。

如斯出世，讨甚玄微。

有时拈三放两，有时就令而施。

虽然如是，同道方知。

释慧方

释慧方　偈三首

达磨祖师在脚底，踏不著兮提不起。

子细当头放下看，病在当时谁手里。

张公会看脉，李公会使药，

两个竞头医，一时用不着。

药不相投，错错，

吃茶去。

释慧方

