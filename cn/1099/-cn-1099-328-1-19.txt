○答福建廵撫耿楚侗言致理安民 【 為治之要】

丈田賑饑驛傳諸議、讀之再三、心快然如有所獲、盖治理之道。莫要于安民。究觀前代。孰不以百姓安樂而阜康。閭閻愁苦而危亂者。當嘉靖中年。商賈在位。貨財上流。百姓嗷嗷。莫必其命。比時景象。曾有異于漢唐之末世乎。幸賴　祖宗德澤深厚。民心愛戴巳久。僅免危亡耳。隆慶間仕路稍清。民始帖席。而紀綱不振。弊習尚存。虗文日繁。寔惠益寡。天啟　聖明。雖在冲幼。留心治理。僕每思本朝立國矢?見模。章程法度。盡善盡美。遠過漢唐。至于宋之儒弱牽制。尤難並語。今不必復有紛更。惟仰法我　高皇帝懷保小民一念。用以對越　上帝。奠安國本耳。故自受事以來。凡朝夕之所入告。教令之所敷布。惓惓以是為務。鋤強戮凶。剔姦釐革。有不得巳而用威者。惟欲以安民而巳。姦人不便于巳。猥言時政苛猛。以搖惑眾聽。江陵最不樂講學諸公而迂闊虗談之士。動引晚宋衰亂之政。以抑損　上德。矯扞文罔。不知我　祖宗神威聖德。元與宋不同。哺糟拾餘。無裨實用。徒以惠奸宄。賊良民耳。世儒達治者尠。雖勉遵　上令。而實未得于心。所以宣上達下者。苟以文具矢?見免罪責而巳。比見公諸所條布、訓辭雖若嚴整、而肫肫愛民之意、藹然于言外、以是服公之高識宏抱、非世儒所能及也願益自信而堅持之。監軍道裁革為便、彭湖賊未必即是真倭、但嚴備以待之、不必勤于遠也、人旋附復、拙稿末卷有歸政本末、謹附一覽、

