◇上谠言表

臣闻明台既僻，承云之歌阐、衢室爰启，南风之颂流，莫非降道爝军，纡灵浸泽。陛下凝庆协图，席昌属历，乾临冬暧，海镜春亭，选议钧俗，观风调纪。垂听革之典，降聆金之训，用能诗史无辍，工颂有闻。是故置四辅，立七谏，正国度，箴王阙。臣谓当今宜崇谏司，专事昭塞，职蹈謇谔，绩宣王文，则优其宠秩，厚其节礼。庶献鲜之美，方高圣代。至乃靡衣女俞食，曾宇雕墉，商货浮侈，田莱芜替，木或朴爽流，标梅失序。勉民观俗之宜，设官立事之要，随阙兴规衮废能补。如此则壤咏无远，辕乐可追。（《艺文类聚》二十四。）

