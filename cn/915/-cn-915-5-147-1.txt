◇正论

裁国无利器，犹以铅刀而望其巧。（《北堂书钞》二十七，《御览》三百四十六）

交游之党，为驰骛之所废。（《文选·广绝交论》注）

世多善弩而拙于弓。弓无法准，故任巧由意；弩有法准，故易为善。（《御览》三百四十八）

夫交游者，俦党结于家，威权倾其国。或以利厚而比，或以名高相求。同则誉广，异则毁深。朝有两端之议，家有不协之论。至令父子不同好，兄弟异交友。破和穆之道，长争讼之源。（《御览》四百六）

渔人张网于渊，以制吞舟之鱼；明主张法于天下，以制强梁之人。立法以堤民，百姓不能干；立防以堤水，江河不能犯。（《御览》六百三十八）

虽金玉满堂，明宝满室，饥不为饱，非国之用。（《御览》八百二）

