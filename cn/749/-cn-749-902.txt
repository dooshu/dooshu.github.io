吴景伯


景伯字季甲，号金渊，建康江宁（今江苏省南京）人。开禧三年（1207）生。宝祐四年（1256）进士。

沁园春

登凤凰台

再上高台，访谪仙兮，仙何所之。但石城西踞，潮平白鹭，浮图南峙，云淡乌衣。凤鸟不来，长安何处，惟有碧梧三数枝。兴亡事，对江山休说，谁是谁非。

庭花飘尽胭脂。算结绮、繁华能几时。问何人重向，新亭挥泪，何人更到，别墅围棋。笑拍阑干，功名未了，宁肯绿蓑寻钓矶。深深饮，任玉山醉倒，明月扶归。







