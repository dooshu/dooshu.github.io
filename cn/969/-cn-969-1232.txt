刘克庄　题林文之诗卷二首

叔季词人杂雅哇，喜君诗卷美无瑕。

朋侪却走避三舍，句律斩新成一家。

肯学小儿烹虱胫，要看大手拔鲸牙。

村翁岂敢持衡尺，直为痴年两倍加。

刘克庄

刘克庄　题林文之诗卷二首

君豪自合相推逊，吾老犹堪共切磋。

有许奇奇并怪怪，直将少少胜多多。

风人所作葩而正，治世之音乐以和。

他日薰弦要赓载，勿为处士五噫歌。

刘克庄

