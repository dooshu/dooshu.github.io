【黄闼】


（秦汉）天子禁门曰黄闼，或用以借指皇帝。宋黄朝英《靖康缃素杂记》卷一《黄阁》：“天子曰黄闼。凡天子禁门曰黄闼，以中人主之，故号曰黄门令。秦、汉有给事黄门之职是也。”　（宋）门下省别称，因门下省官入侍禁中（黄门之内）而得名。宋曾巩《曾巩集》卷二三《制诏拟诰·相制》：“朕饬正三省，纲理万事。号令所出，本诸西台；阅审驳论，属之黄闼；推而达之，则在会府。”董巴《汉书》曰：“禁门曰黄闼。中人主之，故号黄门令。然则黄门郎给事于黄闼之内，入侍禁中，故号曰黄门侍郎。”（转引自《初学记》卷一二《黄门侍郎》）《宋史·职官志》一《门下省》：“受天下之成事，审命令，驳正违失，受发通进奏状，进请宝印。”





