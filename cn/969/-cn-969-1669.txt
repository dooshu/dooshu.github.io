刘克庄　乙卯端午十绝

不曾窥户外，偶出至溪边。

欲访斩蛟庙，聊呼放鸭船。

刘克庄

刘克庄　乙卯端午十绝

桃李已成尘，葵榴各斗新。

红颜年少子，白发背时人。

刘克庄

刘克庄　乙卯端午十绝

餐菊饮朝露，平生不歠醨。

与龙争角黍，无乃谤湘累。

刘克庄

刘克庄　乙卯端午十绝

唤起龙泉老，侬今把

缗。

还公旗与鼓，别付夺标人。

刘克庄

刘克庄　乙卯端午十绝

不喜追风骠，尤憎竞渡船。

宁为之反殿，怕着祖生先。

刘克庄

刘克庄　乙卯端午十绝

时服颁周府，薰弦奏舜廊。

未知新帖子，几首似欧阳。

刘克庄

刘克庄　乙卯端午十绝

客屦自来去，山翁病不知。

座无掬道士，门有艾天师。

刘克庄

刘克庄　乙卯端午十绝

儿女需京缬，经时买未归。

似嫌无艾虎，不肯换生衣。

刘克庄

刘克庄　乙卯端午十绝

韩庙坡为记，罗池愈制碑。

老农不识字，自唱送神诗。

刘克庄

刘克庄　乙卯端午十绝

朝朝责太平，日日御延英。

欲识太平处，鼕咚社鼓声。

刘克庄

