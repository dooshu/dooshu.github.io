寇准　邺中和崔迈著作

虚室凝愁厌夜眠，长吟静对欲凉天。

梦回故国人空还，望断重城月自圆。

时泰未能抛组绶，性孤终是忆林泉。

明朝奉诏遐方去，何处烟江寄客船。

寇准

寇准　邺中和崔迈著作

独倚空楼畏景残，凝眸魂断楚云端。

猿清好杂江声听，山远宜和霁色看。

鸟掠平芜堪入画，风来危槛欲生寒。

萧萧前浦归帆静，落日长吟且凭栏。

寇准

