○敕平卢诸将士书

敕平卢诸军镇将士已下：两蕃残贼，馀类仅存，朕尝怀抚柔，冀其迁善，而数年之内，谋叛相仍：信是枭鸱，固非人也。顷者所以列置军镇，递为唇齿，所虞在此，岂欲劳人？卿等委身边疆，为国展效，遇其反噬，得不讨除？近日安禄山无谋，率尔轻敌，驰突不顾，遂损师徒。择将不良，伤人已甚，事虽既往，义实疚怀。凡在平卢，其阵亡之人，并委张守差人吊祭，并勘实乡贯，具以状闻。悯彼伤魂，当有赠饰，兴言悼惜，久不能忘。然此贼比来，削弱已甚，ソ绳系颈，人有其心。安禄山之败，缘轻敌太过，勿因此畏忄Й，致失後图。立功成名，荣贵斯在，各宜勉励，共除凶恶。夏初渐热，卿等并平安好，遣书指不多及。

