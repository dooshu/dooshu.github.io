苏轼　韩干马十四匹

二马并驱攒八蹄，二马宛颈騣尾齐。

一马任前双举後，一马却避长呜嘶。

老髯奚官奇且顾，前身作马通马语。

後有八匹饮且行，微流赴吻若有声。

前者既济出林鹤，後者欲涉鹤俯啄。

最後一匹马中龙，不嘶不动尾摇风。

韩生画马真是马，苏子作诗如见画。

世无伯乐亦无韩，此诗此画谁当看。

苏轼

