方回　戏咏老农观稻以秋字为韵

扶杖行阡陌，粳籼极望秋。

儿孙邀按视，父宿听分抽。

村佃同黄馘，山妻对白头。

负禾难努力，拾穗尚明眸。

粪薄嫌苗瘠，耘迟讶草留。

后生无乃懒，今岁更奚尤。

籴价先朝贱，租期旧尹优。

迩来非昔比，谁复为侬忧。

路远筋骸倦，风凉咳唾稠。

采壶炊破甑，啖茹荐新簄。

一饭都能几，三杯即告休。

堆场喧鸟雀，隘巷集羊牛。

幼稚茅茨候，吹呼果栗求。

虽无玉鸠赐，端胜富民侯。

方回

方回　戏咏老农观稻以秋字为韵

久无筋力荷鉯耰，坐阅千畦{左禾右罢}稏秋。

又喜黄云今满眼，不知白雪已盈头。

丁宁肯幼频驱雀，约敕比邻远放牛。

及早儿孙了租税，颓龄一饱更何忧。

方回

