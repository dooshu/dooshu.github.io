【游敬亭山诗】

兹山亘百里。合沓与云齐。隐沦既已托。灵异居（李善本《文选》作俱。）然栖。上干蔽白日。下属带回□。交藤荒且蔓。つ枝耸复低。独鹤方朝唳。饥鼯此夜啼。渫（本集作泄。《类聚》同。三谢诗作滞。《诗纪》同。六臣本《文选》注。五臣作泄。）云已漫漫。夕（《文选》作多。六臣本《文选》注云。五臣作夕。《类聚》作多。）雨亦凄凄。我行虽纡组。兼得寻幽蹊。缘源殊未极。归径□如迷。要欲追奇趣。即此陵丹梯。皇恩竟已矣。兹理庶（六臣本《文选》注云。五臣作席。）无暌。（○本集三。《文选》二十七。三谢诗。时纪五十九。又《类聚》七引齐、溪、低、凄四韵。○逯案。黄氏集千家注杜工部诗史补遗三严武诗注引此《诗》云：此山百里。合沓云齐。独鹤朝唳。饥鼯夜啼。行虽纡组。得践幽栖。变为四言诗。与此不同。）

