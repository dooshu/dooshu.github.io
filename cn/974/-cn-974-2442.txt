梅尧臣　乙酉六月二十一日予应辟许昌京师内外之亲则有刁氏昆弟蔡氏子予之

性僻交游寡，所从天下才。

今朝谁出祖，亲戚持樽罍。

晚节相知人，唯有胥宋裴。

所欠谢夫子，归穰尚未回。

岸傍逢名园，系舟共徘徊。

嘉莲如笑迎，照水呈丹顋。

南庭莆萄架，万乳累将磓。

群卉竞琐细，紫红相低偎。

寻常固邂逅，孰辨落与开。

酒阑各分散，白日将西颓。

城偶遂有隔，北首望吹台。

梅尧臣

