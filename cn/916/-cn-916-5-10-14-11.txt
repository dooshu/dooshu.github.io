【民间为奚显度谣】

〖南史曰：大明中。有奚显度者为员外散骑侍郎。孝武尝使主领人功。而苛虐无道。动加捶挞。暑雨寒雪。不听暂休。人不堪命。时建康县考囚。或用方材压额及踝胫。故民间有此谣。又相戏曰：勿反顾。付奚度。其暴酷如此。〗

宁得建康压额。不能受奚度拍。（○《宋书》戴法兴传。南史戴明宝传。《诗纪》五十五作大明中谣。）

