【精列】

厥初生。造化之陶物。莫不有终期。莫不有终期。圣贤不能免。何为怀此忧。愿螭龙之驾。思想昆仑居。思想昆仑居。见欺于迂怪。志意在蓬莱。志意在蓬莱。周孔圣徂落。会稽以坟丘。会稽以坟丘。陶陶谁能度。君子以弗忧。年之暮。奈何时过（《宋书》作过时。）时来微。（○《宋书》二十一。《乐府诗集》二十六。《广文选》十三。《诗纪》十一。）

