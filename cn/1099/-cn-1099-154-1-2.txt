○論逆賊入江湖狀 【 論逆賊入江湖】

近者以守帥奏報云逆賊劉六等、自摶風取道拏舟入江湖矣、議者、或謂智力窮矣、失長技矣、日就擒矣、天下可無事矣。良勝曰、未也、窮則計生。技有所待。匪人成擒。而天下之事可懼也。何者。自昔英雄豪傑之志。皆欲跨有荊益。扼脰之□、巳無全蜀、順流以下。何所底定。今北方荼毒、經二年餘、公私朘削、疲瘠坐困、不能資戎馬。儲蓄充牣足以備武。惟湖湘以南、其棄北而趨。是巳有脫死就生之望矣。未可謂其智力盡窮也。江湖之中。素植無賴。各樹黨與。挈刼禠奪。輕舟便楫風軼鳥舉。逆賊名子。口耳俱熟。恐召號一至。而降心焉。是同舟遇風。胡越相應。如左右手。長技固在彼矣。南人氣餒力綿。又懲於北。勁而不敵。坐死以戰。守。决非望也。惟欲是供則有矣。是登岸則所取若囊中之物。駕舟則可安。無意外之虞、逸待勞。靜制動。未知孰為失。孰為得也。且水勢有上下。風力有順逆。雖老于制勝。恃于天者什九。人者什一、也如此而望賊之就擒者。天也。非人也。若楊么小醜。然賊終敗于水賊之死于颶風者亦天也非人也非失謀入港??乂。以武穆忠勇。非乘風夜渡、得天之靈。亦未必成敗何如也。今天之厭虐亦久矣、欲得夜渡江之將如武穆者。??几何人哉、况荊襄中據。則河南之盜。自光羅山抵麻城而可合也。巴蜀之盜。由漢中下江陵。而可合也。江西之盜。負匡廬。泛湖口。泝九江而可合也。腹心肘腋。根據蔓延。勢會而威自張。日久而謀益便。金陵人心。將有震扌??之隙。京口?步。采石牛渚素號武地。萬一所見偶合前人。則東南之商賦不通。西北之供億多損矣。今邊將各有制馭。收拾殘敗。未能根株痛斷。故未可棄北而南。縱南矣。而水陣未習。雖假以東風之便。亦未敢以周郎赤壁之捷自許也雖然。此賊一日未殄、則邊軍一日未就壘也。資費之辦、必江南是責、責之急、急則有激而變者、未可知也。蘇松有海盜兩浙有礦盜。兩淮有鹽盜。即是而生心。未可知也。若茲么麼蹇劣、固知無大器畧、然河决魚爛、脫有奸雄睥睨。觀釁而動。徐收而包舉之。又大可懼也。嗚呼端本澄源。益于內者、未巳也、虗外事內、盜于邊者、未卜也、此又豈臣子所忍言哉、食人之食者、則思憂其事、憂之切慮斯過矣、仰知廟堂之慮過是久矣、延訪至計、當有畫一、而充國全勝之謀、自魏相中主而决之耳、晚進無狀、何足以知、然以朴忠所積發、而狀其可懼如此、亦不自知其過也、謹狀、

