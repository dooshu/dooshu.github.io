○庐山赋



哉壮丽，峻极氤氲，包灵奇以藏器，蕴绝峰乎青云。景澄则岩岫开镜，风生则芳林流芬。岭奇故神明鳞萃，路绝故人迹自分。严清升山于玄崖，世高垂化于共阝亭。应真陵云以踞峰，眇忽翳景而入冥。咸豫闻其清尘，妙无得而称名也。若其南面巍崛，北背迢递，悬ニ分流以飞湍，七岭重票而叠势。映以竹柏，蔚以柽松，荣以三湖，带以九江，嗟四物之萧森，爽独秀于玄冬。美二流之潺，津百川之所冲。峭门百寻，峻阙千仞，香炉吐云以像烟，甘泉涌ニ而先润。（《艺文类聚》七。）



