张元干　病起枕上口占三绝句奉呈公实峤之贤伯仲一笑

天上宝囊无尽藏，向来密赐被先王。

自怜门下老宾客，燕寝饱曾闻妙香。

张元干

张元干　病起枕上口占三绝句奉呈公实峤之贤伯仲一笑

素馨茉莉及玫瑰，清馥浑同雪里梅。

六入不分初病起，眼前欠此共徘徊。

张元干

张元干　病起枕上口占三绝句奉呈公实峤之贤伯仲一笑

海外绿洋来万里，齐驱黎母鹧鸪斑。

肯分钟钟箧中富，不用公家金博山。

张元干

