陈普　学诗

先知老嫩辨精粗，又识寒酸与富腴。

要落前人旧窠臼，也须作我大规模。

英豪好是不缘酒，妥帖岂须由捻须。

最好尧夫击坏集，胸中间气一毫无。

陈普

陈普　学诗

摇膝支颐未冠年，已将采撷胜雕镌。

未能动地惊天句，且诵吟风弄月篇。

击坏莫抛康节集，煎胶可续上林弦。

东山七月无人解，只是周公学有源。

陈普

