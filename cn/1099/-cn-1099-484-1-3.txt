○山海関西虜撫賞議

議得虎墩兔憨撫賞、舊在廣寧一帶、廣寧棄而山海關東四百餘里之地、蕩為飛燐、我與憨邈不相接、安所從索賞於我、乃茲議其撫賞何也、憨雄長於東北我不撫、奴將媾焉、夷與虜合、我益不支、難一、又目今朵顏諸部、皆受撫去、憨貪漢物、我不往撫、彼亦且來索、而我不暇拒、難二、故不若因而用之、是以有用夷之疏也、然而職所謂用憨者、非教猱升木、開其需索之端、恣其谿壑之欲、如金繒歲幣之謂也、又非漫聽撫夷猾弁。我之通官彼之賤酋彼此相誑誠然私搆近邊小酋巧立名色多方恐愒非惟內誑督府抑且外誑憨酋我費其什。憨不得其一者也。固將用肯綮之人。此南関後裔也如王世忠者直入憨庭。交関閼氏。教以自固之策。激以事奴之辱。動以復仇之誼。歆以興滅之名。彼雖犬羊。亦有血性。婚姻仇怨。理所不忘。而就中又以撫賞啗之。使必搖尾而來。故撫賞者。吾所必用。而非所專用。且為恢復廣寧。縛獻孫得功而用。或功有可錄而酬以示信。或情巳畢見而犒以為招非無端麋至塞下。而傾儲給之。如今日之所云者也。有廣寧則還以廣寧之賞。無廣寧則吾之賞。抑有何名。賞之費。又惡從出。令我失廣寧之地。復任廣寧之費。無論我實不堪乃憨舊負恊助廣寧之約。今無恢復廣寧之功。無端而挾百萬之賞。誰教虜為是者。不亦大可訝乎。今云斟酌於新舊之額、歲費約鏹百萬、百萬亦太多不可為継再四商確似不容嗇則是督府巳有成數、本兵巳有成議、事机呼吸、閫外之計、其誰得而遙制焉。然而既尋廣寧之賞。當傍廣寧之額。總之不離舊額者近是。吾母狥諸弁之說。擇人而使。與憨面自講折以廣寧之復與不復决撫賞之行與不行渠發兵而復我廣寧王霽□之設亦然我分軍合營守之。如古戊已挍尉。賊來為我打圉。師出為我犄角吾論功而旌之金帛。或計口而給之米布。譬如內地調募。庸獨無費。悉所不吝。而不然者。尺寸之功未據。膏血之吮何窮。即今十萬百萬巳屬難供。况有明年後年。又將何繼。沃焦奚益歲幣傷體。不俟借筋以畫。而後知其不可也。今　天子宵旰東事。非斳帑也。帑發而用之於邊有當有不當。則督臣任之。譬如棊奕。爭一著之先。如職前議先机一著。情有所必揣。扌?几有所必應。乘其未動。誘之以戰勝拓地。而賞?木?右?施焉。彼自報仇。彼自禦侮。吾因其勢而導之。出我漢物。用為表餌。於以鼓舞其間。人不必有定額。年不必有定例。一切緩急厚薄。我皆得而操其權。是中國常尊。而諸虜為我折箠使也。不然而聽狡弁之瞽說。乘危要挾撫賞驟增。名曰歲額。將來彼虜視為應得之物。受之不恩。裁之即怨。置豺狼於肘腋。狺狺而起。又何以善其後哉。今天氣尚炎。憨素驕貴。戀巢不出。必未擁眾臨関。諸弁講賞。必是小酋貴英教之。指一科十。乃是從來宿弊。謂宜乘其未來。先往講折。與憨覿面。理諭情通使知曩日之講利止?帚羣部今日之講利歸虜主富弼之說契丹。用此道矣。而又使知曩日撫賞。濫惡相欺。今茲撫賞。實堪喫著。即使稍裁原額。渠亦以為望外之恩。而况我固厚之。有不感激報効者乎。然後相與訂盟。鑽刀說誓。既誓之後。永堅無改。縱使從征不贍。但令保塞有餘。此數十年之計也。總之費不在鉅。在於當机。如謂奴餽金銀無算。我非多餌不能。使為我用。不惟堂□天朝。無與奴爭媚爭獻。聽命於胡雛之理。即奴氣驕志滿亦恐未屑媚憨釋憾為近交遠攻之拙也職以為今日者朝廷毋靳百萬之帑。為異時憤事者口實。而督府斟酌机宜、亦毋輕件諸弁而輒擬歲額、以為諸虜異時之口實。且仍用一肯綮之人以往。而不然者寧儲之以為軍實。與經略秣馬飽士外。固守而內修恢復之令。意者其有益於國乎。

皇明經世文編卷四百八十四終







