又题松鹤图为金镇远宪长寿

甲第谁能亚。
一堂中、谢家珠树，鲍家驄马。善体重华钦恤意，清问先於矜寡。早贯索、光芒退舍。父老扶笻来献兕，道騶虞、幡下无冤者。天赐与，万间厦。
蹁躚双鹤孤山下。
似君侯、雄姿磊落，风其瀟洒。松底茯苓千岁外，堪佐锦堂杯斝。且莫把、玉山颓也。三竺六桥新雨后，恰笙歌、画舫公餘暇。游秉烛，留佳话。

