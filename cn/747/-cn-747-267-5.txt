○州帖

春首馀寒，惟梨动止安隐。弟子虚乏，谬承荣寄，蒙恩奖擢授州。一岁三迁，自南徂北，既近都邑，忝窃弥深。战惧之时，惭惶失据，便即命，末由顶谒。瞻望山门，但增凄断，愿珍重，不宣。弟子徐峤和南。

岑羲

羲字伯华，侍中文本孙。第进士，累迁太常博士，神龙初拜中书舍人。坐为敬晖草疏请削诸武之为王者，左转秘书少监，进吏部侍郎右散骑常侍同中书门下三品。睿宗立，出为陕州刺史，复历刑户二尚书，迁侍中。先天元年，坐预太平公主谋逆诛。

