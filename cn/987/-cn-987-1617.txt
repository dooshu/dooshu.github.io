苏轼　戏作种松

我昔少年日，种松满东冈。

初移一寸根，琐细如插秧。

二年黄茅下，一一攒麦芒。

三年出蓬艾，满山散牛羊。

不见十余年，想作龙蛇长。

夜风波浪碎，朝露珠玑香。

我欲食其膏，已伐百本桑。

人事多乖迕，神药竟渺茫。

朼来齐安野，夹路须髯仓。

会开龟蛇窟，不惜斤斧疮。

纵未得茯苓，且当拾流肪。

釜盎百出入，皎然散飞霜。

槁死三彭仇，澡换五縠肠。

青骨凝绿髓，丹田发幽光。

白发何足道，要使双瞳方。

却後五百年，骑鹤还故乡。

苏轼

