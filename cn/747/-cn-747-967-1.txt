○请命代官留任候除奏（开成元年二月中书门下）

诸州刺史诸府少尹次赤令诸州府五品已上官并常参官等，在任之例，约是三载。命代之後，遽即到京。人数既多，阙负常少，稍经时月，则诉饥寒。起今後请据旧章，刺史及五品已上官，在外应受替去任，非有徵召，未得到京。宜委所在州府每两月一度申中书门下，其初状仍具前任政续，受代月日。中书门下准前置具员，量才除授。其家在上都，因自归止者，京兆府申奏。

