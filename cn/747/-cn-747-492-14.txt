○送从舅泳入京序

从舅词甚茂，行甚修。尝见其缘情百馀篇，得骚楚之遗韵，故江南烟翠多在句中。蓬{艹累}江湖，坎Б终岁，而衣不袭，突不黔，彼乘坚驱良，灭没於康庄者，复何人哉？繇从舅而言，可以言命。冬十一月，方以大袂单衣，挈书笈西游，且见访曰：“予不试久矣，道不可以终窭。今将游上京，抵名卿，以决出处，其可乎哉？德舆曰：“时有通塞，道有显晦，审时行道，惟贤者能之。今王度清夷，纪律昭明，晏安迷邦，是为大谬。是举也，得审时行道之宜矣。又何敢规？”

