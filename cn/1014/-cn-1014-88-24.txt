朱翌　次韵俞路分见寄

有田二顷复何求，长恐斯言久不酬。

青簅正堪烟雨笠，白文终返水云裘。

相亲多谢风标子，可款岂无潇洒侯。

更下疏帘对君弈，要观都大出棋州。

朱翌

朱翌　次韵俞路分见寄

龙尾道南初见子，炯如玉玉笋出瑶林。

别来东海记三浅，歌罢武溪同一深。

后五日看真得力，前三语且更留心。

平生著手枯桐上，会有人能识此音。

朱翌

