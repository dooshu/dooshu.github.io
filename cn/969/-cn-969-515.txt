刘克庄　九日二首

拒霜过了菊又悭，纨扇知收觉薄寒。

邻有新簄谋醉易，家无旧绣补衣难。

今谁狂客同吹帽，老不中书合免冠。

人到暮年亲旧少，登临非复曩时欢。

刘克庄

刘克庄　九日二首

戏马呼鹰盖世豪，废台千载委蓬蒿。

不愁绛县疑年甲，生怕清溪照鬓毛。

浊酒闷人聊饮湿，小楼携客准登高。

落英果可充肠否，空和陶诗续楚骚。

刘克庄

