王禹偁　戏题二章述滁州官况寄翰林旧同院

要知滁上兴如何，养拙偷安幸亦多。

小郡既无衣袄使，丰年兼有裦襦歌。

公余处处携山屐，官酝时时泛海螺。

病眼白头唯醉睡，朝廷好事不闻他。

王禹偁

王禹偁　戏题二章述滁州官况寄翰林旧同院

要见滁州谪宦情，信缘随俗且营营。

不夸两制词臣贵，多伴三班奉职行。

楼堞倚空乘月上，樽罍有酒对山倾。

升沉得丧何须同，况是浮生已半生。

王禹偁

