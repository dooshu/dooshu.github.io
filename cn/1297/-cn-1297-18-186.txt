十二位占风第一百八十六

申子为贪狼，主欺绐不信，强夺横取，盗贼攻劫。巳酉为宽大，主福禄赏赐，众宴酒食，贵人君子。亥卯为阴贼，主战斗杀伤，谋反大逆，杀人之事。寅午为廉宜（一作贞），主宾客礼乐，娶嫁，国议，诚信。丑戌为公正，主执仇怨兵诛。辰未为奸邪，主欺慢人。贪狼之日，风从宽大来，仍以贪狼参说吉凶。他皆仿此。有杀气从三刑上来，或五墓上来，有伏兵，不战必克。

