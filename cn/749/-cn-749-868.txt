赵希青彡


希青彡字清中，号十洲，四明人，燕王德昭八世孙。开禧元年（1205）生。宝庆二年（1226）进士。曾除南雄守，不赴。咸淳二年（1266）卒，年六十二。

霜天晓角

桂

姮娥戏剧。手种长生粒。宝榦婆娑千古，飘芳吹、满虚碧。

韵色。檀露滴。人间秋第一。金粟如来境界，谁移在、小亭侧。

秋蕊香

髻稳冠宜翡翠。压鬓彩丝金蕊。远山碧浅蘸秋水。香暖榴裙衬地。

亭亭二八馀年纪。恼春意。玉云凝重步尘细。独立花阴宝砌。







