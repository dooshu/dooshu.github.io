庶吉士三选及贡士外官：

宣德八年三月戊辰，选进士尹昌、黄瓒、赵口、陈睿、傅纲、黄回祖，又乙榜贡士龙文、章瑾、李沧、梁楘、黄平、陈诏、田钧、李蒲、王鉴、朱奎、袁和、林同、柴同恩、张承翰、陈康、龚理相、左黄舆、李奈、王佐、郑观、胡如旸、赵象、蒋荣祖，命改进士为庶吉士。乙亥赐诗。

十一月甲辰，尚书蹇义、杨士奇、杨荣、郭琎、胡鍨，选前科进士能文者徐程、赖世隆、吴节、李绍、万洪、虞瑛、潘洪、王玉、陈金、刘实、郑建、方熙、何宣为庶吉士，学士王直教习。

己酉，谕行在吏部尚书郭琎选外官有文学者，明日奉引六十八人，命杨士奇、杨荣试之。口口知县孔友谅、进士胡端桢、廖庄、宋琏、教谕黄纯、徐维迢、训导娄升，改进士为庶吉士。



