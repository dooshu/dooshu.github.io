林景熙　哭德和伯氏六首

棣陨双葩泪洒红，百年已短更匆匆。

祗今风雪栖栖景，地老天荒一个鸿。

林景熙

林景熙　哭德和伯氏六首

风尘何处托清魂，家世梅花水月村。

旧箧已无封禅稿，独邻渴病似文园。

林景熙

林景熙　哭德和伯氏六首

空遗破砚孤心苦，只博生绡两鬓华。

小婢灯前泣秋雨，竹房不见夜呼茶。

林景熙

林景熙　哭德和伯氏六首

溪冷浣花宗武哭，池荒梦草惠连愁。

行人犹说春风夜，灯影书声共水楼。

林景熙

林景熙　哭德和伯氏六首

伯兮癯似松间鹤，季也孤於云水僧。

昨夜梦中闻笑语，觉来秋在影堂灯。

林景熙

林景熙　哭德和伯氏六首

草枯霜白泣原鴒，五十三年老弟兄。

风雨对床缘未了，荆花重合在来生。

林景熙

