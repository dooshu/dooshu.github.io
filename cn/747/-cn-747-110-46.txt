○带台省职州县官及得十六考者并依出选门例处分敕

州县官带侍御史殿中侍御史内供奉监察裹行及省衔者，皆非正秩，尚出铨曹，况曾三度朝，岂可一例守选？所宜振发，以励操修。应州县官内，有曾在朝行及佐幕，罢任後准前资朝官宾从例处分。其带省衔已上，并内供奉裹行，及诸已出选门者，或降授令录者，罢任日并依出选门例处分。不在更赴常调，便与除官，兼州县官其闲书得十六考者，准格叙加朝散阶，准出选门例处分。如不书得十六考，虽已过朝散阶，不在此例。

