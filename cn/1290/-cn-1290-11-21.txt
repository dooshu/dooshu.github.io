21.芦

一名苇，一名葭。花名蓬蕽。笋名虇。生下湿地，处处有之。长丈许，中虚，皮薄，色青，老则白。茎中有白肤，较竹纸更薄。身有节如竹，叶随节生，若箬叶，下半裹其茎，无旁枝。花白作穗，若茅花。根若竹根而节疏，堪入药。取水底味甘辛者，去须节及黄赤皮。其露出水外及浮水中者不堪用。

种植：春时取其勾萌，种浅水河濡地即生。有收其花絮，沾湿地即成芦体，总不如成株者，横埋湿地内，随节生株，最易长成。

〔附录〕荻、一名菼，一名薍，一名萑。短小于苇而中空皮厚，色青苍。江东呼为乌蓲，或谓之藡。蒹。一名簾。似萑而细，高数尺，中实，是数者皆芦类也。其花皆名艻，其名虇萌，堪食如竹笋，可煮食，亦可盐腌。致远又有名 	者，亦芦之一种，用以被屋可数十年。

【诠释】

通称芦苇，系禾本科多年生草本，学名Phragmites communis。地下有粗壮匍匐的根茎。叶片广披针形，排列成两行。夏秋开花，圆锥花序，分枝稍伸展，小穗含4～7小花。短小的又叫荻或萑。

〔一〕

