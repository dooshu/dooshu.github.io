【和人日晚景宴昆明池诗】

春馀（岁时杂咏、文苑作馀春。诗集同。《诗纪》云。一作馀春。）足光景。赵李旧经过。上林柳（《类聚》作枣。诗集、文苑同。）腰细。新丰酒径（《类聚》、岁时杂咏、诗集作泛。《诗纪》云。一作泛。）多。小船行钓鲤。新盘待摘（文苑作滴。）荷。兰皋徒税驾。何处有凌波。（○本集五。《类聚》九作晚燕昆明池。古今岁时杂咏五。文苑英华百六十四。庾开府诗集上。《诗纪》百十七。）

