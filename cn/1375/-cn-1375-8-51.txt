游千山记


千山在辽阳城南六十里，秀峰叠蟑，绵亘数百里。东引瓯脱，南抱辽阳，截臬葱郁，时有佳气，如海蜃然。嘉靖丁亥，予戍抚顺，丙申迁盖州，道出辽阳，乃与同志徐、刘二子游焉。

出南门，过八里庄、石门、钓鱼台。台，盖屯戍旧址也。东北有温泉，莹洁可鉴。南折入山，数里，抵祖越寺。路颇峻，稍憩于寺之禅堂，乃登万佛阁。阁在山半，缘崖旋转，越飞梁而入。凭栏目望，天风泠然，因宿于寺。旧戊子日也。循东山，望螺峰，附太极石，入岩涧，高不满丈，深倍之，广半。俯看万佛阁，已在下方矣。前有亭，曰一览。自一览亭迤西而北，入龙泉寺。哺时，往香岩，乱溪而东，岩壑窈窕，憎房半出云间，扶杖登之。

明晨己丑，寺僧设斋，乃行。憩大树下，人境空寂倏然，有遗世之想。东峰危险，徐、刘二子浮白引满，其间适有吹笳者，声振林樾，闻之揪然。由此至大安，自东而北。自龙泉至此，约二十余里，陡绝垮陷，悬崖怪石，后先相倚，抚孤山，瞰深壑，奇花异卉，杂然如绣。行复数里，隍堂中开，诸山罗列，高爽清旷。视三寺为最西峰，空洞倚天。徐子题日：“通明天”。是夕，有雨意。

翼日庚寅，晴霁，登中峰，顾瞻京国，远眺荒徽，山海混茫无际。东有罗汉洞，高寒袭人。又数息，至双井。一在树下，一在乱石间，泉甚冽。又数息，抵仙人台。峭壁断崖，北隅以木梯登，望之股栗。健者匍匐而上，有石枰，九仙环奔焉。自仙人台寻中会寺，入溪，穿石，荆棘塞路，不可杖，径仅容双趾。以匹布缚胸，使人从后挽之，扶藤侧足，盘跚而步，危甚。刘子先之，徐子与余相去数武，摘山花以诗赠余，余亦倚声和之。跌坐石上，一老进麦饼。值饥，食之厌，问其姓氏，笑而不答，乃至寺。自大安山行几二十里，因惫，坐僧房。久之，起视山冈，两浮屠相向争耸，乃自中会反祖越。

从者病，取道石桥，宿南村农家。回望诸峰，如在天上矣。兹山之胜，弘润秀丽，磅礴盘结，不可殚述。使在中州，当与五岳等。僻在东隅，高人、游士罕至焉。物理之幸不幸，何如也。昔柳州山水以子厚显，予之劣陋，弗克传其胜，姑撮其大概如此。

题记：文章平铺直叙，娓娓道来。跟着作者的脚步，我们游历了晶莹清彻的温泉；休憩于幽静寂寥的祖越寺；登高远眺，天风浩荡，神清气爽；又休憩于大树下，人境空寂，油然有遗世之想；茄声荡林，悲咽凄怆，闻之神伤。笔势似乎无拘无束，实乃形散神凝。每一景观，都用精练的文字写出其独特的风貌，且不时插入主观感受，景之与情，相得益彰。

结尾用五岳作比，惋惜千山“僻在东隅”，游人因之罕至，似暗寓着对自己坎坷身世的不平。然作者不作激愤语，反而用旷达洒脱的心情看待人生的得失浮沉。借柳宗元著文扬柳州山水来申明自己介绍千山的本旨，意趣盎然。

作者简介：程启充，生卒年与字号等不详。嘉定州（今四川乐山市）人。正德间进士，初任御史，后任江西按察使。被人诬告，贬戍抚顺。盖州等卫所十六年。其游记散文，多写关外山水风光，感情朴实，文笔自然，读之真切宜人。





●明朝

