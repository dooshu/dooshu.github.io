【杂诗二首】

桑妾独何怀。倾筐未盈把。自言悲苦多。排却不肯舍。妾悲叵陈诉。填忧不销冶。寒雁归所从。半途失凭假。壮情□驱驰。猛气捍朝社。常怀云（玉台作雪。）汉渐。常欲复周雅。

重名好铭勒。轻躯愿图写。万里渡沙漠。悬师蹈朔野。传闻兵失利。不见来归者。奚处埋ユ麾。何处丧车马。拊心悼巷人。零泪覆面下。徒谓久别离。不见长孤寡。寂寂掩高门。（茶经作阁。）寥寥空广厦。待君竟不归。收颜（茶经作领。）今就□贾。（○玉台新咏三。《诗纪》五十三。又茶经下引厦、□贾二韵。）

思妇临高台。长想凭华轩。弄弦不成曲。哀歌送苦（玉台作若送。）言。箕帚留江介。良人处雁门。讵忆无衣苦。但（六臣本《文选》注云。五臣作粗。）知狐白温。日暗牛羊下。野雀满空园。孟冬寒风起。东壁正中昏。朱火独照人。抱景自愁怨。谁知心思（玉台作曲。）乱。

所思不可论。（○《文选》三十。玉台新咏三。《诗纪》五十三。）

