○題勳冑習讀疏 【 萬曆三年四月】

通查　大明會典、并嘉靖元年以來、節經諸臣建白奉　旨申飭等因、案呈到部、國子監祭酒王錫爵等題稱近來勳冑、多不送監習學、乞要申明舊制、盡數開送、以後歲以為常、其有托故不至、及不守訓規者、指名參奏、并要議立限期。使之挨次出監。或考校學業、從實報部、以彰激勸、各一節為照。勳爵之家、世受國恩、與同休戚、其諸冑子、皆將來干城腹心之寄、所以待之者甚重。而世祿子孫、驕奢易生鮮克繇禮、所以教之者甚備。是以　皇祖彝典、令送國學、從師受業、磨礱其德器、以冀他日之用。　列聖以來、時加申飭、非不嚴也、而各爵習成怠玩、寖廢成矢?見。自隆慶元年以後、止有定西侯應襲蔣建元等數員在監肄業。其餘通不開送、推其所志、惟以苟延世祿為計。曾無宣猷効力之思。苟授之以政、難免面墻、揆諸　祖宗初制、委屬背違。盖繇以前雖常督責、緣未立有條約。所以通不遵守。既經祭酒王錫爵具題前因誠于教典有裨恭候　命下本部、行移五軍都督府、將見在未任公侯伯等爵、及應襲子弟、但年十四以上、三十以下者、通行查出、備造年甲籍貫、開送本部、轉劄國子監習學、不許隱匿。違者指名參究、此後但有應該習學者。即時開送。不得待候題　請、仍行吏兵二部知會、凡公侯伯等官應襲爵者、吏部于　請襲之日、行本部查其曾否入監習學、方准承襲。其襲後但年三十歲以下者。仍照例送回本部、到監肄業、應任用者、兵部行本部查其習學有無進益。方行推任。本部遇有　冊封差遣、亦照舊矢?見、查其曾經在監學禮者。方許差用。其送監習學者、除赴京營操演外、餘日俱要赴監讀書觀禮、監中之責任重如此今為具文矣本監堂上官、用心教習、務臻成効、但有託故偷安、不行赴監、及縱肆自恣、有違教矢?見者、聽本監官從實參治。如果在監日久、學業有成者、亦聽本監官、酌量出學待用。若仍願在監者、聽令照舊肄業。本監官更加優異。仍報本部紀錄。以示激勸。本部併行南京禮部轉行各該衙門一體遵行、庶教典畫一、勳冑彬彬嚮學、而　祖宗育材之制、復振於今日矣、奉　聖旨勳臣入監習學、係　先朝成矢?見、近來通不遵守、好生怠玩、這所奏都依擬行、有仍前驕惰曠廢的、著本監官從實參奏處治

皇明經世文編卷之三百十二終







