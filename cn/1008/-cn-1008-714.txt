赵蕃　怀明叔三首

结交不在早，倾盖有余欢。

愧比陈蕃榻，犹吾陋巷箪。

新来几日别，无计百忧宽。

世俗轻交态，相期在岁寒。

赵蕃

赵蕃　怀明叔三首

纷纷阅投刺，往往尽冠儒。

岁晚见松柏，火炎知磇硄。

寒厅怜我独，玉趾赖君迂。

政尔如修竹，何能一日无。

赵蕃

赵蕃　怀明叔三首

微风吹甚清，缺月照同盈。

盘礴得露坐，喧阗嫌市声。

何胜忆玄度，底处觅弥明。

念我筠窗底，萧然榻正横。

赵蕃

