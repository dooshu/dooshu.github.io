释慧空　又用前韵送僧

空王子，出空门，敏於选佛讷於言。

老少同科无异学，尽倾阿耨作词源。

龙虎榜，辉乾坤，一字元无作黱分。

汝见是汝为第一，我见是我作状元。

有惊群，有独脱，可中丹桂和根技。

把作枯柴灶里烧，谁能更著空王褐。

只如剑，成家活，不犯锋芒有生杀。

莫似章分句解徒，望却龙门头卉卉。

释慧空

