【始作镇军参军经曲阿】

〖《文选》阿下有作字。《诗纪》同。〗诗弱龄寄事外。委怀在琴书。被褐欣自得。屡空常（曾本云。一作恒。）晏如。时来苟冥（《文选》作宜。曾本云。一作宜。又作且。）会。□（《文选》作宛。和陶本作婉。）辔（曾本、苏写本、焦本作宛娈。注。一作□辔。《诗纪》作宛辔。注。集作婉娈。）憩通衢。投策命晨装。暂与园田（曾本云。一作田园。）疏。眇眇孤舟逝。（《文选》作游。）绵绵归思纡。我行岂不遥。登降（各本作陟。曾本云。一作降。六臣本《文选》注云。五臣作陟。）千里馀。目倦川（《文选》作修。）途异。（曾本云。一作修途永。）心念山泽居。望云惭高鸟。临水愧游鱼。真想初在襟。（苏写本、曾本云。一作在襟怀。）谁谓形迹（《文选》作迹。曾本云。一作迹。《诗纪》作迹。）拘。聊且凭化迁。终返（《文选》作反。六臣本注云。五臣作及。）班生庐。（○本集。《文选》二十六。东坡先生和陶渊明诗四。《诗纪》三十四。）

