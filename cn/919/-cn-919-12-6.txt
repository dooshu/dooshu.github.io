淋闭叙论

淋，古谓之癃，名称不同也。癃者，罢也；淋者，滴也。今名虽俗，于义为得。古方皆云：心肾气郁，致小肠膀胱不利，复有冷淋、湿淋、热淋等，属外所因；既言心肾气郁，与夫惊忧恐思，即内所因；况饮啖冷热，房室劳逸，及乘急忍溺，多致此病，岂非不内外因。

三因备明，五淋通贯，虽证状不一，皆可类推，所谓得其要者，一言而终也。

