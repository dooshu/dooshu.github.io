◇乐承王苌罪议

自非圣人，不能无过，故王太子生，为立贤师傅以训导之，是以目不见恶，耳不闻非，能保其社稷，高明令终。苌少长藩国，内无过庭之训，外无师傅之道，血气方刚，卒受荣爵，几微生过，遂陷不义。臣闻《周官》议亲，蠢愚见赦。苌不杀无辜，以谴呵为非，无赫赫大恶，可裁削夺损其租赋，令得改过自新，革心向道。（《后汉·乐成王党传》注引《袁宏纪》「尚书侍郎冷宏议」云云。又引《黄香集》，「香与宏共奏，此香之辞也」。）

