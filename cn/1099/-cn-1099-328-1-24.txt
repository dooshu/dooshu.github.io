○答總督張崌來計虜酋鈐束其支屬 【 虜情】

馬王大二酋橫索事前偶有聞、即以奉詢、茲承示始知其詳、中言自甘罰處云云此不服順義青酋鈐束也。然青酋乃一枝之長。順義又諸部之長。後來順義自卜酋時益衰諸部名自求講而貢事稍稍壞矣青酋云兄弟。順義親則叔也。尊則王也。可不受命乎。　朝廷馭下。以大制小。以尊臨卑。若與其卑小者交關行事。則尊大者無權。不能領眾。天下日益多事。而　朝廷體統亦甚褻矣。華夷一體。寧可亂乎。願公熟計之。麻帥素稱智勇、若能擒此虜、當以斬馘之功賞之、但須秘圖、不可輕動也、

