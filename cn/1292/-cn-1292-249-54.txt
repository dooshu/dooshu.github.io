◇　巡狩（天凤元年正月）

予以二月建寅之节行巡狩之礼，大官赍□干乾肉，内者行张坐卧，所过毋得有所给。予之东巡，必躬载耒，每县则耕，以劝东作。予之南巡，必躬载耨，每县则薅，以劝南讹。予之西巡，必躬载钅至，每县则获，以劝西成。予之北巡，必躬载拂，每县则粟，以劝盖藏，毕北巡狩之礼，即於土中居雒阳之都焉。敢有趋□犯法，辄以军法从事。

（《汉书·王莽传》中）



