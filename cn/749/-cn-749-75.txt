郑獬


獬字毅夫，安陆人。生于乾兴元年（1022）。皇祐五年（1053），举进士第一。知制诰。神宗朝，拜翰林学士、权知开封府。王安石恶之，以侍读学士出知杭州，徙青州。熙宁五年（1072）卒，年五十一。有郧溪集。

失调名

玉环妾意无渝。问君心、朝槿何如。

好事近

初春

江上探春回，正值早梅时节。两行小槽双凤，按凉州初彻。

谢娘扶下绣鞍来，红靴踏残雪。归去不须银烛，有山头明月。

又

把酒对江梅，花小未禁风力。何计不教零落，为青春留得。

故人莫问在天涯，尊前苦相忆。好把素香收取，寄江南消息。







