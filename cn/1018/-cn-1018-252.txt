曹勋　和郑国器六首

归休三径得怡颜，何所羊裘与钓竿。

剩得新诗载行事，如游玄圃拾瑯玕。

曹勋

曹勋　和郑国器六首

老境欣逢世路平，收回神观远逢迎。

五更不复趋双阙，六凿都忘任七情。

曹勋

曹勋　和郑国器六首

幄密花深留暖径，日融天醉泛晴芳。

何人收向黄金榼，犹得氛氲助玉香。

曹勋

曹勋　和郑国器六首

湿玉吹香吐万花，先春粲粲等芳华。

朵云不惜吟疏影，踏雪应能访我家。

曹勋

曹勋　和郑国器六首

带雨看时意始真，谁家院落故藏春。

不须更待溶溶月，鬓影香传缥缈人。

曹勋

曹勋　和郑国器六首

小桃经雨暖成川，云锦相辉粉色天。

摘实未医尘世病，飞霞且致洞中仙。

曹勋

