○固陈宁州事



君亡亲丧，幽闭穷城，万里诉哀，不垂愍救，既惭包胥无哭秦之感，又愧梁妻无崩城之验，存不若亡，乞赐臣死。（《晋书·王逊传》，李毅既卒，城中百馀人奉毅女同守经年，永嘉四年，治中毛孟诣京师求刺史，不见省，孟固陈云云，以王逊为宁州刺史。）

习嘏

嘏字彦文，襄阳人，永嘉中，山简辟为征南功曹，转记室参军。（见《书钞》六十八）



