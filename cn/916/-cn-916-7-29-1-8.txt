【洛阳童谣】

〖南史曰：大通初。武帝遣飙勇将军陈庆之送魏北海王元颢还北主魏。转战而前。连破魏军。颢入洛阳宫。御前殿。改元大赦。于时上党王元天穆来攻。庆之又大破之。庆之麾下悉著白袍。所向披靡。先是洛阳人歌云云。至是果验。〗

名军（梁书作师。《诗纪》同。）大将莫自牢。（《诗纪》作劳。）千兵万马避（《诗纪》作被。）白袍。（○梁书陈庆之传。南史陈庆之传。《诗纪》九十七作洛阳歌。）

