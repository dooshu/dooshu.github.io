周南　追送友人李季允归蜀三首并寄所怀

独往知心在，晨风忆缆开。

江涛宽屡涉，山鬼讯重来。

甲子悲麟去，林庐有雁囘。

赠言吾岂敢，遗药可无猜。

周南

周南　追送友人李季允归蜀三首并寄所怀

保终无智力，丽泽慨重湖。

白水当门户，清秋送舳艣。

他山藏实录，稚子狎长途。

自古多零落，空悲永夜徂。

周南

周南　追送友人李季允归蜀三首并寄所怀

西州余一老，六月上穷山。

仲子何时到，三吴说鬓斑。

土风添药费，圣代有生还。

归梦商於近，音书报是间。

周南

