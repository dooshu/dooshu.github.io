崔敦礼　狼山

裹了青衫簪了缨，此身便是一浮萍。

五年客路春风熟，各里乡关夜月明。

华鹤归来惊物变，白狼依旧逼人清。

山中老宿争迎我，辑杖相呼问甲庚。

崔敦礼

崔敦礼　狼山

日日怀归今得归，旧时风物未全非。

江边鸥鸟应相笑，底事尘埃满客衣。

崔敦礼

崔敦礼　狼山

贪恋微官未得閒，二年乡梦绕狼山。

如今真个山中去，不是寻常杳霭间。

崔敦礼

崔敦礼　狼山

行携三尺虎臂杖，归饮十分鱼枕樵。

饮罢招船歌一曲，冯夷亦合泣潜绡。

崔敦礼

崔敦礼　狼山

夜静无风水自波，隔江灯火数陵坡。

消樽不属今宵事，奈此一江明月何。

崔敦礼

崔敦礼　狼山

五载龙蟠虎踞间，峰头日月望狼山。

归来筋力犹强健，野屐登临莫厌艰。

崔敦礼

