○辞夺情疏

臣为末将，出处无损益於国家。臣本燕人，值乡国离乱，少罹偏罚。因母鞠养训导，方得成人。不忍遽释苴麻，远离庐墓。伏愿许臣终母丧纪。

刘言

言，庐陵人。仕楚文昭王马希范为辰州刺史。恭孝王希萼立，权武平留後。徐威之乱，言遂尽取湖南故地，奉表於周。除武平节度使同平章事，後为静江指挥使王逵所杀。

