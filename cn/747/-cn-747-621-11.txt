○对惰农判

甲有田不耕，被罚三夫税粟，以质剂致人。甲告旅师施惠散利，法司科旅师罪。不伏。

敬授区分，经邦所重；农懋力，纬俗攸先。行夏正於东郊，黎元不惑；歌《豳风》於南亩，田知勤。逖览藏书，率由兹典。乙逢昌历，甲预尧封。玉烛时和，无闻於劝励；金刀产匮，罕见於筹谋。异楚客之逃名，耕耘不嗣；匪梁严之徇节，{艹衮}何施。行有察於农功，遽见徵於屋粟。质剂爰致，投告旅师。施舍未忘，贻刑司败。采周年之故事，颇叶常规；求圣日之明科，稍乖通典。但以薄言未息，被罚犹嫌，简孚五辞，详明八辟，待穷根柢，方彝条。

林益

益，济南邹县人，苏州刺史洋子。官河阳丞。

