○为崔邺公谢敕追赴京表

臣某言：伏奉十二月日敕京，仍待史到即发。恩私曲被，喜贺无从，臣某中谢。臣闻至诚感神，虽微必应；皇天鉴物，无幽不通。伏惟陛下道贯乾坤，明悬日月，千年一圣，四海在宁，臣实何人？时逢昌运。近缘荆襄微扰，尚轸圣忧，不以臣之非才，特加节制。持纲宪府，曳履文昌。一日九迁，频烦忝窃。常恐委身江外，朝沧海而无因；岂意复命阙庭，随白而有望？遥思捧日，预想朝天。臣子之情，倍万恒品。不胜感戴之至！

