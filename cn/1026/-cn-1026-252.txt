董嗣杲　冷翠谷口占

乱山蔽天尽，丛涧绕山流。

茅屋冷欲压，今日方中秋。

董嗣杲

董嗣杲　冷翠谷口占

谷深谁吟诗，吟惹白猿听。

万景虚空生，风微涧光定。

董嗣杲

董嗣杲　冷翠谷口占

我来寻幽奇，破屋枕木末。

向阳窗不关，川僧补直裰。

董嗣杲

董嗣杲　冷翠谷口占

苍童负诗箧，百钱挂杖头。

何当倩画手，画我庐山游。

董嗣杲

