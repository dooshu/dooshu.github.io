卷1_84【赋房玄龄】  李世民

太液仙舟迥，西园隐上才。

未晓征车度，鸡鸣关早开。

卷1-85【辽东山夜临秋】

李世民

烟生遥岩隐，月落半崖阴。

连山惊鸟乱，隔岫断猿吟。

卷1-86【赐魏徵诗】

李世民

醽醁胜兰生，翠涛过玉瓒。

千日醉不醒，十年味不败。

卷1-87【两仪殿赋柏梁体】

李世民

绝域降附天下平，八表无事悦圣情。云披雾敛天地明。

登封日观禅云亭，太常具礼方告成。

卷1-88【句】

李世民

雪耻酬百王，除凶报千古。

昔乘匹马去，今驱万乘来。

近日毛虽暖，闻弦心已惊。





