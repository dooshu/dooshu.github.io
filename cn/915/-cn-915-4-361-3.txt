◇尚书大传叙

盖自伏生也。伏生为秦博士，至孝文时，年且百岁。张生、欧阳生从其学而授之，音声犹有讹误，先后犹有差舛，重以篆隶之殊，不能无失。生终后，数子各论所闻，以己意弥缝其间，别作章句。又特撰大义，因经属指，名之曰传。刘子政校书，得而上之。（一云「奏此目录。」）凡四十一篇。至元始诠次为八十三篇。（《中兴书目》）

