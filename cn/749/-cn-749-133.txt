张景修


景修字敏叔，常州人。治平四年（1067），举进士。无祐末，为饶州浮梁令。大观中，迁郎中。

虞美人

春风曾见桃花面。重见胜初见。两枝独占小春开。应怪刘郎迷路、又重来。

旁人应笑髯公老。独爱花枝好。世间好景不长圆。莫放笙歌归院、且尊前。

选冠子

嫩水采蓝，遥堤映翠，半雨半烟桥畔。鸣禽弄舌，蔓草萦心，偏称谢家池馆。红粉墙头，柳摇金缕，纤柔舞腰低软。被和风、搭在阑干，终日绣帘谁卷。

春易老，细叶舒眉，轻花吐絮，渐觉绿阴垂暖。章台系马，灞水维舟，追念凤城人远。惆怅阳关故国，杯酒飘零，惹人肠断。恨青青客舍，江头风笛，乱云空晚。







