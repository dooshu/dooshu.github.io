孔推府判匿服嫁娶

永新县路湛，

「状告为大伤风化事：名例首严不义，俗薄莫过奸淫。姪妇尤氏新寡，恶舅尤卿煽惑 心，潜婢运财，私奔母家就食。纵豪吴俊六，先奸后娶，贪财百金。且姪死骨肉未寒，姑老无人侍奉。身系期亲，难容坐点。乞判离异，庶不坏伦。上告。」

吴俊六诉曰：

「状诉为原情杜骗事：不幸丧偶，凭媒传有服阕妇改嫁。身备礼银付伊，亲姑接受，明娶过门。刁恶路湛索骗不遂，捏奸告台。妇未终制，身不知情也。聘明婚何为奸娶？乞思杜骗剪奸。上诉。」

孔推府审云：

「夫灵未撤，为妇者岂敢私奔？母家姑老无依，为舅者焉可惑妹另嫁？至如吴俊六以瓜葛亲，妾娶有姑有服之寡妇，所谓先奸后娶者，情彰彰矣。欲正大伦，合判离异。」




