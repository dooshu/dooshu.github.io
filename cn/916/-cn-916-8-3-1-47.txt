【贾思勰引谚论种谷树木】

〖齐民要术曰：且天子亲耕。皇後亲蚕。况夫田父而怀窳惰乎。李衡於武陵龙阳泛洲上作宅。种甘橘千树。吴末甘橘成。岁得绢数千疋。樊重欲作器物。先种梓漆。时人嗤之。然积以岁月。皆得其用。此种殖之不可已也。谚曰云云。此之谓也。〗

一年之计。莫如种谷。十年之计。莫如树木。（○齐民要术自序。）

