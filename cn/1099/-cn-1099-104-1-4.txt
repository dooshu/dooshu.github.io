○議處陝西四鎮邊儲疏 【 陝西四鎮邊儲】

總督陝西三邊軍務尚書王?王爫曼?題、臣聞兵食大事、孔子論足食足兵、兵可去食不可去、大學論平天下、特以理財為言、惟戒不可聚歛以傷民、故周以冢宰制國用、漢以丞相調軍食所繫甚重、不可忽也、我朝詔立邊鎮、屯兵禦虜、軍食充足、是以能捍禦外侮、內地得安、成化弘治年間、邊倉充積、除勾歲用外、常有二年一年半一年之積、文冊見在戶部收架可查、是以雖遇災免、動調軍馬、供餉不乏、如漕運京倉米四百萬石、歲用三百萬石、三年有一年之積、自不缺乏、自劉瑾用事、塩課納本色與和糴相兼而行則邊儲可以充實矣各邊廢召糴之法革京運之例以致邊儲大匱。卻差官丈量屯田。散銀民間勒買。小民受害。地方激變。召糴之法。至今不行。各邊守臣屢奏缺乏。而戶部慮恐內帑有限。不敢多發。拘定歲用之數。扣算給補或以今年所補。作下年年例之數。或以為例外接濟。或查積年拖欠不可追徵之稅。扣補作數。文移徒見繁擾邊儲畢竟不足。即今陝西各邊儲積甚少、倘遇調兵禦虜、豈能得士嬉飽、保無失事之患哉、又今各邊奏報錢糧缺乏、惟恐戶部不信、計算升斗合勺具在奏內、此簿書錢糧瑣碎之事、有司所掌、不可以煩凟　聖聽、仰惟　皇上惟責戶部會計處置、令各邊有儲積而巳、臣愚乞勑戶部查照各邊季報文冊、嘉靖八年冬季終、實在倉庫銀糧若干、勾幾個月支用、再添若干、可勾今嘉靖九年支用、其今年實徵邊糧、係備嘉靖十年歲用之數、不必會計在內、或發京庫銀兩、或開中鹽課、務要會計足用。如見在京庫銀少、催徵江南京庫折銀解用、務復成化弘治年舊規、常使有一二年之積。復召糴之法。務使多積本色。開中鹽課。再不許納價。止納本色。專在各邊開中。不必又于運司中納。如此邊儲漸充。供餉不乏。地方幸甚等因。又該總制尚書王?王爫曼?、題疏通鹽法以足邊儲事、准戶部咨前事、內開本部將兩淮兩浙山東長蘆等運司本年分開邊額鹽、共一百三十四萬八千三引、于內以四分派邊、甘肅一十五萬引、內兩淮六萬七千五百引、兩浙五萬四千六百八十引、山東九千八百四十引、長蘆一萬七千九百八十引、延綏寧夏各七萬引、內兩淮各三萬三千引、兩浙各二萬五千引、山東各四千七百引、長蘆各七千三百引、兩淮鹽每引價銀六錢兩浙鹽每引價銀四錢、山東鹽每引價銀一錢五分、長蘆鹽每引價銀二錢五分、行各該廵撫都御史候秋成有收之日、斟酌時價、定擬斗頭斤重、召商上納本色糧料草束、收貯緊要城堡、專備動調官兵支用、其存積鹽七十四萬八十三引、如遇地方緊要缺乏、另行奏請開中等因、備咨到部、議得我朝天下衞所設立屯田、而六邊尤為緊要、即古人以逸待勞、以全取勝之意、往年士馬精強。夷虜遁??大。故人得以肆力耕種。收成頗多。邇來武備漸衰。夷虜深入為害。拋荒逋欠。並無一處繳有通關。軍餉不敷一切仰給有司。有司不敷。近又仰給內帑。內帑不敷將來何所仰給乎。故養軍雖資于民而廣屯種。時糧賞。禁剝削。修武備為急。屯種不廣。則戰守無資。武備不修。則屯種廢業糧賞不時。剝削不禁。則軍士日困而屯種益難。伏願　陛下勑諭鎮廵將領等官、持秉公廉、申嚴號令、烽堠必謹、器械必精、屹然有干城之壯、軍餉必敷、科害必究、怡然有挾纊之恩、以戰則威以守則固、使進退有餘、而耕作不致廢業、制勝可以無虞矣、我朝天下設立塩塲、而淮浙等處、尤為急務、兩淮鹽五十七萬六千四百一十六引一百斤兼引数銀值每引價銀六錢。此論則淮塩多于浙塩一半矣兩浙四十四萬四千七百六十九引一百四十九斤二兩。每引價銀四錢。山東八萬三千一百二十二引一百二十四斤。每引價銀一錢五分。長蘆一十三萬五千七百七十五引八十六斤。每引價銀二錢五分。專備各邊召商開中。飛輓本色芻糧。接濟緊急軍餉。往歲收成頗好。糧草易集。商人得利。邇來災傷踵至。本色價高。加以私販盛行。斗頭未减。科罰勸借。秤掣遲留。以此商人不樂開中、故濟邊雖資于鹽。而禁私販。減斗頭。戒科罰。勤秤掣為便。夫私販不禁。則官塩愈滯。斗頭不減。則價色益高。科罰不戒。秤掣不勤則商人賠費。而坐守益困。尤願勑下各該廵撫廵鹽、併管糧郎中等官、申明律例、禁私塩、引價雖有定數、斗頭聽其低昂、止令上納本色芻糧、此外不許分毫多索、支塩出塲、隨到隨掣、勿使久候、費累資本、商人稱便、邊餉有裨、塩法因以疏通、而緊急不致匱乏、臣等又議得陝西八府稅糧。例不解京。專一撥派延寧甘肅二鎮并固原等處。以供軍餉。舊規俱是民運本色。後因道路險遠。改徵折銀。行之亦久。但各邊倉塲、額設官攢、例該收受本色、如近日延綏饑荒、無米可糴、縱有銀兩、委難濟用、又聞近規、雖運本色、亦是徵銀、到于該鎮地方、收買糧草上納、然時歲豐凶不一。地里遠近不同。腳價多寡不等。人情兩襲、好逸惡勞、若不通融議處、未免有誤地方、合無通行陝西各邊撫按官、會同都布按三司等官、查訪舊規、從長集議、各論時歲之豐凶。或分地里之遠近。或計腳價之多寡。或本折各半。或六分本色。四分折色或七分本色。三分折色。或附近州縣。年豐米賤。聽其自便全運本色。不必拘以折銀等因、嘉靖九年四月二十三日具題節奉　聖旨、這會議足國經常事宜、朕巳具悉、并急屯種通鹽利等項、都依擬行、欽此、俱經通行欽遵外、查得各邊歲入延綏鎮額、該屯糧六萬六千九十七石、屯草七萬三千二百一十一束、秋青草九十八萬三千四百一十八束、京運年例銀三萬兩、陝西河南布政司、歲派起運糧料三十萬五千石、草五十萬六千四百七十束、寧夏鎮額該屯糧一十七萬五千九百四十六石六斗七升、屯草二十三萬餘束、秋青草二百二十二萬束、京運年例銀四萬兩、陝西布政司歲派糧料一十三萬四千三百五石、草一十八萬五千三百七十束、甘肅鎮額該屯糧二十一萬三千三百八十石、屯草五十四萬九千七百三束、京運年例銀六萬兩、陝西布政司歲派起運糧料三十一萬六千六百一十六石八斗五升、固原洮岷等處額該屯糧一十五萬五千四百五十九石、屯草二十萬六千八百四束、秋青草六十萬七千一百八束陝西布政司歲派起運糧料三十八萬四千三百八十三石、草五十四萬九千九百八十五束、又查得延綏邊儲文簿內、開實在嘉靖八年九月終、見在糧一十一萬六千四百九十一石八斗二升、料七萬七千四百八十七石八斗八升、草一百七十三萬六千一百三十五束、銀四萬四千二百五十四兩二錢零、寧夏邊儲文簿內開實在嘉靖八年十二月終、粮六萬三千八百一十一石一斗八合、料六萬六千八百五十二石五斗二升、草六百四十七萬一千九十束、銀三萬五千七百九兩八錢六分零其甘肅自嘉靖六年下半年、及嘉靖七年八年二年、邊儲文簿并固原等處嘉靖八年文冊、俱未造繳、無憑查報、及查得延綏都御史蕭淮、奏稱歲用不足、每年少糧一十一萬六千四百七十一石九斗、寧夏都御史翟鵬、奏稱歲用少糧一十四萬一千二百八斗六升零、料一萬二千八十六石八斗二升零、草一百二十一萬四千四百二十一束一十七斤零甘肅都御史唐澤奏稱歲用少糧一十四萬一百八十二石一斗六升四合零、草一百二十八萬六千二百四十五束、今該前因、通查案呈到部、看得總制陝西三邊軍務兵部尚書王?王爫曼?、題稱各邊儲積甚少、倘遇調兵禦虜、豈能得士嬉飽、保無失事之患、乞要或發京庫銀兩、或開中塩課、務要會計足用、如見在京庫銀少、催徵江南京庫折銀解用、務復成化弘治年舊規、常使有一二年之積復召糴之法、務使多積本、色、開中塩課、再不許納價、止納本色、專在各邊開中、不必又于運司中納價、及又看得本官題稱嘉靖九年下半年歲用欠糧全未派撥、乞要不拘常例、先將陝西四鎮嘉靖九年下半年合用糧餉、照數泒補或動支京庫銀兩、或通查淮浙嘉靖九年以前中剩未開鹽課、如不勾數、催徵江南拖欠京庫折銀、并嘉靖十年兩淮兩浙塩課減價開中、寧使過多、毋令不足、聽從商便報納、不必強逼兼搭、其長蘆山東鹽課、查照近邊開中、或就彼召商納價解京、以備各邊年例銀兩支用、其嘉靖十年歲用邊儲倣此另行會計處置一節、為照足食足兵、二者不可偏廢、裕邊裕國、事體貴在兩全、今延寧甘肅固原、各邊合用軍餉、逓年會派陝西西安等八府、并河南布政司歲額夏秋起運、并本鎮原額屯田糧草、各計一歲之入、以供一歲之出、如嘉靖八年錢糧、止供九年一歲用、九年錢糧、止供十年歲用、此外又有京運年例銀兩、係是舊規、昔一時邊方警報、動調兵馬、錢糧缺乏、各該撫按等官奏討、本部量為議發京運銀兩、開中引塩、例外接濟、要在酌量邊情緩急、以為錢糧盈縮處常應變期于足用而已况連歲災傷數多、又太倉銀庫所積亦少、各邊奏討紛紜踵至、支費不敷、以此本部議題請　勑差委郎中宋沂等分投前往浙江等處催儹節年拖欠銀兩解京、以備處補各邊歲用等項、今總制尚書王?王爫曼?會計四鎮歲用不足之數、乞要大發銀鹽撥補、及催行江南京庫折銀解用、無非先事預防、安內攘外之意、深為有見、及查本官正德八九年間先任本部尚書、預發年例。添撥銀兩。開中引鹽。督徵拖欠。嚴打草束。防護屯種。隨時應變。守經行權。裕邊之計。實不外此。其稱欲將嘉靖十年、兩淮兩浙塩課減價開中、及將長蘆山東塩課、查照近邊開中、或就彼召商納價、及聽從商便、不必強逼兼搭、亦以疏通鹽法之意、緣節奉有前項　明旨、擅難別議、合候　命下本部施行、

皇明經世編卷之一百四終







