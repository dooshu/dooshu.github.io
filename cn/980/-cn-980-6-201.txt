释宝昙　再答吴仲登三绝

芰荷如屋藕如船，闻道江山似辋川。

中有平章云月手，殷动招我尔来前。

释宝昙

释宝昙　再答吴仲登三绝

案上如山一束书，青灯岁月已无馀。

从来笔同天人事，佛祖如何以货居。

释宝昙

释宝昙　再答吴仲登三绝

屈指何人共此行，凉风佳月可怜生。

天教两足为吾用，城市山林勿与争。

释宝昙

