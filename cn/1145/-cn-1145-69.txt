养鸟兽

郁离子曰：“鸟兽之与人非类也，人能拢而驯之，人亦何所不可分哉！鸟兽以山薮为家，而关养于樊笼之中，非其情也，而卒能驯之者，使之得其所嗜好而无违也；今有养鸟兽而不能使之驯，则不食之以其心之所欲，处之以其性之所要，而加矫迫焉，则有死耳，乌乎其能驯之也？人与人为同类，其情为易通，非若鸟兽之无知也。而欲夺其所好，遗之以其所不好；绝其所欲，强之以其所不欲，迫之而使从。其果心悦而诚服耶？其亦有所顾畏而不得已耶？若日非心悦诚服而出不得已，乃欲使之治吾国徇吾事，则尧、舜亦不能矣。

