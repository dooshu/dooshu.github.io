◎王俭（一）

俭字仲宝，僧虔兄子。袭父僧绰爵豫宁侯。尚阳羡公主，拜驸马都尉。为秘书郎、太子舍人、秘书丞、司徒右长史、义兴太守，还为黄门郎，转吏部郎。高帝为太尉，引为右长史，转左长史。齐台建，迁右仆射，领吏部。及受禅，改封南昌县公，转左仆射，加侍中，领太子詹事、尚书令、左镇军将军。永明初，进号卫军将军，领国子祭酒、丹阳、尹太子少傅、本州中正，进开府仪同三司，领中书监。卒赠太尉，谥曰文宪。有《吊答仪》十卷、《吉书仪》二卷、《百家订谱》十卷、《元徽元年四部书目录》四卷、《今书七志》七十卷、集六十卷。

