瞻松亭铭

范文正公书院有公手植二松在焉十世孙孟奎作亭其旁名曰瞻松以识追慕之意徴启为之铭曰欝彼二松魏公所植阅嵗之多于堂之侧维昔魏公天寔挺生好是正直为邦之桢其节桓桓如松斯固防夫诋攻不改其度出入勤劳既乃功本钜支防庇于无穷凡知慕公百世之士躬承其遗矧尔孙子霜凄露濡油然其思孰谓公逺式瞻在兹尔瞻伊何朝夕左右视公之荣知徳之厚匪徒瞻之维以象之从公之休庶防永而

