张元干　哭邹德久二首用前韵

出守真成梦蚁宫，天台云色亦愁容。

时来盍锡万钉带，仙去俄归群玉峰。

川上可惊如逝水，岁寒徒有后凋松。

烦将老眼银河泪，共洒西风絮酒浓。

张元干

张元干　哭邹德久二首用前韵

穷达那知十二宫，由来与世不相容。

乃翁极谏牵龙衮，百谪同愁割剑峰。

前辈品题推玉树，平生忧患挺苍松。

伤心身后夸君赐，泉路恩光底事浓。







卷502

张元干

