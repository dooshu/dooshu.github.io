李流谦　投晁子止制置三首

读书万卷破，转物一机神。

道德欣为御，文章妙斲轮。

圣贤同一处，天地要弥纶。

汗简窥千古，从来只数人。

李流谦

李流谦　投晁子止制置三首

吴甸七千里，坤垠六十州。

宸心宽北阙，老子在西楼。

召伯出分陕，卫公归相周。

衮衣人惬意，重为雪山愁。

李流谦

李流谦　投晁子止制置三首

西南雄节制，人物妙炉锤。

舐鼎非无意，登门独恨迟，

正期云独石，会见菌成芝。

不信酬恩事，君看左顾时。

李流谦

