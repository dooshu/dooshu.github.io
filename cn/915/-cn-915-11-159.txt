◎贾思伯

思伯，字士休，武威人，居齐郡益都。仕孝文为奉朝请、太子步兵校尉、中书舍人，转中书侍郎。宣武即位，转辅国将军。除鸿胪少卿，出为荥阳太守。迁征虏将军、南青州刺史。除征虏将军、光禄少卿，迁左将军、兖州刺史。孝明时，徵为给事黄门侍郎，未拜。改授太尉长史。除安东将军、廷尉卿。转卫尉卿，迁太常卿，兼度支尚书，转正都官。进侍讲。孝昌元年卒，赠镇东将军、青州刺史，又赠尚书右仆射，谥曰文贞。

