杨万里　晓炊黄竹庄三首

染练江山宿雨余，枝枝叶叶润如酥。

丝窠璎珞消多少，破费天公百斛珠。

杨万里

杨万里　晓炊黄竹庄三首

琯灰蔌蔌欲飞声，日到牵牛第几星。

地底阳生人不觉，烧痕未冷已青青。

杨万里

杨万里　晓炊黄竹庄三首

城中殊未有梅看，莫是冬暄欠浅寒。

行到深山最寒处，两株香雪照冰滩。

杨万里

