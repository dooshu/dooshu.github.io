○杖赋



惟万物之品分，何利人之独书，中神性之极妙，岂给口之至味？虽至味之御内，乃靡失乎身外，舍少壮之自然，假扶我之攸赖，良工登乎曾峦，妙匠鉴乎林阿，顾眄乎阳之条，投刃乎直理之柯，方圆适意，洪细可手，畜踽旦夕，欲与永久，仪制裁于一寻，假饰存乎尾首，莹牙为其眉额，朗金为其觜距。（《艺文类聚》六十九，又略见《书钞》一百三十三。）



