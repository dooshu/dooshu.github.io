惊悸证治

夫惊悸与忪悸，二证不同。惊悸，则因事有所大惊，或闻虚响，或见异相，登高涉险，梦寐不祥，惊忤心神，气与涎郁，遂使惊悸，名曰心惊胆寒，在心胆经，属不内外因，其脉必动；忪悸，则因汲汲富贵，戚戚贫贱，久思所爱，遽失所重，触事不意，气郁涎聚，遂致忪悸，在心脾经，意思所主，属内所因。或冒寒暑湿，塞闭诸经，令人忽忽若有所失，恐恐如人将捕，中脘忪悸，此乃外邪，非因心病。况五饮停蓄，闭于中脘，最使人忪悸，治属饮家。除饮悸与外内因所治各见本门，惊悸治方备列于后。

惊悸证治

