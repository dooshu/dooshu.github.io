芳林营建


魏史纪：明帝好土功，大营宫殿，役连岁不休。徙长安钟簴、铜驼、承露盘于洛阳。铸铜人二，列司马门外。又铸黄龙、凤凰置内殿前。起土山于芳林园，使公卿皆负土。树杂木善草，捕禽兽致其中。光禄勋高堂隆、尚书卫觊及司徒掾董寻，皆上疏极谏，不听。

三国魏史上记：明帝睿好土木之功，即位后，大营建宫殿。既作许昌宫，又作洛阳宫，工役连年不得休息。迁徙长安城中秦汉时所造的钟架、铜槖驼及铜承露盘，到洛阳来。用铜铸两个极大的人，号做“翁仲”，摆列在司马门外。又铸成黄龙、凤凰，安置在内殿前面。筑一座土山于芳林园，欲其速成，乃使公卿大臣每都亲自搬土助工。山既成了，使人栽种杂木好草，又捕捉各样禽兽放在中间，就与真山一般。光禄勋高堂隆、尚书卫觊及司徒掾董寻，都上奏疏极谏其失。明帝通不听他，兴作如故。

夫人君以一人治天下，非以天下奉一人也。明帝之时，三方鼎立，力行节俭犹恐不足以为国，而乃劳人动众为不急之务。且公卿大臣，朝廷之所素敬礼者，至使之负土为山，沾手涂足，尤非使臣以礼之道矣。未几，明帝早崩无嗣，不及一享其乐，魏之天下又随为司马氏所篡。彼铜人土山之玩，果为谁而作哉！





