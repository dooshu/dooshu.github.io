蒲寿宬　蚊二首

白日沿沟渠，中宵隐堂奥。

独处招燎烟，几人有良帱。

眶睫知若何，口觜有计暴。

蒲寿宬

蒲寿宬　蚊二首

昼伏夜已动，血人谋其生。

不作林中虎，而为帐下虫。

饥虎有时逢，林密少人行。

微物不可忽，群聚成雷轰。

众觜锥刀鋩，矮屋甑釜烹。

肤爪良自忏，扇扑劳迭更。

下车搏猛虎，一死政自轻。

纖纖无所诘，长夜不肯明，

为我驱蜚廉，么麽一扫清。

蒲寿宬

