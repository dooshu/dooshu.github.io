【麦秀歌】

〖《史记》曰：箕子朝周。过故殷墟。感宫室毁坏生禾黍。箕子伤之。欲哭则不可。欲泣为其近妇人。乃作麦秀之诗以歌之。其《诗》曰：〗

麦秀渐渐（《文选》注不重渐字。《尚书大传》作蔪蔪。）兮禾黍油油。（《文选》注作黍禾蝇蝇[日黾々，杜文澜《古谣谚》做蝇蝇，以之改。昆阳子补注]。）彼狡童（《史记》作僮。《文选》注同。）兮不与我好兮。（《尚书大传》作不我好仇。《御览》、乐府同。《文选》注作不我好。○《史记》宋世家。《尚书大传》。《文选》十六思旧赋注引《尚书大传》。《御览》五百七十引《史记》。《乐府诗集》五十七作伤殷操。《诗纪前集》一。）

