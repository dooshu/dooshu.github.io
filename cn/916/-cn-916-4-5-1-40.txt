【百年歌十首】

一十时。颜如□华晔有晖。体如飘风行如飞。娈彼孺子相追随。终朝出游薄暮归。六情逸豫心无违。清酒将（本集、《诗纪》误作浆。下同。）炮奈乐何。清酒将炙奈乐何。（○《类聚》四十三。本集七。《诗纪》二十四。○逯案。清酒将炙。谓以酒进炙也。本集、《诗纪》作清酒浆炙。均为不辞。）

二十时。肤体彩（《类聚》作彩津。）泽人理成。美目淑貌灼有荣。被服冠带丽且清。光车骏马游都城。高谈雅步何盈盈。清酒将炙奈乐何。清酒将炙奈乐何。（○同上）

三十时。行成名立有令闻。力可扛鼎志干云。食如漏卮气如熏。辞家观国综典文。高冠素带焕翩纷。清酒将炙奈乐何。清酒将炙奈乐何。（○同上）

四十时。体力克壮志方刚。跨州越郡还帝乡。出入承蝗拥大□。清酒将炙奈乐何。清酒将炙奈乐何。（○同上逯案。此首当缺一句。）

五十时。荷旄仗节镇邦家。彭钟嘈Γ赵女歌。罗衣纟卒粲金翠华。言笑雅舞相经过。清酒将炙奈乐何。清酒将炙奈乐何。（○同上）

六十时。年亦耆艾业亦隆。骖驾四牡入紫宫。轩冕婀（《类聚》作纳。本集同。）那翠云中。子孙昌盛家道丰。清酒将炙奈乐何。清酒将炙奈乐何。（○同上）

七十时。精爽颇损膂力愆。清水明镜不欲观。临乐对酒转无欢。揽形（《诗纪》云。集作衣。）修（《诗纪》作羞。注。集作□。）发独长叹。（○同上）

八十时。明已损目（《类聚》缺目字。）聪去耳。前言往行不复纪。辞官致禄归桑梓。安车驷马入旧里。乐事告张局面事始。（○同上）

九十时。日告耽瘁月告衰。形体虽是志意非。言多谬误心多悲。子孙朝拜或问谁。指景玩日虑安危。感念平生泪交挥。（○同上）

百岁时。盈数已登肌肉单。四支百节（《类聚》节下衍即字。）还相患。目若（《诗纪》作苦。注。一作若。）浊镜口垂（草堂诗笺作流。）涎。呼吸频蹙反侧难。茵褥滋味不复安。（○《类聚》四十三。本集七。《诗纪》二十四。又草堂诗笺二饮中歌注引一句。）

