○周太师蜀国公尉迟公庙碑铭

天临有周，诞赫元辅。屏内藩外，经文纬武。隐若长城，阚如虎。功县日月，声盖寰宇。甥舅之国，君亲是辅。统蜀制梁，督陇莅兹。天命假易，奸臣不祗。凭陵君德，暴蔑京师。我图匡救，三方奋纠。绿巾始系，黄龙失守。精贯天地，义伏群鬼。节著诚全，死而不朽。皇唐御历，景命有融。赐缣改葬，懋烈昭忠。邺有贤守，是为张公。馨香明德，乃建宫。乃建宫，宫有恤。乃建丰碑，丰碑有﹀。妖孽遂止，幽明载色。戬谷无亏，享祀不忒。

