刘过　呈辛稼轩

精神此老健于虎，红颊白须双眼青。

未可瓢泉便归去，要将九鼎重朝廷。

刘过

刘过　呈辛稼轩

闭门翘足观山睡，松桧郁然云气高。

说梦向人应不信，碧油幢下有旌旄。

刘过

刘过　呈辛稼轩

书来赐以兰溪酒，下视潘葑奴仆之。

吾老尚能三百盏，一杯水不值吾诗。

刘过

刘过　呈辛稼轩

卧庐人昔如龙起，鼎足魏吴如等是。

若结梅花为保社，林逋只会住孤山。

刘过

刘过　呈辛稼轩

书生不愿黄金印，十万提兵去战场。

只欲稼轩一题品，春风侯骨死犹香。

刘过

