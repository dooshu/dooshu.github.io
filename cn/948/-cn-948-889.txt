陆游　冬夜读书有感

落叶残芜又一冬，老人光景易匆匆。

不论病惰耕桑业，但恨贫分学问功。

马昔腾骧离冀北，鹤今憔悴返辽东。

六经未与秦灰冷，尚付余年断简中。

陆游

陆游　冬夜读书有感

一指头禅用不穷，一刀匕药去凌空。

汗牛充栋成何事，堪笑迂儒错用功。

陆游

陆游　冬夜读书有感

胸中十万宿貔貅，皁纛黄旗志未酬。

莫笑蓬窗白头客，时来谈笑取幽州。

陆游

