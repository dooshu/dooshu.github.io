○議處宗藩疏 【 宗藩】

臣伏覩　皇上惇親親之誼、軫元元之念、求所以兩利之筴既令科臣親履講求其便會且集羣臣廷議而折衷之、定一代之大典、决歷世之異同、弘卹睦之蕩恩、紓供應之困亟、以固磐石、銷釁萌　德意甚盛、臣覩科臣所疏、有確然可行者、有可行而未盡者、不敢不盡其愚、夫諸　藩初所制祿額有定。即生齒蕃衍。而均則無貧。自足以供。即諸　藩亦第求不失常祿而初不求益乎其外。則通融之議是也。　朝廷制祿以贍　宗室此寔載在　令甲惟正之供。即有不周。有司當曲為措處。而顧緩視常賦漫不經心。　聖天子卹宗之謂何。則徵科之議是也。有餘不足通補是處置長算諸　藩祿入不足者什三而羨者十七夫羨可以補不足而不為之覈令有司得那移其間卒然窘匱其胡以卹之則餘祿之議是也每　宗室奏　請需索多門。所費不貲。遂令窶貧之宗名婚衍期。此非一更其轍。　此疏為文節文館課他年為宗室條陳簡便之法即此意而鬯言之朝廷有後時之恩　宗室無蚤沾之望則省去煩苛而令撫臣以時具奏之議是也。報生確則他日之封祿有據報孕明則報生之情弊易稽。是報生報孕之議是也。宗室擅婚。多以結勘稽延。怨曠無聊。遂至觸禁。乃并其世封而奪之。犯者多而罰亦不能必則夫從儀賓例業既奏選。則使撫臣詳許之成婚之議是也庶宗雖疏逖然其初一脉爾。以一脉之親。坐視其飢寒而不為收卹。則恩薄且有意外之虞。欲為制祿則於何取焉此亦一策然則取絕府之業為分贍之資而并諭　諸王以睦婣大義令其各出所嬴以賑之之議是也　宗室聚處太繁既難為生又難鈐束。動則圜視而起。有司莫敢誰何。眾則易讙。分則易處。其勢固然。則夫有如此類初封之時。禮官為奏另城之議是也今之王官類以闒葺不勝任者處之。人自以為左遷無復顧望依阿淟涊。一切奏報。輒以賄成。冐濫滋多端在於此。則夫稍用才望。從郡國吏三年大察稱任者遷擢。而否者罷斥之議是也臣所謂未盡者有七焉、通融是矣。顧　帝之與王。名號相懸。威權自別令出　然在朝廷處分亦正自難耳天子　即少有未愜而人亦安心付之　藩王即通融得宜而眾猶未服矧河間東平未易多得。有如不體朝廷均平公溥之意。而以私盈縮其間。終恐萬目睽睽眾口嗷嗷。奏　請之擾安能無越關之禁安得施。故臣以為必　聖天子為之主張據　玉牒之數仍舊祿之額。各隨　藩封　欽定名錄。而後可以杜弊端一眾志。此其未盡者一也。爵祿之班。本自相凖爵然而祿、亦然。則人各安其分而無所覬爵然而祿不然。則彼將曰　主上被我以何爵。而秩我以何祿也。愚嘗以為封爵之制　帝子王孫應有分別郡王之封不必世襲亦如將軍中尉以漸而降可以省冗祿可以別親疏且行行然有缺望之意矧爵漸限而漸降漸降而漸卑分既卑矣而令就四民之業必欣然而樂從不然身叨封爵而業同編氓。體被冕裳。而手操雜作。寧獨彼不願為。即為之而不足以資生。抑於體統亦為甚褻。臣竊以為封爵終不可不限。此其未盡者二也。許其仕進是矣鎮輔品高改授為難然官與爵自兩行耳今不必降其爵正量才授官歷代或以郡王為郡守郎官者有之矣豈必鎮輔不可除官乎而以為鎮輔品秩既高改授不便欲正於奉尉一輩似亦太狹夫吾非強之仕也從其好耳。彼其好不在原封而在仕進彼自有所利焉。今有自部曹改臺省者。是六品改七品也。而人無不樂改。　朝廷亦間行之。在宗室獨異乎哉。臣以無為志者不強使為。而有志者不論親近疏遠。封之崇庳。一聽其應舉試官。無所限制。不獨于情為順。於費為省。　國之羽翼。將在乎茲。此其未盡者三也。夫業巳聽從四民之業即與四民無異今四民豈盡馴良或就野而農或出境而商無所不可。而獨於　宗室厚為猜疑。嚴為防範母乃過乎出城之禁不弛即善謀生者終不得一意經營收四民之利而其頑驁惰窳不肯就四民之業者。又以城禁藉口也。孰與曠然一弛諸禁。令與四民自便之為愈若以為任意出入虞生意外。則令有司奉三尺制之。彼亦將有所畏。此其未盡者四也。　宗室無名封者無所愛惜。往往作奸犯科。有司不知其為民為宗。一譴訶之。輒譁不可禁徒責之長史教授輩啟　王戒飭。終于虗應故事而巳。臣以為竟當隸之有司降之　敕旨。令得引繩墨行事。夫奉　旨而用刑。則非有司刑之。而　朝廷刑之也刑設而不犯。則非薄　宗室而乃所以全　宗室也何為吝有司之事權養遠宗之蠹習。至于罪見過積。而後痛繩焉。所失多矣此其未盡者五也。學記曰相觀而善謂之摩、古者大學天子之元子眾子。以至公卿大夫元士之適子與凡民俊秀皆與焉。夫以元子之尊俯而與公卿大夫士民之子相齒讓豈不自貴重哉夫亦以作其觀摩之意而損其高亢之心故曰其成也懌。恭敬而溫文則入學之效也。今宗學中所與游處者。不過其　宗之人爾。溺於紈綺之習。惡知有制節之風。安於欵啟之資。惡之有習誦之益。如是而望其有博極羣書之劉向。精曉雅樂之獻王難矣此事近來巳行此之多舉科第者矣臣以為第令肄於學官與鄉之子弟並受一經。而令督學憲臣。試其優異者並得應舉得廩食。而於其所在增設廩額以待之。均得以次而貢乎　天府。漸摩既久恬侈奢麗之態。不禁財消濯磨進取之心。不誘而自勸即宗學可以無設。此其未盡者六也儀賓欲其習學。聽之應舉是矣。而猶議不絕其祿者。得無以舊制難廢耶。臣以為儀賓家溫者多。彼其意固在聯姻王室為貴重。不為祿謀也。且彼直庶民子爾有如與庶民姻也者。何祿之與有。祿既不設。人既無所覬而來。自無所觖於後可以省費。而於人情事體。亦無所傷臣終以為革之便。此其未盡者七也。抑臣又有說焉。自正嘉以來、下之所以游談聚議、上之所以咨諏采納以求急濟之方、善後之計者、數十年于此矣、而迄未有所定、則毋乃議論多而决斷寡也。竊計諸　宗之生。有在建議之後。而壯而老而傳而議然有懸而未决也失今不决生齒之繁日不同而月異其勢愈重議亦愈難書曰惟克果斷罔有後艱此在　皇上奮然獨斷而行之爾、

