【地驱乐歌】

〖四曲〗

〖古今乐录曰：侧侧力力以下八句。是今歌有此曲。最後云不可与力。或云各有努力。〗

青青黄黄。雀石颓唐。槌杀野牛。押杀野羊。

驱羊入谷。自羊（乐府作谷。）在前。老女不嫁。蹋地唤天。

侧侧力力。念君无极。枕郎左臂。随郎转侧。

摩将（乐府作捋。）郎须。看郎颜色。郎不念女。不可与力。（○《乐府诗集》二十五。《诗纪》九十六。）

