仲康


元年，仲康即位，羿为之相。仲康肇位四海，首命胤侯掌六师。惟时羲和，沈乱于酒，遐弃厥司，至于日食大变，尚罔闻知。王命胤侯往征之。在位十四年崩，子相立。

胤侯，是胤国之侯。羲和，是司历象之官。

仲康即位之元年，后羿为之辅相。于正位四海之初，首命胤侯掌六师以收兵权。那时诸侯羲和，世掌天文历象之事，乃沉乱于酒，心志迷惑，远弃其所司之事，失占天象，至于日食的大变，尚不闻知，也不奏闻救护。其失职违制，法所不容者，王乃命胤侯往征之，以正其罪。仲康在位十四年而崩，子相立，是为帝相。

夫当羿之废太康而立仲康也，社稷安危，在其掌握矣。仲康即位之始，即能命胤侯以掌六师，征羲和以讨有罪，犹为礼乐征伐之自天子出也。史臣录之，其有取于是欤？





