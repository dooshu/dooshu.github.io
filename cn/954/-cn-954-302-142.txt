陈造　次韵什邡马主簿二首

陶谢前踪一笔追，掀天声价旧风驰。

瑞时不数九文羽，换骨疑餐三秀芝。

蜚电烛岩方左席，明珠照乘忽清漪。

裹创瞢欲凌坚阵，可讳含毫不自持。

陈造

陈造　次韵什邡马主簿二首

纷纷过眼甚螽斯，胆掉惊逢骥騤驰。

献替付君温省树，朝晡还我故山芝。

荆江蜀栈聊舒啸，卷耳思齐正采诗。

回首定传天上信，囊荷知傍紫皇持。

陈造

