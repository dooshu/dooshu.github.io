○京口紀行 【 轉漕】

京口擊楫、橫絕大江、駕長風渡淮、自此南北形勢分矣、江淮之間、厥田膏腴而多遺利、若農扈得人、富庶可期月而望也、兩淮塩利甚博、患亦彌深、今將釐宿弊乎、請法行自近始、可以裕國而寬民、必也為遠圖不可不深長思矣甄琛元勰之議、要怕未見周禮而有言也、淮小于江、不啻倍蓰而吝大河、豈特智者决其為患、河北有鯀隄而無禹隄後世師鯀而不師禹、河患何時而平也、漕河新開、暫遠河患、但今大河勢巳趨北、决溢而復故道、誰能禦之、漕河之憂未艾也海運期期毋講、上策莫若修舉虞集故事。其次法唐宋轉般　國朝設淮徐臨德通五倉。尚存遺址。而遺意則莫之識矣。玅在通融焉耳。米乏則以次轉輸。米賤則隨在廣糴。此法至妙不知當今何以不行豈司計者未見及此□貴亦時糶之以為糴本。但使漕運得人。辟召諸監倉。而久其任。北方復兼糴麥粟倍給于軍此法之至省至便者也唐陸宣公嘗行和糴。關中歲增百餘萬。宋蔡京壞綱運。東南遂不能□。其利害昭昭可考也。昔者鯀湮洪水。汨陳其五行。帝乃震怒。今因漕運、而逆河濟及淮三瀆之性。垂及百年、今　上英才邁世、赫然將大有為、天意適于此時變動、自是一機深識天人之際者、莫若勸　上乘此一大機會、作一大處分、漢都關中、文景恭儉、未嘗轉漕、武帝窮奢極慾、歲漕關東六百萬斛。海內虗耗。昭帝恭儉、一旦盡罷之　上恭儉愛民、如倣古制國用之法、通計國課歲入若干、國費歲出若干、立一會計之書。課入視　祖宗時。孰增孰減。費出視　祖宗時。孰寡孰多。立為定格。一斷以　祖宗舊制。復進而考法于先王。百年冗費。一旦革之萬姓誰不歌舞　聖德、漢昭盡罷漕運。未足多也。京口地固而民悍、劉裕嘗用之矣、此金陵之東戶也。維揚少弱、近淮則又強矣。此金陵之外捍也。彭城山勢雄偉、實南北之要衝。古之立國者設險必在數百里外呼吸則四圍皆應觀形勢之起伏。其間強弱自相為牝牡。信天造而地設也覩淮而江之上流可想矣。由之也

皇明經世文編卷之一百五十二終







