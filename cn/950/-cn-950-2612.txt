杨万里　再登垂虹亭三首

红尘不解送诗来，身在烟波句自佳。

银汉光中有诗客，玉虹背上曳芒鞋。

杨万里

杨万里　再登垂虹亭三首

宿酲作恼未惺松，一对湖光酒病空。

身到吴中无好处，三年两度上垂虹。

杨万里

杨万里　再登垂虹亭三首

长年三老不须催，且据胡床未拟回。

白昼惊人星满地，日光碎处万波来。

杨万里

