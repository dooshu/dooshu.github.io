第十二篇　論損益

凡戰之道，同智相角，奇趣乃呈，擇大者愚，不論生熟，但擇大者留之，此左計也。備多者拙。牌雖四四門，未必盡用，若每路備之，反致掣肘。戀賞者，必速亡；若熟路必不可棄者，寧滅生賞，若戀之不舍，其亡必矣。貪吊者，必起樁。如惹生，及容樁、凡張之類。一人用智，庇及兩家，其或寡謀，累亦非小。語云：「益者三友，損者三友。」此之謂也。

