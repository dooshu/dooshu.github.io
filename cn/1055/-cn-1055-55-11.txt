【雪〈时在颍州作。〉】

〈玉、月、梨、梅、练、絮、白、舞、鹅、鹤、银等字皆请勿用。皇二年〉

新阳力微初破萼，客阴用壮犹相薄。朝寒棱棱锋莫犯，暮雪止还作。驱驰风云初惨淡，炫晃山川渐开廓。光芒可爱初日照，润泽终为和气烁。美人高堂晨起惊，幽士虚窗静闻落。酒垆成径集瓶罂，猎骑寻踪得狐貉。龙蛇扫处断复续，猊虎围成呀且攫。共贪终岁饱麦，岂恤空林饥鸟雀。沙墀朝贺迷象笏，桑野行歌没芒ハ。乃知一雪万人喜，顾我不饮胡为乐。坐看天地绝氛埃，使我胸襟如洗瀹。脱遗前言笑尘杂，搜索万象窥冥漠。颍虽陋邦文士众，巨笔人人把矛槊。自非我为发其端，冻口何由开一噱？

