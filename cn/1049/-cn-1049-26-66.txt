冯时行　寄越州张子文待制二首

霜清玉洁紫微人，海水群飞蹭蹬频。

首尾七年归剪拂，东西万里隔声尘。

酒杯强遣愁中趣，药裹长随侵裹身。

天远征鸿飞不到，登高极目更伤神。

冯时行

冯时行　寄越州张子文待制二首

风尘绵邈想怀家，为报平安向海涯。

婿旧能诗鸣晓雁，儿初弄笔抹秋鸦。

陶张蹇石真心腹，王蔡韦侯比辅车。

更有梁山何小隐，要乘春涨别金华。

冯时行

