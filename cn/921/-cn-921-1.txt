第一出 破题

〔汉宫春〕

才女笺云。闻语花香气，诗种情根。愿缔来生夫妇，弄假成真。约为侧室，倩媒言、阿父生嗔。遇岁考，嘱开行劣，范生褫却衣巾。

二女相思莫解，更两家迁播，音耗无闻。泣附公车北访，势隔难亲。为遴闺秀，讳前名、赚入朱门。遇帘试，新收桃李，双双依旧联姻。

结鸳盟的趣大娘乔妆夫婿。

嫁雌郎的痴小姐甘抱衾裯。

落圈套的呆阿丈冤家空做。

得便宜的莽儿郎美色全收。







