刘宰　和赵季行用兰花韵三首

破除百卉发孤芳，造化工夫有抑扬。

平易堂中无个事，一枝相对吐清香。

刘宰

刘宰　和赵季行用兰花韵三首

结根喦谷谢群芳，多谢光风为发扬。

骚客毋烦赋纫佩，省郎行矣趣含香。

刘宰

刘宰　和赵季行用兰花韵三首

鶗鴃潜消百草芳，清芬散逐楚风扬。

洛阳姚魏空增价，愧死喦隈有国香。

刘宰

