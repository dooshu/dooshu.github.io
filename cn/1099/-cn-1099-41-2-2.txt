○保舉疏 【 保舉人才】

公為總憲故疏令廵方及外臺核實保舉人才以興吏治誠正本之論也

賢才屈在下僚、上不見知、無由自達、乞敕在京文臣四品五品管事官、及六科十三道官、各舉所知、如知州缺、則於州同知判官知縣等官。知縣缺則於縣丞主簿教職等官內。各舉一人。該部再加詳察遇缺除用。仍各註舉主職名。日後犯贓連坐。仍請通行各處廵按御史、幷按察司分廵官、照依憲綱事理、所至之處、廣詢博采守令廉勤公謹。六事克舉。備荒救荒有策者。戒飭之。糾劾之。務臻實效。毋事虛文。若廵按御史按察司官不用心訪察。顛倒是非者。俱坐以罪。如此則善者知所勸。而益脩厥職。惡者知所懼。而勉於為善。庶幾守令皆得其人。下民各安其生。而無流移失所者矣

皇明經世文編卷之四十一終







