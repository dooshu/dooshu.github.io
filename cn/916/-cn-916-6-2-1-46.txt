【和南海王殿下咏秋胡妻诗】

〖七章○乐府作七首。广《文选》、《诗纪》同。〗

日月共为照。松筠俱以贞。佩纷（古文苑、乐府作分。）甘在远。结镜待君明。且协金兰好。方愉琴瑟情。佳人忽千里。幽（乐府作空。）闺积思生。景落中轩坐。悠悠望城阙。高树升夕烟。层楼满初月。光阴非或异。山川屡难越。辍泣扌□钅公姿。搔首乱云发。

倾魄（乐府作魂。）属徂（古文苑作组。）火。摇念待方秋。凉气承宇结。明熠素阶流。三星亦虚□英。四屋惨多愁。思君（古文苑缺君字。）如萱草。一见乃忘忧。

杼轴（乐府云。一作衿袖。）郁不谐。契阔弥（乐府作迷。）新故。朔（古文苑作翔。）风栏（乐府作栏。）上发。寒鸟林间度。客远乏衣裘。岁晏饶霜露。参差兴别绪。依迟（乐府云。一作违。）起离慕。

愿言如可信。（乐府作行。古文苑作何行。）行（乐府作信。）迈亦云（乐府作亡。）反。睇晃不告劳。瞻途宁遽远。何以淹归辙。

蚕妾事春晚。送目乱前华。驰心迷旧婉。椒佩容（广《文选》作客。）有结。振方歧（广《文选》作□。）路隅。黄金徒以赋。白□终不渝。明心良自皎。安用久踟蹰。遄车及（乐府作反。）怅（古文苑作遄速反於。）巷。流日（古文苑作目。乐府同。）下西虞。披帷怅（古文苑作惕。乐府、广《文选》同。乐府又注云。一作怅。）有望。出门迟所欲。彼美复（古文苑作後。）来仪。惭颜变欣瞩。

兰艾隔芳臭。（乐府作莸。）泾渭分清浊。去去夫人子。请殉（乐府作徇。）川之曲。（○古文苑九不署作者。《乐府诗集》三十六。广《文选》八。《诗纪》五十七。又《类聚》三十二引第一章。）

