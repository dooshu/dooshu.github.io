佚名　嘉泰二年恭上太皇太后尊号八首

思齐太任，嫔于周京。

至哉坤元，万物资生。

不可科测，矧可强名。

镂玉绳金，昭哉号荣。

佚名

佚名　嘉泰二年恭上太皇太后尊号八首

鼓钟喤喤，务教载陈。

德物陈矣，烂其瑶琨。

咨尔上公，相予文孙。

勿亟勿徐，奉我重亲。

佚名

佚名　嘉泰二年恭上太皇太后尊号八首

荡荡天门，金铺玉户。

采旄翠旌，流苏葆羽。

千官影从，迺导迺辅。

都人从亲，填道呼舞。

佚名

佚名　嘉泰二年恭上太皇太后尊号八首

煌煌玉书，玉篆金缕。

曷为来哉，自天子所。

自天子所，以燕文母。

婉嬗祥云，日正当午。

佚名

佚名　嘉泰二年恭上太皇太后尊号八首

文物备矣，的略靖陈。

龟瑞荐祉，坤行效珍。

比皇之寿，翼帝以仁。

和气致祥，兴物为春。

佚名

佚名　嘉泰二年恭上太皇太后尊号八首

维寿伊何，圣德日新。

维慈伊何，祐于后人。

迺范斯金，迺镂斯珉。

皇举玉趾，从于尧门。

佚名

佚名　嘉泰二年恭上太皇太后尊号八首

侍中版奏，产外严中。

出自玉房，祥褕被躬。

我龙受之，祲威盛容。

皇帝圣孝，其光融融。

佚名

佚名　嘉泰二年恭上太皇太后尊号八首

麟趾裹蹄，我宝斯刻。

磎磩采緻，载备斯册。

眉寿万年，诒谋燕翼。

于赫汤孙，克绵永福。

佚名

