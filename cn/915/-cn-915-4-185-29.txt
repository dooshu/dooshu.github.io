◇草书势

书契之兴，始自颉皇。写彼鸟迹，以定文章。爰暨末叶，典籍弥繁。人之多僻，政之多权。官事荒芜，剿其墨翰。惟作佐隶，旧字是删。草书之法，盖先简略。应时谕旨，周于卒迫。兼功并用，爱日省力。纯俭之变，岂必古式？观其法象，俯仰有仪。方不中矩，圆不副规；抑左扬右，望之若欹。竦企鸟寺，志在飞移；狡兽暴骇，将奔未驰。或黜点染，状似连珠，绝而不离，蓄怒怫郁，放逸生奇。或凌遽而惴栗，若据槁而临危；傍点邪附，似螳螂而抱枝。绝笔收势，余纟延虬结，若山蜂施毒，看隙缘，腾蛇赴穴，头没尾垂。是故远而望之，ㄘ焉若注岸崩涯；就而察之，即一画不可移。纤微要妙，临事从宜。略举大较，仿佛若斯。（《晋书·卫恒传》，又《初学记》二十一引两条）

