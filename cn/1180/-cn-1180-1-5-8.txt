西伯戡黎


西伯，是周文王，当时受命为西方诸侯之长，故称西伯。戡字，解做胜字。黎，是国名。当殷纣时，有黎国无道，文王举兵伐而胜之。祖伊见周之日盛，痛殷之将亡，遂进谏于纣，欲其省改。史臣录其言语，遂以“西伯戡黎”名篇。





西伯既戡黎，祖伊恐，奔告于王。

祖伊，是殷之贤臣。王，指纣说。

史臣记说：当初西伯周文王受命于殷，得专征伐，见黎国无道，举兵而伐之。此时既胜了黎国，三分天下，将有其二矣。于是殷之贤臣有祖伊者，见周德方隆，其势日至于强大；纣恶愈甚，其势必至于危亡，惟恐戡黎之后，遂有伐殷之举。其心忧惧，乃自私邑奔走来告于纣王，庶几王之改过以图存也。





曰：“天子！天既讫我殷命，格人元龟，罔敢知吉。非先王不相我后人，惟王淫戏用自绝。

讫，是绝。格人，是有见识的至人。相，是助。

祖伊进谏于王，先呼天子以感动之，说道：“国命修短，皆系于天。自今日而观，上天既已断绝我殷邦之命脉矣。何以知之？盖国家之兴亡，其几先见，惟至诚之人、至灵之龟乃能前知。如今有见识的至人与占卜的元龟，都知道凶祸必至，无敢有知其吉者，则天之绝我殷命，昭然可见矣。然我殷家的基业，自祖宗列圣相传到今，岂不肯保佑我后世子孙，使之长守而不坠哉！盖由我王不法祖宗，不畏天命，惟淫乱戏侮，纵欲败度，以自绝于天，故虽先王在天之灵，亦不得而庇佑之耳。王可不亟思改过以回天意乎！”





“故天弃我，不有康食。不虞天性，不迪率典。

康，是安。虞，是忖度的意思。典，是常法。

祖伊说：“我王既自绝于天，故天心厌弃我殷，不复爱惜。如今天下，件件都是乱亡的景象。如民以食为天也，今则水旱饥荒，小民无有安食，而民不聊生矣；民各有恒性也，今则悖礼伤道，都昧了本心，全不忖度，而天理灭亡矣；国家之常典，所当世世守之者也，今则纪纲废弛，法度坏乱，不复率由先王之旧章，而国不可以为国矣。此天所以促殷之亡，而非人力所能挽回者也。天心之弃殷如此，居天位者岂不深可惧哉！”





“今我民罔弗欲丧，曰：‘天曷不降威？大命不挚？’今王其如台？”

大命，是受非常之命者。挚字，解做至字。台，是我。

祖伊又说：“惟我殷邦，不但天心弃之而已。今此下民苦于虐政，亦无不欲殷之丧亡，私相告语说：‘今我等困苦至此，上天哀怜我民，如何不降威于殷而灭亡之乎？那有道之君，宜受非常之命者，如何不至而救我等于水火之中乎？’今我王不能尽为民父母之道，决难久居民上，将无奈我何矣。民心之弃殷如此。夫人君上以事天，下以治民者也。今天厌于上而不悟，民怨于下而不知，其能久乎？”祖伊告君之言，可谓痛切明著矣。





王曰：“呜呼！我生不有命在天？”

纣既闻祖伊之言，全然不知警惧，乃叹息说道：“尔虽说民心背畔，将欲亡我。但我尊为天子，实天生我以主万民，独不有命在于天乎？小民亦无如我何矣！”夫当天怒民怨之日，而为此饰非拒谏之言，此纣之所以终于灭亡也。





祖伊反，曰：“呜呼！乃罪多，参在上，乃能责命于天？

反，是退。参，是参列。乃字，解做汝字，指纣说。

祖伊见纣不听其言，遂退而叹息说：“人君必须与天合德，方可责望于天。乃汝今日所为，罪恶昭著，固已参列在上而不可掩矣。又安能责望于天，而欲保其命耶？何其不自量也！”





“殷之即丧，指乃功，不无戮于尔邦。”

功，是事。

祖伊又说：“我看殷国丧亡，只在旦夕，决不能以久延矣。所以然者为何？盖今日所为之事，都是逆天害民的事，天怒民怨，决不可解矣。事势至此，其能免戮于商邦乎？”盖祖伊忧国之深，不觉其言之痛切如此。大抵亡国之君，天命已去，人心已离，天下皆以为至危，而彼犹自视以为至安，即有忠言正论，悍然而不顾。如夏桀言“我有天下，如天之有日”，纣亦言“我生不有命在天”，及其丧亡，如出一辙，所谓“与乱同事罔不亡”者此也。万世人主，可不戒哉！





