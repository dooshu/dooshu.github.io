奉送苏州李二十五长史丈之任


星坼台衡地〔一〕，曾为人所怜。公侯终必复，经术昔吴作竟相传。食德见从事，克家何妙年。一毛生凤穴，三尺献龙泉。赤壁浮春暮，姑苏落海边。客间头最白，惆怅此离筵。

〔一〕台衡：《旧史》：李林甫有子二十五人，此或是林甫幼子。史云：林甫自处台衡，朝野侧目，及国忠诬构，天下以为冤。《新史·世系表》林甫子仅载五人，无从考据耳。或云是适之之后也。





