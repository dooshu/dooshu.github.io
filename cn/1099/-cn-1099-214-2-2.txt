○均賦書與郡伯

前蒙示諭該縣慱采均耗事宜、仰見臺下萬物一體之心、夙夜在公之誼、將舉由來不均之弊、而付之大道為公之法、甚盛惠也、雖然、均耗莫若均糧、均糧莫若一則、某也昔嘗舉以告東蒙平川兩郡伯矣、今願復申前議於臺下、竊念均之為說、固以宜民、而尤在相時、非其時則不能成、當其時則不能緩、嘗觀國初籍人戶矣、未有里甲、而奏置里甲、自開公霽始、既有里甲也、未有輪徭、而議編輪徭、自崔莊敏公始、然則　列聖采聽臣言、勒為定制、皆因其時耳、均糧之議、請自臺下始不可乎、或曰周文襄公巡撫東南、二十有餘年、糧事纖悉、皆其經理、何當時不言均則有說也、國初兵燹之餘、東南生、齒未甚繁、田野未盡闢當時水田雖可征稅、而阜地猶未耕墾。是亦有不能為均者。且文襄親巡阡陌。標立坵?。造為魚鱗圖冊。則荒熟有辨。而官民麥地可稽。因而輕重消息之。奸狡不得以窺隙。是又不待為均者。文襄於蘇松嘉湖重額官田。奏設金花一項。每金花銀一兩。折米四石。又於蘇州極重官田。奏徵布一疋。折米一石。如是調停重額之田。是糧額雖未均。計其所稅則均也。而今不然矣。官民麥地之田。無畝不歲耕。無耕不歲熟。無熟不歲穫。獨其徵糧之則。反有重有輕。是時之不可不均者也。文襄魚鱗圖冊。縣州頗去其籍。則官民麥地。存者特其空名。無從查考。昔為民田。今為官田者。昔為官田。今或為麥地矣何因而區別之。况麥地者。以其僅止藝麥也。今一覽皆為水田。而猶止麥地之稅、是理之不可不均者也。文襄既置金花以寬重額之徵、是五升等田所輸。與重額田相去巳不甚遠獨存三者之名。為賣買存糧之弊啟胥徒那移之奸是埶又不可不均者也。何也、天下未嘗有不弊之法。法弊則宜求更弊之人。易曰窮則變、變則通、在識時者通。變以宜民耳、况聞湖州巳屢變、胡獨不行于嘉郡乎、但湖州亦有未盡善者、要不在變之不善、而在猶存二則也、則之有二、猶弊竇也、嘗考湖州自天順間、郡伯岳公璿奏每畝正粮不動外。其耗米不分等則。每畝通為一斗。乃借此?彼之法。此均耗不均粮也。正德間都御史許公庭光。郡伯劉公天和。奏將湖州田地四千四百四十七則。均為二則。凡官田為一則。凡民田為一則。是均糧而殊則也。今嘉靖二十一年。郡伯張公鐸、又據糧里邵越等、呈告申請上司、均為一則葢粮存二則。是民田輕。官田重。猶立等差他。存粮者告派得田者脫粮徒滋訟耳富者不利官田之重而倍價以要民田貧者欲利民田之價而改民以售官田是故粮與田左而荒粮歲積此張公不得巳而復建此議也。臺下以剛明果斷之才為民除不均之患、宜取湖之能變為是、而以湖之存二為非、今吾?土?皿?邑之議、不欲以麥地均入官民田耳但麥地歲收之利。既無異於官民。而麥地之糧。大異於官民。麥地既不起耗。又無馬草。則歲納不過三升。或五升。在自私者計之。何樂均為。但本大公一體之心。立經常無弊之法、則不當以自私為念。而當以一則為凖矣、或曰海濱之地、高仰為甚、難冀常熟、顧高仰者幾何哉、邑城比境海壖地某家有焉、每歲地租秋荳春麥各四斗、或五斗、邑城南境某則無之、第聞之人以錢為租、瘠者、每歲錢八百、肥者千、其租及此、恐皆足辦糧也、萬一天時不可期、歲當亢旱、或至不收、仍許其告官。或履畝踏勘、派金花銀以輕之、或通縣均攤?補、在一通融間耳、無難事也、但恐各邑事體不同、幸勿以吾塩例各邑、又勿容自私之言、得阻壞一則之便計、則厚幸矣、不勝區區、

