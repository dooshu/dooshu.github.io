【答陆士龙诗四首·中陵（四章）】

瞻彼中陵。兰蕙（本集、《诗纪》作黄。）猗猗。显允（本集、《诗纪》作允矣。）君子。乐且有仪。（文馆词林作宜。）沈仁育物。玄聪镜机。德充闱庭。名逸南畿。祁祁俊□。（本集、《诗纪》作友。）言酌言依。鼓钟于宫。百里震声。□□令问。归我伟贞。厥振伊何。骏奔以惊。厥问伊何。民（文馆词林作人。）胥以宁。有鹤在阴。非子谁鸣。我有好爵。非子孰盈。

潜龙遁初。有凤戢□。王猷（本集、《诗纪》作犹。）未泰。彝伦错违。皋门（文馆词林作问。）重管。（本集缺此字。《诗纪》作辟。）资（本集缺此字。文馆词林作系。）尔启扉。庶绩□（本集、《诗纪》作□。）ル。非尔焉绥。翼翼京宇。尔瞻尔□希。（本集、《诗纪》作俟尔攸□希。）民（文馆词林作人。）之胥望。如渴如饥。

德音来惠。覆玩三周。沈润渊（文馆词林作泉。）洞。（《书钞》作沉思渊动。）逸藻云浮。结心所亲。曷变（文馆词林作显。）曷渝。

路隔津（文馆词林作河。）梁。一韦限殊。终朝之思。三秋是逾。爱而不见。兴言踟蹰。（文馆词林作作踌。○本集三。文馆词林百五十六。《诗纪》二十七。又《书钞》一百作赠陆士龙。引浮一韵。）

