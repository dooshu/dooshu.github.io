答河漕姜按院


河工善后，大疏深中事理，即属所司覆行。

张国用，查系三月初间，已属顺天府差长解押发，乃至今尚未到，此必中途贿逃矣。顷已令该府捕长解家属监候。又行逐程挨查，于何处脱逃，务见下落。事系考成，期限已迫。若此时尚未到，执事亦宜上疏自白，请旨缉拿，务令得获正罪，庶足示惩。若已到，则照在京例，尽法处之，不可纵也。





