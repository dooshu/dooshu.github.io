范成大　九月十九日衙散回，留大将及幕属，饮清心堂观晚菊，分韵得噪暮字

甲光射曾云，雨脚不敢到。

西山明古雪，秋日一竿照。

先偏井络密，後拒参旗掉。

分弓滴博平，鸣剑伊吾小。

君看天山箭，狐兔何足了

开边吾岂敢，自治有余巧。

归来翠帷卷，聊共黄花笑。

虽无落帽风，亦复接{上四下离}倒。

余闲校笔阵，刻烛龙蛇扫。

毛锥乃更勇，我亦鼓旗噪。

范成大

