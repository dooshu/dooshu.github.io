○论帝王宜俭疏

良史非貌言。汉承秦侈纵之馀，海内凋窭，文帝从代来，知稼穑艰难，是以躬履俭约，为天下守财，景帝遵而不改，故家给户足。至武帝时，钱朽贯，谷红腐，乃能出师徵伐，威动四方。然侈靡不节，末年户口减半，税及舟车，人不聊生。乃下哀痛诏，封丞相为富民侯。然则帝王不可以不示俭於天下也。

李行修

行修，长庆中官殿中侍御史左司员外郎。

