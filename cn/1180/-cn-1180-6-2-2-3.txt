答蓟镇抚院王鉴川


辱翰示，知已得代，东征有日，无任欣慰。

虏马南牧，自春涉夏，诱我逋逃，扰我穑事。彼能多方以误我，而我竟不能出奇以制之，边将可谓无人矣。今秋之事，深为可虞。望早发征麾，豫缉雄策，以副明主倚重之意。

大疏所陈，事事据实，皆可旋至而有效者。即寄语西石公，经略既定，惟当遵行约束，守而勿失可也。





