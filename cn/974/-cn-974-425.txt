梅尧臣　古意

林中即鹿人，常为虎所即。

虎岂援鹿者，亦各求其食。

趋利不顾害，￥　患安可息。

古来遯世土，轻彼用智力。

梅尧臣

梅尧臣　古意

故人留雅曲，今与新人弹。

新人听不足，复使後人欢。

梅尧臣

梅尧臣　古意

月缺不改光，剑折不改刚。

月缺魄易满，剑折铸复良。

势利压山岳，难屈志士肠。

男儿自有守，可杀不可苟。

梅尧臣

