○对坟树有甘露判

〈楚州申殷贤丧亲，负土成坟。甘露降树，芝草生庐，青鸾镇集，白鹤翱翔。县令张德以为孝感，刺史欲旌表。乡人梁静告国家祥瑞。〉

殷贤所亲云丧，罔极缠哀，集荒蓼以崩心，攀寒松而泣血，既流悲而绕墓，遽结欷以成坟。所以白鹤、青鸾，灵芝、甘露，翔集坟茔之际，降生庐树之间，善应类彰，祯符氵存至，所感虽因孝致，论孝亦感皇风。旌以门闾，实将无愧；告以祥瑞，良亦有疑。

