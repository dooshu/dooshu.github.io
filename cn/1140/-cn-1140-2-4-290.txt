哭蔡大美

悲君易箦日是我出门时永诀嗟无及归来恨少迟家贫偏爱客身病强成诗零落藏书在伤心却付谁

二

一生多意气形影岂宜孤嗜饮从缾罄防衰借药扶穷猿终失路老蚌竟无珠永断求羊迹空悲蒋径芜

三

夜踏双桥月朝看叠嶂云有杯皆共醉无句不相闻徐剑空悲我【予尝许赠?衣至君临逝始取以殓】卢医独悞君幸留阿鹜泪一为洒孤坟【君妾吴氏刲股和药勿愈誓以死守】

四

老友多摇落存君与顾邢【谓与治孟贞】人间无硕果地下倘玄亭短札犹盈笥新书未杀青敢矜皇甫序凄絶复谁听【君辑宣风雅集属余序未果】

