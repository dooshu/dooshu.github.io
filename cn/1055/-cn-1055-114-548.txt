【唐李忄登碑〈大历四年〉】

右《李忄登碑》，李纾撰。《新唐书》列传云“忄登十余子，江、涵、氵风、瀛等同被害，惟源、彭免”。据李纾载，忄登子见于碑者实十二人，曰右补阙彭、汝州刺史深、华阴丞氵风、左骁卫兵曹瀛、硖石丞沆、洪州别驾、洛阳尉渭、司农主簿汶。又云“公之薨也，彭从玄宗南狩，次公而殁。深授任他郡。其在洛阳者长子江、第三子涵，与华阴、骁卫又两少子合六人，皆从公歼于虏刃。硖石而下与众孙之在者，仅以孩提免。如纾所记，子尽于是矣，未尝有源也。纾但言众孙孩，亦不云有未名子也。然则，源者史家何从而得之？据史言，源为司农主簿，以碑考之，源当为汶也。又据碑，方殁于贼也，彭、深、沆、、渭、汶六子获免，而史惟云源、彭，此当以碑为正。纾当代宗时为忄登作碑，自云与忄登有通家之好，幼奉升堂之庆，宜知忄登事不缪也。

