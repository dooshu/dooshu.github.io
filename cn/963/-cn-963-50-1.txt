郭章　归崑山省亲别太学同舍

菽水年来属未涯，羞骑款段出京华。

涨尘面旋风头紧，绮照支离日脚斜。

掠过短莎惊脱兔，踏翻红叶闹归鸦。

不堪回首孤云外，望断淮山始是家。

郭章

郭章　归崑山省亲别太学同舍

也知随俗调归策，却忆当年重出关。

岂是长居户限上，可能无意马蹄间。

中原百甓知谁运，今日分阴敢自閒。

倘有寸功裨社稷，归来恰好试衣斑。

郭章

