黄庭坚　次韵游景叔闻洮河捷报寄诸将四首

千仞溪中石转雷，汉家万骑捣虚回。

定知献马胡雏入，看即称觞都护来。

黄庭坚

黄庭坚　次韵游景叔闻洮河捷报寄诸将四首

中原日月九夷知，不用禽胡衅鼓旗。

更向天阶舞干羽，降书剩破一年迟。

黄庭坚

黄庭坚　次韵游景叔闻洮河捷报寄诸将四首

汉得洮州箭有神，斩关禽敌不逡巡。

将军快上屯田计，要纳降胡十万人。

黄庭坚

黄庭坚　次韵游景叔闻洮河捷报寄诸将四首

遥知一炬绝河津，生缚青宜不动尘。

付与山河印如斗，忍为鼠子腹心人。

黄庭坚

