梅尧臣　叶大卿挽词三首

位列名卿重，年跻赐几尊。

臧孙宜有後，定国已高门。

旧族声华远，名藩治行存。

秋风箫吹咽，陇隧起云根。

梅尧臣

梅尧臣　叶大卿挽词三首

自古贤才少，滔滔岂足云。

善人安得见，清誉久来闻。

器陨龙文鼎，魂归马鬣坟。

丰碑几当立，籍甚著遗芬。

梅尧臣

梅尧臣　叶大卿挽词三首

终始为全德，生荣没亦荣。

里人悲画翣，郡吏拜铭旌。

石马天麟肖，松枝国栋成。

更看追孝意，捧土作新茔。

梅尧臣

