2.芝

瑞草也，一名三秀，一名菌蠢。《神农经》所传五芝云：“赤者如珊瑚，白者如截肪，黑者如泽漆，青者如翠羽，黄者如紫金。气和畅，王者慈仁则芝草生。玉茎紫笋。”又云：“圣人休祥，有五色神芝含秀而吐荣。”《论衡》云；“芝草一年三花，食之令人眉寿。”有青云芝、生名山，青盖三重，上有云气，食之寿千岁，能乘龙通天。龙仙芝、状似飞龙，食之长生。金兰芝、生冬山阴金石之间，上有水盖，饮其水寿千岁。九曲芝、朱草九曲，每曲三叶。火芝、叶赤茎青，赤松子所服。月精芝、秋生山阳石上，茎青上赤，味辛苦，盛以铜器，十月服寿万岁。夜光芝、生华阳洞山之阴，有五色浮其上。萤火芝、生常良山，叶似草，实如豆。食一枚心中一孔明，食七枚七孔明，可夜书。白云芝、云母芝、皆生名山阴白石上，白云覆之，秋采食，令人身轻。商山紫芝、四皓避秦入蓝田，采而食之，共入商洛，隐地肺山。又转深入终南山，汉祖召之不出。九光芝、七明芝、皆瑞芝，实石也，状如盘槎，生临水之高山。凤脑芝、苗如匏，结实如桃。五德芝、状如车马。万年芝、金兰芝。句曲山有五芝，求之者投金环一双于石间，勿顾念，必得。第一龙仙芝，食之为太极仙。第二参成芝，食之为太极大夫。第三燕胎芝，食之为正一郎中。第四夜光洞鼻芝，食之为太清左御史。第五玉料芝，食之为三官真御史。或云芝黄色者为善，黑色者为恶。

制用：灵芝，仙品也。山中采归，以箩盛置飰甑上，蒸熟晒干，藏之不坏。用锡作管，套根插水瓶中，伴以竹叶吉祥草，则根不朽。上盆亦用此法。

【诠释】

芝，亦称灵芝，系多孔菌科（一作灵芝科）多年生隐花植物，学名Ganoderma lucidum。班固《西都赋》；“于是灵草冬荣，神木丛生。”李善注云：“神木灵草，谓不死药也。”又张衡《西京赋》：“神木灵草，朱实离离。”薛综注云：“灵草，芝英，朱赤色。”按灵草即芝，古以为仙草，故称灵芝或灵草。多生于枯朽的树木根际，可供药用。

〔一〕

