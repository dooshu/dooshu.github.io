○故连州员外司马凌君墓后志

元和某年月日，立太子，赦下。尝有非其罪，柩得返葬。凌氏孤夷仲、求仲，自连桂阳举其先人之柩，龟筮吉利，某年月归于杭之新城，于其墓。刻《前志》志其行，益以《后志》志其时，立碣于坟东南隅，申志于外。噫！亦勤矣。以其先人之行，宜克大于后，以其孤之志，宜克承于初。艰其躬以延于无穷，承而大，直哉！







