○日暮碧合赋

夕望兮见碧之出岑，过太液，拂上林；配藜四施，掩映千寻；混苍苍之正色，垂漠漠之轻阴。西陆月弦，南山风落；轻浓象似，倏忽龙蠖；集高议之台，连寓直之阁。亭亭广陌，异公子之飞盖；裔裔长空，如美人之卷幕。遂能不远仙宅，来游帝乡。无心而生，自浮洛以徼瑞；感化而动，乃干吕而呈祥。同君子之出处，均至人之行藏。故吾侪从政之暇，观此而一咏一觞。已乎已乎！余未始兮可量者也。

