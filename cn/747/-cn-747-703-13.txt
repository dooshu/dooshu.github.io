○进颉戛斯朝贡传图状

臣二十一日於延英面奏，吕述等准敕访颉戛斯国邑风俗，编为一传。今修撰已成，稍似详备。臣伏见贞观初，因四夷来朝，太宗令阎立本各军其衣服形貌，为职贡图。臣谨令画工注（一作潜）写注吾合素等形状，列於传前。兼臣不揆浅陋，辄撰传序。所冀圣明柔远之德，高於百王，绝域慕义之心，传於千古。轻渎宸严，伏增兢惧，谨封上进。

