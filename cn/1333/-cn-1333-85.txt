记鼠


鼠偶走入象之鼻孔，象大嚏。自是鼠即诩诩然自夸曰：“庞然如象者且畏我，何有其他？吾所畏者，惟一猫耳。猫之外，虽牛、马、骡、驴，无如我何也。”一日，主人购叭儿狗归。鼠以其非猫，且远不逮牛、马、骡、驴也，不之畏，从而狎之。叭儿狗固喜戏扑者，见鼠跳跃于其前，遽起仆之。鼠出不意，大惊，走避不及，为狗所啮毙焉。





