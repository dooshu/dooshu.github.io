王迈　简南剑倅赵用甫以夫同年二首

元戎择佐奏肤公，君以宗英在选中。

紫气发硎光射斗，碧油草檄令飞风。

莫嫌假手事权小，行拜真王位望穹。

老我相期犹远大，朱虚要立万年功。

王迈

王迈　简南剑倅赵用甫以夫同年二首

岜亭邂逅又轻离，时事更翻几局棋。

游宦明知同旦过。出山聊复救朝饥。

屠龙笑我真可用，跃马追君已落迟。

王迈

