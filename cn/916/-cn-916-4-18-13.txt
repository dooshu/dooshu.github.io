【苻坚时长安为慕容冲歌】

〖《晋书》曰：苻坚既灭燕。慕容冲姊。伪清河公主。年十四。有殊色。坚纳之。宠冠後庭。冲年十二。亦有龙阳之姿。坚又幸之。姊弟专宠。宫人莫进。长安歌之。咸惧为乱。王猛切谏。坚乃出冲。後竟为冲所败。〗

一雌复一雄。双飞入紫宫。（○《晋书》苻坚载记下。魏书慕容□传。北史燕慕容□传。《御览》五百七十、事类赋歌赋注并引《汉书》曰：李延年善歌。帝幸之。时人语曰云。《诗纪》九作紫宫谚。编入汉诗。）

