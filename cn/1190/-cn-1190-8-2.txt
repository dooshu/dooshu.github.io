辜朝荐传

辜朝荐字在公，揭阳人也。崇祯戊辰进士。初仕为安庆府推官，以廉洁称。行取入为给事中。是时黄奇遇、罗万杰、郭之奇同朝荐以谏诤争是非，为一时之冠，于是号为四骏。

弘光末，居家。郑鸿逵军在金门岛，朝荐依之。及清取广东西地，从宁静王至台湾。郑成功待以上宾之礼，而与之谋复闽、粤地。会成功薨，朝荐乃之赤嵌城筑室以居。及朝荐殁，明年乙卯，经入闽。

