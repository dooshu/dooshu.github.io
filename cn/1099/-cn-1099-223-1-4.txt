○軍務疏 【 宣府官兵】

據朔州兵備副使陳燿等呈稱、行據戰鋒信智仁勇嚴五營坐營官都指揮楊鉞董暘韓彬周鏜李瑭呈稱嘉靖二十三年二月內、蒙廵撫宣府都御史王儀會同鎮守總兵官郤永、題為選戰士懸重賞以振作士氣事、該兵部議擬題奉　欽依、備咨該衙門、於宣府在城并各路城堡原額有馬官軍通事內、挑選勇敢者、各營一千名、共五千員名、編成行伍、立充戰鋒、每名正糧一石之外、加米五斗、并厚懸賞格、分於鎮城三千名、西北二路各一千名、依法操練、遇有警報、當先殺賊、見今各營除逃亡事故外、見在信字營六百一十二員名、智字營八百八十五員名、仁字營九百八十六員名、勇字營九百一十七員名、嚴字營九百四十一員名、各數目緣繇到道、會同鎮守宣府總兵官趙卿議照宣府一鎮、額設正奇遊兵四營、每營官軍三千員名、團住鎮城專備虜寇、各路亦設有擾兵、五營各官軍三千員名、分屯要害、防守地方、統以總副參遊等官、無事常川操練、遇警徵調防勦、立法不為不備、頃緣醜虜入寇議選各營精銳軍士、共計五千員名、別立戰鋒五營、領以廢棄將官、遇警當先殺賊、原其立法本意、似為添設銳兵破格作養、冀立奇功、但各營當先殿後。俱應有精銳官兵凡兵皆須力戰獨以戰名亦非体也據今於奇遊援兵并各城堡之中抽選充為戰鋒。所存營伍卒致空虛。而又別取老弱步卒用充原數。是不免於輕此而重彼。見任將領。俱懷不平矣。戰鋒每名額外加米五斗。歲費不貲。巳為難繼。而居常散處各路。無所統攝教練。不過繫名營伍。徒資坐食之弊。漸成驕惰。不堪使用。及遇調遣殺賊。自謂親兵居後。反驅各路援兵以為鄉導。遂致各營軍士。亦皆解體觀望。不肯用命殺賊矣。用是師久無功。且以三軍之眾。統以廢棄之人。位望既輕。事權不重。臨敵遇險。亦難望其驅人必死之地。以覬僥倖萬一之功。凡此殊非選將練兵之意。即今戰鋒五營。逃亡漸多。而奇遊援兵等營。率皆不滿二千、名伍徒存。彼此俱弊。兵營虗耗。莫此為甚萬一遇有警報。緩急其何所恃。合無將前設戰鋒官兵俱革回各路名營。其正奇遊援兵馬。有不足三千之數者、俱要補完等因。到臣案查先該臣照得各邊原設正奇遊援軍兵。俱應有戰鋒並無另設。獨宣府一鎮。於正奇遊援之外又有戰鋒五營。恐非兵制。亦難責効、巳經節行各道。會同分守道備查前項戰鋒設于何年。有無便利。應否革罷散歸各路各營。隨征殺賊、逐一從長計議。通呈定奪去後。今據前因臣會同廵撫宣府右僉都御史孫錦議照宣府一鎮額設正兵一營。主將領之。奇兵一營。副將領之。遊兵二營。兩遊擊領之。援兵五營。五參將領之。而各路城堡。又有守備操守等官。所轄兵馬。自副參而下。皆統於主將。其制甚備、而其法亦甚善也。近年添設戰鋒五營。各領以廢棄將官、戰鋒每名月糧一石。另加米五斗。盖前此廵撫王儀總兵官郤永為之者。非舊制也。委應亟處以復兵額之舊。如各道之所議呈者。今之戰鋒。即古之所謂選鋒也。一軍之內必有選鋒所謂属目于一夫之先登者也至大將之審奇□虎士當別為搆募如近者家丁之例可耳若抽取於各營之中墮軍□而生觀望甚非便也兵無選鋒曰北。故恃以當先破敵者非此不可然正奇遊援諸營皆宜有之未聞於諸營之外。別為戰鋒。五營。又於諸營各城堡之中。抽取其勇力寇軍者。隸於他人。而使所存留者多弱兵也。夫鋒之為言銳也。以銕為?、而以鋼為鋒。則物迎而解。若鋼不附鐵鐵可去鋼未有成?而能銳於用者也、是不可不亟處者一也。總副參遊、各繇推陞。又奉有　勑諭旗牌。設有坐營中軍把總等官。茍不得人。尚不能和輯師徒。鼓作銳氣。乃廢棄將官。第當令帶家丁。或量其才能。暫行撥與軍兵。隨營殺賊。不宜專主一營事務。使得與參遊諸將並列。而委用之隆。反出乎其上。此亦何怪諸將觖觖懷不平邪。夫將多則權分。兵家所忌也。分其權於廢弃之人。即其人果才、猶且非法。况貪濫庸劣如見管營都指揮董暘李瑭等何可使也。查得董暘李瑭及巳陣亡官李彬巳陞守備官張忠見革回衞官江瀚五員俱前撫鎮所薦用者、彼時除李瑭原係把總陞為坐營外、李彬係閑住、董暘係緣事、張忠江瀚係充軍、因添戰鋒為請免罪、各復原職、盖破格用人、寧失不經之意也、各官復職領兵之後、使知奮勵樹有奇勳、尚可言也、而往者虜犯廣昌、困我軍於土黃溝、李彬死焉、董暘等俱坐視不救、仍許戴罪管營立功、旋又再復原職、是前罪未贖、而先官之後、罪愈重而竝釋之。乃竟未聞有感　恩而思報者。謂之何哉。今查戰鋒營舊者唯董暘李瑭二人、其都指揮周鏜韓彬楊鉞皆新委代管、視之參遊等官有　勑諭旗牌者、孰輕而孰重、以壯丁?廢將邀其一勝可也委之常擁精卒使任事者觧体甚非制耳參游等官不得有戰鋒之選而此輩乃獨擅專營之權揆之事體委的未安。何者。本鎮兵馬。止有此數。戰鋒五營五千人。必欲取足。則參遊諸營及各城堡自難充實。奪此以與彼。廢兵額而啟厲階。是不可不丞處者二也。戰鋒官兵。一遇警急。既自謂親軍居後矣而奇遊援兵諸軍。卻又有辭。往往相聚言曰。上官抽選戰鋒。以其與眾軍異也。乃厚待之。月加米五斗彼不向前殺賊。而使我眾當先。厚彼何為。是戰鋒之營立。而諸營之軍靡矣。是不可不亟處者三也。戶部原發二萬兩。為戰鋒月加米五斗之用。今前銀巳罄。無所於處。戰鋒亦止月支米一石。官多而役使重繁勢所必至甚有令其供辦薪水。迎送??山王?來。又從而剝削之者。疲敝日甚。逃亡日多。馬匹倒死。亦莫勝計誠以廢棄之人。往往得脫法網。無所忌憚。自難責以治軍事也。是其不可不亟處者四也。為今之計。必須罷歸各路。補充舊額。使兵力不分。事權歸一。營營皆有戰鋒而戰鋒不為虛名方是事體。否則弊害相乘。將無紀極。如蒙乞　勑兵部查議將前五營戰鋒官兵。俱各革回各營及各城堡。仍將正奇遊援各營見操官軍中間老弱不堪者。盡行沙汰。查照所轄地方於革回前項戰鋒、及城操雜差等項中間通融選補。每營務足三千員名。悉聽總兵官調度。及嚴督副參遊守等官時加訓練。果有勇力出眾。曾經戰陣者。充為選鋒名色厚加賞犒。務期人各効能。兵皆可用。及咨都察院轉行廵按御史查勘董暘李瑭與革回江瀚及陞任張忠節年以來曾在某處與賊對敵、立有何項功績。有無剝削軍士、糜費錢粮、倒死馬匹等項情弊。如可自贖者准贖。如不可贖。原犯充軍者照舊充軍發遣。緣事者查照原案參提。所犯事情。比前若又加重者。從重歸結。其新委坐營周鏜楊越韓彬各革回別用。庶事無紛更。罪無倖免。邊防　國法。兩有所裨矣。

