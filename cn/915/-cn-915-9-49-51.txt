◇与沈约书

范仆射遂不救疾，范侯淳孝睦友，在家必闻，直道正色，立朝斯著，一金之俸，必篇亲伦，锺庾之秩，散之故旧，佐命兴王，心力俱尽，谋猷忠允，谅诚匪躬，破产而字死友之孤，开门而延故人之殡，则惟其常，无得而称矣。器用车马，无改平生之凭，素论款对，不易布素之交，若斯人者，岂云易遇？将莅此邦，务在遄速，虽解驾流连，再贻款顾，将乖之际，不忍告别，无益离悲，祗增今怅，永念平生，忽焉畴曩。（《文选》，任《哭范仆射诗》注引《刘《梁典》作永念生平，忽为畴昔）追寻笑绪，皆成悲端。（《艺文类聚》三十四。）

