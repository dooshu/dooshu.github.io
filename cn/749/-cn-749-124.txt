孔平仲


平仲字毅父，武仲之弟，清江人。治平二年（1065）进士。元祐二年（1087）召试，授集贤校理。仕至提点京西刑狱。坐党籍，谪惠州安置。徽宗即位，召为户部员外郎、迁金部郎中，出使陕西、帅鄜、延、环、庆。党论再起，罢职卒。有清江集。

千秋岁

春风湖外。红杏花初退。孤馆静，愁肠碎。泪馀痕在枕，别久香销带。新睡起。小园戏蝶飞成对。

惆怅人谁会。随处聊倾盖。情暂遣，心何在。锦书消息断，玉漏花阴改。迟日暮，仙山杳杳空云海。







