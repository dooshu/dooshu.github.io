赵蕃　与苏运使诩四首

筠阳有贤牧，典选得望郎。

汉廷急献纳，使节乃辉光。

翰墨一门盛，人才当代臀ˉ。

平生愿识面，今日获升堂。

赵蕃

赵蕃　与苏运使诩四首

培塿无大木，沟渎无巨鱼。

窈然涧壑深，渺若江海潴。

涧壑虽云深，萧艾宁废诸。

江海虽云广，蛭蟨亦与居。

赵蕃

赵蕃　与苏运使诩四首

昔在元佑初，重选馆阁才。

时我高王父，实与数子偕。

黄门任言事，荐口曾为开。

有孙不能振，白发自兴哀。

赵蕃

