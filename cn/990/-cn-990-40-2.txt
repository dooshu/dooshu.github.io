孙嵩　春夏之交四首

江花江水意，春色为谁多。

极目天涯草，凄凄奈尔何。

孙嵩

孙嵩　春夏之交四首

悄悄瞻青壁，悠悠瞩翠林。

流莺无一事，声远薜萝阴。

孙嵩

孙嵩　春夏之交四首

村落頳桐日，茅茨白栋风。

闲阶沾雨菊，又绿去年丛。

孙嵩

孙嵩　春夏之交四首

拂槛逍遥絮，浮空自在丝。

幽香来远近，山侧有酴釄。

孙嵩

