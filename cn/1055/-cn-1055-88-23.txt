【回吴侍郎〈奎〉辞副枢书〈治平四年二月〉】

右修启。伏承显奉制恩，宠升枢近。伏惟某官才兼文武，业茂皋、夔，左右帷幄之谋谟，出入朝廷之轻重。自丁至戚，暂解繁机，执丧礼以过哀，虽君命而难夺。祥琴甫御，召节甚严。尚少郁于登庸，姑复还于旧物，光辅一人之新政，式副四海之具瞻。敢谓谦，曲贻诲翰。方属卧漳之告，莫申贺厦之诚，感之私，敷陈罔既。

