杨亿　戊申年七夕五绝

六幕西回斗转车，鲜云点缀玉钩斜。

天孙已渡黄姑渚，阿母还来汉帝家。

杨亿

杨亿　戊申年七夕五绝

明河左界鹊南飞，汉苑高楼正曝衣。

一夕匆匆停弄杼，谁将锦石暂支机。

杨亿

杨亿　戊申年七夕五绝

兰夜沉沉鹄漏移，羽车云幄有佳期。

应将机上回文缕，分作人问乞巧丝。

杨亿

杨亿　戊申年七夕五绝

神女欢娱一夕休，月娥孀独已千秋。

争如灵匹年年会，莫恨牛津隔凤輈。

杨亿

杨亿　戊申年七夕五绝

玉女壶倾笑电频，白榆晴影接星津。

神光奕奕云容薄，谁见渞波襪起尘。

杨亿

