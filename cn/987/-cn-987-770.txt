苏轼　和陶停云四首

停云在空，黯其将雨。

嗟我怀人，道修且阻。

眷此区区，俯仰再抚。

良辰过鸟，逝不我伫。

苏轼

苏轼　和陶停云四首

飓作海浑，天水溟蒙。

云屯九河，雪立三江。

我不出门，寤寐北窗。

念彼海康，神驰往从。

苏轼

苏轼　和陶停云四首

凛然清舑，落其骄荣。

馈奠化之，廓兮忘情。

万里迟子，晨兴宵征。

远虎在侧，以宁先生。

苏轼

苏轼　和陶停云四首

对弈未终，摧然斧柯。

再游兰亭，默数永和。

梦幻去来，谁少谁多。

弹指太息，浮云几何。

和陶王抚军座送客再送张中。

胸中有佳处，海瘴不能腓。

三年无所愧，十口今同归。

汝去莫相怜，我生本无依。

相从大块中，几合几分违。

莫作往来相，而生爱见悲。

悠悠含山日，炯炯留清辉。

悬知冬夜长，不恨晨光迟。

梦中与汝别，作诗记忘遗。

苏轼

