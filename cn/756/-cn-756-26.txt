南乡子

妙手写徽真，水剪双眸点绛唇。疑是昔年窥宋玉，东邻，只露墙头一半身。

往事已酸辛，谁记当年翠黛颦？尽道有些堪恨处，无情，任是无情也动人。

◆此首系题崔徽半身像。据王文诰《苏文忠公诗编注集成》卷十六，苏轼元丰元年（1078）知徐州时，作有《章质夫寄惠崔徽真》，诗云：“玉钗半脱云垂耳，亭亭芙蓉在秋水。”宋施元之注：“元微之《崔徽传》云：蒲女也，裴敬中使蒲，徽一见动情，不能忍。敬中使回，徽以不得从为恨。久之，成疾，写真以寄裴，且曰：‘崔徽一旦不及画中人矣！’元微之作《崔徽歌》，世有《伊州曲》，盖采其歌成之也。”真，画像也。所谓《崔徽传》，实为元稹《崔徽歌》之序。此序元氏《长庆集》不载，见《全唐诗》卷四二三，施注稍有出入，本书卷下《调笑令》十首《崔徽》全文征引，可以参看。又苏轼在徐州作有《百步洪》，其二起句云“佳人未肯回秋波”，施注亦引元微之《崔徽歌》云：“眼明正似琉璃瓶，心荡秋水横波清。”（此二句《全唐诗》已佚）皆可证此时苏轼确实收到章质夫所寄崔徽之画像。此像非徽自写，乃托丘夏所作，见元稹序。考是岁夏四月，少游谒东坡于徐州，盘桓甚久，当于此时得睹崔徽之像，因而赋此词。参见拙著《秦少游年谱长编》上册卷二。又与少游同时而稍后之觉范（僧惠洪）有《和少游千秋岁以题崔徽真字》，上阕云：“半身屏外，睡觉唇红退。春思乱，芳心碎。试与问，今人秀韵谁与对？”亦描绘像上崔徽之形象，可参看。（徐培均《淮海居士长短句笺注》）

◎一双瞳人翦秋水。（唐李贺《唐儿歌》）

◎天下之佳人，莫若楚国。楚国之丽者，莫若臣里。臣里之美者，莫若东家之子：增之一分则太长，减之一分则太短；着粉则太白，施朱则太赤；眉如翠羽，肌如白雪；嫣然一笑，惑阳城，迷下蔡。然此女登墙窥臣三年，至今未许也。（战国宋玉《登徒子好色赋》）

◎尽道：尽管是。

◎若教解语能倾国，任是无情也动人。（唐罗隐《牡丹》）

