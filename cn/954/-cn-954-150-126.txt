陈宓　和方宗教鼓山韵

胸次崔嵬绝点埃，山光玉色两佳哉。

官闲却得身栖宿，岩迥惟闻鹤去来。

定处华鲸催石磬，眼前茗碗伴炉灰。

高情一出樊笼外，逸驾飘飘未拟回。

陈宓

陈宓　和方宗教鼓山韵

盖世功名不染埃，清时尝见赋康哉。

灵源已作千年观，圣相仍曾一日来。

补练元功天上石，燮调和气琯中灰。

崖间尝有数行墨，留与游人抵暮回。

陈宓

