144　真人之心若珠在淵　衆人之心若瓢在水


道家云：「真人之心，若珠在淵；衆人之心，若瓢在水。」真文忠講筵卷子云：「此心當如明鏡止水，不可如槁木死灰。」

【元圻案】文忠又云：「鑑明水止，其體雖静而可以鑒物，是静中涵動，體中藏用。若槁木之不可生，死灰之不可然，是乃無用之物。」見文集十八。〇東坡志林作「如泡在水」。





