傅察　题毛彦谟容膝轩

专菜鲈鱼意未疏，归来端为忆吾庐。

纵变衮衮皆忘倦，豪气飘飘尚不除。

赖有一经如长孺，休嫌四壁似相如。

小窗宴坐无馀事，门外频听长者车。

傅察

傅察　题毛彦谟容膝轩

夫子负异才，端若会稽筩。

平生怀刚肠，於世少许可。

文词类激昂，议论耻媕婀。

高名三十年，坐此常坎坷。

同时英俊流，往往步青琐。

归来乐箪瓢，琳宫得安坐。

小轩仅容膝，陋巷生堀堁。

叭馀豪侠气，屡折每不挫。

却眡利名场，终身击韁锁。

生虽华屋居，死或翳蓬颗。

固和在宇间，所有终非我。

但当清我心，馀事等公麽。

傅察

