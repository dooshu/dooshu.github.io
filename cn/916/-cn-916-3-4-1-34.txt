【代刘勋妻王氏杂诗】

〖《诗纪》云。玉台以为王宋自作。今从艺文作魏文帝。〗

王宋者。平虏将军刘勋妻也。入门二十馀年。后勋悦山阳司马氏女。以宋无子出之。还于道中作诗。（○玉台新咏二。）

翩翩床前帐。张（《类聚》作可。《诗纪》云。一作可。）以蔽光辉。昔将尔同去。今将尔同（玉台作共。《类聚》同。）归。缄藏箧笥里。当复何时披。（○玉台新咏二作刘勋妻王氏杂诗。《类聚》二十九作魏文帝代刘勋出妻王氏诗。《诗纪》十二。○逯案。玉台载诗两首。一为魏文帝作。一为曹植作。而只题为刘勋妻王氏杂诗。实误。《诗纪》据艺文《类聚》编此音于魏文帝诗。是矣。然并第二首亦归魏文。则又非也。今即析第二首入曹植集。）

