【幸江都作诗】

〖隋《书》曰：大业十一年。炀帝自京师如东都。至长乐宫。饮酒大醉。因赋五言诗。其卒章曰：徒有归飞心。无复因风力。令美人再三吟咏。帝泣下沾襟。侍御者莫不欷□。帝因幸江都。复作五言诗云云。帝以三月被弑。即遭春之应也。是年盗贼蜂起。道路隔绝。帝遂无还心。复梦二竖子歌曰：去亦死。住亦死。未若乘船渡江水。由是筑宫丹阳。将居焉。功未就而被弑。〗

求归不得去。真成遭{□固}春。鸟声争劝酒。梅花笑杀人。（○隋书五行志。《诗纪》百二十。）

