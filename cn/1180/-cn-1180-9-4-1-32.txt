桓

一章九句


一章讲：此亦颂武王之诗。若曰：帝王之兴，天命之也。故世乱而伐暴安民，世平而用贤保治，莫非所以承天命也。我观武王得是道矣。





绥万邦，娄丰年，天命匪解。

匪解，如言不怠。当商罪贯盈之时，万邦之失其所安久矣。惟我武王伐纣，救民于水火之中，而措万邦于久安之域，是以民心悦而天意得，阴阳顺轨，风雨时若，而屡获丰年之祥焉。盖虽大军之后，必有凶年，而非所论于武王顺天应人之师者矣。若此者固天之眷周，然天命之于周久而不厌，不徒有屡丰之祥而已也。





桓桓武王，保有厥士，于以四方，克定厥家。

桓桓，武貌。厥士，即十乱之臣。盖此桓桓武王，知天以安民为心也。于是凡此敦商之旅，皆列爵分土，保而用之于四方，以克定厥家，使夫见休之众，愈获安宁之庆焉。於昭于天，皇以间之。皇，是君。间，是代。是以安民之德，上通于天，而天命之君天下以代商也，而一代之命于此永承于无疆矣。命之匪懈何如哉？夫伐商屡获丰年之庆用矣，而膺匪懈之命，武王之功所以为大也。宜周人颂而归功也与！





