桓驎

桓驎。字元鳳。伯父焉。官至太尉。精察好學。年十三四。在焉坐。有宿年客。焉吿之曰。吾此弟子。頗有異才。今已涉獵書傳。殊能作詩賦。為口賦詩與之。客乃為詩曰。甘羅十二。楊烏九齡。昔有二子。今則桓生。參差等蹤。異世齊名。驎卽答曰。邈矣甘羅。超等絕倫。卓彼楊烏。奕世稱賢。嗟予惷弱。殊才棄年。仰慙二子。俯愧前言。





