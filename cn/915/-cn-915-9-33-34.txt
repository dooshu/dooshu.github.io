◇萧相国拜齐王表

臣无佐夏匡殷之功，威晋服楚之绩，业不题於宗器，声靡记於彝典，而超居上礼，邈乘峻爵，静念隆替，焦原非譬。臣以为众官咸事，帝谟所以式序，群后克让，王猷所以载穆。况臣访德语勤，未洎伊稷之能，藉灵怀宠，仍滥周邵之秩，故驻魂仰请，沥意归闻，理竭素牒，事罄丹史，具徽太微，备简玉绳，而才志浅，隔景绝，朱轮之使，日月亟纺，金銮之尊，旦夕将拂，巡情鉴识，岂伊宁处？今便肃典内轩，恭服外屏，大夫有命，古或无违，王假有庙，今臣为叨，三省空懦，震忄於心。（《本集》。）

