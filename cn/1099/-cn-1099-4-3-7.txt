○阿都刺除回回司天少監誥 【 曆法】

天文之學、其出于西域者、約而能精、雖其術不與中國古法同、聖祖初立司天監四曆回回其一以其術精也後亦罷不立然以其多驗、故近代多用之、別設官署以掌其職、?慎之也、以爾阿都刺、敏而多識、回回天文之說、實世守之、朕仰觀天象、敬授民時、乃循近制、仍設其職、而命爾復居厥官、爾尚勤於推測、謹於敷陳、恪守攸司、以稱予意、

