纪五十八 世宗嘉靖二十一年壬寅至二十五年丙午



纪五十八 明通鉴卷五十八
纪五十八起玄默摄提格，尽柔兆敦牂，凡五年。
世宗肃皇帝
- 嘉靖二十一年
春，正月，壬午朔，御奉天殿。以昭圣皇太后未袝庙，免百官称贺，赐文武节钱钞，免宴。
戊子，吏部尚书许赞，以“边报屡警，军需匮乏，请发内帑，借百官俸，并解山东、河南各赃罚以济军储”。得旨，“内帑不必发”，余俱报可。
赞又请“括富民之财，开鬻爵之令”，上以非盛世事，不允。是月，户部尚书李如圭条上盐法四事。先是上以“变乱盐法由于余盐”，敕罢之。淮、浙、长芦悉复旧法，夹带者割没入官，变卖者以时估为准。并令户部详议以闻。至是如圭议请：“一革余盐；一禁权势嘱托及占窝买卖之弊；一商人报中俱置印信簿籍，行各边郎中或巡抚收掌收纳，事完转行巡盐御史查验；一各边急缺粮草者，方令商人上纳，其孤城远堡，不得以兑支为名，致多侵冒”。是时御史吴琼，又请“各边中盐者皆输本色”，诏皆从之。然令甫下，而尚书许赞复请“开余盐以足边用”，部议从之，于是余盐卒不能禁。【考异】据《明史·食货志》、敕罢余盐事在.十年·《实录》统系之是年正月，今从之。
1571 明通鉴卷五十八
二月，癸亥，启蛰，行祈谷礼于元极宝殿，遣成国公朱希忠代。命建春祈大斋于朝天宫三日。
丙子，诏暂罢耕耤。遣官祭先农。
三月，壬午，以佥都御史翟鹏为兵部右侍郎兼都察院佥都御史，总督宣大军务、兼理粮饷。
时樊继祖被劾罢，宣大总督员缺，吏、兵二部会推毛伯温及鹂。上以鹏方督三省军务，遂用之。
壬辰，承天督工、工部尚书顾璘还，进所辑《兴都志》书，诏付史馆取《实录》删定之。
是月，内阁夏言以九年考满，复少师、吏部尚书、华盖殿大学上勋阶，兼官悉如旧，仍赐宴，礼部给予诰命。
自郭勋之败、上复向用言，而严嵩之构起矣。【考异】复夏言少师等官，《明史·宰辅表》系之二月。证之《实录》则三月壬申也。今改系之三月下。
夏，四月，丙辰，建大享殿。
先是上命撤人祀殿以为明堂大享之所。至是谕礼部曰：“周之明堂，与郊祀并重。曩以季秋享地未定，特祭于元极宝殿，朕心歉焉。兹朕自作制象，立为殿以祀上帝，配以皇考睿宗恭荐、名曰＇大享＇，行礼如南郊，陈设如祈谷。其令工部速济大工，以称朕寅奉上帝之至意。”
庚申，大高元殿成。
先是上欲别祀天神，为民祈福，命于西苑建殿，举安神大典。至是成。诏：“自初十日始，停刑止屠，百官斋戒行香，至二十日止。仍令英国公张溶等分诣朝天宫及祠庙行礼。”【考异】《明史·本纪》系之是月庚申，即《实录》所称初十日是也。是月辛亥朔。
丙子，振顺天永平府饥。
是月，总督两广军务右侍郎张经，会同总兵安远侯柳珣讨思恩九姓上司，平之。
1572
纪五十八
初，思恩既设流官，遂有土目王受及田州卢苏之乱。新建伯王守仁一意招抚，檄受等破八寨之贼，因请列思恩地为九土巡检，管以头目。其后九司头目日恣，所辖蛮民不堪，于是土民刘观、卢回等因之煽诱，声称“尽除九司之官，复流为土”，至是乱且三年。
经、珣会督田州土兵遣副使翁万达等进剿。万达因有事安南，计禽卢回，杀之，招抚从乱者三十余人。思恩遂平。
五月，辛巳，张经、柳珣奏：“剿广东琼州黎贼，禽斩五千有奇，歼其贼首三十八人，俘获男女一千二百余人，招抚余党七千有奇。”捷闻，诏加珣少保，升经兵部尚书。【考异】沈氏《从信录》以为论平安南之功。《明书》记平琼州贼于五月，与《实录》同。据《实录》，二人加官皆以平黎州贼功，非安南也.今从之。
丁酉，以久旱、夏疫，令太医院及顺天府惠民药局措置药物，散给居民。
上躬祷雨于太素殿。戊戌，雨，数日乃止。诸臣表贺，优诏答之。
闰月，戊辰，谙达复遣使石天爵款塞求贡，巡抚大同龙大有欲掩以为功，诱天爵而缚之，诡言用计禽获。
诏下兵部议，以“天爵本华民，为寇驱使。去年守臣失计放还，遂至涂炭山西，震惊畿辅。兹复凭藉故智，叩关申请，宜禽斩以振国威”。诏磔天爵于市。自大有以下文武将吏，皆升赏有差。于是边患复炽。【考异】诸书皆系之六月谙达入寇之下，牵连并记
也。《明史·本纪》系诱杀谙达使于闰五月戊辰，据《实录》也。《本纪》但言“遣使”，证之《鞑靼传》，即石天爵也。《实录》所载较详，今参书
之.
庚午，总督宣大侍郎翟鹏奏：“顷据降虏言，寇已集兵三十余万，将入犯，乞亟调陕西、蓟辽各兵赴镇防御。并敕户部多发盐银，分委召籴，以备兵需。”
1573 明通鉴卷五十八
鹏自莅任以来，三请皆不许。至是，兵部复奏：“鹏尚驻宣府，宜令速赴朔州，以便调度。”上以“鹏新受命，首索银币，举措已乖。又出京日久，尚驻宣府，抗命怠事，深负委任，令革职闲住。其边务由兵部亟行各边抚镇戮力建功，总督官且罢设”。
六月，辛巳，上以久雨伤禾，切责内阁，因发夏言欺谤舞文各罪状。
初，言复入阁，上虽优礼，然恩眷已不如初。慈庆、慈宁两官宴驾，郭勋尝请改其一以居太子，言不可，与上意合。至是上猝问：“太子当何居？”言忘前语，念兴作费烦，对如勋指，上不悦。又疑言官劾勋出言意。及建大享殿，命中官高忠监视，言不进敕稿。入直西苑诸臣，上皆令乘马，又赐香叶，束发巾，用皮帛为履，言谓非人臣法服，不受，又独乘腰舆。上积数憾欲去言，因手敕历数其罪，而严嵩之间遂行。
嵩久恨言，会言失上意，嵩日以柔佞取宠。言惧斥，呼嵩与谋，嵩则已潜造陶仲文第，谋崎言代其位。言知，愠甚，讽言官屡劾嵩，上方怜嵩，不听也。两人遂大隙。一日，嵩燕见，顿首雨泣，诉言见凌状。上使悉陈言罪，嵩因振暴其短。自是上不直言矣。【考异】此据《明史》夏言本传，诸书多系之七月下。盖罢言在七月，而先期责言罪状并严嵩诉言见凌云云，传中皆书于六月，证之《实录》同，今分书之。
辛卯，谙达因石天爵被杀之怨，遂帅众寇山西，驻朔州。
先是兵科给事中钱亮等言：“龙大有撤大同兵以守雁门，是舍门户而御堂室也；宜留大同兵以遏敌冲，调陕西兵以备雁门。本兵议撤宣大兵而守居庸，是支东而倾其西也；宜留宣大兵以守藩篱，增调辽东兵以备居庸。”又言：“井陉乃河北诸郡襟喉，平阳为山西全省要害，俱宜增戍。请调山东、河北民壮以守井陉、调河南、徐、邳军壮以守平阳。而博访将才，尤为急务。”兵部覆议，从之.
1574
2
纪五十八
上以“宜、大二镇，凡戍重兵，正为山西、畿辅藩篱，宜专责之守臣，协力战守”。诏甫下而寇已人山西境矣。
上既历数夏言之罪，复曰：“郭勋已下狱，而言犹千罗百织。言官为朝廷耳目，专听言主使。朕不早朝，言亦不入阁。军国重事、取裁私家。王言要密，视等戏玩。欺谤君上，怒及神鬼。”言大惧，请罪。
居十余日，丙申，值睿宗讳辰，犹召言入拜，候直西苑。言因谢恩，乞骸骨，语极哀。疏入，留中八日。【考异】此亦六月事，而《实录》不具。今据《明史》本传，言以七月朔日罢，而上疏乞骸骨在前八日，六月小建，则二十三日也。又考言七月再乞致仕疏，中言“六月十六日蒙皇上口宣，召臣入拜皇考忌辰”。证之《实录》睿宗忌辰在丙申，为六月十七日，则以先一日召言入拜也，传中所记六月日分，皆与《实录》符，今从之。
壬寅，寇入雁门，犯广武，官军败绩。
丁未，犯太原，山西抚、按告急。兵部议拨宁武兵守省城，复调延绥、固原兵应之。寇至城外无所掠，大肆焚烧，遂引兵南下。
秋，七月，已酉朔，日有食之。夏言罢。
言再疏乞骸骨，会日食，乃下手诏曰：“食过分，正坐下慢上之咎。其落言职闲住。”
已，又降敕谕礼部，自引三失。“自明日为始，修省三日，躬告于元极宝殿。期大小臣工各宜洗洁乃心，修举职业，并令部臣刊刻，颁告天下”。
于是，御史乔佑、给事中沈良才等皆具疏论言，且请罪。上大怒，凡贬黜十三人。而高时以劾郭勋故，遂同谪远边。【考异】十三人据《实录》所载，降一级谪边方者四人，乔佑、钱应扬、杨僕及高时也，对品调外任者九人，何允魁、章檗、白贲、朱篪、黎循典、焦琏、
1575 明通整卷五十八
李臻、余炉、龙遂也。此外又有夺俸半年之王珩等三十六人，夺俸两月之
贾太亨等二十四人，以皆留用，故不在贬黜之列。而沈良才不预于贬黜十
三人之数，疑亦从轻夺俸耳。又，《实录》言“高时初拟对调，上特改人降级调边”，则传中所言“以劾郭勋故”者是也。今附识于注中。
庚戌，寇自太原南下，欲犯平阳、泽、潞，山西抚、按请发京兵赴援。上以京兵未可轻动，下兵部议。
部言：“寇既下平阳，则省城固已解严，各路阻隔官兵亦随至矣。请将见在主客官兵摘发二枝，专守省城以固根本。至于寇人平阳，盖有三路：中由灵石冷泉口趋霍州以人；东由介休趋沁州经岳阳、浮山以入；西由石州趋隰吉、石楼等处以入。窃计灵石天险，势难突至。其中郭家沟、韩信岭三四百里险甚，分兵伺之，寇可图也。或由泽、潞冲突太行，越人怀庆，北去临清、真定仅数百里，宜令诸路守臣伏兵堵截，使敌不得过太行，乃为无虞、盖潞安、黎城等处与河南武安接境，一下武安，则地旷难守，河南、山东、北直隶一带俱为可虑也。或知有备不至，又将由隰州入石州，趋偏头、宁武、亦宜备之。诸凡赏格，宜各行榜谕以励人心。”从之。
是日，我军遇寇骑于孝义县师同桥，斩首十三级，寇方移营北走。
会延绥巡抚万潮奏：“顷得降者言，虏谋不独寇山西，直欲趋卢沟桥以窥京师。”兵部言：“都城备豫久矣，傥卢沟桥有警，不得不调援宣、蓟兵马。除赴援别镇外，余即整搠以待。”上以“近日军情警急、凡本兵题请奏讨，许各部先发后闻，不必往复稽迟，以致误事。”
乙卯、兵部言：“寇在山西，势甚猖獗。各镇守、巡官军，因无总督大臣调度，未免各分彼此，不肯僇力。往年辽东，两广、河套有警，俱用总督专征，戎事有赖，近虽奉旨裁革，但今日边事方殷，事权不一，乞敕吏部会同府、部、九卿、科、道，推举1576
纪五十八
在廷大臣忠诚有将略者，复令为总督，则节制归一，而边患可无虞矣，”上从其请，令闲住侍郎翟鹏复任。
己未，寇犯潞安，大掠沁、汾、襄垣、长子等处。诏：“河南、山西巡抚各选精兵，趋山西之潞、黎及河南之磁州、临洺等处以为声援。仍令翟鹏兼督山西、河南，巡抚以下俱听节制，事宁之日如故。”
丙寅，寇复回太原，由忻、崞、代州而北，屯祁县。参将张世忠督兵力战，敌围之数重，自已至申，所杀伤相当。已而世忠矢尽见杀，百户张宣、张臣俱中流矢死。寇遂从雁门关故道去。【考异】《明史·本纪》，“是月已未，寇犯潞安，掠沁、汾、襄垣、长子，参将张世忠战死。”《鞑靼传》于寇潞安下，云“复从忻、崞、代而北，屯祁县，张世忠力战死”，据此则世忠之死在祁县也。《实录》系寇回太原于丙寅，赠张世忠于丁卯，盖亦据奏报之文耳，世忠之死，当在已未以后，丙寅以前，今据《实录》书之.张宜、张臣之死，亦见《鞑靼传》中。证之《实录》，言“宣，臣中流矢死”，今据书之.事闻，赠世忠右都督，谥忠愍。
八月，辛巳，诏募兵于直隶、山东、河南，“有忠勇愿赴军门立功者，各抚臣具籍奏闻。”从给事中李征议也。
壬午，振山西被寇军民，发太仓银十万两，并免残害地方田租二年。
戊子，寇复以四万余骑犯朔州。
时翟鹏方报寇已北遁，会延绥警报继至，上曰：“寇拥众入境，未及一舍遂北遁，此诈也。且亟檄陕西守臣谨备之，无堕其计。”
时方募兵，因敕翟鹏“遍谕大同三关之民，能斩敌首一级者，赏银四十两，所得人畜悉以予之。”
癸巳、礼部尚书严嵩加武英殿大学士，人阁预机务。
嵩自夏言罢后，上日益亲信之。时上方修玄教，醮祀青词，
1577 明通鉴卷五十八
非嵩无当意者。嵩入阁，年已六十余，不异少壮，朝夕直西苑板房，未尝一归洗沐，上益嘉其勤。而嵩无它才略，惟一意媚上，窃权罔利。上英察自信，果刑僇，颇护己短，嵩以此得因事激上怒，戕害人以成其私，诛斥者不可胜计云。
乙未，吏科都给事中沈良才等【考异】据此，则良才前以夏言事不在贬黜十三人之列，其为夺俸留用可知也。劾奏“大学士严嵩，贪污奸谄，屡经论劾。一旦首膺简命，恐失天下仰望之心”。嵩自陈乞休，不允。
是月，户部尚书李如圭罢，吏科给事中周怡劾之也。
时周府奏增禄米，如圭为题覆，许之。怡劾其受周府之赂，诏令回籍听勘。
怡并劾提督团营、兵部尚书刘天和年老，天和乞休，许之，令驰驿归。
九月，庚申，巡按山西御史童汉臣论劾吏部尚书许赞，以“山西寇患，临事依违，至有经年不选正官。而其所选补者，又多不堪策励之州佐县贰。”并劾“严嵩贪恶，不堪辅臣之任”。于是嵩及赞上疏申辩，并乞罢黜，俱优诏慰留，不允。
癸亥，作雷坛，用真人陶仲文之请也。
仲文以玄教于上宠，因请建祐国康民雷坛于太液池西。而所司希上意，务为宏侈，程工峻急。
工部员外郎刘魁欲谏，度必得重祸，先命家人鬻棺以待。乃上疏曰：“前营大享殿，大高元殿诸工，尚未告竣，内帑出入不支。而一役之费，动至亿万。土木衣文绣，工匠班朱紫，道流所居拟于宫禁，国用已耗，民力已竭，而复为此不经之事，非所以示天下后世。”上震怒，命杖于廷，锢之诏狱。
是月，以总督漕运右都御史王果为户部尚书，李如圭罢。上以边备急务，命吏部速推大臣有才望者。部臣会推前工部尚书张润、兵部尚书王廷相及果，上特用杲。
1578
纪五十八
刘天和既罢，兵部奏请推提督团营。上以提督官非祖宗旧制、罢之、仍命兵部兼督。
河道侍郎王以旂条治河四事。
先是总河副都御史郭持平，“请浚孙继口及扈运口、李景高口三河，使东由萧、砀人徐济运”。至是以旂复“请于孙继口外别开一渠，泄水以济徐、吕”。凡八月，三口工成。【考异】据《明史·河渠志》，郭持平请浚孙继口在是年之春，以所复请别开一渠，同在一时，凡八月工戚，放《志》中系之是年之秋。今据《实录》，在九月.以旂、持平皆被奖。遂召以旂还。
冬，十月，已卯，举崇报岁成大典于大高元殿，遣成国公朱希忠行礼。并命停刑禁屠。
癸未，雪。百官表贺。
谕曰：“朕为民祈祷，非梁武、宋徽之比。卿等宜益竭忠诚以邀天眷。”
戊子，免直隶、真定、保定等府被灾税粮。
丁酉、上宿端妃曹氏宫，宫婢杨金英等谋逆，伺上熟睡，以组系上项为死结，得不殊。有张金莲者，知事不就，走告皇后，后驰至解组，上得苏。
后立命内监张佐等捕宫入杂治，言王宁嫔实首谋，又言端妃亦预知。时上病悸不能言，后传旨收端妃、宁嫔及金英等同谋者，不分首从，悉磔于市。仍剉尸枭示，并收斩其族属十人，余给付功臣家为奴。
时诸婢为谋已久，上几危，中外震恐。次日始知圣躬无恙，群心乃定。久之，上始知端妃冤甚，悯之，自是上移御西苑，不复还大内矣。
戊戌，巡按四川御史谢瑜上疏言：“昔尧、舜诛四凶而天下服。今郭勋、胡守中、张瓒、严嵩，圣世之四凶也。陛下句月之间，诛殛其二，天下翕然称圣明矣。二凶尚存，何不放之流之，
1579 明通鉴卷五十八
以全尧、舜之功！”并劾大学士翟銮昔年行边受馈遗事，疏入，不报。
已，銮因瑜言乞休，不允。而严嵩疏辨，以为臣虽不肖，何至侪之四凶之列！上曰：“此中伤之计耳。”
同时，南京给事中王煜、御史陈继等并劾“嵩子世蕃，招权纳贿，将为国祸。”嵩复疏辩求退，皆慰留不允。
是月，刑部尚书吴山罢。
时法司列上应决重因，上以方修崇报大典，有碍行刑，因以奏决过期诘责。于是严嵩希旨论劾，山遂坐罢，改南京尚书闻渊代之.
兵部尚书张瓒卒。
十一月，丁未朔，以宫闱之变，遣宫祭告天地、宗庙、社稷。辅臣严嵩，谓“事出仓卒，中外惊疑，更乞涣发纶音以安天下”。从之。
壬子，冬至，祀天于圜丘，命成国公朱希忠摄行。是月，以都御史毛伯温为兵部尚书，仍兼督团营。
十二月，改南京兵部尚书熊浃为兵部尚书兼都察院右都御史，掌院事，代毛伯温也。时右都御史潘鉴，以采木赴四川，遂简用浃。
是岁，免陕西、福建被灾税粮。二十二年
春，正月，丙午朔，日有食之。
上御奉天殿受朝，免贺。赐百官节钞，免宴。
甲寅，诏：“各抚、按等官通将所属大小官员课第殿最，汇进揭帖，封送吏部、以备朝觐考察之黜陟。著为令。”
辛酉，贵州铜仁平头苗首龙子贤、镇篁苗首龙桑科等作乱，流劫湖广、麻阳等处。上以诸苗再叛，责激乱者，而起都御史万1580
纪五十八 镗讨之。
镗未至，二苗已就抚。会麻阳知县朱崇方以勘事取道辰溪，遇苗人，拘执之，收其所遗筐篑。苗愤甚，遂聚众拒崇方，杀其从役，追至麻阳，围之，遂劫掠巡司，乡寨复叛。【考异】《实录》所载二苗再叛，即龙子贤、龙桑科也。《明史·土司传》以为桑科先作乱，镗讨平之，未几，龙子贤复叛，似误也。传中“诸苗再叛”之语，本据《实
录》其为子贤、桑科明甚。且一为平头，一为镇箪，传亦未析。其言“未几子贤复叛”，盖已降而复叛，传（中）亦少申叙，今据《实录》书之。
二月，丙申，七陵工成，奉安神位。上初欲亲行，已而不果，乃遣英国公张溶、安平侯方锐等分祭。【考异】《明史·本纪》不具。《明书》则云“上如天寿山，五日乃还”，盖据野史之误也。证之《实录》言“上初欲亲往，不果行”，今据书之。
己亥，方士段朝用下狱，论死。
初，朝用术既败，其所献银多出郭勋。勋既得罪，朝用执勋奴搒掠，且告曰：“归语尔主，馈我金十万，当为免追赃。”勋不应，乃系其奴，捶之至死。其家人上诉，朝用诬勋奴欲行刺，为己所觉，邂逅致死。上怒朝用不悛，擅以私事杀人，下镇抚司拷讯，具得其实。法司请加显戮，没其妻子财产，从之。未儿，朝用瘐死狱中。
是月，改南京礼部尚书张璧为礼部尚书。
三月，庚戌，复遗工部尚书樊继祖采木于湖广。
甲子，宣大总督翟鹏奏：“二镇军饷议发本色，而大同道路险远，转输实难。乞将大同粮米尽留宣府以给客兵，将宣府粮草价银移支大同，度彼此通融，两镇俱便。其宣府所留前米应发各城堡者，仍酌道里远近，量予脚价，亦于客兵银内动支，永为定制。”从之。【考异】诸书皆系之正月，今据《实录》月日。
癸酉，奉安列圣神位，配祀大高元殿，遣成国公朱希忠祭告。
1581 明通鉴卷五十八
是春，谙达屡寇延绥诸边。
时济农即吉囊，见前，已死，诸子朗台吉等旧“朗”作“狼”。散处河西，势既分，而谙达独盛云。
夏，四月，庚辰，张璧至自南京。
严嵩请解部事，许之，仍赐之钞币、羊酒、御馔。福建福州、兴化、泉州、漳州四府地震。
乙未，安南都统使莫福海遣其宣抚同知阮典敬等谢恩修贡。是时莫登庸已死，礼臣以“安南既黜王爵，则人贡官员非异时陪臣比，宜裁其赏赉”。上曰：“福海既纳贡输诚，其赉使宜如故，第赐宴稍减供馈耳。”
庚子，严嵩家起堂室，以尊藏宸翰为名，奏乞赐额，诏赐堂曰“忠弼”，楼曰“琼翰流辉”，供奉玄像曰“敕赐延恩之阁”。
六月，癸未，吏部奉诏裁革冗员，奏言：“各衙门官原系额设及随事添设，各有职掌者，俱应存留。其添设官，独户、工二部、钦天监、太医院为多。但今边疆多事，庙工甫兴，户、工二部难遽裁革。钦天监、太医院当咨行礼部考选去留。南京并在外应裁官员，行南京吏部及各省抚、按官会议具奏。”诏从之。仍令查各衙门添注官见在员数以闻。
已而吏部查户、工二部、太常、太仆、鸿胪寺、尚宾司、中书科、顺天府、上林院监、制敕诰敕房、文华、武英殿办事各添注官员，具名数疏以进。上曰：“各官既有添注，每遇实缺，何乃不行推补，却往往别推，以致冗食者多。自今内外官遇有实缺，即以添注者补之，违者该部即时纠举。著为令。”
乙酉，虏驻套中。
先是，虏犯山西，率以四月出套东渡，时将近秋复入套，遣轻骑掠延绥中路等边。守臣告急，以“本镇守备单弱，乞量拨附近兵马应援，或撤回本镇游兵调赴山西者”。
兵部议，以“寇往来无定，调撤纷纭，两无所济。宜量摘发1582
纪五十八
所调游兵一枝赴延绥，令总督杨守礼屯花马池，别敕陕西巡抚屯固原，相与控扼险要，归翟鹏节制。如山西无警，陕西当援，即以便宜先发后闻。再，千里征兵，兵家所忌。近因山西然眉之急，故为此被发缨冠之计。若遂踵为故常，不惟河东馈饷日难，且使河南精锐日就消疲。宜谕鹏等严督宣大偏保镇、巡诸臣，各将本镇之兵及时搜辑，务克原额以整秋防，免致纷纷征调。”得旨，“如议”。
戊子，遣兵科给事中杨上林、河南道御史沈越清京卫、京营官军力士、匠役之冗滥者。
先是诏裁中外冗食，兵部因条其所当革者数事，上乃别简风力科、道官按疏稽核，定其去留者以闻。
壬寅，下吏科给事中周怡于狱。【考异】《明史·周怡传》作“二十三年六月”，今据《实录》刊正。
时许赞长吏部，而翟銮、严嵩柄政，多所请托。郎中王与龄劝赞发之，嵩奏辩，上方眷嵩，切责赞，赞乃不敢言。
怡因上疏，力诋“二辅凭藉宠灵，恃恩修怨”。且言：“朝廷以礼让为先，而礼让以大臣为首。朝廷者万方之所宗仰，大臣者群臣之所楷模。朝廷有违言之隙，则谗谮之衅开；大臣有动色之争，则攻击之祸起。今嵩等在内阁则有违言失色，见陛下则有私陈背诋，是大臣已不和矣，又安望其率下事上也？”又言：“陛下日事祷祀而四方之水旱灾伤未能消，岁开纳银之例而府藏未能实，蠲租之令数颁而百姓未能苏，选将练士之命时下而边境未能宁。所以然者，陛下焦劳于上而下无奉命之臣，凡所以利国家，惠民生，安边徽者，曾无远虑，惟知背公营私以市威福。嵩以盛气陵轹百司，中外之臣，但知畏嵩而不畏陛下，翟銮依违其间，苟取充位。今许赞以两世居吏部，不敢复辨，其弱已甚。臣恐大小臣工，无复有直言敢谏者矣。”
疏人，上以“怡言诸臣不和，论非不正，然其本意直是谤
1583
明通鉴卷五十八
讪。至其所论祷祠等事，咎在朕躬，何以不先言之？令具实对状.”
怡复具疏请罪，诏杖之阙下，命如杨爵例，锢之诏狱。十三道御史徐宗鲁等论救，皆坐夺俸。
是月，寇入汤站堡，指挥孙胜战死。【考异】《明史·本纪》不具，此据《实录》增。
秋，七月，丙午，太白昼见。
时以久旱，上亲祷雩坛。癸丑，大雨。百官表贺。学士费来撰颂奏献，优诏答之。
壬戌，免陕西被灾税粮。
戊辰，以逾月万寿节，建大醮于朝天宫七日，以去年宫闱之变，谢神佑也。
八月，丙子，山东泰安知州马逢伯献瑞麦嘉禾。上曰：“禾麦之祥，民食所关。”命择日奏谢于元极宝殿，献于祖庙。
是月，寇以三万骑犯延缓，自波罗响水堡深入，及绥德州，延绥游击张鹏击却之。寇引去，总兵官吴瑛等复追击出塞，又败之。【考异】《明史·本纪》记吴瑛败敌事，《明史稿》言“寇人延绥，张鹏击却之；吴瑛追击，又败之。”《实录》系奏捷于十月，据原疏则八月事，与《明史稿》同，今从之。
九月，丙午，行季秋大享礼于元极宝殿，命英国公张溶摄行。
庚戌，免浙江湖州等府被灾税粮。戊午，免应天等府被灾税粮。
逮山东巡按御史叶经，严嵩以私憾构之也。
初，嵩官礼部，以秦晋二藩宗入袭封事受重贿，经奏劾之，嵩惧甚，力弥缝、得免。是科，山东进乡试小录，上览第五策防边一问，语含讥讽。嵩乃嗾张璧等，谓“今岁虏未深人，辄门餍饱为词，请逮考试官周镳等”。会经时为监临御史，嵩密言于1584
纪五十八
上，谓“御史实主试事”，上乃降旨斥经狂悖，杖八十，黜为民，创重卒。镛及提调陈儒等皆谪官。嵩之借事激上怒以杀异已，自经始也。
先是，谢瑜劾嵩，见上.嵩以初得政，未敢显为挤陷，上虽谯让瑜，未深罪也。自经之死，嵩益肆志报复，其后卒以大计嘱主者黜瑜，遂除名。于是给事中王勰、沈良才、陈垲、御史喻时，陈绍及山西巡抚童汉臣、福建巡按何维柏等相继得罪，皆与瑜先后劾嵩者也。【考异】此据《三编》书之，盖皆嵩杀经先后事，类书之。
《三编·发明》曰：叶经初以秦、晋二藩受贿事劾嵩，嵩疏辩，遂付袭爵事于廷议而置嵩不问，朝廷固已失刑矣。越二年，嵩遂得挟宿憾害经，其为报复，情亦显然。而世宗不知，致嵩由此得以尽锄异己之人，流毒忠良，实自经始。《姤》之初六曰：“羸豕孚蹢躅。”程传谓“赢弱之豕，其中心在平蹢躅、虽阴微在下，而有渐盛害阳之象焉。”嵩之杀经，殆将尝试其蹢躅之技乎！
冬，十月，壬申朔，上欲更新太庙，诏阁臣及礼、工部儒臣会议庙制.廷议，“睿宗、孝宗并居一庙，同为昭”，上以诸臣不能竭忠任事，寝其议。
已而左庶子江汝璧，请“迁皇考庙于穆首，以当将来世室，与成祖庙并峙”。礼部覆议，以“世室未至递迁之期，未可预建”。于是议亦寝。
庚辰，免直隶真定等府被灾税粮。甲午，免河南开封等府被灾税粮。
是月，朵颜三卫入寇昌平州北之墓田峪，杀守备陈舜。副总兵王继祖赴援，斩三十余级，乃退。【考异】《明史·本纪》系朵函寇于是月，《二编》同。《实录》系之十一月乙卯，据奏报之月日也。原券称＂前月”，今从之、
1585 明通鉴卷五十八
十一月，丙午，贵州道御史何赞官：“京师苦寒，小民冻馁枕藉、乞多方振救，并行江北诸郡，加惠以广德意。”上曰：“今岁严寒，困穷可悯。所奏宜亟行之。仍行各省一体振恤。”
丁巳，冬至，祀天于圜丘，遗朱希忠摄行。罢庆成宴。
壬戌，上以诸臣议庙制不协礼意，复命礼、工二部相度旧基，自东垣外拓至河沟仅八十丈有奇，规制狭隘，至是仍复前代同堂异室之制。
谕曰：“礼非天降，乃起人情。祖考列圣，欢聚一堂，斯实时义之顺者。兹当建立新庙，仍复旧制。前为太庙，后为寝，又后为桃，以藏迁主。定制，太祖居中，群庙分为左右。每时袷祭享，奉太祖正位南向。而奉迎成祖及群庙及皇考睿宗神主，俱同堂而序祭。祭毕，奉列庙主归寝。庶昭穆以明，世次不紊。”自是庙制始定。【考异】诸书皆系之二十四年太庙成下。《明史·礼志》书于
二十二年，据议建太庙之年月也。十月始诏廷臣会议，故《志》据之，证之《实录》，则定议在“十一月壬戌”，上谕礼、工二部云云，今据之。
十二月，甲戌，以冬月少雪，祷于雷殿，禁屠停刑六日，遣张溶等分祭朝天等宫庙。
上以采木工完、加湖广采木工部尚书樊继祖太子少保，川贵采木右都御史潘鉴为工部尚书。召鉴还，解任院事。
乙亥，贵州叛苗平。都御史万镗奏“龙母叟罪大，宜置重典”，诏安置辽东。
乙酉，免苏、松、常、镇四府被灾税粮。
辛卯，雨雪。廷臣以上常露祷，各具疏表贺，上以非坛庙札祷，却之。
是月，诏旌表山西孝子张钧、烈妇白氏等凡十三人。
钩，石州人，父赦、国子生，隐居州城北不仕。钧以正德末举于乡，以亲老亦不仕，读书养亲，远近皆称其孝。嘉靖二十年，谙达犯石州，钧虑父遭难，自城中驰一骑赴救。寇至，射中1586
纪五十八
其肩，裹创疾驰，至则父已遇害。钧陨绝，尽恬父血，水浆不入口三日，不胜悲痛而卒。至是有司上其状，诏特旌之。
是时杀掠甚惨，石州为亲死者十一入。其最著者张承相、于博、张永安云。
承相少孤，长为诸生，养母二十余年，以孝闻。寇至，负母出逃，为所得，叩头号泣，乞免其母。寇怒，并杀之，抱母首死。
博二岁而孤，奉母尽孝。寇抵城下，博方读书城中，母居村舍，亟下城号泣求母。母已被执，遇于途，博取石奋击寇，寇杀博，剖其心，母得逸去.年止十有八。
永安，石州吏也，父为寇所逐，永安持梃追击之，伤二贼，趣父逸去而身自卫之，被数十创死。
又有温继宗者，沁州诸生，父卒，不能葬，日守柩哀泣。二十一年，寇入犯、或劝继宗出城避难，以父殡不肯去。寇至，与叔父渊等击伤一贼，中矢死柩旁。渊等皆死。
同时妇女之死，最著者凡八入。
白氏，安勋妻也。寇至，从夫匿土穴，寇攻穴急，度不免，趣夫逸去。白遂被执，骂贼不屈，被十余创死。
李氏，牛宗近妻也，居四坞村，家贫，随夫佣作。寇至，走山谷中，为所得。李伏夫身求代，贼并杀之山下。
吴氏，侯景儒妻也，寇至，见邻妇被掠，度不免，乃推两儿山下，自投沟水。贼曳出，载之马上，吴自刑其面，不屈，遂被杀。
郭氏，乔甫妻也，母家富而夫甚贫，然奉其舅姑绝孝。贼至，亦不屈死。
李氏，典膳张环妾也，年老寡居。冯氏，张兰妻也，年二十而寡，守志三十余年。皆骂贼不屈死。
烈女贺氏，年十七未嫁。贼至，从父匿山洞，被执，骂贼
1587 明通鉴卷五十八
死。
温氏，年十六，与母俱被掳。伏地不肯从贼死。
有司先后以闻，至是皆旌之，【考异】张钧等五人，均见《明史·孝义传》。其白氏等八人，同时旌表，皆据《实录》旌表之年书之。二十三年
春，正月，庚子朔，上不视朝，文武百官及藩使皆诣奉天门行礼。
丁未，总督宣大侍郎翟鹏，以“边报旁午，请调各镇援兵”。兵部谓：“尽掣全陕，蓟，辽之兵独守宣大，山西，不知各镇有警，何以待之？且望援之心重，则自励之心轻。除延绥游兵二枝外，余皆不得征调。”诏如部议。
丙寅，谙达犯黄崖口，官军击败之。【考异】据《明史·本纪》、寇犯黄崖口在正月丙寅。《实录》书于三月，据奏报之月日也。原奏称寇犯在正月二十七日，是月庚子朔，丙寅正二十七日也，今从之。
二月，丙子，改巡抚山东副都御史曾铣以原秩提督雁门关等处，兼巡抚山西。
戊寅，谙达又犯大水谷，官军射死数人，遂退。【考异】原奏称犯大水谷在二月初九日，即戊寅也。《实录》同，系之三月，今据《本纪》。
辛巳，太白昼见。
三月，癸丑，谙达复犯龙门所。
时宣府征军修筑墩堡，寇以五百余骑人，总兵官郤永等击却之，追及庆阳口，禽斩二十七级。
丁巳，赐秦鸣雷等进士及第、出身有差。
夏，四月，礼、工二部方新太庙，左赞善郭希颜言：“周建四亲庙，我太祖创造之初因之，今宜立太庙以祀太祖，立世室以祀成祖，成祖世室居左，其右则但立四亲庙，祀皇高祖以下至皇考1588
纪五十八
睿宗，而祧孝宗、武宗。”礼臣力斥其妄、上以“希颜所陈亦臣子之心，然庙制已定，毋庸更议”。于是论劾希颜之御史刘存德夺俸半年，希颜三月。
未几，太仆寺丞吴宠复请更定庙制，上恶其渎扰，诏“自今有妄议庙制者罪之”。
五月，丙午，赠建州死事之都指挥赵奇，佟勋等。
初，寇以八百余骑入犯鸦鹘关，提调都指挥康云乘醉出堡，遇伏，败死；奇勋及把总王镇往援，皆死之；我军死者八十人，被杀者一百二十余人。至是巡抚孙桧言：“云使醉轻敌，死有余辜。而奇等奋勇赴援，忠义可录。”诏奇、勋等三人各赠秩二级，予世袭。
六月，戊寅，免南直隶风阳府被灾税粮。丙申，礼部以淫雨不止，请行顺天府祈祷。
秋，七月，庚子，以大理寺右丞朱方为右金都御史，整饬蓟州边备，兼巡抚顺天。【考异】此据《实录》月日，为朱方下狱张本。
甲子，免福建福、兴、泉、漳四府被灾税粮。
是月，谙达犯大同，总兵官周尚文战于黑山，败之。【考异】《明史·本纪》系之是月，《实录》系之二十四年正月，巡按李天宠勘上大同斩虏功，原奏称“二十三年七月”与《明史》合，盖奏报在逾年也。今据《本纪》，不书日。
八月，壬申，西苑嘉禾生，一茎双穗，凡六十有四，上以为修玄之应，礼官因请表贺，许之。
癸酉，免畿内被灾税粮。甲午，翟銮罢。
严嵩入阁，銮以资地居其上，嵩恶之。会銮子汝俭，汝孝，与其师崔奇勋、姻亲焦清同举进士，嵩遂属给事中王交、王尧日劾其有弊，下吏部都察院会勘，銮疏辩。上怒曰：“銮被劾待勘，敢先渎扰耶？二子纵有才，何至与其师并进！”遂勒銮父子及奇
1589 

明通鉴卷五十八
勋、清并分考官编修彭凤。欧阳唤俱为民，而下主考江汝璧及乡试主考秦鸣夏、浦应麟诏狱，杖六十，褫其官。
銮自以行边起用，通贿赂，得再柄政，声誉日衰。至是复为其子所累，讫不复振。逾三年卒。
是月，户部言：“江南灾甚，请以应天等十一府州，今年各项粮收事例银两，与本处赃罚解边余银俱粜谷备振。”并议应天巡抚丁汝夔所条振荒事宜，皆报可。
户部又言：“天下灾伤过半，面太仓积贮粮米有余。请将今年粮米四百万石，征本色七分，折色三分，以苏民困。”诏俱从之。又以大同军饷支用不给，敕户部预发明年年例银六万两，以补官军月饷之需。
九月、癸卯，免浙江被灾税粮.
丙午，免畿内顺天、永平二府被灾税粮。
丁未，以吏部尚书许赞兼文渊阁太学士，礼部尚书张壁兼东阁大学士，并预机务。
严嵩为首辅，大权一归之、赞、璧人阁、不得预票拟.赞常叹曰：“何夺我吏部、使我旁睨人！”因屡乞休，不允。
壬子，以湖广早甚，户部请“发本省赃罚事例及云南借用支剩等银九万七千八百余两，与预备仓谷、太和山香钱相兼备振，不足则量准兑军粮米十万石，照改兑支运事例折银”，从之，
是月，晋严嵩兼吏部尚书、谨身殿大学士。改兵部尚书、掌都察院事熊淡为吏部尚书。逾月，以总督漕运副都御史周用为都察院左都御史。
冬，十月，戊辰，免河南开封、卫辉等府被灾秋粮。
甲戌，小王子等寇万全右卫。【考异1是年入寇，《明史·本纪》及《鞑靼传》皆作“小王子”。《翟鹏传》作“谙达”，《三编》据之.今按是时北寇，自小王子外，谙达最强，或分道而入，或互为声援，一时边谍往来，称号不一、据《实录》所载，亦称小王子，今据之，干“小王子”下加
1590
纪五十八
“等”字，总兵郤永不能御，遂毁边墙。
乙亥，至顺圣川。戊寅，掠蔚州、至完县，京师戒严
上命兵部议防守事宜，部臣请“敕宣、大二镇力守三关，以邊敌内犯”，给事中戴梦桂请“敕翟鹏亟部宣府二枝兵马赴京保卫,郤永部大同军马由紫荆关取道出城之南以遏其南下,周尚文 领三关兵马由倒马关自西而东，王继祖领蓟州兵马自东而西，以遇寇之左右”，诏：“兵部先檄二镇士马急赴畿辅，随寇所在，分布截杀。一切机宜，审其缓急行之。”
乙酉，逮宣大总督翟鹏，巡抚蓟州佥都御史朱方。
先是寇以春入，诏调各镇兵至大同防秋，会寇退，方建议掣之。鹏在朔州闻警，夜半至马邑调兵食，复趋浑源遣诸将過敌。于是御史杨本深劾“鹏逗留，致震畿辅”，给事中戴梦桂亦劾“方掣兵太早，藉口惜费，使寇得以乘间深入”。上方倚鹏殄寇，所请无不应，闻之大怒，立遣官械鹏及方至京师，而御史舒汀等复劾“兵部尚书毛伯温用职方郎中韩最议,朦胧题覆。况方建议撤 蓟州客兵，乃并宜、大二镇客兵一律罢遣，则本兵之罪也”。诏：“褫伯温职、杖最八十，戍极边。”【考异】《明史·本纪》、《三编》但记翟鹏、朱方坐逮事，不及兵部，据《实录》，伯温襪职，同在一时。《明史·七卿表》系之十月，今据伯温本传增人。
以兵部侍郎张汉总督宜大，大理少卿郭宗舉巡抚蓟州、顺天；皆兼右佥都御史。
己丑，叛入王三伏诛。
王三者、大同左卫指挥王铎之子也。铎素与济农通，即吉囊、译见前，遣子三遗之酒物，济农因留之，妻以部女，遂为寇用，频年人寇，皆三导之。至是为大同顺圣川卒刘记所禽，并其党三入。
巡按御史李天宠以闻，上大悦，命赏玘银一千两，加升五级。三械系至京师，命磔于市。
1591
明通鉴卷五十八
是月，以副都御史管大理寺事戴金为兵部尚书，兼提督团
营。
十一月，庚子，京师解严。
上以为修玄获神佑，归功于真人陶仲文，特加钟文秩少师。
上自遭宫婢之变，移居西内，日求长生，郊庙不亲，朝讲尽废、君臣不相接，独仲文得时见，见辄赐坐，称之为师而不名。于是小人顾可学、盛端明、朱隆禧辈皆因缘以进。仲文前加保、.傅，至是兼领三孤，前此未有也。
丙午，以获叛人王三，遣官祭告南郊宗庙社稷。
先是三至京师，礼部请择日献俘，上以为非外寇之比，命已之。至是请修告谢礼，百宮表贺，从之。
癸丑，免大同被灾秋粮。
癸亥，冬至，祀天子圜丘，朱希忠摄行。
是月、翟鹏、朱方至京师，俱下诏狱拷讯。鹏坐永戍。以方情罪重，械至午门外杖八十，死。
鹏行至河西务，借宿民家，为所窘，告之钞关主事，杖之。民家诉之，厂卫以闻，复命逮至京师，瘐死狱中，人皆惜之。
十二月，丙子，振江西灾。户部“请以正改兑米折银备振，不足则以九江钞关税银、赣州盐税银拨给”，报可。
壬午，以兵部侍郎翁万达兼右佥都御史、总督宣大。
先是，张汉代翟鹏暂莅宣大，至是寇已出境，乃命万达，而以汉专督畿辅、山东、河南诸军。【考异】汉督畿辅、山东、河南诸 军事、见《明史》翟麟附传，为明年汉下狱张本。
二十四年
春、正月，乙未朔，上不视朝、文武百官仍丁奉天门行庆贺
礼.
之巳、以恭求皇史宬所贮列祖御制文集及《四1》.《五
1592
纪五十八
经》、《性理大全》、《二十一史》等书成，自总裁监修官以下俱升赏有差。
是月，上以春多疾疫，命施药于朝天门外、溥济贫民。吏部侍郎孙承恩言：“宣大、山西等处疲于征伐，疾疫尤多，请一体施济。”诏：“遣锦衣千户赍赴各边，会同抚、按官立法给散，以广同仁。”
闰月，戊辰，辅臣严嵩请“有宣召乞与成国公朱希忠、京山侯崔元并许赞、张璧偕入、如祖宗朝蹇、夏、三杨故事”，时嵩为首辅，欲示厚同列，且塞言者意，因以显夏言短。上虽不纳，而心益喜嵩。
戊寅，太白昼见。
甲申，总督陕西三边张珩、总兵官仇鸾、奏"去年十一月追寇于永昌，斩其酋朗台吉”。即狼台吉，见前卷，济农子也。下兵部议，以“奏捷夸张，且朗台吉首级未有明验。而疏内叙功、鸾兄弟与其掾史家丁皆预焉”。因劾“鸾妄奏希恩，请下巡按御史详核”、不听。诏升珩右都御史，加鸾太子太保。
是月，兵部尚书戴金罢。
先是，刑科给事中张永明，劾“金尝为巡盐御史加增余盐羡银，沮坏边计，不宜更主部事”，金疏辩乞休，不允。至是给事中杨上林复幼“金器小才偏，不堪重任”、得旨令金致仕。改南京吏部尚书唐龙为兵部尚书，龙未至，命兵部侍郎路迎暂署部事。【考异】罢戴金，任唐龙，俱在是月。《明史·七卿表》系龙任于正月，金罢厂闭月、误也。证之《实录》，张永明劾金在正月，企请致仕不允，闰列，.复为杨上林所劾，乃罢，今从之。
二月、甲个，逮总督直隶、河南、山东兵部侍郎张汉于狱。
汉尝条陈选将、练兵、信赏、必罚四事、且请“申严军令，大将得专杀偏裨，而总督亦得斩大将。如此则人知退怯必死，自争赴敌”。上不欲假臣下权，恶之。兵部言“汉老边事，言皆可
1593
明通鉴卷五十八
用”，上令再议。部臣乃言“汉议皆当，惟专杀大将一事，与《会典》成制有违”，上姑报可。至是以考察拾遗、都给事中卢勋等劾“汉刚愎自用”，遂命锦衣官械系下诏狱，谪戍镇西卫。
后数年、边警，御史陈九德荐汉，上怒，斥九德为民。汉居戍所二十年卒。【考异】《明史·本纪》书于是年三月壬午，今据《明实录》系之二月甲午，逮在先也，惟汉是时已改督畿辅、山东、河南军务，故《实录》据书之，与《明史》本传同，《本纪》仍作“总督宣大”，误也，今刊正。
壬寅，以顺天永平府属饥，发通州仓粳米万七百石、太仓银二千两振之。
戊申，诏“天下有司招抚流民复业，给牛具种子，有能开垦闲田者，海赋十年”，从山东巡按御史刘廷仪议也。
三月，丙寅，复以保定府饥，发临清广积仓银万一千两振之。【考异】《三编》目中作“一千两”，脱“万”字，今据《实录》补。
癸未，应天等府十一州县相继告饥，诏抚、按官督有司以南京诸司及后湖库贮无碍银钱分振之
己卯，以风沙日作，二麦失滋，谕礼部择日祈祷。
谕户部诸臣日：“今岁以来，天时少顺，若有旱火之虑，所应振恤诸务宜亟行之。”又诏曰：“近来水旱灾伤，皆由官不得人，甚至贪残害民，致干和气，令抚、按具奏处治。”
夏，四月，丙申，上祷雨于神祇坛，命百官斋戒修省。
升尚宝司少卿严世蕃为太常寺少卿，掌尚宝司事，时严嵩请为其子改别职,遂命兼官.
之请也.
戊申，赠去年十月宣府死事指挥李彬，从勘事给事中何云雁
五月，壬戌朔，日有食之.
甲子，南京考功郎中薛应旂调外任。
时常州知府符验以考察降调，福建道御史桂荣讼其冤，因劾
1594
纪五十八
“应旂，常州人，恣行胸臆，敢为报复。其所考察、多非在任之人。乞复符验职、罢斥应旂”。上以“考察重典、不容轻变，以起后来援引救护之端，验仍依原议降调。惟被鹰人员多系升迁事故去任之人，前有旨禁革此弊，而部、院全不遵守，聊取塞责”。乃置部、院不问而特谪应旂。
初，严嵩人阁，南京给事中王煜首劾之，言者踵至。会大计京官，嵩令所私尚宝丞诸杰移书应旂使黜煜，应旂执杰使，欲以闻，南京尚书张润止之。而杰先为南京御史，有贪声，润及都御史王以旂并黜之。至是荣希嵩指劾应旂，并及润、以旂等。嵩之逞私憾报复，皆此类也。【考异】据《实录》，但及符验被劾，桂荣论救，因劾应旂降调事。至应旂执诸杰使及杰为张润，王以族所圈，皆见《纪事本末》.今证之《实录》、言“应族调外任，张润、王以旂姑不查究”，是《纪事本末》必有所据，而《实录》不详也。然润是时以忧去，以薪任都御史在二十六年，似非一时事，盖亦牵连并书耳。
戊子，免山东济南等五府被灾夏税。
六月，壬辰朔，新太庙成。礼部奏上奉安神主仪注，先期祭告，从之。
贵州道御史周冕言：“大典初成，皇上宜于奉安之日，秋祭之期，亲致孝享、上以对越祖考、下以仪刑百辟。不宜更遣官代摄，以负神人之望。”疏人，土怒，命锦衣卫执送镇抚司拷讯。
庚申，以太庙成，遣官祭告南北郊社稷。
是夏，免畿辅、山西、陕西被灾税粮。
秋、七月，辛酉朔、奉安太祖、列圣神主于太庙，遣成国公朱希忠、大学士严嵩行礼。
先是礼部尚书费案等，以太庙安神、请定位次，上曰：“太祖居中、则左右之次定，”乃定左四序成、宣、宪、睿，右四序仁、英、孝、武，皆南向，德、懿、熙、仁四祖为桃庙、亦南向，于是奉睿宗于太庙之左第四序，跻武宗上、而罢特庙之祀。
1595
明通鉴卷五十八
壬戌，礼成，颁诏天下，赦徒罪以下。文武百官皆于奉天门上表称贺。
是月、以新太庙成，自内阁六部以下皆升赏赐荫有差。
初、工部匠作官郭文英，积功升至工部侍郎，荫其子文思院副使、至是以庙工，加恩再升俸级。文英复以荫子请，准授其子鸿胪寺序班,于是给事中张元忠劾奏“文英徒以绳墨斧斤奔走冬 官之府，既带俸窃衔，仍复渎请恩荫。此于国体名器，所关非细。”上不悦，曰：“名器固不可滥，工役亦需得人，何至遂坏国体！有再论者罪之。”
致仕谨身殿大学士毛纪卒。
纪历仕四朝、守正不阿，以《明伦大典》成，追论夺官，后数年，遇恩诏叙复。嘉靖二十一年，年八十，抚、按以闻，诏遗官存问，再赐夫廪。至是卒。赠太保，谥文简。
八月，壬辰，以万寿节，加严嵩少师。又欲加真人陶仲文伯爵，仲文疏辞。请赠荫，许之，诏追赠其三代，给与诰命，荫其孙人国子监。于是嵩亦三上疏请辞少师，皆许之。【考异】严嵩先以太庙成加太子太师，至是复加少师，俱见《明史·宰辅表》，据《实录》，言“嵩三上疏辞免少师，许之”。陶仲文辞伯爵，证以是年十二月夏言至，始同加少师，则八月之辞是也.今据《实录》.
升通政使顾可学为工部尚书，带俸，皆以供奉玄教升赏云。辛丑，大享殿成.
礼部请行秋享于新殿，上命是秋仍于元极宝殿行礼。自是，岁遣官行之以为常.
壬寅、释御史杨爵、给事中周怡、工部员外郎刘魁于狱，赦其罪，放还原籍。时上惑于卟仙，会有神降卟言三人冤，立出之。未几，尚书熊浃言卟仙之妄，上怒曰：“我固知释爵，诸妄言归过者纷至矣。”复令东厂追执之，
爵抵家甫十日，校尉至，与共麦饭毕，即就道。尉请处置家
1596
纪五十八
事，爵呼其妻告之，去竟不顾。魁未抵家，缇骑先至，系其弟以行。魁在道闻之，趣就狱。于是与怡三人复系之诏狱三年。【考异】事见《明史》爵等本传，《实录》言严嵩请并赦刘魁而不及卟仙事，疑修《实录》者讳之也，今据本传书之.“卟”传作“乩”，“乩”脚“卟”之俗字，《说文》作“卟”，云：“卜以问疑也。《书》云稽疑。”据此、则“卟”与“稽”同.盖《古文尚书》字，后遂从俗作“乩”耳。诸书作“箕”字，尤误，今订
正，
丙午，诏瘗京城九门暴骸。
庚戌，寇犯辽东松子岭，叆阳守备张文瀚死之。
久之，御史刘廷仪始发其事，并劾巡抚都御史卢蕙、总兵官赵国忠等。上以蕙视事未久，宥之。【考异】据《明史·本纪》系之是月庚戌，《实录》系之十一月，据廷仪劾奏也。原奏称“八月二十日”，是月辛卯朔，盖《本纪》据入寇之日也，今从之。
是月，寇犯大同中路，总兵官张达拒却之。又犯鹁鸽峪，参将张凤率指挥刘钦、千户李瓒及生员王邦直等各殊死战。凤挺先陷阵，中流矢死。钦等与其所部将士二十八人皆战没。
邦直，河南人，先是诏求天下武力之士、邦直应募。至宣府鹁鸽之战，我军寡不敌众。守者趣之，且激邦直曰：“若素以勇闻，奈何见敌不杀？”邦直耻之，大呼入阵，奋大刀杀数十人，力竭死。边人壮而哀之。【考异】《明史·鞑靼传》书于是年之秋，《实录》书于九月，原奏称八月，是九月乃奏报之月也。今据原疏，系之八月
张璧卒。
璧在位无所表见，人阁后以庙工加太子太保。寻病疟，不能视事，遂卒。
九月，庚午，以南畿、江西、湖广、河南所属州县早灾，所有税粮悉改征折色。
丁丑，起原任大学士夏言，复故官。
1597
明通整卷五十八
严嵩既柄政，许赞数求罢，会张璧死，上微觉嵩横，乃起言，并赐手敕趣之行。
楚王世子英耀、以弑父事发伏诛。英耀，王显榕长子也，性淫恶。烝楚王宫人，又使卒刘金纳妓别馆。王知之，欲罪金，金遂劝英耀谋逆。会是年元夕，张灯置酒享王，别宴王弟武冈王显 被伤，得免。英耀徙主尸宫中，以中风报。
槐于西室。酒半，金等从坐后以铜爪击王，中脑立毙：显槐奔救
王从者抉门出告变，抚、按官以闻。上命驸马都尉邬景和等往鞫，得实，逮至京师。至是遣宫告太庙，磔英耀于市，焚尸扬灰。逆党悉伏诛。【考异】英耀弑父事，诸书或系之正月，据弑逆之月日.或系之五月，据语逮之月日也.是月丁丑伏诛，见《实录》。《三编》书之九月，与《实录》同，惟此系正月元夕事，故《明书》书于正月已酉.而《明史》传作十八日，未知何据。
冬、十月，庚子，免山西大同税粮。
十一月，戊辰、冬至，祀天于圜丘，朱希忠摄行。
癸酉，巡按御史贾太亨言：“今年河决，南人凤阳，沿河诸县，议徙五河蒙城避之，而临淮当祖陵形胜，不可徙。请敕河臣
亟浚砀山河遒，引人二洪以杀南注之势。"从之。
辛巳、大学士许赞、吏部尚书熊浃皆罢。
赞居吏部，以发严嵩事受诘责，自是慑嵩不敢抗，亦颇以贿闻。及翟銮罢，嵩以赞柔和易制，引之人阁。而赞耻不预票拟，屡疏乞休。至是复以老请，上责其忘君爱身，遂落职闲住。
浃以谏卟仙事忤上意、以事再夺俸，不自安、遂称病乞休。上大怒，褫职为民。【考异】《明史·本纪》：“是月辛已，许赞罢.”又《七卿表》，浃于卜.月罢为民。证之《实录》、二人罢皆同H.今据之没。
壬午，有客星出天棓，人箕宿，越三日，转东北行，逾月始
癸未、以雹灾，免宣府诸卫及直隶保安州税粮。
1598
纪五十八
是月，寇犯榆林，官军击却之，追至塞外，斩首七十余级。十二月，甲午，祈雪。
戊申，夏言至京师，复入阁。
言自罢归后，每遇元旦圣寿，必上表贺称“草土臣”，上亦渐怜之。至是召还，尽复少师诸官阶，亦加严嵩少师，若与言并者、言至，直陵嵩出其上，凡所批答，略不顾嵩，嵩噤不敢吐一语，而衔之次骨。自是二人之隙大起。【考异】嵩加少师在是时，《实录》及《明史》言、嵩二人传皆同.惟《嵩传》言：“加嵩少师以慰之。”《言传》则言：“加嵩少师，若与之并者。”据此，则嵩八月辞少师，至是始受也。《宰辅表》遂误入之七月，今刊正之。
是月，改兵部尚书唐龙为吏部尚书，升兵部侍郎路迎为兵部尚书，兼提督团营。
赠正德间死事之主簿贾得山，
初，正德六年，流贼刘六等攻西平，知县王佐率本邑义民御之。得山以义民摄主簿，督城中兵力战三日夜，杀贼数百人。城陷，得山与佐俱没于贼，一门遇害者三十七人。至是有司上其事，得旨追赠，仍从祀王佐祠。【考异】王佐死事在正德大年，见《明史·忠义传》， 贾得山追赠在后，史轶之，今据《实录》补，
二十五年
春,正月,已未朔,上出御奉天殿,文武群臣及藩使行庆贺 礼。罢群臣宴，赐节钞。
丙戌,谪降贵州道御史周冕。
是日，雪，廷臣皆表贺。
初，皇太子年十岁，礼部尚书费案等上冠读礼仪，因言：“古制文王十二而冠，成王十五而冠。今皇太子尚幼，且暂停冠礼，先以童服出阁讲读。”上令缓之。至是冕复请东宫出阁，引贾谊《保傅篇》，谓：“天下之本系于太子，太子之善在于早谕教与选左
月重こも3
1599
明通鉴卷五十八
右、乞早赐施行。”上怒，以“典礼自上出，冕奏渎，令降边方杂职，有再言者加罪之。”乃谪冕云南典史。
二月，丙申、总督宣大侍郎翁万达奏：“济农子驻牧河西，谙达引兵渡河。除调客兵应援外，请募山东长枪手三千以备山险。”兵部议："三千之数，但取长枪，不无老弱充数。且调延绥游兵二枝、宁夏、固原、辽东游兵各一枝，务满三千人。期以五月初旬赴宣大听候调遣.”诏从之。
是月，翁万达奏“请修筑边墙，议自大同东路阳和口至宣府西阳河，须工费银二十九万”，上已许之，兵部挠其议，以“大同旧有二边，不当复于边内筑墙”，上不听。
乃自大同东路天城、阳和、开山口诸处，为墙百二十八里.堡七，墩台百五十四。宣府西路西阳河、洗马林、张家口诸处为墙六十四里，敌台十，斩崖削坡五十里、工五十余日成、进万达右都御史。
三月，庚申，谪巡按湖广御史包节戍边。
初，承天守卫太监廖彬，擅作威福，节欲以法绳之，而语先泄。斌乃伺节谒陵，献膳，遂使撤去，而诡称节麾出之，复劾“节不以正旦谒陵，次日始至”。上怒节欺慢不敬，遂坐谪。
戊辰，四川白草番乱，攻陷平番堡，杀百户耿爵、流劫村寨、副总兵高冈凤不能御。刑科给事中诸葛岘荐“何卿前镇松潘有威望”、时以北警，召卿人卫，至是命卿充总兵官，仍镇松潘，讨之。
决辰，以应天等十 一府早灾，诏留解京银三万两振之，从巡抚应天欧阳必进之请也。寻又以淮扬灾重、诏发两淮运闻余银二： 万五下两振恤灶了，从巡盐御史刘存德之请也。
夏，四月，乙未、以提督雁门关、巡抚山西、兵部侍郎曾铣总督陕西三边军务。
先是上已起用前总督两广尚书张经，旋为给事中刘起宗所
1600
纪五十八
劾。上以“经简自廷推，已有成命”，下廷臣议。兵部尚书唐龙执奏经可任，上以经既论劾，令更推可用者，乃以命铣.
五月、戊辰，谙达复遣使诣大同塞求贡。
自龙大有诱杀石天爵，事见二十一年。寇频年入犯，信使不通。会玉林卫百户杨威为寇所掠，诡言能定贡市。谙达乃遣使三人，并释威还，请“自议和后牧马塞外，不敢侵扰”。行至双庙山墩,墩卒纳之。适总兵巡边家丁董宝等狃天爵前事,复杀之,以 首功报。
总督翁万达言：“北敌弘治前岁入贡，疆场稍宁。自虞台岭之战，我师覆败，寇渐轻中国，侵犯四十余年。石天爵之事，臣尝痛边臣失计。今复通款，即不许，宜善为谕遣，诱而杀之，此何理也！请亟诛宝等，榜示塞上，明告以朝廷德意，解其蓄怨构兵之谋，”上不听，
是月，工部尚书甘为霖罢，以南京都御史王以旂代之。
六月，甲辰，寇犯宜府，千户汪洪战死。
是月，给事中何光裕，劾“兵部尚书路迎，怠废戎务”。蔬甫下，迎辄投劾乞休；上责令陈状，迎言“臣才不胜任，以亟赐罢归为幸”。上怒，令革职闲住。改礼部尚书管通政司事陈经于兵部.
时吏部先推侍郎万镗、韩邦奇，继推尚书王杲等，上俱不允，特旨用经。给事中宋伊言：“经小心退抑，仅能自守，非折冲御侮之材。”上以经用出自特简，责伊妄奏。经寻疏辞，不允。【考异】路迎之罢，陈经之代.《明史·七卿表》系之六月。《实录》既书之于五月辛亥、又书之于六月癸巳，盖传写重复也。今据《明史·七卿表》不书日。
秋，七月，丁卯，免河南被灾夏税。
戊辰，翁万达复上言：“谙达再三陈款，持有番文印信，并据降入言，虏性贪利，入寇则利在部落、通贡则利在酋长.迹其所
1601
明通鉴卷五十八
请之急，意在利吾赏赉耳。使处之当而不拂其情，可以及时抚定。否则旦夕之变，不无可虞。臣职守封疆，惟知战守，贡亦备，不贡亦备，时时戒严，似无可乘之隙。”
疏入、兵部及科臣皆疑敌情多诈。会巡抚郭宗皋奏称：“寇已祭旗、请亟发京营人马策应。”兵部复言：“寇人犯以牵我师，求贡以缓我备，宜行边臣悉心战守，毋堕彼计中。”于是通贡议复寝。
癸酉，谕礼部：“今年夏末秋初、醴泉出承华殿。虽不可恃以自怠，亦不可不敬谢，其自二十五日至于八月望，诸司停常封奏事。”自是遇庆贺斋祀，辄停封奏以为常。
是月，蓟州巡抚郭宗皋奏报：“寇四十万在宣府独石，欲东西分犯。”已，侍郎翁万达奏，“寇于七月十一日犯宣府北路，龙门所守备陈勋死于阵”，万达又奏，“七月中，寇以十余万骑由宁塞营入犯保安、西掠庆阳、环县等处，指挥崔桂死于阵。总督三边侍郎曾铣率参将李珍等出塞,直捣敌巢于马梁山后,斩首百余级而
还。”
捷闻，巡按御史盛唐言：“寇深入几及千里，驻内地且半月，
庆阳一带，断绝人烟。幸阴雨浃旬，泥陷马滑，弓胶弦解。又以庆阳山路深峻，寇乃杀谍者自引去，未可以为铣功。”上以铣、唐所奏功罪各别，遣御史勘实，以行赏罚。【考异】《明史·本纪》，是月，诸达犯延安、庆阳，不及犯宣府事，证之《实录》，犯宣府在八月，延安，庆阳在十月，皆奏报之月日也。原奏一称“七月十一日”，一称“七月中”，今据之。崔桂死事，据《实录》增。
吏部尚书唐龙罢。
龙居官著劳绩，及长吏部，每事咨僚佐，年老多疾，辄为所欺。御史陈九德，劾前选郎高简罔上行私，并论龙衰暮。乃下简诏狱；龙引疾、未报。科臣复论简，诏杖六十遣戍，黜龙为民。龙时已有疾，舆出国门卒、龙故与严嵩善，其罢也，实夏言主之云.
1602
纪五十八
改左都御史周用为吏部尚书，以南京兵部尚书宋景为左都御
史。
八月，癸巳，以万寿加辅臣夏言正一品俸、严嵩特进光禄大夫。又加封真人陶仲文为“神霄紫府阐范保国宏烈宣教正法通真忠孝秉一真人”，掌道教事，给诰印。升带俸尚书盛端明、顾可学俱为礼部尚书.
戊戌，南方有流星，大如碗，赤色，光大，起自中天，西南行至近浊。
是月，京师淫雨，诏修九门城垣。
九月，己卯，免南直隶凤、淮、扬三府被灾税粮。
寇以七十余骑自义州、清河人犯锦义，参将周益昌御之。明日、复以万余骑至，益昌被围、指挥钟世威率所部及游击武镗并力攻之，益昌夺围出，寇寻去。【考异】《明史·本纪》不具，据《实录》系之十月，据辽东巡抚奏报，在九月二十五日，是月乙卯朔，今据之.
是月，寇犯宁夏。
冬，十月，丁亥，寇犯清平堡，游击高极遵伏，死亡士卒十五人，创二十二人，寇亦引去。
总督侍郎曾铣请严边将失律罪，兵部议从之。【考异】《明史本纪》书寇犯清平堡于是月丁亥，《实录》书于十二月，原奏称“十月初三日”，盖奏报在后也，是月乙卯朔，与《本纪》合，今据之。
癸巳，代府奉国将军充灼谋反伏诛。
初，充灼以劫夺大同知府财物坐夺禄，心怀怨望，乃结昌化五府宗室及大同奸人张文博等，谋引寇围大同，约为内应。总督宣大翁万达获其伪书、旗帜以闻，命械充灼等至京师，司礼监、锦衣卫会科、道官鞫讯得实；充灼首倡逆谋，磔于市。诸宗室从逆者及文博等凡三十人，俱依谋反律弃市。
甲午，故建昌侯张延龄决于西市，胡守中亦伏诛。
1603
明通鉴卷五十八
十一月，己未，总督宣大翁万达奏：“请自今各边有妄杀降人冒功者，按实后不必解京，许巡按、御史于秋后就地枭首示众，以杜奸人玩法之心。”刑部覆议、从之。
癸酉，冬至、祀天于圜丘，朱希忠摄行。
上久不御朝贺，礼部费寀等希指上言：“积雪初霁，天气凝寒，冬至朝贺，有烦圣躬。请如昨岁例，廷臣各具朝服于奉天门行礼。”上以为忠，报可。一时朝论薄之。
十二月，庚子，总督三边曾铣建复河套议。
铣素以功名自喜，及总督三边，感上知遇，益图报称。念寇居河套久，终为边患，乃会巡抚谢兰、张问行等上疏，略曰：“寇据河套，侵扰边鄙将百年，孝宗欲复而不能，武宗欲征而不果。使济农据为巢穴，出套则寇宣大、三关以幾畿辅，人套则寇延、宁、甘、固以扰关中，深山大川，势顾在敌而不在我。封疆之臣，曾无有以收复为陛下言者。盖军兴，重务也，小有挫失，媒孽踵至，鼎镬刀锯，面背森然、臣非不知兵凶战危，而枕戈汗马，切齿痛心有日矣。窃尝计之，秋高马肥，弓矢劲利，彼聚而攻，我散而守，则彼胜。冬深水枯，马无宿稿，春寒阴雨，壤无燥土，彼势渐弱，我乘其弊，则中国胜。臣请以锐卒六万，益以山东枪手二千，每当春夏交、携五十日饷，水陆交进，直捣其巢。材官驺发，炮火雷激，则寇不能支。此一劳永逸之策，万世社稷所赖也。”遂条八议以进。
是时铣与延宁抚臣欲西自定边营、东至黄甫川一千五百里，筑边墙御寇，请帑金数十万，期三年毕功。
疏并下兵部，部臣难之，请令诸镇文武将吏协议，诏报曰：“寇据套为中国患久矣。朕宵旰念之，边臣无分主忧者。今铣倡恢复议甚壮，其令铣与诸镇臣悉心上方略，予修边费二十万.”于是铣锐意行之.
乙巳，延绥巡抚张问行罢。
1604
纪五十八
曾铣既建复套之议，诸巡抚皆难之。问行与谢兰及宁夏巡抚王邦瑞等迁延不应。铣怒，请于上。上为资让诸抚臣。于是问行引疾乞休，上以“延绥有事之秋，托疾规避”，斥为民，调山西巡抚杨守谦代之。【考异】据《实录》,铣会谢兰、张问行等具奏,而《三 编》目 中亦有“偕奏”之语，惟《明史》铣传谓“铣既上疏，诸抚臣久不会奏"，似铣上疏时间行等未尝会衔也。然问行引疾，必铣咨照时许之会奏，既知其难，是以求罢，《实录》下文以为“迁延不应”者似得之。今参传中语，而易去“久不会奏”四字。
丁未，免河南归德、开封等府被灾税粮。又振陕西被寇军民，从巡按御史盛唐之请也。
是岁，土尔番求通贡。
时莽苏尔死，子沙嗣，而其弟玛哈穆旧作马黑麻亦称苏尔坦，即速坛，译见前卷。分据哈密。已而兄弟仇杀，玛哈穆乃结婚卫拉特以抗其兄，且垦田沙州，谋入犯。其部下来告，玛哈穆乃叩关复求内地安置。边臣谕还故土，乃许其贡。
明年，定令五岁一贡，而贡期如制，来使益多；终嘉靖之世，番文至二百四十八道，朝廷辄羁縻之。





