○千金渠石人东胁下记



太始七年六月二十三日，大水迸瀑，出常流上三丈，荡坏二曷，五龙泄水，南注泻下，加岁久漱啮，每涝即坏，历载消弃大功。今故无今遏，更于西开泄，名曰代龙渠。地形正平，诚得为泄至理，千金不与水势激争，无缘当坏坏，由其卑下，水得逾上漱啮故也。今增高千金于旧一丈四尺，五龙自然必历世无患。若五龙岁久复坏，可转于西更开二曷二渠，合用二十三万五千六百九十八功。以其年十月二十三日起作，功重人少，到八年四月二十日毕。（《水经·谷水注》）



