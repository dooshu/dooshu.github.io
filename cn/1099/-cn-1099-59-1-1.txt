○軍務疏 【 天津旗甲】

題為軍務事、訪得南京取到軍器數多、俱在天津停貯即今拒守官軍、見缺軍器城南雖聞有賊出沒、終非大眾、乞敕總兵等官石亨于謙等計議、於在城無衣甲官軍。選取二三萬。委的當頭目指揮三四員。乘夜徑往天津。想援兵未到故欲借此揚軍聲將前項軍器披執。就揚旗幟。號稱援兵直抵城下會合劄營以張軍威不惟可以震懾賊徒。而器械亦得實用。謹題、

