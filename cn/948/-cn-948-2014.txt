陆游　林亭书事

吏退林亭夏日长，乌纱白紵自生凉。

遶檐密叶帷三面，覆水青萍锦一方。

约束蛮僮收药富，催呼稚子晒书忙。

平日幽事还拈起，未觉巴山异故乡。

陆游

陆游　林亭书事

期会文书日日忙，偷闲聊得卧方床。

花藏密叶多时在，风度疏帘特地凉。

野艇空怀菱蔓滑，冰盆谁弄藕丝长？

角声唤觉东归梦，十里平湖一草堂。

陆游

