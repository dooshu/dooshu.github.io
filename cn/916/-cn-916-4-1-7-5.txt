【长歌行】

利害同根源。赏下有甘钩。义门近横（乐府字缺。）塘。兽口出通侯。抚剑安所趋。蛮方未顺流。蜀贼阻石城。吴寇冯龙舟。二军多壮士。闻贼如见仇。投身效知已。徒生心所羞。鹰隼（《初学记》作苍鹰。）厉爪（乐府、广《文选》、《诗纪》作天。）翼。耻与燕雀游。成败在（《初学记》作有。）纵者。无令鸷鸟忧。（○《乐府诗集》三十。广《文选》十三。《诗纪》二十二。又《初学记》三十引游、忧二韵。）

