戴表元　因营张村蛮窝并书所见

老子来无一把茅，居然得此好洼坳。

开塘谨避蛟龙窟，伐树须存乌鹊巢。

戴表元

戴表元　因营张村蛮窝并书所见

头白西来不买田，时时却费买山钱。

一丘一壑吾归矣，待得田多是几年。

戴表元

戴表元　因营张村蛮窝并书所见

男儿三十气吞牛，漏尽钟鸣走未休。

不问征西并处士，山中一样土馒头。

戴表元

