【春坊】


（两晋、南北朝）东宫别称，即太子宫。《晋书·愍怀太子传》：“愍怀太子遹，字熙祖，惠帝长子。……废太子为庶人。……史臣曰：（愍怀）及于继明宸极，守器春坊，四教不勤，三朝或阙。”《汉魏南北朝墓志汇编·北魏》之《魏故使持节车骑大将军仪同三司都督秦雍二州诸军事雍州刺史恭惠元（诱）公之墓志铭（孝昌元年十一月廿日）》：“俄而春坊高辟，妙选官僚……乃除太子中舍人，仍迁中庶子。”《梁书·沈约传》：“太子入居东宫，为步兵校尉、管书记，直永寿省，校四部图书。时东宫多士，约特被亲遇。……迁太子家令。……（约）尝为《郊居赋》，其辞曰：‘……奉职于春坊。’”《南史·徐摛传》：“王入为皇太子，转家令兼管记，寻带领直。摛文体既别，春坊尽学之，‘宫体’之号，自斯而始。”　（唐宋）太子左、右春坊省称，或用以代称东宫官。其下设置属员，如太子左春坊之下有太子左庶子、太子中允、太子左谕德、左赞善大夫等；太子右春坊之下有太子右庶子、太子中舍人、太子右谕德、右赞善大夫等。均可通称春坊官。宋代虽沿唐制保存以上官名，并置左、右春坊印，其实多为挂名，即使除授之官，也为兼官。其中太子中允、左右赞善大夫、太子中舍人、太子洗马元丰改制前为文臣所迁官阶。《旧唐书·岑文本传》：“新立晋王为皇太子，名士多兼领宫官，太宗欲令文本兼摄。文本再拜曰：‘臣以庸才……岂宜更忝春坊？’”《旧唐书·经籍志》上：“《春坊要录》四卷，杜正伦撰。”《新唐书·百官志》四上《东宫官》：“左春坊：左庶子二人，正四品上；中允二人，正五品下……右春坊：右庶子二人，正四品下；中舍二人，正五品下……”宋林逋《林和靖诗集》卷三《送史宫赞兰溪解印归阙》：“春坊冠盖还朝籍，宝婺溪山别县斋。”《宋大诏令集》卷六六《丁谓罢相谪太子太保、分司西京敕》：“降秩于春坊，仍分曹于洛邑。”宋黎靖德《朱子语类》卷一一二《论官》：“或问东宫官属。曰：‘……左、右春坊以领众局，则犹中书、门下省也。……今之东宫官属极简，左、右春坊，旧制皆用贤德者为之，今遂用武弁之小有才者，其次唯有讲读数员而已。’”宋龚明之《中吴纪闻》卷一《陈君子》：“陈之奇，字虞卿。……未几，乞致仕，迁太子中允，时年未五十。……因为赋诗曰：‘宠秩拜春坊，归休识虑长。’”宋孙逢吉《职官分纪》卷二七《太子六傅》：“国朝自太师至率更令，皆沿旧制除授而无职司，唯建储闱，即置三少、宾客、詹事、庶子、谕德、中舍人、舍人，并他官兼充。其左、右春坊并铸印，置吏员，常时并省。”《唐六典》卷二六《太子左春坊》：“左庶子二人，中允一人……太子左谕德一人，左赞善大夫五人。”　（明清）詹事府左、右春坊省称。实不司东宫职事，仅为翰林官叙进之阶。《明史·礼志》七《常朝仪》：“（洪武）二十四年，定侍班官：……翰林院、春坊。”《明史·职官志》二《詹事府》：“詹事一人，正三品。……左春坊：大学士，正五品；左庶子，正五品；左谕德，从五品，各一人。左中允，正六品；左赞善，从六品；左司直郎，从六品，后不常设，各二人。左清纪郎一人，从八品，不常设；左司谏二人，从九品，不常设。右春坊：亦如之。……本府坊局，仅为翰林官迁转之阶。”清纪昀《历代职官表》卷二六《詹事府》：“詹事府：……左春坊左庶子、左中允、左赞善。右春坊右庶子、右中允、右赞善。掌记注、纂修之事，所职与翰林院讲、读、编、修同。……谨按：凡詹事坊局之旧称宫僚者，则但以备翰林叙进之阶。”





