奇零草（一）

明鄞张煌言玄著撰

自序（巳见「冰槎集」）

寿镛谨案：先生之诗，诗史也。一再散亡，仅存者此耳。顾「奇零草」为先生手订，时在壬寅端阳后五日；凡在是年是月是日以前始得入之，乃见真面目。而拾残賸于散亡之余，当以最初之本为依据；虽全谢山亦后定者也。今寿镛幸得海滨遗老高先生允权录本于先生后人，先生诗文略备。谨依其所注年岁，分年编定，不复分体；更参校张丈让三谓「得钞本于黄东井后人，徐闇公孚远各印硃色烂然、尚是永曆间旧帙、余杭章太炎据以付印者」为之互勘，次其后先。以丁亥「閒居」为始、壬寅「北回示将吏」为终，以复先生手编「奇零草」之旧。寿镛谫陋，譬诸画家力求神象之肖，而能肖与否，惟力是视；倘更得画工润色之，使褒鄂皆真，尤所望也！


