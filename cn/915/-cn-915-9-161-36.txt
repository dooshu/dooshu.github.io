◇书品论五（中之中）

（魏武帝曹操孟德吴主元宗孙皓卫觊伯儒左子邑伯字卫恒巨山杜预元凯王е世将张彭祖任靖韦旭文休王修敬仁范怀约张永景初吴休尚施方泰）

魏帝笔墨雄赡，吴主体裁绵密，伯儒兼叙隶草，子邑分镳梁邯，巨山三世，元凯累叶。王异为右军之师，彭祖取羲之之道。任靖矫名，文休题柱，敬仁清举，致畏逼之词。张范逢时，俱东南之美，施吴邺下後生，同年拔萃。此十五人，允为中之中。

