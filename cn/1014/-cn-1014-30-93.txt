朱继芳　辛亥二月望祭斋公因游甘园

山入湖光碧四围，棋枰零落葑田稀。

蒲芽短短鸳鸯冷，惟有渔师几纲归。

朱继芳

朱继芳　辛亥二月望祭斋公因游甘园

朝霏作雨连天湿，春气熏人到骨香。

四望水亭无正面，有花多处背湖光。

朱继芳

朱继芳　辛亥二月望祭斋公因游甘园

海棠阴下小徘徊，屐齿深深一径苔。

忽听铜钲花外近，园丁说是主人来。

朱继芳

朱继芳　辛亥二月望祭斋公因游甘园

老眼盾花兴未厌，不知头上雨廉纤。

流莺浪语春风恨，谁拗花枝插帽檐。

朱继芳

朱继芳　辛亥二月望祭斋公因游甘园

公事相妨一半春，今朝才得自由身。

眼中领略能多少，细雨斜风便妒人。

朱继芳

