陆游　驿壁偶题

累累驿门堠，杳杳寺楼钟。

叶落树阴薄，云生山崦重。

交亲穷未弃，父子老相从。

惟待新粳熟，高眠听夜舂。

陆游

陆游　驿壁偶题

去去投山驿，悠悠解橐装。

斜阳穿破厩，落叶满空廊。

舞简村巫醉，涂朱野女妆。

近行吾亦倦，假寝据胡床。

陆游

陆游　驿壁偶题

过市未十里，入山知几重？

幽林闻格磔，浅濑见噞喁。

小瓮家家酒，衡门世世农。

班生定痴绝，辛苦觅侯封。

陆游

