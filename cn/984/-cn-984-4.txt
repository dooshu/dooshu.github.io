宋庠　北楼三首

地迥楼堪倚，天长日更劳。

何须云渺渺，況自叶骚骚。

脱兔横冈远，冥鸿避弋高。

四愁休偏咏，俱是一沾袍。

宋庠

宋庠　北楼三首

孤堞神坰畔，平原岁琯阴。

惊麏时易薮，倦鸟即投林。

日舍翻车恨，天旄伏枥心。

蓬池八十首，半是为登临。

宋庠

宋庠　北楼三首

危槛倚孤城，风襟俗虑醒。

天高鸿类扎，云散日如萍。

痓巘斜衔岫，回川曲抱汀。

骚愁千古地，椒醑吊遗灵。

宋庠

