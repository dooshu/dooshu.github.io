蒲生行

芳沼植芙蓉，绿蒲相纷披。
盛年事君子，相视皆陆离。
欢爱日以加，中心常苦悲。
君但慕颜色，颜色诚可危。
岂必衰与歇，故情难重陈。
幽兰本国香，日揽不见珍。
新采朝槿花，可以娇阳春。
在远憎日积，在近意莫申。
君但平意气，今昔谁所殊。
怀间两寒暑，对妾犹区区。
男儿重大义，转盼在斯须。
莫以愁自废，情路多崎岖。




