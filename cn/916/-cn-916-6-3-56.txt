【冬绪羁怀示萧谘议虞田曹刘江二常侍诗】

去国怀丘园。入远滞城阙。寒灯耿（文镜秘府作耻。）宵梦。清镜悲晓发。风草不留霜。冰池共如月。（文镜秘府作明《辶出》。）寂寞此□帷。琴尊任所对。客念坐婵媛。年华稍庵□。夙（本集作风。）慕云泽游。共奉荆台绩。（本集作缋。注云。一作绩。《诗纪》云。一作缋。）一听春莺喧。再视秋虹没。疲骖良易返。恩（《诗纪》云。一作思。）波不可越。谁慕临淄鼎。常（本集作当。）希茂陵渴。依隐幸自从。求心果（本集误作呆。）芜昧。方轸归与（本集作欤。同。）愿。故山芝未歇。（○本集三。《诗纪》五十九。又文镜秘府论南卷谢吏部诗引发一韵、□一韵。《类聚》二十六作冬绪羁怀诗。引阙、发、月三韵。）

