登太室中峰

壮士贪名山如海吞百川东游卧日观羲和亲比肩南使经衡岳雾雨怅迁延近思太华顶远梦崑仑巅嵩高在眉睫振策穷攀缘诘曲蛇迳?幽隂熊馆穿冉冉极天际举头触星躔宅中环四岳一气何盘旋风雨欝交会蛟龙走连蜷树杪忽横练坐见黄河悬窈窕捣衣石凄清玉池泉引领眺箕頴巢许方陶然辛苦茂陵客坛畤飞荒烟有为终灭没瑶玉空雕鎸帝休昧珍木【帝休木名服之使人不怒见山海经】石室閟谁传长怜肉食者虚无求偓佺

