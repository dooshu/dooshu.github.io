孔雀篡凤


凤自以为羽族之王，凡事皆傲睨一切。孔雀讥之曰：“汝何足为王？若我称王，则庶几耳。”凤问：“汝何德何能，而欲篡我？”孔雀曰：“倮虫三百六十，人为之长，而人又为万物之灵。今世之人，每每以我尻下之毛安放在头上，以为美观，美其名曰‘花翎’。百体之中头为贵，是诸人最贵之头，尚借光我尻下之毛，足见人之头，尚不及我之尻也，吾何不足以为王？”





