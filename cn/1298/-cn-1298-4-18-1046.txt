东坡雪堂

黄人何琥。东坡门人何颉斯举之子也。兵革后。寓居鄂渚。每岁寒食必一归。绍兴戊午。黄守韩之美、重建雪堂。理坡公旧路。时当中春。琥适来游。梦坡公告之曰、雪堂基址。比吾顷年差一百二十步。小桥细柳。皆非元所。汝宜正之。梦中历历忆所指。不少忘。明日往白韩。韩如其言。悉改定。他日有故老唐德明者、八十七岁矣。自黄陂来观。叹曰、此处真苏学士故基也。右二事韩守说

