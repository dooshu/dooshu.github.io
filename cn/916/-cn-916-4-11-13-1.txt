【答贾九州愁】

〖三章〗

广莫戒寒。玄英启谢。感彼时变。悲此物化。独步闲朝。哀叹静夜。德非颜原。屡空蓬舍。轻服御冬。蓝褐当夏。正未墨突。逝将命驾。幸赖吾贤。少以（原缺以字。今从适图本。）慰藉。

顾瞻中宇。一朝分崩。天网既紊。浮鲵横腾。运首北眷。邈哉华恒。虽欲凌翥。矫翮靡登。俯惧潜机。仰虑飞罾。惟其□哀。难辛备曾。庶□河清。混焉未澄。

自我徂迁。周之阳月。乱离方□。忧虞匪歇。四极虽遥。息驾靡脱。愿言齐衡。庶几契阔。虽云暗投。圭璋特达。绵驹之变。何有胡越。子固乔楚。我伊罗葛。无贵香明。终自氵截渴。未若遗荣。□情丘壑。（原作其豁。今从古逸本。）逍游永年。抽簪收发。（○文馆词林百五十七。）

