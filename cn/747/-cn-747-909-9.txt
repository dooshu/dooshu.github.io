○释迦氏谱序

古德流言，祖佛为师，羞观佛（阙）之本系。绍释为姓，耻寻释氏之根源。以今据量，颇为实录，既云革俗，义匪凭虚。昔南齐僧律师者，学通内外，行总维持，撰《释迦谱》一帙十卷。援引事类，繁缛神襟，自可前修博观，非为後进标领。科年迫秋方，命临悲谷，屡获劝勉，力复陈之。试举五科，用开三返，想同族法种，详斯意焉。

