【和别沈右率诸君诗】

〖《诗纪》作和沈右率诸君饯谢文学。〗

春夜别清樽。江潭复为客。（本集误作君。）叹息东流水。如何故乡陌。重树日（古文苑作始。）芬□。芳洲转如积。望望荆台下。归梦（本集云。一作转望。）相思夕。（○本集四。古文苑四署谢文学。编在沈约等饯谢文学离夜各诗後。广《文选》十作和沈右率诸君饯谢文学。《诗纪》六十一。○逯案。古文苑谢文学指谢□。□之和沈右率等相别诗不当题作和沈右率诸君饯谢文学。广《文选》、《诗纪》并非是。今改从本集。）

