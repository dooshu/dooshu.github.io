王珪　金陵怀古二首

怀乡访古事悠悠，独上江城满目秋。

一鸟带烟来别渚，数帆和雨下归舟。

萧萧暮吹惊红叶，惨惨寒云压旧楼。

故国凄凉谁与问，人心无复更风流。

王珪

王珪　金陵怀古二首

控带洪流古帝城，欲寻旧事半榛荆。

六朝山色青终在，千古江声恨未平。

设险丘陵荒蔓草，压村桑柘接新耕。

十年重到无人问，独立风一怆情。

王珪

