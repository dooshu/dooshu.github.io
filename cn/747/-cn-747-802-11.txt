○白帝祠祈雨文

维年月日，谨以清酌之奠，敢昭荐於公孙帝之灵。帝以雄杰之度，遇雷之屯，思翼中夏，遂荒南土。览江山之积，总威武以镇卫。高筑雉堞，遂城於兹。凭秋方肃杀之名，厄硖口崩腾之险。邦人敬仰，永饰宫。水旱之灾，每岁祈祷而斯应，福及黎庶。今大火已流，商风始至。时方旱，稼穑如燔。敢以精诚，用祈明哲。庶滂沱大{注}，匪夕而朝。酬报之盛，冀填瑶席。

沈光

光，吴兴人，第进士。韦岫在闽，辟为从事。

