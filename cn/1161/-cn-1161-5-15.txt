拟给补阙拾遗谏纸诏

勑朕奄有四海。谏臣七人。既罔伏于嘉言。实乐闻于己过。言之无罪，思得其人。爰念补阙拾遗职在讽谕。旧给𬣷𥿄。备于奏章。近世已来。故事多阙。既乖激劝。渐至因循。将昭不讳之风。爰举未行之典。起今后应补阙拾遗，宜令有司月给谏纸二百张，以备章疏。其奉使外方兼摄他职者，亦如之。庶使集囊之事复兴，曳履之声相　伏。青蒲而沥恳于　有光，饮白兽以陈辞，致予无过。凡在谏署，申朕意焉。













