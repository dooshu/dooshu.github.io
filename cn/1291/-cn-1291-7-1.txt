【耕田歌】

〖《诗纪》云：耕一作种。〗

〖《史记》曰：赵王友入朝，幽死于邸。三赵王皆废，高后立诸吕为三王，擅权用事。朱虚侯年二十，有气力，忿刘氏不得职，尝入侍高后燕饮，高后令为酒吏。章自请曰：臣，将种也，请以军法行酒。高后曰：可。酒酣，章进饮歌舞，已而曰：请为太后言耕田歌云云。高后默然。〗

深耕穊种，

立苗欲疏。

非其种者，

锄而去之。


〇

《史记》齐悼惠王世家。
《汉书》齐悼惠王传，风俗通怪神篇。
《御览》四百三十四、七百六十四、八百二十二。
《文选》补遗三十五，事类赋敛篇注。
《诗纪》一。



