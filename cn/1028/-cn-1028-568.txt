方岳　寿教授

昨夜长庚烂瑞光，间生贤於应明昌。

风云际会当千载，天地交通复一阳。

曾播声名题雁塔，暂时文柄坐鳣堂。

庆闱雅燕笙歌彻，紫诏催归侍玉皇。

方岳

方岳　寿教授

精神天上石麒麟，器业无双间世人。

欲展经纶趋北阙，暂将去范董南闽。

采衣戏处劝声溢，绛帐开时瑞气新。

虔祝我公难老寿，八千为岁比庄椿。

方岳

