纪五十 世宗嘉靖元年壬午至二年癸未



明通鉴卷五十
纪五十起玄默敦牂，尽昭阳协洽，凡二年。
世宗钦天履道英毅神圣宣文广武洪仁大孝肃皇帝嘉靖元年
春，正月，癸丑，享太庙。
已未，大祀天地于南郊。是日清宁宫后殿灾。
壬戌，尚书毛澄等言：“陛下郊祀甫毕，禁中失火，密迩青宫，变不虚生，宜应之以实。法成汤之自责，效周宣之侧身；思礼乐教化之或愆，念庆赏刑威之有失；克其惧灾忧患之心，以致夫顺天悦亲之实。”上曰：“上天示戒，朕心兢惕，当与卿等同加修省，以回天意。”
先是上手敕加兴献帝、后皇号，杨廷和等偕礼官执奏。一时廷臣诤者百余人，皆言称“皇”非是，且请斥张璁等邪说，俱不报。至是殿灾，廷和等因言：“兴圣帝、后加称，列圣神灵容有未安。今大灾示戒，昭然可见。”给事中邓继曾亦言：“天有五行，火实主礼；人有五事，火实主言。名不正则言不顺，言不顺则礼不兴。今之火灾，废礼失言之所致也。”上不得已，乃勉从众议，谕：“称孝宗为＇皇考＇，慈寿皇太后为“圣母＇，兴献帝、后为＇本生父母＇，不称＇皇＇。”【考异】据《明史·本纪》，因清宁宫灾牵连书之，即三月颁诏之文也。证之《实录》，并无此语，盖传谕之言，后始行1330
纪五十 之。
方科、道官之论谏也，给事中安磐谓：“兴为藩国，不可加于帝号之上；献为谥法，不可加于生存之母。本生所后，势不俱尊；大义，私恩，自有轻重。”会廷臣多力争，俱下所司知之。
己巳，甘州军乱，杀巡抚都御史许铭、焚其尸。铭之死也，实总兵官李隆以私憾，嗾部卒杀之，而以“铭酷刻、激变军士”报闻。
寻擢陕西按察使陈九畴为佥都御史，巡抚甘肃。
庚午，以火灾风霾，遣官祭告天地宗庙社稷，敕百官修省。
二月，已卯，耕耤田。【考异】据《明史·本纪》，“是月已卯，耕耤田”。证之《实录》，“戊寅遣官祭先农”，亦不载己卯亲耕精田事。而《明书》则系之三月乙卯。今据《本纪》。
丁酉，召何孟春为吏部右侍郎。孟春巡抚云南，平叛苗有功。上即位，迁南京兵部右侍郎。半道复被召佐吏部。
先是孟春在云南，闻大礼议起，驰硫奏曰：“臣惟前世帝王，自旁支入奉大统，推尊本生，得失之迹，具载史册。宣帝不敢加号于史皇孙，光武不敢加号于南顿君，晋元帝不敢加号于恭王，抑情守礼，宋司马光所谓＇当时归美，后世颂圣＇者也，哀、安、桓、灵乃追尊其父祖，犯义侵礼，司马光所谓＇取讥当时，见非后世｀者也。《仪礼·丧服》为人后者＇，《传》曰：何以三年也？受重者必以尊服服之。”为人后者，为其父母报。《传》曰：何以期也？不二斩也。重大宗者，降其小宗也。＇夫为人后者，为之子，不敢复顾私亲。圣人制礼，尊无二上，若恭敬之心分子彼，则不得专于此故也。今者廷臣详议，事犹未决，岂非＇皇叔考＇之称有未当者乎？抑臣愚亦不能无疑。礼＇生日父母，死曰考妣。有“世父母”“叔父母＇之文，而无“世叔考”、世叔妣＇之说。今欲称兴献王为＇皇叔考＇，古典何据？宋英宗时，有请加濮王＇皇伯考＇者，宋敏求力斥其谬。然则“皇叔考＇之称，岂可加于兴献王
1331 明通整卷五十
乎？即称“皇叔父＇于义亦未安也。经书称“伯父、叔父＇，皆生时相呼，及其既没，从无通亲属冠于爵位之上者。然则“皇叔父”之称，其可复加先朝已谥之亲王乎？且天下者，太祖之天下也。自太祖传至孝宗，孝宗传之先皇帝，特简陛下，授之大业。献王虽陛下天性至亲，然而所以光临九重，富有四海，子子孙孙万世南而者，皆先皇帝之德，孝宗之所贻也。臣故愿以汉宣、光武、晋元三帝为法。若非古之名，不正之号，非臣所愿于陛下也。”及孟春官吏部，则已称兴献帝、后及本生父母，遂中寝。
壬寅，以巡抚湖广副都御史席书为南京兵部右侍郎。初，书自户部员外升外任。武宗时，历河南佥事、贵州提学副使。时王守仁谪龙场驿丞，书择州县子弟，延守仁教之，士始知学。屡迁福建左布政使，擢右副都御史，巡抚湖广。上改元，改南京兵部右侍郎，江南、北大饥，奉命振江北，令州县十里一厂，煮糜哺之，全活无算。方书在湖广，见中朝议大礼未定，揣上向张應、霍韬，因献议言：“昔宋英宗以濮王第十三子出为人后，今上以兴献王长子人承大统。英宗人嗣，在衮衣临御之时，今上入继，在宫车晏驾之后。议者以陛下继统武宗，仍为兴献帝之子，别立庙祀，张璁、霍韬之议未为非也。为今日议，宜定号曰＇皇考兴献帝＇，别立庙大内，岁时祀太庙毕，仍祭以天子之礼，似或一道也。盖别以庙祀，则大统正而昭穆不紊，隆以殊称，则至爱笃而本支不沦，尊尊亲亲，并行不悖。至慈圣宜称＇皇母某后＇，不可以“兴献＇加之。献谥也，岂宜加于今日？”议既具，会中朝竞诋张璁为邪说、书惧，不敢上，而密以示桂萼，萼然其议。
三月，辛亥，弗提卫献生豹，却之。甲寅，上幸太学，释奠于先师孔子。
丁巳，上慈寿皇太后尊号曰“昭圣慈寿皇太后”，武宗皇后日“庄肃皇后”。戊午，上皇太后尊号曰“寿安皇太后”，兴献后日1332
纪五十
“兴国太后”。【考异】《明史·本纪》所载尊号年月，皆据《实录》而是时称母后口兴国太后，盖以廷臣言兴献谥法不可加于生存之母。据此，则去年十月之称之为兴献后明矣。《明史·毛澄传》于去年十月下书兴国太后，盖纪载之误也，今刊正。
壬戌，颁诏天下。
论曰：考孝宗，遂不得不以武宗为皇兄。而以武宗为皇兄，遂为称庄肃皇嫂张本。杨廷和等之初误于草遗诏“兄终弟及”一语，及草即位诏直称“奉皇兄遗命，入奉宗祧”，于是，考孝宗、兄武宗之议起矣。
不知世宗所承之统在武宗不在孝宗，今舍武宗而考孝宗、是灭武宗世次也。成帝无子，故以哀帝为嗣，而考成帝，仁宗无子，故以英宗为嗣，而考仁宗。今孝宗自有子，武宗既考之于前，而世宗复考之于后，是使孝宗有子而无子也。况兄终弟及，为同父者言之耳。而遗诏中以为“伦序当立”，则《丧服小记》“宗子为殇而死，庶子弗为后”之例也。故《郑注》云：“族人以其伦代之明，不序昭穆，立之庙祭之，就其祖而已。”据此，则宗子孤为殇者，不得为之立后，故族人以其兄弟之伦序相当者，来为殇之父后，不为殇后，此即《春秋》“子般卒”之例也。子般乃为殇未逾年而死者，故闵公嗣位，为庄公后，不为子般后，若僖公之继闵公，则成君也。成君则宜为之后，不得仍后庄公，《春秋》之义亦如此。
今武宗身为天子十有六年，一旦以无后而传之世宗，何至杨廷和、毛澄等夷之于宗子为殇之列，使世宗但以其伦代而不为之后，又于孝宗之宜入祖庙者而祢之。于是，考孝宗，而“皇兄”、“皇嫂”之称，遂不得不出于此，自此为有明一代故实。而庄烈尊熹宗后为懿安皇后，称之曰“皇嫂”，实自廷和等兄武宗一议启之。而征之于礼，实未见其然也。
1333 明通鉴卷五十
甲子，广西荔浦县贼流劫桂林、阳朔等处，杀临桂县主簿曹时、古田县典史陈祚，命镇、巡官督兵捕之。
戊辰，遣官诣安陆，上兴献帝尊号。时命礼部侍郎贾咏题神主、咏题神主日“兴献帝神主”，不称“考”及“叔”，亦不叙子名。朝论是之。
壬申、论定策功，封大学士杨廷和、蒋冕、毛纪皆为伯，费宏荫一子锦衣卫指挥，皆世袭。礼部尚书毛澄加太子太傅，荫一子锦衣卫。廷和等五人各累疏恳辞，皆温旨褒答，不允。已，复力辞，至以去就决之，始命改荫锦衣卫等官，廷和等仍坚辞不受。给事中许复礼、张九功等、御史汪良贵、秦武等，及兵部主事霍韬各交章奏：“封爵武荫，非诸臣所安，宜听辞免。”寻许改荫文阶。
廷和、澄以议大礼不合上意，数求去。而御史张鹏请罢蒋冕、赵永亨，又诋石珤不可掌铨衡，二人亦求去。朝议不平，乃复以温旨谕留。以是诸臣竞不敢拜命云。
初，诏罢额外贡献。是月，中都镇守中官张阳复贡新茶。给事中张翀言：“陛下诏墨未干，旋即反汗，人将窥测朝廷，玩侮政令。且阳名贡茶，实杂致他物，四方效尤，何所底极，请守前诏，一切罢之。”报可。
夏，四月，癸未，禁广东看守珠池及市舶太监，不许干预地方事务。
壬辰，命“各边巡按御史，三年一阅视军马器械。著为令”。
丙申，罢甘肃总兵官李隆。隆以私憾戕害抚臣许铭。时陈九畴尚未至陕西，巡按御史喻茂坚发隆罪状，乃褫职、命速勘以闻。
戊戌，上御经筵。
已亥，南京兵部尚书王守仁疏辞封爵。初，守仁以功为内阁所忌，受封之日，诸同事有功者，惟吉安守伍文定当上赏，擢至1334
纪五十
大官。其他皆名示迁而阴黜之，废斥无存者，守仁愤甚。比归，丁父忧，乃疏辞封爵，乞录诸臣功，且言：“殃莫大于贪天之功，罪莫大于掩人之善，恶莫深于袭下之能，辱莫重于忘己之耻，四者备而祸全。臣之不敢爵，非以辞荣也，求避祸耳。”不允，所录功亦不报。【考异】据《年谱》，文成以正月辞封爵，二月丁父忧，七月再疏辞封爵，此据其在越上书之月也。《实录》载守仁辞封于是月已亥，盖即《年谱》正月所上疏也。惟《实录》但载辞封不允，而《明史》本传则并載乞录诸臣功于丁父忧之下。证之《年谱》，乞录不允，乃在七月讼免之疏。今分书之。
是月，起致仕都御史林俊为工部尚书。未至，会刑尚张子麟致仕，乃改俊代之。以副都御史陶琰为工部尚书。
五月、已酉、以迎立功，封驸马都尉崔元为侯，外戚邵喜、蒋轮皆为伯。时元等因阁臣皆辞封爵，亦疏辞。科、道官及吏部均请“宜听辞免，以慎重名器，保全戚里。”不允。
六月，丁丑，大学士杨廷和等上言：“近以暑日，传旨，经筵日讲，俱暂免。又免午奏，臣等职司辅道，实有未安。伏乞宫中无事不废读书，其《大学》、《尚书》，容臣等接续前日所讲读者，量进起止。仍不时御文华殿、召见臣等，俯赐访问。”上是之。已而，编修湛若水亦以为言，俱报闻。
是月，南京礼部尚书章懋卒。懋告归后，屡起为南京太常卿及南礼部侍郎，皆不就。言者屡陈懋德望，诏有司岁时存问。上嗣位，即家擢是职，仍致仕。方遣行人存问，面懋已卒，年八十六。赠太子少保，谥文懿。懋为学，恪守先儒训。或讽为文章，曰：“小技耳，予弗暇。”有劝之著述者，曰：“先儒之言至矣，芟其繁者可也。”通籍五十余年，历俸仅满三考，难进易退，世皆高之。
禁内官弟侄毋得官锦衣卫世袭。著为令。
是夏，吏部员外郎方献夫自家还朝，道闻大礼议未定，乃上
1335 明通鉴卷五十
疏，略曰：“先王制礼，本缘人情。君子论事，当究名实。窃见近日礼官所议，有未合乎人情，未当乎名实，一则守《礼经》之言，一则循宋儒之说也。臣独以为不然。据《礼经·丧服传》曰：“何如而可以为人后，支子可也。＇又曰：为人后者孰后？后大宗也。大宗者，尊之统也，不可以绝。故族人以支子后大宗也。嫡子不得后大宗。＇为是礼者，盖谓有支子而后可以为人后，未有绝人之后以为人后者也。今兴献帝止生陛下一人，别无支庶，乃使绝其后而后孝宗，岂人情哉！且为人后者，父尝立之为子，子尝事之为父，故卒而服其服。今孝宗尝有武宗矣，未尝以陛下为子。陛下于孝宗未尝服三年之服，是实未尝后孝宗，而强称之为“考＇，岂名实哉！为是议者，未见其合亍《礼经》之言也。又按程颐《濮议》，谓＇英宗既以仁宗为父，不当以濮王为亲＇，此非宋儒之说不善，实今日之事不同。盖仁宗尝育英宗于宫中，其不同者一；孝宗有武宗为子，仁宗未尝有子也，其不同者二；濮王别有子，可以不绝，兴献帝无别子也，其不同者三；岂得以濮王之事比今日之事哉？为是议者，未见其善述宋儒之说也。若谓孝宗不可无后，故必欲陛下为子，此尤不达于大道者也。推孝宗之心所以必欲有后者，在不绝祖宗之祀，不失天下社稷之重而已。岂必拘拘父子之称而后为有后哉？孝宗有武宗，武宗有陛下，是不绝祖宗之祀，不失天下社稷之重矣，是实为有后也。且武宗君天下十有六年，不忍孝宗之无后，独忍武宗之无后乎？此尤不通之说也。夫兴献帝当父也而不得父，孝宗不当父也而强称为父，武宗当继也而不得继，是一举而三失焉。臣未见其可也。且天下未有无父之国也，瞽瞍杀人，舜窃负而逃。今使陛下舍其父而有天下，陛下何以为心哉！臣知陛下纯孝之心，宁不有天下，决不忍不父其父也。孟子曰：“孝子之至，莫大乎尊亲。＇岂有子为天子而父不得称帝者！今日之事，臣尝为之说曰：“陛下之继二宗，当继统而不继嗣；兴献之异群庙，在称帝而不称宗。＇得称帝者，以
1336
纪五十
陛下为天子也。不得称宗者，以实未尝在位也。伏乞宣示朝廷，复称孝宗曰“皇伯＇，称兴献帝曰“皇考＇，别立庙祀之。夫然后合于人情，当乎名实，非唯得先王制礼之义，抑亦遂陛下纯孝之心矣。”报闻。【考异】献夫上疏在是年之夏，见《明史》本传，而《传》中以为草疏未上，辨见后。
秋，七月，丙午，免江西去年被灾税粮。
戊申、御史汪珊疏陈十渐。其略言：“陛下初即位，天下忻然望治，迩来渐不如初。初每事独断，今戚里左右或潜移阴夺；初每事咨访大臣，今礼貌虽隆而实意日疏；初罢诸不经淫祠，今稍稍议复；初屏绝玩好，今教坊诸司，或以新声巧伎进；初日览奏章，今或置不省，辄令左右可否；初厘革冗食冗费，今腾骧勇士不行核实，御马监数亦无稽察；初裁革锦衣冒滥，今大臣近侍以迎立授世荫，旧邸旗校悉补亲军；初中官有罪，惩以成法，今犯者多贷死，举朝争之不得；初中官有过，不复任用，今镇守、守备营求易置，幸门复启；初谏如流，今政事不便者，言官论奏，直曰有旨，地地拒人。”疏入，上颇纳之。未几，出为河南副使。【考异】汪珊事附《明史·余珊传》中，特书云“元年七月”，盖本《实录》也。今据《实录》日分。
己酉，以南直隶、江西、浙江、湖广、四川旱灾，诏各抚、按官讲求荒政积谷预备事宜。
逮济宁管闸主事陈嘉言下狱。先是太监温祥，赍册宝诣安陆。还，诉嘉言欺侮，上震怒，遂命锦衣官校速问。寻御史沈灼陈四渐，末言嘉言不宜逮，上怒其党护，夺俸。
辛亥，两广盗起，命总督都御史张横讨之。
丙辰，甘肃巡按御史奏：“正德中，寇人兰州，指挥张瀛与所部总旗施二俱力战死。请追赐赠恤。”兵部议从之，仍令有司祠祀。
甲子，大同军士以告饷率众欢噪，欲为乱。提督侍郎臧凤，
1337 明通鉴卷五十
巡按御史张钦，捕首恶张的祥等，请置之法。户，兵二部议：“以宣、大二镇、粮饷久缺，以致军上争呼，宜且抚之。”上命法司会议，谓：“近年主将因循，骄兵胁制，在福建则犯守臣，在陕西则犯巡抚，大同兵素矿悍，自逆彬擅调后，转加狂悖。若非重惩，恐益长乱。”诏“僇其首祸者五人以徇”。
己巳，南京暴风雨，江水涌溢，郊社、陵寝、宫阙、城垣、吻脊、栏楯皆坏，拔树至万余株，大江船只漂没甚众。直隶凤阳、扬州、庐州、淮安等府，同日大风雨雹，河水泛涨，坏官民庐舍树株，溺死人畜无算。【考异】《明史·五行志》系之七月，《实录》则己巳也。《二申录》书七月二十四日戊辰，至次日己巳，盖是月乙巳朔，与《实录》合。
庚午，刑部尚书林俊言：“宫中府中，俱为一体。近年各内臣犯法，屡诏免逮问，惟下司礼监勘治，非祖宗法也。请自今，内臣所犯，悉下法司明正其罪。如所论不当，自可明正法司之罪。”疏人，报闻而已。
俊起用，年已七十，寄止朝房，示无久居意。数为上言“亲大臣，勤圣学，辨异端，节财用。”朝有大政，必侃侃陈论，中外想望其风采。
是月，王守仁再疏辞封爵，为诸臣讼冤，其略曰：“宸濠变初起，势焰猖炽，人心疑惧退阻。当时首从议师，自伍文定、邢珣、徐琏、戴德孺诸人外，又有知府陈槐、曾玙、胡尧元等，知县刘源清、马津、傅南乔、李美、李楫及杨材、王冕、顾佖、刘守绪、王轼等，乡官都御史王懋中，编修邹守益，御史张鳌山、伍希儒、谢源等，或摧锋陷阵，或遮邀伏击，或赞画谋议，监录经纪，所谓同功一体者也。帐下之上，若听选官雷济、已故义官萧禹、致仕县丞龙光、指挥高睿、千户王佐等，或诈为兵檄，以挠其进止，坏其事机，或伪书反间，以离其心腹，散其党与。今闻纪功文册，改造者多所删削。举人冀元亨，为臣劝说宁王，反1338
纪五十
为奸人构陷，竟死狱中，尤伤心惨目，负之冥冥之中者，今臣独崇封爵，而此同事诸人者，或赏不行而并削其绩，或赏未及而罚已先行，或虚受升职之名而因使退闲，或冒蒙不忠之号而随以废斥。臣窃痛之！”奏人，卒寝不行。
初，上嗣位，言者交白冀元亨冤，出狱五日卒，故守仁及之.元亨在狱，善待诸囚若兄弟，囚皆感泣。
其被逮也，所司系其妻李，李无怖色，曰：“吾夫尊师乐善，岂他虑哉！”狱中与二女治麻枲不辍。事且白，守者欲出之，曰：“未见吾夫，出安往。”按察诸僚闻其贤，召之，辞不赴。已，就见，则仍囚服，手不释麻枲。问其夫学，曰：“吾夫之学，不出闺门衽席间。”闻者为之悚然。
八月，己亥，释李梦阳于狱。初，梦阳罢归，益跅弛负气，治园池，招宾客，射猎为娱，自号空同子，名震海内。宸濠反诛，御史周宣劾梦阳党逆，遂被逮。坐前作《阳春书院记》削籍，顷之卒。
庚子，以南京灾异敕群臣修省。
九月，丙午，巡按江西御史程启充得逆濠通萧敬、陆完等私书，内有“守仁可任江西巡抚”语，因极论萧敬、张锐等并劾“守仁阴谋党恶，素与交通，请追夺封爵。”户科给事中汪应轸，上书明守仁功，而刑部主事陆澄亦上疏为六辨以折之。然上知守仁
功，不问。【考异】《年谱》系之是年七月，盖因文成再上疏辞封爵类记之也，今据《实录》在九月丙午，而《实录》但有汪应轸上书论守仁功，
其下文“向信再劾，称应轸与守仁同府，澄系其门生”，即陆澄也。是《实录》上文漏去“刑部主事陆澄”六字，今据《年谱》增。
戊申，刑部尚书林俊，以灾变奉谕修省。因上言：“今日之最急者，惟取法祖宗、躬行节俭、兹大婚届期，六礼之仪，固不可缺，中外赏犒，为费尤多，时绌举赢，其何能济！臣愿一切罢省，务崇俭，以为天下先。”诏褒纳之。
1339 明通鉴卷五十
己巳，吏部听选监生何渊上言：“请权以礼制量立世室于太庙东北之地，奉兴献帝之神，如周祀文王于世室遗意，则陛下四时躬祭，而事生事存之心始得以自尽，太后千秋万岁后，亦得配食太庙于无穷，不必远拊安陆矣。”上然之，命所司会议以闻。
辛未，立皇后陈氏。
先是昭圣太后为上选婚，台官言：“大名有佳气。”乃求得大名府元城县学诸生陈万言女，迎入宫，至是遂册立之。
万言先授鸿胪寺卿，寻升为中军都督同知。后母翼氏，封夫人，给诰命。
冬，十月，辛卯，以南畿、湖广，江西、广西灾伤重大，命所司发仓粟并户部发帑银二十万两分道振之。仍各蠲免税粮有差。壬辰，敕群臣修省。
甲午，刑科给事中张翀言：“中官出镇，非太祖、太宗旧制。景帝遭国家多故，偶一行之，谓内臣是朝廷家人，但有急事，令其来奏。乃往岁宸濠谋叛，镇守太监王宏反助为逆，内臣果足恃邪？时平则坐享尊荣，肆毒百姓；遇变则心怀顾望，不恤封疆，不可不亟罢之。”上是其言。
后张孚敬为相，竞罢诸镇守内官，其论实自翀发之云。
乙未，礼科给事中章侨言：“三代以下，论正学莫如朱熹。近有倡为异学者，乐陆九渊为简捷，而以朱子为支离。宜严禁以端士习。”御史梁世镖亦以为言。上是之，诏“礼部国子监及各提学官申其禁”。
丙申，免山西被灾州卫税粮。
十一月，辛亥，总督两广军务张横讨广西贼，平之。
丁巳，刑科都给事中刘济请定行刑时限。时太监廖鹏父子及钱宁党王钦等皆以从逆论斩，鹏等夤缘中人冀脱死。济因言：“自来死囚临斩，鼓下犹受诉词、奏上得报，已及日旰，再请而后行刑，则已薄暮，殊非与众弃之之义。乞自三请后，鼓下不得受1340
纪五十
词。鹏，钦等罪甚当，幸陛下勿疑。”诏：“自今以申酉行刑。”鹏等竟缓决。钦复以中旨免死。济力争，不听。
戊午，升修撰舒芬、员外夏良胜等十五人官，及编修费案、王思等皆加升俸，以旌忠直，从吏部之请也。
庚申，寿安皇太后邵氏崩。
初、兴献之藩，太后时已进封贵妃，留京师。及上嗣位，太后已老，目皆矣，喜孙为皇帝，抚之自顶至踵。至是崩。上尊谥日孝惠皇太后，别祀奉慈殿。七年，七月，改称太皇太后。
寿安太后之崩也，大学士杨廷和等谓上为孝宗后，不宜为孝宗之庶母持祖母承重服，因摘《大明律令》“孙为祖服齐衰期年”之文以示同官。礼部如其议上之，上不从，令丧制二十七日而除。然以廷和等言，不颁遗诰，仅行二十七日之服于宫中。【考异】杨廷和议期服事，《明史》本传不载，此据徐氏《读礼通考》引廷和自记中语。今证之《实录》。礼部所上仪则十三日而除，其二十七日，则世宗自改，见之制中，然托廷和之议期服，与其自记之文合。而《明史》、《纪事本末》亦云，“廷和定制哭临一日，丧服十三日而除，文移两京，不以诏天下，”则是廷和此议虽经礼部据奏，而上不从。至于不颁遗诰，仅行二十七日之服于宫中，则仍从廷和议也。今据徐氏《读礼通考》增人。
论曰：杨廷和等之议本生，但议兴献帝后可耳。而至于寿安皇太后，则宪宗之妃，孝宗之庶母，而世宗所生之祖母，此与本生之祖母无涉也。《春秋》之义，母以子贵。故僖公之母成风薨于文公二年。《春秋》书之曰“我小君”，是于文公为祖母，故文公有三年之服。其后汉文帝母薄太后薨于景帝前二年，天子朝臣，并居重服斩衰三年，见杜佑《通典》.此庶祖母承重之例也。况明之孝肃周太后者，英宗之妃而宪宗之生母，故宪宗嗣位，称之曰圣慈仁寿皇太后，孝宗嗣位，又加尊曰太皇太后，此正寿安太后今日之比例。然则兴献不可称帝，章圣不可称太后，而至于寿安，则准孝肃
1341 明通鉴卷五十
周太后之例，尊之以太皇太后无嫌也。况天子诸侯无斩衰以下之服，而孙为祖父母期，乃大夫士父在之服，而为祖母期，又祖父在之服，祖母承重，在父卒后，亦须在祖父卒以后。故云祖父卒而后为祖母后者三年，此岂可以例天子诸侯乎？宜其说之，卒不能行也。
甲子，山东青州矿盗王堂等起颜神镇，流劫东兖，转人莱芜、新泰、临城间，都指挥杨纪等追及于泰安州之龟山。贼据山为固，纪进攻不克，临清指挥佥事杨浩死之。贼大掠鲁桥，势张甚。事闻，兵部议：“鲁桥诸闸，近连曹、濮及河南封邱、延津界，贼若逾河，则河南州县当之。今宜亟遏贼使不得奔突，请敕河道侍郎李瓒，督率管河、管闸等官，发濒河丁夫，昼夜防守。”给事中陈时明，“请以山东京操官军暂留其地，别遣大臣将保定等官兵趋山东会剿。”乃敕保定巡抚周季凤、副总兵杨锐选集汉、达官兵以备调遣。
于是，山东兵备等官分道逐贼，贼不敢屯聚，往来行劫鱼台，金乡间。官军追至寨里集，贼且斗且行。会诸道兵大集，就围之，俘斩数百，贼乃败散，东土稍宁。而余贼突至曹州者，欲渡河不得，乃转掠考城，循河西岸至东明、长垣。余党王友贤等，流入祥符、封邱。于是河南及保定巡抚皆告警。
而御史卢琼言：“河冰且合，漕舟联络以千数。宜于要地严兵防守，无使害及漕河，祸延邻省。”兵部议：“以诸道巡抚权位相埒、请敕漕运总督俞谏与都督鲁纲并提督两畿、山东、河南军务，节制诸道军。”从之。
丁卯，冬至，以寿安皇太后新丧，停止庆贺。辛未，御西角门视事。
大理寺卿郑岳言：“内臣贾金等侵盗仓库，宜置之法而曲贷之，将使左右效尤。恣意侵盗，及至败露，又图幸免，其害何可胜言！且法者，人主所与天下共者也。事千近幸，辄有轻重，是1342
纪五十
法不信于天下矣。古人言“法行自近始＇，又曰：宫中府中俱为一体。＇故申屠嘉辱邓通，而文帝不以为忤、韩琦安置任守忠、而英宗不以为专、前史书之以为美事。陛下宜远鉴前代之规，近守祖宗之法，自今内官有犯，悉听法司问拟、本寺审录，以昭圣世平明之治。”得报，有旨。
十二月，戊寅，振陕西、山东被寇之民。先是陕西数被套寇，深人固靖、环庆间，杀伤以万计。复有陕西流贼百余人，寇掠绥德、米脂、葭州、吴堡等处，杀伤指挥瞿相等。而山东青州之贼流人东、兖二府，并及河南、直隶地方。于是兵部议：“遣科、道官分部阅视，其被寇地方，请量发太仓库银振济。”诏“遣科、道官各二员，户部发太仓银十万两，以六万给陕西三边，四万给山东等处，不足则以各司府州县库银佐之。”
癸未，命廷臣议择寿安皇太后葬地。时文武大臣皆言“橡子岭地形高敞，可以卜葬”，而上意欲附近茂陵，命兴工择日。大学士杨廷和等言：“宋宁宗欲祔孝宗于裕、思诸陵之旁、朱熹累疏谓·祖茔之侧，不宜数兴工作，惊动神灵。＇今欲柎寿安皇太后于茂陵左右，将开金井，兴大工，在天之灵恐有未安。且其襟抱疏泄，利害所关非细。臣等不言，是为负国。请如原议。”不纳。戊子，升任山东金事史道劾大学士杨廷和昔年曾交通逆濠及谄附钱宁、江彬等事。且言：“先帝自称＇威武大将军，廷和未尝力争，今于兴献帝—＇皇＇字、一“考”字，乃欲以去就争之，实为欺罔。”
廷和自议礼执奏至数十上，上忽忽若有所恨。左右因乘间言“廷和恣无人臣礼”，而道以给事中出外，谓为廷和所构。于是尚书乔字、彭泽等，言“廷和定策讨逆，忘身尽忠。乃为奸党所诬陷，不可不治。”上乃下道于狱，以安廷和。御史曹嘉论救道，并劾泽等阻塞言路，上置不问，然于廷和眷亦衰矣。
戊戌，南京十三道御史方凤等上疏，辩论“吏部员外郎方献
1343 明通鉴卷五十
夫与张璁、霍韬议礼非是，及欲为兴献帝立庙京师，尤不可”，因请“黜浮言，早定大礼，为献帝立后，祀于安陆。”章下所司。
辛丑，刑科都给事中刘济言：“故事，厂卫有所速，必取原奏情事送刑科签发驾帖.今千户白寿赍帖至，并无原奏，索之不与，未便签发。而寿坚执自来驾帖送科，皆开写事略，会同署名，实不系御批原本。”两人列词并上，而上先人寿言，竟绌济议.
济在谏垣久，言论侃侃，多与权幸相枝梧。中官崔文仆李阳凤坐罪，已下刑部，上受文诉，移之镇抚。济率六科争之，不听。都督刘辉以奸党论戍，有诏复官。甘肃李隆以杀许铭速入都营，免赴鞠。济皆力陈不可，上从其言，辉夺职，隆受讯伏辜。后父陈万言奴何玺殴人至死，上命释之。济执奏，曰：“万言纵奴杀人，得不坐为幸。今并释玺等，是法不行于戚畹奴也。”自是济直声愈著，上亦颇惮之。
是月，工部尚书陶琰改南京工部，以侍郎赵璜代之。
是冬，户科给事中张汉卿偕同官上言：“陛下轸念畿辅庄田之害，遗官会勘，敕＇自正德以后，投献及额外侵占者，尽以给民。王言一布，天下孰不诵陛下之仁！乃者给事中夏言、御史樊继祖、主事张希尹勘上涿州薰皮厂、安州鹰房草场，诏旨留用，所司执奏不从，非所以全大信，昭至公也。皮厂起于马永成，鹰房创于谷大用，皆夺民业为之。今马俊、赵霖恃藩邸旧恩，妄求免革，是复蹈永成、大用故辙也。乞尽还之民而严罪俊、霖，以为欺罔者戒。”不纳。【考异】勘庄田事，据《实录》皆在是年。《明史》汉卿本传记其上疏，特书之于是年之冬。《实录》系之明年正月，今据本传。
是岁，安南武臣莫登庸自称安兴王。初，安南黎立，登庸专政，潜蓄异志。黎氏臣郑绥，以德徒拥虚位，别立其族子酉榜，发兵攻都城，德出走。登庸击破绥兵，捕酉榜，杀之。益恃1344
纪五十
功专恣，逼妻德母，迎德归，自为太傅、仁国公。正德之末率兵攻陈暠，暠败走死。至是登庸遂自立，谋杀德，德母以告，乃与其臣杜温润间行以免，居于清华。登庸立其庶弟愿，迁居海东长庆府。
方上即位之初，命编修孙承恩、给事中俞敦诏谕其国。至龙州，闻其国大乱，道不通，乃却还。
二年
春，正月，已酉、山东流贼三千余人至考城县，副使李珏、都指挥凌备等合击之，斩首数十。贼势少沮，退聚归德堰。中都留守颜恺等“颜”，《三编》作“顾”。御之。会河南守备廖泾等兵亦至，俱次郭村，泾退缩不进。河南新募降贼张进父子引三百骑驰至，恺令与贼对垒，进请俟河南兵至，不听。麾兵击贼，贼见我师无后援，殊死斗。进队中忽摇旗者三、遂先却，贼乘之。官军大溃，指挥赵太等三十余员，官军八百人死之。
巡按御史任洛以闻，诏逮恺、泾下法司。敕“巡抚都御史周季凤、陈凤梧、何天衢等督兵平贼自赎，仍敕提督军务都御史俞谏申明军法，以肃士心，重悬赏格，以购贼首。”给事中汪应轸上言：“弭盗与驭夷不同。驭夷之法，逐之境外而已；弭盗而纵之出境，是以邻国为壑也。请为定例：凡一方盗起，彼此玩视，不即扑灭，以致出境流劫，则两处镇、巡以下官俱坐罪。”兵部议从之。
乙卯，大祀南郊。
丁卯，小王子以万余骑人沙河堡，总兵官杭雄御却之。
是月，大学士杨廷和以史道、曹嘉论劾，累疏乞休，不许。上三遣中使至第，宜谕慰留。而嘉等攻之不已，语侵内阁，并及乔宇、彭泽等。于是阁臣毛纪、蒋冕，尚书毛澄、林俊、孙交及宇、泽等，先后乞休，俱不允。
1345 明通鉴卷五十
二月，乙亥，给事中夏言等以查劾庄田事竣，因陈四事，其一“请改后宫负郭庄田为亲蚕厂、公桑园”；其一“请禁戚里一切求请，及河南、山东奸民献民田王府者”。下礼部议，“以皇城西苑隙地宜桑，且合唐苑中之制，请建蚕室。”于此诏“姑已之，余如奏行。”
癸未，振辽东旱灾。
壬辰，提督军务俞谏讨山东贼，与总兵官鲁纲连营进兵，遂会河南、山东、保定巡抚及总理河道侍郎李瓒平之。
时有司多诬良民为贼，谏审释无辜，并宥其胁从者，皆感泣而去。
丙申，葬孝惠皇太后于茂陵。先是杨廷和等请别择葬地，不从。礼官集议，侍郎贾咏等乃请定葬地于茂陵元官之右，至是遂袝焉。
庚子，札部尚书毛澄致仕。先是澄屡疏乞归，上遣使赐药，优诏谕留。至是以衰年久疾，辞疏恳至，乃许之。仍赐敕驰驿，并岁给廪隶如例。
澄端亮有学行，论事侃侃不挠。上欲推尊所生，尝遣中官谕意，至长跽稽首，澄骇愕，急扶之起，其人曰：“上意也，上言人孰无父母，奈何使我不获伸？必祈公易议。”因出囊金畀澄。澄奋然曰：“老臣悖耄，不能隳典礼，独有一去不与议已耳。”自是抗疏引疾至五六上。既得请，力疾就道，舟至兴济而卒。上雅敬惮澄虽数忤旨而恩礼不衰。其卒也，深悼惜之。赠少傅，谥文简。【考异】澄致仕及卒，见《明史》本传。《实录》系致仕于是月庚子，其卒以闰四月，今汇书之。
三月，壬寅，给事中安磐上言：“顷御史曹嘉，陈公议，辩邪正，至以廷臣五十人列为四等，过矣、夫以一人之议众人，如唐王珪之论房玄龄等，本朝解缙之论黄福等，皆承上命而品藻之，未有出自己意、举在廷缙绅而肆其口吻者也。”已而户科给事中毛1346
纪五十
玉复以为言。先是以阁部乞休，降史道为河南通判。至是复出嘉于外，谪昌邑知县。
乙巳，谙达寇大同。旧作俺答。谙达者，鞑靼之别部也。时小王子最富强，徙幕东方，分诸部落在西北边甚众。日济浓，旧作吉囊，曰谙达者，于小王子为从父行，据河套，雄黠喜兵，为诸部长。至是谙达大举入，总兵杭雄不能御，降旨切责。雄自劾，乞解兵柄，不许。
甲寅，奉武宗神主祔太庙。
戊午，赐姚涞等进士及第，出身有差。
癸亥，御经筵，仍以次日日讲。时以久早风霾，礼臣疏请修省。于是给事中章侨上言：“陛下高拱请穆之上，而付万几于章奏之间，空文太多，未必尽经睿览。臣下得接清光，不过早朝顷刻间耳。奉天门奏事，徒为观听之具；文华殿讲读，略无问难之言。乞举祖宗故事，早朝退班，许百官以次启事。经筵日讲，时赐清问；密勿大臣，时勤召对。仍简儒臣数十人，更番入直便殿，以备咨访，则君臣之间，情意交孚，灾诊自弭矣。”上嘉纳之。
辛未，岁星、太白同昼见。
是月，召南京礼部尚书罗钦顺为礼部尚书，辞不赴。
夏，四月，壬申朔，以灾异敕群臣修省，时两畿、山东、河南、湖广、江西及嘉兴、大同、成都皆旱，赤地千里，殍殣载道，故有是敕。
癸未，以宋朱熹裔孙墅为五经博士，奉祀婺源。初，正德中，给事中戴铣、汪元锡、御史王完等先后言：“朱子上继孔子。孔子之后有曲阜、西安，朱子之后亦有建安，婺源。今建安已置博士，其子孙在婺源者，宜如衢州孔庙例，官其嫡长一人以奉祀。”诏从之，至是乃以授墅。寻以西安训导席端言，令世袭。
癸巳，命两京三品以上及抚、按官各举堪任守令者以闻。
1347 明通鉴卷五十
给事中张嵩，以天戒上言三事：“一保圣躬，一崇正学，一务实惠。”其论崇正学，言：“太监崔文等以左道感陛下，修斋醮，奏青词，宜斥其人，毁其书，日临讲读，亲近儒臣，加以圣躬之调护有节，蠲租之实惠在民，庶人心悦而天意回矣。”章下所司。乙未，始命兴献帝家庙享祀，乐用八佾。初，中官蒋荣以上命奉祀安陆，请祭器乐舞。礼部议“如风阳例，用笾豆十二，无乐。”奏凡再上，不允。御史黎贯言：“陛下信一谀臣之说，委祭祀于署官、神必不享。请选宗室近属者主之。”沈灼言：“古有九世之庙，无墓祭之文。庙祭宜隆，陵祭宜杀。今陵祀不用乐，凤阳诸陵皆然，何独安陆！”给事中底蕴等亦请如前议。而是时监生何渊方上言“请立世室于太庙东北”，给事中章侨、周琅皆极言其不可。于是诏以先后疏下廷臣会议。
至是议言：“帝后尊称，原于圣母之懿旨；安陆立祠，成于陛下之独断；情孝已两尽矣。然正统、本生、义宜有间。八佾既用于太庙，则安陆庙祀自宜有辨，以避二统之嫌。”时廷臣集议者数四，疏留中十余日，特旨竞用八佾。
是月，广西思州土官岑猛率兵攻泗城州，土舍岑接拔其六寨，进薄州城，克之。接告急军门，言“猛无故兴兵”，猛言“接非岑氏后，据其祖业，欲得所侵地。”诏总督张损勘处以闻。
给事中张翀，以灾异偕六科诸臣上疏曰：“昔成汤以六事自贵：日政不节与？民失职与？官壶崇与？女谒盛与？苞苴行与？谗夫昌与？今诚以近事较之：
快船方减，而辄允戴保奏添；镇戍方裁，而更听赵荣分守；诏核马房矣，随格于阎洪之一言；诏汰军匠矣，寻夺于监门之群咻。是政不可谓节也。
末作竟于奇巧；游手遍于闾阎；耕桑时废，缺俯仰之资；教化未闻，成偷薄之习。是民不可谓不失职也。
两宫营建，采运艰辛，或一木而役夫万千，或一椽而废财十1348
纪五十
百，死亡枕藉之状，呻吟号叹之声，陛下不得而见闻，是宫壶不可谓不崇也。
奉圣、保圣之封，庄奉、肃奉之号，或承恩渐邻于飞燕，或黠慧不下于婉儿。内以移主上之性情，外以开近习之负倚。是女谒不可谓不盛也。
穷奸之锐、雄，公肆赂遗而逃籍没之律；极恶之鹏、铠，密行请托而逋三载之诛；钱神灵而王英改问于锦衣；关节通而于喜竟漏于禁网。是苞苴不可谓不行也。
献庙主祀，屈府部之议而用谀佞之谋；重臣批答，乏体貌之宜而人群小之间。上以汨朝廷之是非，下以淆人物之邪正。是谗夫不可谓不昌也。凡此皆成汤之所无，而今日之所有，是以不惮斧钺之诛，用效责难之义。愿陛下采纳。”【考异】张翀言事，事见《明史》本传，特书云“嘉靖二年四月”，盖正修省求言时也。《实录》系之是月庚辰，而疏文不具，但云“引成汤六事以责时政，言甚剀切”而已。《三编》亦遗之，今据本传增。
时上用太监崔文言，建斋醮于宫中。翀方迁礼科，上言：“顷闻紫禁之内，祷祀繁兴。乾清宫内官十数辈，究习经典，讲诵科仪，赏费逾涯，宠幸日密。此由先朝罪人遗党若太监崔文辈，挟邪术为尝试计，愚弄陛下，而已得肆其奸欺，干挠政事，牵引群邪。伤太平之业，失四海之望。陛下悦之，以为可延年已疾耳。侧闻顷来嫔御女谒，充塞宫帏，致令怠日讲，疏召对，政令多僻，起居愆度，小人窥见间隙，遂以左道蛊惑。夫以斋醮为足恃，而恣欲宫壶之间，以荒淫为无伤，而邀福邪妄之术，甚非古帝王求福不回之道也。
给事中安磐亦抗疏言：“曩武宗为左右所蛊，命番僧锁南辈出人豹房，又命内官刘允迎佛西域。陛下登极，放允，囚锁南，奈何甫及二年，遽袭前辙，不斋则醮，月无虚日，此岂陛下本意？实太监崔文等为之。文，钟鼓厮役，贵缘冒迁，既经降革，乃营
1349 


明通鉴卷五十
求还职，导陛下至此，使贻讥天下后世。且其尝试陛下，欲行香则从之，欲登坛则从之，欲拜疏则又从之。无已，则导以游幸、土木，导以征伐，方且连类以进，伺间以逞。臣以为文可斩也。”疏人，俱报闻。【考异】张翀，安磐谏斋醮事，见《明史》本传。《传》中叙次皆在二年之前。若廷和等上疏，在是年闰四月。而是时建斋醮已久，诸臣先后上疏，皆见《实录》。其不始于闰四月明矣。今类书于翀因灾异言事之下，为廷和复谏张本。
闰月，乙巳，大学土杨廷和上慎始修德十二事，面于建斋醮一事，首力言之。谓：“祈祷之事，帝王弗尚。何况僧道邪妄之书，岂可轻信！今乃无故修设斋醮，日费不赀，至屈万乘之尊亲莅坛场。此皆先朝乱政之徒芟锄未尽，妄引番汉僧道尝试上心。夫斋醮之事，乃异端诳惑，藉以为衣食计者。佛家三宝，道家三清，名虽不同，同一虚诞。昔梁武帝、宋徽宗崇信尊奉，无所不至，一则饿死台城，一则累为金虏，求福未得，反以召祸。又如近日刘瑾、钱宁辈崇信佛道，建造寺宇，皆杀身亡家，略不蒙祐。则其无益有损，不待辨矣。然则行香拜跪之劳，莫如移之以御讲筵；设醮修斋之费，何不移之以周穷困！臣等职任辅导，不敢不尽其愚。惟陛下采纳，斥远左右奸人及远方僧道，罢停斋醮及一切冒滥恩赏，天下幸甚。”九卿乔宇等亦言：“陛下登极诏书，首正法王、佛子、国师、禅师之罪，榜禁内府宫观出人引诱之人，裁革世善、真人爵号，及新建寺宇概行拆毁。邪正之辨，了然甚明。今一旦信用妖幻，九重之内，建立坛场，蝶渎神明，烦劳圣体，不可之大者也。夫天生圣人，以为天地神人之主，心和则气和，气和则天地神人之和应之。即如往者祷雨祈雪之事，陛下一念精神，随感随应，何必藉佛力以禳灾，诵道经以修福邪！”
疏入，皆报曰：“览卿等所言，具见忠爱，朕已知之。”已而给事中郑一鹏、御史张珩皆以为言，下所司知之。
丙午，录囚。 1350
纪五十
己未，太监崔文家人李阳凤等，求贿于工部匠头宋钰，不获。因以它事嗾文杖钰几死。下法司问，未决。文诉于上，得旨，“改令镇抚司讯理”，尚书林俊等执留不遣，力争不纳。明日，又奏，上怒，责令陈状。俊言：“祖宗以刑狱付法司，以缉获奸盗付镇抚司，讯鞫既得，犹必付法司拟罪.未有夺取未定之囚，反付推问者。文乃先朝之漏奸，而左道之作俑，罪不容诛，兹复干内降，臣不忍朝廷百五十年纪纲，为此辈坏乱也。”上惮其言直，置之。
已而都御史金献民等，六科给事中刘济等，十三道御史王约等，交章论谏，前后章凡十四，署名者八十人，皆下其章于所司。
己巳，以亢旱谕礼部祷雨。
五月，庚午，小王子犯密云，人石塘岭，杀指挥殷隆等四人.诏建治参将霍如忠等。
庚辰，翰林院编修湛若水上疏言：“陛下初政，渐不克终。左右近侍争以声色异教蛊惑上心，大臣林俊、孙交等不得守法，多自引去，可为寒心。亟请亲贤远奸，穷理讲学，以隆太平之业。”又疏言日讲不宜停止。修撰吕楠亦以为言，俱报闻。
壬午，诏修宋臣韩琦、范仲淹祠于延州，建故吏部尚书王恕祠于三原，命翰林院各拟祠额，有司岁时致祭，从都御史姚镆、给事中张原请也。
丁亥，御马监太监阎洪乞外豹房永安庄地，户部尚书孙交言：“先帝以豹房故贻祸无穷，今洪等欲修复以开游猎之端，非臣等所敢闻。”诏“以地十顷给豹房，余令百户赵恺等佃如故。”
已丑，额布讷犯甘凉。
六月，辛亥，以早灾免直隶广平府所属州县税粮。癸丑，以灾伤免嘉靖元年天下税粮之半。
甲寅、日本贡使宗设抵宁波。未几，宋素卿偕瑞佐复至，素
1351 明通鉴卷五十
卿来贡，见正德五年，互争真伪。素卿贿市舶太监赖恩，宴时坐素卿于宗设上，船后至者先为验发。宗设怒，与斗，杀瑞佐，焚其舟，追素卿至绍兴城下，素卿窜匿他所免。凶党还宁波，所过焚掠，执指挥袁琎，夺船出海，都指挥刘锦追至海上，战没。
事闻，礼部察“素卿勘合系宏治朝，素卿诉称＇正德朝勘合为宗设等夺去＇，请敕素卿还国移咨其王，令察勘以闻。”素卿者，即正德间通夷事觉，以赂刘瑾免究问者也，并见正德五年。于是给事中张翀、御史熊兰，言“素卿罪重不可贷，请并治赖恩交通罪。”乃下素卿于狱。【考异】事见《明史·外国传》，特书是年五月，据其在宁波争杀时也。《实录》系之六月甲寅，据奏至之月日耳，惟据《传》，则执杀袁琎、刘锦等似系宗设，故下云“夺船出海去。”《实录》言“素卿窜至慈溪，放火大掠”，遂有执杀琎、锦之事，与《明史》小异，今仍据《传》书之。
是月，两畿、大名、顺德、凤阳、庐州、徽州、安庆、浙江嘉兴、河南开封、江西吉安、袁州、广信等府州县旱。
秋，七月，辛未，已革锦衣卫旗校王邦奇，屡求复职，安磐言：“邦奇在正德时，贪饕搏噬，有若虎狼。其捕奸盗也，株连锻炼、谓之＇铸铜板＇；其缉妖言也，诱民从教，掩捕无遗，谓之“种妖言＇，此辈奸党败露，得保首领亦已幸矣，尚敢肆然无忌，屡渎天听耶？宜严究治以绝祸源。”上不能从。其后邦奇卒为大厉如磐言。
壬午，赐后父都督同知陈万言第于西安门，命工部营造。工部言“其地逼近宸居，闳广逾制，宜裁其半。”旨未下，万言恐不全给，佯具疏辞，且言“丈量规画，皆营缮司郎中叶宽、员外翟璘主之。”上怒，乃下宽、璘诏狱。工部尚书赵璜引罪，论救宽、璘等，章下所司.
庚寅，刑部尚书林俊致仕。俊以耆德重望，遇事屡格，疏请骸骨，凡数上，皆不许。至是复以老请，且上疏曰：“自古未有不
1352
纪五十
亲大臣而能治者，我孝宗皇帝，天启其衷，大臣如刘健、谢迁、李东阳、刘大夏等，时赐宣召，幄前咨议，移时方退。乃叹曰：“岂知军民贫至是！＇又问·安得太平如帝王时＇？大夏对言：但事事皆如近日与内阁议当而行，久之自治。＇孝宗信用其言，是以大治。今大臣如健、大夏者不少，陛下宣召果如孝宗，事事悉与内阁议之，未有不如孝宗者。若徒取文具，何裨政理！伏望陛下用臣之言，遂臣之去。”上曰：“览奏恳切忠爱，特允所请。”给驿以归，仍加太子太保，有司给廪隶如例。
以早灾免山东济南等府税粮。
甲午，调礼科给事中刘最为广德州判官。先是最劾“太监崔文以斋醮蛊惑圣心，糜费内帑”，文“请敕最查明侵帑数目”。至是最言“帑银属内府，司计之臣不能知，臣何由知之？文欲假难稽之事，以掩己过、投可乘之隙，以构臣罪，此风不可长也。”上以最“不谙事体，率意妄言”，遂有是谪。
先是南京应天等府早灾，御史陶俨“请大发内帑及余盐赃罚银两以备振恤”，从之。
是月，南畿复大水，江、淮河并溢，漂没人畜田庐无算。吏部侍郎何孟春复条恤灾八事：曰“禁奢靡”；曰“慎赏罚”；曰“减百官俸薪”；曰“革冗费”；曰“广听纳”；曰“安抚江、淮百姓”；曰“不许邻近州县遏籴”；曰“免来岁被灾税粮”。上命“文武官俸如故，余悉依议”。
以吏部侍郎汪俊为礼部尚书，以罗钦顺不至也。
八月，庚子，进外戚寿宁侯张鹤龄为昌国公，陈万言为泰和伯。
吏部尚书乔宇等言：“累朝皇太后戚属，无生前封公者。且昌国公乃鹤龄父张峦没后所赠，今以父之赠而封子，非制也。若万言之封伯，比之于峦，亦太骤矣。”不纳。
南京礼部尚书秦金等，言上政不如初者八事，因言：“初政所
1353 明通鉴卷五十
以清明者，政出公朝而左右不能预也；今政不能如初者，政在左右，公朝或不知也。夫政不可一日不在朝廷，权不可一日逮于左右。所谓政在朝廷者，非必其独运也。设公卿以代理之、立台谏以纠察之，股肱有托，耳目有寄，即主威重于九鼎、国势安于泰山矣。不然，则内廷外朝之势隔而信任有所偏，宦寺女谒之情亲而听受有不察。名曰一日万几而权已移于下矣。”上嘉纳之，仍敕群臣交散焉。
辛酉，小王子犯辽东丁字堡，杀虏军士男女五千余口。都指挥王纲追袭出境，死之。
是月，迁左都御史金献民为刑部尚书，召总督漕运都御史俞谏回掌院事。
九月，癸酉，敕“南京户部侍郎吴廷举兼佥都御史，振济徽、宁、池、太，安庆五府地方。”
丙子，复命户部清查畿辅庄田。尚书孙交等言：“旧数多者，以奏乞投献，虚开妄报也；新数少者，以奉旨清查，退给除豁也。短少之数，请俟年丰，将原报低洼地土查有水利可耕者，召民佃种，量征子粒以补之。”得旨，“令查成化、弘治间原数以闻。”
振辽东饥，仍停征子粒。
已卯，命以故赠江西按察使周宪配享孙燧、许逵旌忠祠。宪讨华林贼死难，见正德七年。
时御史邓显言“黄宏、马思聪死节不明，请罢配享”，从之。未几，给事中毛玉复情表章，并及承奉周仪。会宏子绍武诉于朝，巡按御史穆相列上二人死事状。甚悉，遂无异议。【考异】此据《实录》，参《明史·黄宏传》书之。盖《实录》因请配祀周宪、并及罢黄宏、马思聪事也。据本传，言穆相列上二人死节状甚悉，是罢后寻复明矣。《传》言“宏之死，贼义而敛之。子绍文奔赴，求得其棺，以伪命治敛非父志，亟易之，扶归。而思聪系狱中，绝食六日死。”意即相所上死事状也.今附识之。
1354
纪五十
初，正德末，以南京户科给事中乐藏、工部主事华湘通历法，俱推光禄少卿、管钦天监事。是月，湘上言：“古今善治历者三家、汉《太初》以钟律，唐《大衍》以蓍策，元《授时》以晷景为近。今欲正历而不登台测景，皆空言臆见也。望许臣暂罢朝参，督中官正周濂等，及冬至前诣观象台昼夜推测，日记月书，至来年冬至，以验二十四气、分至、合朔、日厘、月离、黄赤二道、昏旦、中星、七政、四余之度，视元辛已所测离合何如，差次录闻。更敕礼部延访精通理数者，征赴京师，令详定岁差，以成一代之制。”下礼部集议。而薇谓历不可改，与湘颇异。礼部言：“湘欲自行测候，不为无识请令二臣各尽所见，穷极异同，以协天道。”从之。【考异】语见《明史·历志》。《皇明通纪》、《从信录》皆
书于是年之末。证之《实录》，华湘、乐馥两奏皆在是月，而《志》中亦系
之嘉靖二年，但无月分耳，今据《实录》系之是月之末。
冬，十月，庚子，滦州民赵纪以田被土豪侵占，讦前任永平知府郭九皋，又贿太监芮景贤，诉之东厂。御史刘翀言：“细民事应告抚按，而越诉东厂，此必有主之者。”给事中刘济言：“定国公徐光祚，其先祖徐达曾有钦赐田土坐落彼处，业于洪武之末辞退，已经顺天抚按官查覆，给与军民佃种。今光祚欲规复之，故嗾纪捏奏，以为将来请讨地，请并逮光祚鞫究。”诏下其事于所回
戊申，以旱雹灾，免直隶大名府各州县及大同卫所税粮。庚申，以灾伤，免山东各府卫税粮。
是月，户部尚书孙交、兵部尚书彭泽俱致仕。交年已七十，连章乞罢，上辄慰留，遗医视疗。至是请益力，许之，加太子太保。泽以史道之劾，言官复交章论之，泽不自安，累疏乞休。诏加少保。均赐敕乘传归，给廪隶如例。
十一月，丁卯，免南畿彼灾税粮。
己卯，下前谪任广德州判官刘最及巡盐御史黄国用于狱。初
1355 明通鉴卷五十
最既外谪，中官衔之不已。东厂太监芮景贤，奏其“在途仍用礼科旧衔，乘坐船，索夫役，御史黄国用复遣牌送之。”遂并逮诏狱，寻戍最而谪国用。法司争之不能得。
给事中刘济率同官上言：“国家置三法司，专理刑狱，或主质实，或主平反，权臣不得以恩怨为出入，天子不得以喜怒为重轻。自锦衣镇、抚之官专理诏狱，而法司几成虚设。最等小过耳，罗织于告密之门，锻炼于诏狱之手，旨从内降，大臣初不预知，其为圣政之累非浅。且李洪、陈宣罪至杀人，降级而已；王钦兄弟，党奸乱政，谪戍而已。以最等视之，奚翅天渊！而罪顾一律，何以示天下？”上怒，夺济俸一月。
己丑，振河南饥。
庚寅，大学士杨廷和等以直隶、江北水灾异常，疏“请集议振救，并蠲一应岁派及额办钱粮”，上曰：“仍当议所以振救之法。”户部集廷臣条陈救荒八事，又言“江北伤重，振之非二十万不可。请将淮、扬折粮，及运司余盐银两分派振济”，从之。仍敕“将存留起运粮米，及岁办等项钱粮悉予停免”，复命“南京兵部侍郎席书兼佥都御史，振济江北地方”。
是月，改南京兵部尚书秦金为户部尚书，改金献民为兵部尚书，以南京刑部尚书赵鉴为刑部尚书代之。
十二月，庚子，以灾伤免南直隶江北等府嘉靖元年，二年未征税粮。
甲辰，南京兵部侍郎席书言：“南畿旱涝相仍，饥民甚多，钱谷甚少。考古荒政可行于今日者，惟作粥一法，不烦审户，不待防奸，至简至要、可以举行。”因条振粥活民事宜上之，诏许以便宜举行。
都察院右都御史俞谏言：“罪人王钦兄弟，既宥其死，不宜复免追赃。近户部会议振灾，太仓之储仅七十万，难以动支，而钦一家应没赃银至八十余万两。与其庇此一二奸人，以市私恩，孰1356
纪五十
若追以备振，用活数十百万饥民之为德乎？乞将各犯赃银、照数追完三分之二，而后发遣，庶国法不废面奸贪亦惩。”科、道诸臣亦以为言，报闻而已。
庚戌，敕“依成化，弘治年间例，遣内织染局官二员，前往苏、杭等五府提督织造事宜。”先是礼科给事中章侨言：“道路传闻，镇守浙江太监梁瑶，遣人挟赀营管织造，事之有无虽不可知，窃为朝廷虑此举动也.盖自两浙等处添设内臣，官民受害，不可胜言。幸明诏停革，与天下更始，甫及二年，岂宜复有此。举？矧四方灾饥，报无虚日，穷民九死一生，何堪重困？乞敕下司礼监移文梁瑶，戒无生事。”疏人，下所司知之。已而内织染局太监刁永等果以上用袍服，及两宫等服御为言，遂有是命。事下工部，覆言不可。而吏科给事中曹淮、兵科给事中杨元亦以为言。于是工部议“以上用袍服，宣示花样，令镇、巡、三司官如式织造，无烦内臣提督”，不允。
大学士杨廷和因上疏曰：“今年直隶、浙江等府，水旱异常，额征税粮尚冀蠲免，若更遣官织造，一切物料工役，何从措办？非惟逼勒逃亡，尤恐激成他变。近闻淮、扬、邳、徐诸府军民，房屋田土淹没殆尽，百里之内，断绝炊烟，卖子鬻女，辄以斤计、至于相视痛哭，投水而死。又传闻凤阳、泗州、洪泽，饥民啸聚成群，白昼劫掠商船过客，莫敢谁何，未知何日剿平。况将来事势，尚有不可预料者。”疏人，上以累朝旧例，业已差遣，趣内阁撰敕施行，廷和等不奉命。一时九卿尚书乔宇等，六科给事中解一贯等，十三道御史彭占祺等，皆极陈其不可。子是，廷和复上疏言：“臣等与举朝大臣言官言之不听，顾二三邪佞之言是从，陛下能独与二三邪佞共治祖宗天下哉？且陛下以织造为累朝旧制，不知洪武以来何尝有之！创自成化、弘治耳。宪宗、孝宗爱民节财，美政非一，陛下不取法，独法其不美者，何也？”因请“究拟旨者何人，疑有假御批以行其私者。”上为谢不审，复以草
1357 明通鉴卷五十
敕命蒋冕。冕亦具疏请止，不从，敕亦久不进；上责其违慢，冕引罪，卒不奉命。给事中张翀等、御史谢汝意等、主事黄一道等，各疏言“宜信任大臣、停止织造”，而上俱以“有旨”报之，但戒所遣官毋纵肆而已，不能止也。于是，廷和求去之志益决。【考异】《明书》系之十月下，《三编》汇系之明年正月《罢廷和》目中，惟《通纪》书十二月，证之《实录》，盖是月庚戌，章侨之论梁瑶又在其前，今连类记之。
初，兴献帝称号已定，霍韬既归，张璁亦除南京刑部主事。而是时刑部主事桂萼与璁同官南京，日夜私诋朝议，不宜称“本生”。会南京兵部侍郎席书、吏部员外郎方献夫，先以大礼未定，各草疏请追崇所生，意与璁合，而是时中朝竟诋璁为邪说，遂中寝。
是冬，萼窥上虽勉从廷臣，意未慊，遂上疏，并录书、献夫二疏上之。其略言：“礼官失考典章，纳陛下于与为人后之非，而灭武宗之统，夺献帝之宗。且使兴国太后厌于慈寿太后，礼莫之尽。三纲顿废，非常之变也。
乃自张璁献议，论者指为干进，逆箝人口，致达礼者不敢驳议。窃念陛下侍兴国太后，慨兴献帝弗祀，已三年矣，拊心出涕，不知其几。愿速发明诏，称孝宗曰“皇伯考＇，兴献帝＇皇考＇，别立庙大内，正兴国太后之礼，定称“圣母＇，庶协事天事地之道.至廷臣所执，不过宋《濮议》耳。按范纯仁告英宗曰：陛下受仁宗诏为之子，封爵悉用皇子，与人继之主不同。＇则宋臣之论，亦自有别。今陛下奉祖调人继大统，未尝受孝宗诏为之子，则陛下非为人后，而为人继之主也明甚，考兴献帝，母兴国太后，又何疑！
臣久欲以请，乃者复得席书、方献夫二疏，伏望并付礼官，令臣等面质。”上得疏，为之心动。【考异】《明史》席书、方献夫传皆云：“疏具，见廷臣方诋排异议，惧不敢上，后为桂萼所见，并上之。”按书1358
纪五十
与献夫上疏，皆在元年，而证之《实录》，则书之疏未上，而献夫疏已报闻，故元年十二月南京御史方风等劾之，并及张璁、霍韬，盖是时兴献帝，后称号已定，“本生”二字，史以为尊崇，议且寝者是也。萼同官于南京，故并上二人疏，且云：“至今未奉宸断，岂陛下偶未详览耶？抑二臣疏上而中止耶？”所谓“未经详览”者，似即指献夫疏也。至萼所上疏，诸书皆系之是年之冬，《实录》则书于三年正月丙戌。惟《明史》桂萼本传叙次详明，其言“尊以二年十一月上疏，明年正月手批议行”。据此，则三年正月丙戌《实录》所记，据下廷议之日也，所以迟迟得旨者，实以廷和在朝格之，逾三年正月、廷和乞休。寻下此议、今据本传书于是年之冬、为明年下廷议张本。




