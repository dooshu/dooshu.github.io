○对复以冕服判

〈甲复以冕服御，史纠其违失。〉

吉凶殊流，冕服异数，苟将失制，敢用此规。而泉壤幽深，生涯溘尽。缀足敛手，初闻於长游；设阶乘屋，遽见於三号。甲也用心，审於尽爱，尤差司服，还惜礼经。招平生之衣，不有曾子之问；加冕弁之服，更异邾娄之言。相彼豸冠，素为人望，今将一纠，谓正途。

薛邕

邕，太原人。开元中官监察御史，累迁吏部侍郎。贞元中由尚书左丞贬歙州刺史。

