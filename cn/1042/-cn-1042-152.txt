王之道　和戴禹功幕府归来三首

抖擞空肠一字无，下邳能复异时书。

中兴正欲平骄寇，莫若相如赋子虚。

王之道

王之道　和戴禹功幕府归来三首

客里诗成付漫书，清风一榻黑甜余。

相山旧隐今分定，却是归来计不疏。

王之道

王之道　和戴禹功幕府归来三首

临淮终日鉴修眉，水外遥山尺五低。

我欲骑云叫阊阖，请将捕寇付平西。

王之道

