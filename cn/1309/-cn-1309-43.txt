第四十三回　取高塘郑印奇逢　办十灵君佩偶遇



诗曰：



生死婚姻匪偶然，却难未事见机先。



头颅可割狐能杀，总属飞龙合应天。



住语上书一番棋论，原是陈抟老祖恐宋太祖耽于博弈，有误朝政，并书下以为世人癖此者戒。读之未有不惕然深感于身心。闲言叙过不提。



先说郑印奉师令，行至中途始悔及未曾问明高唐草生在何方，怎生模样，即刻接令上行，方悔已之心粗。犹恐误事，意欲回城再问，怎奈离城已远，且防被众将所耻笑。一想，莫非果有高唐之名，有草发生的？随猜测随行。忽见前面有座高山峻岭，飞流涓涓，郑印想高山有水下流，或有草生发，但塘是田中之地，那里是高的？遂命家丁在下等候，单身登上，披藤负葛而升。至山顶一望果然高峻险绝，插碧摩天，有诗为证：



绝顶通天护碧霞，神宫压海控中华。



笼中日月飞双鸟，掌上山河聚一家。



岚气尽皆埋玉检，石泉春暖喷金砂。



奇峰怪石多仙迹，岩中灵芝自作牙。



观诗中寓意，山之高险，可见登泰山而知天地之小。当时郑印望去，山侧果有一方塘，趋近瞻之，水亦不甚深，无鱼澄清，当日照去，形影澈底。只见左边有草一段，青葱之色。印一见，喜上心头，曰：「踏破铁鞋无觅处，得来全不费工夫。」此草岂不是高塘之草也。有幸自己一时凑巧，得到此高山，何不芟此一大束回去，早报首功。遂拔剑，一连割下一堆，将腰间五色鸾带束缚起。无心览此山幽景，大步奔下山，上马，吩咐兵丁从旧路回城。



正是喜色匆匆得来，忽见数人近前，中一少年郎，俊美恰像妻萧女。行近看明，果然是自妻。萧询以接令所办之草如何。印即欣然告以己之聪悟，幸遇一峻大高山，故得此高塘上之草。「今且与汝同回关中，缴令去罢。」萧女接过一看，冷笑曰：「以塘在高山，又目之以名则是，其实则非也。因尔接令时，并不问明，刻日就道，妾想尔必有错误，故急改装奔来，看郎所奉取若何。不期果然，乱拾此野草回，何能缴令。」郑印闻妻此浯，不觉得喜转忧，前功尽费，急将野草弃于道旁，又问妻高唐草果属何物。引凤曰：「此物乃是生产妇人，当分娩时，胎后血块之物。生产时座草为盘，俗人名以后人是也，别名为唐草。但仙人口不出秽语，故以别名为说。君必取得此物，方合破妖阵之用。」郑印闻言，愠而不悦曰：「任意呼名，令人难猜。若非妻来说明，实属梦想不到。」萧女又教：「须要往民家村落中试询，有无人家生产，方得此物。」郑印领诺。引凤乃返辔回城。



郑印想：这真人，千般万般不差本少爷，偏以此秽物相使。别件东西，犹易办来，此物岂是常有的。但王事不得不勉力前寻，嗟叹曰：「倘妖道当灭，便能相遇，方得缴令。」遂催马夫取路，往各村庄。但不曾想两国交兵，人多远避，门闾里巷，一片荒凉实乃惕人心目。又行数里，穿街过巷，突见一老妈子，手携废竹，内有血灰成撮。印意他必是此物，急下马呼住妈子，施礼一揖，开声控问无差，便说自愿捐金索买。老妈子默想，所携乃是至污秽之物，自家方欲弃诸下流，今来客欲以囊金购买，难道此少年是疯癫人不成？方自惊讶，印又索请买不已。妈子见印索买情真，又转念，意他或取来合药，亦未可知，况自思一贫清淡，今媳妇初产下，姜酒无资，今乃意外得钱回家，亦可济一急用。管他真癫假呆，只要自己得利，即允成他买，亦觉暗自笑之。当时，郑印即取出元银一小锭。约有五两上下交他。老妈子拜谢。印便上马。令家丁连竹接过，转马回城。



中途忽遇高君佩。佩即问郑印所领办若何？印喜对曰：「侥幸成功，无心遇宝。」佩又曰：「彼此接令皆不问而行，今兄既幸成功，但吾不知如何复命耳。」印即便安慰之曰：「自是吉人天相，吾印亦不期得之，断无空回之理。贤弟只管勇往向前，或有所遇。」佩无奈何，只怨着自己粗笨误事，与真人差遣无尤，只得辞过郑印，勇往加鞭。分头取路，随意所之。再走二三里之遥，忽见前途挨肩擦背，人海人山，不知何故。正是：



群男青兗民康富，六市雍梁地沃饶。



当时高君佩见一街衢，一路拥挤人多，恰值一老人迎面而来。君佩作个揖询问其故。老人曰：「此处不是迎神赛会，又不是演戏歌弹，乃是前遥一里之遥风阳岭畔张家庄上，来了一位卖卜先生，号为张十灵，判断吉凶有准，祸福无差，真乃子平不过，鬼谷一流。所以一时引动远近多人，皆去求判吉凶。」君佩忽闻十灵两字，难道是此人，便是真人命佩取他的头颅也。一拱相辞老人，聊且驰马往前观看，再作处置。遂一路催马，过风阳岭，一刻已到。果见许多老幼，人人说曰：「张十灵，今日何故只垂帘不出，难道是一连数天求问的太多，厌烦了，故今天暂且闭门辞客不成？」内有附近同里巷者说：「尔等有所不知，他数日前已对人说知，今日是他尸解之期，天数已定，不得留于人间，所以闭门备办后事。仙化后，以待人有用，不知所待何人？」众人中闻言叹惜曰：「诚如是，乃吾们来迟，不获此高明判断吉凶，真可恨也。」一路上人，纷纷议论，扫兴而回。独有君佩在马上一想，前闻十灵两字，已关于心，今又听此人尸解，以待他人用者，骇然醒悟。今若此，岂不是凑成暗合，取的十灵头，真乃仙人有先知之见也。遂亟待看个明白，即刻赶到岭畔。果见一间小小的占卜肆舍，有一人在门首，迎看马头高叫曰：「马上来客，可是高将军否？」君佩惊讶：「与此人平生未睹，何故乍见相呼，已知姓氏？」只得下马答应。那人又言：「若此请进。」君佩一见是卜卦舍馆，想他是张十灵了，故有先知先见之明。当下吩咐家将在外伫候，自己下马步进。转问此人姓名，始知非张十灵，乃十灵门徒李万是也。李万言：「师尊知将军此刻领真人军令前来，恐将军未曾认识门庐，故命小子在门首立候舆马。」君佩又询问师尊现在何所，李万告以在内堂。登时引进，君佩随入。适见一人，道家装束，鲜衣盛服，独坐蒲团，若有所俟。甫入，即起延客坐，并说：「早知高将军今日定要奉令到来，取山人头颅回城，破妖阵以应用于中央戊己土的。今将军既来此，祈开刀以便两就。」君佩曰：「圣主不杀无辜，不斩无罪。我君佩虽非敢望于圣，然安忍加害善人，虽真人有令，断不能下手，自愿空跑而回领罪也。」十灵曰：「小将军有所未知，山人原是唐相魏徵后身，当日斩却东海老龙头，后来被老龙在阎王殿上告我，唐王既许救，不晓机关，累他见杀，以至刘全进瓜，东海老龙恨犹未息。在唐时屡屡为灾。后山人在阎王殿前，许以还头，代主示罚。今喜大丹既成，正合飞升时候，故真人先知，特来成我美举，并可以为破阵之用，非害我也。将军俗人，所以不知。倘事非出有因，那有人不畏死之理。」不知君佩取此十灵头否，下回分解。



