赵蕃　次韵斯远二十六日三绝

几欲收声效不鸣，恶同鸠辈管阴晴。

有时触拨无穷景，又遣新诗取次成。

赵蕃

赵蕃　次韵斯远二十六日三绝

佣贩人人有阖庐，借居如我绝无娱。

书无厚禄庸何叹，赖尔诗能数起予。

赵蕃

赵蕃　次韵斯远二十六日三绝

春风去我孰能留，寒疾闻君顿已瘳。

示以斜斜并整整，故知莫莫复休休。

赵蕃

