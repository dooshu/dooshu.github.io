○对小吏陵上判

将丁为小吏，好陵上，为人操下如束湿薪。议者称酷吏，曰：“其理有所效。”

在下陵上，昔贤所耻，严法峻文，平国不设。是用敏於从事，可以临人，必也允乎平反，方堪议罚。丁为小吏，不慎厥躬，未能谨恪，以执谦恭之道，纵是暴慢，且招苛酷之名，奉上有类於甯成，操下乃同於束湿。孽则自作，罚实难逃，虽欲文过引人，无乃执迷於己。

杨行恽

行恽，穆宗时人。

