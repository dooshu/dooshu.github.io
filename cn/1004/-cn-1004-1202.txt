张耒　夏夜二首

一雨洗空旷，肃然天地秋。

阴阳有至信，残暑逝不留。

中夜事忽变，西风延蓐收。

云雷西北来，弥漫布九州。

万生息惔焚，我疾亦已瘳。

起哦不待晓，暗步禅堂幽。

落月倾屋西，候虫鸣不休。

坐令百感集，岁晏此淹留。

张耒

张耒　夏夜二首

受暑若作釜，付之无如何。

岂阴阳知争，变起一刹那。

西风卷屋茅，澍雨如江河。

振衣欲露坐，濯此寒滂沱。

烹鱼晓沽酒，醉卧仰屋歌。

岁月不待人，吾年已蹉跎。

张耒

