◇良会直言极谏诏（五年二月庚辰）

朕新离供养，愆咎众著，上天降异，大变随之。《诗》不云乎：「亦孔之丑。」又久旱伤麦，忧心惨切。公卿已下，其举直言极谏能指朕过失者各一人，遗诣公车，将亲览问焉。其以岩穴为先，勿取浮华。（《后汉·章纪》。又见袁宏《后汉纪》十一，作「上天降异，止于朕躬。非群司之咎，其咎朕而已。公卿」云云。）

