陈天麟　登上岭游黄山

朝阳滉漾水朦胧，晓烟横抹天微风。

三十六峰不著色，点缀淡墨排秋空。

小山连延大山倨，林深无人但云树。

平生爱山真成癖，我以意行本无住。

黄山之路何敧危，黄山之溪何涟漪。

登山度水亦劳止，正要行役发吾诗。

仙家与世不相远，径入桃源亦良便。

向来父老亦行，竹箨桃花大於扇。

陈天麟

陈天麟　登上岭游黄山

风扫烟岗一万重，平生佳处始相逢。

未骖轩后浮丘驾，已见天都石柱峰。

阆苑欲传青鸟信，壶天安用白云封。

朝真我亦通仙籍，况复年来访赤松。

陈天麟

