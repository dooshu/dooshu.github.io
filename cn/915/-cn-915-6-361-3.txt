◇感时赋

>

悲夫冬之为气，亦何よ凛以萧索！天悠悠其弥高，雾郁郁而四幕。夜绵邈其难终，日δ晚而易落。敷曾云之葳蕤，坠零雪之挥霍。寒冽冽而浸兴，风谡谡而屡作。鸣枯条之泠泠，飞落叶之漠漠。山崆龙以含瘁，川委也而抱涸，望八极以党漭，普宇宙而寥廓。伊天时之方惨，曷万物之能欢。鱼微微以求偶，兽岳岳而相攒。猿长啸于林杪，鸟高鸣于云端。矧余情之含瘁，恒睹物而增酸。历四时以迭感，悲此岁之巳寒。抚伤怀以呜咽，望永路而泛澜。（《艺文类聚》三，《初学记》三，《御览》二十七。）

>

结浓霜于露室，凝行雨于云根。（《北堂书钞》一百五十二）

>

