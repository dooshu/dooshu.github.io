○对举似已者判

〈丙充使，举似已者，御史纠按。丙称但成三物，唯善能之。〉

受命观风，光膺耳目，停车辍驾，是牧翘楚。知之不远，十步自得於芝兰；行之有邻，千里方闻於应会。惟彼举善，诚为好德；出门无爽於同人，投士遂多於似已。类祁奚之直道，有范滂之远心；建一官而三物克成，举十室而四方知劝。皇华允美，所谓伊人。白简以闻，徒为此纠。

