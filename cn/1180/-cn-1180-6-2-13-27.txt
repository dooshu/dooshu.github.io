答宣大巡抚贾春宇


前参宗室出城疏，即属都台议处，会科中亦有疏论拟，俟其入京，当尽法重治之。然料其故作声势，为挟诈之计，无意越奏也。今果中道而返。窃思彼既已喙兑，难尽从越关之例，止可将为首者重惩，余姑末减；而行查教唆主使之人，以伐其隐奸。斯亦足以示儆矣。

凡今朝廷旨意，一字一言，皆有含蓄、有关系，非谩言者。抚按诸公肯细玩而力行之，何事不办哉！

徭役册，谨领。





