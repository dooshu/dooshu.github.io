第一回　悯忠冤赤眉示罚　奉师命余鸿下山



诗曰：



英雄不必尽男儿，伫见闺人长六师。



既异阴阳皆佐国，何须戎服愧为雌。



其二：



只能咏柳使超群，况复同仇乐泮林。



自古女军原恶敌，兵符矧是有功深。



其三：



慢将刀尺去从戎，六月匡王属女工。



寄语凭妻诸汉子，司晨宁让勿称雄。



其四：



周惟太姒致祥麟，只合宫中佐圣王。



究竟伐崇参赞处，不闻幽静涉戎行。



第五：



大家亦有征东赋，汉史终虚记斗戎。



想是坐言酬宿愤，未能佩剑向从军。



其六：



武功何必少金钗，岳绛由来定所排。



吩咐深闺如虎女，勿徒降婿便舒怀。



其七：



后来明有曰夫人，步武如堪作后尘。



独惜唐成明败处，终输刘女使麟君。



此数首俚言，说却书中所载刘金锭、郁生香、萧引凤、艾银屏、花解语诸女流，竟能使宫难潜消，涉险阻于戎场，粉面娇娆，伏狰狞于阵伍，银钗数管，赛过大戟长枪，玉腕一双，扫尽千军万马，真乃女子军逢人辟易。想古往今来，如谢道媪，蔡文姬等，咏柳才高，辨琴心敏，留人齿颊，然亦不过文采风流，为闺中雅事，有什么标功万里，表壮山河，为国家却敌，以至守土称臣，咸归一统。即或有等勇以义生，一时退敌，双手复仇，不受淫污所辱，亦属一人一家的事。至于柳腰无力，冲阵而御烽烟，木兰有才服寇而称臣妾，此固千古罕有，宇宙奇闻。回思天女作列女传事，刘氏诸夫人出，不获著迹翰墨为妇女争光。然妇人主持中馈，以拙为实，不过较诸长舌，差胜一筹耳。至如唐主父子聚麀，秽及诸臣之不洁者，武则天乃一介女，其天材冠首，淫浪班头。但以唐除叛乱以救生民，取隋氏天下于张尹二妃，是淫乱主女以开基，故不再传，而有淫浪之武氏，以报应之。但上苍佑贞洁以范风化，然武后如此淫秽，为千古败坏纲常罪之魁首也。故于唐终宋始，纲纪一新，降一班女英雄下凡，使他功标社稷，定策军机，做出一场非凡事业，以为阴人佐盛世之光。况赵太祖正当应运之期，山河合混一统，以定久分必合之势，故值日功曹下凡间，查察那一家积德培阴骘之基者，以消受此贵女，白首倡随，以觅良缘成对，然后扶助王家大业。当日送生司马领了玉皇上旨速带女星五个下凡，寻送降生之尘世。不需多表。



先说泰岳山中一位大仙，修炼数千年，久登仙班。上洞仙翁神通广大，道号赤眉老祖，已知宋太祖赤手结交英雄，打平天下，登基后，以酒色糊涂，枉杀义弟郑恩，老祖心甚恶之。一天，忽值棃山圣母、陈抟老祖、孙子真人诸位仙友，齐进宝洞，会见赤眉老祖说曰：「众道友，中界之气运一新，香孩儿虽奉了玉旨，得主中土大位，故藉周世宗之基业以接继，又得曹彬、赵普、高怀德、郑恩一班文武左右扶持，一心一德，以成大业。原周主柴荣，以姑子归宗，入继郭威大位，信为五代贤君，无有其匹。自世宗驾崩之后，无当传之嗣子，乃香孩儿特奉天帝生于赵氏之门，以开宋基。至陈桥兵变，居然黄袍加身，这是生成福命，享玉食于万方，位居九五，本当然也。惟郑恩与香孩儿非别将可比，义切桃园，情联手足，后竟以大勋不报，不念功劳手足，耽酒糊涂，遂以自刃相加，是为忘恩负义之主。贫道心怜，不忍功高反为孽死，意欲敕着一班狐仙野魅下凡，将彼江山搅乱一番，以代郑子少泄一忿，以息其冤魂，又恐诸怪不依善果，伤害众生可悯。诸道友以为何如？」陈抟老祖曰：「自古人臣功高震世，其心必肆，其志必骄，未免为人主所忌，未有不害及其身。故汉初张良成功之后，见汉高心疑功臣，即逃避山林，不留恋于富贵，故众功臣遇害，良独得免于杀身之祸，此乃明哲保身者也。然韩信、英布、彭越诸人，心实太高，看得功名富贵四字太重，恃功傲人，只自雄而不觉人主早已猜疑矣，至后身首两分，实不味此急流勇退四字耳。倘效着张良及古之范子二人高志，何得杀身之祸哉？」赤眉老祖所罢，微笑曰：「陈师妙论，足为功高之臣千古保身鉴戒。但看孩儿与郑子义别君臣，情同手足，非同疏泛之君臣所可比，可以合则留，不合则退之论，须当知之，何一过而报应之。」孙膑真人又曰：「今老祖执宋主一人之过，令众生受此兵戈之祸，亦当念吾等仰体上天好生之心。今定乱未久，又使一众无辜当此灾咎，奈何！奈何！」赤眉老祖曰：「如此，岂不发差诸鬼魅下凡，令一潜修正戒而往，止困悴香孩儿一番，使彼知杀却无罪能臣，便招外敌偏国所侮，罚其劳悴，数载忧惊，不许伤生害众。贫道主见若此，不知众道友以为何如？」众仙见赤眉老祖如此法旨，各仙曰：「足见道长慈悲。」是日各仙辞别过，自回洞中修炼。俱各不表。



单说赤眉仙一心不差诸鬼魅下凡，只命门徒一人，名曰余鸿。此道人原非人身，乃北山一老年鸿雁，精勤修炼，已得人身，将有千年道行，其名未入仙班之列。今拜赤眉为师，得随老祖，久沾化雨，日沐春风，修炼得法力无边，神通广大。当日赤眉祖动了杀机之念，此日命仙童呼唤余鸿，说明泄发郑恩屈杀一案，以困宋主于军中，劳顿他以示罚之意。又指命余鸿，投往南唐李景帐下，借其兵力，令他勿臣服于宋，以开衅端。那宋太祖乃雄豪之主，性质方刚，岂受欺侮，定必领兵争战，贤徒且借法力奇能，困悴他三纪，少咎其残害功臣之恶。但彼帐下众将，乃奉命保国佐治者，但许擒获，不许杀害一人，且要取胜。而忧困真主数秋，即要回山，断不可贪恋人间富贵，杀害生灵，以取祸也。慎之！戒之！不可忘却嘱咐之言。」余鸿领诺。按他乃一鸿鸟修炼成人，性子本系好动不好静的，但潜修已久，将登仙班之列，故不妄动，一心受命于深山，今见师命之下凡，身涉尘世，心甚欣悦，诺诺连声依命。当日老祖又将几件镇山之宝，命他携去，以备应用。按下慢表。



却说南唐李景，乃是五代时唐宪宗之后，然而五代纷争，至周世宗时，李景已嗣父位，割据金陵，即自立为帝。在周世宗时，因兴兵征伐，曾去帝号。后复改年而仍称帝。当宋太祖扫灭群雄，位正中土，诸僭国不无戒惧。是主礼贤下士，以求佐弼于一隅，实欲以自强其国，巩固其邦。日惧太祖来攻伐吞蚀，故日夕养兵蓄锐，以预备之。文臣武将不少，雄兵数十万，亦江东一劲敌之国也。且唐主精于文字，兼善于图绘，乃一聪慧之人。当日文武臣有出名者黄甫晖、黄原济、李晖风，皆是当世英雄，更有薛吕、秦凤、罗英、程飞虎，皆前唐功臣之后，有战将林文豹、林文旦，聚于一邦。



此一天君臣设朝，会集于银銮宝殿，评论宋太祖灭了南汉刘隐，又收除高季兴，西方复并灭蜀孟知祥，一时归附。王全斌、曹彬、潘美等，兵威大振，君臣罕洽。唐主景曰：「宋太祖一路平却诸郡，或灭或降，天下已定七八，今惟我江南未下。他贪求无厌，只恐他兴兵吞蚀，怎生拒敌？」当日有文臣明智者皆言：「宋之兼并土宇，天下已得十之七八，我主金陵一郡之地，怎能与全舆大盛对敌。我邦虽有将兵，谅非宋之高、曹、王、潘对手，不若仍去帝号称臣，以免彼兵临境，又费一番惊扰也。」唐主闻言未答。又有武臣数人，皆言：「不可无故称臣，况我邦兵强将勇，上下一心，宋虽强盛，若他兵临远险，亦未易即胜。不若我主先修书一函，命一人呈宋观览，其词半卑半亢，将我邦土产之物以贡献为名，试探他君臣如何，回复我主。并察其国虚实，然后我们或降或守，方不失于卑弱。」唐主点头称善。



正在君臣议论之际，有军官入禀，言午门外有一道人，要叩见千岁。唐主一想既有道人公然叩见，即命宣进引见。不一刻，进至银安殿上。唐主远见此道人，五绺长须，纶巾羽扇，气宇非凡，双目如晓星。当时询及来踪，方知高门法士。道人稽首礼毕，唐主命之坐下。茶罢，复诘彼叩见来由。余鸿对曰：「千岁洪据金陵一方，兵多将广，是宋主东西北并灭各方，不动汝金陵者，以千岁据此长江大河之险于东南界也。且千岁善于礼贤下士，君臣一心，无机可乘，千岁何须虑也。至下计者，首议去帝号，臣服于宋。今山人特千里下山，叩谒千岁，求乞报效左右，未知允准收录否？不是山人夸张大言，千年修炼法力颇精，能分过去未来。千岁远续唐室三百之纪，虽偏安于一隅，宋绝不能侮君也。」唐王闻言大悦，曰：「孤正与群臣议论保守之策谋，疑未决，今得仙长降临，指示强孤之弱邦，何其幸也。又承愿佐助我国以拒宋，朕无忧矣。」即日敕旨，命军人筑坛，登坛拜为护国军师。余鸿一心受托，即日登坛，众文武一班参见完礼，唐主亲捧御酒三杯，余军师饮过谢恩。当日李景自得了余鸿为军师，请问他兵法对敌进退之技，彼答对通明，出言有序，迥非凡人可及，心中倍喜。自谓邦佐得人，料宋主南下无碍矣。对敌不弱于彼，一时心雄胆壮，并不修书，又不与宋太祖称觞上寿。此一回上邦下国两相启衅，一番杀运，亦金陵有此劫数。不知两国交兵争战如何，且看下回分解。



