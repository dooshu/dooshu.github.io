○论内勘别宅妇女事状

右件：妇女事缘亵，纵两县检括，有所阿容，即愿宣付宪司，纠摘其罪。今便收捕入内，别加推逐，道路有云，何急於此？若在外勘当，虑以相宽，其馀法狱，岂皆应就内：始可以杜其请托，方益威严？便是法不肃而吏不惧，其弊尢重於别宅者也。昔汉丞相府尚不按吏，诚以务在尊崇，体不可失。况天子中禁，而有此名，丞尉极微，所缘至小，固不足以尘默圣听，虽在内曹，外议切切，未为得所，即有闻知，不敢不奏。谨状。

