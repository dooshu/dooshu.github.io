○再上閣部諸老計平嶺南賊寇書 【 計平海寇】

嶺南地方、去京甚遠事多寡實、其山賊之嘯聚、海寇之流刼、不止曾一本林道乾諸賊而巳、目前所用之兵、新集未練、紀律欠嚴、是以潮州有候知府之羞、惠州有周雲翔之變、其狼兵則調遣後期、老弱充數、賊勢軍情、大略可。知、本職冐茲重任、非不欲滅賊朝食、以對　上下之望、顧嶺表時勢如此、必須乘機搆會、謀乃萬全、若不較量於彼已之勢、以定撫剿之機、則亂民如繩、解紛尤難、至於山寇。嶺南奸民每養賊以為生計不難於平作亂之賊勢。而難於定喜亂之人心必先省諭而後可以進兵。亦惟分別善惡以散其黨。用賊攻賊以消其勢。擒其首惡以正其法。撫剿並行以求人心之底定而巳。至於曾賊不慮彼之能戰。而慮彼之能逃况閩廣夾攻道里有遠近。風潮有順逆。將士有主客。必先會兵而後可以進戰。使曾賊不迯而戰。則兩省之兵力既齊。而一鼓之全功可收。如果海面江洋。則嚴接濟之近寬劦從之誅。况颶風時作。船隻日見其損壞。硝磺不繼。火器日見其銷毀粮食不足。黨類日見其散亡。雖智者不能為謀。而况區區之一曾寇乎。但恐逃遁出海。不免合兵追逐。使彼奔走不暇。虜掠不得。久而食竭亦亡。但恐海外之戰。不免曠日持久。殫力費才。而收功頗遠。其在今日、惟在裕粮餉以足兵食、厚賞格以作軍氣、仰伏　皇上威靈、　廟堂指授、而海邦之寧謐可期也、

