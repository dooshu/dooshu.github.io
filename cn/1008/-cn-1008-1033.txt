赵蕃　立春日邂逅周文显于子畅兄许饮酒论文欢有余也成二首

文字追秦汉，箪瓢保贱贫。

延英空侧席，下里老斯人。

倾盖宁嗟晚，推门莫厌频。

罢谈刍狗用，且看土牛春。

赵蕃

赵蕃　立春日邂逅周文显于子畅兄许饮酒论文欢有余也成二首

吾友南昌尉，典刑诸父风。

元龙豪气在，东野古心同。

置酒能招我，论文更许公。

相从真益者，那复叹途穷。

赵蕃

