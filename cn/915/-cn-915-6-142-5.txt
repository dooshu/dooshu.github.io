◇狭室赋

居不必厄，食不求箪。岂独蓬蓼可永，而隆栋招患。奚必膏梁非美，而饮疏以餐。醪俎可以充性，不极欲以析龙肝。清室可以游暑，不冽泳而兴夏寒。于时融火炎炎，鹑精共耀。南羲炽暑，夕阳傍照。尔乃登通扉，辟幌。幕塞，闲堂敞。微飙凌闺而直激，清气乘虚以曲荡。温房悄凄以兴凉，轩槛寥豁以外朗。（《艺文类聚》六十四）

