佚名　郊庙朝会歌辞绍熙元年恭上寿星圣皇太后至尊寿皇圣帝寿成皇后尊号

帝受内禅，纪元绍熙。

钦崇慈亲，孝心肃祗。

迺建成号，迺茂丕德。

发册文庭，声歌侑之。

佚名

佚名　郊庙朝会歌辞绍熙元年恭上寿星圣皇太后至尊寿皇圣帝寿成皇后尊号

钟鼓交作，文物咸德。

彤庭玉阶，天子是莅。

咨尔辅臣，展采错事。

辅臣稽首，敢不率礼。

佚名

佚名　郊庙朝会歌辞绍熙元年恭上寿星圣皇太后至尊寿皇圣帝寿成皇后尊号

巍巍天宫，洞开阊阖。

旗常葳蕤，剑佩杂沓。

实册永行，法驾继发。

铫哉盛典，快睹胡悦。

佚名

佚名　郊庙朝会歌辞绍熙元年恭上寿星圣皇太后至尊寿皇圣帝寿成皇后尊号

仰止皇居，九门载陃。

丽日重光，非烟五色。

雷动万乘，云从百辟。

咫尺重霄，鞠躬屏息。

佚名

佚名　郊庙朝会歌辞绍熙元年恭上寿星圣皇太后至尊寿皇圣帝寿成皇后尊号

玉玺瑶编，礼容毕具。

穆穆至尊，华殿是御。

德配有虞，绍唐授禹。

于万斯年，受天之祜。

佚名

佚名　郊庙朝会歌辞绍熙元年恭上寿星圣皇太后至尊寿皇圣帝寿成皇后尊号

慈皇天临，瞓表怡怡。

钦哉圣子，亲奉玉卮。

丰抃嵩呼，欢浃华夷。

迩臣捧同，是恪是祗。

佚名

佚名　郊庙朝会歌辞绍熙元年恭上寿星圣皇太后至尊寿皇圣帝寿成皇后尊号

瑟彼华玉，篆鱼钜龙。

兴册羔登，咨尔上公。

咏以歌诗，协之鼓钟。

是陟是降，靡有弗恭。

佚名

佚名　郊庙朝会歌辞绍熙元年恭上寿星圣皇太后至尊寿皇圣帝寿成皇后尊号

天祐皇家，庆集重闱。

福兮扬名，册兮流微。

金支秀华，盛容祲威。

昭我近弼，相礼不过。

佚名

佚名　郊庙朝会歌辞绍熙元年恭上寿星圣皇太后至尊寿皇圣帝寿成皇后尊号

大哉乾元，既极形容。

坤元德至，实兴比隆。

实册闰登，勒崇垂鸿。

相我缛备，肃肃雍雍。

佚名

佚名　郊庙朝会歌辞绍熙元年恭上寿星圣皇太后至尊寿皇圣帝寿成皇后尊号

涓辰协吉，时维春元。

上册三殿，旷古无前。

思齐重闻，积庆有源。

是尊是崇，帝心载虔。

佚名

佚名　郊庙朝会歌辞绍熙元年恭上寿星圣皇太后至尊寿皇圣帝寿成皇后尊号

丕赫有宋，三圣授受。

谁其助之，翳我太母。

东朝受册，钦此春酒。

圣子神孙，密侍左右。

佚名

佚名　郊庙朝会歌辞绍熙元年恭上寿星圣皇太后至尊寿皇圣帝寿成皇后尊号

坤德益崇，天寿平格。

庆流万世，子孙千亿。

刻玉范玉，铺张赫奕。

惟昔妾任，则莫我匹。

佚名

佚名　郊庙朝会歌辞绍熙元年恭上寿星圣皇太后至尊寿皇圣帝寿成皇后尊号

鞠育保让，母道备矣。

密赞亲傅，德其至矣。

彩服来朝，慈容有喜。

既受鸿名，又多受祉。

佚名

佚名　郊庙朝会歌辞绍熙元年恭上寿星圣皇太后至尊寿皇圣帝寿成皇后尊号

仰瞻慈闱，登进宝册。

惟时蛰御，祗率厥职。

日寿日名，母兮兼得。

俪我尊父，亿载无极。

佚名

