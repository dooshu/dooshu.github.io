杨亿　故比部李郎中挽歌四首

陇右华宗贵，朝端懿范存。

哀乌光列宿，驷马庆高门。

谒帝承明署，娱宾金谷园。

人生忽至此，天道亦难论。

杨亿

杨亿　故比部李郎中挽歌四首

睦族衣无主，传家鼎有铭。

沙堤连里巷，玉树接阶庭。

北海樽常满，西山药不灵。

肯堂归棣萼，含笑入泉扃。

杨亿

杨亿　故比部李郎中挽歌四首

雁序分台阁，春卿有职司。

云屏三殿宴，绵蕝一王仪。

风韵灵和柳，襟怀叔度陂。

善人无复见，执绋泪空垂。

杨亿

杨亿　故比部李郎中挽歌四首

美痬漳滨卧，营魂东岱归。

故人空渎酒，侍史罢薰衣。

尽像留家庙，铭旌出帝几。

浮生除寿考，享福似君稀。

杨亿

