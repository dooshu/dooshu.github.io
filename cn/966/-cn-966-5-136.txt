黄公度　宋永兄一访青帝而黄婆作恶累日戏作小诗问安二首

鸣钟伐鼓南山阿，倾城车马相戛摩。

万鈍高下照朱碧，百堵往来纷绮罗。

身入醉乡颓红玉，月明归路湛金波。

挽君一出卧三日，奈此陌上春光何。

黄公度

黄公度　宋永兄一访青帝而黄婆作恶累日戏作小诗问安二首

陌上春光遽如许，花落花开任风雨。

谁怜四印居士贤，苦遭造化小儿侮。

苦来医手罕折肱，老去流年剧飞羽。

无复当时倒载归，群童拍手山公舞。

黄公度

