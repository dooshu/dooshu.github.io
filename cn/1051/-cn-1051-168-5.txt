姚勉　丙辰冬和乐魁声道四诗

兰芷怀思未敢言，美芹良欲献君尊。

八珍侧畔堪容得，虎豹狺狺踞九阍。

姚勉

姚勉　丙辰冬和乐魁声道四诗

白柄长攙晓入山，欲寻黄独驻君颜。

云深路晦东风雨，惆怅空携竹笥还。

姚勉

姚勉　丙辰冬和乐魁声道四诗

龙堂鱼屋怅君归，桂楫荃桡盖九芝。

望断碧云天愈远，美人南浦竟安之。

姚勉

姚勉　丙辰冬和乐魁声道四诗

时节惊人欲折心，空阶片叶又秋侵。

燕归鵹止浑閒事，只恐山寒雨雪深。

姚勉

