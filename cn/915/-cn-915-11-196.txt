◎辛雄

雄字世宾，陇西狄道人。太和中，为奉朝请。正始初，除给事中。延昌初，以病免。司空清河王怿辟户曹参军，摄田曹事，随府迁司徒、户曹、太尉、记室。神龟中，除尚书驾部郎中，转三公郎。正光中，兼司州别驾，加前军将军。孝昌初，除司空长史、行台左丞，迁辅军将军、尚书右丞。寻转吏部郎中，迁平东将军、光禄大夫。永安中，除度支尚书兼侍中，迁镇南将军、都官尚书，行河南尹。普泰时，为镇军将军、殿中尚书，加卫将军、右光禄大夫、秦州大中正。太昌中，复为殿中尚书、兼吏部尚书。寻除车骑大将军、左光禄大夫。永熙中，又兼吏部尚书、左仆射、侍中。为高欢所杀。

