杨万里　行圃

饭罢来窥园，晴路忽流水。

石子净无尘，一一湿如洗。

夜来元无雨，霜消痕尚尔。

稚子有素约，杖屦从我戏。

老夫偶独先，稚子久不至。

初心一何乐，中路惨不喜。

怅望行复歇，回顾亦三四。

行逢木蕖开，攀翻嗅霜蕊。

杨万里

杨万里　行圃

薤本新痕割复齐，豆苗初叶合仍离。

鷽声政好还飞去，不为诗人更许时。

杨万里

