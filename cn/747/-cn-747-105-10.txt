○让契丹阿何机书

画野离疆，虽有华戎之别；惟忠与信，不违蛮貊之邦。契丹王气禀贞刚，心怀仁义，为天山之贵族，据玉塞之雄藩，恩加辫之乡，威控弦之俗。往者降情修好，款塞通盟，各守封疆，交陈贽币。锦车使者，尝驰问遗之书；牙帐贤王，颇识会同之礼。关山无事，风马有归，青冢路边，罕有射雕之骑；受降城北，更无遗镞之忧。永保初终，不渝信誓。近者卢文进潜图凶逆，苟避诛夷，苞奸蕴恶之情，何方可保？有父有君之国，皆所不容。契丹王未始包藏，专听诳惑，党一夫之罪恶，绝两国之欢盟。纵彼犬羊，窥吾亭鄣。徒牛耳，难保兽心。辄将左衽之徒，幸我中原之利。见兵甲，决战西楼。暂劳车骑之师，伫见藁街之首。

