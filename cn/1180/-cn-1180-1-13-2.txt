吕刑


周穆王用吕侯为司寇，命之作刑书以训告天下。史臣录其词，因以“吕刑”名名篇。





惟吕命。王享国百年，耄。荒度作刑，以诘四方。

穆王年五十始即位，在位又五十余年，故称百年。九十岁的人叫做耄。荒字，解做大字。度，是裁酌的意思。诘，是治。

史臣追叙说：昔者吕侯为大司寇，承穆王之命以训刑。按：穆王在位，享国百年，至九十岁的时节，年已耄矣。犹以刑狱重事，乃大加裁酌，作为刑书，以诘治四方。盖刑者民之司命，自昔帝王莫不重之，而况承平既久，巧伪日滋。故穆王当享国之久，老耄之时，犹必惓惓以图之也。





王曰：“若古有训：蚩尤惟始作乱，延及于平民，罔不寇贼、鸱义、奸宄，夺攘矫虔。

蚩尤，是古时强暴的诸侯。延字，解做引字。鸱，是恶鸟名，言其狠恶如鸱鸮也。矫，是矫诈。虔，是杀戮。

吕侯传穆王之命说：“上古有遗训，传闻鸿荒之世，浑厚敦庞，民俗无有不善者。到黄帝时，蚩尤始倡为暴乱。驱扇熏灸，转相延引，及于良善之民，也都化而为恶，无不为寇为贼，凶横陵人，如鸱鸮之恶，以害人为义，为奸为宄，无所不至。惟是劫夺攘窃，矫诈杀戮，日以暴虐为事而已。”穆王推原祸乱之端如此，以见上古所以不得已而用刑之意也。





“苗民弗用灵，制以刑，惟作五虐之刑曰法。杀戮无辜，爰始淫为劓、刵、椓、黥。越兹丽刑并制，罔差有辞。

苗民，是舜时三苗。灵字，解做善字。淫，是过。劓，是割鼻。刵，是截耳。椓，是宫刑。黥，是刺面。越字，解做于字。丽，是入。差，是分别的意思。

穆王又说：“自蚩尤作乱，苗民转相仿效，不用善道，而制刑以立威。作为五样暴虐的刑，叫做常法，以杀戮无罪的人。于是始过为劓鼻、刵耳、椓窍、黥面之法。但有入于此刑者，必牵连人众，锻炼成狱，并制无罪之人，不复分别情词曲直，一概加之以刑。苗民淫刑流毒如此，此今日所当深戒也。”





“民兴胥渐，泯泯棼棼，罔中于信，以覆诅盟。虐威庶戮，方告无辜于上。上帝监民，罔有馨香德，刑发闻惟腥。

胥，是相。渐，是渐染。泯泯，是昏。棼棼，是乱。覆，是反覆。诅盟，是诅咒盟誓。庶戮，是众被刑戮的人。监，是视。

穆王承上文说：“有苗淫刑肆虐，善恶不分。当时之民，亦皆闻风兴起，相与渐染成习，化而为恶。泯泯然昏迷，棼棼然扰乱，凡百所为，无复有忠信之事。惟反覆为诅咒盟誓，相欺相诈而已。当时无罪之人，被其虐威，陷于刑戮的，方心口嗟怨，告其无罪于上天。上天俯视苗民，无有馨香之行，而其所发间者，惟是虐刑之腥秽。有苗之恶，上通于天如此。故天假手于有德之君，而殄绝其世也。”





“皇帝哀矜庶戮之不辜，报虐以威，遏绝苗民，无世在下。

皇帝，指虞舜。

穆王又说：“有苗淫刑肆虐，民之被害，可哀甚矣。帝舜见众被戮的百姓，无罪受刑，心中恻然怜悯，不忍其受此荼毒，乃仰体天心，大彰杀伐之威，以报有苗虐民之罪。窜徙其君，分比其党，驱逐于三危西裔之地，使不得继世在下国，以贻民之害焉。”盖有苗之恶，天人共愤，帝舜下为民除虐，上代天讨罪，此所以刑当其辜，而万世称好生之德也。





“乃命重、黎，绝地天通，罔有降格。群后之逮在下，明明棐常，鳏寡无盖。

重氏、黎氏，是掌管神人之官。地天通，是上下混杂的意思。降，是下降，格，是感格，乃假托祸福以惑众者，即后世师巫假降邪神的人。棐，是辅。盖，是掩蔽的意思。

穆王说：“昔者三苗肆虐，百姓无辜受祸，不知道是甚么缘故，只说有鬼神降灾祸于人，心中惶惧。于是妖诞师巫之流，肆为邪说，扇惑人心，使人皆崇祀鬼神，以祈福禳灾。民神杂乱，邪正不分了。帝舜欲正人心，息邪说，乃先命重氏、黎氏，修明祀典，使尊卑上下，各有分限，如天子然后祭天地，诸侯然后祭山川。其旧时上下混杂的祭祀，一切禁绝之，不许亵渎。祀典已正，人无徼求鬼神之心，而假托鬼神、降格祸福的邪说，举皆屏息矣。然常道不明，则民情犹易惑也。乃当时诸侯及在下之百官，又皆精白一心，以辅助常道。凡民有率循常道的，则保安之；有违悖常道的，则惩治之。赏罚咸当，公道大明。虽鳏寡至微弱的，无有为善不得自伸，而反盖蔽阻抑以得祸者矣。”盖人心不知常道，则冥昧怪异之说得以入之。惟常道既明，祸福显著，人将求之明而不求之幽，语其常而不语其怪，自然邪说屏息，世道清明。此辅助常道，所以为正人心之本也。孟子说“经正则庶民兴，斯无邪慝”，亦是此意。





“皇帝清问下民，鳏寡有辞于苗。德威惟畏，德明惟明。

清问，是虚心下问。有辞于苗，是声言有苗之罪。

穆王又说：“帝舜以苗民昏乱，任刑而不任德，被害之民，其情有不得上达者，乃虚心访问下民，以开其进言之路。但见百姓每虽鳏寡至微的，也都陈说有苗的罪恶，历历有词。盖民可以德化，而不可以威劫如此。帝舜乃反苗之道，而以德行之。凡施于政令以防闲其民者，只是以德为威，而不以虐为威。由是天下惕然，决于为善去恶，而莫不畏矣。凡施于教化以开导其民者，只是以德为明，而不以察为明。由是天下晓然，皆知为善去恶，而莫不明矣。”帝舜以德化民，而民自化之如此，则一于刑威伺察者，抑末矣。典狱者尚监于此哉！





“乃命三后恤功于民：伯夷降典，折民惟刑；禹平水土，主名山川；稷降播种，农殖嘉谷。三后成功，惟殷于民。

三后，即伯夷、禹、稷。恤功，是忧民之功。典，是礼。折，是绝。主名山川，是将九州有名山川表识以为疆域。农字，解做厚字。殷，是富庶的意思。

穆王又说：“当蚩尤作乱，三苗肆虐之后，民心未正，民居未奠，民生未厚，皆帝舜之所忧也。然犹以一人不能独理，乃命伯夷、禹、稷这三个大臣，同致忧民之功于民。命伯夷为秩宗，使降布天地人三礼，明尊卑上下之分，以折绝其邪妄之心，而不犯于刑。这是正民之心。命伯禹为司空，使平治水土，表识名山大川，为九州之主，以定疆域。这是定民之居。又命后稷为田正，使颁降播种之法，教民稼穑，厚殖嘉谷。这是厚民之生。三大臣各掌一事，其后皆有成功。所以天下百姓莫不殷盛富庶，而无一人不得其所者，不似有苗时穷苦愁怨也。”夫三后虽皆以忧民为功，然必以降典为先者。盖拨乱反正，莫急于正人心，使人心不正，虽有土安得而居，有粟安得而食，刑辟亦不胜其烦矣。此又《吕刑》立言之旨也。





“士制百姓于刑之中，以教祗德。

制，是防闲的意思。中，是轻重得宜。

穆王又说：“三后成忧民之功，民既富而可教矣。又恐慌有不率教者，乃命皋陶为士师之官，定为轻重适中之刑，以防闲禁制百姓，教他畏罪远刑，迁善去恶。人人都革其非心，消其逸志，而归于敬德之地焉。”即《虞书》所谓“明刑弼教，民协于中”者也。





“穆穆在上，明明在下，灼于四方，罔不惟德之勤。故乃明于刑之中，率乂于民棐彝。

穆穆，是和敬的模样。明明，是精白的模样。灼，是著。乂，是治。棐，是辅。彝，是常性。

穆王命吕侯说：“昔在有虞之时，帝舜恭己南面，有穆穆然和敬之容，以君临在上。伯夷、禹、稷诸臣，同寅协恭，有明明然精白之容，以辅佐在下。君臣之德，积中发外，光辉照灼于四方。是以四方百姓每得于观感者，皆兴起其为善之心，无不勉力自强，劝于修德。其治化之盛如此。但民之气禀习俗，未必皆齐。其中有败常乱俗，长恶不悛，非德之所能化者。故又命皋陶为士师，明五刑之等，审轻重之中，率此治民，以辅其常性，使同归于惟德之勤焉。”夫刑之本，必主于德；刑之用，必合于中。穆王训刑以此，可谓得先王制刑之深意矣。





“典狱，非讫于威，惟讫于富。敬忌，罔有择言在身。惟克天德，自作元命，配享在下。”

典狱，是掌刑的官。讫字，解做尽字。威，是有权势的。富，是有财货的。元命，是大命。

穆王又说：“刑狱重事，全在得人。若是典狱之官，为权势所胁，则不免曲法以徇人；为货利所诱，则不免受财而枉法。这等人，如何行得公道？惟虞廷掌刑的官，个个得人。不但能尽法于权势之家，而不为威屈，亦且得尽法于贿赂之人，而不为利诱。其心中常敬畏而不肯怠忽，常忌惮而不敢放纵。是以听断之间，至精至当，无一事不可对人言者，不待拣择于身而后言也。夫天之德，只是至公无私。典狱的这等至公，便是能全尽天德，虽死生寿夭的大命，都自我作之矣。天以福善祸淫之理，制命于上；刑官以生杀予夺之权，司命于下。岂不与天相对，而配享在下哉！”虞廷用刑之极功，至于与天为一如此。此后世所当法也。





王曰：“嗟！四方司政典狱，非尔惟作天牧？今尔何监，非时伯夷播刑之迪？其今尔何惩？惟时苗民匪察于狱之丽，罔择吉人，观于五刑之中，惟时庶威夺货，断制五刑以乱无辜。上帝不蠲，降咎于苗。苗民无辞于罚，乃绝厥世。”

司政典狱，是诸侯掌刑狱的。作天牧，是为天养民。丽字，解做附字。庶威，譬如说众恶一般，乃相与作威以虐民者。夺货，是夺取财货。蠲，是洁。

穆王勉诸侯敬刑，乃嗟叹而告之说：“天生民不能自治，故责之君。君又不能独治，故责之臣下。尔等四方诸侯，司政事、典刑狱者，岂不是代天养民的人？须是仰体天心，爱惜民命，以尽司牧之道可也。且古人的行事，便是后人的样子。今尔当何所监视，岂不是伯夷那等样人？昔伯夷为礼官，要使民遵守礼教，不犯刑戮，乃颁布刑法，以启迪开导他，使之晓然知所趋避。这是能为天养民的，尔之所当监视者也。今尔当何所惩戒？惟是苗民那等样人。盖苗民倚势作威，凡狱辞附丽的，全不详察其中情实，又不选择良善之人，以观五刑轻重之中，惟是共作威虐、夺取货赂的人，却用他断制五刑，乱罚无罪。由是被害之民呼天称冤，上天不蠲洁其所为，降以灾咎。于是苗民无所逃罪，子孙都灭绝了。这是不能为天养民的，尔之所当惩戒者也。”夫穆王训刑，既以天牧为言，又欲以伯夷为法、苗民为戒，则其不得已而用刑之意，亦可见矣！





王曰：“呜呼！念之哉！伯父、伯兄、仲叔、季弟、幼子、童孙，皆听朕言，庶有格命。今尔罔不由慰日勤，尔罔或戒不勤。天齐于民，俾我一日，非终惟终，在人。尔尚敬逆天命，以奉我一人。虽畏勿畏，虽休勿休，惟敬五刑，以成三德。一人有庆，兆民赖之，其宁惟永。”

格命，是至当的言语。由字，解做用字。慰，是安慰。戒，是事有差失而懊悔的意思。齐，是整齐。终，是故犯。逆，是迎合的意思。畏，是威。休，是宥。三德，是正直刚柔三样君德。

穆王专告同姓诸侯，先叹息说：“凡我诸侯，其尚思念之哉！尔等有年尊而为伯父、伯兄的，有年相若而为仲叔的，有年少而为季弟、幼子、童孙的，不论尊卑长幼，皆当敬听我言。我今庶几有至当的言语，以告于尔，不可不听也。夫刑狱重事，必须勤于听断，反覆详审，务使刑当其罪，自家心里才安。若一有不勤，则刑必不当，后虽追悔而深戒之，然死者已不可复生，断者已不可复续，其何益之有？故尔等须无日不加勤慎，用以自慰其心，无或少有不勤，而至以失刑为戒也。盖过而知戒，凡事皆可，惟用刑乃民命所关，一成不变，故但当慎于听断之初，而不容悔于已失之后耳。夫我谓尔等当勤者，盖以刑罚非所恃以为治，乃天整齐乱民，禁奸戢暴，使我为一日之用，不是常常用着的。故凡人有罪，也有非是故犯，当宽宥者；也有出于故犯，当诛戮者。都只在百姓每所犯如何，着不得一些私意。惟是至公至当，乃可以合天道而服人心。尔庶几敬迎上天之命，以奉事我一人，勿以我之喜怒为轻重。如我虽要刑戮此人，尔不可便依着我，轻易刑戮；我虽要赦宥此人，尔不可便依着我，轻易赦宥。惟当敬谨于五刑之用，辟所当辟，宥所当宥，使轻重各当，好恶不偏，以辅成我刚柔正直之三德。这是尔真能日勤了。岂但可以慰安汝心，将使上无失刑，下不犯法。我为君的，身享国家太平之庆；为百姓的，仰赖君上生全之恩。上下安宁之福，永久而无穷矣。尔其深念之哉！”





王曰：“吁！来，有邦有土，告尔祥刑。在今尔安百姓，何择非人？何敬非刑？何度非及？

祥，是善。度，是裁审的意思。及，是狱词牵连的人。

穆王又叹说：“凡汝有国有土的诸侯，皆来听我之命。夫刑虽凶器，然用之不滥，实足以助教化而安百姓。这乃是祥刑，不是虐刑。我今以此告汝，汝其听之可也。今尔等欲用此祥刑以安百姓，何者所当选择，得非理刑之人乎？盖刑官乃民之司命，若不得其人，则流毒甚众，不可以不择也。何者所当敬慎，得非用刑之事乎？盖刑者，一成而不可变，若率意用刑，则追悔无及，不可以不敬也。又何者所当审度，得非狱词之所连及者乎？盖此连及的人，或出于奸吏之罗织，或出于罪人之攀累，若偏听误信，则枉滥必多，不可以不审度也。这三件能尽其心，则刑无不当，而民无不安矣，非祥刑而何？不然，则是作威以殃民而已，何祥之有？尔等其慎之！”





“两造具备，师听五辞。五辞简孚，正于五刑。五刑不简，正于五罚。五罚不服，正于五过。

两造，是两家争讼的皆至，就如今原告被告都到官一般。具备，是供辞与证佐都在。师听，是与众人公同问理。简，是核实。孚，是信。三个正字，俱解做质字。罚，是赎。过，是误。

穆王告诸侯以听狱之法说：“凡民争讼曲直，定有两家的人，一家不到，难以偏听；又有供词与证佐，一件不备，也不可凭据。须是两家争讼的都到在官，又辞与证都完备了，乃与众狱官共听此五刑之辞。若所听之辞，简核情实，已皆可信，方才质之五刑以议其罪。若使议罪之时，有词与刑参差不相应的，是刑有可疑者也，则质于五等之罚而许其赎，刑不必加矣。若议罚之时，犹有词与罚参差不相应的，是罚有可疑者也，则质于五等之过而直赦之，罚亦不必加矣。”按：此即虞廷赎刑肆赦之遗意。盖古者因情而求法，故有不可入之刑；后世移情而合法，故无不可加之罪。穆王斯言，犹有古意，用法者所当知也。





“五过之疵：惟官，惟反，惟内，惟货，惟来。其罪惟均，其审克之。

疵，是弊病。官，是有权势的。反，是报复恩仇。内，是妇人在内交通说事的。货，是贿赂。来，是人来干求嘱托。审克，是详察而尽其能。

穆王承上文说：“五罚之不服者，固有五过以宽宥之矣。然此五过，本是要开释无辜，但典狱之官，多有容私徇情，舞文玩法者。其弊病有五：或畏他人的权势，而不敢执法；或报自己的恩怨，而不出于公；或听妇人的言语；或得了人钱财；或听人干求请托。只为这五件，以私意出入人罪，则五过之设，不足以释无辜，而反以惠奸宄。执法之人，先自卖法，情允可恶，其罪当与犯人同科，不可轻恕也。尔等必详审精察，务尽其能，不为势屈，不为利诱，既不徇己之意，亦不徇人之言，而一以至公之心行之，则庶几无五者之病，而不犯于惟均之罪矣。”





“五刑之疑有赦，五罚之疑有赦，其审克之。简孚有众，惟貌有稽。无简不听，具严天威。

貌，是容貌。稽，是考。具字，解做俱字。严，是敬畏。

穆王又承上文说：“五刑不简，正于五罚，是五刑中可疑的，有该宽赦的人；五罚不服，正于五过，是五罚中可疑的，也有该宽赦的人。出入之间，关系最重。汝须敬慎不忽，察之详而尽其能，既不至滥及无辜，亦不至纵释有罪可也。如刑与罚，推究得实，可信者多，亦未可就加之以刑罚，必考察其容貌如何。盖词犹可以伪为，而颜色之间，则有真情发露而不可掩者。如有可疑，犹当议赦以宽之也。若无情实可以推究，则其为疑狱显然，当直赦之，不必听矣。然疑狱难明，私心易起。若务为宽纵，以致有故出的；过于搜求，以致有故入的，皆非公心，必然受天谴怒。尔等掌刑的官，俱当战兢惕历，常如上帝之赫然监临，无敢有毫发之不尽心也。如此，庶几刑罚得中，而民无不安矣，刑其有不祥者哉！”





“墨辟疑赦，其罚百锾，阅实其罪。劓辟疑赦，其罚惟倍，阅实其罪。剕辟疑赦，其罚倍差，阅实其罪。宫辟疑赦，其罚六百锾，阅实其罪。大辟疑赦，其罚千锾，阅实其罪。墨罚之属千，劓罚之属千，剕罚之属五百，宫罚之属三百，大辟之罚其属二百：五刑之属三千。上下比罪，无僭乱辞，勿用不行，惟察惟法，其审克之。

辟，是刑法。罚，是纳赎。六两叫做锾，古时以金赎罪，即今之铜也。阅字，解做视字。倍差，是加倍之外，复有参差。属，是类，譬如说条款一般。比罪，是即今之比附律条也。僭乱辞，是僭差混乱之辞。

穆王说：“五刑之疑者，固有五罚以赦之。但罪有轻重，则罚有多寡，不可以不审也。如墨刑有疑而当赦的，罚他纳金一百锾，与免本罪。必详视其情，罪实有可疑，而后赦之。劓刑比墨刑为重，有疑而当赦的，其罚加倍至二百锾。亦必详视其情，罪实有可疑，而后赦之。剕刑比劓刑尤重，有疑而当赦的，其罚加倍而又有参差，至五百锾。亦必审实其罪，无轻赦也。宫刑比剕刑允重，有疑而当赦的，其罚至六百锾。亦必审实其罪，无轻赦也。大辟之刑，乃五刑之极重者，有疑而当赦的，其罚至一千锾。亦必审实其罪，真可赦而后赦之也。然这五罚的条款，其间又有不等：墨罚之条有千，劓罚之条有千，剕罚之条五百，宫罚之条三百，大辟之罚，其条二百。总计五刑之条，凡有三千，所谓正律也。但律文有限，罪犯无穷。若律无正条，难以定罪者，又宜上下比附其罪。如罪疑于重，则比诸上刑；罪疑于轻，则比诸下刑。观其情罪相当，轻重适宜，然后断之也。然当此比罪之时，识见未定，多有惑于人言而妄为比附者，必裁度可否，无听僭差混乱之辞；亦有泥于古法而强为比附者，必斟酌时宜，勿用今所不行之法。务要明考法意，反覆推求，察之详而尽其能，庶几五罚之用各得其当耳。”





“上刑适轻，下服。下刑适重，上服。轻重诸罚有权。刑罚世轻世重，惟齐非齐，有伦有要。

服，是受刑。权，是秤锤，所以称物之轻重者也。伦，是次序。要，是总会的去处。

穆王说：“刑罚虽一成而不可变，然轻重出入之际，亦有权宜，不可执一也。如罪在上等重刑，而其情适轻，只着他受下刑。如事莫重于杀人，然所杀者是奴婢，只宜加之以下刑。（如今《大明律》，家长杀奴婢图赖人，止是杖七十、徒一年是也。）罪在下等轻刑，而其情适重，却着他受上刑。如事莫轻于骂人，然所骂者是家长，则必加之以上刑。（如今《大明律》，奴婢骂家长者绞是也。）不止用刑如此，便是用罚也都有个权变。如事在重罚，而其情适轻，则从轻以罚之；事在轻罚，而其情适重，则从重以罚之。斟酌损益，譬之用秤锤以求物之轻重，务要得中。所以说轻重诸罚有权，此权一人之轻重者也。至于刑罚之用于一世，也当随时权其轻重。如世当开创之初，法度更新，人心未定，不可以刑威劫之，则刑罚之用，皆宜从轻；世当衰乱之余，法令废弛，人心不肃，不可以姑息治之，则刑罚之用皆宜从重。所以说刑罚世轻世重，此权一世之轻重者也。这刑罚之轻重，或原情而定罪，或随时而制宜，虽整齐画一之中，却有参差不齐的去处。然究其归，则皆合乎人情，宜于世变。轻的不是故纵，乃当轻而轻；重的不是故入，乃当重而重。盖截然有伦序而不可乱，确然有体要而不可易者，岂徒任意以为之哉！”穆王之意，盖言用刑者，于经常中不可不知权变，权变中又不可不本于经常也。





“罚惩非死，人极于病。非佞折狱，惟良折狱，罔非在中。察辞于差，非从惟从。哀敬折狱，明启刑书，胥占，咸庶中正。其刑其罚，其审克之。狱成而孚，输而孚。其刑上备，有并两刑。”

佞，是口才辩给的人。折狱，是听断狱讼。占，是审度的意思。孚，是信。输，是献狱，如今之覆奏一般。

穆王恐典狱者以论赎为轻，又戒之说：“五刑之有罚赎，本薄示惩创，不至于死，但人既犯了五刑，反复推鞫，到那罚赎的时候，已受了许多苦楚，亦甚病矣。然则断狱之初，可不谨乎！夫刑官乃民之司命，轻重出入，关系生死，岂是口才辩给的人，便可以听断狱讼。惟是温良和易，心里公平的人，才能使轻重得宜，而刑罚无不在于中也。然典狱固当择人，又当有听断之法。凡人言辞虚诈不实的，随他强辩饰非，终有差错。须就他言词掩护不及的去处，详细审察，则真情自见。至于听言之际，又不可偏执，如始以为不可从，终或又有可从之理。惟要常存个哀悯的心，不可过于惨刻；常持个敬谨的心，不可失于忽略，则狱情无不得矣。既得其情，又不可独任己见。乃明开刑书，与众人公同看视，拟议其罪，使皆庶几于中正之则，而无所冤枉。然后当刑的，治之以刑；当罚的，宥之以罚。到那临刑罚时，又要审度，竭尽其能，其尽心如此。由是狱成于下，可以取信于人；输奏于上，可以取信于君。已是万无差失了，却又不可自专。其于覆奏之时，又当备述情词，勿有疏漏。如一人而犯两罪，虽是从重问了，还要连他的轻罪一并开写，取自上裁。盖不惟致其精详，而又极其恭慎，即有虞‘钦哉钦哉，惟刑之恤’之意，此其所以为祥刑也。”





王曰：“呜呼！敬之哉！官伯族姓，朕言多惧。朕敬于刑，有德惟刑。今天相民，作配在下，明清于单辞。民之乱，罔不中听狱之两辞，无或私家于狱之两辞。狱货非宝，惟府辜功，报以庶尤。永畏惟罚，非天不中，惟人在命。天罚不极，庶民罔有令政在于天下。”

伯字，解做长字。族，是同族。姓，是异姓。相，是助。单辞，是无证之辞。乱字，解做治字。两辞，是两家证对之词。私家，是私取财货以肥家。狱货，是卖法而得财者。府，是蓄聚的意思。辜功，是罪状。庶尤，是诸般殃祸。

穆王总告诸侯，叹息说：“尔等其敬慎之哉！凡我有官之长，或同族的，或异姓的，都体我重刑之意可也。盖死者不可复生，刑事者不可复续。我今说着他，便多畏惧，况用之乎？我所以兢兢然敬慎，不敢轻忽，虽不得已而用之，皆有哀矜仁厚之德存于其间，实以德用刑，而非恃刑以为治也。盖天之制刑，非以虐民而已，实欲使民畏刑远罪，以助教化之所不及。尔典狱之官，皆有代天理刑之责者，当仰体天心，慎重民命，凡宥罪罚恶，务与天之福善祸淫一般，有以作配于下，斯可耳。若刑一不当，便是逆天，可不敬哉！彼狱辞之中，有单有两，全无证佐，只凭一面之辞职者，叫做单辞。这等的，最难审察。必虚心听之，极其明而无一毫之蔽，极其清而无一点之污，庶几奸不能欺，利不能诱，而是非曲直可判矣。有原告被告，各执一说以相证对，叫做两辞。若听之一失其平，民不可治矣。今民输情服罪，所以得治者，无不由典狱的官以中正之心，听断这两家之词，故能使刑清而民服也。汝等切不要有所偏主，任意出入，假此以为私家囊橐之计。夫鬻狱得货，岂足以为宝，但自积罪状于己身。至于罪恶已极，天必报以诸般殃祸，有永远可畏之罚。这非是天不以中道待人而偏罚之，惟人自取祸殃之命。使天罚不如是之极，则狱吏无所忌惮，恣意行私，施之庶民全是虐政，岂复有令善之政在于天下乎？此天所以必降之罚也。”夫好生乃天之心，不特鬻货者不为天所容，即心有毫发不尽，是亦上逆于天道矣。故自古酷吏未有不得祸之惨者。穆王此言，真典狱之永鉴也。





王曰：“呜呼！嗣孙，今往何监？非德于民之中？尚明听之哉！哲人惟刑，无疆之辞，属于五极，咸中有庆。受王嘉师，监于兹祥刑。”

嗣孙，是继世的子孙。无疆，是无穷。辞，是名誉。属，是附丽。五极，即是五刑，以五件皆极重之刑，故谓之五极。嘉师，是良民。

穆王训刑将终，又并告来世诸侯，叹息说：“尔诸侯之用刑，固当知所监矣。若尔继世的子孙，都有治民之责者，自今以往，亦当何所监视以为法？非敬刑以教民祗德，而得其轻重之中者乎？我试为尔等言之，尔等其庶几明听之可也。我闻自古贤哲之人，如伯夷、皋陶，都是掌管刑法的官。他有无穷的名誉，至今称颂之不已。这是为何？只因他明清敬慎，凡所附丽于五刑的皆得其中，当轻而轻，当重而重，无一不合乎天理，惬乎人心，所以有令闻无穷之庆也。夫用刑而至于有庆，可谓祥刑矣。今尔来世诸侯受我之良民善众而治之，只要他迁善远罪，不犯刑戮，岂可过用刑威以残虐百姓？必须监视这等得中的祥刑，件件以古人为法，务使德泽流于当时，名誉垂于后世，斯可耳。尔等可不勉哉！”夫用祥刑以安百姓，既深望于诸侯，监祥刑以治嘉师，又预告于来世。其言词恳切，计虑深远。穆王之惓惓于刑狱，真无所不用其情矣。读其书，犹可以见虞廷钦恤好生之遗意。此孔子之序书，所以有取也。





