白玉蟾　山居五首

松竹成林云气深，洞门风冷绿苔阴。

落花飞尽青山在，幽鸟声中野客心。

白玉蟾

白玉蟾　山居五首

楮衾滴破松梢露，草屦淘穿石缝泉。

猿在岭头声未断，道人月下伴云眠。

白玉蟾

白玉蟾　山居五首

一片幽心卧紫霞，松梢凝翠夕阳斜。

尚无心绪听啼鸟，那有工夫扫落花。

白玉蟾

白玉蟾　山居五首

竹风瑟瑟野猿号，月下酣眠不脱蓑。

恐至丹炉伤白蚁，懒烧松烛惜飞蛾。

白玉蟾

白玉蟾　山居五首

天静无尘夜半时，鹊乌啼罢众星稀。

数峰明月光无尽，一洞闲云淡不飞。

白玉蟾

