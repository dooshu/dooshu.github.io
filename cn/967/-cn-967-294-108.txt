李曾伯　和傅山父喜雨韵二首

骄阳赫赫正当空，化作甘霖覆手中。

洗涤四郊无点翳，作兴群槁有新功。

惟方寸地能精格，信咫尺天随感通。

毋以喜书安仅尺，更行好事答高穹。

李曾伯

李曾伯　和傅山父喜雨韵二首

柔金老火苦相鏖，千里髒髒地不毛。

忽遂所祈欣欲舞，举蒙其利润於膏。

昭苏田畯禾千顷，饱满舟人水一篙。

我老发挥无好句，须拈健笔付诗豪。

李曾伯

