范成大　送许耀卿监丞同年赴静江倅四绝

南国春深雁欲回，湘江花浪一帆开。

知君不为骖鸾去，直为渊明五斗来。

范成大

范成大　送许耀卿监丞同年赴静江倅四绝

罗带江流碧玉峰，旧游如梦一星终。

烦披石寻题字，定有人能记此翁。

范成大

范成大　送许耀卿监丞同年赴静江倅四绝

雁塔交亲比断金，故人岁晚更情深。

只今不隔同年面，想见青云异日心。

范成大

范成大　送许耀卿监丞同年赴静江倅四绝

官涂真有上竿鱼，玉笋翻乘别驾车。

闻道留行有公论，从今日日看除书。

范成大

