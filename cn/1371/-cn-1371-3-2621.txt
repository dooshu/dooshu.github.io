入梅

今年入梅日，云脚垂到地。



芬香小麦面，展转北窗睡。



甲夜闻雨声，起拜造物赐。

三登于此卜，一饱可坐致。



语儿高尔囷，戒妇丰尔馈。



击壤歌太平，门无督租吏。



入梅

微雨轻云已入梅，石榴萱草一时开。



碑偿宿诺淮僧去，卷录新诗蜀使回。



墨试小螺看斗砚，茶分细乳玩毫杯。



客来莫诮儿嬉事，九陌红尘更可哀！



