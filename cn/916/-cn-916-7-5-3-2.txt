【赠王僧孺诗】

〖梁《书》曰：王僧孺由治书侍御史出为唐令。初僧孺与乐安任□遇竟陵王西邸。以文学友会。及是将之县。□赠诗。其略曰：〗

惟子见知。惟余知子。观行视言。要终犹始。敬之重之。如兰如芷。形应影随。曩行今止。百行之首。立人斯著。子之有之。谁毁谁誉。修名既立。老至何遽。谁其执鞭。吾为子御。刘略班艺。虞志荀录。伊昔有怀。交相欣勖。下帷无倦。升高有属。嘉尔晨灯。（南史作澄。）惜余夜烛。（○梁书王僧孺传。南史王僧孺传。《诗纪》七十八。）

