杨万里　乡士李英才得老潘墨法，善作墨梅，复喜作诗，艮斋目以三奇，赠之

吾卿李君磊嵬胸，夜持云梯倚秋空。

月中夺得修月斧，斫倒南山千岁松。

束归丹灶和玉桂，燧出绿雾霏鸾龙。

捣成玄圭与苍璧，洒作横枝岁寒色。

庾岭霜林和靖园，掇人生绡供戏剧。

幻松作璧璧作梅，豪气勃郁尚不开。

琼艘满釂梅雪下，吐出西湖有声画。

杨万里

