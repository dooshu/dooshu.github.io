●大明會典卷之一百十四

郎中、員外郎、主事、掌宴享牲豆酒膳之事、會其品數、程其出納

膳羞一

舊制、凡大筵宴、膳司提調光祿寺官供辦。其待諸番茶飯及下程、膳司自行辦送。後革主事廳一應皆屬光祿寺、禮部止行文照會。以其事皆禮部掌行、故列於此

洪武二十六年定、凡遇正旦、聖節、冬至、或吉慶筵宴、所用諸品膳羞酒醴、並須提調光祿寺供辦。若管待諸番國朝貢等使客、並外國來降土官人等茶飯物料、禮部自行備辦。其宴之日、赴會同館管待。令教坊司供應。若奉旨管待之人、俱於本部筵宴。正官主席

○一土官使客至會同館、除柴米鋪陳本館應付外。本部照依正從名數、每五日一次支送下程

○一管待物料。先期一日、本部劄委膳部、照依時價收買。仍令物戶親齎赴部、對物給價。其合用羊隻、主事廳具手本、赴光祿寺關領原編羊隻字號勘合、於司牧局照號關取造辦。管待畢日、仍回呈本部、開具買過物件、同支過價鈔數目。主事廳回呈關過羊隻字號毛色斤重。本部判送立案、通類開銷

○一買辦管待物料鈔貫、若支銷盡絕。本部照例具奏依數關領鈔錠回部、收貯在庫、聽候買辦。如支銷已盡、依上關用

筵宴【凡　欽賜酒飯附】

郊祀慶成

永樂二年、上卓、按酒五般。果子五般。茶食五般。燒煠五般。湯三品。雙下饅頭。馬肉飯。酒五鍾。中卓、按酒四般。果子四般。湯三品。雙下饅頭。馬豬羊肉飯。酒五鍾。隨駕將軍、按酒一般。粉湯。雙下饅頭豬肉飯。酒一鍾。金鎗甲士象奴校尉、雙下饅頭。教坊司。樂人、按酒一般。粉湯雙下饅頭。酒一鍾

○天順元年、上卓、寶粧茶食。嚮糖纏碗八箇。棒子骨二塊。大銀錠油酥八箇。花頭二箇。鳳鴨一隻。菜四色。按酒五般。湯三品。小銀錠笑靨二楪。鴛鴦飯二塊。大饅頭一分。果子五般。黑白餅一楪。鮓一楪。每人酒五鍾。上中卓、寶粧茶食。嚮糖纏碗八箇。棒子骨二塊。大銀錠油酥八箇。花頭二箇。甘露餅四箇。菜四色。按酒五般。小銀錠笑靨二楪。湯三品。鴛鴦飯二塊。大饅頭二分。果子五般。每人酒五鍾。中卓、寶粧茶食。雲子麻葉二楪。甘露餅四箇。大銀錠油酥八箇。煠魚二塊。小銀錠笑靨二楪。果子按酒各五般。菜四色。花頭二箇。湯三品。鴛鴦飯二塊。大饅頭四分。每人酒五鍾。下卓、寶粧茶食。大銀錠油酥八箇。煠魚二塊。果子四般。按酒四般。菜四色。湯三品。馬肉飯二塊。大饅頭二分。每人酒五鍾

○隆慶四年、題准領宴規則。殿內將軍、每名豬肉二斤。白麵一斤。酒三鍾。樂舞生、每名豬肉一斤。羊肉一斤。白麵一斤。酒三鍾。教坊司樂工、每名豬肉四兩。白米八合。酒三鍾。其殿外將軍金鎗甲士旗校等、行禮科查給鈔錠

聖節

永樂十三年、上卓、按酒五般。果子五般。茶食。燒煠鳳雞。雙棒子骨。大銀錠。大油餅。湯三品。雙下饅頭。馬肉飯。酒五鍾。上中卓、按酒四般。果子四般。燒煠。銀錠油餅。雙棒子骨。湯三品。雙下饅頭。馬肉飯。酒三鍾。中卓、按酒四般。果子四般。燒煠。茶食。湯二品。雙下饅頭。羊肉飯。酒三鍾。僧官等用素卓、按酒五般。果子。茶食。燒煠。湯三品。雙下饅頭。蜂糖糕飯。將軍、按酒一般。壽麵。雙下饅頭。馬肉飯。酒一鍾。金鎗甲士象奴校尉、雙下饅頭。酒一鍾。教坊司樂人、按酒一般。粉湯。雙下饅頭。酒一鍾。給俵內官內使、上卓、按酒五般。果子。湯二品。小饅頭。酒三鍾。中卓、按酒四般。果子。湯二品。小饅頭

正旦節

永樂間、上卓、茶食像生小花。果子五般。燒煠五般。鳳雞。雙棒子骨。大銀錠。大油餅。按酒五般。菜四色。湯三品。簇二大饅頭。馬牛羊胙肉飯。酒五鍾。上中卓、茶食像生小花。果子五般。按酒五般。菜四色。湯三品。簇二大饅頭。馬牛羊胙肉飯。酒五鍾。中卓、果子五般。按酒四般。菜四色。湯二品。簇二饅頭。馬豬牛羊胙肉飯。酒三鍾。隨駕將軍、按酒。細粉湯。椒醋肉並頭蹄。簇二饅頭。豬肉飯。酒一鍾。金鎗甲士象奴校尉雙下饅頭。教坊司樂人、按酒。熝牛肉。雙下饅頭。細粉湯。酒一鍾

冬至節

永樂間、上卓、按酒五般。果子五般。茶食。湯三品雙下饅頭。馬羊肉飯。酒五鍾。中卓、按酒四般。果子四般。茶食。湯三品。雙下饅頭。酒五鍾。將軍、按酒一般。雙下饅頭。粉湯。酒一鍾。金鎗甲士象奴校尉、雙下饅頭。教坊司樂人按酒一般。雙下饅頭。粉湯。酒一鍾

皇太后聖旦節

皇后令旦節

正統間、上卓、按酒四般。菜四色。點心一楪。壽麵一碗。酒三鍾。中合卓同。壽麵二碗。酒六鍾

東宮千秋節

宣德間、上卓、按酒四般。菜四色。點心一楪。壽麵一碗。酒三鍾。中合卓、按酒五般。菜四色。壽麵二碗。酒六鍾

立春節

永樂間、上卓、按酒四般。春餅一楪。菜四色。湯一碗。酒三鍾。中合卓、按酒四般。春餅二楪。菜四色。湯二碗。酒六鍾

元宵節

永樂間、上卓、按酒四般。果子。茶食。小饅頭。菜四色。粉湯。圓子一碗。酒三鍾。中合卓、按酒四般果子。茶食。小饅頭。菜四色。粉湯。圓子二碗。酒六鍾

四月八節 【 嘉靖十四年、改用四月五日】

永樂間、上卓、按酒二般。不落莢一楪。涼糕一楪。小點心一楪。菜四色。湯一碗。酒三鍾。中合卓、按酒二般。不落莢一楪。涼糕一楪。小點心一楪。菜四色。湯二碗。酒六鍾

【 嘉靖十四年、改不落莢為麵餅】

端午節

永樂間、上卓、按酒五般。果子。小饅頭。湯三品。糕一楪。粽子一楪。菜四色。酒五鍾。中卓、按酒四般。果子。小饅頭。湯三品。糕一楪。粽子一楪。菜四色。酒五鍾。教坊司樂人、按酒一般。湯飯。酒一鍾

重陽節

永樂間、上卓、按酒二般。糕二楪。小點心一楪。菜四色。湯一碗。酒三鍾。中合卓、按酒二般。小點心一楪。糕二楪。菜四色。湯二碗。酒六鍾

臘八節

永樂間、上卓、按酒四般。菜四色。臘麵一碗。酒三鍾。中合卓、按酒四般。菜四色。臘麵二碗。酒六鍾

祭　太廟享胙

永樂元年、上卓、按酒五般。果子五般。小饅頭。粉湯。酒三鍾。中卓、按酒四般。果子四般。小饅頭。粉湯。酒四鍾

祭　社稷享胙

永樂二年、上卓、按酒五般。果子五般。茶食五般。湯三品。雙下饅頭。馬豬羊肉飯。酒五鍾。中卓、按酒四般。果子四般。湯三品。雙下饅頭。豬肉飯。酒五鍾

祭　先農享胙

永樂元年、上卓、按酒四般。簇四小饅頭。粉湯。酒六鍾

大祀　圜丘文武百官湯飯

嘉靖間定、上卓、按酒四般。點心一楪。湯飯一分。小菜四色。中合卓、按酒四般。點心一楪。湯飯二分。小菜四色

孟春祈穀夏至　方澤春分　朝日秋分　夕月祭畢內外官酒飯

嘉靖間、定、上卓、按酒四般。小饅頭一楪。湯飯一分。酒五鍾。中合卓、按酒饅頭同。湯飯二分。酒十鍾。遇遣官代祭、免辦

耕耤三公九卿執事等官酒飯

嘉靖間定、上卓、按酒四般。小饅頭一楪。湯飯一分。酒三鍾。中合卓、按酒四般。小饅頭一楪。湯飯二分。酒六鍾。樂舞生下合卓、與中合卓同。但減豬肉二斤。耆老及樂人、各領酸麻湯一碗。饅頭一楪。肉一楪

蠶壇酒飯

嘉靖間定、夫人秀才、每卓按酒五般。點心二楪。添換燒割全。湯三品。菜四色。飯一分。酒三鍾。內女樂、並外蠶母合卓、每卓按酒四般。點心一楪。添換燒割全。菜四色。每人湯三品。飯一分。酒三鍾。命婦中卓、每卓按酒四般。點心一楪。湯三品。菜四色。飯一分。酒三鍾

○九年奏准、壇內係禁密處所、光祿寺廚役難以造辦、令尚膳監管理祗待

駕幸太學筵宴

弘治元年、上卓、按酒五般。果子五般。大銀錠。大油酥。寶粧鳳鴨。小點心。棒子骨。湯三品。菜四色。大饅頭。羊背皮。酒五鍾。中卓、按酒五般。果子五般。茶食五般。燒魚。小點心。湯三品。菜四色。大饅頭。羊腳子飯。酒五鍾

【 成化間免、改禮部待宴。嘉靖於禮部止宴三氏子孫、及祭酒等官】

進士恩榮宴

永樂十三年、上卓、按酒燒煠四般寶粧茶食。果子五般。軟按酒五般。菜四色。湯三品。雙下大饅頭。羊肉飯。酒五鍾。上中卓、按酒燒煠四般。寶粧。茶食。果子四般。軟按酒四般。菜四色。湯三品。雙下饅頭。羊肉飯。酒五鍾

○天順元年、每卓煠魚。大銀錠堆花。雙棒子骨。寶粧雲子麻葉。甘露餅。大油餅。鳳雞。(火貴)豬肉。(火貴)羊肉。小銀錠。笑靨兒。椒醋豬肉。椒末牛馬。椒醋雞並魚。湯三品。果子五般。小饅頭。雙下大饅頭。牛羊肉飯。酒五鍾

○弘治三年、上卓、按酒五般。果子五般。寶粧。茶食五般。鳳鴨一隻。小饅頭一楪。小銀錠笑靨二楪。棒子骨二塊。羊背皮一箇。花頭二箇。湯五品。菜四色。大饅頭一分。添換羊肉一楪。酒七鍾。上中卓、按酒果子寶粧茶食各五般。鳳鴨一隻。小饅頭一楪。小銀錠笑靨二楪。煠魚二楪。羊腳子飯二塊。花頭二箇。湯五品。菜四色。大饅頭二分。添換羊肉一楪。酒七鍾。中卓、按酒果子茶食各五般。甘露餅一楪。小饅頭一楪。小銀錠笑靨二楪。煠魚二楪。牛肉飯二塊。花頭二箇。湯三品。菜四色。大饅頭二分。添換羊肉一楪。酒七鍾

纂修宴　　　　武舉宴

二宴俱與恩榮宴同。但無中卓

經筵酒飯

每卓、細茶食四楪。(食散)子一楪。果子五楪。按酒五般。點心一楪。攢菜一楪。湯三品。菜四色。飯一分。酒六鍾

日講酒飯

每卓、按酒五般。湯三品。菜四色。飯一分。酒五鍾。隨卓酒一瓶

殿試酒飯

每卓、茶食五楪。果子五楪。按酒五般。點心一楪。湯二品。飯一分。菜四色。酒五鍾。進士、每名饅頭二箇。湯一碗。禮部晚宴並早粥、用鹿一隻。豬二口。羊三隻。鵝十二隻。熝豬肉八十斤。粳米三斗。火熏三腿。雞彈一百箇。豆腐五十連。煮粥豬肉五斤。油醋各二瓶。醬六斤。鹽十斤。細粉五十斤。花椒十兩七錢。胡椒五兩。香蕈麻菇各五兩。香油六斤。酒九十瓶

文華殿讀卷官宴

每卓、茶食五楪。果子五楪。按酒五般。點心二楪。湯三品。添換豬羊肉各五斤。雞肉二斤半。燒割豬羊肉各二斤。鵝一斤。菜四色。酒二瓶

吏部兵部選官酒飯

每卓、按酒五般。小點心一楪。蒸(□卷)一楪。飯一分。湯三品。 【 兵部只二品】 酒三鍾。吏部加午飯一頓

朝貢見辭酒飯

上卓、茶食五般。按酒五般。果子五般。湯飯一分。酒三鍾。中卓、茶食。按酒果子各四般。湯飯一分。酒三鍾

管待番夷土官筵宴

凡諸番國及四夷使臣土官人等進貢、例有欽賜筵宴一次二次。禮部預開筵宴日期、奏請大臣一員待宴。及行光祿寺備辦、於會同館管待。教坊司用樂。鴻臚寺令通事及鳴贊供事。儀制司領宴花、人一枝。若使臣數多、分二日宴。如遇禁屠齋戒、移後三四日舉行。回還之日、差官伴送、沿途備辦飯食。經過去處、茶飯管待、各有次數。

許鎮守總兵、或三司、或府衛正官二三員陪席

朝鮮國、筵宴二次。宣德三年、使臣回還、薊州永平府茶飯管待

占城國、琉球國、爪哇國、暹羅國、各筵宴二次。使臣回還、至廣東布政司茶飯管待一次

哈密、筵宴二次。使臣回還、至良鄉湯飯。陜西布政司茶飯管待一次

瓦剌、筵宴二次。正統間、使臣進貢、至大同茶飯管待一次。回還、良鄉湯飯。至真定府陜西布攻司甘肅、各茶飯管待

亦力把力、筵宴二次。正統間、使臣回還、至真定府陜西布政司甘肅、各茶飯管待

○今例、至良鄉湯飯。陜西布政司管待一次

撒馬兒罕、筵宴二次。永樂間、使臣回還、至甘肅管待一次

○正統十二年、使臣數少、甘肅管待。多則陜西布政司管待、甘肅止送下程

○今例、至良鄉湯飯。陜西在政司管待一次

魯迷、嘉靖五年奏准筵宴二次

黑婁、筵宴二次。宣德七年、使臣朝貢、至潼關陜西甘肅管待

土魯番、筵宴二次。使臣回、至良鄉湯飯。陜西布政司管待一次

滿剌加國、筵宴二次。使臣回、至廣東布政司管待一次

○永樂間、使臣回、經過府州管待

○正統間、濟寧江西布政司廣東布政司管待

○宣德八年、國王朝貢、廣東布政司並南雅贛州臨江淮安濟寧府州茶飯管待。至通州、令行在光祿寺辦送茶飯接待

日本國、筵宴二次。使臣回還、至寧波府管待一次

○宣德間、使臣至通州湯飯、令行在光祿寺辦送。至濟寧州浙江布政司並寧波府茶飯管待

錫蘭山國、筵宴二次。使臣回、至廣東布政司管待一次

安南國、女直、朵顏三衛、雲南土官、烏思藏等處、剌麻番僧、罕東衛、養獅豹回回、蠟燭地面、坤城地面、日落國、安定王、阿端地面、長河西、朵甘思、董卜韓胡、金川寺、雜谷安撫司、打喇兒寨、達思蠻長官司、松潘茂州洮岷等處番僧、各筵宴一次。嘉靖二十二年題准、安南都統使司差來人員、不賜宴

○四十三年、復題准照例筵宴

火州、浡泥國、乞力麻兒、阿速地面、八荅黑、忽魯謨斯國、乞兒蠻、米兒哈蘭、甘把裡國、柯枝國、白松虎兒、古裡國、答兒密、那姑兒、南孛裡、永樂間、筵宴一次

阿丹國、左法兒國、天方國、加異勒國、黑葛達國、哈失哈力、宣德間、筵宴一次

○今例、天方國加宴一次

戎地面、哈剌孩衛、曲先衛、癿加思蘭、買買回回鎖魯丹、正統間、筵宴一次

赤斤蒙古衛、天順間、筵宴一次

蘇門荅剌、筵宴一次。使臣回、至廣東布政司管待一次

榜葛剌國、筵宴一次。使臣回、經過府州茶飯管待

以必洗必兒、筵宴一次。使臣回、至大同茶飯管待一次

失剌思、亦思把罕、柳陳城、永樂間、筵宴一次。使臣回、經過府衛茶飯管待

納失者罕王、永樂間、筵宴一次。使臣回、至保定

真定彰德衛輝懷慶河南各府、潼關衛陜西布政司平涼府甘肅茶飯管待

米昔兒、永樂間、筵宴一次。使臣回、至良鄉湯飯。甘肅管待一次

馬哈麻王、永樂間、筵宴一次。使臣進貢、經過有司茶飯管待

○天順四年、陜西布政司茶飯管待一次

兀良哈、宣德間、使臣朝貢、沿途茶飯接待

哈烈、筵宴一次。永樂間、使臣朝貢、經過府衛茶飯管待。至涿州良鄉、令光祿寺辦送茶飯接待。回還、自良鄉抵陜西布政司經過府州茶飯管待

火剌扎、永樂十四年、使臣進貢、經過府衛州縣管待

蘇祿國、永樂十五年、筵宴一次。國王來朝、經過府衛茶飯管待。回還亦如之

真臘國、景泰間、筵宴一次。使臣回還、廣東布政司管待一次

沙州衛、正統間、筵宴一次。使臣回還、至良鄉湯飯。甘肅管待一次

尚師、法王、永樂間、尚師法王來朝、經過府分茶飯管待。回還亦如之

可脫癿、永樂間。使臣進貢、經過府分茶飯管待。至良鄉、令光祿寺辦送茶飯接待

討來思、宣德六年、使臣回、至真定府陜西布政司甘肅茶飯管待

迤北、正統間、筵宴二次

○弘治元年、使臣進貢、至大同茶飯管待。榆河驛湯飯。回還、至大同茶飯管待

筵宴番夷土官卓面

洪武二十六年、每正一卓、果子五色。按酒五色。湯三品。小割正飯用羊

○永樂元年、上卓、按酒五般。果子五般。燒煠五般。茶食。湯三品。雙下大饅頭。羊肉飯。酒七鍾。中卓、按酒果子各四般。湯二品。雙下饅頭。牛馬羊肉飯。酒五鍾

○天順元年、上卓、高頂茶食。雲子麻葉。大銀錠油酥八箇。棒子骨二塊。鳳鵝一隻。小銀錠笑靨二楪。茶食果子按酒各五般。米糕二楪。小饅頭三楪。菜四色。花頭二箇。湯三品。大饅頭一分。羊背皮一箇。添換小饅頭一楪。按酒一般。茶食一楪。酒七鍾。中卓、寶粧茶食。雲子麻葉二楪。甘露餅四箇。鮓魚二塊。大銀錠油酥八箇。小銀錠笑靨二楪。果子按酒各五般。菜四色。花頭二箇。湯三品。馬肉飯一塊。大饅頭一分。添換小饅頭一楪。羊肉一楪。茶食一楪。酒七鍾。下卓、寶粧茶食。大銀錠油酥八箇。煠魚二尾。果子按酒各四般。菜四色。湯三品。馬肉飯二塊。大饅頭二分。酒七鍾

○弘治十年、令會同館宴待夷人、禮部屬官一員、光祿寺正官一員巡看、務要卓面豐腆、酒味真正。宴畢、待宴大臣宣布

朝廷優待至意。回還之後、各守恭順、管束部落、毋得生事擾邊、自取滅亡

○十七年、女直都指揮四員赴京、以人少難請待宴官員、奏准領宴

番夷人等朔朢朝及見辭酒飯

上卓、按酒用牛羊等肉共五楪、每楪生肉一斤八兩。茶食五楪、每楪一斤。果五楪、核桃紅棗榛子每楪一斤。膠棗柿餅每楪一斤八兩。中卓、按酒用羊牛肉四楪、每楪生肉一斤。茶食四楪、每楪十兩。果四楪、核桃榛子紅棗每楪十兩。膠棗十二兩。酒三鍾。湯飯各一碗

○成化十一年、迤北使臣朝見、令中卓按酒每楪加四兩。茶食每楪加二兩。果品內核桃榛子紅棗各加二兩。膠棗一楪加四兩。餘同常例

番夷人等領宴

嘉靖二十八年、建州左等衛女直都指揮僉事、並烏思藏朵甘思宣慰使司國師番僧進貢、值

皇太子喪、題准領宴

○隆慶元年、朝鮮國差陪臣謝恩、加渴瓦寺達思蠻長官司法藏等六寺番僧各進貢、到京、值

世宗皇帝喪、俱免宴。禮部行遼東都司並各該布政司、候其回還、各照宴例管待。令總兵等官待宴







