○諫南廵疏 【 南廵】

奏為乞留　聖駕事、臣竊惟璣衡旋運、而北辰常居其所、溟渤靜深、而眾水必朝其宗、是以在昔聖王、範圍天地、而一念不踰時、經緯萬方、而半武不出戶、凡以此耳、肆我　祖宗稽古為治、每歲惟南郊一行。實近在京畿之內。雖間值邊郵之警、亦不過命將而征、誠知朝廷乃四方之極、而大君實萬物之宗也、用臻太平、至百五十餘載、仰惟　陛下當鼎盛之年、撫盈成之運、稽古繇章、已逾一紀、頃以西北少靖、親御六飛、汛掃妖氛、自責之言深為得體間關半載維時小大臣工。愧無即時諫止之力。幸而奏凱南旋臣等竊謂自今伊始。當享伴奐之休。而無復省方之舉矣。夫何西征之役方巳、南廵之命又下、臣等驚悸、罔知攸措、竊以廵狩之典雖古帝王之制。然古之制有不可行於今。猶今之制。有不可行於古也。葢古之封建。各君其國。各子其民。而慶讓之典。勢難巳於廵狩。今之郡縣。屬於藩臬。統於撫按而政令之行。又皆出於朝廷。是不必泥古之迹。自足以成今日之治也。矧先王之廵狩、省耕省歛、有及民之實惠、一游一豫、非無事之空行、　陛下之為是舉也、切慮道途推輓之勞。皆出於民力。有司供億之費。皆出於民財。秪恐未有以補之。先有以傷之。未有以助之。先有以害之。何必侈廵狩之名。而為是紛紛者乎。臣等謹以此行之甚不可者、為　陛下一一陳之、人情莫不惡勞而欲逸也、先為忠□之言櫛風沐雨、孰與於龍樓雞帳之嚴、涉水登山、軌與於桂掖椒房之邃、乃舍其逸而從其勞、是其不可者一也、裏河一帶、漕舟之往來必繇。而國用之盈縮繫之。今茲南廵。舳艫蔽江。雖聖諭昭彰。使通往來。而一溝之水。勢難兩便。是其不可者二也。近聞淮安等處荒澇異常。父食其子。母食其女。此在今日。正宜寒心。奈何滿目瘡痍、未獲少痊。而鑾輿又幸其地。臣恐遭霜之葉。不可復風。大憊之民。豈宜再汗。是其不可者三也。且龍舟所經。必渡淮北。泝江南。而黃河天險。聞者心驚。長江天塹。見者毛悚。　陛下以不貲之軀。而甘蹈不測之險。是其不可者四也。夫一日二日。萬幾叢委。當時廟堂以此為首慮今匹馬遙遙駕言行邁。將來　國家之重務。何由面陳其可否。而內批之裁請。往復動經乎歲月。廢時失事。莫此為甚。是其不可者五也。况天下大器也。置諸安處則安。置諸危處則危。是以止則深宮閉門。動則出警入蹕。鄭重如此。而意外之患。時或有之。今也白龍魚服。肆無戒備。則豫且之變。臣有不忍言者矣。是其不可者六也。臣聞之天子者。天地之子也。天子弗克肖乎天地。則必出災異以譴告之。不修德以回其怒。行且亡之矣。今也凶荒相仍。盜賊充斥。地震於下。武宗數出廵幸是時往往有龍見龍鬪於上。其所以儆戒　陛下者至矣。　陛下及今。正宜如成湯之六事自責。武丁之恭默思道。奈何恬不自省。方事逸遊。臣恐亡予之天不忍言也。是其不可者七也。古之人君。雖甚不得巳。如會盟之舉。親征之行。寧藩反仄亦以是起亦必有太子親王以監國然皆非盛世之事。今前星未耀。儲位尚虛。眾建諸王。各就藩府。大本未定。俯無以聯屬乎人心。七鬯乏主。仰無以祀事乎　宗廟。是其不可者八也。夫憂勤惕勵。固古帝王之所不廢者。文王不敢盤于遊畋。尚書誦之。隱公觀魚于棠。春秋譏之。　陛下修德講學。親賢遠奸。昧爽臨朝。日昃忘食。猶恐憂勤不逮古人。而貽付託不效之憂也。况又以逸樂促之哉。是其不可者九也。夫帝王舉動。當順乎天意。觀天意者驗之人心而巳。是舉也。孤卿論列不巳。史臣繼之。部寺諸屬又繼之。雖以臣等疏逖之微。亦極知其不可也。　陛下何苦違眾志以拂天意乎。是其不可者十也。伏望　皇上廣包荒之量、奮獨斷之剛、不聽左右從臾之言、俯從孤卿羣臣之請、急收成命、寢此南行、使朝野臣民、樂　英主無難于改過、而垂之後世、知　聖德不果於遂非、臣等不勝隕越待罪之至、

