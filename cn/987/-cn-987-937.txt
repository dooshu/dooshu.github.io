苏轼　九日，湖上寻周、李二君，不见，君亦见寻於湖上，以诗见寄，明日

湖上野芙蓉，含思愁脉脉。

娟然如静女，不肯傍阡陌。

诗人杳未来，霜艳冷难宅。

君行逐鸥鹭，出处浩莫测。

苇间闻拏音，云表已飞屐。

使我终日寻，逢花不忍摘。

人生如朝露，要作百年客。

喟彼终岁劳，幸兹一日泽。

愿言竟不遂，人事多乖隔。

悟此知有命，沉忧伤魂魄。

苏轼

