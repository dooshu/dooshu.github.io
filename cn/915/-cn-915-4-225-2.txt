◇谏探策立后疏

窃见诏书，以立后事大，谦不自专，欲假之筹策，决疑灵神。篇籍所记，祖宗典故，未尝有也。恃神任筮，既淡必当贤，就值其人，犹非德选。夫岐嶷形于自然，亻见天必有异表。宜参良家，简求有德，德同以年，年均以貌，稽之典经，断之圣虑。政令犹汗，往而不反。诏文一下，形之四方。臣职在拾遗，忧深责重，是以焦心，冒昧陈闻。（《后汉·胡广传》：「顺帝欲立皇后，而贵人有宠者四人，莫知所建，议欲探筹，以神定选。广与尚书郭虔、史敞上疏谏。」）

