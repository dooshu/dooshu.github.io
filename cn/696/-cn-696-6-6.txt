幽人


幽灵不在晦，明月谁能同。
出则经天衢，隐亦大海中。
龙蛇春变动，空谷生雄风。
始知雷雨夕，不住蓬莱宫。
君来为明盛，光彩流虚空。
剑佩随云高，平壤开华嵩。
世乱天不见，扫除用靊霳。
促促违所向，翻然扶桑东。
山中时倚剑，帝所或射熊。
素女骑紫鸾，宝匣灵文红。
壮心既有归，大道非无功。
咫尺宇宙外，胡为守蒿蓬。




