邵雍　川上怀旧

去秋游洛源，今秋游洛川。

川水虽无情，人心刚悄然。

目乱千万山，一山一重烟。

山尽烟不尽，烟与天相连。

邵雍

邵雍　川上怀旧

田夫忙治禾，水禽闲求鱼。

二者皆苦食，动静何相殊。

事过见休戚，时来知卷舒。

回顾此二物，易地还何如。

邵雍

邵雍　川上怀旧

为今日之山，是昔日之原。

为今日之原，是昔日之川。

山川尚如此，人事宜信然。

幸免红尘中，随风浪着鞭。

邵雍

邵雍　川上怀旧

地逈川原阔，村孤烟水闲。

雷轻龙过浦，云乱雨移山。

田者荷锄去，渔人背网还。

伊予独霑湿，犹在道途间。

邵雍

