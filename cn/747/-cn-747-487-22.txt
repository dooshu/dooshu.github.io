○请加置兵衣粮状

右。伏奉今月十四日敕：“留镇将士宜加置二千人，速令招召者。”伏以自元和三年准敕停防御军後，皆散在坊市，工庸为生，令令招召，拣去老弱，又畿内山谷间有武力劲悍者。四军留镇军子弟有成长强壮者，旬日内且合拾得一千人，其馀至後月内，并合得足。伏以前件人等，又籍军籍，不免饥寒，招募之初，须有露赉，藉其速至，必在乐从。况当冬赐之时，宜均挟纩之泽，伏望天恩许臣，招召入军者，便准旧官健例，给冬衣月粮。伏望下有司，且支一千，其馀一半，待招召有次第後，续具闻奏。谨录奏闻。谨奏。

