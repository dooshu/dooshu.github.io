王谌　为简上人赋古色轩

简师得道不参禅，燕坐常居古色轩。

夏禹告功遗迹在，任公垂钓有车存。

海通泉洞深千尺，寺映重岩月一痕。

何日短筇尘外去，瓣香来此叩玄门。

王谌

王谌　为简上人赋古色轩

小舟吚哑渡横塘，十里秋畦粳稻香。

莫怪雨声惊客梦，要催诗句入行囊。

重过苹水波浮绿，遥见菊篱花正黄。

佳节莫论重九后，舣篷独酌汎茱觞。

王谌

