连理枝





雪盖宫楼闭，罗幕昏金翠。斗厌阑干，香心淡薄，梅梢轻倚。喷宝猊香烬麝烟浓，馥红绡翠被。其二浅画云垂帔，点滴昭阳泪。咫尺宸居，君恩断绝，似遥千里。望水晶帘外竹枝寒，守羊车未至。[一]

[一]《晋书》：武帝多内宠。平吴之后，复纳孙暠宫人数千，自此掖庭殆将万人，而并宠者甚众。帝莫知所适，常乘羊车，恣其所之，至便宴寝。宫人乃取竹叶插户，以盐汁洒地而引帝车。



右六首见御定《全唐诗》。





