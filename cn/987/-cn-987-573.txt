苏轼　附江南本织锦图上回文原作三首

春晚落花余碧草，夜凉低月半枯桐。

人随远雁边城暮，雨映疏帘绣阁空。

苏轼

苏轼　附江南本织锦图上回文原作三首

红手素丝千字锦，故人新曲九回肠。

风吹絮雪愁萦骨，泪洒缣书恨见郎。

苏轼

苏轼　附江南本织锦图上回文原作三首

羞看一首回文锦，锦似文君别恨深。

头白自吟悲赋客，断肠愁是断弦琴。

苏轼

