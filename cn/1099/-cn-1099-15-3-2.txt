○出師頌 【 有序　征安南】

永樂四年、安南黎寇作亂、明用師之非得巳　朝廷屢遣詔使諭之。弗悛益驕賊弒其主。毒虐國人。甚於水火。走奔訴告。咸集闕下　皇上震怒、召文武羣臣諭曰、予承天命。保康兆億民、一民弗獲、惟予弗恭、有弗廸而遽誅、斯遏抑厥自新乃有弗廸底于再三、而釋弗誅、惟予弗君、今盜滋弗廸、予必不釋、羣臣合辭。力贊必决。乃昭告天地宗社山川、　命成國公朱能、佩征夷大將軍章率左右副將軍、左右參將、暨神機橫海驃騎游擊鷹揚五將軍、率兵八十萬、討賊、七月某日師行、時尚在南都　上臨江送之既禡、申命總兵能若曰、汝其率師、往行天討、惟盜父子、沿襲悖兇、神人共忿、必誅不釋、厥暨同惡、必誅不釋、凡厥脅從、咸釋弗誅、汝往欽哉、惟茲安南、咸朕所統、厥民滋困于盜、罔攸訴告、汝其往弔、罔有侵害、或有侵害、既殄戮盜、猶底汝罰、汝往欽哉、能拜稽受命、祗承惟謹、遂大饗將士、是日天宇朗霽、雲物不作、戈矛耀日。旗斾亘雲。士壯馬肥。紀律齊肅。巨艦蔽江長風翼颿神邁電馳。不疾而速。浩浩乎已氣吞趺鳶之壤於萬里之外矣。　天顏悅懌。豫必成功。鸞斾旋闕。瑞彩騰霄。臣執筆從屬車。親聆　玉旨之敷仁。覩總戎之恭　命。士氣之奮發。嘉應之孔昭。敬作出師頌一首、其詞曰、　天眷　皇明、咸?所覆、凡厥有生、俾育得所、惟　皇奉天仁懷義撫、日月所照。恬嬉鼓舞。逖彼交夷。在國南裔。乃有蝮虺為毒為厲哀哀無辜。罹厥啗噬。屢詔申誨。弗遷益悖。　皇赫斯怒。爰急拯焚。乃敷綸言。乃告明神。諏日誓師。大江之漘。天宇澄霽。廓無纖氛。如虎如貔。師徒勁堅。如雲如霓。旗旐飄翩。甲冑弓矢。戈矛戚干。其列秩秩。其氣桓桓。帝謂汝能。汝仁且武。其總率師。往靖夷土。除惡務首。綏良務溥。仁義之行。毋違天者。臣能拜稽。臣敢忘敬。帝德承天。臣職奉命。惟　帝之聖。舜禹為君。惟能之賢。方召為臣。此頌亦彷彿韓昌黎然成公甫視師旋卒不克終南交氛土?壹不日澄鮮。王師勞勛。不日凱旋。八表一統、　皇明御天、小臣作頌、豫歌太平、

