韩维　城西二首

绣鞅金羁十里尘，共传恩诏乐芳辰。

千重翠木开珍圃，百尺朱楼压宝津。

御麦初长遮雊雉，宫花未识骇游人。

自怜穷僻看山眼，来对天池禁御春。

韩维

韩维　城西二首

西城驰道直如弦，百顷晴波御柳边。

韶乐铿轰罗帐殿，春旗偃蹇近楼船。

曲江未赐唐家燕，灵沼空思镐邑篇。

几日金舆下阊阖，鱼龙奇戏出中渊。

韩维

