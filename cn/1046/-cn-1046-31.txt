王炎　出游郊外七绝

漠漠野田新水生，花枝一笑欲倾城。

孤村曲坞皆春色，信有东风不世情。

王炎

王炎　出游郊外七绝

幽鸟共歌春意好，閒花巧笑富愁多。

酒徒诗社俱疏隔，如此东郊景物何。

王炎

王炎　出游郊外七绝

闭户不知春色佳，柳梢欲暗可藏鸦。

鸭头新绿齐腰水，女颊轻红刺眼花。

王炎

王炎　出游郊外七绝

道上东风掠面轻，一犁雨足得新晴。

草头蛱蝶自由舞，林下鶌鵃相对鸣。

王炎

王炎　出游郊外七绝

孤烟近见数椽屋，急水时行独木桥。

入眼异乡风景别，修眉一抹暮山遥。

王炎

王炎　出游郊外七绝

快马駸駸穿野径，春风处处见山花。

不须举首看回雁，家在南头天一涯。

王炎

王炎　出游郊外七绝

云昏山色收图画，雨过泉声杂管弦。

马上得晴春满眼，好花迎客亦嫣然。

王炎

