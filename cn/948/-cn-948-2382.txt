陆游　起晚戏作

地偏身饱闲，秋爽睡殊美。

老鸡每愧渠，三唱呼未起。

厨人罢晨汲，童子愁屣履。

惰慵虽可嘲，安静良足喜。

心空梦亦少，酣枕甘若醴。

不学多事人，南柯豪众蚁。

陆游

陆游　起晚戏作

睡到僧廊响木鱼，庄周蝴蝶两蘧蘧。

数声林下华亭鹤，一卷床头笠泽书。

云子甑香炊熟後，露芽瓯浅点尝初。

若论身逸心无事，台省诸公恐不如。

陆游

