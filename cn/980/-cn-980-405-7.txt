释云贲　颂古四首

竿头崖头撒手去，阆州沣州寻路归。

廉纤脱尽全机露，八角磨盘空里飞。

释云贲

释云贲　颂古四首

婆子因行掉臂，赵州因事长智。

无端一句淆讹，惹得四海鼎沸。

勘破了，有谁知，

春风过后无消息，留得残花一两枝。

释云贲

释云贲　颂古四首

带雪含霜半倚篱，磺斜影时露仙姿。

前村昨夜春来了，竹屋老僧犹未知。

释云贲

释云贲　颂古四首

明宣一道聪明呪，暗写两行灵宝符。

谩道骑鲸游六合，何曾有梦到华胥。

释云豁

