○乞诏所司重定朝仪奏

往例，应诸道节度使及两班大寮，凡对明庭，例合通唤。近日全废此义。伏乞特诏所司，重定向来格品。若合通唤，准旧施行。中书帖四方馆，令具事例，分析申上，据状称。旧例节度使新除中谢，及罢任赴阙朝见，合得通唤。文班三品以上官，武班二品以上官，新除中谢及使回朝见，亦合得通唤。

