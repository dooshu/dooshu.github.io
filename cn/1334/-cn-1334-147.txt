医穷妙术


某医负时誉，性滑稽，门悬一额曰“万病回春”。盖经其治愈者之所赠也。归家子某甲，亦滑稽之流，造问曰：“先生榜其门曰‘万病回春’，仆有一病，不知能医否？”问何病，曰：“穷也。”曰：“能。第须先叩病源耳。”问：“何谓病源？”曰：“子以何故而致穷者，斯即病源矣。”曰：“吾初亦小康之家，以喜嫖，故遂中落。”医急捉其手而反缚之，操刀而前，将捋其裤。甲大惊号，问何故。医笑曰：“汝之穷筋在此，将为汝割去之耳。”





