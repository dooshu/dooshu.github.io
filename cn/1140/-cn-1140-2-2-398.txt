晓登莲花峰【在支硎山之西其下有天池】

天池涵絶壁菡萏生青峯服之言羽化长留氷雪容采采者谁子冉冉惟乔松远望邈难即近揽眷弥重阳岩丽朝景瑶草香天风振衣谁复语归云荡心胸

赠蔡九霞【蔡先中丞忠襄公廵抚山西死事九霞言及悲怆其子石宣又从余游】

谁言邂逅合郁此久相思高斋入花隖庭树扬清晖四坐尽嘉客新欢忘渴饥驰光何廹促嬿婉不踰时君处茂苑侧余卧陵阳陲东南尚多垒道远良会稀哽咽述先烈临发中心悲

