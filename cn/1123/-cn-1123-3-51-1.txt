陆 颙


张 读

吴郡





[1] 陆颙，家于长城，其世以明经仕。颙自幼嗜面，为食愈多而质愈瘦。及长，从本郡贡于礼部，既下第，遂为生太学中。

后数月，有胡人数辈挈酒食诣其门。既坐，顾谓颙曰：“吾南越 [2] 人，长蛮貊 [3] 中，闻唐天子庠罗天下英俊，且欲以文物化动四夷，故我航海梯山来中华，将观太学文物之光。唯吾子峨焉其冠，襜焉其裾，庄然其容，肃然其仪，真唐朝儒生也。故我愿与子交欢。”颙谢曰：“颙幸得籍于太学，然无他才能，何足下见爱之深也？”于是相与酣宴，极欢而去。颙，信士也，以为群胡不我欺。旬余，群胡又至，持金缯为颙寿。颙至疑其有他，即固拒之。胡人曰：“吾子居长安中，惶惶然有饥寒色，故持金缯为子仆马一日之费，所以交吾子欢耳。岂有他哉？幸勿疑我也。”颙不得已，受金缯。及胡人去，太学中诸生闻之，偕来谓颙曰：“彼胡率爱利不顾其身，争盐米之微，尚致相贼杀者，宁肯弃金缯为朋友寿乎？且太学中诸生甚多，何为独厚君耶？君匿身郊野间，以避再来也。”颙遂侨居于渭水上，杜门不出。

仅月余，群胡又诣其门。颙大惊，胡人喜曰：“比君在太学中，我未得尽言，今君退居郊野，果吾心也。”既坐，胡人挈颙手而言曰：“我之来，非偶然也。盖有求于君耳，幸望许之。且我所祈，于君固无害，于我则大惠也。”颙曰：“谨受教。”胡人曰：“吾子好食面乎？”曰：“然。”又曰：“食面者，非君也，乃君肚中一虫耳。今我欲以一粒药进君，君饵之，当吐出虫。则我以厚价从君易之，其可乎？”颙曰：“若诚有之，又安有不可耶？”已而胡人出一粒药，其色光紫，命饵之。有顷，遂吐出一虫，长二寸许，色青，状如蛙。胡人曰：“此名‘消面虫’，实天下之奇宝也。”颙曰：“何以识之？”胡人曰：“吾每旦见宝气亘天，在太学中，故我特访而取之。然自一月余，清旦望之，见其气移于渭水上，果君迁居焉。又此虫禀天地中和之气而结，故好食面。盖以麦自秋始种，至来年夏季方始成实，受天地四时之全气，故嗜其味焉。君宜以面食之，可见矣。”颙即以面斗余致其前，虫乃食之立尽。颙又问曰：“此虫安使用也？”胡人曰：“夫天下之奇宝，俱禀中和之气。此虫乃中和之粹也。执其本而取其末，其远乎哉？”既而以筒盛其虫，又金函扃之，命颙致于寝室。谓颙曰：“明日当再来。”及明旦，胡人以十两重辇，金玉缯帛约数万献于颙，共持金函而去。颙自此大富，致园屋为治生具，日食粱肉，衣鲜衣，游于长安中，号豪士。

仅岁余，群胡又来，谓颙曰：“吾子能与我偕游海中乎？我欲探海中之奇宝以耀天下，而吾子岂非好奇之士耶？”颙既以甚富，又素用闲逸自遂，即与群胡俱至海上。胡人结宇而居，于是置油膏于银鼎中，构火其下，投虫于鼎中，炼之，七日不绝燎。忽有一童，分发，衣青襦，自海水中出，捧月盘，盘中有径寸珠甚多，来献胡人。胡人大声叱之。其童色惧，捧盘而去。僮去食顷 [4] ，又有一玉女，貌极冶，衣雾绡之衣，佩玉珥珠，翩翩自海中而出，捧紫玉盘，中有珠数十，来献胡人。胡人骂之，玉女捧盘而去。俄有一仙人，戴瑶碧冠，帔霞衣，捧绛帕籍，籍中有一珠，径三寸许，奇光泛空，照数十步。仙人以珠献胡人，胡人笑而授之。喜谓颙曰：“至宝来矣。”即命绝燎。自鼎中收虫，置金函中。其虫虽炼之且久，而跳跃如初。胡人吞其珠，谓颙曰：“子随我入海中，慎无惧。”颙即执胡人佩带，从而入焉。其海水皆豁开数十步，鳞介之族，俱辟易回去。游龙宫，入蛟室，珍珠怪宝，惟意所择。才一夕，而获甚多。胡人谓颙曰：“此可以致亿万之货矣。”已而又以珍贝数品遗于颙。货于南越，获金千镒，由是益富。其后竟不仕，老于闽越中也。

本篇出自《宣室志》。小说讲述一位贫士忽成巨富的离奇故事，在“奇”字上下足了工夫。

陆颙是一介贫士，性嗜面食，吃得越多，人却越瘦，正是这一不起眼的习性给他带来意想不到的奇遇：有几位胡人主动来与他结交；后来又馈送他金缯———这就有点“奇”了。陆颙也生怕这奇怪的交往潜藏着灾祸，便听从别人的劝告，迁居渭水边，闭门不出。没料到那些胡人居然又找上门来，说是要让他发一大笔财———天下竟有这等躲避不掉的好运，岂不令人大起好奇之心！这时，胡人才说明他们是冲着陆颙嗜好面食这一习性而来的。原来陆颙腹中有一消面虫，是天下奇宝。胡人令陆颙吞下一粒药丸，随即吐出消面虫；他们以价值数万的金玉绢帛来换取此虫。陆颙从此暴富———此番际遇，岂不是奇之又奇！

然而陆颙的奇遇还未结束。过了一年多，胡人又来邀他同游海上。胡人将消面虫置于银鼎中烧炼七天七夜，惊动了海底龙王，逼得龙王献出避水宝珠；胡人吞下宝珠，携陆颙畅游龙宫，“珍珠怪宝，惟意所择”———这更是奇上加奇！谁能想到嗜好面食这一习性竟给陆颙带来如此好运、如此巨富呢！个中缘因大概只能用“离奇”二字概括了。

值得一提的是，小说作者把陆颙的奇遇与他的诚信相联系。初识胡人，便“相与酣宴，极欢而去”“以为群胡不我欺”；他与胡人结交，也无贪财之心，胡人强赠金缯，他虽不得已收下，但终以为受之不当，迁家以避。或许，作者想告诉人们：正因为陆颙是“信士”，故而好运连连降临，奇遇一再发生在他身上。若作者果有此意，则这一意图在本故事中表现得也并不明显，而是淹没在离奇的情节之中了。

（韦凤娟）

注　释

[1].吴郡：郡名，治所在今江苏苏州市。

[2].南越：古族名，古代南方越人的一支，也作“南粤”。

[3].蛮貊（犿ò）：泛指少数民族。

[4].食顷：一顿饭的时间，形容时间极短。





