◇与李亻书

公前托为董公报雠，然实屠陷王城，杀戮大臣，天下不可家见而户说也。今与郭汜争睚眦之隙，以成千钧之雠，民在涂炭，各不聊生，曾不改悟，遂成祸乱。朝廷仍下明诏，欲令和解，上命不行，威泽日损，而复欲移转乘辇于黄白城，更幸非所，此诚老夫所不达也。于《易》，一过为过，再为涉，三而弗改，灭其顶，凶。不如早共和解，引军还屯，上安万乘，下全生民，岂不幸甚。（《魏志·董卓传》注引《献帝起居注》，袁宏《后汉纪》二十八，《后汉·赵典传》。）

