○欽遵　敕諭疏 【 三關】

嘉靖十六年五月二十七日、欽奉　敕諭親歷各處、嚴督所屬、逐一點視、何處軍馬缺乏、所當選補、何處兵甲損壞、所當修葺、墻垣壕塹、有無高深、墩臺城堡、有無完固、器械有無齊備、粮草有無充足、或修或補、督令有司著實用工、或增或益、不許虗應故事、其軍職官員如有貪懦無為、役占軍士、以致操守不嚴、備禦無法者、參奏拏問、凡利有可興。弊有可革者、聽爾便宜處置、應奏請者具實奏聞、爾等須悉心整理、務使邊備修舉、地方寧謐、庶副委任、如或照前、因循廢弛、以致臨期誤事、責有所歸、年終通將整理修舉過事蹟、造冊奏繳、以憑查考、爾等勉之慎之、故敕、欽此欽遵、臣遵奉　敕諭備查照得山西三關一帶沿邊地方。寧武以東隘口。及山岡平漫之處。雖虜騎可通。然有隘可據。若得人以守。虜終不能長驅而入。總因山西外邊之兵不如宣大兩鎮故也然山西邊不過一二百里整頓差易寧武以西。與虜近切為鄰。則漫然平曠。虜騎可以長驅無阻。而原設兵將。比之他邊甚少。城堡亦甚稀疏然前此虜賊顧少侵犯者何也以大同重兵為之屏蔽也且由老營堡。至八角所等處。土曠人稀。無所虜掠。必深入至鎮西衛地方。人畜堡塞始繁。縱有所得及其返也又有大同平朔等處之兵截于前老營偏頭等處之兵乘其後往返必須數日賊大同鎮重兵亦皆會集據險邀擊。往往失利而去。彼雖犬羊無知。然亦有所畏憚。不敢輕入。故三關之地。兵雖寡弱。老營堡等處。雖極臨邊境。地方平曠。而虜之侵犯、比之他邊為少也。臣又查得山西汾州潞州平陽等衛所官軍、撥去大同防禦者七千餘名、官軍月粮、仍在山西支給夫以山西官軍。戌守大同。山西粮儲。供給大同者正以其屏蔽山西也。且虜之侵犯三關。必由大同邊境而入。今者大同之境。時被侵犯。切於自顧。勢難他及。而世平時久。事失其初。大同三關。又各自分彼此。如此則三關之地。已為大邊極塞。而老營堡一路平曠又。兵馬之寡弱若此。將官城堡之稀少若此。虜騎擁眾南下。其何能支哉。兵法曰、勿恃其不來、恃吾有以待之、今待之者無其具也、惟恃其不來耳、此在吾者如此也、臣等載觀近日虜之入寇。姦謀詭計。與昔不同。向也無甲冑。今則明盔明甲。勢甚剽疾矣。向也短於下馬。不敢攻穵城堡。今則整備鍬钁攻穵城堡矣。向也不知我之虗實夷險。雖或深入。不敢久留。今則從容久掠。按轡而歸矣。向也羣聚而入。群聚而出忽若飄風。今則大舉决於一處。分掠各邊。使不睱應援矣。向也兵無紀律。烏合而來。星散而去。今則部伍嚴整。旗幟號令分明矣。向也不焚廬舍。今則放火焚燒矣。其故何哉。有中國之人。為之謀畫。有中國之。為之鄉導。有中國之人。為之災細。有中國之人。遺易之以鐵器。况事變之時。投入虜中者。又皆慣戰有勇之人也。此在虜者如此也。度我度彼勝負從可知矣。臣等聞之、萌芽不剪、滋蔓必長、履霜不戒堅?斯至、今大同之兵。既不能為三關屏蔽也。而三關之兵馬不增將官不選。城堡不加規畫。臣等惟恐今年深入明年深入。今年得利明年得利。漸不可長。大起於細。邊人塗炭不足言也。數年之後。虜且生心矣臣竊見各處大邊。如宣府延綏等處。虜皆不得肆然而入。何也。一則兵力強盛。一則關山險隘。一則百戰之餘。豪傑彙生皆未有如老營堡之空虗為可乘者也虜若狃於常勝。妄興異謀。圖入中國。惟此途為甚便。臣等嘗詳察華夷之界。自大河以西。由石隰岢嵐靜樂寧武至雁門歷紫荊居庸。直抵山海關一帶界山。崇岡峻岅固天所以限華夷。而保障生民者也中古以來類皆守於險外以為重險之固紫荊居庸之外。則有宣府一鎮。鎮城既設重兵。復設五路參將。大小城堡。各設守備操守把總等官。原額旗軍一十二萬。雁門之外。則有大同一鎮鎮城既有重兵。復設三路參將九州縣。大小城堡。各設守備等官。原額旗軍八萬餘名。其城之堅必不可攻也。其池之深必不可越也。馭戎設險之道。誠莫有加焉。寧武以西。其險則在興嵐石隰等處。古人皆以此地建節　國家亦守於險外。置偏銠營諸城堡然止設一副總兵一遊擊。并近日廵撫　奏設止有四守備騎兵惟九千餘名。而興嵐等處。則又棄而不守其城數日之間可攻而破也其池頃刻之際可負土而平也且宣大既有巨鎮重兵。而內猶守居庸紫荊雁門之險。今偏頭等處既巳兵孤將寡。而興嵐等處。本非棄而不守以恃有外邊故也乃又棄而不守。虜騎長驅而下。更何所恃以為藩屏哉。我　國家設險馭戎。自遼東以至甘肅。經理周密。獨偏頭等處。乃一大空缺。故臣等以為虜若妄興他志圖入中國必由此地而入也夫善動者因其時。先機者通其變。當今之時。變而宜通之時也。以臣計之。岢嵐州實華夷之界。有險可據。宜設一參將。益兵三千。神池堡要害之地。宜拓一城設一守備。益兵五百。八角之東。寧武之西。八角之西偏頭之東適中之地亦各為一堡。各設一守備。或於五塞前後設立據險。以便截殺。亦各益兵五百。所益之兵。聽臣等召募。或於民壯中戶大者僉取。副總兵宜陞為總兵。推選謀勇都督領之。此地邊短若立軍府所轄太少不能成一鎮止用一有經畫道臣亦足駐劄寧武。其偏關仍一守備益兵八百可也。提督都御史、不必兼理廵撫山西一省止廵撫沿邊一帶地方、忻代保嵐石五州所屬及雁門石隰二兵備、并都司布政司管粮官按察司管屯官、并守廵冀寧道、及參遊守備、俱聽節制、其餘山西布按二司、府州縣官員賢否、軍民詞訟、歲辦差役、俱不必管理、庶得專意經畧邊事、老營堡宜設一所、以管常備新軍、夫不一勞者不久逸不暫費者不永寧、是不過給馬七千匹、發銀十萬兩工程可計日而定也、其山西汾州等衛所防禦大同官軍、仍掣回山西三關防守、遇有警急、與大同互相應援、如此、則不惟三關之兵威可振。而大同之勢。亦逢為之壯矣。乞敕下該部再加議處施行、

皇明經世文編卷之一百六十終







