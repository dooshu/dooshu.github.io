赵蕃　送京运使赴召二首

南浦维舟初拜公，五豨随牒限趋风。

问途欲假移官见，倾听{讓亠换艹}闻召节东。

不但朝阳徯鸣凤，正思御史昔乘驄。

我曹意见非黎庶，大庇要令天下同。

赵蕃

赵蕃　送京运使赴召二首

不官不恨落羇縻，正谓边头狱讼稀。

但有胶胶还扰扰，略无是是与非非。

诗书旧学浑忘却，梦寐衡祠放得归。

邂逅两台俱趣召，莼鲈于此合知几。

赵蕃

