○报吐番宰相坌达延书

承屯聚兵马，初不知者，颇亦为疑。但以彼国君臣，素敦信义，况立盟誓，又结婚姻，悠悠之谈，复何足信？若见利忘义，破亲负约，神道不远，何以逃殃？自见来书，果符意揣，两国和好，百姓安宁，永绝边衅，岂非好事？所论分界，先有盟书，今奉敕令左散骑常侍解琬往河源，与公平章。解琬国之重臣，素有德行，言无二诺，众所共推，昔尝充使西安，备谙彼之境土，今遣将命，实惟命焉。

祝钦明

钦明字潍，就兆始平人。举明经。永淳、天授间又中英才杰出、业奥六经等科，拜著作郎。长安初累迁太子率更令兼崇文馆学士，进太子少保。中宗立，擢拜国子祭酒同中书门下三品，加银青光禄大夫，历刑、礼二部尚书兼修国史，累封鲁国公。景龙三年，中宗将祀南郊，钦明希旨言皇后当助祭，於是韦后为亚献。

景初，侍御史倪若水劾论其事，左授饶州刺史，徙洪州都督，入为崇文馆学士。

