刘克庄　同郑君瑞出濑溪即事十首

汗血名驹白玉鞭，本初父子喜华鲜。

只今无复狂游侣，自卸驴鞍古店前。

【卷30】

刘克庄

刘克庄　同郑君瑞出濑溪即事十首

妓有香分客有鱼，主君头白总因渠。

枯杨此日悲风起，寂寞无人哭墓庐。

刘克庄

刘克庄　同郑君瑞出濑溪即事十首

元凯平生以智推，今看往事一何痴。

山头螭首犹芜没，那有人观水底碑。

刘克庄

刘克庄　同郑君瑞出濑溪即事十首

昔结精庐在半崖，苔扉无主阖还开。

近闻有虎为看守，应是防闲俗子来。

刘克庄

刘克庄　同郑君瑞出濑溪即事十首

豪士宁沦鬼趣中，曼卿昔去管芙蓉。

君今定作梅花主，来往山间傥一逢。

刘克庄

刘克庄　同郑君瑞出濑溪即事十首

虆耜而掩古无讥，何必封崇揭祸机。

到得珠襦金碗出，始知舏葬不为非。

刘克庄

刘克庄　同郑君瑞出濑溪即事十首

古于生死验交情，何况台欹沼渐平。

不是刘君同郑老，苔深草合断人行。

刘克庄

刘克庄　同郑君瑞出濑溪即事十首

铁马防秋记昔曾，晚涂消缩似寒蝇。

同时校尉俱封拜，谁伴将军猎霸陵。

刘克庄

刘克庄　同郑君瑞出濑溪即事十首

北耗而今杳不知，路傍羽檄走无时。

自怜满镜星星发，羞见官中募士旗。

刘克庄

刘克庄　同郑君瑞出濑溪即事十首

老奴昔逐我西东，捷似猿猱跳绝峰。

今日道旁扶一拐，汝公安得不龙钟。

刘克庄

