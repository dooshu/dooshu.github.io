○答廵撫蕭雲峰 【 虜情】

辱示市本缺乏、欲動客餉、亦事勢之不容巳者、即属計部議處、安兔吉無知、戕我旗牌掠我頭畜、此等事、往亦常有、但此虜王新歿者。在我當申嚴舊約之時。而彼酋乃敢咆哮如此。不一懲之。釁端起矣。既黃酋之子。宜即責黃酋處之。彼方覬承封爵若其子不能制他日安能統大眾乎此亦制馭之一機也。幸惟審圖之、

