○对夺情腰服事判

〈甲腰服事，既而曰：“不即人心”，致仕而退。时谓非礼，称人盖善之。〉

出师正邦，大《易》有象；率义殄寇，《春秋》则书。用孚中行，攸往夙吉，以威作慝，取涣於群。甲闺门罹凶，苴麻缠疚，丧则宁戚，义能继恩。痛深倚庐，虽授杖以不起；政急分阃，或执兵而启行。介以趋军，而躬役。鲁侯金革，我直以兴；晋襄墨，彼而动。克壮舆辐，能犭贲豕牙，任长子以帅师，利元戎以光济。策勋苟进，不即人心，致仕能归，何暌孝体？有为也，无仁乎？得反经以合道，胡责善以非礼。

