陈造　次前韵谢胡运属二首

耐暑初宵露白头，诗来分我一襟秋。

露飞琼滴溥苍竹，月漾金波冰小楼。

政用桐君弦白雪，便烦从事到青州。

此怀未满须笺与，更为狂生赋远游。

陈造

陈造　次前韵谢胡运属二首

炉烟褭褭上晴丝，伴阅长须送似诗。

眼着昏花予已老，句锵哀玉子能奇。

随人趋步庸非俗，取意妆梳自入时。

大手只宜台合里，不应犹话鹿门期。

陈造

