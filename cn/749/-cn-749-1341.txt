晏殊


殊，“全”已见。

蝶恋花

紫府群仙名籍秘。五色斑龙，暂降人间世。海变沧田都不记。蟋桃一熟三千岁。

露滴彩旌云绕秋，谁信壶中，别有笙歌地。门外落花随水逝。相看莫惜尊前醉。

诉衷情

寿

幕天席地斗豪奢。歌妓捧红牙。从他醉醒醒醉，斜插满头花。

车载酒，解貂贳。尽繁华。儿孙贤俊，家道荣昌，祝寿无涯。

又

喧天丝竹韵融融。歌唱画堂中。玲女世间希有，烛影夜摇红。

一同笑，饮千钟。兴何穷。功成名遂，富足年康，祝寿如松。







