史尧弼　甲子春过浙和周去华韵五绝

迟回独立湘江头，湘江无情空自流。

拟呼妃子弄云瑟，一泻胸中千斛愁。

史尧弼

史尧弼　甲子春过浙和周去华韵五绝

贪看衡麓数峰山，那觉江风猎猎寒。

吹乱衣巾都不记，橘洲沙上几遗冠。

史尧弼

史尧弼　甲子春过浙和周去华韵五绝

谁家花柳暗门边，投憩同维药玉船。

醉卧黄鹂新弄舌，一声唤起小窗眠。

史尧弼

史尧弼　甲子春过浙和周去华韵五绝

满眼残红正乱飞，端如棹入武林时。

此身也是鹪鹩样，乞与桃林借一枝。

史尧弼

史尧弼　甲子春过浙和周去华韵五绝

双峰翠扫半天馀，遥想岷峨霁雪初。

足踏东南今已遍，却思归卧旧时庐。

史尧弼

