喻良能　送王节推夷仲秩满赴阙

紫禁胪传第四人，锦肠贝齿凛长身。

三年来作诸侯客，千里江山阴受春。

喻良能

喻良能　送王节推夷仲秩满赴阙

胸中深蟠万卷馀，笔端倒倾蚁室珠。

掖垣政要舍人样，致主泽民推宿儒。

喻良能

喻良能　送王节推夷仲秩满赴阙

战和未定议纷纭，草茅有忠天莫闻。

公乎行矣陪国论，毋愧新亭千载人。

喻良能

喻良能　送王节推夷仲秩满赴阙

中年谢傅良多感，欲别能忘作恶无。

今日与公休惜别，须知元不隔江湖。

喻良能

