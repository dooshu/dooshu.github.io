【拟明月何皎皎诗】

安寝北堂上。明月入我牖。照之有馀辉。（《文选》、《书钞》作晖。《类聚》作辉。编珠作光彩。）揽（编珠作览。《御览》同。）之不盈手。凉风绕曲房。寒蝉鸣高柳。踟蹰感节物。我行永已久。游宦会无成。离思难常守。（○《文选》三十。本集六。《诗纪》二十五。又《书钞》百五十引牖、手二韵。《类聚》一引牖、手二韵。杜公瞻编珠一作乐府诗。引牖、手二韵。《御览》百八十领先引牖、手二韵。）

