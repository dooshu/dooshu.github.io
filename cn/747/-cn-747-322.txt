卷三百二十二


萧颖士（一）

颖士字茂挺，梁鄱阳王恢七世孙。开元二十三年举进士，对策第一。天宝初补秘书正字。劾免，留客濮阳，学者皆从授业，号萧夫子。召为集贤校理，尝作《伐樱桃赋》讥李林甫，见疾免官。林甫死，更调河南府参军事。安禄山有宠，颖士知将乱，托疾游少室山。乾元初授扬州功曹参军，至官信宿去。客死汝南，年五十二，门人共谥曰文。

