【水衡】


（汉）水衡都尉省称，诸卿之一。掌上林苑及诸池。与少府同为皇帝私藏之所。《汉书·宣帝纪》：“（本始）二年春，以水衡钱为平陵，徙民起第宅。”汉解光《奏劾王根王况》（见清严可均《全汉文》卷五六）：“止宿离宫，水衡共张。”《汉书·百官公卿表》上《水衡都尉》：“水衡都尉，武帝元鼎二年初置，掌上林苑，有五丞。”颜师古注引应劭曰：“古山林之官曰衡，掌诸池苑，故称水衡。”　（宋）都水监拟古官称。宋许景衡《横塘集》卷一八《丁大夫墓志铭》：“公（志夫）字刚巽……后官河朔，而公适在水衡，为之延誉。”“辟都水监，措置修塘堤，属官就辟北丞司勾当公事，豫修浮梁，权都水监丞。”





