【咏大德诗】

遐想存玄哉。冲风一何敞。品物质缉荣熙。生途连惚恍。既丧大澄真。物诱则智荡。昔闻庖丁子。挥戈在（广弘明集作任。注。明本本云。一作任。《诗纪》云。一作任。）神往。苟能嗣冲音。摄生犹指掌。乘彼来物间。投此默照朗。迈度推卷舒。忘怀附罔象。交（广弘明集云。明本云。一作天。《诗纪》云。一作天。）乐盈胸襟。神会流俯仰。大同罗万殊。蔚若充甸网。寄旅海沤（广弘明集作躯。注云。宋、元、宫本作驱。明本作沤。）乡。委化同天壤。（○广弘明集三十。《诗纪》三十七。）

