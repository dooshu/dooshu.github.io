第三则 各有所得，各得其所欲

德者，人之所得，使万物各得其所欲。

解读 德，即人各有所得，也就是世间万物顺应自然的规律，得到他们想要的东西。

张注“有求之谓欲。欲而不得，非德之至也。求于规矩者，得方圆而已矣；求于权衡者，得轻重而已矣。求于德者，无所欲而不得。君臣父子得之，以为君臣父子；昆虫草木得之，以为昆虫草木。大得以成大，小得以成小。迩之一身，远之万物，无所欲而不得也。”

王氏曰“阴阳、寒暑运在四时，风雨顺序，润滋万物，是天之德也。大地草木各得所产，飞禽走兽各安其居，山川万物各遂其性，是地之德也。讲明圣人经书，通晓古今事理。安居养性，正心修身，忠于君王，孝于父母，诚信于朋友，是人之德也。”

