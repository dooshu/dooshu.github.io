110　觟今無種蒲盧教未形　觟二字與解豸同


呈吉老縣丞詩：「觟今無種，蒲盧教未形。」注云：「觟，此兩姓，今無人。」按太玄難上九云〔一〕：「角觟，終以直，其有犯。」二字與「解豸」同。亦見王充論衡，云「一角之羊也」，注誤矣。

【何云】吉老，陳氏。時山谷爲太和令。詩在外集。

【又云】今本太玄作「其有施」，疑温公本與之不同。觟，今本作「解豸」。

【方樸山云】今本太玄難上九：「角解豸，終以直，其有施。」不作觟。「有犯」字不可解。今本作「其有施」者，注云：「終爲人别曲直，故可施行也。」則此「犯」字或誤。

【集證】論衡是應篇：「觟者，一角之羊也，性知有罪。皋陶治獄，其罪疑者，令羊觸之。」淮南子主術訓「楚文王好服觟冠」，注：「御史法冠也。」觟即獬字。説文：「觟，牝牂羊生角者。，角傾也。」漢書司馬相如傳：「推蜚廉，弄獬廌。」張揖曰：「獬廌，似鹿而一角。」又作，見廣雅釋器「，冠也」，音義並同。

【元圻案】今廣雅本亦有作「解豸」者。

〔一〕「上九」，原作「十九」，據元刊本、清嘉慶本改。後方樸山注文「上九」二字，亦據清嘉慶本改。





