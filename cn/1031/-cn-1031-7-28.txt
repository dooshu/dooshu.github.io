葛立方　崔申之以诗为别苏明父郭逢叔各有和章谨复用韵二首

露章沥血上彤墀，蝼蚁虽微愿弗违。

韫迹正惭高士传，离群却恐小人归。

身同玄豹雾中隐，目送孤鸿天际飞。

丹灶素书今好在，临风忆子话精微。

葛立方

葛立方　崔申之以诗为别苏明父郭逢叔各有和章谨复用韵二首

见远亭边送落晖，菁山挽我作睽违。

连年走俗为贫仕，一日投闲恐富归。

谷水为官轻似底，苕溪转櫂疾於飞。

羽觞捧剑无人问，怅望如今束广微。

葛立方

