◇秋风摇落

秋风起兮寒雁归，寒蝉鸣兮秋草腓。萍青兮水澈，叶落兮林稀。翠为盖兮玳为席，兰为室兮金作扉。水周兮曲堂，花交兮洞房。树参差兮稍密，紫荷纷披兮疏且黄。双飞兮翡翠，并泳兮鸳鸯。神女云兮初度雨，班妾扇兮始藏光。且淹留兮日云暮，对华烛兮欢未央。（《文苑英华》三百五十八，又《艺文类聚》五十六引首四语。）



卷十六

◎元帝（二）

