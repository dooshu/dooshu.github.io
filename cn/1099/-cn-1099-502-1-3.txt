○東征紀畧 【 征奴】

巳未仲春二十有二日、出師、先一日、京師大風黃沙帶雨沾人衣、赤雲翳天、天文家云、色如屠血、其國兵大敗他占不載朝議欲改師期、而巳無及、經畧公用古行師法、刻日編陣、一軍出西方、一軍出西北、一軍與北關會、擣奴酋之北、一軍將海師合高麗攻其東、西師大帥杜總戎松、而劉總戎綎將西北軍李如栢馬林等為後援。師號十二萬不滿十萬人、杜將軍為西陲名將、勇且廉、戊午師出潞河、潞河人聚觀之、揮汗濕郵亭將軍裸形、示輿人曰、杜松不識字武夫、惟不學讀書人、貪財愛死耳、衆見其刀箭瘢如疹豆兒十朝時、間有紅處、乃良肉也、相與揮涕咨嗟而去劉將軍少年立功黔中、先叔參加廵金滄、見劉列駿馬五十餘、跳躍其間、來往輕于舞蝶、當征關酋時、於大營斬三大牯、頭隨刀落。刀三提而巳。征東後、平播酋功最上、議者擬匹寧遠功、會獻俘、所上惟象床三十六、他物率不稱、　聖天子心疑經畧已下有私、遂停賞格、最後官川中、茂著成績、挂簡東歸、予不識其面時有楚行、劉泊舟九江、赴司道宴酒半、將家丁五百習戰藝塲、家居、日費私財五十金養死士、蓋一日不亡報　國者、酋素畏杜、稱曰太師、而不知綎威名、自將精銳三萬人應杜、而使別將將弱虜萬餘禦劉、杜先戰、期三日抵渾河渾河虜險窮處、從坦地橫絕其中。以分東西者也、日巳昃矣、諸將請安壘休息、明晨東渡、杜將軍怒曰、義旗東指、孰抗顏行乘勝而前、何期之有、遣人視河、河水不遮馬腹、而河中浮小舟數十、此誘我也明白如此何乃輕渡將軍大喜。謂天人俱助、且恥乘舟、將裸形策馬、諸裨請披甲、將軍大笑罵曰、人陣披堅豈壯夫事、老夫束髮從軍、不知甲重幾許、今日汝漕乃以此相苦邪、不顧、躍流而渡、諸軍競進、渡十之七、酋使人决上流師衝為雨、沒於河者、幾千人、渡河、將士反顧生寒、陣甫成而暮、黑霧障天、虜萬炬忽明、火火?几下斫、暗中人我師不及張弓輅刃、而將士成泥矣、虜光中識杜總戎、爭射之、臠其肉立盡、并獲杜號矢、號矢者軍中稱令箭、乃經畧授之總戎、以驅策偏裨者、先是劉總戎從西北渡、破賊二寨、斬虜三千餘、酋始怖劉節制、既破杜帥、乃復將其精銳、北應劉將軍、使浙降人之黠者、詐為杜將軍材官、持號矢晨馳至劉將軍營、告急曰、杜帥邀將軍威靈、幸抵酋城、深入敵疆、虜攻之不繼敬遣材官某、請將軍會師夾攻、劉遲回良久曰、予與爾總戎馬鴈行、安得傳矢、是裨我也、偽官曰、矢雖以令偏裨、而令偏裨實不俟矢、此矢之發、為事急取信計耳、劉不反思咤曰、出師時相約傳砲為號、今師抵城下、何不聞砲聲、官隨應曰、虜地素無烽火、晨始列騎代斥候、此去虜城五十里、馳三里傳一砲、不若一騎之驅校速、劉方首肯而偽官巳叩首馳出交和矣、還報奴酋曰、劉將軍俟砲乃行、於是酋下令傳砲而砲未傳前、劉心巳動、恐杜將軍獨有其功、令諸將拔營而東、老弱各人持鹿角枝、繞營如城、遇敵則置鹿角于地、轉睫成營、虜騎不能衝突、我兵得以暇列置火具、虜前隊斃於火攻、則不能進、我乘間出勁騎格鬬、肆出肆入、疲則還營少休、而令息者賈勇、且劉之火器、妙絕諸軍、生平所恃以無衡者此也、始聞砲聲猶敦陣而行、行未二十里、砲聲益喧、心搖搖惟恐足之不前、設杜先入城、則宿名頓墮、乃下令弃鹿角而趨、行里許而伏兵四起、劉旅不復整矣、長技不及一施衆遂殲焉、劉之輜重公私、悉為酋有、喪大將軍七十有九、大將軍火攻之最重者、嘗聞之鄭大司馬郎君云、大將軍器、非虜抵城下不發、一發决血衢三里草枯數年、舉火人官百長、費數百金不成一具、而它物可知巳、杜之餘師、暨軍資阻河西者、尋被掩擊、歸不萬人、是役也、喪藩泉一、四大總戎、士卒九萬人、軍興巳來、貲三百萬、虜生獲我馬四萬餘、虜乏惟馬耳、西虜遂請增賞、朝議久之不决、然所請甚微入夏始增賞萬金、西虜債賽抄化火憨兔憨煖兔諸部落也、皆元遺種、而金人雜其中、南北關與奴酋皆金後、北關號太師、以金故官稱、　祖宗朝裂其地分長之、盖有深意、自奴酋併南關、　國家不救、而酋始強、無故?之地七百里、封以龍虎將軍、復與之盟而酋驕益溢、北關控弦僅八千騎、然超距敢戰、粆化婿於奴酋、化婦歸寧、從七百人道出北關、北關踵其尾、斬從虜數百級、以捷聞、　天子嘉其功、犒若于緡、後知所斬非建夷、而功不繇擊刺、因寢折馘功、故我師有救北關之恩、而北關不德、至是我師戒期北關、初許會師、而卒無一應、如栢等又望風金師、杜劉竟以無援敗噫安南之後、無是衂久矣、議者謂戎衆而無元帥似唐九節度之師

徵璧幼時受經于先世父母見世父談論今古如懸河瀉溜頃刻不停恨未展其用齎志以歿李本寧陳眉公兩先生稱其有封侯之骨而不遇時詎不信哉

徵璧謹記

皇明經世文編卷五百二終







