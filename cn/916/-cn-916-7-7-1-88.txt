【霜来悲落桐】

悲落桐。落（《类聚》作落上有悲字。）桐早霜露。燕至叶未抽。鸿来枝已素。本出龙门山。长枝仰刺天。上峰百丈绝。下趾万寻悬。幽根已（《类聚》作未。《诗纪》同。）盘结。孤枝复危绝。初不照光景。终年负霜雪。自顾无羽仪。不愿生曲池。芬芳本自乏。华实无可（《诗纪》作所。）施。匠者（《诗纪》作公子。）特留眄。（《诗纪》作ツ。）王孙少见之。（《诗纪》作知。）分取孤生（玉台作生孤。）□。徙置北堂陲。（玉台作垂。）宿茎抽晚干。新叶生故枝。故枝虽辽远。新叶颇离离。春风一朝至。荣华并（玉台作户坐。）如斯。自惟良菲薄。君恩徒照灼。顾已非嘉树。空用凭阿阁。愿作清庙琴。为舞双（《诗纪》作君舞。）玄鹤。薜荔可为裳。文杏堪作梁。勿言草木贱。徒照君末光。末光不徒照。为君含□敫□兆。（玉台作眺。《诗纪》云。一作{穴叫}{穴条}。）阳柯绿（《诗纪》作渌。）水弦。阴枝苦寒调。（《类聚》作蜩。）厚德非可（《诗纪》作所。）任。敢不虚其心。若逢阳春至。吐绿照清浔。（○玉台新咏九。《诗纪》七十四。又《类聚》八十八引露、素、结、绝、雪、光、照、□兆、蜩、任、心、浔十二韵。）

