○羽扇赋



惟羽类之攸出，生东南之遐，育庶族于云梦，散宗俦于具区，色非一采，或素或玄，肌平理扬，琼泽冰鲜，戢之则藏，奋之则举，舍之以寒，用之以暑，制舒疾于一掌，引长风乎胸襟，荡烦垢于体外，流妙气于中心。（《艺文类聚》六十九）



在于鸟为凌虚之翰，在于人为挥风之羽，高下多少，随人所举。（《书钞》一百三十四）



