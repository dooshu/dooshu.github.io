林 鸿


字子羽。福建福清人。少任侠使气，读书颖悟能强记。明洪武初，部使者以人才荐，授将乐训导。居七年，擢礼部员外郎。明太祖临轩亲试，赋《龙池春晓》、《春燕》二诗，一日名动京师。辞官归。益闭门谢客，肆力为诗。在里结诗社，联吟酬唱以自遣。明初诗坛“闽中十子”一派，以之为帜志。其诗才思藻丽，宗尚唐音。词尚疏俊，然未足为名家。有《鸣盛集》，词在集中。





