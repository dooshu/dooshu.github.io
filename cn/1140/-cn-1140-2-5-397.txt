谒高忠宪止水祠

中丞抗节从容地皎皎寒潭荇藻香正气翺翔陵白日清流生死爱沧浪【公另有读书处曰水居】旌旗何处应箕尾俎豆依然旧草堂谁道渟泓隔河海东南濂洛总相望

二

祠接龟山道不孤东林遗绪起吾徒致身偶类江丞相含愤宁同屈大夫自昔党人移汉祚到今尸祝盛文儒流风未坠箕裘好精爽还应恋旧庐【祠即忠宪公故居】

