魏了翁　魏茶马生日

南渡波流荡潏中，绍兴御史最清忠。

和戎二字皋时论，用世诸孙尚祖风。

弹压峡江群啸静，指麾边市虏资空。

盛心未必荣三锡，且喜朝廷答有功。

魏了翁

魏了翁　魏茶马生日

浪夸京洛渐尘清，局面今翻第几枰。

须倚玉龙擎重任，暂依金马作长城。

时人共记维寅度，阳画元从建亥生。

试向后天推八八，吾宗卜数万为盈。

魏了翁

