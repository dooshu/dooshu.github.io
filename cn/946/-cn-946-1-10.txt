○夫妇相对坐

夫妇相对坐，千年亦不足。一个病着床，遥看手不触。正报到头来，徒费将钱卜。宝物积如山，死得一棺木。空手把两拳，口里徒含玉，永离台上镜，无心开衣服。镜匣尘满中，剪刀生衣醭。平生歌舞处，无由更习曲。琵琶绝巧声，琴弦断不续。花帐后人眠，前人自薄福。生坐七宝堂，死入土角■〈角弱〉。丧车相勾牵，鬼朴还相哭。日埋几千般，光影急迅速。

