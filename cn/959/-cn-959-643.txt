文天祥　元日

铁马风尘暗，金龙日月新。

衣冠怀故国，鼓角泣离人。

自分流年晚，不妨吾道春。

方来有千载，儿女枉悲辛。

文天祥

文天祥　元日

金虬衔日出，铁骑勒春回。

天上青门隔，人间白发催。

霜寒欺旧草，山晚放新梅。

环堵甘牢落，东风枉却来。

文天祥

文天祥　元日

惭愧疚云台客，飘零雪满毡。

不图朱鸟影，犹见白蛇年。

宫殿荒烟隔，门庭宿草连。

乾坤自春色，回首一潸然。

文天祥

