◇刑论

患之巨者，狡猾之狱焉。狡黠之民，不事家事，烦贷乡党，以见厌贱；因反忿恨，看国家忌讳，造诽谤，崇饰戏言，以成丑语；被以叛逆，告白长吏，或内利疾恶尽节之名，外以为功，遂使无罪并门灭族，父子孩耄，肝脑涂地，岂不剧哉！求媚之臣，侧人取舍，虽于啖君，孤已悦主，而不惮也。况因捕叛之时，无悦亲之民，必获尽节之称乎！夫妄造诽谤，虚书叛逆，狡黠之民也；而诈忠者知而族之，此国之大残，不可不察也。

