【凯容宣烈乐】

酾醴具登。嘉佾咸荐。飨洽诚陈。礼周乐遍。祝辞罢裸。序容辍县。跸动端庭。銮回严殿。神仪驻景。华汉高（《诗纪》作亭。）虚。作灵案卫。三只（《齐书》、乐府并作代。）解途。翠盖澄耀。□□凝宸。（《齐书》、乐府并作晨。）玉镳（《齐书》、乐府并作钅ね。）息节。金辂怀音。戒诚达孝。底心肃感。追凭皇鉴。思承渊范。神锡懋祉。四纬昭明。仰福帝徽。俯齐庶生。（殷淡辞。○同上）

