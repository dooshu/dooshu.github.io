吴芾　和远老四首

事好休时便好休，不应人尽觅封侯。

归来已快平生志，况有高人来聚头。

吴芾

吴芾　和远老四首

身居仕路梦家山，一日君恩放我还。

从此便为终老计，只愁造物靳清閒。

吴芾

吴芾　和远老四首

世人老去不知休，只羡三公与五侯。

争似山僧都不会，困来衲被便蒙头。

吴芾

吴芾　和远老四首

相逢正好共看山，底事匆匆便欲还。

今日乍晴山更好，可能伴我片时閒。

吴芾

