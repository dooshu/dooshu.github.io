吴镒


镒字仲权，自号敬斋，崇仁人。隆兴元年（1163）进士。淳熙中，知宜章。十六年（1189），秘书省正字。知武冈军，司封郎中，广西运判，湖南转运判官。庆元三年（1197）卒。有云岩集、敬斋词，俱不传。

水调歌头

柳州北湖

澄彻北湖水，圆镜莹青铜。客槎星汉天上，隐隐暗朝通。六月浮云落日，十顷增冰积雪，胜绝与谁同。罗袜步新月，翠袖倚凉风。

子韩子，叫虞帝，傲祝融。御风凌雾来去，邂逅此从容。欲问骑驎何处，试举叉鱼故事，惊起碧潭龙。乞我飞霞佩，从子广寒宫。

又

三楚上游地，五岭翠眉横。杜诗韩笔难尽，身到眼增明。最好流泉百道，氵虢氵虢绕城萦市，唯见洛阳

城。化鹤三千岁，橘井尚凄清。

阆风客，紫贝阙，白玉京。不堪天上官府，时此驻霓旌。岁晚朔云边雪，压尽蛮烟瘴雨，过雁落寒汀。况有如泉酒，细与故人倾。







