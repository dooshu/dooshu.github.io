王安石　试院中

少时操笔坐中庭，子墨文章颇自轻。

圣世选材终用赋，白头来此试诸生。

王安石

王安石　试院中

白发无聊病更侵，移床卧竹向秋阴。

朝来雁背西风急，吹折江湖万里心。

王安石

王安石　试院中

咫尺淹留可奈何，东西虚共一姮娥。

阶前枣树应摇落，此夜清光得几多。

王安石

王安石　试院中

青灯照我梦城西，坐上传觞把菊枝。

忽忽觉来头更白，隔墙闻语趁朝时。

王安石

王安石　试院中

萧萧疏雨吹檐角，噎噎暝蛩啼草根。

闲却荒庭归未得，一灯明灭照黄昏。

王安石

