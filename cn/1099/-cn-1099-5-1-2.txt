○敕建歷代帝王廟裨 【 歷代帝王廟】

兩儀判而人極立、大統建而君道明、越自上古、神聖繼作、代天理物、以開萬世太平之治、故天地以之而位、四時以之而序、萬物以之而育、大經大本以之而立、盛德相繼、傳至于今、欽惟　聖天子受　天明命、肇修人紀、以建民極纘皇帝王之正統、衍億萬年之洪基、稽古定制、作廟京邑、以祀歷代帝王。重一統也、相舊廟地介乎通衢。褻而勿嚴。洪武二十一年秋始命改作于欽天山陽。越明年已巳夏。五月三日工部尚書臣秦逵奏成功。請文劖石、詔臣訥為之記、臣忝職冑監。懼不敢辭。謹拜手稽首而言曰、帝王功德、於昭于天、宜有清廟、以宅神展敬、歷世以來、祀典斯闕、三皇五帝。祭于肆類。僅見于周。而堯舜禹湯。發迹肇基。及所經歷之地或有祠焉遣使致祭後世有之至于合廟京國。歲修享禮。古未之聞。　皇上定鼎江左治功既成。神人洽和。禮樂明備。凡廟祀之瀆禮不經諂神非法者。一切去之正名定統。肇自三皇繼以五帝。曰三王。曰兩漢、曰唐曰宋曰元。受命代興。或禪或繼。功相比。德相侔。列像于庭。金玉其相袞冕焜煌。聚精會神咸宅于茲。每歲春秋二仲。言?耴日誓士　上御宸極。制命大臣。齋明承事。籩豆靜嘉、粢盛豐??絜告充告碩。神格洋洋。所以推惟本始。式昭曠典者至矣。三年則命官奉香幣。詣陵寢。具儀物。以時致享。又以昭聖顯靈而示不忘也。嗚呼、天生民而立之君所以靖亂也、康濟天下、阜成兆民、而登之仁壽之域者、皆以奉若天道而已、是故前乎三代之官天下者天也後乎三代之家天下者亦天也皇帝王之繼作。漢唐宋之迭興。以至于元。皆能混一寰宇。苟能混一天下者皆聖人也宋人謂後代帝王不及前古真可笑也紹正大統。以承天休。而為民極。右之序之。不亦宜乎。秦晉及隋。視其功德。不能無愧。故斥而不與。是可見　皇上敦名實。重理道。崇德報功。大公至正之心。真足以度越百王。垂憲來世。永永無斁。謹為之銘曰、　惟皇作極。克配天地。丕昭盛化。以正大位。皇道而皇。帝道而帝。歷夏商周。三王迭繼。熙熙皞皞。同底于治。敘諸帝于銘中亦有体於赫漢祖。寬而有制。光武奮興。炎靈用熾。唐興晉陽。遂有神器。太宗重光。力行仁義。明明有宋。其德克類。暨于元氏而亦用又。豊功茂德。後先輝賁。翼翼新宮。有恤而閟。貌像既嚴。皇靈斯蒞。享祀苾芬。儀文孔備。陟降在庭。神之攸暨。祚我　皇明以克永世。

