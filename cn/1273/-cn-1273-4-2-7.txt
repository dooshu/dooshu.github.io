族人像赞　三首

族人像赞　三首[28]

其一

睟然其容，既清且刚；抱仁握智，以德其乡；为善益富，用遗义方。天啬厥躬，丰为后昌；维后承先，不匮不忘；以食其德，以俊世芳。阴那之山，色何苍苍。郁郁梅水，流清益长。丹青不朽，永葆宗祊。

其二

怀清之台帝所筑，义粟仁浆饫乡族。金玉满堂娱老福，莱衣万里归而祝。孙枝森森护慈竹，慈竹之节清粹玉。灵萱有花何郁郁，孝思不忘视此轴，彤史千秋表贞淑！

其三

匪华而实，匪文而质；惟长公贤，为式。南海看云，西山爱日；有命自天，褒以荣秩。匪秩之荣，荣亲事毕。名留世尘，神及太一。画图表之，谨守勿失。志愔史者，视吾此笔。

匪华而实，匪文而质；惟长公贤，为式。南海看云，西山爱日；有命自天，褒以荣秩。匪秩之荣，荣亲事毕。名留世尘，神及太一。画图表之，谨守勿失。志愔史者，视吾此笔。[29]




