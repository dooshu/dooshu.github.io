南浦客舍送孙豹人入楚

雨落江梅湿不飞春泥没骭愁掩扉君来何处得一笑蔼如冬树开春晖九载无书慰离别齿坚肤实须如雪吐气犹余华岳云衔杯忆共?关月我今去官无酒钱苦欲留君同醉眠夜来大叫僮仆怪诵子长歌使我颠叙旧追欢泪如雨故人络绎归黄土【是日闻李叔则雷伯吁讣】诗逾千首为谁雄賸有穷交相尔汝明朝君发龙沙头春尽还登黄鹤楼人生作客岂称意笑倩长江送客愁

