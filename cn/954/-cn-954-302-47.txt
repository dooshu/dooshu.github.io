陈造　次儿辈戏商卿设醴韵二首

水豢山肤自土宜，况邀从事到青齐。

宾筵大嚼宁虚口，灶妇深颦想噬脐。

烂醉岂无醒酒鱠，明朝重阅不鸣鸡。

扶头更忆松江晓，旋买鲈鱼薤捣虀。

陈造

陈造　次儿辈戏商卿设醴韵二首

将命长须脚未移，联翩客马已来齐。

菊花旋采浮云液，罗{贴莫}宽围护麝脐。

醉里有诗皆虎凤，区中无物不虫鸡。

主宾等是龙津客，未分金鳞卧瓮虀。

陈造

