○永安公主出降有司奏礼钱加长公主二十万造第宅所费亦如之群下有疑（公主二条）

金机札札，灵婺皎洁於间；银汉亭亭，少女迤迟於巽位。故潇湘帝子，乘洞浦而扬波；巫峡仙妃，映高堂而散雨。公主华发彩，萼延祥。六珈玉步之辰，百两香飞之日。三公主婚，鸾接羽。百枝灯烛，光沁水之田园；万转笙竽，杂平阳之歌舞。玲珑玉佩，振霞锦於仙衣；熠花冠，点星珠於宝胜。飞鸾镜匣，向满月以开轮；仙凤楼台，映浮而写盖。弄珠分态，江姊为之含；飞箭成婚，天公为之蹙笑。肃之制，盖异常伦；筑馆之规，特优恒典。小不加大，必上下和平；卑不凌尊，则亲疏顺序。先帝女之仪注，旧有章程；长公主之礼容，岂容逾越？

