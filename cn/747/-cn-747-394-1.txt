○请删汰僧道疏

佛空寂无为者也，道清虚寡欲者也，今迷其内而饰其外，使农夫工女，堕业以避役，故农桑不劝，兵赋日屈，国用军储为ル耗。臣请本道定寺为三等、观为二等，上寺留僧二十一，上观道士十四。每等降杀以七，皆择有行者，馀还为民。

畅璀

璀，河东人。乡举进士。天宝末为河北海运判官，三迁大理评事。至德初累转吏部侍郎，广德二年为河中尹兼御史大夫，永泰元年授散骑常侍、集贤院待制。大历五年迁户部尚书，十年卒，赠太子太师。

