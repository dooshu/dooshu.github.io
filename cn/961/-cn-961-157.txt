黄庭坚　次韵奉答文少激推官纪赠二首

诗来清吹拂衣巾，句法词锋觉有神。

今日相看青眼旧，他年肯作白头新。

文如雾豹容窥管，气似灵犀可辟尘。

憀愧相期在台省，无心枯木岂能春。

黄庭坚

黄庭坚　次韵奉答文少激推官纪赠二首

文章藻鑑随时去，人物权衡逐势低。

扬子墨池春草遍，武侯祠庙晓莺啼。

书帷寂寞知音少，幕府留连要路迷。

顾我何人敢推挽，看君桃李合成蹊。

黄庭坚

