陈普　咏史下　曹操七首

横槊南来气吐霓，北归裁得景升儿。

谁言孟德乌林日，全似本初官渡时。

陈普

陈普　咏史下　曹操七首

扬旌北向顾南州，牧马东行向北愁。

乱世奸雄还自叹，景升直与本初谋。

陈普

陈普　咏史下　曹操七首

无限英雄睨许都，到头倖免岂天乎。

平生邂逅都经念，曾识篁中许贡怒。

陈普

陈普　咏史下　曹操七首

濮阳火裹又潼关，几度鲸牙虎口间。

铜雀台前闲极目，惊魂犹绕白狼山。

陈普

陈普　咏史下　曹操七首

刘备孙宇岂可忘，南来举趾遽扬扬。

刘琮脱用王威计，送死何须到武昌。

陈普

陈普　咏史下　曹操七首

迁都避宇岂男儿，子翼私行更可悲。

四顾次且天狱裹，蚤如仲达卤城时。

陈普

陈普　咏史下　曹操七首

英姿萧飒发硎刀，除却无君事事高。

孟德文王能几许，只争谦退与矜豪。

陈普

