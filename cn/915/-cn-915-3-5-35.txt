◇赐卜式爵诏（元鼎五年九月）

朕闻报德以德，报怨以直。今天下不幸有事，郡县诸侯，未有奋繇直道者也。齐相雅行躬耕，随牧畜番，辄分昆弟更造，不为利惑。日者北边有兴，上书助官；往年西河岁恶，率齐人入粟；今又首奋，虽未战，可谓义形於内矣。其赐式爵关内侯，黄金四十斤，田四十顷。布造天下，使明知之。（《汉书·卜式传》，又略见《史记·平准书》，小异）

