华岳　暮春述怀

一年春事已差池，又见杨花贴水飞。

梁燕不忧惊午枕，箔蚕生怕误春衣。

景逢佳处须行乐，事到难时且式微。

幸有黄鸡并浊酒，且和风月醉柴扉。

华岳

华岳　暮春述怀

买春无计托花神，费尽榆钱不计缗。

风絮飞成三径雪，雨犁翻动一园春。

有心报国从招祸，无相封侯莫怨贫。

试问专坛与分社，予何人彼亦何人。

华岳

