苏辙　赠司空张公安道挽词三首

道广中无竞，才高治不烦。

安心本笃静，忧世亦时言。

寿考同侪尽，经纶故事存。

犹应门下客，微论记根原。

苏辙

苏辙　赠司空张公安道挽词三首

孤高出世学，豪迈谪仙人。

早岁犹和俗，中年自识真。

定余时发照，尘尽四无邻。

闻道骑箕尾，还应事玉宸。

苏辙

苏辙　赠司空张公安道挽词三首

西蜀识公初，南都从事余。

一言知我可，久好复谁如。

学术留元叹，家声付伯鱼。

霜天近生日，闻挽重唏嘘。

苏辙

