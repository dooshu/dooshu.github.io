林翁要

福州南台寺、塑新佛像。而毁其旧。水上林翁要者。求得观音。归事之。后数月、操舟入海。舟坏而溺。急呼观音曰、我尝救汝。汝宁不救我。语讫、身便自浮。得一板乘之。惊涛亘天。约行百余里。随流入小浦中。获遗物一笥。颇有所资而归。人以为佛助。右四事皆福州太平寺僧蒋宝所传。宝有一书。曰冥司报应。记此事。

