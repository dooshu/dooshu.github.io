王迈　和马伯庸尚书四绝句

晴澜金色漾琉璃，日落春风拍岸时。

鸥鸟不惊人去远，掖垣南下树参差。

王迈

王迈　和马伯庸尚书四绝句

步障随车起暗尘，画罗难隔艳阳春。

水边争羡春阳柳，一岁东风一岁新。

王迈

王迈　和马伯庸尚书四绝句

玉泉山下水潺潺，不比温泉洗玉环。

濯罢九龙池内锦，缠教流出到人间。

王迈

王迈　和马伯庸尚书四绝句

丝丝垂柳拂金沟，学就宫娃舞态柔。

莫遣落红飘一点，长门春色不禁愁。

王迈

