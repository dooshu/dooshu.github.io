陈师道　杂题

春水涨湖田，先寻沪渎船。

隔一争问主，入市不论钱。

味得蓴尤滑，香因豉更便。

它年楝花落，追忆漫流涎。

陈师道

陈师道　杂题

乱水交如线，群山翠作屏。

寒轻春稍稍，雪尽麦青青。

霜草犹疑滑，风林渐喜听。

生涯鞍马上，岁月短长亭。

陈师道

陈师道　杂题

泥雪才通脚，烟云复结阴。

迟留随处处，帘幕静沉沉。

去雁怀归意，来禽欲好音。

稍宽沟壑辱，不惮二毛侵。

陈师道

