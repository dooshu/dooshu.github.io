7


孟子谓齐宣王，曰：“所谓故国者，非谓有乔木之谓也，有世臣之谓也[1]。王无亲臣矣，昔者所进，今日不知其亡也[2]。”

王曰：“吾何以识其不才而舍之？”

曰：“国君进贤，如不得已，将使卑逾尊[3]，疏逾戚，可不慎与？左右皆曰贤，未可也。诸大夫皆曰贤，未可也。国人皆曰贤，然后察之；见贤焉，然后用之。左右皆曰不可，勿听。诸大夫皆曰不可，勿听。国人皆曰不可，然后察之；见不可焉，然后去之。左右皆曰可杀，勿听。诸大夫皆曰可杀，勿听。国人皆曰可杀，然后察之；见可杀焉，然后杀之。故曰国人杀之也。如此，然后可以为民父母。”


【注释】

[1]世臣：累世修德之臣。

[2]亡：弃。

[3]逾：超过。

【译文】

孟子拜见齐宣王，说：“所谓古老的国家，并不是有年代久远的高大树木，而是有累世修德的大臣。大王您没有亲信的大臣了，过去所起用的人，现在不知不觉都被弃用了。”

宣王问：“我怎么识别那些没有才能的人而不用他们呢？”

孟子回答说：“国君起用贤才，如果迫不得已，就要使卑贱的超过尊贵的，疏远的超过亲近的，能不小心吗？左右的人都说贤能，不行。各位大夫都说贤能，不行。全国人都说贤能，然后考察他；发现他确实有才能，然后起用他。左右的人都说不行，不要听。各位大夫都说不行，不要听。全国人都说不行，然后考察他；发现他确实不行，然后弃用他。左右的人都说可杀，不要听。各位大夫都说可杀，不要听。全国人都说可杀，然后考察他；发现他确实可杀，然后杀掉。所以说是全国人杀掉的。这样才可以做百姓的父母。”





