卷八之一　周郊妇人

周郊妇人者﹐周大夫尹固所遇于郊之妇人也。周敬王之时﹐王子朝怙宠为乱﹐与敬王争立﹐敬王不得入。尹固与召伯盈﹑原伯鲁附于子朝。春秋鲁昭二年六月﹐晋师纳王﹐尹固与子朝奉周之典籍﹐出奔楚。

数日道还﹐周郊妇人遇郊﹐尤之曰﹕“处则劝人为祸﹐行则数日而反﹐是其过三岁乎﹖”至昭公二十九年﹐京师果杀尹固。君子谓﹕“周郊妇人﹐恶尹氏之助乱﹐知天道之不佑﹐示以大期。终如其言。”诗云﹕“取辟不远﹐昊天不忒。”此之谓也。

