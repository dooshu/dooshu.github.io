◇知赋

皇天隆物，以示下民，或厚或薄，帝不齐均。桀纣以乱，汤武以贤。淑淑，皇皇穆穆，周流四海，曾不崇日。君子以修，跖以穿室。大参乎天，精微而无形，行义以正，事业以成。可以禁暴足穷，百姓待之而後宁泰。臣愚不识，愿问其名。曰：「此夫安宽平而危险隘者邪？修洁之为亲，而杂污之为狄者邪？甚深藏而外胜敌者邪？法禹舜而能迹者邪？行为动静，待之而後适者邪？血气之精也，志意之荣也，百姓待之而後宁也，天下待之而後平也，明达纯粹而无疵也。夫是之谓君子之知。

