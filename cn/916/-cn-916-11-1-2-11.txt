【游始兴道馆诗】

紫台高不（本集作下。）极。清□（《类聚》作溪。《初学记》、文苑、万花谷同。）千仞馀。坛边逢药铫。洞里阅仙书。庭舞经乘鹤。池游被控（文苑作擢。注云。一作控。）鱼。稍昏蕙（文苑、万花谷作薤。《初学记》作薤。明本同。）叶敛。（本集误作剑。）欲暝槿花疏。徒教（艺文作交。）斧柯烂。会自不凌虚。（○本集。艺文《类聚》七十八。《初学记》二十三。文苑英华二百二十六。万花谷二十七作阴铿诗。《诗纪》九十九。）

