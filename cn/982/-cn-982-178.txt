司马光　故翰林彭学士挽歌

夙昔游清贯，时流藉重名。

雠书石渠秘，视草玉堂荣。

吉兆虚三鱳，凶期告两楹。

子云思故国，坟树必西倾。

司马光

司马光　故翰林彭学士挽歌

平生对交旧，万日正如初。

不复知荣贱，都能忘戚疏。

遗灵瞻素几，伪物屏涂车。

家事何萧萦，空余万卷书。

司马光

司马光　故翰林彭学士挽歌

祖奠垂将撤，笳箫俨欲行。

野寒嘶故马，树转出新旌。

泉路幽无底，鱼灯暖不明。

如何赍美志，郁郁向佳城。

司马光

