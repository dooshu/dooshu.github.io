楼钥　杨武恭王挽词

历数中兴将，谁为第一功。

两朝忠卫上，四海雅推公。

富贵无危溢，哀荣有始终。

吾知尚遗恨，不见朔庭空。

楼钥

楼钥　杨武恭王挽词

勇气真虓虎，仁心剧放麑。

推锋多折馘，解缚屡招携。

细柳门坚闭，长杨马不嘶。

夜深星忽堕，何处问撑犁。

楼钥

楼钥　杨武恭王挽词

父祖成完节，丹心激懦夫。

忱戈枭逆虏，抚剑志伊吾。

忠孝公何愧，哀荣世所无。

从今紫荷橐，接武上亨衢。

楼钥

楼钥　杨武恭王挽词

王爵报元勋，临危更致身。

鲸波飞战舰，狼子叹江神。

木落淮南暮，尘清塞外春。

功臣谁第一，图画在麒麟。

楼钥

