第三十六则 浮云一别后，流水十年间

同道相成。

解读 在同一道路上的人，会互相扶持，共成大事。

张注“汉承秦后，海内凋敝，萧何以清静涵养之。何将亡，念诸将俱喜功好动，不足以知治道。时曹参在齐，尝治盖公、黄老之术，不务生事，故引参以代相。”

王氏曰“君臣一志，行王道以安天下；上下同心，施仁政以保其国。萧何相汉镇国，家给馈饷，使粮道不绝，汉之杰也。卧病将亡，汉帝亲至病所，问：‘卿亡之后谁可为相？’萧何曰：‘诸将喜功好勋俱不可，惟曹参一人而可。’萧何死后，惠皇拜曹参为相，大治天下。此是同道相成，辅君行政之道。”

