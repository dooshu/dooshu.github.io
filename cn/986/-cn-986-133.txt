苏泂　桂花

手种秋风碧玉成，花开如粟水沉惊。

人间商略年年事，到底其如一字清。

苏泂

苏泂　桂花

一岩树色乱秋云，初喜秋风触鼻根。

招隐归来浑未得，老怀索漠剩思君。

苏泂

苏泂　桂花

远于沉水淡于云，一段秋清孰可分。

毕竟素娥留不得，人间天上一时闻。

苏泂

苏泂　桂花

东西南北日团圆，洗涤肝膺立树边。

料得痴蟾别有药，只餐金粟径升天。

苏泂

