○邊事論二 【 修邊】

奇謀勝筭。不在高遠切于時務即是奇勝葢事切於時務。即有益於國家。有益於生民。如諸葛孔明。高臥南陽之時。熟觀天下之勢。曹操據有中原。挾天子以令諸侯。孫權據有江東。任賢使能。基業巳固。俱不可圖。獨蜀漢之地。未得豪傑據守。可以立基。故一見昭烈。即以為言。而終身事業。不過若此而已矣。以高遠言之。話曹孫篡弒竊據之罪。克復漢家天下。豈不光明俊偉然勢决不可行也。故司馬徽云。識時務者呼為俊傑。且目以為臥帝??。葢為此也。今天下大計。禦虜之策。雖募百萬之師。費億萬之財。亦無益於當時其切務惟在於修邊然今之言修邊者。每以宣大為說。則失策甚矣。葢宣大之邊。不惟不能修。而亦不必修。何謂不能修。宣大大邊廣千餘里。力豈易辦。縱修之亦不能遍守。此論在前兩疏中巳見之要亦自有所見不止為撫属地方立說也然决不必修也。何謂不必修。葢華夷之界限。本在寧武。至山海關一帶界山宣大在險之外而鎮城又在外之邊與虜共處一地不守險而守之險外以鎮城而置之極邊此古今英豪之深意且宣大之設。以天下之錢粮。選天下之兵將守之者。非為宣大之地計為屏蔽天下也。今宣府彈丸之地。總兵有正兵。副總兵有奇兵。遊擊有遊兵。五路有參將。四十二城堡。皆設兵將。大同總兵副將遊擊同。三路有三參將。十七城堡。若望以屏蔽天下。次擇名將而?之。若只保守宣大地方。中人可以守之半其兵將可以當之又何必以修邊為哉。所為不必修也。今邊之宜修者。山西真定順天也力既易成險亦可守樞機在此。山西之邊。自鴈門以東。其險可恃。此惟一二零賊。牽引竊入虜騎决不可長驅。但有人守之。即不可越。所謂一人當關。千夫莫敵者也。惟鴈門以西。則夷險不一其地雖二百餘里然不須修者多其山險處不必修。平漫接修之。十不二三。其土山平漫者。可斬削。當自偏關宣武舊墻接修之。其真武順天一帶山口。可塞者塞。可築者築。居庸最險潮河。以隨時修整。不甚費力。則天下之事畢矣。宣大二鎮。各城既有高城深池堅甲利兵。其餘民間私建小堡。一一歸併。虜入則堅壁清野。又重兵以拒之。彼無所掠五日則自遁矣候其止?帚乏。則邀而擊之。且可獲功。何必修邊為哉。此修邊之說也。

