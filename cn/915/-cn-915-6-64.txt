◎王

字元琳，小字法护，洽子。弱冠为桓温掾，转主簿，以从讨袁真功封交趾望海县东亭侯，转大司马参军、琅邪王友中军长史、给事黄门侍郎。後忤谢安，出为豫章太守，不之官，除散骑常侍，不拜；迁秘书监。安卒，迁侍中，转辅国将军、吴国内史，徵为尚书右仆射，领吏部，转左仆射，加征虏将军，复领太子詹事。安帝即位，迁尚书令。王恭举兵，拜卫将军都督琅邪水陆军事。事平，加散骑常侍。隆安四年以疾解职，岁馀卒，追赠车骑将军开府，谥曰献穆。桓玄辅政，改赠司徒。有集十一卷。

