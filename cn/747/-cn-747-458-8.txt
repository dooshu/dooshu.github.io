○对复以冕服判

〈甲复以冕服，御史纠其违失。〉

禄秩之序，贵有常尊。凶丧之仪，礼无越等。已矣逝者，魂兮不来。死实生哀，殁西山於九夜；招之望反，将北面而三号。既而骨月复归，精魄无象。宛其死矣，则无不至。且祭神不能如在，神犹未飨；复魂不似其服，魂将奚依？至若在馆在家，匪无名数，公侯卿士，实有彝伦。小者则プ狄素纱，诸侯乃衮衣冕服。未详甲也，其位若何？傥有土之公卿，御史斯为折角；若食菜之乡士，甲也宜从噬肤。

李仲

仲，代宗朝官左司员外郎。

