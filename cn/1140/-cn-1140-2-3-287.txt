和田子纶水部移居元韵

载书何必三十车牵船住岸亦为家才雄官冷耽坐啸身随鵷鹭心麏麚避喧狭巷蹴茅屋虚檐煖处安蜂衙药臼茶铛足位置天然曲几容横斜犊鼻偏嗤南阮富俸钱小买东篱花墙短远山见秋色那无深柳可藏鸦滑稽暂尔金门隐徉狂羞作渔阳挝几辈朋来竞高唱不妨鼓瑟驱灵娲

