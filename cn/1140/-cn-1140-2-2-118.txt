妙高台夜坐怀旡可【即子瞻佛印赋诗处】

日落水烟起茫茫连岸白褰裳陟高台凉月皎秋夕古人不我待露气沾瑶席忽忆龙眠叟远引就禅寂桂岭旧担簦匡庐复飞锡游咏与之俱屡折登山屐劝我学无生危言同振溺心迹未能并出处尚狼藉解带思同游天末久离析人生无老少皆为天地客东望海门深南睇江云碧岩壑留清晖浩歌伤往昔

