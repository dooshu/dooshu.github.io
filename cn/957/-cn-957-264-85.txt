王奕　再和韵上石塘吴

发燥闻君响泮宫，玉溪昩水限西东。

惜哉宴罢瑶池晚，乃在崇台拜下风。

王奕

王奕　再和韵上石塘吴

不能随调转商宫，独抱瑶琴过鲁东。

霜满乌庭无过雀，非君谁与借东风。

王奕

王奕　再和韵上石塘吴

人心六籍未尝焚，千古师存道亦存。

见说汶阳官路口，几年鞍马上君门。

王奕

王奕　再和韵上石塘吴

破笈兵韬久已焚，床头仅有易书存。

一观周礼归来后，依旧白云深闭门。

王奕

