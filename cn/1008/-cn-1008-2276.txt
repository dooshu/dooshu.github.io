赵蕃　子进子仪过予山居子进有诗次韵呈子进兄弟二首

蓬蔴成蔽蔚，邻曲断经过。

茶供同桑苧，香闻共补陀。

寒蒲空有节，古井久无波。

尚病留余习，诗成索细哦。

赵蕃

赵蕃　子进子仪过予山居子进有诗次韵呈子进兄弟二首

荆豨有三士，求识自初年。

才大俱诗伯，公惟愧饮仙。

结交期耐久，过我地忘偏。

惭愧衡门下，今成顿有边。

赵蕃

