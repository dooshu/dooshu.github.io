陈师道　谢赵生惠芍药三首

郁郁芬芬十里薰，红妅白白数枝春。

要将结习恼鶖子，送与毗耶彼上人。

陈师道

陈师道　谢赵生惠芍药三首

从微至老走风尘，喜见乡园第四春。

独舞东风醉西子，政缘无语鄐宜人。

陈师道

陈师道　谢赵生惠芍药三首

九十风光次第分，天怜独得殿残春。

一枝剩欲簪双髻，未有人间第一人。

陈师道

