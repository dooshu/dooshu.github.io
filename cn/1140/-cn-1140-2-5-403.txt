登玉峰顶兼怀徐立斋侍郎

玉峰皎皎照人明散带松风絶顶行远树暗连乌日岭夕阳遥指阖闾城河流古道千年改【旧传河流出山下】云气西岩一綫生矫首忽惊离思切还从直北望神京

徐健庵编修重集澹园分得微字【同葛龙仙陈躬一叶九来陈子逊子壮潘次畊暨伯氏孚若】

城里高斋面翠微开尊散帙总岩扉梁园会是真名士用里人逢大布衣【时初识葛龙仙】池上风来穿竹过峰头云起傍筵飞留懽恨别浑无奈带甲惊心客未归

