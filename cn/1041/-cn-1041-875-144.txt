裘万顷　早作四首

雨过长江浪拍城，迢迢羲驭水中行。

舟人指点云开处，喜见青山一抹横。

裘万顷

裘万顷　早作四首

井梧飞叶送秋声，篱菊缄香待晚晴。

斗柄横斜河欲没，数山青处乱鸦鸣。

裘万顷

裘万顷　早作四首

北窗清冷不成眠，风递蛩声到枕边。

试唤儿童卷痚箔，一檐花影月娟娟。

裘万顷

裘万顷　早作四首

炉香清晓坐书帷，竹拥藤床日到迟。

自赋短章还自笑，不知颜闵有何诗。







卷278

裘万顷

