○與郡丞謝石浦節推徐玄江論地方事宜 【 流賊】

數年以來、兵政廢弛、姦宄肆志、默自齠齡、迄今未聞流賊如近年之甚者、向嘗屢言于當路、不蒙見省、是以有今日流刼數百里之慘、聞郡中亦曾遣官領兵追捕、即仗威靈、勢或潰散、但主簿近巳遷官、廵檢素稱怯懦、况兵皆市兒、非如貴處民兵素閒技勇。令一旦驅之破賊。恐無倖理。文皇帝詔令煌煌凡艸賊窃發即須撲滅曰元末之禍可鑒也伏惟明公深惟??烕賊之計無徒苟安目前、幸甚幸甚、又天時積旱、四境秧苗、半巳就稿、山谷中穀價翔湧、其間富家往往深藏卻糴以邀厚利、農民既無力糴買、稱貸又不可得、用此羣籲于默、皇皇載道、其意、固謂默能達之于官府也、大抵今日之事、賊勢漸張、饑歉為急、倘蒙矜地方、討捕之外、首乞防饑。欲望舉前所陳、下令嚴加禁戒、此一吏之事耳一以安待哺者之心、一以裁富室專利之權、使穀價稍平、三農倚命、庶幾盜弭民安、而公等平日節用愛人之實意、亦可以少慰矣

