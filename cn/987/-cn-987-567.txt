苏轼　夫人阁四首

彩胜镂新语，酥盘滴小诗。

升平多乐事，应许外庭知。

苏轼

苏轼　夫人阁四首

肃肃槐庭午，沉沉玉漏稀。

皇恩乐佳节，斗草得珠玑。

苏轼

苏轼　夫人阁四首

节物荆吴旧，嬉游禁掖闲。

仙风随画箑，拜赐落人间。

苏轼

苏轼　夫人阁四首

细雨晓风柔，春声入御沟。

已漂新荇没，犹带断冰流。

苏轼

苏轼　夫人阁四首

扶桑初日映帘升，已觉铜瓶暖不冰。

七种共挑人日菜，千枝先剪上元灯。

苏轼

苏轼　夫人阁四首

五彩萦筒秫稻香，千门结艾鬓髯张。

旋开宝典寻风物，要及灵辰共祓禳。

苏轼

苏轼　夫人阁四首

欲晓铜瓶下井栏，铿鍠金殿发清寒。

似闻人世南风热，日上墙东问几竿。

苏轼

苏轼　夫人阁四首

雪消鸳瓦已流澌，风暖犀盘尚镇帷。

缥缈紫箫明月下，璧门桂影夜参差。

苏轼

