27.蔷薇

一名刺红，一名山枣，一名牛棘，一名牛勒，一名买笑。藤身丛生，茎青多刺。喜肥，但不可多。花单而白者更香。结子名营实，堪入药。有朱千蔷薇、赤色，多叶，花大，叶粗，最先开。荷花蔷薇、千叶，花红，状似荷花。刺梅堆、千叶，色大红，如刺绣所成，开最后。五色蔷薇、花亦多，叶而小，一枝五六朵，有深红、浅红之别。黄蔷薇、色蜜，花大，韵雅态娇，紫茎修条，繁夥可爱，蔷薇上品也。淡黄蔷薇、鹅黄蔷薇、易盛难久。白蔷薇，类玫瑰。又有紫者、黑者、出白马寺。肉红者、粉红者、四出者、出康家。重瓣厚叠者、长沙千叶者。开时连春接夏，清馥可人，结屏甚佳。别有野蔷薇号“野客”，雪白粉红，香更郁烈。法，于花卸时摘去其蒂，如凤仙法，花发无已。如生莠虫，以鱼腥水浇之，倾银炉灰撒之，虫自死。他如宝相金钵盂、佛见笑、七姊妹、十姊妹，体态相类，种法亦同。又有月桂一种，花应月圆缺。

种植：立春折当年枝，连榾 	插阴肥地，筑实，其傍勿伤皮，外留寸许，长则易瘁。或云芒种及三、八月皆可插黄蔷薇。春初将发芽时取长条卧置土内，两头各留三、四寸即活。须见天不见日处。一云芒种日插之亦活。

【诠释】

蔷薇为蔷薇科落叶灌木，种类颇多，欧美各国尊为花中之王，栽培极盛。蔷薇枝条具刺，稍带蔓性。叶为奇数羽状复叶，由小叶5～7枚而成，小叶椭圆形或倒卵形。花白色或淡红色，芳香浓郁。果实可以入药，有利尿之功效。

