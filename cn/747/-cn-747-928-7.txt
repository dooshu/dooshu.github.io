○南岳小录序

冲昭弱年悟道，近岁依师。洎临岳门，频访灵迹。唯求古来旧记，希穷胜异之有者。咸云兵火之後，其文散失。遂遍阅古碑，及《衡山图经湘中记》，仍致诘於师资长者。岳下耆年，或得一事，旋贮箧笥。今据所得，上有五峰三涧，古来宫观药院，至於历代得道飞之流，灵异之端，撮而直书，总成一卷。目为《南岳小录》。庶道侣游山，得之披览，粗知灵迹之所自云。时壬戌岁冬十月序。

张冲虚

冲虚，後唐同光时太清宫道士。

