◎许衡词

许衡别大名亲旧满江红云："河上徘徊，未分袂，孤怀先怯。中年後，此般憔悴，怎禁离别。泪苦滴成襟畔湿，愁多拥就心头结。倚东风、搔首漫无聊，情难说。 黄卷在，消白日。青镜里，增华发。念岁寒交友，故山岗烟月。虚负人生归去好，论证知美事难双得。计从今、佳会几何时，长相忆。"此被召时作也。

又尝自言曰："生平为虚名所累，不能辞官，其心亦可哀矣。"［古今词话］

