○賞功之格 【 雜萟人授錦衣】

臣按　朝廷立武爵以待有功之臣、必親臨行陣者、然後為軍功、彼其出入禁旅、左右承奉者、雖有年勞、當別甄敘、我　朝立錦衣衛以掌宿衛、官職之設、雖與列衛不同、而其官則用其能而不用其世、葢所以待武臣之超出群類者也、然亦惟武臣之冑、而他途不得與焉、其選可謂重而嚴矣、今世乃有不出自武冑、而以嬖倖技藝進者、失　祖宗之初意矣、技藝□流應属工部不應属戶部既以省武功冑濫又可得今世其業而精之夫技藝之流。舊制當屬工部。今因其能。而用以雜流。俾專司其業豈不名稱其實哉顧乃以賞功之官。以為恩賜之具。彼得之而人譏之。固不足以為榮。彼何足惜。遂使國家失賞功之常典而凡親臨行陣。出萬死得一生者、皆因之以解體。其失豈小小也哉授之以是官固非矣。而又使之世襲可乎。彼技藝之流。有異能者、朝廷以特恩授之可也而其子亦豈有異能而使之世其官乎。有異能者且不可。况無能乎。在其身且不可。况又延及其子孫乎。

