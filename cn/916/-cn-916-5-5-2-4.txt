【拟明月何皎皎诗】

落宿半（文镜秘府作日下。）遥城。浮云蔼层阙。玉宇来清风。罗帐延（文镜秘府作迎。）秋月。结思想伊人。沈忧怀明发。谁为（六臣本《文选》注云。五臣作谓。玉台作谓。）客行久。（玉台作行客游。）屡见流芳歇。河广川无梁。山高路难越。（○《文选》三十一作所古。玉台新咏三作杂诗代明月何皎皎。《诗纪》四十五。又文镜秘府论西引阙、月二韵。）

