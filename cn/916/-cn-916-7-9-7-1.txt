【度关山】

边庭多警急。羽檄未曾□。从军出陇坂。驱（文苑作骄。注云。一作驱。）马度关山。关山恒ㄙ霭。（文苑作掩霭。注云。一作掩害。）高峰白云外。遥望秦川水。（文苑作中。注云。一作水。）千里长如带。好勇自秦中。意气本（文苑云。一作多。）豪雄。少年便习战。十四已从戎。昔年经（文苑作从。注云。一作经。）上郡。今岁出云中。辽水深难渡。榆关断未通。折衔（文苑作冲。《诗纪》云。一作冲。）凌绝域。流蓬警（文苑作惊。乐府同。）未息。胡风朝夜起。平沙不相识。兵法贵先声。军（乐府作兵。《诗纪》云。一作兵。）中自有程。逗遛皆（文苑、《诗纪》并云。一作难。）赎罪。先登尽一城。都护疲诏吏。将军擅发兵。平卢疑纵火。飞鸱畏犯营。轻（文苑作辎。是。）重一为虏。（乐府作卤。注云。一作虏。）金刀何用盟。谁知出塞外。（文苑作谁人知出外。注云。一作谁知出塞外。）独有汉飞名。（○文苑英华百九十八。《乐府诗集》二十七。《诗纪》八十六。）

