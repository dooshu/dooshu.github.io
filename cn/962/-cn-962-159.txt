姜特立　韩子师朝路为小人无礼去国再来婺女

推敲乍可恕诗客，攘臂岂容遭怒螗。

三尺何时尸鼠辈，九霄一日失鵷行。

君王拟听尚书履，使者行催相园装。

共喜日边归去近，双溪椎鼓下舟航。

姜特立

姜特立　韩子师朝路为小人无礼去国再来婺女

庭下棠阴七换秋，去思遗爱满东州。

当年父老留大尹，今日儿童迎细侯。

久别双溪劳梦想，重来八咏识风流。

故人再此相逢地，晓出衡门失旧愁。

姜特立

