◇水战法

大翼一艘，广一丈五尺二寸，长十丈。中翼一艘，广一丈三尺五寸，长九丈六尺。小翼一般，广一丈二尺，长九丈。（《文选》颜延年《车驾幸京口侍游曲阿後湖诗注》）

大翼一艘，长十丈，中翼一艘，长九丈六尺。小翼一艘，长九丈。（《文选》张协《七命》注引《越绝书。伍子胥水战兵法内经》）

水战法，大翼一艘，广丈六尺，长十二丈，容战士二十六人，棹五十人，舳舻三人，操长钩矛者四，吏仆射长各一人，凡九十一人。当用长钩矛长斧各四，弩各三十二，矢三千三百，甲兜鍪各三十二。（《御览》三百十五引《越绝书。伍子胥水战法》）

