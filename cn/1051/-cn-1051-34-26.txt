卫泾　为乐提刑寿二首

千里潇湘秋气清，使星高并寿星明。

云槎端向银河上，仙桂真从璧月生。

好善优优乐正子，腾光焰焰李长庚。

会看初度称觞后，径驾锋车入帝城。

卫泾

卫泾　为乐提刑寿二首

绣衣持斧按蛮荆，三见门弧喜气盈。

孟子能令棠粟发，不疑更使汉刑平。

好将两手摩铜狄，长对三秋正玉衡。

闻道中宵思贾傅，江湖未可老鱣鲸。

卫泾

