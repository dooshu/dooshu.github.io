◎张元词

张元以送胡铨及寄李纲词坐罪，皆金缕曲也。元以此得名。其送铨词云："梦绕神州路。怅秋风、连画角，故宫禾黍。底事昆仑倾砥柱。九曲黄流乱注。

聚尤落、千村狐兔。天意从来高莫问，况人情、易老悲难诉。更南浦，送君去。

凉生岸柳催残暑。耿斜河、疏星澹月，断云微度。尤里江山知何处。回首对床夜语。雁不到、书成谁与。目尽青天怀今古。肯儿曹、恩怨相尔汝。举大白，听金缕。"［百明珠］

