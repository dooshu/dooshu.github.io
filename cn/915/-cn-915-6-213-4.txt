◇禊赋

羡暮春之嘉辰，美灵气之和柔，结方轨于泰路，敷令节而宣游。尔乃□□□□铃鸣擢翠旗，垂繁缨；微云乘轩，清风卷旌；飞轮焱起，良马电惊。车驾鳞萃，男女雾会，服焕罗，翠翳连盖。萦香丸于素襟，结九龄乎时外。粲烂虺к，晔发越。若乎朝春挺葩，夕霞抱月。尔乃临清流，背绿柯。云幕高接，丹组四罗。（《艺文类聚》四，《初学记》四。）

