○嚴杜流虜借路深姦以慎邊防以安全鎮疏 【 杜虜借路】

是時大虜西行紏合西虜蹯據番地番虜為一陝西邊鎮孤危故公以大臣奉　旨閱視既入境乃上此疏

臣自九月初一日入陝西境界、訪得火酋盤據莽掜二川皆由甘肅地方借路深入、故流禍至此、及查甘鎮借路。不止一處地方。在莊浪則鎮羌堡。在黑松則鐵櫃兒。在凉州則泗水堡。在永昌則水泉與寧遠。在甘州則硤口。皆北虜由內地通番之徑也。往未欵之。前套虜搶番、曾此借路、然尚突然來往、畏懼我兵設伏追剿、不敢久住地方、肆行搶掠、自順義納欵以後曾一借道經行、彼時俺答遵守約法、嚴禁部夷、並不敢動擾內地、比後胡虜經行、遂為舊例、然猶為守約法不敢放肆、因循日久、乃敢稍搶漢人然一犯之後。遂就罰服。猶未敢公然搶掠。近則火真二酋紏聚羣夷、敢為犯順、以莽掜二川為巢穴、視洮河二州為番地、大肆虜掠、戕殺將官、是甘肅之邊防。乃為流虜必由之門戶矣。今虜王未歸、火酋未懲、而套中群醜、又復聲言相率西行、勢必經由甘鎮、是在虜酋視甘鎮為故道可以經行在邊將亦視虜行為舊規難以拒阻年復一年。夷漢雜處在昔甘肅素稱北虜南番。今則南北皆虜。昔稱中漢外夷。今則中外皆夷。及今不早圖力處。將至大壞極敝。不可收拾。臣晝夜籌思、不能不悚悚然懼也、臣初至蘭州審知情狀即通行該鎮、多方哨探、慎固邊防、如遇自北各酋到邊借路。不拘何枝。即便著落舌辨通官。明白曉諭。云爾往時假稱前去西海、經由內地、因爾納欵容爾經行、今爾聚集葢掜二川、名雖搶番、實搶內地、今　朝廷震怒持遣大臣統兵前來、與爾好好講說、作好語撫慰使其後易為收拾如前往西海只好經由邊外、其邊境以內、難以容爾行走、儻若諭之執迷不從、該管將領、即便督率官兵、相機堵截、如果虜勢重大、難以堵截、亦湏相機暗伏、夜擊驚擾、虜自不敢如前。安心駐牧。風聲一布。亦可以阻續來之胡騎也。臣復竊計火酋未創、而虜王大部、尚蜂屯海上、必使虜黨漸移。則孤雛自困。然後相機一創。庶中機宜。此當時勸大虜東止?帚之實著也故虜之自北而來者必力為堵截自南而歸者湏稍放寬一路又明諭邊將、倘遇各虜借路回巢者、即便設兵嚴防、諭令今年。姑容爾急走出邊。返其故巢。若明年回巢。即閉塞闇門。不容爾出矣。若各夷不敢騷擾漢人。漢人亦姑勿輕為殺虜。乃於前項借路處所。各發白牌一面。令其常川竪立。曉諭諸酋一以明示杜絕一以開路促之解散又恐虜性難馴。地方官員。不知通變緩急。若傳譯未明。撫剿未當。反致誤事。乃密諭總兵張統兵移駐虜賊借路就近處所、用示彈壓、又節據塘報、套虜聲言將欲西牧海上、今零寇漸移等因、臣復思與其嚴拒於虜騎之臨邊。不若先聲于胡馬之未動。又復為帖、傳示延綏總兵官、專差舌辨通官、預先傳諭套酋卜失兔、莊禿賴明愛抄忽兒等、并切盡寡婦、一體知悉、於今大臣提兵巳至甘肅。與虜王講處火酋之事。恩威俱不可測。你們若往西去、也不阻你、你去時、若由邊外任你行走今巳有明文、行甘肅總兵攔阻夷人、不許自闇門經過、各一一傳說明白、倘驕虜不遵戒諭、敢於率眾闖邊、然後我之堵截剿捕、虜無後辭矣、夫嚴兵以遏其來。而又先諭以伐其謀。虜由內地。或可從此阻也。臣復念邊方之事、臣既奉命經畧、職所得為、曷敢又凟　聖聽、惟是地方官員、欵虜以來、藉口保全貢市、不敢出一力以創驕酋、觀疏末數語知鄭公于制虜自有操縱不得謂一意欵虜而威力制虜者、又謂之為起釁生事、今堵截虜路。法自臣始。若不據實題請、奉有　明旨、使甘鎮將吏、昭昭然共聞之。誠恐畏首畏尾。謂洮河失事。與甘鎮無干。畏開虜釁。猶復朦蔽姑容。臣暫駐蘭州。相去河西一二千里。安能時時申飭。事事督責也。伏乞敕下兵部、覆議上請、嚴行該鎮、今後各要振武揚威、痛祛積玩、如遇諸虜搶番借路、務湏遵照臣前項申飭傳帖事理、極力防阻、母容輕入、如酋虜不從、相機拒剿、母事慣縱、倘稱兵拒虜、臨陣損傷、亦湏寬之文法、大都以拒虜為功。不以損傷為罪。庶邊事可振虜患可弭、火酋可剿、兩川可蕩矣、

