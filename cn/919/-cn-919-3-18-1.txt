神应养真丹

治厥阴肝经为四气进袭肝脏，左瘫右痪，涎潮昏塞，半身不遂，手足顽麻，语言謇涩，头旋目眩，牙关紧急，气喘自汗，心神恍惚，肢体缓弱，上攻头目，下注脚膝，荣气凝滞，遍身疼痛。兼治妇人产后中风，角弓反张，堕车落马，打扑伤损，瘀血在内。

当归（酒浸） 天麻 川芎 羌活 白芍药 熟地黄（各等分，一法，无羌活，入木瓜、熟阿胶，等分）上为末，蜜丸，如鸡子黄芪大。每服一丸，木瓜、菟丝子浸酒下；脚痹，薏苡仁浸酒下；中风，温酒米汤下。

