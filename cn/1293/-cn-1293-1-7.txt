○施闰章词

宣城施愚山先生［闰章］，官巡道，後复举鸿博，擢侍讲。诗最简洁，五言尤工。与山左宋荔裳观察，有南施北宋之称，词亦清丽。偕友看杏花沁园春云：“春社才过，花事关心，殊劳梦思。正草芽初茁，横铺悲翠，水泉新涌，净漾琉璃。听说前村，杏花开矣，曳杖还教载酒随。相将去，看日烘云暖，蝶醉蜂痴。花间坐卧都宜。怅似锦韶华得几时。忆卖来深巷，枝头犹湿，看从南陌，屐齿嫌迟。为语东风，好留春住，莫遗飞英著鬓丝。凭报道，早先生归也，更唱新词。”颇饶夷犹之致。

