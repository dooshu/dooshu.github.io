方回　杂书五首

鼻涕垂颐银竹冻，脑脂遮眼黑花飞。

此身尚觉非吾有，焉问人间万事非。

方回

方回　杂书五首

卜世周家谓过之，从来历数亦难知。

岂期河洛亡三翮，不比房比续续微。

方回

方回　杂书五首

细修佳传酬知己，曲就微生赖若人。

一点报恩心独在，时时常见梦中身。

方回

方回　杂书五首

一毫不敢昧苍天，生世明年七十年。

自恨肉身无报答，日常饱饭夜安眠。

方回

方回　杂书五首

饶君遒紧日千篇，未办骊珠出九渊。

欲诣彭城陈正字，须参南岳赵章泉。

方回

