程公许　上游参预寿二首

并生覆载间，肖翘无小大。

阴阳所发舒，荣瘁各变态。

若为寿命独，劂有松柏桧。

郁郁被涧阿，童童状车盖。

神明扶正直，霜雪表坚耐。

岂不愿拥肿，而使匠石爱。

大厦须柱撑，宁免万牛载。

一柱屹擎天，群生此依赖。

尚念楹桷材，无可柞棫拔。

风雨任震凌，安宅遍宇内。

程公许

程公许　上游参预寿二首

河流贯陕啊，底柱自中立。

江水迸瞿唐，滟澦制其溢。

岂此一拳多，云根必奇质。

桧柏相因依。烟霞老山泽。

必世纵坚久，於人果奚益。

涨洪弥八埏，睨视如己溺。

岩岩国嵩岱，万仞峙铁壁。

只手障狂澜，九鼎莫磐石。

我自不动心，深根而宁极。

程公许

