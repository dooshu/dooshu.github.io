紫骝马


梁简文帝

《古今乐录》曰：“《紫骝马》古辞云：‘十五从军征，八十始得归。道逢乡里人，家中有阿谁？’又梁曲曰：‘独柯不成树，独树不成林。念（娘）〔郎〕锦　裆，恒长不忘心。’盖从军久戍，怀归而作也。”

贱妾朝下机，正值一作遇　良人归。青丝悬玉镫，朱汗染香衣。骤急珂弥响，　多尘乱飞。雕菰幸可荐，故心君莫违一作故人心莫违　。





