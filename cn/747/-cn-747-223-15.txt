○礼仪使贺五陵祥瑞表

右：臣等伏以陛下孝通天地，亲朝五陵：拜桥陵则紫气见，获白兔，甘露降，白鸽巢，天光清和，日色明朗；拜定陵则有景见，甘露降；拜献陵则甘露被树，祥抱日；拜昭陵则先圣见於神游，荐享之际，陛下亲闻息，初进服用，乐器自然发声，又素像回面，甘露降滋，从祀先臣，历闻蹈舞；拜乾陵则有灵草生，甘露降，日抱戴之瑞：此皆陛下虔诚上感，神灵福降，四海同欢，万方跃。臣等幸陪大礼，亲睹祯祥，无任大庆之至，谨奉表陈贺以闻。臣说谨言。

