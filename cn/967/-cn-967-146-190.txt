李流谦　送李仁甫运判赴召三首

嵩贷国之镇，凤麟天所生。

有人占宝气，无耳着修名。

斯道自神圣，尔曹聊重轻。

晋书定一付，一代听权衡。

李流谦

李流谦　送李仁甫运判赴召三首

累岁徵贤诏，于今始一业。

已令人意满，更着驿书催。

白璧有成价，蛾眉无巧媒。

经纶夙昔事，吾驾不须回。

李流谦

李流谦　送李仁甫运判赴召三首

瞿塘六月浪，如马亦安流。

舟楫鱼龙喜，藜蒿虎豹忧。

低回嗟薄宦，慷慨动商讴。

门户今如线，非为粱稻谋。

李流谦

