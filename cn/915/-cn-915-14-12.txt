◎崔仲方

仲方字不齐，猷子。仕周，为宇文护参军，转记室，迁司玉大夫。授平东将军、银青光禄大夫，封石城县男。授仪同，进封范阳县侯。宣帝时，为少内史。隋受禅，进位上开府，转司农少卿，封安固县公。拜虢州刺史，转基州刺史。加开府，转会州总管。仁寿初，迁代州总管。炀帝即位，进位大将军，拜民部尚书。转礼部尚书，坐事免。寻为国子祭酒，转太常卿，历上郡、信都太守，致仕。卒年七十六。

