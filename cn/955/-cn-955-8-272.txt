程公许　寿宪使江寺惩治八首以座右公廉勤谨忠信和缓八字韵

并生宇宙间，分殊理则同。

订顽有明训，造化与同功。

心腹与手足，疴痒均我躬。

皇皇一仁字，天下皆为公。

程公许

程公许　寿宪使江寺惩治八首以座右公廉勤谨忠信和缓八字韵

人心无度谷，贪求何自餍。

徇名膏火熬，徇财刀密甜。

受命独也正，取造物者廉。

孤竹有世守，范防无乃严。

程公许

程公许　寿宪使江寺惩治八首以座右公廉勤谨忠信和缓八字韵

咸池浴晓光，西汜俄夕曛。

流景宁我贳，用志可不勤。

王事念靡监，圣恩期策勋。

岁晚须糗粮，及时力耕耘。

程公许

程公许　寿宪使江寺惩治八首以座右公廉勤谨忠信和缓八字韵

吾师孔子孙，云莫见乎隐。

所以尽性学，必於独也谨。

两间陟降异，一念堂奥近。

何但丹笔持，能使明克允。

程公许

程公许　寿宪使江寺惩治八首以座右公廉勤谨忠信和缓八字韵

乾坤奠崇卑，君臣分则同。

中心一有慊，何心字曰忠。

也曾为榘获，伊周其事功。

千载谁嗣音，我愿顺下风。

程公许

程公许　寿宪使江寺惩治八首以座右公廉勤谨忠信和缓八字韵

豚鱼自物耳，犹可孚以信。

疑心一芥我，相靡而相刃。

君看易中孚，义取说而异虚心窃贯理，

可不精体认。

程公许

程公许　寿宪使江寺惩治八首以座右公廉勤谨忠信和缓八字韵

和与同近似，同乃异於和。

九官逊虞廷，儆戒而赓歌。

不然水济水，后患将如何。

期公调鼎食，一柱障颓波。

程公许

程公许　寿宪使江寺惩治八首以座右公廉勤谨忠信和缓八字韵

缓有用有体，事须明眼看。

用欲行而宜，体则偏於缓。

射审固而发，斯理一以贯。

仁静寿可占，巧历那得算。

程公许

