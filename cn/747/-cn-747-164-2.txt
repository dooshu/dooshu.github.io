○仪礼注疏序

窃闻道本冲虚，非言无以表其疏；言有微妙，非释无以悟其理。是知圣人言曲，事资注释而成。至於《周礼》、《仪礼》，发源是一，理有终始，分为二部，并是周公摄政太平之书。《周礼》为末，《仪礼》为本，本则难明，末便易晓。是以《周礼》注者，则有多门，《仪礼》所注，後郑而已。

其为章疏，则有二家。信都黄庆者，齐之盛德；李孟η者，隋曰硕儒。庆则举大略小，经注稍周，犹登山远望，而近不知。η则举小略大，经注稍周，似入室近观，而远不察。二家之疏，互有修短，时之所尚，李则为先。案士冠三家，有缁布冠皮弁爵弁。既冠，又著元冠见於君。有此四种之冠，故记人下陈缁布冠、委貌、周弁，以释经之四种。经之与记，都无天子冠法，而李云委貌与弁，皆天子始冠之冠，李之谬也。《丧服》一篇，凶礼之要，是以南北二家，章疏甚多，时之所以，皆资黄氏。按郑注《丧服》，引《礼记·檀弓》云：“之言实也，明孝子有忠实之心，故为制此服焉。则之所作，表心明矣。”而黄氏妄云：“哀以表心，以表首。”以黄氏公违郑注，黄之谬也。黄李之训，略言其一，馀足见矣。

今以先儒失路，後宜易涂，故悉鄙情，聊裁此疏。未敢专欲，以诸家为本。择善而从，兼增已义。仍取四门助教李元植详论可否，佥谋已定，庶可施矣。函丈之儒，青衿之俊，幸以去瑕取玖，得无讥焉。

陈元光

元光，字廷炬，光州人。高宗朝以左玉钤卫翊府左郎将戌闽，迁岭南行军总管。

