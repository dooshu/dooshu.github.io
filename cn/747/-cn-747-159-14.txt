○大怪书序

夫天灾时多，示有国之大端；吊用言，为士民之妖怪。一则作兴衰之先兆，一则垂警戒之别途。阴阳有蹇验之时，人伦犯淫邪之蠹，今古常事，不必无之。窃虑元虫难究，厌谢无方，遂乃采风俗之见闻，证先贤之事实，并诸符录，目曰怪书。恐寝凌於万古，故招摭为一家。宣尼有不语之文，民难登其寿域；谯子造五行之谍，事多中於国家。览之者无贻乱神之讥，谨序。

