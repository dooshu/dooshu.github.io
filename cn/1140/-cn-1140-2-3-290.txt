题姚羮湖画卷【姚官滇海陷贼中拔身来归作山居图见志】

尘中白日眼馍糊谒客重城喘未苏矮屋才高六七尺青桐恨少两三株长夏炎蒸欲大叫祗应舴艋眠菰芦谁写此卷幅盈丈毋乃万里江山图野渡村帘见毫末空天古树何扶疎傍水人烟接陇亩腰?刈黍者谁与层峯千仞忽壁立拂云倒挂青芙蕖亲经剑阁复洱海笔力故与他人殊浮庐老禅吾旧友自诩浮山天下无【谓药公】知君邱壑有夙好一官转徙罹艰虞脱身虎穴来阙下惊看霜雪侵髭须不敢便乞归田庐挥毫十指争樵渔慈仁寺里喜相见好向旗亭倾玉壶

圣朝解网寛遐陬孤臣会见恩沾濡但恐犹怜子卿节未许先躭贺监湖

