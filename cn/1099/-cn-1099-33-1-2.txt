○兵部為邊務疏 【 邊務】

各官奏稱比先下番使臣馬清馬雲、曾許賊首也先討笙簫細樂、會唱婦女、及以後使臣到彼和番、又許也先與中國和親一節、臣等切見比年以來、因脫脫不花王并太史也先等年例遣人朝貢。此論土木以前事　朝廷厚加禮遇遣使報聘。以示恩信。篤和好也。豈期差去使臣止知貪利以肥家。不思屈節而辱　國。於虜情之虛實。略不以　聞。禮義之大節。全不暇顧。及回還復　命。又復架捏虛詞。誇大張皇。肆為欺罔。虜之多求皆中國人導之宋人所以罪王倫者為此也甚至透漏消息而陰結虜人妄報根腳而希求陞賞以致賊虜放肆。有輕　中國之心。邊境不寧。釀成今日之禍。今照馬清馬雲、前項辱　命緣繇、雖係擒獲達賊把速台所說、未可憑信、然此事中外臣民。知之已久。事不妄傳。必有所自。若不明白處治。無以痛快人心。合將馬清馬雲送法司嚴加勘問、明白奏　請、定奪處治、庶吏典法昭明、臣民稱快、其言賊首也先說稱若中國差人講和、送　太上皇回來等因、顯是逆賊益逞奸詐之謀、此處為激直全不為身謀矣故為誕妄之說、誘我邊將、弛我邊備、假以講和為名。意在乘虛深入。合無差人馳驛賫文與大同總兵官定襄伯郭登等、同守備雁門偏頭等關都督同知等官杜忠等、嚴加訓練官軍。用心守禦城池。倘遇賊寇侵犯。務要効死盡力。隨宜守戰。不許聽信哄誘。失誤事機。仍令郭登等、差人密切跟尋。原差奏事人王鎖兒。得見下落。通行具奏。及照差來夜不收齊二、敢勇餘丁邵斌、不避艱險、奏報聲息勞苦可憐合無俱量陞一級、以勵將來

