孔武仲　新安铺三首

罩罩涧中草，冷冷山崦泉。

泉甘而草芳，旁有屋数椽。

夕阳渐近西风起，行客山头望千里。

孔武仲

孔武仲　新安铺三首

薄云斜日乱山川，投得荒亭晚息肩。

地僻谁知藏好景，庭前花数折金钱。

孔武仲

孔武仲　新安铺三首

簟如秋水憩回廊，素月分辉百倍凉。

山木交加无意绪，故教疏影到人床。

孔武仲

