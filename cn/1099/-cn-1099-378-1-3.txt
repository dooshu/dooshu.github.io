○一築順水壩

順水壩之設、專為吃緊迎溜處所、如本隄水刷洶湧。雖有邊埽難以久恃。必須將本隄上首築順水壩一道。長十數丈。或五六丈。一丈之壩。可逼水遠去數丈。隄根自成淤灘。而下首之隄俱固矣。安埽之法、土水廂邊埽宜出、將褁頭埽藏入在內、下水埽宜退藏、入裹頭埽、庶水不得揭動埽也

如築長六丈。闊六丈、高一丈、用埽兩面廂邊、每邊用埽二行、裹頭二行、中間填土、每行用埽三層、共計用中埽十八箇、每箇長五丈、高三尺、用草四百朿、柳稍八十朿、草繩四十條、排樁簽樁共用樁木四根、人夫二十五工、共用捲埽隄夫四百五十工、運土隄夫二百工、俱不議工食、共用草七千二百朿、該銀一十四兩四錢、柳稍或葦、一千四百四十朿、該銀一十四兩四錢、草繩七百二十套、該銀二十一兩六錢、樁木七十二根、該銀七兩二錢、行繩十四條、每條重四十斤、共用檾四百八十斤、該銀二兩四錢、約共該銀六十兩、如無柳稍、以葦代之、

