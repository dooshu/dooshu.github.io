无名氏　回文

红窗小立低声怨，永日春寒斗帐空。

中酒落花飞絮乱，晓莺啼破梦匆匆。

无名氏

无名氏　回文

春晚落花馀碧草，夜凉低月半枯桐。

人随远雁边城暮，雨映疏帘绣阁空。

无名氏

无名氏　回文

红手素丝千字锦，故人新曲人回肠。

风吹絮雪愁萦骨，唳洒缣书恨见郎。

无名氏

无名氏　回文

同谁更倚闲窗绣，落日红扉小院深。

东复西流分水岭，恨兼愁续断弦琴。

无名氏

无名氏　回文

寒信风飘桑叶黄，冷灯残月照空状。

看君寄忆回文锦，字字萦愁写断肠。

无名氏

无名氏　回文

羞看一首回文锦，锦似文君别恨深。

头白自吟悲赋客，断肠愁是断弦琴。

无名氏

无名氏　回文

前堂尽烛残凝唳，半夜清香旧惹衾。

烟锁竹枝寒宿鸟，水沈天色霁横参。

无名氏

无名氏　回文

娥翠敛时闻燕语，唳珠弹处见鸿归。

多情妾似风花乱，薄幸郎如露草晞。

无名氏

