【陇头水二首】

陇头万里外。天崖四面绝。人将蓬共转。水与啼俱咽。惊湍自涌沸。古树多摧折。传闻博望侯。苦辛提（文苑作辛苦持。注云。一作题。）汉节。（○文苑英华百九十八。《乐府诗集》二十一。《诗纪》百四。）

雾暗山（文苑作川。）中日。风惊陇上秋。徒伤幽咽响。不见东西流。无期从此别。更度几年幽。遥闻玉关道。望入杳悠悠。（○同上）

