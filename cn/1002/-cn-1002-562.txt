曾丰　再游南华临出门书记妙莹献绝句索留题赋两篇谢之

诗数江西派，禅归岭表宗。

他宁无出手，终莫敢当锋。

欠子广长舌，资吾磊块胸。

打包随牒迹，岂料适相逢。

曾丰

曾丰　再游南华临出门书记妙莹献绝句索留题赋两篇谢之

社里得诗僧，铮铮可正平。

子今能发愿，吾亦许同盟。

不转虚空话，难归雅颂声。

金篦容我刮，管取眼增明。

曾丰

