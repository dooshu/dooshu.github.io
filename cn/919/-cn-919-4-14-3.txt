葱啖熨法

治气虚阳脱，体冷无脉，气息欲绝，不省人事；及伤寒阴厥，百药不效者。

葱一束，以索缠如饼馅大，去根叶，唯存白长二寸许，先以火 一面令通热，勿至灼人，乃以热处着病患脐下，上以熨斗盛火熨之，令葱饼热气透入腹中，更作三四饼，遇一饼坏，不可熨，即易一饼。候病患醒，手足温，有汗乃瘥，更服四逆汤良。

