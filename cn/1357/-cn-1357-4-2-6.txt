废物利用


欧美诸国，极利用废纸，美国废纸中，尤以废弃之钞票为大宗，制为器物，极坚硬耐久。铁路车轮，大抵皆用纸制成，然望之不能见，故不言则鲜有知者。盖纸轮之外围以钢圈，裹以铁皮，纸为中坚而己。纸轮约厚四寸，钢圈约二寸余。与轨道相接触者乃钢，非纸也。纸虽坚韧，以之与钢轨相摩荡，则损坏殊易，故但用于内。约计省铁三分之二，而重量亦减轻不少焉。





