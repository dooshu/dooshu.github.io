○对复以冕服判

甲复以冕服，御史纠其违失。

生也有涯，死而必复。苟或不率，克有常宪。故国备典训，礼陈等威。虞人以具阶崇，壮士以奉职显。若祷其五祀，则事始东荣。或问以三号，而复行左毂。自适变通之要，夫何过差之有。惟甲何者，以冕而复。同郐人之失德，刺起素冠。齐鲁俗之亏丧，僭彰元毳。毁非五等之列，须异九仪之品。何乃不类，自尘兮。非大猷是经，而峻简斯纠。违失之礼，其难舍诸。

康延孝

延孝，塞北部落人。梁开平乾化中自队长积劳至部校，後唐同光中为捧日军使兼南面招讨指挥使检校司空，守博州刺史。庄宗平汴，以功授俭校太保郑州防御使，赐姓名绍琛。二年迁保义军节度使，三年讨蜀，以为西南行营马步军先锋排阵斩斫等使。蜀平，以西平王朱友谦伏诛，遂谋叛，自称西川节度三州制置等使，都将何建崇擒斩之。

