【古意诗二首】

杂虏寇铜钅是。征役去三齐。扶山翦（文苑作剪。《诗纪》同。）疏勒。傍海扫沈黎。剑光夜挥（《类聚》作挥夜。文苑作夜光悉如。又注。如一作挥。）电。（文苑云。一作剑光夜如电。）马汗昼（文苑作尽。）成泥。何当见天子。画地取关西。（○《类聚》五十九。文苑英华二百五。《诗纪》八十二。）

西都盛冠盖。九逵尘雾过时。中有恶少年。伎能专自得。玉鞭莲花剑。（《类聚》作细。冯校作纽。）金苣流星勒。聊为路傍人。写□长楸北。（○《类聚》三十三。文苑英华二百五。《诗纪》八十二。）

