卖船行

谁言在官有余禄倒箧购书犹不足谁言薄宦无长物故人赠船如大屋载书千卷船未满四坐词人命弦管清江白鹭伴往还楚歌骚激吴歌缓自拟相将汗漫游归来萧索妻孥愁亲朋环顾只空手不如弃此营菟裘近日括船军令急战舰连樯如雨集大船被执小船破长年窜伏吞声泣去官那敢说官船泛宅终输枕石眠欲藏无壑卖不售且系青溪芦荻边

