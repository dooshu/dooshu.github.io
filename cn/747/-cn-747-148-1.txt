○上汉书注序

储君体上哲之姿，膺守器之重，俯降三善，博综九流。观炎汉之馀风，究其终始；懿孟坚之述作，嘉其宏赡。以为服应曩说，疏紊尚多；苏晋众家，剖断盖；蔡氏纂集，尤为牾。自兹以降，蔑足有云。怅前代之示周，愍将来之多惑，顾召幽仄，俾竭刍尧，匡正睽违，激扬郁滞。将以博喻胄齿，远覃邦国，宏敷锦带，启导青衿。曲禀宏规，备蒙嘉惠，增荣改观，重价流声。斗筲之材，徒思罄力；驽蹇之足，终惭远致。岁在重光，律中大吕。是谓涂月，其书始就。不耻狂简，辄用上闻，粗陈指例，式存扬扌。

