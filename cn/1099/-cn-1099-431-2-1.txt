○上山陰王相國書 【 冊立諸事】

属者　宗社有靈授柄名德、此天將興泰階之符、而啟我師以鼎革之會、泰否之机也其雖至愚極陋亦嘗承教于君子矣、竭犬馬而報知巳、此某之一時也敢不布其腹心、某惟為可為于可為之時易為可為于不可為之時難、今天下雖未至不可為、而不可謂非難矣、　主上朝講久輟、幾務倦勤非有異常條奏異常遷除、　旨輒數日不下、或竟留中不省、壅弊巳久、習為故事、不請似非政體請數或拂　聖心傳聞起居違節、刑罰失中、階厲府怨、大為肘腋之慮、有非臣子所敢言者、不言計將奈何且如冊儲之期、大信不堅、國本尚搖、後□陰卒以爭冊巳事□位人心洶洶懷不必然之疑、則格君難朝廷法紀、廢弛極矣闒葺之象、兆形巳成其勢非解絃更張、不可再鼓、乃當事者一切因循、沽寬大之名徒多為狐鼠地、而承訛踵弊、人且群然止?帚厚、驟而易其常轍、逐影附響之輩、呶呶生謗、卒或沮格而不得行則飭法難、今天下物力盡詘、飢莩枕籍所賴以骨肉生死者、惟親民之吏、而貪風猶熾、苛政如虎、其何以堪之、又如近日撫按饋遺稍為禁止而罪鍰不見减損豈必皆解京充餉乎則專盈谿壑。反為奸人者利也。民于何蘇。此安民之難也宰相操　天子予奪之柄、而為天下之所奔走、往往善入巧投、令人墮其中、而不自覺、如前日之小人。險于擠君子。以助其黨今日之小人。巧于附君子。以文其奸。前日之小人。方懷觀望。今日之小人。將又萌芽。此知人之難也士氣者、國家之元氣也、孔子曰、邦有道、危言危行、今人不喜人言、見人頫首深揖。口吶吶不吐辭。此風于今又益甚矣則目為老成又不喜人直遇事圓融委曲則以為善處轉相則效靡然成風為士者不知有公道是非、襲套獻謏、虛美熏心、無有設不然之事、為逆爾心之言者凡大官皆然而相門為尤甚稍不加察、則忠佞謬指邪正莫辨何以廣言路而作士氣此聽言之難也、相公當此五難、天下理亂之関惟此、所不得不汲汲皇皇開誠集思、亦惟此、某則以為格君難矣、然　主上英明時有所不測之斷、即間有觸忤、輒為回霽、猶不至如水投石、似宜因明通蔽、委曲轉移、如易之納約自牗、遇主于巷、冊立其首事也、即不得留侯之羽翼亦庶幾如李泌之反復開悟從來。以求必成可也飭法難矣更張誠不宜驟。而有必不可姑息者亦宜去其太甚。如沐鎮之驕橫逡逡不處益無忌憚。稍為正法。便足慴伏。乃至軍士鼓譟禁庭、損辱國體、失今不戢將來愈不可制、患且叵測、豈遂不可左袒群黨、以安人心、顯誅首惡、以維法紀乎、雖然、此猶一事也、識者曰失不在法而在人。不議人而議法何益。今諸司令甲具在大都法為情滅人為情死者。十而八九。誠使紀綱之地。紀綱之吏擇人任事。無以闒葺不勝者充之。未有清正嚴明之吏立于上。而肯執法以狥情者未有大吏不狥情執法。而群吏不望風振刷者表端而景直理有固然。然今之壞法蕩紀。往往自朝廷始。故曰朝廷正、百官莫敢不正、又曰、大人者正已而物正者也、則表之表也、安民難矣、宜慎簡撫臣、重懲墨吏、巡按不必騰薦以樹桃李、有司不必責課以為殿最、惟以墨著者、令撫按不時劾罷、不得以任淺假借、若俟其貫盈怨叢而後斥之、民之為溝中瘠者、已過半矣、又惟守巡二司、分轄各道、與郡邑之吏、日相親臨、所属賢否、聞見易真、每歲終各令覈實密揭聞之撫按、撫按參訪覆覈密揭、聞之銓部、明分上中下三等、不許溢辭浮實、則上無德怨之任、下省求謝不貲。而撫按以此定司道之賢否。銓部以此定撫按之高下。清吏治、杜倖門、計無要于此者、至如大計取選、亦不必泛寄耳目、旁增私竇、苐由監司知守。由守知令。由長知貳。而官評之外。兼採居鄉行誼。其有品格卑庸浮競買譽者。亟斥之。以示鑒戒。近日部議罷卓異而上廉吏良是顧某窃謂舉廉不若袪貪。袪小不若袪大。而後民可安也。人不易知、知人不易、而奔走于相公之門、其人品猶為易見、大都剛介寡合好以忤言進者必君子也。柔媚易親。不務為正辭者必小人也。于此辨之。十得七八。今之小人、攻擊雖不宜太亟、然有不必不可去者、熙豐之小人不盡去、卒貽紹聖之禍、葢小人在朝、如癭附頸、如癬著面去之甚難、蔓延甚易、始若附君子而終于必勝君子、不可不深察也、人雖至愚、觀人則明、彼敢言之士、固未必皆君子、未必中無私挾、亦豈必不皆君子、豈必盡出胸臆、惟其言有益于國、是不宜槩以人廢、如其不可、姑置不行、亦無切責深罪。以塞忠讜之門。則賢愚僉獲其益、耳目不致壅蔽、元氣振而天下治矣、

