邓忠臣　未试即事杂书率用秋日同文馆为首句三首

秋日同文馆，沉沉锁棘闱。

卷帘襟乍快，欹枕梦先归。

骤雨忧环堵，回风喜夹衣。

十年经五试，抚事意多违。

邓忠臣

邓忠臣　未试即事杂书率用秋日同文馆为首句三首

秋日同文馆，人间景自长。

重簾朝气入，嘉木午阴凉。

朝市喧聊避，山林兴未忘。

频添绕炉水，还与试香方。

邓忠臣

邓忠臣　未试即事杂书率用秋日同文馆为首句三首

秋日同文馆，重门静不开。

云随鸿影去，风送乐声来。

插架书千轴，论文酒百杯。

脱花陈叶满，还是作愁媒。

邓忠臣

