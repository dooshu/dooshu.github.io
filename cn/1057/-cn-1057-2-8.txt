过勤政楼

 (1)


千秋佳 (2) 节名空在，承露丝囊世已无 (3) 。唯有紫苔偏称 (4) 意 (5) ，年年因雨上金铺 (6) 。

(1) 《唐会要》：“开元二年七月，以兴庆里旧邸为兴庆宫。后于西南置楼，西曰花萼相辉之楼，南曰勤政务本之楼。元和十四年三月，诏修勤政楼。太和三年十月，敕修勤政楼。”

(2) 一作“令”。

(3) 《唐会要》：“开元十七年八月五日，丞相上请以是日为千秋节，著之甲令，布于天下，群臣以是日进万寿酒，王公戚里进金镜绶带，士庶以结丝承露囊，更相问遗。”

(4) 一作“得”。

(5) 《拾遗记》：“紫苔覆漫，味甘而柔滑。”《宋书·始平王子鸾传》：“翠 芜兮紫苔生。”《史记·苏秦传》：“高宫室，大苑囿，以明得意。”

(6) 鲍令晖诗：“月月望君归，年年不解 。”《汉书·扬雄传》：“排玉户而扬金铺。”《唐书·礼乐志》：“千秋节者，玄宗以八月五日生，因以其日名节，而君臣共为荒乐，当时流俗，多传其事以为胜。其后巨盗起，陷两京，自此天下用兵不息，而离宫苑囿遂以荒湮。”





