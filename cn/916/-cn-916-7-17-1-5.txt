【和晚日登楼诗】

所以登台榭。正重接烟霞。长丝（《类聚》作虹。《诗纪》云。一作虹。）触栏断。归鸟避窗（《类聚》作空。）斜。俯巢窥暝宿。临树（文苑作槛。）摘高花。百雉时方晚。九层光尚赊。（○《类聚》二十八作刘绥。文苑英华三百十一。《诗纪》九十。又榆林诗话作刘绶诗。引霞一韵。○逯按。《颜氏家训》云。刘纟舀、缓、绥兄弟。并为名器。则此诗当为刘绥所作。绶亦绥之讹。）

