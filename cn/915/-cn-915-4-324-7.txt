◇青衣赋

金生沙砾，珠出蚌泥。叹兹窈窕，产于卑微。盼倩淑丽，皓齿蛾眉。玄发光润，领如螬蛴。修长冉冉，顾人其颈，绮绣丹裳，蹑蹈丝。盘跚蹴蹀，坐起昂低。和畅善笑，动扬朱唇。都冶武媚，卓跞多姿。精慧小心，趋事如飞。中馈裁割，莫能双追。《关雎》之洁，不陷邪非。察其所履，世之鲜希。宜作夫人，为众女师。伊何尔命，在此贱微。代无樊姬，楚庄晋妃。感昔郑季，平阳是私。故因杨国，历尔邦畿。虽得燕婉，舒写情怀。寒云翩翩，充庭盈阶，勿兼裳累镇，展转倒颓。勿昕将曙，鸡鸣相催。饬驾趣严，将舍尔乖。蒙冒蒙冒，思不可排。停停沟侧，敫々青衣。我思远逝，尔思来追。明月昭昭，当我户扉。条风狎猎，吹状帷。河上逍遥，徙倚庭阶。南瞻予床柳，仰察斗机。非彼牛女，隔于河维。思尔念尔，焉且饥。（《艺文类聚》三十五，《初学记》十九。）

