◎杨之言可笑

野哉杨之言，真可入笑林矣。东坡此词冠绝古今，托意高远，宁为一妓而发邪。"帘外论证来推绣户"，及"又却是，风敲竹"等语，用唐人"帘开风动竹，疑是故人来"，变化入妙。今乃云为乐将催督，可笑者一。"石榴半吐红巾蹙"，至"细看取，芳心千重似束"等句，因初夏时花事将阑，榴花独吐，因以红巾拂取，写其幽闲之意。今乃云，榴花盛开，折奉府ヘ，可笑者二。贺新郎乐府旧调，今乃云取其新沐後，人讹为贺新郎，此可笑者三。东坡此词不幸横遭点，江左有文拙而好刻石者，谓之讠令痴符，杨之类是也。［茹溪渔隐］

