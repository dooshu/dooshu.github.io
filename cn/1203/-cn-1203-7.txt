卷七

<集部，词曲类，词选之属，御选历代诗余

钦定四库全书

御选历代诗余卷七目录【四十二字】

浣溪沙【下】

范成大【五首】

陈三聘【四首】

黄公度

张孝祥【二首】

程垓【二首】

朱熹

洪适

曹冠

吴儆【四首】

管监

陆游

杨炎

刘镇

郑域

韩淲【二十首】

汪莘

方岳

杨泽民

吴文英

陈允平【七首】

周密【三首】

张炎【二首】

石孝友【四首】

张桂

张盘

杨彦龄

陈德武

薛梦桂

毛珝

赵君举

江开

何梦桂【二首】

李彭老

无名氏

李清照【五首】

李氏

朱淑真【二首】

珍娘

慕容嵓卿妻

刘仲尹【三首】

赵可【二首】

王磵

李献能

赵孟頫

詹正

顔奎

宋褧

邵亨贞

刘基【七首】

杨基【五首】

汤公让

张綖

于儒颖

施绍莘【二首】

夏复

钱继登

钱继章

冯鼎位【三首】

王凤嫺

沈宜修

叶小纨

叶小鸾【三首】

周兰秀

前调【又一体】

南唐李煜

御选历代诗余卷七目录

钦定四库全书

御选历代诗余卷七【四十二字】

司经局洗马掌局事兼翰林院修撰加二级【臣】王奕清奉

旨校刋

浣溪沙【下】

浣溪沙【烛下海棠二首】　　　　　　　　　　　　范成大

倾坐东风百媚生万红无语笑逢迎照妆醒睡蜡烟轻彩蝀横斜春不夜绦霞浓淡月微明梦中重到锦官

城

前调　　　　　　　　　　　　　　　　范成大

催下珠帘护绮丛花枝红里烛枝红烛光花影夜葱茏锦地绣天香雾里珠星壁月彩云中人间别有几春

风

前调【新安驿席上留别】　　　　　　　　　　　　范成大

送尽残春更出游风前踪迹似沙鸥浅斟低唱小淹留月见西楼清夜醉雨添南浦绿波愁有人无计恋行

舟

前调【元夕後三日】　　　　　　　　范成大

宝髻双双出绮丛妆光梅影各春风收灯时候却相逢鱼子牋中词婉转龙香拨上语玲珑明朝车马莫西

东

前调　　　　　　　　　　　范成大

红锦障泥杏叶韀解鞍呼渡忆当年马骄不肯上航船茅店竹篱开蔗市绦裙靑袂斸姜田临平风物故依

然

前调　　　　　　　　　　　陈三聘

酒力先从脸晕生粉妆新丽笑相迎晓寒高护彩云轻不语似愁春力浅有情应恨烛花明更于何处觅倾

城

前调　　　　　　　　　　　陈三聘

翠幕遮笼锦一丛樽前初见浅深红淡云和月影葱茏醉态只疑春睡里啼妆愁听雨声中更烧银烛醉东

风

前调　　　　　　　　　　　陈三聘

不怕春寒更出游兰桡飞动却惊鸥烟光佳处辄迟留屛曲未曾歌醉梦眉尖空只锁闲愁从敎丝柳绊行

舟

前调　　　　　　　　　　　陈三聘

点检尊前花影丛于中偏占牡丹风等闲言语惯迎逢扇影不揺珠的皪钗梁斜嚲玉玲珑梦魂长向楚江

东

前调【梅】　　　　　　　　　　黄公度

风送清香过短墙烟笼晩色近修篁夕阳楼外角声长欲去还留无限思轻匀淡抹不成妆一樽相对月生

凉

前调　　　　　　　　　　　张孝祥

行尽潇湘到洞庭楚天阔处数峰青旗梢不动晩风平红蓼一湾纹缬乱白鱼双尾玉刀明夜凉船影浸疎

星

前调【瑞香】　　　　　　　　　　张孝祥

腊後春前别一般梅花枯淡水仙寒翠云裘着紫霞冠妙品只今推第一宝香原不自人间为君更酌小龙

团

前调　　　　　　　　　　　　程　垓

薄日移隂午暑空一杯何事便潮红扇纨挥尽却疎慵早睡情怀冰枕外夜凉消息雨荷中不须留烛眩房

栊

前调　　　　　　　　　　　　程　垓

翠葆扶疎傍药阑乱飘緑沼满书单清明时节又看看小雨勒成春尾恨东风偏作夜来寒琴心老尽不须

弹

前调【酴醿】　　　　　　　　　　朱　熹

压架年来雪作堆珍丛也是近移栽肯令容易放春回却恐隂晴无定数从敎红白一时开多情蜂蝶早飞

来

前调【饯范子芬】　　　　　　　　　　洪　适

整顿春衫欲跨鞍一杯相属少开顔愁蛾不似旧时弯未见两星添柳宿忍教三叠唱阳关相思空望会稽

山

前调【柳】　　　　　　　　　　　曹　冠

翠带千条蘸碧流多情不解系行舟章台惜别恨悠悠湿雨伤春眉黛敛倚风无力舞腰柔丝丝烟缕织离

愁

前调【题星洲寺】　　　　　　　　　　吴　儆

十里青山泝碧流夕阳沙晚片帆秋重重烟树出层楼人去人来芳草渡鸥飞鸥没白苹洲碧梧翠竹记曾

游

前调　　　　　　　　　　　　吴　儆

歙浦钱塘一水通闲云如幙碧重重吴山应在碧云东无力海棠风淡荡困眠宫柳日葱茏眼前春色为谁

浓

前调【题余干传舍】　　　　　　　　　吴　儆

画楯朱阑绕碧山平湖徙倚水云寛人家杨柳带汀湾目力巳随飞鸟尽机心还逐白鸥闲萧萧微雨晚来

寒

前调【和镇远楼韵】　　　　　　　　　吴　儆

斜照波间湿嫩红朱阑翠袖倚轻风平山山色有无中俛首微官真自缚高飞远举羡冥鸿何时一艇大江

东

前调　　　　　　　　　　　　管　监

十日狂风特地晴天工着意送行人负他桃李十分春杜宇巳催归思乱啼莺休惹客愁新晩风溪路浄无

尘

前调　　　　　　　　　　　　陆　游

谩向寒炉醉玉瓶唤君同赏小窗明夕阳吹角最关情忙日苦多闲日少新愁常续旧愁生客中无伴怕君

行

前调　　　　　　　　　　　　杨　炎

杨柳笼烟袅嫩黄桃花蘸水染红香薄罗衫子日初长饮尽东风三百盏醉来愁断几囬肠敎人独自遣风

光

前调【丁亥饯元宵】　　　　　　　　　刘　镇

帘幕收灯断续红歌台人散彩云空夜寒归路噤鱼龙宿醉未消花市月芳心已逐柳塘风丁宁莺燕莫匆

匆

前调　　　　　　　　　　　　郑　域

酒薄愁浓睡不成夜长敧枕数残更嫩寒时节过烧灯已自孤鸾羞对镜未能双凤怕闻笙莫教吹作别离

声

前调【夜饮中明小轩】　　　　　　　　　韩　淲

一曲青山映小池林疎人静月明时相逢杯酒也相宜醉眼不知春事少欢情犹得漏声迟神仙何处梦魂

飞

前调　　　　　　　　　　　　韩　淲

宝鸭香销酒未醒锦衾春暖梦初惊鬓云撩乱玉钗横半怯夜寒褰绣幌尚余娇困剔银灯粉?微褪脸霞

生

前调【夜饮听歌】　　　　　　　　　　韩　淲

小雨收晴作社寒月桥花院篆香残杏腮桃脸黛眉弯歌拂燕梁牵客恨醉临鸾镜怕人看良宵春梦遶屏

山

前调【题美人书卷】　　　　　　　　　韩　淲

一曲霓裳舞未终玉钗垂额髻云松梦回金殿月华东燕子莺儿情脉脉柳枝桃叶恨匆匆罗襟空惹御香

浓

前调　　　　　　　　　　　　韩　淲

芍药酴醿满院春门前杨柳媚晴曛重帘双燕语沉沉花映緑娇初日嬾叶栖红小晚烟昏轻雷不觉送微

隂

前调　　　　　　　　　　　　韩　淲

一曲西风醉木犀天香吹梦入瑶池钗横犹记未开枝花重嬾舒红笑脸叶稀轻拂翠颦眉酒醒残月鴈声

迟

前调　　　　　　　　　　　　韩　淲

山气吹云宝月凉园林承露菊花黄吾生只合醉为乡怅望佳人因共赋分明佳节是重阳酒边犹发少年

狂

前调　　　　　　　　　　　　韩　淲

莫问星星鬓染霜一杯同看月昏黄放歌渔父濯沧浪却忆手栽双柳句真成云汉抉天章苏仙何在立苍

茫

前调【过卢申之】　　　　　　　　　　韩　淲

梅叶隂隂占晩春博山香烬玉嶙峋茶瓯酒椀试濡唇闲里常愁无伴侣老来不是有情人牡丹天气惜芳

辰

前调　　　　　　　　　　　　韩　淲

买得船儿去下湖这些天气近来无清和风里緑隂初酒不为渠闲放荡诗应嫌我太麤疎酒徒诗社复何

如

前调　　　　　　　　　　　　韩　淲

锦瑟瑶琴续断弦璧堂初过牡丹天玉鈎斜压小珠帘睡鸭炉温吟散後双鸳屏掩酒醒前一番春事怨啼

鹃

前调　　　　　　　　　　　　韩　淲

春入疎弦调外声雪云初霁带湖清屏温香软绮窗深山倚虚寒情澹澹水流轻浅韵泠泠断魂醒处梦难

凭

前调【十六夜】　　　　　　　　　　韩　淲

荆楚谁言镜听词烛花影动画檐低烧灯天气醉为期雨湿杏腮疑簌簌风迷柳眼半僛僛小山西路板桥

西

前调　　　　　　　　　　　韩　淲

分付心情作上元不知投老在林泉谁将邨酒劝觥船月影静揺风柳外霜华寒浸雪梅边醉敧乌帽忽醒

然

前调　　　　　　　　　　　韩　淲

宋玉悲秋合反骚陶潜把菊任持醪山遥遥外水萧萧梦不到时诗自在兴难忘处恨全消香沉沉里蕊飘

飘

前调【沙溪小饮】　　　　　　　　　韩　淲

一抺青山拍岸溪麦云将过笋初齐不知何处水流西小阁路头吾欲醉短篷船底客同携酒边华发更题

诗

前调　　　　　　　　　　　韩　淲

水遶孤邨客路赊一楼风雨角巾斜举觞无复问煎茶夜静曲声初喷竹酒深烛影细吹花明朝飞鹭起圆

沙

前调【寄李叔谦】　　　　　　　　　　韩　淲

彩笔新题字字香鴈来时候燕空梁芙蓉无处着秋光人远山长言外意曲传书恨醉时妆倩谁闲寄水云

乡

前调【茉莉】　　　　　　　　　　韩　淲

滴滴琼英发翠绡江梅标韵木香娇乍凉时候鴈声遥欲绾鬓丝妆未了半回身分曲初招霓裳依约梦魂

飘

前调【小集涧亭】　　　　　　　　　　韩　淲

雨阁云流小院秋半醺凉意不关愁一番相见一番休淡竚乍持盃未浅嬾歌才罢笑初收主宾无处着绸

缪

前调【九日】　　　　　　　　　　汪　莘

青女催人两鬓霜自篘白酒作重阳方壶老子莫凄凉天地两三蝴蜨梦古今多少菊花香只将破帽送秋

光

前调【赵阁学饷蝤蛑酒春螺】　　　　　　　方　岳

半殻含潮带靥香双螯嚼雪迸脐黄芦花洲渚夜来霜短棹秋江清到底长头春瓮醉为乡风流不枉与诗

尝

前调【水仙】　　　　　　　　　　杨泽民

仙子何年下太空凌波微步笑芙蓉水风残月助惺忪矾弟梅兄都在眼银台金琖正当胸为伊一醉酒顔

红

前调　　　　　　　　　　　　吴文英

曲角深帘隐洞房正嫌玉骨易愁黄好花偏占一秋香夜气清时初傍枕晓光分处未开牎可怜人似月中

霜

前调　　　　　　　　　　　　陈允平

自别萧郎锦帐寒凤楼日日望平安杏花枝上露才乾眉皱但嫌钿翠堕臂销惟觉钏金寛薄情杨柳殢征

鞍

前调　　　　　　　　　　　陈允平

一枕华胥梦不成碧筩香润玉醪倾日长花影过池亭雪藕臂寒鹦较怯采菱歌发鹭频惊白苹洲上雨初

晴

前调　　　　　　　　　　　陈允平

鬬鸭阑干燕子飞一堤春水漾晴晖女郎何处踏青归生色鞵儿销凤稳碧罗衫子唾花微後期应待牡丹

时

前调　　　　　　　　　　　陈允平

六幅蒲帆晓渡平一江星斗渐西倾离家才是两三程酒外野花如唤客树头春鸟自呼名五云深处锦官

城

前调　　　　　　　　　　　陈允平

柳底征鞍花底车两行香泪湿红襦别来莺燕已春余梳洗楼台愁独倚笙歌庭院醉谁扶卷帘闲看玉蟾

蜍

前调　　　　　　　　　　　　陈允平

十二珠帘绣带垂柳烟迷暗楚江涯自携玉笛凭丹梯写恨鸾笺凝粉泪踏青鸳韤溅金泥落红深处乳莺

啼

前调　　　　　　　　　　　　陈允平

睡起瞢腾小篆香素纨轻度玉肌凉竹深荷净少炎光雨过乱蝉嘶古柳日斜双鹭立闲塘更将心事自商

量

前调【拟梅川】　　　　　　　　　　周　密

蚕已三眠柳二眠双竿初起画秋千莺栊风响十三弦鱼素不传新信息鸾胶难续好姻缘薄情明月几番

圆

前调　　　　　　　　　　　　周　密

不下珠帘怕燕嗔旋移芳槛引流莺春光却又早中分杏火无烟燃緑暗棃云有雪冷清明冶游天气冶游

心

前调　　　　　　　　　　　　周　密

丝雨笼烟织晓晴睡余春酒未全醒翠钿轻脱隐香?生怕柳緜萦舞蝶戏抛梅弹打流莺最难消遣是残

春

前调【墨水仙】　　　　　　　　　　张　炎

昨夜蓝田采玉游向阳瑶草带花收如今风雨不须愁零露依稀倾凿落碎琼重叠缀搔头白云黄鹤思悠

悠

前调【兰】　　　　　　　　　　　张　炎

半面妆凝镜里春同心带舞掌中身因沾弱水褪精神冷艳喜寻梅共笑枯香羞与佩同纫湘皋犹有未归

人

前调　　　　　　　　　　　　石孝友

柳岸梅溪春又生风枝斜袅雪枝横空牵归兴惹离情灰尽寸心犹自热泪承双睫不能晴梦云楼隔豫章

城

前调　　　　　　　　　　　石孝友

迎客西来送客行堆堆历历短长亭殢人残酒不能醒烟染暮山浮紫翠霜凋秋叶满丹青凭谁图写入银

屏

前调　　　　　　　　　　　石孝友

几曲屏山数幅波鴈声斜带夕阳过卸帆聊醉菊花坡旅枕梦魂归路远秋江风紧夜寒多薄情还解忆人

麽

前调　　　　　　　　　　　石孝友

宿醉离愁慢髻鬟緑笺红豆忆前欢锦江春水寄书难红袖时笼金鸭暖小楼吹彻玉笙寒为谁和泪倚阑

干

前调　　　　　　　　　　　张　桂

雨压杨花路半乾蜂遗花粉在阑干牡丹开尽正春寒嬾品么弦金鴈并痩惊双钏玉鱼寛新愁不放翠眉

闲

前调　　　　　　　　　　　　张　盘

习习轻风破海棠秋千移影上回廊昼长蝴蜨为谁忙度柳早莺分暖緑过花小燕带春香满庭芳草又斜

阳

前调【武进厅壁】　　　　　　　　　　杨彦龄

倦客东归得自由西风江上泛扁舟夜寒霜月素光流想得故人千里外醉吟应上谢家楼不多天气近中

秋

前调　　　　　　　　　　　　陈德武

月落桐梢杜宇啼雪埋芳树鹧鸪飞夜阑分作送春诗山上安山经几岁口中添口又何时相思一曲诉伊

谁

前调　　　　　　　　　　　　薛梦桂

柳映踈帘花映门春光一半几销魂新诗未了枕先温燕子说来千万恨海棠开到二三分小牎银烛又黄

昏

前调【桂】　　　　　　　　　　　毛　珝

绿玉枝头一粟黄碧纱帐里梦魂香晓风和月步新凉吟倚画阑怀李贺笑持玉斧问吴刚素娥不嫁为谁

妆

前调　　　　　　　　　　　　赵君举

疎?揺揺趂岸移惊鸥点点过帆飞船分水打嫩沙回断梦不知人去处卷帘还有燕来时日斜风紧转湾

西

前调　　　　　　　　　　　　江　开

手捻花枝忆小苹绿窗空锁旧时春满楼飞絮一筝尘素约未传双燕语新愁还入卖花声十分春事倩行

云

前调【寄刘緫管】　　　　　　　　　　何梦桂

细柳连营緑?重暖风旗影扬蛇龙昼闲吟思入千峰紫绶金牌人緑鬓绣韀丝辔马青騘会将三箭取侯

封

前调【用前韵并简二千户】　　　　　　　　何梦桂

金紫山前山万重山高云密下苍龙春来好雨徧三峰芳草郊原眠茧犊垂杨营垒系花骢趋归行有紫泥

封

前调　　　　　　　　　　　　李彭老

玉雪庭心夜色空移花小槛鬬春红轻衫短帽醉歌重彩扇旧题烟雨外玉箫新谱燕莺中阑干到处是春

风

前调【瓜陂题壁】　　　　　　　　　　无名氏

剪碎香罗裛泪痕鹧鸪声断不堪闻马嘶人去近黄昏整整斜斜杨柳陌疎疎密密杏花邨一番风月更销

魂

前调　　　　　　　　　　【宋媛】李清照

淡荡春光寒食天玉炉沉水袅残烟梦回山枕隐花钿海燕未来人鬭草江梅已过柳生緜黄昏疎雨湿秋

千

前调　　　　　　　　　　　李清照

绣幕芙蓉一笑开斜偎宝鸭衬香腮眼波才动被人猜一面风情深有韵半牋娇恨寄幽怀月移花影约重

来

前调　　　　　　　　　　　李清照

楼上晴天碧四垂楼前芳草接天涯伤心莫上最高梯新笋已成堂下竹落花都入燕巢泥忍听林表杜鹃

啼

前调　　　　　　　　　　　李清照

髻子伤春嬾更梳晩风庭院落梅初淡云来往月疎疎玉鸭熏炉闲瑞脑朱樱斗帐掩流苏通犀还解辟寒

无

前调　　　　　　　　　　　李清照

小院闲窗春色深重帘未卷影沉沉倚楼无语理瑶琴远岫出云催薄暮细风吹雨弄轻隂棃花欲谢恐难

禁

前调　　　　　　　　　　【宋媛】李　氏

无力蔷薇带雨低多情蝴蝶趂花飞流水飘香乳燕啼南浦魂销春不管东阳衣减镜先知小楼今夜月依

依

前调　　　　　　　　　　【宋媛】朱淑真

露井夭桃吐绦英春衣初试薄罗轻风和烟煖燕巢成满院深帘闲不卷曲房朱户闷长扃恼人光景又清

明

前调　　　　　　　　　　　　朱淑真

卸下金钗一样娇背灯初解绣裙腰衾寒枕冷夜香消深院不关春寂寂落花和雨夜迢迢恨情和梦更无

聊

前调　　　　　　　　　　【宋媛】珍　娘

溪雾溪烟溪景新溶溶春水净无尘碧琉璃厎浸春云风扬游丝垂蝶翅雨飘飞絮湿莺唇桃花片片送残

春

前调　　　　　　　　　慕容嵓卿妻

满目江山忆旧游汀花汀草弄春柔长亭檥住木兰舟好梦易随流水去芳心犹逐?云愁行人莫上望京

楼

前调　　　　　　　　　　　刘仲尹

绣馆人人倦踏青粉垣深处簸钱声卖花门巷绿隂轻帘幙风柔飞燕燕池塘花暖语莺莺有谁知道一春

情

前调　　　　　　　　　　　刘仲尹

贴体宫罗试袷衣冰蓝娇浅染东池春风一把痩腰支戏镂宝钿呈翡翠笑拈金剪下酴醿最宜京兆画新

眉

前调　　　　　　　　　　　刘仲尹

万叠春山一寸心章台西去柳阴阴蓝桥特为好花寻别後鱼封烟涨阔梦回鸾翼海云深情知顿着有如

今

前调　　　　　　　　　　　　赵　可

火冷熏炉香渐消更阑拨火更重烧愁心心字两俱焦半世清狂无限事一牕风月可怜宵残灯花落梦无

聊

前调　　　　　　　　　　　　赵　可

擡转炉熏自换香锦衾收拾却遮藏二年尘暗小鸳鸯落木萧萧风似雨疎棂皎皎月如霜此时此夜最凄

凉

前调【梦中作】　　　　　　　　　　王　磵

林樾人家急暮砧夕阳人影入江深倚阑疎快北风襟雨自青山明处黑云从白鸟去边阴几多秋思乱乡

心

前调　　　　　　　　　　　　李献能

垂柳阴阴水拍堤欲穷远目望还迷平芜尽处暮天低万里中原犹北顾十年长路却西归倚楼怀抱有谁

知

前调【赠歌者】　　　　　　　　　　赵孟頫

满捧金巵低唱词樽前再拜索新诗老夫惭愧鬓成丝罗袖染将新竹翠粉香须上小梅枝相逢不似少年

时

前调【赠粉儿】　　　　　　　　　　詹　正

淡淡青山两点春娇羞一点口儿樱一梭儿玉一緺云白藕香中见西子玉梅花下遇文君不曾真个也销

魂

前调　　　　　　　　　　　　顔　奎

梦泊游丝昼影移水沉香宛紫烟微玉笙才过画楼西天上人间花事近镜中翠压两山低又成春过感莺

啼

前调【崑山州城西小寺】　　　　　　　　宋　褧

落日吴江驻画桡招提佳处暂逍遥海风吹面酒全消曲沼芙蓉秋的的小山丛桂晩萧萧几时容我夜吹

箫

前调　　　　　　　　　　　邵亨贞

西子湖头三月天半篙新涨柳如烟十年不上断桥船百媚燕姬红锦瑟五花宛马紫丝鞭年年春色暗相

牵

前调　　　　　　　　　　　刘　基

半亩荒园自看锄雨中时复撷新蔬不须弹铗叹无鱼早息机心劳役少嬾闻世事往来疎清风明月緫赢

余

前调　　　　　　　　　　　刘　基

绦帻鸡人紫绮裘彤墀欲报五更筹不胜娇冶立清秋日影却穿云气入虹光犹带露华流三千红粉緫凝

眸

前调　　　　　　　　　　　刘　基

细草垂杨邨巷幽白沙素石引溪流青苔矶上有扁舟门外好山开罨画屋头新月学帘鈎窗风一榻似清

秋

前调　　　　　　　　　　　刘　基

花压阑干春昼长碧楼红树倚斜阳入门惟觉一庭香絶壁过云开锦绣冰丝弹月梦清凉鸾歌凤舞断人

肠

前调　　　　　　　　　　　刘　基

语燕鸣鸠白昼长黄蜂紫蝶草花香沧江依旧遶斜阳泛水浮萍随处满舞风轻絮霎时狂清和院宇麦秋

凉

前调　　　　　　　　　　　刘　基

云压斜曛照树黄风生水榭绿阴凉渴蛙得雨闹池塘红焰射人榴火炫靑丝匝地柳条长卷帘明月满回

廊

前调　　　　　　　　　　　刘　基

可怪西园木槿花强将孤艳鬭轻霞不知门外夕阳斜应有断魂随蛱蝶岂无幽恨寄寒鸦那堪横被緑苔

遮

前调【初夏】　　　　　　　　　杨　基

几卷斜封出旧窠藕丝柔梗上新荷衣裳轻薄试单罗烟淡淡中青草合雨丝丝里緑阴多园林佳处是清

和

前调【上已】　　　　　　　　　杨　基

软翠冠儿簇海棠砑罗衫子绣丁香闲来水上踏青阳风暖有人能作伴日长无事可思量水流花落任匆

忙

前调　　　　　　　　　　　杨　基

小院回廊曲更深一重杨柳一重阴夜长人静漏沉沉雪白梨花千瓣玉雨黄梅子万丸金清和天气夏初

临

前调【花朝】　　　　　　　　　杨　基

鸾股先寻鬬草钗凤头新绣踏青鞵衣裳宫样不须裁软玉镂成鹦鹉架泥金镌就牡丹牌明朝相约看花

来

前调【寒食】　　　　　　　　　杨　基

暖雨香云百五天玉纤银甲十三弦笑移罗幙上红船照水再簪珠络索背人重贴翠团圆安排花里蹴秋

千

前调　　　　　　　　　　　汤公让

燕垒雏空日正长一川残雨映斜阳鸬鷀晒翅满鱼梁榴叶拥花当北户竹根抽笋出东墙小庭孤坐嬾衣

裳

前调　　　　　　　　　　　张　綖

风搅花阴舞扇罗疎帘清簟鬬湘波隔墙谁唱竹枝歌宝鼎袅云秋意嫩玉箫吹月夜凉多今年新鴈信如

何

前调　　　　　　　　　　　于儒颖

一片心情眼底柔倦容疎态越风流未经惆怅不知愁鸳谱怪来鍼线减工夫强半为梳头日西初见下妆

楼

前调　　　　　　　　　　　施绍莘

杜若芳洲淡淡烟一番花信又经年燕悲春尽亦呢喃烛影揺红裁密信绮琴翻曲记奇缘恼人心性脱绵

天

前调　　　　　　　　　　　施绍莘

手掲帘衣漾晓风小釭余灿画屛中有人羞倩拾鞵弓眉学蛾妆黄嫩点鬓偷鸦润緑新笼耐人瞧觑面微

红

前调　　　　　　　　　　　夏　复

柳色深深听晓莺玉阑愁倚梦分明闲花斜落小钗横蝴蝶前生原夜合杨花身後作浮萍东风轻薄误多

情

前调　　　　　　　　　　　钱继登

蝉避浓炎静未譁东隣伊轧缲丝车豆棚瓜架野人家翠荚嫩堪浮茗气黄鸡肥欲待姜芽闲搔短髪日西

斜

前调　　　　　　　　　　　钱继章

春尽园林褪闹红阴阴静緑意从容须眉俱碧住山翁花卷半堦通履舄柳开一面出帘栊管人闲事是东

风

前调【客归见柳花作】　　　　　　　　冯鼎位

渺渺烟云古道斜长亭遥望短亭賖东风何事苦相遮记得江梅才入梦却看杨柳近飞花不知春色在谁

家

前调　　　　　　　　　　　冯鼎位

轻暖轻寒日易斜半山半水路方賖春深无影倩谁遮客路萧萧无好梦故园日日想开花去年双燕已还

家

前调　　　　　　　　　　　冯鼎位

緑满池塘春渐轻恼人天气过清明腰肢痩损转娉婷唤雨唤晴鸠不歇无拘无束梦难凭闲愁毕竟几时

停

前调【郊行　　　　　　　　明媛】王凤?

曲径新篁野草香随风闪闪蝶衣忙柳緜飞堕点衣裳人在景中怜日永燕翻波面舞春长小桥古渡半斜

阳

前调　　　　　　　　　　【明媛】沈宜修

淡薄轻隂拾翠天细腰柔似柳飞緜吹箫闲向画屏前诗句半缘芳草断鸟啼多为杏花妍夜寒红露湿秋

千

前调【新月　　　　　　　　明媛】叶小纨

纤影黄昏到小楼弱云扶住柳梢头卷帘依约见帘鈎妆镜试开微露匣蛾眉学画半含愁清光先自映波

流

前调　　　　　　　　　　【明媛】叶小鸾

几日东风倚画楼碧天青霭半空浮韶光多半杏梢头垂柳有情怜夕照飞花无计郤春愁但凭天气困人

休

前调　　　　　　　　　　　　叶小鸾

竹径烟迷薜茘墙好风揺曳弄垂杨无情啼鸟向人忙一曲瑶琴消午梦半炉沉水爇春香倚阑无语又斜

阳

前调【初夏】　　　　　　　　　　叶小鸾

香到酴醿送晩凉荇风轻约薄罗裳曲栏凭徧思偏长自是幽情慵卷幌不关春色恼人肠误他双燕未归

梁

前调　　　　　　　　　　【明媛】周兰秀

雨过梧桐万緑平模糊山色逐云行飘飘莺羽傍风迎茉莉小庭香落袂梦余蕉影倚牎横隔楼何处度箫

声

前调【又一体】　　　　　　　　　南唐李煜

红日已高三丈透金炉次第添香兽红锦地衣随步皱佳人舞点金钗溜酒恶时拈花蕊齅别殿遥闻箫鼔奏

御选历代诗余卷七







