叔父寄敬亭茶封题曰手制

敬亭山产茶甚多僧不胜徵求卒杂以他产吾乡好事者尝於谷雨後数日入山手摘而焙之香色并异

馥馥如花乳湛湛如云液将茶煮江水不改江水白问此来何方言出君故乡故乡山嵯峩托根生山阿枝枝经手摘贵真不贵多念我骨肉亲欲归会无因游子感故物惆怅江南春

