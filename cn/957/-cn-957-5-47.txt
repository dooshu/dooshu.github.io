王柏　和遁泽雨中韵

梅霖博得遁翁怜，磊磊诗邮忽到前。

噀雾扫清尘外马，瀑泉呼起耳中蝉。

妨它种事并芒事，知是丰年或歉年。

陋巷一瓢应易足，更无思虑且安眠。

王柏

王柏　和遁泽雨中韵

一雨逾旬势未休，微寒犹欲衣轻裘。

水精颗颗留蛛网，土脉层层起蚁楼。

正免客车频倒屣，莫将诗句苦埋头。

书生事业浩如海，鞭辟尤思友谊稠。

王柏

