程公许　寿乔平章三首

岧峣昆仑颠，缥缈虚皇宅。

下睨四大洲，何啻一尘积。

万类吒其间，扰成无暂息。

强弱互吞噬，杀气干头号极。

虚皇燕五云，凭轩惨不怿。

绛节授金童，琼函探宝册。

运会有度期，欲藉老仙伯。

程公许

程公许　寿乔平章三首

老仙何处来，文焰贯东壁。

八十五春秋，骨健神气溢。

权衡有定度，蓍蔡无遗策。

若非安其生，定是李八百。

坚苦海津梁，寿斯文命脉。

后皇大所畀，陶治妙无迹。

故山岂不思，老屋子须柱石。

程公许

程公许　寿乔平章三首

屋老当奈何，风雨撼四壁。

主公志细营。所赖有匠石。

度材林薮幽，计土帑弜积。

心思妙规制，指授契绳尺。

逮其万间具，夫岂一人力。

柱天纪元功，眉寿永无极。

周宣当中兴，拜手歌考室。

程公许

