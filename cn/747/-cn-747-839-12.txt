○请修天下宫观奏

窃见天下宫观，久失崇修。盖自朱温篡逆以来，例多毁废。请下诸道，应本朝旧置宫观近经毁拆者，皆勒增修。以奉祖宗，以宏孝治。光陛下中兴之业，显国家大道之源。复我真宗，置兹永世。其两京宫观有公田，乞免科率。俾充斋粮，以给正名道士。庶恳志於焚修，期上元之福。

杜绍光

绍光，後唐天成二年官少府少监。

