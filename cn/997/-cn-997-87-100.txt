徐铉　和太常萧少卿近郊马上偶吟

田园经雨绿分畦，飞盖闲行九里堤。

拂袖清风尘不起，满川芳草路如迷。

林开始觉晴在迥，潮上初惊浦岸齐。

怪得仙郎诗句好，断霞残照远山西。

徐铉

徐铉　和太常萧少卿近郊马上偶吟

抱瓮何人灌药畦，金衔为尔驻平堤。村桥野店景无限，绿水晴天思欲迷。

横笛乍随轻吹断，归帆疑与远山齐。凤城回望真堪画，万户千门蒋峤西。

徐铉

