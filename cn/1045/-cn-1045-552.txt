王洋　子楚小甑中实以物饷予{稻禾换口}之如芋而味胜日此黄独也野人得之

君不见野人谋食搜山谷，不似输钱买金粟。

醾薇细琐俱见情，岂有灵根不收录。

少陵饥走偏九州，命寄长閗生事足。

早知雪盛又无苗，拟欲诛求已皲瘃。

先生蔬食亦易饥，意感邻夫荷斤斸。

仅同冠芋又隐藏，远胜凫茈适疏缛。

痴儿且食惊未见，便欲负锄自捃挶。

人生留滞诚可怜，坐使百忧宽湿束。

烦君转寄与仇勤，晚食何时饱颜蠋。

王洋

