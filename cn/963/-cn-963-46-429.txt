郭印　张都统怀古四首

殷勤圯上一编书，汉四百年归卷舒。

晚节莫教閒辟穣，皇王事业岂难如。

郭印

郭印　张都统怀古四首

控弦谁敢与争锋，细柳将军眼自空。

拊髀何须长叹息，分明颇牧在云中。

郭印

郭印　张都统怀古四首

人言诸葛事功难，八阵堂堂指顾间。

认得君臣鱼有水，个中蛇势似常山。

郭印

郭印　张都统怀古四首

世浊求清笑屈平，时清把钓诧严陵。

行藏有道君应解，独倚危楼高处层。

郭印

