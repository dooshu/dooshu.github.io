曹彦约　谢朱鹤皋招饮四诗

过雨桃花坠晚红，及时庭草翠翻风。

倚窗细究天人理，六籍元无一字空。

曹彦约

曹彦约　谢朱鹤皋招饮四诗

东皇无意染青红，长养犹资五日风。

收拾英华入新句，祥云蔼蔼媚春空。

曹彦约

曹彦约　谢朱鹤皋招饮四诗

石火能留几许红，人生南北马牛风。

春光倒指无多日，相遇要辞酒盏空。

曹彦约

曹彦约　谢朱鹤皋招饮四诗

六年奔走汗颜红，此日行吟两袖风。

俗虑湔磨有诗册，净看明月照常空。

曹彦约

