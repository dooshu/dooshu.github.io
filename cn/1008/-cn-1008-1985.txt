赵蕃　与叔骥父子别后怅然怀之三首

君家苕霅间，吴楚梦莫续。

兹行得所未，到处须著目。

平生胸中奇，于此不容缩。

江山虽云生，诗句何妨熟。

赵蕃

赵蕃　与叔骥父子别后怅然怀之三首

远斋老于文，立语更造极。

为我寄竹隐，深意遗笔墨。

向来说山林，俗眼多见白。

是公不吾呵，可谓计之得。

赵蕃

赵蕃　与叔骥父子别后怅然怀之三首

客中得君来，念我忘逼仄。

君行竟先我，未免为此别。

自怜性多忤，每负朋友责。

如何君父子，相与独无隙。

赵蕃

