◇答南谯王义宣书

仰复渊旨，匪迩伊教，俯惟末造，鞠躬汛对。窃以为遂通资感，涉悟藉缘，诚微良因，则河汉滋惑。故待问拟乎撞钟，启发俟於悱愤矣。夫妙学穷理，乃圣乃神，光景烛八维，ぽ仰观九有，然而运值百龄，宵均万劫者，岂非嘉缘未构，故业化莫孚哉！是以圣灵辍轨，斯文莫载。靡得明征，理归指斥。宗致祗以微显婉而成，潜徙冥远。好生导三世之源，积善启报应之辙，纲宿昭仁，苗弘信。既以渐积习成，吝滞日祛，然後道畅皇汉之朝，训敷永平之祀，物无《黄军》荧，人斯草偃。实知放华犹昏，文宣未旭，非旨睽以异通，谅理均而俱踬者，附会玄远，孰夷冒言，谬犯不韪，轻率狂简。（《弘明集》十二《张新安答谯王论孔释书》）

