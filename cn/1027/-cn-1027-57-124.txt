范祖禹　资中八首

剑阁横空锁蜀门，资中岩岫若云屯。

天倾白日千山底，峡束长江万里奔。

范祖禹

范祖禹　资中八首

资山岩谷多神仙，鸾车凤马随飞烟。

神女萧萧来暮雨，浮丘往往下云輟。

范祖禹

范祖禹　资中八首

醮坛高倚碧天开，中有清都白玉台。

雾拥霓旌乘月去，风吹仙乐下天来。

范祖禹

范祖禹　资中八首

五月江流万贾船，迅如飞电擘群山。

荆云峡雨须臾过，白帝江陵朝暮间。

范祖禹

范祖禹　资中八首

六月炎蒸烈火高，黑云驱雨驾波涛。

千崖雪浪飞泉吼，万壑阴云古木号。

范祖禹

范祖禹　资中八首

风定江澄境象间，水清波影倒云山。

渔舟荡漾清光裹，白鹭惊飞杳霭间。

范祖禹

范祖禹　资中八首

夷界荒山几万重，西穷月窟与天通。

何时汉使还持节，从此乘槎上碧空。

范祖禹

范祖禹　资中八首

武侯祠庙遍空山，万古名重宇宙间。

昔日南人皆稽首，至今歌舞聚夷蛮。

范祖禹

