○召對錄序 【 召對】

隆古聖哲、都俞一堂、龍雲類從、魚水交?、故能翼宣至理、躋世熙平、詩書之文可考也漢唐以降此道寖微。然而英誼側席。忠賢遇巷。宣室召問、栢梁和歌、延英之奏御有呈、崇政之議事不輟垂之史冊、竝為美談、本朝自　二祖開基。　宣廟嗣統。法宮便殿。燕見非時。內閣平臺。幸御不絕。本朝君臣之間自漢唐稍為疏遠而　神祖尤尚恭巳故文定隆召對如此自後亦復寥寥矣。　泰陵銳意修復。無何而龍馭上賓　永陵取法同游。未幾而朝儀併廢。堂簾逈隔。晝日濶疏、溉釜列夤。睽隔巳甚昔以為成規今以為曠典故廬陵有諭對之錄。長沙有交泰之編。永嘉任丘別有私紀。學士大夫時或稱道之。臣忝非據。渥荷　上恩。九年之中、對郊壇、對山陵感思殿、對渾河、對毓德宮者各一、對朝門御幄者三、大抵敬天勤民、定元良。容直諫。飭邊備諸政事、史官記注、起居貯之東閣、會三殿災、皆燬于火、臣曩從閣中錄得數條、藏之家、語云　主上明聖、而德不布聞有司之過也。臣為此懼、乃倣先正遺意、輯而存之、為召對錄以示子孫、使世世瞻戴、頌述無替墜焉、

