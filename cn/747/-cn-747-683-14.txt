○朝廷卓绝事记序

馀宰邑秩满，暂寓居于重光寺，空院块然，无以遣日。缅想人生在世，如白驹之过隙，有美事高烈，犹可称述，如碌碌凡愚，河鱼草木，随时凋落，蔑尔无闻。因思朝廷古今耳目相接，名贤硕德，遗芳余躅，是非共五十余条，载为一卷。不敢传诸好事，但自抒于鄙怀。时贞元十四年夏六月记。

王真

真，德宗朝官汉州刺史，充威胜军使。

