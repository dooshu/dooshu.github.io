◇与臧焘书

顷学尚废驰，後进颓业。衡门之内，清风辍响。良由戎车屡警，礼乐中息。浮夫近志，情与事染。岂可不敷崇坟籍，敦厉风尚。此境人士，子侄如林。明发搜访，想闻令轨。然荆玉含宝，要俟开莹。幽兰怀馨，事资扇发。独习寡悟，义著周典。今经师不远，而赴业无闻。非唯志学者鲜，或是劝诱未至邪。想复弘之。（《宋书·臧宪传》，高祖镇京口，与焘书。）

