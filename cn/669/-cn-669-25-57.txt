85　趙朔娶晉成公姊辨


趙世家：「趙朔娶晉成公姊爲夫人。」左傳成八年正義曰：「按傳，趙衰適妻是文公之女，若朔娶成公之姊〔一〕，則亦文公之女。父之從母案：父，指盾也。爾雅釋親「母之姊妹爲從母」。不可以爲妻，且文公之卒距此四十六年，莊姬此時尚少，不得爲成公姊。賈、服先儒皆以爲成公之女，故杜從之。」

【閻按】衰内子爲叔隗，文公女則妾。

〔一〕「娶」，元刊本、清嘉慶本作「妻」。





