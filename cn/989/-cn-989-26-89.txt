苏颂　次韵诸公从驾景灵宫二首

青鵷如跂万椽匀，地接璇流隔世尘。

三后在天歌下武，一人膺福见君陈。

珠旒漆漆怀濡露，玉案年年侍荐新。

庑下丹青从臣列，左趋萧丙右甘辛。

苏颂

苏颂　次韵诸公从驾景灵宫二首

太清宫庙近蓬莱，连日天门六扇开。

万乘旌旗冲晓过，两宫舆辇诘朝来。

城中三水河通汉，庭下千官棘映槐。

老稚扶攜同祝圣，年年常此望昭回。

苏颂

