赵友直　卜居二首

出郭虽超俗，尘嚣亦蕃骈。

以此感日蹙，拟耕牛山田。

溪湖相输灌，扁舟恣洄沿。

似兹安乐径，允可置一椽。

匪自耽寥寂，与彼坟墓牵。

赵友直

赵友直　卜居二首

吾宗本郊居，勤俭压几世。

礼失于野求，力耕真吾事。

古称识时务，必在贤与智。

用贻厥孙谋，无为忽去此。

去此亦不难，安居亡所恃。

赵友直

