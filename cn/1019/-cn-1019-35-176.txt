曹彦约　谭仁季以二诗见贻走笔次韵

风声久想杜陵珂，坐对忘年可烂柯。

但觉清谈挥玉柄，也知文律敌金科。

螳螂欲张难当辙，鼹鼠终微漫饮河。

从此异堂风月好，满腔茅塞半消磨。

曹彦约

曹彦约　谭仁季以二诗见贻走笔次韵

诗才清不羡沧浪，曾向欧曾接瓣香。

万里相逢书逊志，百年几见易含章。

君温有脚开春盎，我暗无心得夜光。

可奈文场催战急，陈云飞动正堂堂。

曹彦约

