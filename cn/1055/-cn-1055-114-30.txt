【氏族类】

昔黄帝之子二十五人，得姓命氏，由其德之薄厚。自尧、舜、夏、商、周之先，皆同出于黄帝，而姓氏不同。其后世封为诸侯者，或以国为姓。至于公子公孙，官邑谥族，遂因而命氏。其源流次序，《帝系》、《世本》言之甚详。秦汉以来，官邑谥族不自别而为姓，又无赐族之礼。至于近世，迁徙不常，则其得姓之因与夫祖宗世次人伦之记，尤不可以不考焉。

