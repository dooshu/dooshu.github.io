○望郭西诸峯有怀昔隐兼发鄙志

游龙戢渊鳞。翔鹭振云翮。潜姿媚幽深。遐羽忌拘迫。顷来税尘衔。秉性嗜探历。连山秀我里。幸兹睠昕夕。横天岩峦迭。映日苍翠积。涉波缅洄沿。攀岑若咫尺。流目施远埛。写悰冀孤石。嘉遯怀伊人。俯仰慨今昔。霞构象丹屋。烟萝袅青壁。倾耳谷中音。希踪云外迹。兴性感弥深。即景无与适。岂徒藉虗觏。终然契冥寂。

【卧子曰幽姿浚发】

【辕文曰沉郁】

