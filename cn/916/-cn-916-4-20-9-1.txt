【咏怀诗】

〖高僧传曰：宗常在广陵白土埭。凭埭讴唱。引纟乍以自欣畅。得直随以施人。时高平檀只为江都令。闻而召来。应对机捷。无所拘滞。博达稽古。辨说玄儒。乃赋咏怀诗一首。檀只知非常人。遣还所在。遗布二十疋。悉以乞人。〗

有欲苦不足。无欲亦（诗话作即。）无忧。未若清虚者。带索被（诗话作披。高僧传注云。三本、宫本作披。）玄裘。浮游一世（诗话作州。）间。泛若不系舟。方（诗话作要。）当毕尘累。（诗话作虑。）栖志（诗话作息。）老山丘。（○高僧传本传。诗话总龟四十五。《诗纪》三十七。）

