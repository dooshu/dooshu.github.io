徐瑞　次韵陈心田郊居即事二首

想见从来种种迂，读书采药灌园疏。

看山不厌风期别，与世相忘机事疏。

正自未妨悄徉饮，足知不作子公书。

诗名莫落江湖去，怕有人来书子庐。

徐瑞

徐瑞　次韵陈心田郊居即事二首

五老亭亭翠塞门，烟霏云气湿前轩。

浮华安有千年宝，至洁何如一尺浑。

晓瀑分寒归茗枕，春江党绿八藤樽。

君时已是胧三折，为我探囊试合昏。

徐瑞

