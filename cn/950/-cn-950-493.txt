杨万里　观书

书册不可逢，逢得放不得。

看得眼昏花，放了还太息。

掩卷味方深，岂问忘与忆。

是身何曾动，忽然超八极。

秪言半窗间，不是华胥国。

杨万里

杨万里　观书

客从远方至，遗我书一编。

览旧眼全痛，诵新神顿还。

初披愁欲尽，久耫翳不妍。

情知无住处，闵免复竟篇。

庶几槁滓中，或沥腴一涓。

终然寂无获，所获倦且昏。

倦甚得佳睡，犹胜不得眠。

杨万里

