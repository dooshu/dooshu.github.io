○令蕃客国子监观礼教敕

夫国学者，立教之本，故观文之道，可以成化。庠序爰作，皆分泽於神灵；车书是同，乃范围於天下。近戎狄纳款，日归夕朝，慕我华风，孰先儒礼。由是执於干羽，常不讨而来宾；事於俎豆，庶几知而往学。彼蓬麻之自直，在桑葚之怀音，则仁岂远哉，习相近也。自今以后，蕃客入朝，并引向国子监，令观礼教，

