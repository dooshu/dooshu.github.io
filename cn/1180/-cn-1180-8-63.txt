离下坎上


既济：亨小，利贞；初吉终乱。

这卦辞是言处全盛之时者，当防其终乱的意思。既济是事之已成者；亨小是言已济，则不能大有为的意思；利贞即泰之艰贞也。初吉谓方济之时人心儆戒，故吉；终乱谓既济之后，人心怠傲，故乱。此卦名既济者，水火相交各得其用；又六爻之位各得其位，故为既济。文王系辞说，君臣协力施为，当可太平事，亦既已济矣。盖既济则盛时将过，虽处治乎而实有不测之虞，仅可蒙安，而其亨也亦小。然小亨岂易得哉？必敬天勤民，思患预防不忘戒惧，固守其贞可也。所以然者，盖既济之初，心尚谨惕固无不吉；至于那既济之后，人多恃其既济，则怠心生而纪纲废，衅孽萌矣。这等乱所必至，故利于贞。





《彖》曰：“既济，亨小者”，亨也。

这一节是释卦名亨小之义。孔子说，既济而言“亨小者”，盖时以济名，则丰盛已过，无大作为，而伏衰之渐，但可小有亨而已，非不亨也，特小耳。





“利贞”，刚柔正而位当也。

这一节是释卦体能忧勤谨畏，以善保亨的意思。刚正谓初、三、五，阳居阳位；柔正谓二、四、上，阴居阴位；刚柔正即是位当。孔子说，此时而非守之以贞，虽小亨岂能保乎？故辞言“利贞”者，卦体初、三、五皆居阳，二、四、六皆居阴，是刚柔各得其正，而恰当本位。这等，则刚正而不至好大生事，柔正而不至好逸滋弊。此保济之善道所贵乎贞也。





“初吉”，柔得中也。

这一节是言六二能儆戒以保济的意思。初指六二，得中谓居内卦之中。孔子说，盖初之得吉者，以六二柔顺得中。凡事持重谨畏，而无般乐怠傲之失，安得不保济而吉？





“终止则乱”，其道穷也。

这一节是推乱之由皆人有止心所致。止是苟安偷惰之心。孔子说，“终乱”者，非终自乱也；由平常无事之时忧勤之念辍，而怠荒之心起，乱之所由生也。故人无止心，乱安从生。此乃自取困穷之道也。处济之终，可不利贞是兢乎？





《象》曰：水在火上，既济；君子以思患而豫防之。

这《大象》是言君子处盛时不可不豫备守贞的意思。思以心言，豫以事言，患是蹇难之事，防是见几之事，思患是虑乎其后，豫防是图之于先的意思。孔子说，水火相交，各得其用，既济之象也。君子体之以保济，惟恐无患之既济而患忽生。故必未雨而彻桑土，未火而徙积薪，战兢恐惧以思其患，而谨微杜渐以豫为之防。这等，则天下事有备无患，而济可常保矣。





初九，曳其轮，濡其尾，无咎。

这一爻是言人臣处济之初而能敬慎不败的意思。为轮、为狐皆坎的象，曳轮、濡尾皆在下不前的象；无咎是能保济的意思。周公系初九爻辞说，当既济之初，其逸欲未萌，止心未起，可以谨戒而守成者；且刚得其正能长虑，却顾而不敢轻举妄动，如车将行而曳轮，狐将涉而濡尾之象。然非终曳而不前，终濡而不济也，特不轻进耳。这等，则敬慎守戒，可以无咎。





《象》曰：“曳其轮”，义无咎也。

这《小象》是申言初九能察几慎始，小心得济之道的意思。义字正与道穷相反。孔子说，居初能戒，如曳其轮，则防患豫图，而衅孽不萌，宜无终乱之咎也。





六二，妇丧其茀，勿逐，七日得。

这一爻是言六二能以中德自守，待时而合的意思。妇是离的象，茀是妇车之蔽，勿逐是不急急求合的意思；七日得是以理数论，阴阳极于六，七则变矣，变则通，故有七日得之象。周公系六二爻辞说，臣必得君而道行，犹妇必得茀而出行也。二以中正之德，而上应中正之君，本五之妇也，但乘承皆刚与五不得相合，故有妇丧茀不能行之象。然上下中正，岂容终阻？但俟其时，而不汲汲求行。久之君心自悟，必能见用，不犹丧茀者，勿逐而七日得乎？





《象》曰：“七日得”，以中道也。

这《小象》是申言六二能守中必不至终穷的意思。中道谓居下卦之中。孔子说，六二之能不求自得者，以其得中道，而济世安民之具在我，君欲保济，舍我其谁？这等，定知其七日自得，而不必遂也。





九三，高宗伐鬼方，三年克之；小人勿用。

这一爻是言盛世用兵，必择良将方可保济的意思。伐是征伐，鬼方是北方夷狄之国，克是胜，小人谓阴。周公系九三爻辞说，当既济之时，天下本无事矣。三以刚居刚，是治安之日，而或有不庭者以间吾治，则必伐之，有高宗伐鬼方之象。然险陷在前如此，而况既济之世，任用小人，舍内治而幸边功，未免穷兵厉民矣。故戒占者说，不得已而用兵，不可不慎，即任将又不可不审也。





《象》曰：“三年克之”，惫也。

这《小象》是戒用兵者不可轻举妄动的意思。惫是病。孔子说，用兵至三年乃克者，时久师老财匮力困，惫之甚矣。言惫，以见事之至难，若无高宗之志者，可轻举乎？





六四，有衣袽，终日戒。

这一爻是言大臣不因有备或弛戒的意思。是舟有渗漏处，袽是救衣，终日是尽日也，戒是戒惧不安的意思。周公系六四爻辞说，四当出离入坎之时，以柔居柔，是过于敬畏者。故致治保邦之略，无不备具，而心犹不敢宁也，防之又防，象乘舟者，虑舟之漏而预备衣袽，犹恐漏至而不及觉，终日戒惧不敢一息稍懈，断不以衣袽之备而自安也。这是深于保济者。





《象》曰：“终日戒”，有所疑也。

这《小象》是言既济不可无忧疑之心。疑是疑祸患之将至也。孔子人只是自信得太平无所以不能戒谨。今四之能“终日戒”者，是其心不敢以有备自安，而常有所疑惧，恐一念不谨，祸患旋至，故不得不疑，岂无益之忧哉！





九五，东邻杀牛，不如西邻之禴祭，实受其福。

这一爻是戒处盛之主当节省以挽回天之福的意思。东邻指五，杀牛是盛祭，西邻指二，禴是薄祭。周公系九五爻辞说，天下大福，惟君享之。五虽居尊，但济将终，而盛时已过，天命人心莫之挽留。岂若二方得时，而天与人归乎？其象如东邻杀牛以祭，似可祈神之祐，反不如西邻禴祭之薄，而实受其福也。





《象》曰，“东邻杀牛”，不如西邻之时也；“实受其福”，吉大来也。

这《小象》是警九五不当侈盛的意思。孔子说，杀牛不如禴祭者，盖济道当终乱之时，非五不如二之位，不如二之时也。惟得时，有真实受福之具，所以福屡方来而未艾也。





上六，濡其首，厉。

这一爻是言上九不畏惧而终乱的象。濡首谓首尾俱溺也。周公系上六爻辞说，既济之极，正乱终之时，虽以阳刚处之，犹恐不保，况阴柔怠惰，靡靡不振有载胥及溺的气象，是乱愈亟而险愈深，如狐涉水而濡其首。这等，则身已溺，而危可知矣。





《象》曰：“濡其首，厉”，何可久也。

这《小象》是申言上六志满意盈，必至沉溺的意思。不久是必危亡的意思。孔子说，济何以濡首？盖自恃为济而怠弛念胜，则危亡立至，岂能久乎？故保济之道，惟在思患豫防耳。





