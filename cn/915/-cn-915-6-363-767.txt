○与竺道台书



始得优游山林之下，纵心孔、释之书，触兴为诗，陵峰采药，服饵蠲疴，乐有余也。但不与足下同，日以此为恨耳。因有诗曰：连峰数千里，修林带平阴。云过远山翳，风至梗荒榛。茅芡隐不见，鸡鸣知有人。闲步践其径，处处见遗薪。始知百代下，故有上皇民。（《高僧传》五）

赵正

正一名整，字文业，洛阳清水人，或曰济阴人。仕苻坚为著作郎，迁黄门侍郎、武威太守。坚败后为僧，更名道整，终于襄阳。



