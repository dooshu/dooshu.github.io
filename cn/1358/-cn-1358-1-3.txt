少陵识大体

老杜诗识君臣上下，如云“万方频送喜，无乃圣躬劳”，“至今劳圣主，何以报皇天”，“周宣汉武今王是，孝子忠臣後代看”，“神灵汉代中兴主，功业汾阳异姓王”。《上歌舒开府》及《韦左相》长篇，虽极称赞朝霞与见素，然必曰“君王自神武，驾驭必英雄”，“霖雨思贤佐，丹青忆老臣”，可谓知大体矣。太白作《上皇西巡歌》《永王东巡歌》，略无上下之分。二公虽齐名，见趣不同如此。

