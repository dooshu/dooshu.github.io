张栻　光弼侄得邑西归赋诗勉之并示光义二首

共惟二百载，诗礼一门中。

冷落吾忧甚，扶持尔辈同。

传心地异辙，随用不言功。

外慕知何极，惟应念祖风。

张栻

张栻　光弼侄得邑西归赋诗勉之并示光义二首

得邑宁论小，居官最近民。

中诚傥无倦，同体会相亲，

暇日书还读，清源政自新。

吾兄有遗训，尔辈足持循。

张栻

