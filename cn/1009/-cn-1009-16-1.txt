赵伯溥　初夏遣闷三绝

何事东皇不暂延，祝融今日遽当权。

匡床睡起浑无语，一握薰风入五弦。

赵伯溥

赵伯溥　初夏遣闷三绝

日脚初长雨满川，杜鹃声老夕阳天。

予心底愠难为解，故赂南风奏管弦。

赵伯溥

赵伯溥　初夏遣闷三绝

运行南陆赤精然，阁外新篁箨未蠲。

冉冉绿阴刚昼永，焦桐谩欲继薰弦。

赵伯溥

