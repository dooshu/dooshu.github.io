◎郑鲜之

鲜之字道子，荥阳开封人，隆安末为桓伟辅国主簿，随府转安西功曹，入为员外散骑侍郎、司徒左西属大司马、琅邪王录事参军，迁御史中丞，转司徒左长史太尉咨议参军，进侍中，复为太尉咨议，补右长史。宋国建，转奉常，及受禅，迁太常都官尚书，出为丹阳尹。复入为都官尚书，加散骑常侍，封龙阳县子，出为豫章太守。元嘉三年进尚书右仆射。明年卒，赠金紫光禄大夫，有集二十卷。

