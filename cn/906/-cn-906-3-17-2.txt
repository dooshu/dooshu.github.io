兽之穷


《兽之穷》，言李密自邙山之败，其下皆贰。霸王之业，知天授在唐，遂归于有道，享我爵命也。第二。

兽之穷，奔大麓。天厚黄德，狙犷服。甲之橐弓，弭矢箙。皇旅靖，敌逾蹙。自亡其徒，匪予戮。屈　猛，虔栗栗。縻以尺组，噉以秩。黎之阳，土茫茫。富兵戎，盈仓箱。乏者德，莫能享。驱豺兕，授我疆。

《兽之穷》二十（一）〔二〕句，其十（九）〔八〕句句三字，（三）〔四〕句句四字。





