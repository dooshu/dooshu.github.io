崔敦诗　淳熙六年春帖子词　皇后合五首

何处春来早，光风入九门。

未翻池荇翠，先著壁椒温。

崔敦诗

崔敦诗　淳熙六年春帖子词　皇后合五首

何处春来早，坤仪物意熙。

烟生金屋重，日上玉阶迟。

崔敦诗

崔敦诗　淳熙六年春帖子词　皇后合五首

明朝嘉气满慈闱，亲侍君王献玉卮。

一样酥盘俱手制，百般彩胜总春宜。

崔敦诗

崔敦诗　淳熙六年春帖子词　皇后合五首

风光天上倍常殊，花夺阑干昼影舒。

虚几自临中令帖，明窗时展大家书。

崔敦诗

崔敦诗　淳熙六年春帖子词　皇后合五首

清明小苑条桑地，和暖平川浴种天。

圣主俭勤游乐少，只将敦朴示民先。

崔敦诗

