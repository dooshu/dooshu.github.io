◇与兄佛大书

大兄起居随时安善。二亲在时，以吾累兄，兄不承之，违废亲教。以女色故，骨肉相残。违亲慈教，为不孝也；残杀人命，为不仁也。杀一畜生，其罪不小，况杀应真？吾不中止，兄自招之。今吾有形，可得相杀，善游寂寞，徒复相害。长别努力，愿从真道。（《佛说佛大僧大经》，又见《经律异相》载此书，末作「从此长别，努力努力。」）

