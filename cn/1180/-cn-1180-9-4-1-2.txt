清庙

一章八句


一章讲：此周公既成洛邑而朝诸侯，因率之以祀文王之乐歌。言：自古有德之主，孰不足以感人哉？至于既没之后，而人心少有厌射焉，亦其德之未至也。予观今日之庙祭，而知文德不以久而湮矣。





於穆清庙，肃雍显相。

於，叹词。穆，深远。清，清静。肃，敬也。雍，和也。显，是明。相，助也。彼於穆此清静之庙，所以安文王之神，而妥文王之王也。但见祀礼一行，万邦皆集，有助祭之公卿诸侯也，皆敬且和，而俨然文德之范。





济济多士，秉文之德。

济济，是众。秉，执持。文，文王。德，和敬之德。有执事济济之多士也，皆秉文德而宛然肃雍之模。





对越在天，骏奔走在庙。

对，是与之相参。越，解作工。骏，大而疾也。奔走，是勤于事意。文王之神在天，则对越其在天之神，恍乎若或见之，一和敬之所昭格也。文王之主在庙，则骏奔走其在庙之主，趋事匪懈，一和敬之所形见也。





不显不承，无射于人斯。

显，言其德之明。承，是尊奉。射，是厌。夫以在庙之人，皆体文王之德以奉祭。如此，则是文王之德显于前者，不晦于后，岂不显乎？趋于昔者，不替于今，岂不承乎？信乎其盛德至善，克当人心而无有厌于人矣。使其不显不承，而一有射于人焉，则肃雍秉德者何以若是其众？对越骏奔者何以若是其诚耶？文王之德之盛于兹见矣。谓庙祭可以观德，岂虚也哉？





