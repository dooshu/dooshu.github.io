朱长文　归隐桥新成偶题三绝句书呈同志

幽居处处映烟萝，归隐桥边月色多。

蟾桂有情邻病叟，清光终夕照酣歌。

朱长文

朱长文　归隐桥新成偶题三绝句书呈同志

挂却簪缨裹幅巾，清流绕舍断红尘。

小桥何用通来往，犹为凝冬病涉人。

朱长文

朱长文　归隐桥新成偶题三绝句书呈同志

逢人尚欲开松径，送客应休过笔溪。

林下有谁频肯顾，春深好听子规啼。

朱长文

