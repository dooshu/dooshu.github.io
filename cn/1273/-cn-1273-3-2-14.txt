镇平城北山曰蕉岭又曰桂岭书院所由名也蕉桂故粤产今此山乃无萌蘗之存濯濯者虚有其名矣若于书院补植以存名实亦山城一故事也因赋二诗寄衡南大令　二首


蕉叶飘零桂叶枯，东归片影岭云孤。春风桃李新阴满，待补山城种树图。

绿天书带月宫香，问字人来满讲堂。傍岭愿栽千万本，与公他日作甘棠。





