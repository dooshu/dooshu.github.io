◇上书劾梁冀

大将军梁冀，河南尹不疑，蒙外戚之援，荷国厚恩，以刍荛之姿，安居阿保，不能敷扬五教，翼赞日月，而专为封豕长蛇，肆其贪饕，甘心好货，纵恣无厌，多树谄谀，以害忠良。诚天威所不赦，大辟所宜加也。谨条其无君之心十五事于左，皆忠臣之所切齿也。（《蜀志·张翼传》注引《续汉书》，袁宏《后汉纪》十九，《后汉·张纲传》）

