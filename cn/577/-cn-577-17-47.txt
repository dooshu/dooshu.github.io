公安送韦二少府匡赞


逍遥公后世多贤〔一〕，送尔维舟惜此筵。念我能书一作常能数字至，将诗不必万人传。时危兵甲黄尘里，日短江湖白发前。古往今来皆涕泪，断肠分手各风烟。

〔一〕逍遥公：《宰相世系表》：韦夐，字敬远，后周逍遥公，号逍遥公房。至嗣立，更号小逍遥公房。张说《东山记》：皇帝幸韦公东山之别业，是日即席拜公逍遥公。





