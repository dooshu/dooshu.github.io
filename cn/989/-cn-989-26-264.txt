苏颂　留台宾客李公挽辞二首

奕世儒缨胄，清朝翰墨臣。

裁成五色诏，出拥两朱轮。

柏署分曹佚，铜楼拜命新。

如何止中寿，志未展经纶。

苏颂

苏颂　留台宾客李公挽辞二首

当年开府镇金陵，贱子尝蒙国士称。

俯仰绪言犹在耳，齰咨遗恨遽填膺。

人歌梁木空伤鲁，兆启佳城欲葬滕。

引绋都门时一恸，悲风凄咽更难胜。







卷352

苏颂

