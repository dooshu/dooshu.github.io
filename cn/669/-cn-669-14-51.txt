76　孔庭之教曰詩禮本義


孔庭之教曰詩、禮。子思曰：「夫子之教，必始於詩、書而終於禮、樂，雜説不與焉。」案：孔叢子雜訓：「子上雜所習，請於子思。子思曰：『先人有訓焉，學必由聖，所以致其材也。厲必由砥，所以致其刃也。故夫子之教云云。』」荀子勸學亦曰：「其數則始乎誦經，終乎讀禮；其義則始乎爲士，終乎爲聖人。」【原注】經，謂詩、書。

【元圻案】原注四字，即楊倞注文。





