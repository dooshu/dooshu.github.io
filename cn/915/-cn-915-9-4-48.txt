◇上东宫古迹启

施宜八分之巧，元常三体之妙，史籀李斯之篆，梁鸿曹喜之书，莫不总萃桂宫，盈满甲馆。窃以鸾惊之势，既闻之於索靖；鹰寺之巧，又显之於蔡邕。是以游雾重云，传敬礼之法；鸟颉鲁颃，表扬泉之赋。颇好六文，多惭三礼；尚方大篆，既其牢落。柱下方书，何曾仿佛。空慕河间之聚书，竟微东平之献表。齐攸、尺牍，顾已缺然；北海楷、隶，终成难拟。（《艺文类聚》七十四）

