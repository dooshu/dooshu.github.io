姜特立　寄虞大卿四首

韦郎昔日在苏州，唯许丘丹共唱酬。

今日故人天上去，谁将好句慰清愁。

姜特立

姜特立　寄虞大卿四首

彩凤锵噜瑞上都，秋蛩春蚓谩吟哦。

寄言郊岛休联句，且听皋夔赓帝歌。

姜特立

姜特立　寄虞大卿四首

闻道新诗日渐多，珍藏未放落江湖。

抛畊此语真相戏，和璧如何肯抵乌。

姜特立

姜特立　寄虞大卿四首

昔年寓郡获亲依，句妙时时得解颐。

每过双溪溪上路，邦人犹诵使君诗。

姜特立

