○備陳遼事疏 【 遼事】

題為遼事漸難支持、邊臣漸難展布、僅將臣所親嘗、為　皇上歷控、乞賜裁察以便後人肩承、以無虛時日事、臣自崇禎三年八月履任、經今十一個月寸疆未復、愧死無地、何敢再言、然臣有真苦而不敢陳、事有當商而不敢議、臣之苦即後人之苦、今之事、即後人之事、是又不容巳于言者、值夷虜猖獗、軍需匱缺臣力持憲法、嚴禁驛騷清查逋欠、遴補逃亡、雖買馬造甲賞功等費、未能請之該部、而營伍整飭、漸次改觀、出塞數番、頗多馘斬、遼人久經驕縱、不無忌臣嚴急然賢者不乏與之言忠義言節省。竟有體國奉公厲兵秣馬不墮惡習者。臣喜以為人心可用自此西酋遠徙東虜不敢南窺物力稍辦、便當進取遂營倉廒以蓄粮糗舉屯塩以裕軍儲備車牛以資轉運、修墩臺以明烽火搜廢銃以須戰守、而又議省関寧入防主兵本處坐粮之半、以節縻費、先事夙戒一日而為數年之慮如倉廒一項費六七百金悉追自前人吐棄者、車與墩臺、各營自造皆不費朝廷錙銖屯政初行民多不便臣委曲開導無不願納計今秋可徵米豆四萬餘石。而塩政則與諸商當堂往覆二斗五升之舊例變而為三斗一升二合若今歲豐收明年粟賤當不止此兩項計可增粮九萬有奇其營制在関外者臣謂不必紛更。止宜去甚每營削去餘哨而以其襍占悉改正兵如握奇營自臣衙門以及中軍旗鼓廵捕賞功等項官員之役于焉取給往時常至六百名。臣一切裁汰。止存必不可巳三百改粮于王弘化一千五百之標營。令弘化與握奇營遊擊楊振各練精兵一千二百以待戰臣見度支稍詘即宣諭聖明愛念邊士、與計部諸拮据狀將士亦為感動所以向雖壓欠兵自不譁。又諭諸將當此艱難譬如家人父子。同心禦侮寧計有無又譬子弟之為父母省得一分。做得一事。寧遽德色今年南北亢旱儲粮為急臣悉心料理、意欲以今歲之所餘留來歲之用而臣之行愈苦。所謂無米之炊亦岌岌乎不繼矣戶兵工三部每歲輸遼悉有舊案自去歲至今、臣無分毫強聒、所以遼人不知。猶有奢望即裁一官清一餉减一無馬丁之二錢不知費盡幾許唇舌、猶時時責備臣之所以難也恢復一節本待薊鎮堅完求還舊額乃堪舉事、自知增兵增馬、徒煩紙墨、是以未敢申論撤東江一疏撤東江亦省浮費第一議亦竟無人照管戶部且云復金之議方堅、臣何能為今防援修築儘多可議去冬謁樞臣于関門曾為扌?古及每望中朝當大欵節稍為斟酌略使有餘容臣等收拾遼土仍為強遼實遼則進可當恢剿守可備緩急而今巳矣孤峭之人不能自持其嚴急之性惟見療毒者常於初起時創破可殺其勢日漸平復不知一創而病者不耐且有代為惧者矣今雖去位不忍終恝願忠計諸臣一過聽之四衛寥濶似不可幾倖海與渺茫似不可留兵屯凌工成似宜審機待時酌量彼巳不可輕進廣寧義見有減郭似宜速圖入踞無以資敵臣言賊墮之便不能復若據之患且在腹是九城之憂也若夫遼事掣肘當一其權遼費不支當足其用遼官太冗當停其選遼將太驕當鋤其色遼兵堪鼓當作其氣臣東江初疏原未發抄請下廷議臣十一月來學古聖獵較之義期化虛為實轉怯為強如馬頭諸捷未嘗不敘及諸臣為賀臣復書云借此壯軍聲則可遂曰擒奴??烕束。全未全未嗟乎斯言豈苐為一時情事而巳乎。臣識淺胆小。不能跨步。然猶以身後之痛癢鰓鰓為國手告政使針砭。無令後之視今亦猶今之視昔。則犬馬為主之愚忱也

