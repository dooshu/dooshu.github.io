方回　九日北山寺二首

松阴佳处路宜迟，裹袖寒鞭马上垂。

邂逅同倾九日酒，凄凉暗诵十年诗。

试回白首思前事，未觉青山減旧时。

节后骚英应好在，煮茶更与野僧期。

方回

方回　九日北山寺二首

白云苍藓尚知心，野径荒泉杵重寻。

一马出城元近近，万松藏寺已深深。

同游似觉无先到，半醉谁知政独吟。

十度重阳如瞬息，足知往古与来今。

方回

