高母徐太孺人八十

昔登遗安堂咄嗟出丰膳高子沧海人把酒苦相劝宁知白头母中馈老无倦身甘络秀屈德许班姬擅仰承樛木慈退冺衾裯怨鵷雏非己出口衔如乳燕到今游子衣强半手中线儿女纷满前黾勉恩勤徧四世衍箕裘杂佩及亲串家室罹飘摇洗装弃花钿中外称礼宗海域传邦媛髦齿饭伊蒲肥甘性所贱谁言困缟綦藉甚归圣善纪颂畀彤管风徽自兹见

