○选钱Α十五子传为驸马赐Α敕

卿功高鼎铉，爵极土茅，光纪年击月之书，等巢阁负图之瑞。朕自惟寡薄，猥荷基扃，唯於旧勋，敢坠先志。所以再谋选尚，用洽姻亲。况卿男传，学礼闻诗，资忠履孝。前代则何郎风貌，克著嘉名；近朝则郭令功崇，爰推爱子。既臻具美，须降明恩，俾升右揆之荣，兼正九卿之秩，奉车增贵，鸣玉趋朝，骋骐骥之修途，契凤凰之吉兆。眷蛮之外，慰沃良深，今授传检校尚书右仆射守司农卿驸马都尉，已从别敕处分，想宜知悉。

