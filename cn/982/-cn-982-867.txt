司马光　英宗皇帝挽歌辞三首

盛德师尧舜，英姿肖祖宗。

太阳光遍照，沧海量兼容。

鸿业知能继，齐民望可封。

如何未五载，已上鼎湖龙。

司马光

司马光　英宗皇帝挽歌辞三首

虹瑞流朱邸，童髦侍紫宸。

简心天与子，授位帝知人。

学古功时敏，鉤深道日新。

宜然三百载，民物仰威神。

司马光

司马光　英宗皇帝挽歌辞三首

谏省臣无状，龙鳞昔屡婴。

恩深忘位贱，义重觉生轻。

不正诛锄法，仍蒙奖叹荣。

百身何足报，天造固难名。

司马光

