王禹偁　病中书事上集贤钱侍郎

力疾奉期谒，归来倦送迎。

老为儒术误，瘦爱道装轻。

罗药幽香散，移琴细韵生。

晨餐渐有味，笋蕨倍关情。

王禹偁

王禹偁　病中书事上集贤钱侍郎

妻儿惯蔬素，仆马任龙锺。

一榻浑无物，孤琴对病容。

风翻帘影乱，旱减井痕重。

幽寂谁为伴，扶行赖瘦筇。

王禹偁

王禹偁　病中书事上集贤钱侍郎

食贫当岁旱，朝退百端忧。

典笏逢休假，焚香愿有秋。

病饥浑厌肉，瘦冷未更裘。

梦见山村兴，披蓑钓乱流。

王禹偁

王禹偁　病中书事上集贤钱侍郎

郎署领制诰，十年未上坡。

冯唐空潦倒，卫绾是谁何。

犹赖紫垣直，聊遮白发多。

归田未有计，村树绿婆娑。

王禹偁

王禹偁　病中书事上集贤钱侍郎

日日春朝请，病多仍食贫。

揶揄应有鬼，九俟岂无人。

凤阁十年笔，乌纱九陌尘。

集仙知己在，应为指迷津。

王禹偁

