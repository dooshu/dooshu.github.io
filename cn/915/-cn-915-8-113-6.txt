◇第五品（三人）

△刘顼

用意绵密，画体纤细，而笔迹困弱，形制单省，其於所长，妇人为最，但纤细过度，翻更失真。然观察详审，甚得姿态。

△晋明帝（讳绍，元帝长子，师王厉。）

虽略於形色，颇得神气，笔迹超越，亦有奇观。

△刘绍祖

善於传写，不闲其思，至於雀鼠，笔迹历落，往往出群。时人为之语，号曰移画。然述而不作，非画所先。

