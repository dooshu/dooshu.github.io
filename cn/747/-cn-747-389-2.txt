○慧山寺新泉记

此寺居吴西神山之足，山小多泉，其高可凭而上，山下灵池异花，载在方志。山上有真僧隐客遗事故迹，而披胜录异者，贱近不书。无锡令敬澄字深源，以割鸡之馀，考古案图，葺而筑之，乃饰乃圬。有客竟陵陆羽，多识名山大川之名，与此峰白相与为宾主，乃稽厥创始之所以而志之。谈者然後知此山之方广，胜掩他境。其泉伏涌潜泄，氵集[A16C]舍下，无无窦，蓄而不注。深源因地势以顺水性，始双垦袤丈之沼，疏为悬流。使瀑布下锺。甘溜湍激，若酾醴乳。喷发於禅床，周於僧房，灌注於德地，经营於法堂。潺潺有声，聆之耳清。濯其源，饮其泉，能使贪者让，躁者静，静者勤道，道者坚固，境净故也。夫物不自美，因人美之。泉出於山，发於自然，非夫人疏之凿之之功，则水之时用不广，亦犹无锡之政烦民贫，深源导之。则千室襦，仁智之所及，功用之所格，动若响答，其揆一也。予饮其泉而悦之，乃志美於石。

