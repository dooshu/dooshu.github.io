○符闻国子博士妻已亡为妻父母服



案礼云，君母之父母服小功。《传》曰：“君母卒，则不服其党”。又曰：“为母之君母，母卒则不服，徒从者，所从亡则已也。若母犹然，妻可知矣”。今云不以存亡为异，何所据邪？（《通典》九十五，永和中，司徒符问太常云。若妻已没，犹应服其父母不，太常杜晋答，不以存亡为异，司徒又问国子博士。）



