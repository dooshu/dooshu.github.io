○父卒继母还前亲子家继子为服议



以前问不立甲乙为名祢，于议不便。今以母为甲，先夫为乙，後夫为丙，先子为丁，继子为戊。丙言可尔，必虑事宜，顺其至情，非虚欺也。临终不命，知死之後，制不在己故也。甲不中求，信之前言也。本有求还之计，去誓不还葬之辞。生则己不得养，死则不与己父同穴，就不成嫁，当为去母，附之于嫁，不亦宜乎？（《通典》九十四）

卷一百二十九

殷融

融字洪远，陈郡长平人，咸和初为庾亮都督府司马，後为丹阳尹，迁尚书，穆帝时拜太常卿吏部尚书，有集十卷。



