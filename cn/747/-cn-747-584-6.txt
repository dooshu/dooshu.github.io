○井铭（并序）

始州之人各以罂<臬瓦>负江水，莫克井饮。崖岸峻厚，旱则水益远，人陟降大艰。雨多，则涂滑而颠。恒为咨嗟，怨惑讹言，终不能就。元和十一年三月朔，命为井城北隍上。未晦，果。寒食冽而多泉，邑人以灌。其上坚，其利悠久。其相者浮图谈康、军事牙将米景。凿者蒋晏。凡用罚布六千三百，役庸三十六，大砖千七百。其深八寻有二尺。铭曰：

盈以其神，其来不穷，惠我局之人。喉！畴肯似于政，其来日新。

