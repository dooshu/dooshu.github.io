阳枋　癸守岁职儿桃源黄溪村居

贪看子舍筑溪滨，屈指除宵又及辰。

七八再逢新甲子，十三重记旧庚申。

一杯春酒红衰脸，四世斑衣悦老身。

爆竹声听桃洞晓，举家疑是避秦人。

阳枋

阳枋　癸守岁职儿桃源黄溪村居

今年爆竹楚江滨，别岁迎春仅隔辰。

小筑偏边聊尔尔，幽居心远自申申。

儿从豹变当斯世，我得鸥间着此身。

学易假年天若许，横书长作傍梅人。

阳枋

