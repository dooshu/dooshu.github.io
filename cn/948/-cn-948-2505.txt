陆游　秋晚书感

丘冢相望故旧空，放翁犹复寄沤中。

少眠危坐待窗白，得酒细倾生颊红。

虽媿蛟龙起云雨，尚胜鱼鸟困池笼。

秋来莫道无游兴，野渡村桥处处通。

陆游

陆游　秋晚书感

牺象初心岂愿才，沟中虽断不须哀。

吾生自信云舒卷，客态谁论燕去来？

夕露正看沾草棘，晨霜已见落楸槐。

耄年闭户真无憾，葑火更阑熟芋魁。

陆游

