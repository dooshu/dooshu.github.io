罗公升　入书室东垣有神光自几案出三首

若以俗眼观，荣枯几翻手。

若以法眼观，穷达竟何有。

吾身以觉赘，身外安足守。

若□谢□□，为我作不朽。

罗公升

罗公升　入书室东垣有神光自几案出三首

江海东南泻，日月西北倾。

天地岂不仁，作此大不平。

遂使宇宙内，千载拿甲兵。

人间勿设险，设险招战争。

罗公升

罗公升　入书室东垣有神光自几案出三首

征鸿且勿飞，我凭问长安。

长安在何许，征鸿亦良难。

世狭日月短，气缩天地悭。

春色岂不深，风雨犹晓寒。

罗公升

