赵鼐　过大桥并出界偶成四绝寄邵阳父老

行过邮亭日未西，遮留父老杂童儿。

寄言我自无遗爱，底事潸然出涕洟。

赵鼐

赵鼐　过大桥并出界偶成四绝寄邵阳父老

闻说当年送沈君，一城攀卧尽沾巾。

续貂虽不亲传授，也解规随继后尘。

赵鼐

赵鼐　过大桥并出界偶成四绝寄邵阳父老

邵阳拙政一年余，不暇精思及远图。

且了眼前无饿殍，家家温饱是良谟。

