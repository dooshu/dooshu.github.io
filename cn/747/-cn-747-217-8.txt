○代皇太子上食表

臣某言：伏见臣妹太平公主妾李令月嘉辰，降嫔公族。诗人之作，下嫁於诸侯；易象之兴，中行於归妹。又臣铜楼再惕，常荷荫於中慈；金屋相惊，忽承恩於内辅。周官典瑞，旁稽聘女之仪；晋朝加玺，兼采纳妃之制。圣怀感尉，皇泽г濡，愿垂扶木之光，俯遂甘芹之请。谨上礼食若干举如列。尊师四学，虽有谢於温文；问竖三朝，窃无违於视膳。谨遣某奉表以闻。

