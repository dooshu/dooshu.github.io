欧阳修　端午帖子词二十首　皇后合五首

画扇催迎暑，灵符喜辟邪。

风光丽宫禁，时节重仙家。

欧阳修

欧阳修　端午帖子词二十首　皇后合五首

椒涂承茂渥，嫔壶范柔仪。

更以亲蚕茧，纫为续命丝。

欧阳修

欧阳修　端午帖子词二十首　皇后合五首

覆槛午阴黄鸟啭，烘帘晓日绛榴繁。

天子彩缕争新巧，共续千龄奉至尊。

欧阳修

欧阳修　端午帖子词二十首　皇后合五首

紫兰淅淅光风转，绿叶阴阴禁苑凉。

天子万机多暇日，喜逢嘉节奉瑶觞。

欧阳修

