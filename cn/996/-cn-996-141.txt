项安世　次韵苏教授饭郑教授五首

卧龙山下鹿门居，消得幽人一草庐。

更有胜如诸葛处，稻花香里看芙蕖。

项安世

项安世　次韵苏教授饭郑教授五首

琼枝璧月夜争新，玉粒云抄岁有陈。

列屋万钟祗此是，更须骑马傍何人。

项安世

项安世　次韵苏教授饭郑教授五首

采蘯堪赋月斋诗，稚子谈经已大奇。

翁但绿阴啼鸟下，敷床眠到日西时。

项安世

项安世　次韵苏教授饭郑教授五首

叹息吾家老郑君，三年孤鹤困鸡群。

天教此地苏司业，与对当时郑广文。

项安世

项安世　次韵苏教授饭郑教授五首

三生杜牧垂纶手，渠自长安障日头。

我意从来端易败，分司御史莫来休。

项安世

