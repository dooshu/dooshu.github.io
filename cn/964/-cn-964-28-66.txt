韩元吉　次韵子云途中见寄

轻风猎猎转残红，春去荒村暮雨中。

花影带寒犹黯淡，山光和雾更空蒙。

百年拚却身长醉，五斗由来计日穷。

惭愧宾朋有胶漆，不堪兄弟苦西东。

韩元吉

韩元吉　次韵子云途中见寄

十年计拙未能伸，四海滔滔总是津。

但得有山供醉眼，不忧无地著寒身。

莺花撩乱空三月，风雨凄凉过几旬。

莫道衡阳无雁信，故应时有北来人。

韩元吉

