九虫例

九虫者，一曰伏虫，长四分，为群虫之长；二曰白虫，长一寸，相生至多，其母长至四五丈，则杀人；三曰内虫，状如烂杏，令人烦满；四曰肺虫，其状如蚕，令人咳；五曰胃虫，状如虾蟆，令人吐逆呕哕；六曰弱虫，状如瓜瓣，令人多唾；七曰赤虫，状如生肉，令人肠鸣；八曰蛲虫，至微细，状如菜虫，居洞肠间，多则为痔漏痈疽诸疮，无所不为；九曰蛔虫，长一尺，贯心则杀人。又有尸虫，与人俱生，状如犬马尾，或如薄筋，根据脾而居，长三寸许，大害于人。然多因脏虚寒劳热而生，治之各有方。

