○古画绢素（元）王思善

唐绢丝粗而厚，或有捣熟者，有独梭绢阔四尺余的。五代绢极粗如布。

宋有院绢，匀净厚密。亦有独梭绢，有等极细密如纸者。但是稀薄者，非院绢也。

元绢类宋绢。有独梭绢，出宓州。有宓机绢，极匀净。原是嘉兴魏塘宓家，故名宓机。赵子昂、盛子昭、王若水多用此绢作画。（宓，俗音密。）

国朝内府绢，与宋绢同。两京亦有好者。

