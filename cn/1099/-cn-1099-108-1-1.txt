○論漕運積債之害 【 漕運】

叢蘭

江西把總王佐奏、切照缺軍盜粮之害、多因積債所至、積債數多。則旗軍月粮行粮。不彀分償債主。經手官旗。畏債主逼討。膽小者則不敢赴京交粮而拋棄船隻逃回。膽大者盜賣正粮償還債主。又且乘機作弊。所以致害至此。然積債之由。其目有五。或因漂流磕沉船粮。不得勘報開豁。借債買粮陪補一也。或因原兌粮米濕潤。經過三伏。腐爛虧折。借債買粮陪補二也。或因使用不足收受。斛回重大以致掛欠籌斛。借債買粮陪補。三也。或因天雨泥濘。車驢腳貴。輕齎不足。借債陪補。四也。或因不才運官。營幹巳事。假以雇腳買粮為由誆借債負遺累衛所償還。五也。五害不除。借債積數多。則官軍逃亡。盜賣粮米。乃理之必然者也。矧今積債已甚。所以官軍逃亡。盜賣粮米。遺累見在運官。或自縊身死。如袁州衛百戶王宗是也。或削髮脫身。如東昌衛指揮王鏞是也人情至此。誠可流涕。若不權宜區處。設法改捄。將來運政。臣不敢言。查得弘治年間。該漕運衙門會奏。亦因運軍疲憊。每粮一石外加耗米五升。運軍少甦。即今疲憊巳甚。有非加耗米所能救者也。鹽法漕運相為表裏則上下俱有弘利臣嘗觀古之漕運唐稱劉晏。宋稱李沆。劉晏之法。以鹽雇傭。李沆運船。令載鹽回所以稱善也。今日漕政積債。遺害至此。再無別項銀兩接濟。合無乞　敕廷臣從長計議。行移漕運衙門。查照在冊。該還債負。并欠債官旗船數造冊具奏戶部。准令欠債船隻。照依官價上納長蘆運司鹽引各一百引。於空船回時。順帶取便變賣償債。其上納鹽本。責令各債主自出上納。暫借一行。以了積債。如此則軍民無陪債加賦之苦。債主免坑陷資本之怨。其運軍行粮月粮。各得以養家口。而運政自然清楚矣。等因查得成化二十一年間該廵按監察御史謝文等、題奏　准通行欽遵外、迄今年久因循廢弛矧今漕運狼狽。軍士困苦。又非先年之可比者。臣請以其故為我　陛下條陳之且在運所償之物。軍士在家有月粮也。一家老稚。藉此為生。近因各處災免數多及有司官員緩於催徵。恒有八九箇月或二三十箇月。甚至五六十箇月。不得關支者軍士經年在外。無由生理遺下父母妻子。啼饑號寒中間凍餓而死者。不知幾何間得一月在家。逼取還債。人情何堪。此無從議處者。一也。軍士在外。有行粮也。自水次以至京師。計其往還。近者五六箇月。遠者八九箇月。所支米麥。多則三石。少則二石食用已不得敷。况每軍十人領船一隻。暑雨晝夜。無人更代。內有負累逃亡者仍又賴此顧人牽挽。中間忍饑輸力者。不知幾何。若此物奪取還債人情何堪此。無從議處者二也。軍士交兌有輕齎也。戶部議單正米之外。尚有本色折色加耗。本色所以備上倉明加耗米。及盤剝拋撒等項之數折色所以備顧不及進倉使用。并買蓆板等項之數。近來車腳大貴。使用頗增萬口一嗣。悉稱不敷正德十年戶科戶部。有見于茲。各有建白添差本部郎中并漕司把總官各一員。領敕處分以平之。車戶腳價愈增而其事遂寢矣。迄今識者追思徒興感歎。自茲以後誰能抑之。漕卒之類。尚可忍言今若又將此物奪而還債。人情何堪。此無從議處者三也。交兌之際。有補潤也。各省軍民交兌或因天時陰雨日久或因水鄉地方窄狹無從晒揚。恐悞期限。議加數升。以補虧折之數。或因而在船蒸傷太甚。或因而到倉晒揚太重或以易換蓬篙索纜之需。得少費多。以致往往掛籌今若又將此物。取以還債。人情何堪。此無從議處者四也。官軍北行有鈔貫也。指揮八錠。千戶衛鎮撫各六錠。百戶所鎮撫各五錠。旗軍各四錠。比先年間。鈔貫值錢。儘彀買辦柴薪蔬鹽之用。即今一歲。所得不彀一飽之需。總若奪而還債。能還幾何。此無從議處者五也。五者之外。再無分毫。所據加米一節。先年屢嘗行之。雖宿債之多。不足以盡償。一時之急可以少濟。揆之事體。此亦相應。如蒙乞　敕戶部計議、合無申明御史謝文等奏行事例行、移本部監督委官、公同廵倉御史、督同各該把總官員、侯今歲各衛所完粮之日、就將欠債旗軍。一一審查根究。所借因何使用。果係粮米虧折。輕齎短少。迹已明著。事非由私。勢不容巳。决然該借者。准其在運償還。不分債負遠近。止許加利三分。若有巳還原本。并三分之利。改約再增者。即便停止原券。對眾燒燬、敢有隱匿、不行盡數報官私下議□仍蹈故轍者、許運官赴法司、或漕運衙門陳告、將經該官旗問罪革退原債、令其自還、若係總督提督等官、指以京中人事分派科歛或因把總衛總等官、營幹私事、假公侵漁、以致累倩就便指實參奏以從重譴、以後每年運粮畢日、竝聽各官照前清查著為定例、

