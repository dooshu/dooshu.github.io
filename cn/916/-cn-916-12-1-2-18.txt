【赠别司马幼之南聘诗】

故交忽千里。□车莅远盟。幽人重离别。握手送征行。（《类聚》作行行。文苑作行征。）晚霞浮极浦。落景照长亭。拂雾扬龙节。乘风溯鸟旌。楚山百重映。吴江万仞清。夏云楼阁起。秋涛帷盖生。陆侯持宝剑。终子系长缨。

前修亦（文苑作尔。）何远。君其勖令名。（○《类聚》五十三、文苑英华二百九十六并作赠司马幼之南聘。《诗纪》百二十二。）

