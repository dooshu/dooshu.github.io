○祭匡山文

维元和十二年岁次丁酉二月辛酉朔二十一日，将仕郎守江州司马白居易，谨以清酌之奠，敢昭告於匡山神之灵。恭惟神正直聪明，扶持匡庐，福利动植。居易赋命蹇薄，与时参差，愿於灵山，栖止陋质。遗爱寺侧，既草堂，欲居其中，参禅养素。而开构池宇，在神域中，往来道途，由神门外。辄用酒脯，告虔於神，神其听之，歆此膘，非敢亻敫福，所期荐诚。尚飨。

