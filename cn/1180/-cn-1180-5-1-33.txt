临雍拜老


汉史纪：明帝幸辟雍，初行养老礼，以李躬为三老，桓荣为五更。礼毕，引桓荣及弟子升堂，上自为辩说，诸儒执经问难于前。冠带搢绅之人，圜桥门而观听者，盖亿万计。

东汉史上记：明帝初登极时，幸辟雍，行古养老之礼。辟雍，即是今之国子监。古来养老，有三老五更名色。三老是年高有德的，五更是更历世事的。明帝举行古礼，以其贤臣李躬为三老，以其师傅桓荣为五更。行礼既毕，乃引桓荣等及辟雍中的生徒弟子，进入堂上，亲与他讲解经义。诸弟子亦手执经书，向帝坐前，问所疑难。其时冠带搢绅之人，罗列在辟雍桥门外，观礼听讲者，有亿万多人。其崇尚教化，而感动人心如此。





