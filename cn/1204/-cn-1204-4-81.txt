◎柳永望海潮

耆卿与孙相何为布衣交，孙知杭，门禁甚严，耆卿欲见之不得，作望海潮词往诣名妓楚楚曰："欲见孙，恨无门路，若因府会，原启朱唇歌之，若问谁为此词，但说柳七。"中秋夜作，楚楚宛转歌之，孙即席迎耆卿入座。词曰："东南形胜，三吴都会，钱塘自古繁华。烟柳画桥，风帘翠幕，参差十万人家。云树绕堤沙。怒涛卷霜雪，天堑无涯。市列珠玑，户盈罗绮，竞豪奢。 重湖叠献清佳。有三秋桂子，十里荷花。羌笛弄晴，菱歌泛夜，嬉嬉钓叟莲娃。千骑拥高牙。

乘醉听箫鼓，吟赏烟霞。异日图将好景，归去凤池夸。"［词苑］

