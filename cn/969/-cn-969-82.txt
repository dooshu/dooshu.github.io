刘克庄　待制赵公伯泳哀诗二首

赵氏源流自副枢，至公清节亢门闾。

绪门犹接淳熙际，亲擢何惭庆历初。

班马定为廉吏传，韩欧无责谏臣书。

可怜衮斧忠邪学，仅向甘泉扈属车。

刘克庄

刘克庄　待制赵公伯泳哀诗二首

忆昔鹓行接武趋，与君肝胆素相孚。

孤忠不忍欺明主，健论真堪立懦夫。

公是意林曾续否，退之手註尚存无。

暮年数出交游泪，暮怪星星满鬓须。

刘克庄

