○乞除調帶俸軍職 【 除調帶俸軍職】

查得在京各衞武職官員、帶俸等項數多、有一衞二千餘名、有一衞千五百餘名者、通計不下三萬餘員。每歲共支食米三十六萬餘石。帶俸備操等官不宜壅積京師坐□歲儲其後嘉靖中胡端敏亦論及之折俸銀四十八萬八千餘兩。若併胡椒蘇木折鈔摠計動經百萬之數糜耗錢粮。莫此為甚。臣聞戰備攻守。士卒當前。但使主將得人不必多官給擾况其間多有老病怯弱。騎射生疏之人。既無差調。又無掌管。徒建虛名。以支實俸。積歲彌年。何日為了。見今府庫告乏。四方飢僅相仍。平時錢糧。仰給去處。多因停免。節財慎用。正在此時。今乃以有限之資。而供無窮之費。設若少有緩急。財賦不繼。京師百萬軍儲。計將安山。臣訪得天下都司衞所官員。多有事故。及在前至今員缺不行申補。亦有曾經申奏。未蒙調撥者。以此千百戶所印信多令摠旗人等護掌行使。以致奸弊百端。軍無紀律。乞敕兵部計議。照查各處員缺。將前項帶俸官員內除應合存留備禦者不動外其餘相應除任者。照缺量行調補各處都司衞所管事。如此。則在外無曠官之弊。在內省冗食之憂。事體人情。兩得其便。若能減去一分則京師有一分之積矣

