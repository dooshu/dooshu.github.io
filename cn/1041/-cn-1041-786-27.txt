彭龟年　和徐思叔谢向大夫惠柑四首

萱草堂中乐泄融，豪家异味可能重。

政惭陆子怀无橘，锡类那知有颍封。

彭龟年

彭龟年　和徐思叔谢向大夫惠柑四首

满满风霜味正肥，厥包万里逐雕题。

封君莫羡传柑宠，清爽何如楂与梨。

彭龟年

彭龟年　和徐思叔谢向大夫惠柑四首

作诗浑似谭经载，夺尽从头席几重。

文木一经题品后，虚名不数大夫封。

彭龟年

彭龟年　和徐思叔谢向大夫惠柑四首

养生未得仙人术，治病徒寻药裹题。

安自从公橘中隐，细论火枣与交梨。

彭龟年

