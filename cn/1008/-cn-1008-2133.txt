赵蕃　赠马奉先二首值其已病竟不相识

使君何苦向宜州，应为涪翁句法留。

铜柱宁兴跕鸢叹，金华要遂牧羊求。

壮时根本先培固，老去波澜重卷收。

我亦学诗穷未达，是中得处可闻否。

赵蕃

赵蕃　赠马奉先二首值其已病竟不相识

湘山湘水久经怀，近岁扁舟始一来。

颇见留传诗句写，故胜摸索画图开。

城南虽郁平生志，冀北未空千里才。

壮节曾闻趣除诏，辞官仍乃尚徘徊。

赵蕃

