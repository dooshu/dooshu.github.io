◇战祷

曾孙蒯聩敢昭告皇祖文王，烈祖康叔，文祖襄公：郑胜乱从，晋午在难，不能治乱，使鞅讨之。蒯聩不敢自佚，备持矛焉，敢告无绝筋，无折骨，无面伤，以集大事，无作三祖羞。大命不敢请，佩玉不敢爱。（《左传》哀二年）

曾孙蒯聩，以谆赵鞅之故，敢昭告于皇祖文王，烈祖康叔，文祖襄公，昭考灵公：夷请无筋，无骨，无面伤，无败用，无陨惧，死不敢请。（《晋语》九）

