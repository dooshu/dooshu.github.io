陈著　元宵薇山内弟酒边五首

青镫连夜得论情，瓦缶方淫独古声。

人意好时天亦应，满山风雨忽天晴。

陈著

陈著　元宵薇山内弟酒边五首

镫宵处处是春台，尽夜还家亦快哉。

说与诸儿此行好，满襟带得义风回。

陈著

陈著　元宵薇山内弟酒边五首

火是人生日用资，难凭回禄做儿嬉。

千镫照夜成何事，一点疏防万屋危。

陈著

陈著　元宵薇山内弟酒边五首

日星明概朝廷福，烟火安和田里丰。

此是古今真乐事，夜镫何用扇淫风。

陈著

