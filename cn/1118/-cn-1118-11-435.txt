【断刑少卿】


（宋）大理寺少卿有二，掌管左断刑厅职事之少卿，称断刑少卿，非正式官名，因分工而便称之。清徐松《宋会要辑稿·职官》二四之一五：“高宗建炎三年四月十三日，诏大理断刑、治狱少卿、寺正各一员。”《宋史·职官志》五《大理寺》：“元丰官制行，置卿一人，少卿二人，凡职务分左、右：天下奏劾命官、将校及大辟囚以下、以疑请谳者，隶左断刑；若在京百司事当推治，或特旨委勘及系官之物应追究者，隶右治狱。盖少卿分领其事，而卿总焉。”





