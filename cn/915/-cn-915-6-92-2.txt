◇历议



六十日中疏密可知，不待十年。若不从法，是校方员弃规矩；考轻重背权衡；课长短废尺寸；论是非违分理。若不先定校历之本法，而悬听弃法之末争，则孟轲所谓「方寸之基，可使高于岑楼」者也。今韩翊据刘洪术者，知贵其术，珍其法。而弃其论，背其术，废其言，违其事，是非必使洪奇妙之式不传来世。若知而违之，是挟故而背师也；若不知而据之，是为挟不知而罔知也。（《晋书·律历志》中，黄初中，扬伟议云云。）



