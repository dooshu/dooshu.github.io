◇大雀赋

大家同产兄西域都护定远侯班超献大雀，诏令大家作赋曰：嘉大崔之所集，生昆仑之灵丘。同小名而大异，乃凤皇之匹畴。怀有德而归义，故翔万里而来游。集帝庭而止息，乐和气而优游。上下协而相亲，听《雅》《颂》之雍雍。自东西与南北，咸思服而来同。（《艺文类聚》九十二，又《御览》九百二十二引《曹大家集》作《大雀颂》）

