【赐护国军三军将吏僧道百姓等为护国军节度使枢密使狄青罢政加平章事判陈州示谕敕书〈八月十六日〉】

敕护国军某人等：朕以狄青夙兼忠勇之姿，尝著勤庸之效。自参机务，颇历岁时。载深乃眷之怀，优以均劳之宠。惟命崇于名器，盖体系于朝廷。是加鼎轴之司，委以藩垣之任。乃人臣之荣遇，想舆论之佥谐。

