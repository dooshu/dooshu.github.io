佐还山后寄三首


山晚浮一云黄云合，归时恐路迷。涧寒人欲到，村黑鸟应栖。野客茅茨小，田家树木低。旧谙疏懒叔，须汝故相携。

白露黄粱熟，分张素有期。已应舂得细，颇觉寄来迟。味岂同金一作甘菊，香宜配绿葵〔一〕。老人他日爱，正想滑流匙。

〔一〕绿葵：《闲居赋》：绿葵含露，白薤负霜。《颜氏家训》：有葵郎者，讳纯，遂专呼莼为露葵。承圣中，有士人聘齐，主客郎李恕问曰：“江南有露葵否？”答曰：“露葵是莼。”水乡所出，今食者绿葵耳。

几道泉浇圃，交横落慢或作幔坡。葳蕤秋叶少一作小，一作菜色，隐映野云多。隔沼连香芰，通林带女萝。甚闻霜薤白，重惠一云荐意如何。





