志怪：

万历庚寅，隰州有民妇居山中，日汲涧水，忽闻鸟呼曰「山要开、山要开。」日呼于耳，妇不以为异。一日飞集肩上而呼，妇归告其夫。夫曰：「明日若呼，当应之曰开便了。」果呼果应，山旋崩，出《藏经》一部。皆宋笺缮写者，卷末书「兴国材兴国院造」，纸墨如新。闻诸有司，散各名山。槜李王大同，寺僧朝五台，亦随往，捧诵而归。



