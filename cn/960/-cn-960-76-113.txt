胡仲弓　恭和皇帝宸翰四绝句

凭嵩望杀旧山川，万里云迷不尽天。

汴水流经淮泗去，更无人买北归船。

胡仲弓

胡仲弓　恭和皇帝宸翰四绝句

中兴盛事记磨崖，上有千年苔藓花。

世变几经流水去，山喧犹有漫郎家。

胡仲弓

胡仲弓　恭和皇帝宸翰四绝句

放鹤山中访野梅，南枝开了北枝开。

花神不作趋时态，也待鸾舆亲幸来。

胡仲弓

胡仲弓　恭和皇帝宸翰四绝句

御沟镇日水潺潺，安得流经到世间。

三十六宫新雨露，春风长绕八盘山。

胡仲弓

