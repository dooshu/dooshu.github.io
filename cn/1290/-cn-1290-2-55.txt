55.菱

一名芰，一名水栗，一名沙角，一名薢茩。一云两角者菱，三角、四角者芰。生水泽，处处有之，落泥中最易生。种陂塘者为家菱，叶实俱大，野生者小。皆三月生蔓延浮水上，叶扁而有尖，光面如镜，一茎一叶两两相差，如蝶翅状。五、六月开花，黄白色，花落实生，渐向水中乃熟。夏月以粪水浇其叶，则实更肥美。有无角者，其色嫩青老黑。又有皮嫩而紫色者，谓之浮菱，食之尤美。嫩时剥食，老则蒸煮食之。曝干剁米为饭、为糕、为粥、为果，皆可代粮。其茎亦可曝收，和米为饭，以度荒歉。此物最不治病，生食性冷利，多食伤脏腑，损阳气，痿茎生蛲虫。若过食腹胀，暖服姜酒即消，含吴茱萸咽津亦可。芡花开向日，菱花开背日，故芡暖而菱寒。

种植：秋间取熟黑者撒池中，来春自生。

【诠释】

菱是芰科芰属的水生植物，一年生草本，学名为Trapa spp.。根生土中，水中茎长达水面。《名医别录》已著录。芰实嫩时剥食，皮脆肉美，品质颇佳。老时壳黑硬，剥食仍佳，大半多供蔬食。



[1]编者注：据《中国植物志》，芫荽为一年生或二年生作物。





群芳谱诠释之三





