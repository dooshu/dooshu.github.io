○为荆南节度使成乞归本姓表

臣门非冠盖，家本军戎。亲朋之内盱睢。为人报怨。昆弟之间点染，无处求生。背故国以狐疑，望邻封而鼠窜。名非霸越，乘舟难效於陶朱。志切投秦，出境遂称於张禄。又云成为本姓，郭乃冒称。本避犯禁之辜，敢归司寇。别族受封之典，诚愧诸侯。伏乞圣慈，许归本姓。

姚洎

洎，梁开元年以翰林学士擢兵部尚书，知贡举。二年以兵部侍郎兼卤簿使。

