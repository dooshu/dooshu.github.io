陈造　苦雨

连月奔趋祷雨坛，即今积雨厌蒙漫。

苍天信自有时漏，后土不知何日乾。

坐想田畴沦沼沚，忍闻升合换罢纨。

纵阳援溺知无术，惭愧身为抚字官。

陈造

陈造　苦雨

有足不下楼，有耳只听雨。

一日不可耐，忽忽弥旬所。

轩盖断还往，尸居成独语。

日色似见慰，云气复如许。

西湖梅柳月，裘马趁箫鼓。

细追他日梦，一笑念缚虎。

陈造

