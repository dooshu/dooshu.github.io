范祖禹　王岐公挽词三首

景运光华际，洪钧十六年。

文明宪前古，礼乐被敷天。

有美经邦业，无成载物权。

君臣时契会，俯仰逐流川。

范祖禹

范祖禹　王岐公挽词三首

乘云仙驭远，出震帝图新。

百辟瞻元宰，繁机仗老臣。

中天扶日月，拱极失星辰。

终始先朝遇，勤劳至没身。

范祖禹

范祖禹　王岐公挽词三首

王俭风流相，岐公博赡资。

敷文成国典，亮采作官师。

剑佩空黄合，音容想赤墀。

元臣葬礼盛，箫吹朔风悲。

范祖禹

