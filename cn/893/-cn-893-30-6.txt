金陵新亭





《方舆胜览》：新亭，在建康府城南十五里。《江南通志》：新亭，在江宁府城西南十五里，俯近江渚，一名中兴亭。



金陵风景好，豪士集新亭。举目山河异，偏伤周情。[一]四坐楚囚悲，不忧社稷倾。王公何慷慨，千载仰雄名。

[一]《晋书》：过江人士，每至暇日，相邀出新亭饮宴。周中座而叹曰：“风景不殊，举目有江山之异。”皆相视流涕，惟王导愀然变色，曰：“当共戮力王室，克复神州，何至作楚囚相对泣耶!”众收泪而谢之。





