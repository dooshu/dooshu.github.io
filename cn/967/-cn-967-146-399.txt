李流谦　自少城解职事还邑二首

尘埃一出竟何为，白竹依然昼掩扉。

只应为客重为客，便欲得归宁得归。

独鹤静临寒沼立，游蜂閒趁落花飞。

东君老大人消瘦，凭仗清樽一解围。

李流谦

李流谦　自少城解职事还邑二首

胡床卯饮带余酲，身世如天行白云。

竹简读残聊一叹，水觉烧尽更三薰。

痴心久绝临渊羡，老手唯便植杖芸。

自有此生须自断，岂能曲折问灵氛。

李流谦

