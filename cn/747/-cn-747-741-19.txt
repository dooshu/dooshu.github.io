○唐彭城刘府君墓志

君讳源，字文宗，先帝王之苗裔也。远祖商，汉中书侍郎。祖壹，唐林泉不仕。父兴，（阙）园放居，古之君子也。周、秦之世，晋、宋以来，徙从吴郡，海盐胜邑。树德树居，不仕朝廷。隐从（阙）呜呼！以开成元年十一月二十五日，卒于私第。以其年十二月庚寅朔十九日甲寅，葬于海盐县南三里。地号乌夜，乡名海盐。其茔也，长松蔼日，青枫倚天。其所也，东流沧海，西接甘泉。南枕秦山之隅，北抵武原之地。君寿也六十有二。娶河南司徒氏，生三子。少怦、少通、少平。其子立也，虽未阊阖之途，有怀谨终之孝。日月逝矣，岁不我留。勒石记之，用存今古。其词曰：

野雾苍苍，寒郊茫茫。猗欤（阙）俄遭夜霜。







