沈端节　挽于湖

十年帅越倦驰驱，适意方谋一壑居。

贾谊有才终太傅，薛收无寿处中书。

伤心风月江山在，过隙光阴梦幻虚。

红紫飘零春色尽，后凋松柏独萧疏。

沈端节

沈端节　挽于湖

荒城难访十全医，半箧遗书世共悲。

宁有故人怜阿骛，但余息女类文姬。

忠筹屡画平戎策，宦迹常留堕泪碑。

醉扣西州重回首，山阳邻笛夜凄其。

沈躬行

