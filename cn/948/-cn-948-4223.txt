陆游　夜雨有感

北风吹雨暗江郊，十月僧庐旋补茆。

病马敢希三品料，惊禽聊借一枝巢。

少时诸老争求识，晚岁殊方罕定交。

闭户不妨新得趣，丹经盈箧手亲抄。

陆游

陆游　夜雨有感

断虹不隔江郊雨，一醆昏灯夜半时。

多感生悲那为酒，积衰成瘦错冤诗。

空阶点滴何由止，倦枕凄凉只自知。

平日故人零落尽，寄书谁与叙睽离？

陆游

