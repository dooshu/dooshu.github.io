卷610_1【太湖诗·初入太湖】  皮日休

闻有太湖名，十年未曾识。今朝得游泛，大笑称平昔。

一舍行胥塘，尽日到震泽。三万六千顷，千顷颇黎色。

连空淡无颣，照野平绝隙。好放青翰舟，堪弄白玉笛。

疏岑七十二，山雙山雙露矛戟。悠然啸傲去，天上摇画艗。

西风乍猎猎，惊波罨涵碧。倏忽雷阵吼，须臾玉崖坼。

树动为蜃尾，山浮似鳌脊。落照射鸿溶，清辉荡抛扌雹。

云轻似可染，霞烂如堪摘。渐暝无处泊，挽帆从所适。

枕下闻澎湃，肌上生瘮□。讨异足邅回，寻幽多阻隔。

愿风与良便，吹入神仙宅。甘将一蕴书，永事嵩山伯。

