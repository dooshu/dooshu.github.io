○下诏简学生受经



新丧贤辅，百司或未称朕心，可置听讼观于未央南。朕五日一临，以求民隐。今天下虽未大定，权可偃武修文，以称武侯修文，以称武侯雅旨。其尊崇儒教，禁老庄图谶之学，犯者弃市，妙简学生，太子及公侯百僚之子，皆就学受业，中外四禁二卫四军，长上将士，皆令受学，二十人给一经生，教读音句，後宫置典学，立内司，以教掖庭，选阉人及女隶敏慧者，诣博士授经。（《十六国春秋》三十七）



