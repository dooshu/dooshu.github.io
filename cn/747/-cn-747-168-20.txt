○僧道拜君亲议状

夫出家之徒，名曰离俗；教戒之法，谦下是先。既达苦空，理捐人我（弹曰：不敬之来自持真教，岂缘在我而不拜乎）。况君父尊重，敬比於天，拜伏之仪，事无疑惑，但以因循往代，敬其衣戒使然（事同司宰寺议中弹）。止可君父不受其拜，何得自为尊重？且像法末教，委以国王（事如内府监议中弹）。国王示以尊卑，未爽一乘之道。谨议。







