○对两贯判

甲先有两贯一延州一属鄯州为定甲诉云先属延州。

淳维不虔，塞门多事，险其走集，虽称有典。当其奔冲，安得无战，或逃或死，家无康业。且人户平分，文昌之旧也；边郡以实，先王之制也。甲无一德，遂编两贯。礼不忘本，延州密迩於京毂；武以戒严，鄯府远邻於河县。详其动静，徇欲滋深，违之则苦，从之则乐。国有大事，在戎为急，邦之荣怀，阜人斯可。益其远也，不亦宜乎？

崔曙

曙，宋州人，开元二十六年进士。

