楼钥　程文简公挽词

论著大哉尧，英声早已昭。

横飞钦远业，特立仰高标。

言议超千载，风猷耸四朝。

惜乎经世学，不及珥金貂。

楼钥

楼钥　程文简公挽词

太上崇耆旧，龙鳞手可攀。

胡为遯荒野，竟复老商山。

汉阁颁纶渥，瀛壖拥旆还。

灵光遂陈迹，西望涕空潸。

楼钥

楼钥　程文简公挽词

设卦探羲画，随山穷禹谟。

仰天真见象，画地可成图。

健笔凌前辈，残膏浃万夫。

登门嗟最晚，犹得觇宏摹。

楼钥

