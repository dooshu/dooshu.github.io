佚名　咸平御楼四首

礼成于郊，迎日之至。

时乘六龙，天旋象魏。

端门九重，虎贲万骑。

四夷来王，群后辑瑞。

佚名

佚名　咸平御楼四首

应门有翼，羽术斯陈。

山龙兗冕，律度声身。

峨峨奉璋，肃肃九实。

清明在躬，志气如神。

佚名

佚名　咸平御楼四首

环丘类上帝，六变降天神。

社燔礼云毕，伏术肃以陈。

天颜瞻咫尺，王泽熙阳春。

玉帛臻禹会，动植沾尧仁。

佚名

佚名　咸平御楼四首

肆书云毕，淳熙溥将。

雷雨丽泽，云物效祥。

礼容济济，天威皇皇。

大麦四海，富寿无疆。

佚名

