○报封抽韩矫等书



车骑将军忧国忘身，贡篚载路，羯贼求和，执使送之；西讨段国，北伐塞外，远绥索头，荒服以献。惟北部未宾，屡遣征伐。又知东方官号，高下齐班，进无统摄之权，退无等差之降。欲进车骑为燕王，一二具之。夫功成进爵，古之成制也。车骑虽未能为国（《晋书》作“官”。摧）勒，然忠义竭诚，见于辞表。今腾笺上听，可不迟速，当任天台也。（《晋书·载纪慕容传》，又《十×国春秋》二十三。）



