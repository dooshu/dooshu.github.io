王灼　三和谢娱亲堂扁

荣华梦事付朱门，茗碗炉燻所性存。

对月朗吟将进酒，逢春细和乐游园。

坐中投辖时留客，膝上含饴日弄孙。

四美难并公奄有，何曾一夕不开樽。

王灼

王灼　三和谢娱亲堂扁

烂然铁画间钩银，越薄苏膏挥洒频。

谁与钟王传妙诀，我知颜柳是前身。

大书燕喜娱亲扁，俯念乌慈反哺仁。

因甚衡茅光彻夜，烛围十丈许分邻。

王灼

王灼　三和谢娱亲堂扁

盛年曾效引裾辛，勇退归休四十春。

闲却圣朝医国手，来为诗社作家人。

尖新句子堪呈佛，峭拔毫端似有神，

仆辈岂应陪唱和，却缘鼷鼠发千钧。

王灼

