第一出 发端

〖恋秦娥〗

〖蝶恋花〗（末上）无事年来操不律，考古商今，到处搜奇迹。戏在戏中寻不出，教人枉费探求力。

〖忆秦娥〗梨园故事梨园习，本来面目何曾失。何曾失，一生一旦，天然佳匹。

〖秦楼梦〗

〖忆秦娥〗檀板轻敲，霓裳缓舞，此剧不同他剧。生为情种，旦作贞妻，代我辈梨园生色。

〖如梦令〗感激，感激，各把音容报德。

〖双鱼比目游春水〗

〖渔家傲〗刘旦生来饶艳质，谭生一见钟情极。默订鸾凰人不识。遭母逼，婪金别许偕鸳匹。

〖摸鱼儿〗演《荆钗》，双双沉溺，神威灵显难测。护持投入高人网，不但完全家室。

〖鱼游春水〗身荣几使恩成怨，国法伸时私情抑。经危历险，才终斯剧。

谭楚玉钟情钟入髓，

刘藐姑从良从下水。

平浪侯救难救成双，

莫渔翁扶人扶到底。







