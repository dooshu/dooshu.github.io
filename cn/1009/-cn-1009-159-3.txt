赵善括　登裴公亭借用杜牧之登齐山诗韵二首

春晚风花片片飞，登临共惜景熹微。

人生待足谁如意，官况苦无胡不归。

且向园林穷胜事，更凭山水发清晖。

酒酣起舞君休笑，直欲淋淳身上衣。

赵善括

赵善括　登裴公亭借用杜牧之登齐山诗韵二首

风帘斜捲燕于飞，天气清和酒力微。

极目烟波无尽藏，关心春梦有时归。

香飘十里喧朝市，翠积千山断晚晖。

杖屦不妨频一到，尘埃那解点征衣。

赵善括

