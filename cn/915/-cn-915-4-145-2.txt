◇奏事

案令，丞相奏事，司直持案，长史将簿。中二千石奏事，皆与其丞合缘。是以臣下各得尽心竭诚，而事公明。（《御览》二百五十三引「汉名臣奏」。案：此引在谢承《书》后，王隐《晋书》之前，知非前汉张禹。）

臣闻天有三光，以成其化。方今三公之官不备，丞相独纲领天下，万事最众多，明不尽独见，诚非一人之所作也。（《书钞》五十引《汉名臣奏事》曰「张禹奏」。）

