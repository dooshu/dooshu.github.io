【相度并县牒】

当所体量得潞州八县内，屯留、黎城、壶关三县，地居僻远，户口调零，全少词讼盗贼，逐县虚占令、佐及诸色公人、色役。今欲擘画将三县并省，分割入邻近县分，可以宽减民役，兼省吏员，须议差官相度利害者。

右具如前。今欲牒上党县曾阝主簿，请详上项事理，躬亲遍往屯留等县，相度地里远近、接连疆畔，就近可以分割并省利害，务令人户稳便。仍具可以分并地里，画成纸图，及取索逐县见在户口、赋税、见役诸色公人数目，画一开坐连申，无致卤莽者。

