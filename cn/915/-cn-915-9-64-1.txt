◇答释法云书难范缜神灭论

惠示，敕答臣下审神灭论。窃以神一冥默，历圣未传，宣尼犹称不言，庄生空构其语，求之方策，叹昧交深，谬觌今论，天思渊发，妙旨凝深，至理既弘，孝机兼极，信足韬超万古，照烛来今。弟子生属昌辰，预觏圣藻，既冰涣於怀抱，信晓惑於随便，凡厥灵知，孰不钻仰，矧伊蒙蔽，激实深。王缉和南。（《宏明集》十）

