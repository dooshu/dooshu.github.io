【执虎子】


（汉）侍中俗称，因其职掌皇帝乘舆服饰，以至便器、唾壶之属，虎子即今之唾壶，故有此称。唐徐坚《初学记》卷一二《侍中·叙事》：“汉侍中亲省起居，故俗谓‘执虎子’。虎子，亵器也。至魏文帝时，苏则为侍中……（吉茂）调之曰：‘仕进不止执虎子。’”宋王楙《野客丛书》卷二《官名沿革轻重不同》：“汉侍中虽比二千石，其职甚微，分掌乘舆服物，下至持亵器虎子之属。武帝以孔安国为侍中，以其儒者，特听掌御坐唾壶，当时荣之。故《旧仪》谓侍中为‘执虎子’。”





