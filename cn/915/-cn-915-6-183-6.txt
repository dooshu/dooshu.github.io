◇登楼赋

有都城之百雉，加层楼之五寻，从明王以登极，聊暇日以娱心。泾渭泊以阻迈，卉木郁而成林。朝阳之素榆，游岛濯于素波，牧竖吟啸于阡陌，舟人鼓而扬歌。营孽基峙，列宅万区，黎民布野，商旅充衢。杞柳绸缪，芙蓉吐芳，俯依青川，仰翳朱杨，体象，幽若扶桑。白日为之昼昏，鸟禽为之颉颃。百僚云集，促坐华台，嘉肴满俎，旨酒盈杯，谈三坟而咏五典，释圣哲之所裁。（《艺文类聚》六十三引两条，《初学记》五，又二十四）

