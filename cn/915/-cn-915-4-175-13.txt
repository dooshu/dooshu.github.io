◇北海王诔

永平六年，北海静王薨。于是境内市不交易，涂无征旅，农不修亩，室无女工。感伤惨怛，若丧厥亲，俯哭后士，仰诉皇。于是群英列俊，静思勒铭，惟王勋德，是昭是明。存隆其实，光曜其声，终始之际，千斯为荣。乃祚诔曰：

览视昔初，若论往代。有国有家，篇籍攸载。贵鲜不骄，满罔不溢。莫能履道，声色已卒。惟王建国，作此蕃弼。抚绥方域，承翼京室。对扬休嘉，光昭其则。温恭朝夕，敦循伊德。（《艺文类聚》四十五作「傅龙」，误。《古文苑》作「傅毅」）

