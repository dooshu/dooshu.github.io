李新　幽意

蔷薇老麝隔云香，濡袖阴岚翠滴墙。

花树参差山月出，欲寻幽迳导韩郎。

李新

李新　幽意

迢迢不断古江声，何似当年奉倩情。

小玉拂屏沉火灭，便随閒梦唾虚名。

李新

李新　幽意

绿帢缠头锦束腰，阵前谁数霍嫖姚。

何人与扫红蕖嶂，留得周郎伴小乔。

李新

李新　幽意

步步金莲何可得，朝朝琼树有无新。

那能寇录逃名姓，早醉长安一息春。

李新

