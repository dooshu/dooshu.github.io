清馬曰璐跋


據清乾隆三年馬氏叢書樓刻困學紀聞

宋王尚書厚齋先生困學紀聞二十卷，初鏤版於元大德間，明弘治、萬曆中俱有重刻本。是書爲先生晚年所著，會稡群籍，穿穴紛綸，學者每苦津逮之難。兹得太原閻百詩徵君箋釋，各條之下又得長洲何義門學士校閲本。暇日以大德本互爲勘對，有文義可兩存者並注於後。因鳩工刻置家塾而記其顛末如此。

乾隆戊午八月，祁門馬曰璐書於叢書樓。





