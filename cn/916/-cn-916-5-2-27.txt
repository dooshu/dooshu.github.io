【述祖德诗二首】

〖以下五言。〗

〖序曰：太元中。王父龛定淮南。负荷世业。专（《文选》作尊。）主隆人。逮贤相徂谢。君子道消。拂衣蕃岳。拂衣蕃岳。考卜东山。事同乐生之时。志期范蠡之举。〗达人贵自我。高情属天云。兼抱济物性。而不缨垢氛。段生藩（《诗纪》作蕃。注云。通作藩。）魏国。展季救鲁民。（《文选》作人。三谢诗、《诗纪》同。）弦高犒□晋（《诗纪》云。旧作晋。误。《文选》、三谢诗作晋。）师。仲连却（六臣本《文选》作却。三谢诗同。）秦军。临组乍（三谢诗作作。）不纟□。对□宁肯分。惠物辞所赏。励志故绝人。苕苕历千载。遥遥播清尘。清尘竟谁嗣。明哲垂（《文选》作时。三谢诗同。）经纶。委讲辍（《文选》、三谢诗作缀。《诗纪》同。又注。当作辍。）道论。必服康世屯。屯难既云康。尊主隆斯民。（○《文选》十九。三谢诗。《诗纪》四十七。○逯案。苏联学士院藏唐写本《文选》鲁人作鲁民。缀作辍。皆较胜。今从之。）中原昔丧乱。丧乱岂解已。崩腾永嘉末。逼迫太元始。河外无反正。江介有□戚圯。万帮咸震慑。横流赖君子。拯溺由道情。龛暴资神理。秦赵欣来苏。燕魏迟文轨。贤相谢世运。远图因事止。高揖七州外。拂衣五湖里。随山疏浚潭。傍严艺□梓。遗情舍尘物。贞观丘壑美。（○同上）

