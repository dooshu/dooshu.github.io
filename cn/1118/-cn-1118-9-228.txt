【南道总管】


（宋）南道都总管省称。总管府在邓州。钦宗靖康元年（1126）九月，以金人南侵，遂建四都总管府，置四道都总管。宋赵彦卫《云麓漫钞》卷一：“靖康初，张（叔夜）以南道总管自邓领兵勤王京师，拜枢密。”《宋史·钦宗纪》：“（靖康元年）九月丙戌，建三京及邓州为都总管府，分总四道兵。庚寅……知邓州张叔夜为南道都总管。”明陈邦瞻《宋史纪事本末》卷五六《金人入寇》：“己丑，南道都总管张叔夜闻召，即日自将中军，令子伯奋将前军，仲熊将后军，合三万余人，至尉氏，遇金游兵，转战而前，至都下。”





