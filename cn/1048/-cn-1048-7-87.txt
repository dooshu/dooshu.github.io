杜范　己已登玉峰亭二首

与君携手上峦坡，多少尘襟尽刮磨。

一鸟横边秋霭淡，片云归处夕阳多。

潮来万里翻明练，山簇千峰列翠螺。

次地不堪归去早，欠看明月涨清波。

杜范

杜范　己已登玉峰亭二首

杖藜无事历危坡，一片清寒镜面磨。

极目尽时知水阔，置身高处见秋多。

此时不著登山屐，到处还成测海螺。

遥想高人闲物外，故应不与世同波。

杜范

