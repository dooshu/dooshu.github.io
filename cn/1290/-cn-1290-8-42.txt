42.决明

有二种。马蹄决明，高三、四尺，叶大于苜蓿而本小末奢，昼开夜合，两两相帖。秋开淡黄花，五出。结角如初生细豇豆，长五、六寸。子数十粒，参差相连，状如马蹄，青绿色，入眼药最良。一种茳芒决明，即山扁豆。苗茎似马蹄决明，但叶本小末尖似槐叶，夜不合。秋开深黄花，五出，结角如小指，长二寸许。子成数列，如黄葵子而扁，色褐，味甘滑。二种苗叶皆可作酒曲，俗呼为独占缸。茳芒决明嫩苗及花角子皆可瀹为茹，忌入茶。马蹄决明苗角皆韧苦不可食。以能明目得名，其子咸平无毒。治目中诸病，助肝益精，作枕治头风，明目，胜黑豆。有决明处蛇不敢入。外有草决明、石决明，皆能明目。草决明即青葙子。又有茳芒，另是一种，生道傍，叶小于决明，炙作饮甚香，除痰止渴，令人不睡。隋椆禅师采作五色饮进炀帝者也。

【诠释】

决明是豆科一年生草本，学名Cassia tora。偶数羽状复叶，夏秋开花，花黄色，荚果虽长角状，略有四棱。原产美洲热带地区，我国各地均有栽培。

决明子性平，味甘苦咸。功能清肝明目，主治目赤肿痛、头风头痛、视物模糊、大便燥结等症。

