○議　唐府請名選媵疏三 【 宗藩選媵】

謹題為懇乞　聖明、俯容愚戅、遵守　欽定條例、以一政體事、竊惟人主以天下之事、分任六卿、據各職掌、則皆有一定之法。以遵奉行事。而無敢加損焉。是六卿所以為人主法守也。法而不守。則職非其職。臣為具臣矣。臣等叨任六卿、典司邦禮、其事以宗藩為重、竊見嘉靖以前、法猶未備也、歷隆慶至萬曆十年始。　欽定宗藩要例。而成法較然可守矣。夫自　國初以至于今日則斟酌為最久經列聖損益以及諸臣之謀議則裁畫為最精臣等惟奉此以行。守之勿失。期少盡職掌於萬一耳。乃今心知其然。而不能期月守也。葢前有秦府之事。而今有唐府之事矣。夫禮臣職掌。既無大干宗藩。而宗藩條例。最稱緊要者。亦不過名封數件今一歲之中巳更其二焉臣等亦何據以為職掌也。親王體統隆重。郡王以下委不得援比為例。但計天下親王、見今二十餘位。若此例一開。互相效尤。凡私收之妾。皆欲准作正額。濫妾之子。皆欲請得正封。即郡王不得援比為例。而親藩之中。巳不勝其多事矣。　皇上將何以應之耶。况親王為一方表率。巳不正、何以正人、巳冐禁而得封、何以禁人之不得請者。而本末舛矣。且　國家之優厚親藩。無所不至。而獨于奏選妾媵。設法至嚴者。似有深意。不徒為慎重封爵而巳也。今此禁既弛。則私選無時。其勢必漁色于下。而境內不勝其擾矣。　帝王之篤惠親親。欲導之為東平河間也。則舊例亦豈可輕變耶。詩曰。訏謀定命。遠猷辰告。竊伏覩　欽定宗藩要例。真所謂當代訏謀也。乃方行而忽改。一例而兩用。豈以重論言。示大信于天下耶。臣等材識庸下。既不能殫精述作。矢文德以贊太平之業。又不能守道守官。循職掌以盡當然之分。徒日見壞紀亂法。自臣等始。則尸位素餐而巳矣。豈　皇上所以設六卿之意。亦豈臣等之所宜自處哉。用是不避斧金?戊。再凟　天聽、其所爭執堅確不拔可方古之大臣矣伏望　皇上思　欽定條例之當遵念臣等職掌之有在、俯從前請。收回成命。庶政體歸一。法守不紊。如以親王體統隆重。不可無別。乞將唐王一子。姑准俟異日、請　旨定奪、其二子降封三等、使有爵列以別于另題之例、則　皇上之優厚親藩、巳無不至、而於條例職掌、亦不甚相碍矣。臣等不勝懇切祈望之至、

