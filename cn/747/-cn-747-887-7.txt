○唐故陇西李氏夫人墓铭

夫人讳某，字某，其先太原人。故左司郎中赠太府卿讳潜之孙，今太弟洗马裔之第三女也。伯仲世父，皆践历台阁，抑扬声实。相纠以孝，相高以让。芝兰桃李，闺庭粲然。夫人袭圭组之英，发为秀色。锺姻睦之气，凝为淑性。柔而有则，爱而不骄。纟川组之工，翰墨之妙，禀自天性，能必过人。及长，归於李君。君名亻免，故楚州刺史讳承嗣之孙，今礼部尚书度之少子也。舅甥之亲，齐鲁之匹，好合之美，潘杨之风。夫人移天睦族，率由典礼。不恃旧以废职，不矜能以怠敬。门内之理，清芬穆然。呜呼！严霜春零，华朝坠。享年二十有五，某年月日，卒於京师某里之寓居。二族悲恸，六姻凄怆。仁而不寿，古则有之。以其年某月日，葬於江宁县某乡里之原，礼也。东海徐铉，以世亲之旧，实维私之敬。执绋永悼，列石为铭。铭曰：

天之命兮不可知，生此贤女兮锺淑姿。嫔於盛族兮昭令仪，与之才兮不与之寿，永凋落兮芳时。俨黼た，道灵而，小江村兮长江湄。千秋万代兮草离离，空馀初月如蛾眉。

