43　九德九功之歌


大傳二曰：「歌大化、大訓、六府、九原，而夏道興。」注謂：「四章皆歌禹之功，所謂『九德惟敘』、『九德之歌』，於此猶可攷。」

【集證曰】金仁山通鑑前編尚書虞夏傳云：「『惟十有四祀。還歸二年，而廟中苟有歌大化、大訓、六府、九原，而夏道興。』按此九功之歌也。大訓、大化，其三事之歌，與九功之歌舊矣。禹言於帝，比音而樂之。後世守之，以爲禹樂，騷所謂『啓九辯與九歌』是也。周官『九德之歌』、『九韶之舞』，以享人鬼，蓋兼用虞、夏之樂，而説者以九歌爲韶樂，誤矣。」





