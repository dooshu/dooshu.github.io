91　老子師商容學常樅　見舌而知守柔　常從作日月星氣


淮南子繆稱訓「老子學商容，見舌而知守柔」，文子上德篇云：「學常樅。」【原注】淮南誤。説苑亦云常樅。

【集證】漢藝文志「天文家」：「常從日月星氣二十一卷。」師古曰：「常從，人姓名，老子師之。又作常樅。」吕氏春秋審應覽離謂篇「箕子、商容以此窮」，高誘注：「商容，紂時賢人，老子所從學者。」





