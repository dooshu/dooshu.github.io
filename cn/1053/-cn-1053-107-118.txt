马廷鸾　挽张龙山

雄篇烂漫兔园册，挺翮扶摇鹏背风。

揭日科名轻拾紫，粘天名姓捷圈红。

马廷鸾

马廷鸾　挽张龙山

大雅林中集众英，三长正合入承明。

汗青有日头无白，家传修来国史成。

马廷鸾

马廷鸾　挽张龙山

钦翘人物观奇士，芳润衣冠俨硕师。

槐柳门前气成雾，清风茗碗只谈诗。

马廷鸾

马廷鸾　挽张龙山

诸公莫唱贞元曲，老子曾闻正始音。

寂寞吴王堤上路，白杨花落昼多阴。

马廷鸾

