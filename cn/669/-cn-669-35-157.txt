157　丹霞禪師禦寒燒木佛　德山説法撤塑像


鄧志宏南劍天寧塑象記曰：「丹霞禦寒，則燒木佛；德山説法，則撤塑像。禪教之判，其來已久。」余謂浮屠氏之有識者，猶不以是爲事，而學校乃以土木爲先，吾儒之道其然乎？

【元圻案】傳燈録：「丹霞禪師過慧林寺，遇天大寒，師取木佛燒火。院主訶之，師以杖子撥灰曰：『吾燒取舍利。』主曰：『木佛何有舍利？』師曰：『既無舍利，更取兩尊來燒。』」





