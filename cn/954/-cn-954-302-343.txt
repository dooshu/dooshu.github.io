陈造　复次韵寄程帅二首

节物匆匆可挽追，直须乐事趁芳时。

行春倏喜花围屋，借景何殊月在池。

对酒不无桃叶女，扣舷却笑木肠儿。

山家有约须重到，定放游人张水嬉。

陈造

陈造　复次韵寄程帅二首

人家禊祓竞攀追，刺史春游正此时。

羯鼓声中花作锦，壶筹多处酒为池。

绝须丝竹娱安石，剩有篇章付雪儿。

闻道续貂容下客，老无佳句坐荒嬉。

陈造

