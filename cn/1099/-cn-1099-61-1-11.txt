○修舉邊備事 【 一恩典一官軍一鎮守一提督一間諜】

廵撫四川都御史孫仁、題稱松潘東南二路番夷作惡、年復一年、制馭之策、惟在撫勦兩盡而巳、自洪武初年克服以來、於各番開設安撫司長官司衙門擇其豪酋。授以安撫長官。俾各管束所屬無非所以撫之也。而未嘗不勦焉。及於松潘茂州各置一衞。疊溪小河各置一所。東南二路各立關堡。積蓄糧儲。屯駐軍馬。有總兵參將之官以揭其綱。有提督廵守之職以張其目。無非所以剿之也。而未嘗不撫焉。撫剿兼行。恩威並著。制馭之策盡矣。但蠢茲醜類。生齒益繁。而我之邊備。亦或廢弛。修而舉之。豈容少緩。內關堡墩臺倒塌。橋梁道路傾頹。賣放軍士。剋减行糧等事。節經會同鎮廵等官計議、次第禁治修復、不敢煩凟聖聽、外其申明五事、皆切要邊備、緣責任在人、乞敕該部詳議舉行、

一申明恩典、

前件照得雲南貴州廣西湖廣四川土官襲職定例、具在順天八年三月初八日欽奉　詔書之內、應該本部行委三司御體勘定明會奏、行令就冠帶襲職、及有成化十三年二月初十日申明奏行例、照舊土官襲職。六品以上者。納穀一百五十石以備荒。其間有洪武永樂年間。各因撫安頑民。或因從征進有功。除授土官。以後子孫為因讐殺。或以爭職等停革。止做把事土官承襲不得分外科索不宜狥情保奏當以舊例開諭使之遵奉則法紀肅而夷情悅矣冠帶舍人等項名目。停革遠年者母一槩納穀朦朧奏保承襲土官照舊止襲把事冠帶等。今孫仁奏稱松潘一帶安撫司長官司番人。貧窮者無米。俱不承襲。私自冠帶。止將印信相傳掌管。要拘審勘、應襲明白代其、奏請、奉有明文、就彼冠帶管事一節、上以尊崇國體、下以俯就夷情、深得制馭之策、但恐前項土官。中間多有因事停革。年遠不該承襲之事。合無行令本官會同鎮廵等官。將前項未曾襲職。私自冠帶土官。通行查勘。不究巳往之罪。分豁某人該襲把事。某人該襲冠帶舍人。無力納米。某人因為某事停革年遠不該承襲。各具不扶保結繳報、就因定名會奏、另作施行、

一選練官軍

前件、四川松藩茂州威州一帶衞所。及東南二路關堡能知地利險夷。賊情虗實。武藝精熟官軍。止合分為二等。頭等專事攻戰。次等專備防守。務令兵將相識。不許私自更代。敢有故違。即於戶口年貌籍貫冊內查驗是實、治以重罪、勿事姑息、其鎮廵等官、往來提督征操、躬親比較、明示賞罰等事、悉照所擬施行、

一鎮守往來

前件、孫仁要將副總兵堯彧、右參將傅泰、務要照舊、互相往來廵視駐劄、傅泰一廵直至松城、堯彧一廵直至茂州、若有不遵、聽鎮守撫按官參究、則官軍知畏、邊備修舉、况各官往來。隨從并各關堡官軍。動以千數百計。若將為惡寨賊掩其不備。出其不意。相機設策。以攻剿之一節。悉如所擬施行。但副參分守地方界內關堡墩臺橋梁道路等項。照舊各自督令所部修理。不致紊亂。分守成命。抑且可以顧籍所守職業。其餘往來耀武揚威。設策馭夷等事不許互分彼此務湏一體責成。庶幾往來。不為虗應故事。

一提督廵視

前件、孫仁所言、松潘南路歸化鎮平疊溪長寧東路三舍關堡。尤為總要。比先各添設提督都指揮一員、各帶官軍三百員名、在彼駐劄各照地方、往來廵視、番人與夷虜不同常與中國往來或因而刼賊出于不意故湏時時廵視在我常有應授使之不敢作過遇有番賊出沒就便追捕截殺及護送糧運其法甚良近年以來不知添設之繇各帶家小。經年累月。止在各該關堡。或私役賣放。不過行文虗應故事視賊縱橫若無干涉但每處一員。常年廵視不帶家小。人情弗堪。要行鎮守廵撫官、公同推委堪任提督都指揮或指揮千戶、每處二員、共十員、分為兩班。一年一換。各照原定地方提督往來廵視。遇有番賊出沒就便親率廵視守備官員。相機追勦截殺。不許似前將帶家小關堡住坐一節。悉如所擬。選委都指揮指揮十員、分為兩班、各帶官軍往來巡視、一年一換、若所委間有指揮、聽以都指揮體統行事、所部指揮敢有輕視怠事者、即為依法治之、不必選委千戶。致難壓服人心。

一密行間諜

前件、孫仁所言、各番巢寨。悉在高崖深箐。地險人強。若欲攻之。無如行間。若多擇能說番語。諳曉番情。乖覺之人。以為通事。或令其往彼碉寨。或覘其來我關堡。醉之以酒飽之以食。賂之以金銀布帛。以投其好。以誘其心。向此寨則曰。某寨番牌。欲謀官軍來將汝殺向彼寨則曰某寨番牌。番人愚而易誘只此巳足羈制之矣欲謀官軍來將汝擒俾之自相猜疑。互生讐隙然後欲攻此則謀之彼欲攻彼則謀之此或以其人為鄉導。或用其寨為老營。或募彼壯徤。充我先鋒。果或成功。厚賞勿吝。要行鎮守廵撫、轉行總兵參將等官、務要慎擇行間之人。密施攻剿之策。及命四川布政司、量支官錢、送赴各邊收貯聽用一節、但攻夷間之術。止可用之於一人。隨時行間豈可預言而當形之竟奏耶葢因欲動支官錢故不得不上言耳行之於一時前項所擬俱聽相機隨宜而行若先機泄漏對眾宣揚為兵家所忌矣

皇明經世文編卷之六十一終







