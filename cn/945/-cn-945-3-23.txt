钱大夫赴并州

太原西北劲兵处地直云中控定襄六月出师平玁狁九天选将下文昌车鱼辟士应难得诗礼临戎亦未妨缓急羽书须自草平安烽火镇相望柳营禀畏将军令毳幕怀来塞下羌清啸肯饶刘越石长缨终系左贤王关山万里边尘静亭馆三冬朔雪狂笛怨梅花新度曲樽倾竹叶浅飞觞御寒应觉重裘暖料敌悬忧两髩苍只待今年凯旋後徵归论道坐岩廊

