赵蕃　挽施文叔三首

岂但吾州少，端如四海稀。

儒椅据根柢，玉德著光辉。

不遇宁渠戚，传亡始谓非。

及今何所语，徒有泪沾衣。

赵蕃

赵蕃　挽施文叔三首

小作王官试，还为幕府留。

绮歌偶意改，散号觅归休。

屈贾当重作，潇湘漫一游。

胡为车未发，已报病难瘳。

赵蕃

赵蕃　挽施文叔三首

资福我跨蹇，智门分命车。

那知毕世隔，但惜数年疏。

此士岂复有，余生谁与居。

遗文好收拾，骥子记怜渠。

赵蕃

