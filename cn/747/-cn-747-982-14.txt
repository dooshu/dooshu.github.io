○对买奴云是良人判

《王丙於赵丁处，买奴勤心，至家一月馀日，乃自云是良人。丙告县，勘是良人，科赵丁及奴罪申州。州断科赵丁，其奴无罪。》

美言可市，老经之格言；聚人曰财，彖象之明义。王丙室盈龟贝，持货苍头，虽挟诸庞之规，终成教子之竞。经三十日，非关买者之愆；依三千条，须结鬻良之罪。赵丁宜从县断，勤心难听州裁，彼此攸同，斯为可矣！

