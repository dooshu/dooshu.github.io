李廳　钓台

竹冈深贮一溪云，溪湾路尽钓矶新。

鱼鸟相忘自相乐，使君元是狎鸥人。

李廳

李廳　钓台

钓国固有术，直钩宁漫劳。

吾常鄙龙伯，岂复羡琴高。

濯足风波地，游心虎豹韬。

谁云无是子，天下自嚣嚣。

李廳

李廳　钓台

山东太白谪仙人，笔卷天河气拂云。

百代公卿嘲哂遍，清溪石上想严君。

李廳

李廳　钓台

此地有天险，双台千仞冈。

眼宽知世窄，望极使神伤。

惨澹诸峰立，萦纡一水长。

振衣怀古罢，新句入阳斜。

李廳

李廳　钓台

兴王不患无功业，贼乱常忧在岁寒。

能缓阿瞒移鼎手，长鋋此日愧渔竿。

李廳

