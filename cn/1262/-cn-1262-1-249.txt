乱阶：

燕京从逆诸臣传报不一，其最著者，乡人乘怒辄驰檄声罪。姑苏则首项煜、钱位坤、宋学显、汤有庆，常熟则首时敏，皆焚毁其家。金陵攻姚文然家(庶吉士，寓金陵)。刃拒之得免。噫！衣冠污逆，三尺具在，何烦邑屋之纷拿也？寻台臣严禁乃止。御史祁彪佳抚按苏松常镇，诛首乱六人。又嘉定诸悍奴胁其主各脱籍，尤可骇。



