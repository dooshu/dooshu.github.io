【郡内高斋□望答吕法曹诗】

〖吕僧珍为齐王法曹。〗

结构何迢□。旷望极高深。窗中列远岫。庭际俯乔林。日出众鸟散。山暝孤猿吟。已有池上酌。复此风中琴。非君美无度。孰为劳寸心。惠而能好我。问以瑶华音。若遗金让步。见就玉（本集作此。注云。一作玉。六臣本《文选》注云。五臣作此。三谢诗作此。）山岑。（○本集三。《文选》二十六。文章正宗二十九。三谢诗。《诗纪》五十九。）

