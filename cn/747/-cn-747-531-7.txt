○议朝参官班序奏

贞元二年御史中丞窦参所奏，凡诸使兼宪官者，除元帅都统节度观察都团练防御等使，馀并在本官之位。其後苏弁、于硕以度支郎中兼御史中丞，邓泳以易州刺史兼御史大夫，皆奉进旨，令在同类之上。伏以前後异同，遵守不一。臣谨议。伏请自今常参官兼御史大夫中丞者，准简省官立在本品同类之下。

