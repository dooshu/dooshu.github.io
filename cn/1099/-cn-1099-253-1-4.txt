○題為預計虜情戒嚴紫荊諸關以重畿甸事

京師之左。則為薊昌、二鎮、外與宣府懷來四海冶遼東寧遠前屯等處、唇齒相連、京師之右。則為紫荊倒馬龍泉馬水諸關口。外與大同寧廣宣府保安新城等處、輔車相依、即今古北十路防禦頗嚴、南山一帶、修守巳密、萬一賊虜踵往歲之故智、窺伺紫荊、則真保良涿均在可慮、得保定一鎮、觀其形勢、則宣大在外。虜縱固難卒至。論其殷富。則畿甸在內。虜心寔所未忘。連歲以來。專窺薊昌二鎮。即今二鎮防守既嚴譬之橫流之水。不决於此。必决於彼。事理甚明。臣等早夜籌畫。不遑食寢。相應明白奏　知、大抵居庸南山為重。而紫荊馬水即次之。虜犯南山。則近而易。我兵仍當堅壁以待。虜犯保鎮。則遠而難。我兵可以相機以行。全在　臨期斟酌。均非臣等所能遙制其策應一節。在宣府鎮廵所議、虜若越過本鎮、有犯保安、馬水口、金水口、形勢、總兵官馬芳等、就近量領正奇游兵、從新舊保定等處取徑、疾趨會合各鎮之兵、隨賊策應、在大同鎮廵所議、虜若越過本鎮、直犯紫荊白石口寧靜庵、總兵官孫吳等量領正奇遊兵、先從渾源赴廣昌、聯合各鎮兵馬、相機策應、中路參將劉錦、趨赴應州、威遠參將崔世榮。赴山陰、西路參將劉文燁、赴朔州、聯絡兵勢、待擊惰歸、靈兵參將李勳、不待調遣、徑趨廣昌、會同紫荊倒馬參將、拒堵浮圖峪、以防紫荊在山西鎮廵所議、虜若越過大同、直犯紫金白石口、寧靜庵等處、本鎮正遊援兵三枝、俱從平刑關靈丘攙道插箭嶺、以抄賊前、或奔白石一帶、以擊賊後、馳向策應等因、臣看得白石口寧靜庵等處、乃紫荊關迤西之境、虜欲南犯、由大同而下、所經之要路也、馬水金水口等處、乃保定府迤北之境、虜欲南犯、由宣府而下、所經之要路也、邇年醜類逆□□、茲者薊昌墻口、既設固於內、臣等南山、復嚴備於外、若彼醜虜、此不得逞、紫荊以南、蔚廣以內、乃素垂涎之地、委宜預防、本部橫流之喻、不决於此、决於彼其思患預防、深且遠矣、臣愚竊嘗甚憂、因備之、夫今之宣大山西、鎮廵等官、前議策應之兵、葢為紫荊馬水等處、有警、宣東南山無寇而云然耳、若虜果止此、臣照各官所議、悉力西援、一取徑以截其前。一襲追以乘其後。一設伏以攻其瑕。與保鎮兵馬。審决機宜。腹背夾擊。計彼醜虜。何能逞耶。倘值其時。宣東有警。南山戒嚴。臣之兵馬全力。惟以　陵京為重。南山為急極圖戰守。矢無他虞。即有紫荊馬水等處之寇。若由大同而下。臣督大同廵撫。宣府而下。臣督宣府廵撫各責該路參。及各道守廵兵備等官。共振應援之聲。固守衝繁之堡。臣並發官兵。互相援應。使虜進退牽制。不得狂逞。各保疆圉。乃策之上也。若欲必能堵截使不南山。而勢有所當併議也。何者。宣大地方。與薊昌真保逈異。而大不同者。莽薊昌真保一帶。諸關峯巒陟。頻年修理墻臺高堅。葢有險可恃。守之易者也此虜所以紆道而屢犯宣大也惟宣大沿邊。山阜平夷。邊墻久廢。止有三邊孤墩。傳放烽火而巳。原無阻隘。已失險矣。臣自抵任以來、晝夜憂懼、朝夕幹理、故申明烽火之報。時設按伏之兵。迅發策應之師。嚴行後期之法。自春徂夏。虜入則兵。陳則虜遁。二鎮沿邊。鮮有失事。此亦惟可行於零賊巳至於秋防大舉。賊無處而不可來。賊無來而不可入。非一路之將。一營之師。所能當也。况所重南山。大兵萃止宣大邊腹惟有堅壁清野使我無所失即為保全賊無所掠即是困挫至於衝鋒破敵。應變出奇雖勢有當乘。然量強弱。計眾寡。尤非易為。葢無險可恃。守之難者也。本部所謂居庸南山為重。紫荊馬水次之。虜犯南山。則近而易。我兵仍堅壁以待。虜犯保鎮則遠而難。我兵相機以行。斯二言者。兩鎮機宜决矣伏望　皇上敕下兵部、申飭各鎮、鎮廵等官、虜若止犯紫荊關馬水口等處之警、臣由後所陳、責諸各鎮廵撫參守各道等官、臨時量賊、仍遣兵將星赴應援宜令文武竭忠、主客恊力、務使東不失南山之防。西不失各鎮之守。斯為得策矣。至於薊保鎮廵等官。雖則我之外鎮為有援。尤以彼之險隘為必葢宣大外無邊關而內倚寨堡守在堡寨者也薊保內無寨堡而外倚邊關守在邊關者也數語盡東西之要如此庶彼此有各盡之忠。內外得兼備之策。而諸關表裏。可以共保於萬全矣。

