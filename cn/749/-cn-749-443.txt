王炎


炎字公明，安阳人。以荫入仕。绍兴间，蕲水令、司农寺丞。乾道二年（1166），两浙路计度转运副使。除直敷文阁，知临安府。四年（1168），赐同进士出身，签书枢密院事、参知政事、四川宣抚使，进枢密使。九年（1173）罢，除观文殿大学士。淳熙二年（1175），落职。旋复资政殿大学士。五年（1178）卒。

菩萨蛮

远风江急潮来晚。晚来潮急江风远。横岸断山青。青山断岸横。

寄书无雁系。系雁无书寄。归梦只江西。西江只梦归。

梅花引

裁征衣。寄征衣。万里征人音信稀。朝相思。暮相思。滴尽真珠，如今无泪垂。

闺在幼妇红颜少。应是玉关人更老。几时旭，几时如。开尽牡丹，看看到茶縻。







