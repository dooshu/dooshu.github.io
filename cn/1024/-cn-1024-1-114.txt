戴表元　饥旱

旱风烁我肤，饥火煎我肠。

春夏犹自可，人秋始难当。

簪珥陡顿尽，衾绸纤细将。

夺从女奴手，并入米客囊。

但冀喘息延，敢忧生理防。

山州古硗瘠，岁计仰苏杭。

发地流玉粒，浮天驾牙樯。

如何水后郡，翻籴浙江粮。

行路急促促，人情沸皇皇。

焦枯望一雨，秝褥愿千万。

云气亦偃蹇，魃妖转炎扬。

浮生想有属，沈忧聊暂忘。

戴表元

