赵蕃　杨录事以仆与孙温叟唱酬韵作诗见贻又用仆与吴梦与诗韵作诗赠梦与

丹凤哀鸣领九雏，雀飞饱食下平芜。

寒窗拥褐兹晨卧，急鼓穿鞋旧日趋。

客至渠能劳剥啄，赋成我岂寓乌无。

说天更拟愚溪去，荣辱端知可罢呼。

赵蕃

赵蕃　杨录事以仆与孙温叟唱酬韵作诗见贻又用仆与吴梦与诗韵作诗赠梦与

了知人事近天机，苍狗斯须变白衣。

逋客几回惊鹤怨，弋人终日慕鸿飞。

由来灾怪自珠玉，不以贱贫安布韦。

我鬓已霜君可料，况堪七十古来稀。

赵蕃

