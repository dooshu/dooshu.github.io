周鉴：

周鉴字孔明，麻城人正统乙丑进士，授御史。出按江西，有大学士陈循子不法，鉴论之死。迁云南副使，九年不迁。鉴所至汰墨理枉，仍开宝泉坝，积水溉田，多至数万顷。后考绩入京，行江中舟覆，幸无恙。升山东按察使，致仕还乡。乡人布政李正芳、佥事董应轸并有雅望。邑令立耆老堂，凡大事，辄咨此三人也。



