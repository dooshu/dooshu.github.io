见晛丸

姜黄芪 京三棱（炮） 荜澄茄 陈皮 人参 高良姜 蓬术（炮，各一两）上为末，用萝卜慢火煮烂，研细，将汁煮面糊丸，如梧子大。用萝卜汤下三十丸。

评曰：产后口干痞闷，未必止因食面。或产母内积忧烦，外伤燥热，饮食甘辛，使口干痞闷，当随其所因调之可也。烦心，宜四物汤去地黄，加人参、乌梅煎；若外伤燥热，看属何经，当随经为治，难以备举。饮食所伤，见 丸却能作效。

