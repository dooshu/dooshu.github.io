俞桂　采莲曲

画艇将归笑语频，鸳鸯对对起还沉。

妾心先自怀郎苦，怕嚼莲心苦转深。

俞桂

俞桂　采莲曲

朝露湿妾衣，暮霞耀妾瞩。

一叶小如瓜，去住无拘束。

兀棹歌采菱，袭袭薰风足。

芦叶映港清，捉对鸳鸯浴。

莲中有苦心，欲折手还曲。

折莲恐伤藕，藕断丝难续。

俞桂

俞桂　采莲曲

平湖淼淼莲风清，花开映日红妆明。

一双鸂鶒忽飞去，为惊花底兰桡鸣。

兰桡荡漾谁家女，云妥髻鬟黛眉妩。

采采荷花满袖香，荷深忘却归时路。

俞桂

俞桂　采莲曲

西湖西畔荷花多，扣舷女儿娇歌。

道旁骏马金叵罗，欲住不住横秋。

放船却入花深处，临流照妆噤不语。

南山起云山山雨，折得荷花不归去。

弄波惊起鸳鸯双，水珠溅湿芙蓉裳。

恨无飞羽致汝旁，朔洄从之云路长。

俞桂

俞桂　采莲曲

西风引袂涼云起，鸳浆扶船浮渌水。

露沁花脂茜粉香，满柄锋芒刺葱指。

红绡半妥金钏明，堤上六郎阯唱声。

湘中暮雨欢期失，各自东西空目成。

船荡波心烟漠漠，归路花从唱边落。

绿艳红妖江水深，水底灵均庆不觉。

俞桂

俞桂　采莲曲

女伴歌采莲，汪声度流水。

无意惊鸳鸯，鸳鸯自飞起。

俞桂

俞桂　采莲曲

荷叶笼头学道情，花妆那似妆清。

双双头白犹交颈，翻笑鸳鸯不老成。

俞桂

俞桂　采莲曲

拗落圆房响钏金，昔人细数子藏深。

不嫌到手多尖刺，只怕伤人有苦心。

俞桂

