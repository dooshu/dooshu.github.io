○致书鸠摩罗什僧



别已数旬，每有倾想，渐暖。比日何如？小虏远举，更无处分，正有愦然耳。顷万事之殷，须才以理之，近诏道恒道标二人，令释罗汉之服。寻大士之踪，想当盘桓耳。然道无不在，法师等勖以论之。苟废其寻道之心，亦何必须尔也？致意迁上人，别来何似，不审统复何如？多事不能一一为书。恒等亦可令诸上人劝其令造菩萨之行也。（《弘明集》十一，《高僧传》六，又《十六国春秋》六十二。）



