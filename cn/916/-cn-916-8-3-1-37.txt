【杨□之引游侠语】

〖洛阳伽蓝记曰：洛阳大市西。有退酤、治觞二里。里内之人多酝酒为业。河东人刘白堕善能酿酒。季夏六月。时暑赫曦。以罂贮酒。曝於日中。经一旬。其酒不动。饮之香美。醉面经月不醒。永熙年中。南青州刺史毛鸿宝赍酒之藩。路逢劫贼。盗饮之即醉。皆被擒获。因此复谓奸酒。游侠语曰：〗

不畏张弓拔刀。唯畏白堕春醪。（○洛阳伽蓝记四。）

