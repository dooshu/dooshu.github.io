谢伋　恭谒灵康祠下二首

婺女光分邻土壤，赤城标建绝纷埃。

丛祠祗事无终古，灵迹相传有自来。

屋上飞烟梧鼎熟，水边迎棹度船回。

大神如在匪徼福，但欲乞灵消祸灾。

谢伋

谢伋　恭谒灵康祠下二首

生求同志论心事，没耸邦人福祸间。

吏奉敕书跻旧典，庙长血食配崇山。

刲羊刺豕来村社，鼓瑟吹笙出市陎。

报祭丰年更晴日，稻秔充羡老农閒。

谢伋

