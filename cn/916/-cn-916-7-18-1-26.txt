【蜀道难】

〖乐府分前五言後七言各为一首。〗

玉垒高无极。铜梁不可攀。双流逆（本集作遂。《类聚》作迸。文苑作亦。注云。一作迸。一作逆。）□（乐府云。一作□。）道。九坂涩阳关。邓侯策（本集作束。文苑同。）马度。（《类聚》作束马去。乐府同。）王生敛辔还。敛辔惧身尤。叱驭奉王猷。若忄吝千金重。谁为万里侯。戏马吞珠界。扬ぎ濯锦流。（本集作头。）沈犀厌怪水。握（本集作掘。）镜表灵（本集作吴。）丘。禺（《类聚》作□。乐府同。文苑作隅。注云。一作□。）山金碧有光辉。迁亭（乐府作停。）车马尚（《类聚》作正。乐府同。文苑云。一作正。）轻肥。弥想（《类聚》作思。乐府同。）王褒拥节反。（《类聚》作去。乐府同。文苑云。一作去。）更（《类聚》作复。乐府同。）忆相如乘传归。君平子云阒（乐府作寂。文苑云。一作寂。）不嗣。江汉英灵信已衰。（《类聚》作已信稀。乐府同。文苑云。一作已信稀。《诗纪》云。一作稀。○本集。文苑英华二百。《乐府诗集》四十。《诗纪》八十八。又《类聚》四十二引攀、岗、还、辉、肥、归、稀七韵。）

