陈造　戏促黄簿鸡粥约三首

微吟仰屋耐调饥，腹负将军竟是谁。

侧耳邻翁隔墙唤，黄鸡粥熟是何时。

陈造

陈造　戏促黄簿鸡粥约三首

鹅炙博嗔宁复计，马肝知味不须评。

老宜此辈充庖宰，更问钻篱与不鸣。

陈造

陈造　戏促黄簿鸡粥约三首

双鸡可餍小人腹，未羡侯家千足羊。

借问解鼋食指动，何如蒸鸭瓠壶香。

【卷15】

陈造

