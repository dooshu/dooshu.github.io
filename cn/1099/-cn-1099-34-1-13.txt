○覆中書舍人何英疏 【 陝西鎮守】

兵科抄出文淵閣辦事中書舍人何英題、臣聞宣德年間、瓦剌脫截殺散阿魯台、其治下散漫餘寇阿魯朵兒只怕等五六百人、潛躲於甘州等處邊境攪擾陝西百姓、數年轉輸、甚至艱苦、今北賊也先殺散脫脫不花。收拾殘虜部落亦旨机用非泛常建言者部下敗殘窮寇。無所依歸者甚多。欲歸也先則自相猜忌而不敢歸欲往遼東大同宣府沿邊一帶則畏懼邊軍幷三衞達子而不敢往只得在於甘凉寧夏沿邊逃躲潛住。臣今思莊浪達賊節次殺死官軍。搶掠人畜。於近邊攪擾者。正此窮賊也。况虜中多係甘肅住坐回回。熟知地方邊境城池。及楚肅二府養馬草塲去處。倘黃河結凍。餘寇糾合。復來近邊攪擾。實為未便。乞　勑該部選差熟於幹辦通曉夷情一二人。賫捧　勑諭詳寫榜文。前去莊浪等處跟尋殺死官軍為惡達賊。宣布　朝廷恩威。諭以利害。如從則招撫來降。倘或執拗不改前非。則量調凉州莊浪等處。見操官軍。相機勦殺。以除邊患便益。奉旨欽遵到部參照中書舍人何英奏稱、其言要差通曉夷情一二人、前去莊浪、跟隨招撫殺死官軍達賊一節、議得賊虜之情。譎詐多端。去來不常。居止靡定。部落星散。實難結以恩信。大眾軍馬。尚然追之不及。今。二三人卻往何處跟尋兼且也先既巳不使使臣。遣使招收殘寇也先或因而啟隙今卻令人跟尋殘寇則是自起釁端而非安邊禦侮之道。况近日甘肅一帶擾邊達賊。又未審的係何部落。設若京師差人到彼跟尋。萬一疏虞。未免失所受辱。非惟因而透漏邊境消息。抑且醜虜謂我將臣之無。謀徒惹邊患。無益於事。委的窒碍難行。但干邊務夷情。合無賫文與甘肅總兵官王敬、公同參贊軍務都御史宋傑等、從長勘議、前項賊寇、是何部落。有無來歷。即今應否差人前去招撫。如果相應。自督撫遣人其進止机要自可隨宜于事体為輕若　朝廷遣使則所関國体不細就於彼處選差暗曉夷情人員。徑自設法。相機進止。前去哨探。得見宣明　朝廷恩威諭以利害。禍福。令其歸款效順。差人伴送赴京。自有重大陞賞。若賊情奸詐。恐有後害。難以差人。亦要謹慎防範。遇警隨宜戰守。然此事。王敬等。必須斷以大義。决不可猶豫狐疑。苟且謀計。及輕易舉動。致損軍威。有乖事體。仍先將應否緣繇差人馳奏。毋得遲誤。若各官輕率怠忽。處置不當。異日誤事。罪有所歸。

皇明經世文編卷之三十四終







