【咏雪联句】

〖谢太傅安寒雪日内集。与儿女讲论文义。俄而雪骤。公欣然唱韵。兄子胡儿及兄女道韫赓歌。公大笑乐。〗

白雪纷纷何所似。（谢公）撒（《御览》作散。）盐空中差（《白帖》或作乍。或作聊。）可拟。（胡儿）未若柳絮因风起。（道韫○《晋书》王凝之妻谢氏传。《世说》新语言语篇。《类聚》二。《初学记》二。《白帖》六。《御览》十二、五百一十二。《诗纪》三十七。又《白帖》六引似、拟两韵。）

