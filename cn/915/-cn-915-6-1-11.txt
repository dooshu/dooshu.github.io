◇以书喻孟达

将军昔弃刘备，托身国家，国家委将军以疆场之任，任将军以图蜀之事，可谓心贯白日。蜀人愚智，莫不切齿於将军。诸葛亮欲相破，惟苦无路耳。模之所言，非小事也。亮岂轻之而令宣露。此殆易知耳。（《晋书·宣帝纪》。达与太守申仪有隙，亮欲促其事，乃遣郭模诈降过仪，因漏泄其谋。达闻其谋漏泄，将举兵。懿以书喻之。又见《华阳国志》二。）

