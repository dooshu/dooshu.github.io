【江南思二首】

江南有妙妓。时则应□枢。月晕芦灰缺。秋还悬炭枯。含丹和九转。芳树荫（文苑作应。）千（乐府作三。《诗纪》云。一作三。）株。何辞天後诮。终是列（文苑、《诗纪》并云。一作到。）仙都。（《诗纪》云。悬炭事见《淮南子》。亦古候气之法。说林云。悬羽与炭而知燥湿之气。○文苑英华二百一作江南行。《乐府诗集》二十六。《诗纪》六十七。）

桂楫晚应旋。历岸扣轻舷。紫荷擎钓鲤。银（《诗纪》云。一作铜。）筐插短莲。人归浦口暗。那得久回船。（○同上）

