李流谦　彦博归自剑阳其家梅已半落作诗见示因次其韵

为问春从何处归，晚村灯雨细丝丝。

从来漏泄冤许柳，点检分明是此枝。

李流谦

李流谦　彦博归自剑阳其家梅已半落作诗见示因次其韵

溪水冷冷欲雪天，风鬟雾鬓不胜寒。

定同子美鄜州月，应恨闺中只独看。

李流谦

李流谦　彦博归自剑阳其家梅已半落作诗见示因次其韵

爱惜浓香恐过时，刘郎何事苦归迟。

只应昨夜幽窗梦，飞到君边未可知。

李流谦

