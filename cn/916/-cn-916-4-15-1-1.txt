【庐山神仙诗】

〖序曰：寻阳有庐山者。盘在彭蠡之西。其崇标峻极。辰光隔辉。幽涧澄深。积清百仞。若乃绝阻重险。非人迹之所游。窈窕冲深。常含霞而贮气。真可谓神明之区域。列真之苑囿矣。太元十一年。有樵采其（《类聚》作之。）阳者。于时鲜霞褰林。倾晖映岫。见一沙门。披法服独在严中。俄顷捺裳挥锡。凌崖直上。排丹霄而轻举。起九折而一指。既白云之可乘。何帝乡之足远哉。穷目苍苍。医然灭迹。《诗》曰：〗

吸风玄圃。饮露丹霄。室宅五岳。宾友松乔。（○《类聚》七十八。《诗纪》三十六。）

