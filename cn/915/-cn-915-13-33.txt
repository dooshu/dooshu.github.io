◎刘

字宝义，沛国沛人，徙居广陵，仕梁为王国常侍，出为萧循北徐州主簿兼记室参军，领刑狱。循为梁州，复为参军，领南郑令，补华阳太守。元帝承制，授树功将军、镇西府谘议，仍为循平北府司马。武陵王纪称制，召为中书侍郎，又以为黄门侍郎，复以为循随郡王府长史，加蜀郡太守。寻降于魏，为文帝中外府记室，迁黄门侍郎、仪同三司，明帝初授内史中大夫，封平阳县子，左迁同和郡守，后为陈公纯陇右总管府司录，天和三年卒，有《梁典》三十卷，《集》二十卷。

