读书行赠张黄岳同年

後生空腹喜祖龙老守帖括如童蒙亦有聚书连屋栋尘封还与无书同不见歙州黄岳翁缥缃充斥一亩宫手排笔纂少闲日丹铅简首讫篇终略抒胸臆作文字长嗤刻画非天工我壮同官少同榜後先视学山之东见汝高歌留岱顶摧嵩抑华凭天风中年勇退良早计对客偏称左耳聋别我於今二十载齿如氷雪双颧红糠粃一切那可得坐拥万卷亦豪雄曹仓邺架眼前少归田谁信吾侪穷王衍呼将阿堵去文举坐畏清樽空与君引手向天笑啾啾坞壁徒秋虫

