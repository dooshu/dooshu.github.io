○对祭社不奏商均判

〈大社奏乐，不奏商均，有司将为失礼。〉

圣有谟训，明徵定保，於昭大社，德洽生人。虽烈山已还，勾龙作配，而享祀不忒，国容孔彰。《门》，宛是天乐。备物致用，觉鸣凤之不飞；感灵动幽，识潜鱼之入听。是知乐之至也，乾坤由是混和；祭必肃然，神祗所以丕。国家九变具设，六府孔修，器陶匏而不奢，声铿锵以合雅。酌明信，神其享诸，非楚使之夸秦，异曹之谏鲁。列圣敷典，则有春义，商均不奏，岂为失礼？

