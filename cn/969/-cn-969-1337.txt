刘克庄　挽陈师复寺丞二首

已奏囊封墨尚新，又携袖疏榻前陈。

小臣忧国言无隐，先帝如天笑不嗔。

阙下举幡空太学，路傍卧辙几遗民。

愚儒未解天公意，偏寿它人夭此人。

刘克庄

刘克庄　挽陈师复寺丞二首

岁晚沧洲筑草堂，却将逢掖换轩裳。

市朝共叹凤高翥，世俗或疑麟不祥。

童子举扶犹忼慨，门人要絰各凄凉。

衰残无复相镌切，遗墨常留几案傍。

刘克庄

