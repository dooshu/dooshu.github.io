○張舜卿東征詩序 【 東征】

正德六年、山東河北盜起、官軍赴勦者以數萬計、賊勢益盛、於時　上大怒、命右都御史長洲陸公往治之、仍添調遼東宣府兩邊之兵以為之前、陸公行、於是以武選主事靈夏張舜卿統宣府兵勦西路、參將某統遼東兵勦東路、十一月中、張興張旺率眾寇長清章丘鄒平高苑壽光博興昌樂諸縣、而張舜卿度賊必夜抵高麗鎮。於是伏軍貞觀鎮。俟目?人擊之高麗去貞觀鎮十五里。四鼓先令斬榆棗塞巷口道路分八百人遏要害餘兵皆遊擊。約五鼓鼓譟而進賊急來犯我師。盡為榆棗所罥挂我師於衢市間奮擊斬獲。不可勝數。而二賊首亦就殄絕。於是舜卿下令曰賊固有脇從者。吾良民不可槩殺。先降者當生。於是得男女小大八百人。騾馬千數十匹。龍鳳旌旂及兵仗雜器三千七百有奇。十二月壬寅、賊劉六劉七齊彥名圍茌平、用兵不多致勝尤奇舜卿以精兵百人與子破其圍斬獲劇賊數十人。未失一矢。捷上、舜卿以功進武選員外郎、子為百戶、縉紳大夫聞者皆為歌詩以嘉舜卿績、命曰東征大捷詩、昨舜卿以少保右都御史彭公之奏來與平蜀、其過時出卷示予、予深歎舜卿文學之士能克武有勇如此。聞齊彥明楊虎劉六劉七者巨盜大賊也方其猖獗時。老將宿謀。皆唯唯甘後不敢抗一鋒。舜卿能以百人解其堅圍斯巳偉矣其高麗鎮之捷張興張旺者劉齊頡頏之賊也。寇淮安立敗兵備兵擄知府劉祥、不一年、集巳至數千人、直隸山東徐淮諸處所過傷殘、毋敢攖也、舜卿一戰遂克、使無孑遺、此非表表然具熊羆虎豹之勇、而善謀能料、其孰能然哉、其孰能然哉、今蜀地悉定、舜卿之功又不知幾何、由是而往、任授方益大、然盜起固有所由、皆舜卿目觀而心悉者、廟堂之上、寧可嘿然、而不求為之所邪、鄙諺曰、治壞于少安。病加於小瘥。是時群盜尚多故言之猶有憂色今日者當病痊劇之際者也。失而弗治。後何巳乎。予與舜卿同年又厚誼如兄弟、故既讀其詩、於其卷首、又猶有是言焉、正德甲戌春正月丙申序、

