○郊祀對 【 郊祀】

臣聞周禮春官掌治、世宗制禮作樂之時此議不為迎合動據經傳誠足重也天神人鬼地祗之凡以贊其長佐王和邦國者臣職是也、雖微明命、猶將寅清夙夜觀會通之嘉、以行典禮、臣實承詔、敢不奉職正對、臣聞禮者體也、昔者聖人作易、說卦觀象、以乾為天、為君為父、以坤為地、為母為妻為臣、而係之曰天尊地卑、乾坤定矣、卑高以陳、貴賤位矣、此禮所由生也、是故、因天事天、祭帝于郊、因地事地、祭社于國、燔柴泰壇、崇効天地、瘞埋于泰圻、異樂殊日、不與帝同牢、以卑法地、明王者父乾毋坤、禮至而辨、示民嚴上焉、故孔子曰天無二日、土無二王、褅嘗郊社尊無二上、知其說者之于天下也、其如視諸斯乎、葢慎之也、以此坊民、後世乃猶有合享分郊、如新莽匡衡之云者、其于上也、不亦二乎、臣愚竊謂禮有貴多、亦有尚寡、文質無常、惟稱之適、圜丘不屋、致誠之極也、明堂大享、宜非所施、是故掃地之典、義不可曠、奕奕郊廟、　列聖作之、踐位行禮、于今百祀、神靈之所依、　祖宗精神之所聚、律之以春秋譏毀泉臺之法、而揆之以詩人勿翦勿拜之意、有其舉之、孰敢廢乎、是故大祀之殿、義不可墮、按尚書孝經春秋凡言郊不卜郊、郊祀用牲于郊、皆斷名之曰郊、不別云某郊、凡言郊以明天道、郊則天神格、祭天于郊、皆直繫之天、更不竝云天地、是知祭天之外無郊。郊祭之中無地。易明也。匡衡徒見夫子有兆于南郊之語、妄意祭地當于北郊、其言本孝經、委于經無據、且北既陰方、地象母位、則郊配亦當以其類矣、嚴毋莫大于配地。古有之乎。是故北郊之謬。義不可襲。王者受命有天下、謂之有土、是故古者天子大社丘方五丈、封土五色、祭后土焉、凡封建諸侯、則各割其方邑之土、苴以白茅而錫之、使各立社、祭于其國、亦曰、胙土是天子大社五土、王社自祭畿內。分土諸侯。獨得祭其方土而巳。故曰王者有分土祭天地。諸侯方祭祭土。而尚書周官禮記皆謂祭地曰社、或曰后土。曰冢土。示曰大示。亦曰地示。又曰土示。丘方曰方丘。圻曰泰圻天下之社莫大焉曰大社。社所以明地道。列地利。命降乎社之謂淆。地社之為大示昭昭矣自鄭玄諸儒牽附讖緯。誤分泰圻為祭崑崙。漢時祖典如汾陰月泉皆井古義方丘為祭神州。于是大社自為五土之神。而夏至祭地別在北郊。夫五土之神非地而何旅五帝獨非祭天耶。周禮宗伯師甸用牲于社大祝大師大會同宜于社。小祝寇戎之事保郊祀于社。大司馬蒐田獻禽祭示。大合軍以先愷樂獻功于社。大司寇軍旅之事??泣戮于社。類皆言社而不及稷。臣謂此天子大社也。張載曰大社王為群姓所立、必在國外、王社王所自立必在城內、夫大社既在國外。則小宗伯建國之神位。所謂右社稷。左宗廟者。固王自立之社。即今承天門西之社壇也而大社無稷矣。漢儒乃謂大社有稷。王社無稷是無怪其以社為地別體。而雜求諸泰圻方丘。卒啟後來紛紛之議。非胡宏王炎諸臣相繼講正。流惑可勝慨乎。是故大社之祭義不可廢。春秋大復古。然勞民動眾。雖義且時必書。重民力也。今兵饉相仍。所在虛耗。大役煩興。民廑于食。雖弛力緩征。猶懼弗贍。而去古逾遠。時異俗殊。禮樂器度類不應典。一變至道。卒難為力。此周公所以仰思其不合。孔子所為博學而從今也。聖人通變、務與民宜。大易之義中重于正、陛下誠欲舉先王之成法明當今之可行、則所謂包荒之量馮河之勇、不遐遺之明、朋亡之公、不可不先加之意矣、趨向既定、修和有常、道洽政乂、時然後動、斯順天理、當人心、損益之善者、若徒以其事不跡古理須改?、不勝欲速之志。取　祖宗成憲。一朝遽紛更之。正使盡如往制。未必克當天心。殆非所以興聽于民而行思其反者也。是故時措之宜、義不可忽、易曰已日乃孚革而信之文明以說大亨以正革而當其悔乃亡、臣前之說明禮審是。求文明之正也。後之說擇善用中。冀已日之孚也。兼斯二者。乃常革義。合乎天德。可以行周官之法度。唯陛下留神省覽庶言。慎與大臣計慮。毋固求禮。以幸天下。

