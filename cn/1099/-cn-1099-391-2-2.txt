○欵虜策問 【 并對欵虜】

問士抱策而來、期以用世、顧當世所急者、莫如虜、頃歲策士、曷嘗不以虜為言、乃所言者、往往懸度臆斷、未必可施於用、若九邊形勢、八事、機宜、士葢習聞之矣、姑置弗論、夫時異事異、微獨異代、即嘉靖季年以施之於今、且有齟齬、虜初欵市、言利者十一、言害者十九、今十餘年來、邊無牧馬、其利害可睹巳。頃順義物故、黃酋計且請封、何以待之、或者過慮、尚有隱患、謂燕薊患在三衛。遼左患在土蠻。晉雲患在板升。河湟患在番夷套虜。然乎否歟。漢初匈奴強盛。而出塞之師。或度絕漠。神爵五鳳□。乃不煩征討。稽顙入侍。豈適值其弱邪。建元以後。西羌為寇。或乃憂降羌。請置都護。或又謂宜蕩佚簡易、夫舍其叛者、而降是圖。且疏其防撿。亦有說乎。孰可與今事相方。假令不勦陳言。不襲故計。能為國家建必然之畫。貽亡窮之安。固執事者所願聞也。

今天下仰賴　天子神聖、戎羌即序、莫不交臂受事、屈膝稱臣、疆場障檄之間、卉服列塗、夷歌成韵、羽檄不馳於近塞、胡馬不飲于長城、既十有餘年矣、頃者順義物故、黃酋請嗣、凜凜奉約束如初、豈不謂胡越一家、號極治哉、而執事者、穆然長慮、圖所以久而無虞之策、甚忠計也、葢古今籌邊者眾矣、大都古慮在遠、今慮在近、古慮在我、今慮在敵、夫欵市以來、封疆之臣譚利、文學之臣譚害、譚利者、曰曩也弓矢。今也畚鍤。環九塞而營之。幾若完室。不欵市能乎。利一。偃兵休卒。少壯壯老。各有攸處。德用不優。利二。邊以內居者如堵。行者如家。賈者如市。牧者如廄。耕者如雲。舉砂磧而桑穀。若內地焉。利三。而譚害者曰。氣久而不運不振。器久而不操不習。一旦有警。其不心駭股粟者能幾。害一。虜貪索無厭。而我經費有限。不與之是棄前功而為戎首。與之則無力而給之。非損內帑。則剝軍膏。害二。藉口和欵、縱橫出入不為限。我之情形。備嘗之矣。第令無動。動將不支。害三。兩者相左。亦相當云。而愚則以為事無全利。亦無全害。兵不習戰是練之而巳。??日丸?與數戰之害。虜求無?口有犬?。是節之而巳??日丸?與徵調之費之害。出入不為限。是禁之而巳。??日丸?與久結難連兵之害。其大較章章也。然則固無慮乎。曰夫利害有隱者遠者。燕薊之中虜也。自三衛始也。三衛二心於虜。虜藉其嚮道。以為我害於此撫賞於彼鹵掠百相負也。百相欺也。其機變械餙不一日矣。遼左三面鄰虜。四時被侵。莫不曰土蠻。而非一土蠻。又非土蠻能自作孽也。在寧前則屬夷勾連東虜。海西建州則仰逞二奴。及阿台挾仇內訌。今勢駸駸熾矣。晉患自板升始也。石州之慘。我叛人實為之。雖天誘戎心。倓而歸我。遄膏刅金?戊而其子孫。與其徒黨。依然虜中。日長月盛矣。河湟絕徼。勢極孤懸。異日大酋驅西番。胥聽詛約。自我張疑稱剿。而豐州所遺部落。移帳遠避。今大眾雖歸。而丙免貪松山水草。套虜超忽把兒谷等。又西徙延寧。垂涎番種。勢益孤而莫支矣此豈可不為寒心哉。胡不以漢事明之也。漢初匈奴兼從西國結黨南羌。中行說翕侯信。又日夜教匈奴所以圖漢者。今年入上郡、明年入雲中入漁陽、雖衞霍為將、不少衰止、於是降渾邪、表河曲列四郡、開玉關、通西域、斷匈奴右臂。隔絕南羌月氐自是遠徙幕北、稽顙入侍、竟西漢無虜患焉、夫神爵五鳳之威、不烈于元光元狩也、而匈奴頓弱若此、非匈奴之弱、弱於漢之得策也。建元中、羌寇金城、隴西司徒椽彪言、凉州部郡、皆有降羌、數為小吏黠人、所見侵奪、故致反叛去、蠻夷寇亂、皆為此、請置蠻夷騎都尉、護羌挍尉。理其怨結。問所疾苦。數遣使驛通達動靜。使羌眾得為吏耳目。永元中超自西域還、曰、塞外吏卒、本非孝子順孫、以罪過徙邊、而蠻夷懷鳥獸性、難養易敗宜蕩佚簡易、寬其小過夫不急叛羌。急降羌而復縱之。欲羌為我用。亦使不得沒於蠻而為蠻用也。夫今者何以異此。我二衛屬夷引土蠻、引東虜、且為西國、為南羌、板升扒沙。為中行趙信、丙兔超忽等為蠻寇我屬番且為凉州降羌。而當事者泄泄焉。叛者無以服也。合者無以離也。携者無以懷也。何哉。愚請得臆策之、條列愷切文体雖拗而不墮雲霧三衛誠當剿矣第恐依山聚谷。鋌而走險。况狡悍雖???大?。而藩籬尚在。惟我邊塞有釁焉。猶稱外戶。或有以虜情輸我也。母滋他族寔逼處此。以自撒其藩籬也。至其鼠竊他境。當隨地殲之。或懸賞格。購其首逆者置之法此所謂服其叛者也土蠻負其眾。遮求貢市。每弄兵要挾。而速把亥王杲餘孽。懷憤圖報。此可以兵碎。非可以恩結也。宜聽諸夷小市。以携其黨。因往來偵候。其有會蹛林者。悉兵剿之。弗使得志。一大治、則終身創矣此所謂離其合者也丙兔超忽。既西利水艸。又貪羌眾。而吾復優撫之。是彼一舉而得三利也。不惟新徙松山者忘歸。而延寧套虜。亦宜騖利而西。甘肅益不支矣當酌議撫虜。亟修戰備。揚兵聲討。張疑設間。復曉示番種。使招致西行。掠番之虜。盡歸其毳幙。毌使番虜相結是所謂懷其携也板升扒沙。寧無父母室家之願、而從夷而夷、久無反心、第曰、胡俗自便耳、彼方樂胡便也、而我且困之以土木、重之以煩令、朘削之以徵歛、令人人囂焉喪其樂土之心、將內之民之不能保、而欲守空令以散逆黨、譬之持拳石以召犬也、必不至矣。此又當悉計以懷徠者也。執事又以黃酋請封、而求待之之說、夫九塞諸虜。順義為雄。自宣雲抵甘凉。穹廬萬里。東足以聲畏土速。西足以號召俺把。今幸且物故。而不以此時大分之。非得計也。法曰親而離之。亂而取之。今黃酋無親。而諸子弟各擁兵自衛。第令儼然而王。必且并諸部役屬。盡為一家。是虜勢本離。而我合之使強也。今惟按虜俗。令諸子漸長。各以次第授兵陽封黃酋而陰分其勢諸夷恃眾不相下。且慕少婦爭奪。板升必內變叢生。自顧不給。方求援於我。我坐收漁人之功。東西諸虜。皆脅息而不敢動。此又大離其合。而服叛之謀、懷携之策。惟我之所欲為也。又奚患哉。

