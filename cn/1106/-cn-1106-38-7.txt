○进农书状

（《农书》三卷。）

右伏奉某月日敕，宜以二月一日为中和节，所司进《农书》，永以为恒式者。臣伏以平秩东作，《虞书》立制；ㄈ载南亩，周《雅》垂文。此皆奉天时以授人，尽地力而丰食。（“而”，一作“于”。）自陛下惟新令节，益励农功，既立典于可传，每陈书而作则。耕凿之利，敷帝力于嘉谟；稼穑之难，动天心于睿览。勤劳率下，超迈古先。凡在率土，不胜幸甚。前件《农书》，谨函封进。谨奏。

