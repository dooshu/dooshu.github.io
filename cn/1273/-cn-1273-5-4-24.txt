答百之太守


两节妇诗均得读，得此表扬，幽贞当借以不朽；《何烈妇诗》尤情文兼至，何生何幸而得此知己。公诗气格雄秀，清律严整而能变化，已入坡公之室；其深情远意，以轩豁语出之，则似近香山，钦佩无量。大忠祠诗，尤望写示。数年因公不轻以诗见教，竟未知公诗境；即古文精洁，亦今年始见之，足见长者若虚之度矣！





