○感遇二首

（永州作。）

西陆动凉气，（昭四年《左传》：日在北陆而藏冰，西陆朝觌而出之。陆，道也。）惊鸟号北林。栖息岂殊性，集枯安可任！（《晋语》云：暇豫之吾吾，不如鸟乌。人皆集于苑，己独集于枯。“集”，一作“荣”。）鸿鹄去不返，勾吴阻且深。（《吴越春秋》，太伯逃之荆蛮，号为勾吴。“吴”，或作昊。）徒嗟日沉湎，丸鼓鹜奇音。（《汉书·史丹传》：元帝留好音乐，或置鼙鼓殿下，天子自临轩槛上，ㄨ铜丸以レ鼓，声中严鼓之节。）东海久摇荡，南风已。（七林切。马行疾。）坐使青天暮，小星愁太阴。（《诗》，ィ彼小星。太阴，月也。）众情嗜奸利，居货捐千金。（《史记·吕不韦传》：奇货可居。）危根一以振，齐斧来相寻。（《汉书》引《易》：丧其齐斧。齐斧，利斧。齐，侧皆切。）揽衣中夜起。（揽，音览。一作{临手}。）感物涕盈襟。微霜众所践，谁念岁寒心？○其二

旭日照寒野。兴斯起蒿莱。（《诗》：弁彼兴斯，归飞提提。注云，兴，卑居。鸟鸦也，小而多群，腹下白。兴，音豫。）啁啾有馀乐，飞舞西陵隈，回风旦夕至，（《尔雅》：回风曰飘。）零叶委陈ぼ。（音垓。）所栖不足恃，鹰隼纵横来。

