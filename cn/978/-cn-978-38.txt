释绍昙　达磨赞

殚千金产学屠龙，袖隐吹毛不露锋。

洎见真龙元不识，郎忙航苇去无踪。

释绍昙

释绍昙　达磨赞

远离竺国见梁王，五鬼临身讨苦噇。

面面相看言不识，秋风一苇急横江。

释绍昙

释绍昙　达磨赞

一苇横江，九年面壁。

直指单传，人信不及。

面对梁王言不识，咦，

泥团乱抛掷。

释绍昙

释绍昙　达磨赞

远泛鲸波入大唐，廓然无圣触梁王。

九年冷坐精灵窟，怕见嵩山下雪霜。

释绍昙

释绍昙　达磨赞

竺乾窃虱屠龙伎，袖隐神锋入南海。

暨见真龙元不识，九年面壁好羞惭。

释绍昙

