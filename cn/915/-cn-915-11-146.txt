◎于烈

烈，代人。少拜羽林中郎，迁羽林中郎将。延兴初，领宁光宫宿卫事。迁屯田给纳。太和初，以本官行秦雍二州事。迁司卫监。转左卫将军，爵昌国子。迁殿中尚书。加散骑常侍、前将军，进爵洛阳侯。转卫尉卿，加镇南将军。迁光禄卿，封聊城县开国子。除领军将军。加金紫光禄大夫。宣武即位，出为征北将军、恒州刺史。不行。寻拜车骑大将军、领军事，进爵为侯。

