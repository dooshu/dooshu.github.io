○钱氏大宗谱列传·师宝钱公列传

公讳师宝，字道，孝憬公长子。童时通《孝经》《论语》。尝语亲曰：“用天之道，分地之利。谨身节用，以养父母。此圣人之至行也。吾日三省吾身，为人谋而不忠乎？与朋友交而不信乎？传不习乎？此孔门之高节也。惟此二者，吾庶几焉。”遂高谢徵辟，覃精载籍，极事亲之道，得乡党之誉。优哉游哉，聊以卒岁。年八十有五，无疾而终。娶吴郡张氏，葬临安县署村大钱墓。生二子，曰仁哲、仁。

