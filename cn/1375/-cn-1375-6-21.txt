化洽亭记


宁国临县迳之东南，古胜地也。顷属兵兴以后，尽目芜焉。稂莠蔽川，嘉树不长。氛烟塞路，清泉不发，幽埋异没，谁复相之？是邑汝南长君，治民有廖，任人得逸，乃卜别墅，就而营之。前有浅山，屹然如屏。后有卑岭，缭然如城。跨池左右，足以建亭。邱陇高下，足以劝耕。泓泓盈盈，涟漪是生。蓝蓝青青，疎篁舞庭。斯亭何名，化洽而成。民化洽矣，斯亭乃治。长君未至，物景颓圮。长君既至，物景明媚。物之怀异，有时之否。人之怀异，亦莫如是。懿哉长君，雅识不群。愚不纪之，熟彰后人！时乾宁三年仲夏月十有九日记。

题记：《化洽亭记》化洽：教化、和洽的意思。当时的“汝南长君，治民有廖，任人得逸”，而当地又“前有浅山，屹然如屏。后有卑岭，缭然如城。跨池左右”，所以“足以建亭”，并取名“化洽厅”。于是可以看到“泓泓盈盈，涟漪是生。蓝蓝青青，疎篁舞庭”。建亭起自教化，而亭子又和周围的美景融会到了一起。

作者简介：沈颜，字可铸，湖州德清人，唐昭宗进士。





●隋唐五代

