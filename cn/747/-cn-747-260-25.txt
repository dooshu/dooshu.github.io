○对紫芝白兔判

怀州申卫士杨建德被差镇，敕到之後，母亡，遂庐墓侧哀毁，有紫芝生，白兔来。驯州司请加飒庙，廉察以为避镇科罪。

横戈出塞，虽五校之严规；主奠临丧，亦十伦之重制。建德身参戎旅，名列材官，负羽腰，将驰边戍，枯鱼衔索，旋迫私庭。瞻大树於辕门，痛风枝之不静，听嘶骖於戎幕，感隙驷之难留。燕雀之心，已缠於罔极；熊罴之效，未遑於载驰。详甲乙之科，无亏典禁；推忠孝之道，何爽公私？既而匍匐坟埏，充穷陇隧，霜露之思，义贯天经；精感之微，遂彰灵应。白兔呈贶，背三窟而来驯；紫芝符祥，对九茎而擢秀。州司请加褒异，锡类之仪载光；使局作此科绳，昧礼之情何甚！圣朝孝理，史官自合发挥；建德至诚，门闾固宜飒庙。

郝连梵

连梵，武后朝对策擢第。

