陈著　次单君范袖来汪西皋所譶咏秋十章以示因和之十绝

鸦带残阳入翠微，纷纷黄叶向人飞。

西风不管人閒事，雁自南飞燕自归。

陈著

陈著　次单君范袖来汪西皋所譶咏秋十章以示因和之十绝

苹蓼汀洲红白分，忧心触景自如醺。

鸿飞本欲冥冥去，万里长天不放云。

陈著

陈著　次单君范袖来汪西皋所譶咏秋十章以示因和之十绝

平生念不到轻肥，砧杵凄凄捣布衣。

说与妻孥贫自好，相看一笑有春晖。

陈著

陈著　次单君范袖来汪西皋所譶咏秋十章以示因和之十绝

自古年年自有秋，悲秋元只是閒愁。

感时只有长庚子，说到衣冠成古邱。

陈著

陈著　次单君范袖来汪西皋所譶咏秋十章以示因和之十绝

飞飞鸿雁旧山川，有泪沾衣感昔贤。

猛拍阑干因猛省，从来沧海变桑田。

陈著

陈著　次单君范袖来汪西皋所譶咏秋十章以示因和之十绝

木犀风了桂花风，几日中閒景不同。

惟有黄花偏耐老，饱收霜露玉成功。

陈著

陈著　次单君范袖来汪西皋所譶咏秋十章以示因和之十绝

露获归来妇爨催，西风满屋饭香来。

痴儿得饱牛衣舞，也要人呼小老莱。

陈著

陈著　次单君范袖来汪西皋所譶咏秋十章以示因和之十绝

平生四海有知心，宿草秋风只感今。

独向西皋一回首，未曾平面已兰金。

陈著

陈著　次单君范袖来汪西皋所譶咏秋十章以示因和之十绝

梦断康衢立极谣，心如泥絮看萍飘。

一清盍与金溪水，同味谁争盐海潮。

陈著

陈著　次单君范袖来汪西皋所譶咏秋十章以示因和之十绝

昏眵望杳水云村，好句从来风月人。

瓦缶不量追大吕，冰壶何惜受纖尘。

陈著

