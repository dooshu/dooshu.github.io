李新


新字元应，仙井（今四川仁寿）人。登元祐三年（1088）进士第。元符末，为南郑丞。崇宁元年（1102），坐元符上书入邪上尢甚籍，夺官，谪居遂州。大观中为普州司法，宣和产为资州司录。今有跨鳌集，从永乐大典辑出。

临江仙

杨柳梢头春色重，紫骝嘶入残花。香风满面日西斜。只知间信马，不觉误随车。

已许洞天归路晚，空劳眼惜眉怜。几回偷为掷花钿。今生应已过，重结后来缘。

浣溪沙

秋怀

千古人生乐事稀。露浓烟重薄寒时。菊花须插两三枝。

未老功名辜两鬓，悲秋情绪入双眉。茂陵多病有谁知。

前调

书所见

雨霁笼山碧破赊。小园围屋粉墙斜。朱门间掩那人家。

素腕拨香临宝砌，层波窥客擘轻纱。隔窗隐隐见簪花。

摊破浣溪沙

几度珠帘卷上钩。折花走马向扬州。老去不堪寻往事，上心头。

陶令无聊惟喜醉，茂陵多病不胜愁。脉脉春情长不断，水东流。







