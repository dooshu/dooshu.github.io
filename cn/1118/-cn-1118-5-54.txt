【正宰相】


（唐）正宰相，《官品令》所定之宰相官，非临时差遣同中书门下平章事者。如唐初至武周长安四年（704），尚书左、右仆射均为正宰相。后或以官品低而入中书为宰相者，如参议朝政、同平章事等，地位较低，未能视为正宰相。尚书令因唐太宗任过，后不曾除人，以尚书左、右仆射为尚书省长官，故唐初正宰相指中书令、侍中、尚书左右仆射。景云二年（711）以后，尚书左、右仆射不带同中书门下三品（或二品）者，不复为正宰相。《资治通鉴·敬宗宝历元年十二月》：“（李）绛引故事上言：‘仆射，国初为正宰相，礼数至重。’”胡三省注：“唐初，太宗为尚书令，群臣不敢居其位，自是不除授，以左、右仆射为尚书省长官，其任为正宰相。所谓参议朝政、参知机务、同平章事虽皆宰相之职，然非正宰相也。”宋钱易《南部新书》甲卷：“自武德至长安四年以前，尚书左、右仆射并是正宰相。初，豆卢钦望拜左仆射，不言同中书门下三品，不敢参议朝政。数日后，始有诏：加知军国事。至景云二年，韦安石除仆射，不带同二品，自后空除仆射不是宰相，遂为故事。”宋王溥《唐会要》卷五七《左右仆射》：“尚书左右仆射，自武德至长安四年已前，并是正宰相。初，豆卢钦望自开府仪同三司拜左仆射，既不言同中书门下三品，不敢参议政事。数日后，始有诏加知军国重事。至景云二年十月，韦安石除左仆射、东都留守，不带同三品。自后空除仆射，不是宰相。”





