杨冠卿　三辅黄图载赵飞燕太液池结裾游宋公鸡跖载飞燕太液池归风送远曲俱

饮飞挟宸舟，彩鷁粲云母。

波涵太液秋，影动灵鼍吼。

观云棹水撷菱蕖，冯夷击鼓群龙趍。

飘飘仙袂随风举，帝怜飞燕结缨裾。

当时得意更深眷，承恩日在昭阳殿。

兹游奇绝冠平生，三十六宫俱健羡。

杨冠卿

杨冠卿　三辅黄图载赵飞燕太液池结裾游宋公鸡跖载飞燕太液池归风送远曲俱

瑶池翠水波粼粼，日暮寒生碧草春。

阿娇厌賏黄金屋，来歌送远归风曲。

仙乎去故而就新，歌声嘹亮遏行云。

黄鹄一去无消息，入间有情泪沾臆。

杨冠卿

