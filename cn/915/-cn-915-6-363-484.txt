○驳寒食议



案《春秋》，藏冰失道，阴气发泄为雹。自子推已前，雹者复何所致？此自阴阳乖错所为耳。且子推贤者，曷为暴虐如此，求之冥趣，必不然矣。今虽为冰室，惧所藏之冰，不在固阴Ё寒之地，多皆川池之侧，气泄为雹也。以子推忠贤，令绵、介之间奉之为允，于天下则不通矣。（《晋书·载纪·石勒传》下，《十六国春秋》十三。）

王度

度，大原人，仕石虎，为中书著作郎。



