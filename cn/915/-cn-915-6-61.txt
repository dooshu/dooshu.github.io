◎王诞

诞字茂世，恬孙，袭父混爵雉乡侯。历秘书郎、琅邪王文学中军功曹，又补元显後军府功曹，除尚书吏部郎，仍为後军长史，领庐江太守，加镇蛮护军，转龙骧将军琅邪内史，随府转骠骑长史。桓玄辅政，徙广州，为庐循平南府长史，还除员外散骑常侍，未拜。太尉刘裕请为谘议参军，转长史，从征南燕，领齐郡太守，迁吴国内史，母忧去职。义熙九年卒，追赠作唐县侯。（案：《宋书·傅亮传》：高祖文笔，北征广固，悉委长史王诞。又案：王诞《宋书》有传，《艺文类聚》亦以为宋人，今以卒年为断编入晋文。）

