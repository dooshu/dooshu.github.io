○慎重祀典事 【 郊他分合】

臣謹按禮記語祀典者莫詳於祭法、首敘虞憂殷之郊、繼之曰燔柴於泰壇、祭天也、瘞埋於泰圻、祭地也、是祭天祭地之禮不同矣。其曰埋少牢於泰昭、祭時也、相近於坎壇、祭寒暑也、王宮、祭日也、夜明、祭月也、幽宗、祭星也、雩宗、祭水旱也、四坎壇、祭四方也、山林川谷丘陵、能出雲為風雨、見恠物、皆曰神、有天下者、祭百神而于社、則有大社王社國社侯社之別焉、是其祭各不同矣。又曰日月星辰、民所瞻仰也、山林川谷丘陵、民所取財也、是祀典不可偏廢矣。郊特牲曰郊之祭也、迎長日之至也、兆於南郊、就陽位也、是祭天必以冬至、其位必於南郊矣。而不言祭地之所。其在周禮大宗伯以禋祀祀昊天上帝、以實柴祀日月星辰、以槱燎祀司中司命飌師雨師、以血祭祭社稷五祀五嶽、以狸沈祭山林川澤、而亦不言地。惟大司樂冬日至禮天神於地上之圜丘。夏日至禮地祗於澤中之方丘。以天與地並言。圜丘即所謂泰壇。方丘即所謂泰折。是其時與位皆不同矣。而未有北郊之名也。至漢匡衡請定南北郊、北郊之名。始見于此。葢其說出于緯書。若不足據。然其言就陽即陰之象。則禮之正也。自時後議者紛然、互有得失、葢古者祭天地、有正祭。有告祭。冬至一陽生。天道之始。又生物之始也。故順天道之始而報天焉。必於圜丘。順陽位也。夏至一陰生。地道之始。又成物之始也。故順地道之始而報地焉。必於方丘。順陰位也。此所謂正祭也。舜之嗣堯位也、類于上帝、望于山川、東廵守則柴望、秩于岱宗、武王之伐商也、告于皇天后土、又柴望大告武成、成王之營洛也、丁巳用往于郊、翼日戊午、乃社于新邑、皆因事並告天地。有同日而舉者。有繼日而舉者。此所謂告祭也。然上帝曰類者。謂倣郊祀之′禮而為之。中峯亦主分祭同于貴溪至正祭告祭其說頗為有據則非正祭天矣。告地而舉望祭之禮。或社祭之禮。則非正祭地矣。葢特祭天地。乃報本之正祭也。故辨方正位。順時陰陽。其禮別而專。並祭天地。因事而告祭也。故隨在致虔。不拘時位。其禮合而簡。禮雖不同。義各有當也。此義弗明。於是有以孟春上辛天子親合祭於南郊。而以冬至夏至有司分祭者矣。若元始建武所行是也。有請於冬至南郊而合祭天地者矣。若顧臨等所言是也。有援虞周告祭之禮以證天地當合祭者矣。如蘇軾所言是也。此皆是後世之謬誤、我　太祖高皇帝有天下之初、即建圜丘於鍾山之陽、以冬至祀天、建方丘於鍾山之陰、以夏至祭地、一如古制、而因山以為南北、日月星辰太歲諸神、則從祀圜丘、嶽鎮海瀆山川諸神、則從祀方丘、天神地祗、各從其類、而又春分朝日、有朝日壇、秋分夕月、有夕月壇、其壇位禮儀具載于存心錄者、可考見也、至洪武十年、復定合祀之禮、時以大祀殿未成、暫合祀于奉天殿、十二年正月、乃合祀于南郊、羣臣皆從、而日月星辰之專祭亦罷、今大祀文合祭天地文、及諭中書敕、載于御製文集者可考見也、于時儒臣解縉、嘗建議請復掃地之矢?見、竟亦未行、豈禮固以時為大歟、我　皇上嗣登大寶、九年于茲、敬天法祖、式嚴祀事、幽明上下、罔不歆格、茲者大祀既畢、　聖心猶若未安、欲遵復　皇祖始制、以盡事天之誠、且俾各陳所見、夫上下之分、陰陽之義、淵衷葢已洞然矣、臣復何辭、然必欲求其是。則分祀者。意亦歸于两是總之此禮無定義也固古禮之正也。分而復合。　皇上之獨見神斷。殆亦未易窺測者焉。記曰惟聖人能饗帝、我　皇祖以不世出之聖、開創于始、　皇上以不世出之聖、纘承于後、精神之運、心術之動。庸有潛孚而默契者乎、今之禮樂法度、悉由　皇祖裁定、誠如聖制、所謂為子孫者雖億萬世所當謹守勿違也、况茲重大之典、欲復其初、宜必慎所處矣、顧豈臣愚所能與哉、孔子曰、誦詩三百、不足以一獻、一獻之禮。不足以大饗、大饗之禮、不足以大旅、大旅具矣、不足以饗帝、毋輕議禮、葢饗帝之禮。其難也如此。可弗慎歟。伏惟　聖明以不愆不忘之心、弘善繼善述之道、信先王之禮、而不泥其沿襲之迹、遵　皇祖之制、而兼思其更定之由、　聖心安、即人心舉安、而天心得伏、

魏恭簡公集（論）

魏校

