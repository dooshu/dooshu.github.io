○忠武军都押衙检校太子宾客王仲元等加官制

敕。忠武军节度右都押衙银青光禄大夫检校太子宾客兼殿中侍御史王仲元等。自艰难以来，言念许师，何役不行，何战不会？居常则长法知礼，临敌则致命争登，В於和门，不忝忠武。尔等短衣长剑，事寇乘边，触履艰危，无所顾虑。将军列状，宪班酬劳，勿矜常胜，无忘淬砺。可依前件。

