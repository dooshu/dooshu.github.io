葛立方　大人游千金张仲宗以守舍不得侍行用仲宗韵二首

古寺依烟艇，一篙春水深。

石坛幡转影，玉殿磬流音。

客有张公子，僧皆支道林。

行行云水窟，幽梦渺难寻。

葛立方

葛立方　大人游千金张仲宗以守舍不得侍行用仲宗韵二首

闻道千金好，幽人已奠居。

森森松绕寺，{左氵右虢}{左氵右虢}水循渠。

旅泊未妨酒，长饥犹著书。

谪仙诗酒地，今尚指匡庐。

葛立方

