○玉笥山书堂石伞峰铭

亭亭石伞，有物有名。如盖若倾，如芝一茎。又如摇袂，拂著上清。俯踏不平，仰扪云行。石伞山东，山衔日宫。石伞山西，山衔月宫。南峦北阜，首出屹雄。千里在掌，五更见日。我来豫疾，毛竖汗出。齐侯贲趾，以隐为荣。往往洞穴，闻金奏声。橡栗险，猿猴相争。乔木千寻，凡人几生。芳树洌泉，懵夫惶惚。螺旋锦沓，鹤鸣山空。杳兮神乎，不宰其功。

