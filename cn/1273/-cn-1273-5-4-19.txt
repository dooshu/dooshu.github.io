答梁诗五函


按：此信写于一八九九年，据丘逢甲诗文手稿第十五册校录。

九月间，守愚赍到尊椷，即为草定开办章程；乃弟往潮阳一月，而事尚无端绪，则以守愚之势，在潮亦孤特。十月杪，弟由潮阳还郡，而士果亦来，始为立决定义，至先生第二次信来，时章程已刊发。前书所以久未复者，缘所办事尚未能成，无以报命，此时真所谓“为政不在多言，顾力行何如耳”[14]！初拟在汕头开办，缘同人皆以为宜在郡城，已租定慰忠祠，地尚宏敞，学生来报名者已有二十人矣。慕柳去潮，吾道益孤。“我瞻四方，蹙蹙靡所骋”[15]，惟有竖起脊梁，守定宗旨为之而已。





