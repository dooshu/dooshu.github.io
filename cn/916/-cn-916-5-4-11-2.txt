【朱路篇】

朱路扬和鸾。翠盖耀金华。玄牡饰樊缨。流旌拂飞霞。雄戟辟旷途。班剑翼高车。三军且莫喧。听我奏铙歌。清な惊短箫。朗鼓节鸣笳。人心惟恺豫。兹音亮且和。轻风起红尘。氵亭澜发微波。逸韵腾天路。□响结城阿。仁声被八表。威震（广《文选》作灵。）振九遐。嗟嗟介胄士。勖哉念皇家。（○《宋书》乐志。《乐府诗集》十九。广《文选》十二。《诗纪》四十五。）

