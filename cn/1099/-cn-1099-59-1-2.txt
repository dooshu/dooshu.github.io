○緊急饋餉疏 【 餉軍】

題為緊急饋餉事、臣聞行軍之際、糧料為急務、近者皇上俯念軍士、命光祿寺整理麫炒、分送各營、□□感激、無不思報、今訪得各營雖有運到糧草。緣軍士俱各披掛。無暇炊爨。坐視糧豆。不得食用。實為可矜乞敕光祿寺并五城兵馬司官、多方設法、將米豆烝熟。坐派軍餘夫甲。每日分送各營。戶部仍差能幹郎中等官。躬親提督給散。務俾人沾實惠、以養銳氣、以圖成功、謹題、

