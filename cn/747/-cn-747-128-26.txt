○却登高文

玉澄醪，金盘绣饣羔，茱房气烈，菊芷香豪。左右进而言曰：“维芳时之令月，可藉野以登高，矧上林之伺幸，而秋光之待乎？”余告之曰：“昔时之壮也，情乐恣，欢赏忘劳，ぉ心志於金石，泥花月於诗骚，轻五陵之得侣，陋三秦之选曹，量珠聘伎，纫彩维艘，被墙宇以耗帛，论邱山而委糟，岂知忘长夜之靡靡，累大德於滔滔？怆家艰之如毁，萦离绪之郁陶，陟彼冈矣企予足，望复关兮睇予目。原有兮相从飞，嗟予季兮不来归，空苍苍兮风凄凄，心踯躅兮泪涟ㄝ，无一欢之可作，有万绪以缠悲於戏噫嘻！尔之告我，曾非所宜。”

