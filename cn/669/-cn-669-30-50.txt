50　上津扶風洋川通運


上津，扶風，洋川。

【元圻案】通鑑唐紀肅宗至德元載：「江、淮奏請貢獻之蜀、之靈武者，皆自襄陽取上津路抵扶風，道路無壅，皆薛景仙之功也。」二載：「上至鳳翔旬日，隴右、河西、安西、西域之兵皆會，江、淮庸調亦至洋川、漢中。」胡三省注：「江、淮庸調泝漢而上洋、梁。」

商州上津縣。【原注】漢長利縣。扶風郡鳳翔府。【原注】自襄陽取上津路抵扶風，德宗治上津道置館。洋川郡洋州。【原注】泝江、漢而上至洋川，陸運至扶風。汴水堙廢漕運，自江、漢抵梁、洋。【原注】梁州興元府。

【集證】今湖北鄖陽府鄖縣西有廢長利縣。洋州，今陝西漢中府洋縣。隋梁州，唐改爲興元府，今爲漢中府。





