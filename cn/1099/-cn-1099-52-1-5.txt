○論軍功疏 【 陞賞軍功】

有旨令擬陞賞搗巢功次、欲將奮不顧身二百一十員名、特陞署職一級、臣等看得兵部三次議擬、極言軍功陞職、必論首級、係　祖宗定制、彼處所獲首級止於三顆、今擬陞七人、賞四千餘人、其奮不顧身等項、又比賞加賞、已為過厚、足以激勵人心、若又陞職太濫、則恐將來軍前。不獨惜一時之費實為不勸之賞俱各倣效冐報敢勇當先奮不顧身等項。以圖僥倖陞職。誰肯著實向前殺賊。弊端一開。末流難塞。此誠為國大計。若臣等苟且阿順。則是該部為朝廷守法。而臣等職在輔弼。乃反壞之。罪無所逃。以此不敢輕易。伏乞　聖明採擇、

