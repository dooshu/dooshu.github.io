参香散

治心气不宁，诸虚百损，肢体沉重，情思不乐，夜多异梦，盗汗失精，恐怖烦悸，喜怒无时，口干咽燥，渴欲饮水，饮食减少，肌肉瘦瘁，渐成劳瘵。常服补精血，调心气，进饮食，安神守中，功效不可尽述。

人参 黄芪 白茯苓 白术 山药 莲肉（去心，各一两） 缩砂仁 乌药 橘红 干姜（炮，各半两） 甘草（炙，三分） 南木香 丁香 檀香（各一分） 沉香（二钱）

上为粗末。每服四钱，水一大盏，姜三片，枣子一个，煎七分，去滓，食前服。一法，有炮熟附子半两。







