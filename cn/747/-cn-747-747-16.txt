○请释医官韩福建省召康仲殷宗族疏

臣闻修短之期，人之定分，贤愚共一，今古攸同。乔松花，禀气各异。至如铿寿考，不因有智而延龄；颜子早亡，不为不贤而促寿。此皆含灵禀气，修短自然之理也。一昨同昌公主久婴危疾，深轸圣慈。医药无徵，幽明遽隔。陛下过锺宸爱，痛切追思，爰责医工，令从严宪。然韩宗召等，因缘艺术，备荷宠荣。想於诊候之时，无不尽其方术，亦欲病如沃雪，药暂通神，其奈祸福难移，竟成差跌。原其情状，亦可哀矜。而差误之愆，死未塞责。自陛下雷霆一怒，朝野震惊，囚九族於狴牢，因两人之药误，老幼械系，三百馀人。咸云宗召荷恩之日，寸禄不沾，进药之时，人不同议。此乃祸从天降，罪匪已为，物议沸腾，道路嗟叹。陛下以宽仁厚德，御宇十年。四海万邦，咸歌圣政。何事遽移前志，顿易初，心以达理知命之君，涉肆暴不明之谤，且殉宫女而违道，囚平人而结冤。此皆陛下安不思危，忿不顾难者也。陛下信崇释典，留意生天，大要不过喜舍慈悲，方便布施，不生恶念。所谓福田，则业累尽消，往生忉利，比居浊恶，未可同年。伏望陛下尽释系囚，易怒为喜，虔奉空王之教，以资爱主之灵。中外臣寮，同深恳激。

