○大王本命醮葛仙化词

伏以二气资灵，五行禀象，法元穹而定命，体厚地以流形。罪福吉凶，皆由阴骘；运心履行，咸系主张。况荷殊荣，久叨重寄，循涯省分，常切兢惭，每因章醮之坛，敢忘敬恭之礼？冀凭修奉，上答君亲。今属元君之辰，诣本命灵化，精诚香火，祈叩真仙，愿鉴丹襟，俯颁鸿福。俾臣罪瑕除涤，寿禄增延，疆安，生灵康泰；灾毒无侵於四境，农桑克美於有年，得倾葵藿之心，永奉平之运。不任归命虔诚之至。

