【步行学士】


（宋）馆职之别名。宋制，翰林学士许骑马自东华门入宫，而选人升为馆职，不得骑马入宫，须在左掖门下马，故俗称“步行学士”。明王鏊《震泽长语》卷上：“宋制，学士初拜，自东华门入，至左承天门下马，吏双引至阁门，此亦唐故事也。又宋制，选人不得乘马入宫门，欧阳公初以选人为馆职，自左掖门下马入馆，当时谓之‘步行学士’。”宋孙逢吉《职官分纪》卷一五《崇文院》：“选人为馆职，如欧阳永叔、黄鉴辈皆自左掖门下马入馆，当时谓之‘步行学士’。”





