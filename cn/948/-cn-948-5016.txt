陆游　自遣

蔬食任无鱼，山行可借驴。

指挛犹把钓，眼涩未捐书。

客少胜纷若，家贫亦晏如。

时时顾影叹，顽似十年初。

陆游

陆游　自遣

枳篱茅屋枕孤峰，偃尽初来手种松。

睡少未成千里梦，愁深先怯五更钟。

中天日月逢真主，数亩桑麻伴老农。

世事古今谁料得？不堪陂水照衰容。

陆游

陆游　自遣

衣冠尚作闲身祟，梁肉终非退士宜。

惟有褐裘井豆饭，尚能相伴到期颐。

陆游

