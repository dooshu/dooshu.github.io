张耒　舟行五绝

猎猎西风秋水清，野花寒草傍流生。

沙边水鹤待鱼立，石底暗蛩先夜鸣。

张耒

张耒　舟行五绝

落景秋云晚不开，天寒古岸野船回。

初惊波面微澜起，已觉风前细雨来。

张耒

张耒　舟行五绝

渡头风雨晚生寒，蓑笠渔翁坐钓船。

为问篷中有鱼否，一双新鳜出笼鲜。

张耒

张耒　舟行五绝

天寒野店断人行，晚系孤舟浪未平。

半夜西风惊客梦，卧听寒雨到天明。

张耒

