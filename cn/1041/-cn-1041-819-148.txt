蒲寿宬　题萧照画山水渔父四轴

裂威严民崖如赤壁，暗想当年学士苏。

巨口细鳞新网得，一樽惟有月相娱。

蒲寿宬

蒲寿宬　题萧照画山水渔父四轴

轻蓑短棹下沧浪，不是寻常黄帽郎。

料应江上青山色，肯博人间白玉堂。

蒲寿宬

蒲寿宬　题萧照画山水渔父四轴

火云收尽天逾阔，野艇归来日未斜。

秋思满江禁不得，又吹长笛出芦花。

蒲寿宬

蒲寿宬　题萧照画山水渔父四轴

野航偶击梅花下，人在梅花与雪俱。

直钩情知鱼不食，一丝终日挂冰壶。

蒲寿宬

