李壁　留题东屯诗四首

千载风流表出师，帅龙山寺已题诗。

两贤心迹元无异，更谒东屯老拾遗。

李壁

李壁　留题东屯诗四首

连峰叠嶂拥峥嵘，个里谁知掌样平。

还有人家留客醉，石榴花下听啼莺。

李壁

李壁　留题东屯诗四首

作意元非谷口耕，后来更说以诗鸣。

殷勤只有香溪在，曾照先生白发茎。

李壁

李壁　留题东屯诗四首

早日舦夔许致身，最怜一饭不忘君。

飘零岂意穷山里，目断长安隔戍云。

李壁

