苏轼　赵成伯家有丽人，仆忝乡人，不肯开樽，徒吟春雪美句，次韵一笑

绣帘朱户未曾开，谁见梅花落镜台。

试问高吟三十韵，何如低唱两三杯。

莫言衰鬓聊相映，须得纤腰与共回。

知道文君隔青琐，梁园赋客肯言才。

赵倅成伯母生日致语口号昔年占梦，适当重九之佳辰；今日献香，愿祝大千之遐算。庆妇姑之同日，杂茱萸以称觞。杀

已效於庞公，剪发敢资於陶母。但某叨居乐部，忝预年家。不度芜材，上尘口号。

今朝寿酒泛黄花，郁郁葱葱气满家。

愿得唐儿舞一曲，莫嫌国小向长沙。

苏轼

