【京师为杨雄语】

〖《汉书》曰：王莽篡位后。复上符命者。莽尽诛之。时扬雄校书天禄阁。使者欲收雄。雄恐。乃从阁自投。几死。京师为之语曰：〗

惟寂（《白帖》此下有惟字。《文选》注、《御览》、《诗纪》并同。）寞。（《文选》注作漠。《诗纪》作莫。）自投（《白帖》此下有于字。《文选》注、《御览》、《诗纪》并同。）阁。爰清（《诗纪》有爰字。《御览》清下或有爰字。）静。作（《诗纪》作上有无字。《御览》四百作上或有无字。）符命。（《汉书》师古注。今流俗本云。惟寂惟寞。自投於阁。爰清爰静。无作符命。妄增之。○《汉书》扬雄传。《御览》四百九十五。又《白帖》三、十。《文选》三十齐中读书诗注、《御览》一百八十四并引阁一韵。《诗纪》九作投阁。）

