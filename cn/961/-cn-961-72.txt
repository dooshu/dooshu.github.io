黄庭坚　陈荣绪惠示之字韵诗推奖过实非所敢当辄次高韵三首

纷纷不可耐，君子有忧之。

鞅掌诚庄语，贤劳似怨诗。

颓波阅砥柱，浊水得摩尼。

知我无枝叶，刳心只有皮。

黄庭坚

黄庭坚　陈荣绪惠示之字韵诗推奖过实非所敢当辄次高韵三首

太丘胸量阔，一苇莫杭之。

万事不挂眼，四愁犹有诗。

状闲聊阥茸，心洁似毗尼。

早晚同舟去，烟波学子皮。

黄庭坚

