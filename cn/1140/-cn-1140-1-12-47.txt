复叶井叔

名岳藉贤主人遂使客子得穿虎穴一蹑嵩顶题诗石壁最高处自是平生仅事老年丈先生穷搜博览继以雅吟文采风流故当长留二室间也拙序恐有浮沈不谓遂厠首简承示种种琳琅满案读累日不置恨顷方猥冗不敢以烟火语玷清览耳阮亭先生咳唾皆仙又笃重同声精心品藻大集得共相商挍甚快仆局?山中见闻孤陋所谓海内诗朋官罢减城中酒伴病来稀诵之未免三叹矣蒋虎老生平畏友相视莫逆渠却翛然尘外自了本分仆鹿鹿草草何敢望伯仲哉嵩游诗记未刻拙集垂成而力绌耻以告当事告亦未必肯应铢积寸累或秋冬可竣即驰寄请正也

