○提督南贑咨報湖廣廵撫都御史秦夾攻事宜 【 勦賊】

准廵撫湖廣都御史秦　咨、內開夾攻江西、該分哨道、并把截之路及各該官軍、不無追剿、往來過境、必須各給旗號識別。以防錯誤。凡遇賊勢縱橫。及攻堅去處各領哨官。即便發兵策應。同舟共濟。又稱各省窩賊之家。今既各有指實。必須從長計處。絕其禍本。以收全功。煩為參酌行止。并將合行事宜咨報、以憑轉行各該領兵等官、遵守等因、准此先該本院訪得大庾南康上猶三縣近附賊巢良民。村寨甚多。往年大征。不曾分別善惡給與良民旗號。及撥兵護守。以致狼土官兵。貪功妄殺。王石不分。亦有一二良民村寨。給與旗號。撥兵護守。又被不才領兵官員。并良民寨主。受賊重賄。反將有名賊首隱藏其家事定仍復還巢。至今貽患。及有吉安府龍泉萬安泰和三縣并南安府所屬大庾等三縣居民無籍者往往擕帶妻女。入輋為盜。行刼則指引道路。征剿則通報消息。尤為可惡。即今聞有大兵夾攻。俱各潛行回家。遇有盤詰。輒稱被虜逃歸因而得脫誅戮。若不通行挨究。將來事定。仍復入巢。地方之患。何時可巳。就頂行上猶等三縣著落當該掌印官員、查出附近賊巢居民村寨。此叚處置最合事宜通計若干畫圖申報以憑每寨給與良善旗號。臨期撥兵護守。仍取各寨主并地方總甲甘結在官。如有應勦賊徒。來投希圖隱匿者。許其擒斬送官。照例重賞容隱者事發。一寨之人。通行坐以奸細重罪。其大庾龍泉等六縣各給告示曉諭、鄉村里老人等、但有平昔入輋為盜。即今潛出。許其舉首。亦行照例給賞。容隱事發、本家并四鄰一體坐罪、如此。庶良善免於玉石俱焚。而盜賊得以根株悉拔。俱經牌仰該道遵照施行外、又據委官知府等官季斆等呈稱依奉本院方略、分兵於上猶南康等處防遏、被賊兩次紏眾出攻南安、俱幸我兵克捷。即今賊勢略巳衰敗若乘此機會、直搗其巢、旬月之間、可期掃蕩云云本院看得三省夾攻事宜、集兵有先後。期約有遲速。如上猶大庾之賊。江西先與湖廣夾攻。止令廣東之兵于仁化把截。侯廣東兵力巳齊。聽湖廣廣東約會夾攻江西之兵止於大庾把截。通候廣東湖廣夾攻巳畢。廣東之兵移于惠州。江西之兵。移于龍南。又行約會夾攻。如此。庶先後有序。事機不失兵力不竭。糧餉可省又經移咨貴院查照施行外、今准前因、看得官軍過境必須各給旗號識別以防錯誤、攻堅去處、必須各領哨官、即便發兵策應、庶得成功、持論既極公平、所處又甚詳悉、除行領哨等官遵照施行外、惟守備指揮李璋所呈窩賊之家。傳聞之言、未必皆實、巳行該道再行查訪、務求的實、拔絕禍源、其進攻次第、惟桶岡一處。該與湖廣之兵會合。若長流坑左溪等處。皆深入南安府所屬三縣腹心之內。見今不次擁眾奔衝。勢難止遏。本院欲將前項賊巢。以次相機剿撲。候貴治之兵齊集。會合夾攻桶岡。如此則江西腹心之害已除。而二省夾攻之舉。得以併力從事。擬合移咨前去、煩為查照定處咨報施行、

