交：阳交于阴，阴交于阳物登明堂，矞矞皇皇

初一：冥交于神齐，不以其贞。测曰：冥交不贞，怀非含惭也。

次二：冥交有孚，明如。测曰：冥交之孚，信接神明也。

次三：交于木石。测曰：交于木石不能向人也。

次四：往来熏熏，得亡之门。测曰：往来熏熏，与神交行也。

次五：交于莺猩，不获其荣。测曰：交于莺猩，鸟兽同方也。

次六：大圈闳闳，小圈交之我有灵肴，与尔肴之。测曰：小大之交待焕光也。

次七：交于鸟鼠，费其资黍。测曰：交于鸟鼠，徒费也。

次八：戈矛往来以其贞不悔。测曰：戈矛往来征不可废也。

上九：交于战伐，不贞覆于城猛则啖。测曰：交于战伐，奚可遂也。

