○请断狱依旧程限奏（太和七年七月大理寺）

准今年五月二十九日御史台奏敕，大事限二十日，中事限十五日，小事限十日奏毕。刑部覆：大事限十五日，中事限十日，小事八日奏毕。详台司所奏，即大理、刑部两司俱照详具狱，未经刑部覆。一则失圣朝慎恤刑狱意，二则未合以生事上黩圣聪。伏请依旧程限，大理寺断了，申刑部覆同讫方奏。

