○東師野記 【 征倭】

辛卯秋、琉球相鄭迵遣使奏日本目下十吉次郎弒主自立、并豊前岐前大小六十島、自號關白、猶華言大將、欲脇使內道、無幾薩摩島術士許儀厚本豫章人縱黨告夷入犯狀、與琉球同、冬、高麗王李昖遣陪臣入　朝廷夷求貢、辭如儀厚至壬辰春、果遣偽將平行長、僧玄素等、帥師二十萬、號六十萬、夏、破高麗兩京、及慶尚等六道、王奔平安、駐義州、告急、遼陽裨將祖承訓自恃驍勇、率騎五千赴之、軍陷、時六師西討哱逆、未遑東顧、夷妄蔑中華、遺書朝鮮、悖慢無忌、石大同馬星、遣門下士、沈惟敬詰夷、夷言高麗阻道、欲有其地、以便來朝、惟敬許為之請、更與期約、禁勿相攻、歸報而西師奏凱、大司馬謂門庭利禦、夷性畏寒、當乘時往救冬、合步騎四萬、　上命右司馬宋應昌經畧燕齊、議與大司馬合也、　敕李如松都督諸軍、受右司馬節制、尚書郎劉黃裳袁黃宿負通術、兼官參軍事、十二月、師渡鴨綠江、夷以惟敬過期、攻高麗鳳山、右司馬駐鳳皇城、陽遣惟敬申約、議畫混同江東南於夷、陰遣如松出不意抵平壤。夷戰不利。走王京。斬首四千級。如松乘勝追躡。深入險隘。復戰於碧蹄舘。我師少卻。退保開城。巳而潛攻王京。殺夷婿三填郎。復用間入城。焚其輜重。賊懼方議還、關口率兵守對馬島、不許、揚言分道犯內、夏、我師疫、馬有歸音、右司馬進屯平壤、佯使惟敬議貢、密請益兵、　天子令蜀將軍劉綎充次將軍、帥師五千為如松犄角、五月夷遂致王京、其辭卑、尋召六道偽將還釜山、六月夷疑約、復掠晉州、右司馬遣如松救之、命惟敬責其渝信、且紿之曰、去釜山當封汝、夷遂歸高麗世子、及其俘、退西生浦、遣小西飛至軍中俟約、秋八月師遂大還、劉綎將前軍鎮王京、領如松事便宜、金羅諸道、海上解嚴、右司馬上言本未、中外始悟夷退、　天子下公卿議、兩臺及諸省郎以名器宜慎、夷心叵測、且暴露幾年、資糧不度、夷以封退又謂寒而歸、春而至、去來無關封否、揣摩激烈、不覺詼諧、大司馬欲分嘻笑、請以百口保封夷無患、　詔曰、俟夷請、始議東伐、羣臣建言守鴨綠聲應援、效西閉玉門故事、勿過重、亦勿過輕、獨右司馬短長陣法考制火攻、慨然以波濤自信、御史郭實慮遠道顛危、劾司馬嘗試國事、指陳切直、出貶遠方、由是奮激出師、鬚鬓皆素、得斬獲相半若陰諾封貢、獨大司馬得聞、及抗衆論、事既盈庭謗訕蠭起兩司馬威名不加於昔日者、上下徑庭故也、或曰夷破高麗、人給粟帛、遠近讙虞、然驕縱王京、而徘徊平壤、故得而不守、及釜山東歸、悉棄降者、或不志中原。少槩見矣。至於李昖畧無騋牝之恩盖彼先嘗三殺其君、殆所謂天亡者歟議者欲立世子以效少康之一旅一成、而其羣臣腆顏昧恥鮮有顧黍離而歌朔方者、悲夫、當隋煬唐文竭天下以殉平壤、亦人事修不修而然自昔日本討賊來王、　太宗賜以名號、今固靳之乃使其睥睨而求、且德過唐虞、若漢文之賜書南越、不足效矣、余觀大司馬征討兩方、夙夜一人、簡才不次、若沈惟敬出入蠻夷、楊允恭募航御敵、皆以匹夫取効、亦涓人收骨之意、綎故都督劉顯子也、勇盖三軍、而方畧不亞如松、如松寧遠成梁子也、並紹箕裘時人多之、野史氏曰、人有言司馬以許封退夷為巳功、夷以求封退師為事大、夷幸我不許以有名、司馬幸不許以免譏於復、寇斯言傾危、不如羣臣之正言深慮矣、始某姓居夷聞琉球情實行長命軍中誦曰、受大球小球、為大國贅旒、盖近於滑稽者乎、論曰、四夷不治、　高皇帝垂於訓言、又　敕遼東主帥曰、虜報萬人、當拒之以十萬、豈無意哉、然亡高麗。是亡遼左也。自遼海而閩廣萬里一帆、要害百數、為蛇弗摧、虺將若何、右司馬同心决斷、可謂奪人心矣、或咎其不務懲夷、有不及幾年之懼、詩不云乎、薄伐玁狁、至於太原、譬諸盜焉。此諭得情余素嫌屈東征功者排藩籬而窺門庭。詒之以利、出之通衢。不煩兵革善也。况斬將折馘。功有難掩者哉。語口兵難遙度、又曰兵死事也師之二九克象人君盖居險而抗衆、誠未易矣、司馬見可知難、非集思廣益、豈能底厥績乎若袁劉起文成武、有志所當北面者也、

