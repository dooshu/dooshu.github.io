魏野　白鹇

万里南禽未说珍，且论得处到来因。

尚书远托谁相寄，制策登科第一人。

魏野

魏野　白鹇

山鸡形状鹤精神，纹似涟漪动白蘯。

物异恩殊堪郑重，庙堂人寄草堂人。

魏野

魏野　白鹇

水国笼来到水村，也应怀土也怀恩。

曾为闲客还同我，今日俱遥旧相门。

魏野

魏野　白鹇

李白诗中闻未识，谢庄赋里见长思。

今朝得尔心虽喜，致谢惭无吐凤诗。

魏野

