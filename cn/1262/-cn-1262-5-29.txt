命妇能诗：

福清林鸿，官膳部郎中。妇朱氏能诗，尝作诗勖鸿。年十九卒，鸿终身不娶。

仁和陈德懿，南康守敏政女，适都御史李昂。通达往典，尤工诗词，有集四卷。

当涂邹赛贞，国子监丞濮口妇，封孺人。博学能诗，有《士斋集》三卷。子韶，弘治丙辰进士，官编修。

仁和杨文纚，工部员外郎应獬女，为余姚孙升继室，能诗。子铤，编修。诰封夫人，诗稿附《文恪公集》行世。



