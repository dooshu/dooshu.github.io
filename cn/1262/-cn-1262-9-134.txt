山东：

兖州府曲阜县南七里温泉。

沂州东北郯城县西北俱有温泉。

青州府安丘县西七十里温泉。

登州府城南七十里温泉。又栖霞县艾山宁海州蜡山。

福山县西三里奇泉自石孔出，味甘，冬温夏冷。

招县城东二泉并出，一寒一温。

宁海州东四十里龙泉，文登县西七里汤泉，又东北六十里温泉，皆寒温二泉，并废。

莱州即墨县东四十里温泉，鸟堕辄烂。旁有冷泉。

辽东都指挥使司温泉凡六，一都司城南五十里，一城东南五十里柳河，一西南七十里鞍山，一曹庄驿东十五里，一宁远卫东南二里，一广宁前屯卫北七十里。



