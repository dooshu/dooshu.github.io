任希夷　与毛茶干赵司法游东湖四首

野迥尘襟豁，湖平望眼宽。

山蹊新雪涧，木叶半霜乾。

岁晚成三友，清游集四难。

乐哉忘尔汝，臭味本芝兰。

任希夷

任希夷　与毛茶干赵司法游东湖四首

湖晓冰澌结，江寒烟霭收。

喜陪谢公屐，疑花李膺舟。

醉袖翩翩举，词源衮衮流。

举酣思夜猎，不用设羋罘。

任希夷

任希夷　与毛茶干赵司法游东湖四首

才隽真龙种，官闲似马曹。

班扬趋后胜，李杜漫残膏。

阿阁宜巢凤，词林合跨鳌。

未应久留滞，湖海只诗豪。

任希夷

任希夷　与毛茶干赵司法游东湖四首

颖出三十客，今趋万里程。

才高官未称，词与笔俱精。

珠玉忘形秽，江山共眼明。

萌嫌巴蜀远，扬马各文鸣。

任希夷

