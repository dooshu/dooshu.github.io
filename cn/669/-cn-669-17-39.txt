113　鄭夾漈譏説文虚設字母


夾漈通志六書略五謂：「説文定五百四十類爲字之母，然母能生而子不能生，誤以子爲母者二百十類。」

【元圻案】下文云：「且如説文有句類，生拘，生鉤；有類，生，生；有半類，生胖，生叛；有菐類，生僕，生。據拘當入手類，鉤當入金類，則句爲虚設。當入木類，當入米類，則爲虚設。胖當入肉類，叛當入反類，則半爲虚設。僕當入人類，當入臣類，則菐爲虚設。蓋句也，也，半也，菐也，皆子也，子不能生，是爲虚設。此臣所以去其二百十而取其三百三十也。」





