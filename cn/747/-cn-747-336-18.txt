○庙享议

议者或云：献祖、懿祖，亲远庙迁，不当享，宜永於西夹室。又议者云：“二祖宜同享，与太祖并列昭穆，而空太祖东向之位。又议者云：二祖若同享，即太祖之位永不得正，宜奉迁二祖神主藏於德明皇帝庙。臣伏以三议俱未为允。且礼经残缺，既无明据，儒者能比方义类，斟酌取中，则可举而行之，盖叶於正也。伏惟太祖景皇帝以受命始封之君，处百代不迁之庙，配天崇享，是极尊严。且至之时，暂居昭穆之位，屈已伸孝，敬奉祖宗，缘齿族之礼，广尊先之道。此实太祖明神之本意，亦所以化被天下、率循孝悌也。请依晋葵谟等议，至五年十月享之日，奉献祖神主居东向之位，懿祖、太祖Н诸祖宗，遵左昭右穆之列。此有以彰国家重本尚顺之明义，足为万代不易之令典也。又议者请奉迁二祖神主於德明皇帝庙，行祭之礼。夫，合也。故《公羊传》曰：“大事者何？也。”若祭不陈於太庙，而享於德明庙，是乃分食也，岂谓合食乎？名实相乖，深失礼意，固不可行。

