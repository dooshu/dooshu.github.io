杨皇后　宫词

瑞日曈曨散晓红，乾元万国佩丁东。

紫宸北使班才退，百辟同趋德寿宫。

杨皇后

杨皇后　宫词

元宵时雨赏宫梅，恭请光尧寿圣来。

醉裹君王扶上替，銮舆半仗点灯回。

杨皇后

杨皇后　宫词

柳枝挟雨握新绿，桃蕊含风破小红。

天上春光偏得早，嵯峨宫殿五云中。

杨皇后

杨皇后　宫词

春风淡淡水淙淙，携伴寻芳过小杠。

恼杀野塘閒送目，鸳鸯无数各双双。

杨皇后

杨皇后　宫词

溶溶太液碧波翻，云外楼台日月闲。

春到汉室三十六，为分和气到人间。

杨皇后

杨皇后　宫词

晓窗生白已莺啼，啼在宫花第几枝。

烟断兽炉香未绝，曲房朱户梦回时。

杨皇后

杨皇后　宫词

剪剪轻风二月天，柳丝飘颺倍堪怜。

静凭雕槛浑无事，细数穿花燕影偏。

杨皇后

杨皇后　宫词

一帘小雨怯春寒，秗深沉白昼闲。

满地落红花不扫，黄鹂枝上语绵蛮。

杨皇后

杨皇后　宫词

上林花木正芳菲，内裹争傅御制词。

春赋新翻入宫调，美人群唱捧瑶卮。

杨皇后

杨皇后　宫词

海棠花裹奏琵琶，沉碧池边醉九霞。

禁秗融融春日静，五云深获帝王家。

杨皇后

杨皇后　宫词

后院深沉景物幽，奇花名竹弄春柔。

翠华经岁无游幸，多少亭台废不修。

杨皇后

杨皇后　宫词

天申圣节礼非常，躬率群臣上寿觞。

天子捧盘仍再拜，侍中宣过近龙床。

杨皇后

杨皇后　宫词

水殿钩帘四面风，荷花簇锦照人红。

吾皇一曲薰弦罢，万俗泠泠解愠中。

杨皇后

杨皇后　宫词

绕堤翠柳忘尤草，夹岸红葵安石榴。

御水一沟清彻底，晚凉时泛小龙舟。

杨皇后

杨皇后　宫词

薰风宫殿日长时，静运天机一局棋。

国手人人饶处看，须知圣算出新奇。

杨皇后

杨皇后　宫词

宫殿钩帘看水晶，时当三仗炽炎蒸。

翰林学士知谁直，今日傅宣与赐冰。

杨皇后

杨皇后　宫词

云影低涵柏子池，秋声轻度万年枝。

要知玉宇凉多少，正是观书乙夜时。

杨皇后

杨皇后　宫词

琐窗宫漏滴铜壶，午梦惊回落井梧。

风递乐声来玉宇，日移花影上金铺。

杨皇后

杨皇后　宫词

银烛瑶觥竞上元，□□午月正当轩。

棚头所唤歌新曲，宛转馀音出紫垣。

杨皇后

杨皇后　宫词

迎春燕子尾纤纤，拂柳穿花掠翠帘。

开道蕊官三十六，美人争为卷珠帘。

杨皇后

杨皇后　宫词

落絮蒙蒙立夏天，楼前槐树影初圆。

傅闻紫殿深深处，别有薰风入舜弦。

杨皇后

杨皇后　宫词

紫禁仙舆诘旦来，旌旗遥倚望春台。

不知庭霰今朝下，疑是林花昨夜开。

杨皇后

杨皇后　宫词

凉生水殿乐声游，钓得金鳞上御钩。

圣德至仁元不杀，指挥皆放小池头。

杨皇后

杨皇后　宫词

秋高风动角弓鸣，臂健常嫌斗力轻。

玉陛才傅看御箭，中心双中谢恩声。

杨皇后

杨皇后　宫词

思贤梦寐过商宗，右武崇儒帝道隆。

縢览權网求治理，群臣臧否疏屏风。

杨皇后

杨皇后　宫词

用人论理见宸衷，赏罚刑威合至公。

天下监司二千右，姓名都在御屏中。

杨皇后

杨皇后　宫词

家傅笔法学光尧，圣草真行说两朝。

天从自然成一体，谩夸虎步与龙跳。

杨皇后

杨皇后　宫词

泛索坤宁日一羊，自从正位控辞章。

好生躬俭超千古，风化宫嫔只淡妆。

杨皇后

杨皇后　宫词

兰径香销玉辇踪，梨花不肯负春风。

绿窗深锁会人见，自碾硃砂养守宫。

杨皇后

杨皇后　宫词

缺月流光入绮疏，金壶傅箭梦回初。

秦台彩凤无消息，桂影空闲十二除。

杨皇后

杨皇后　宫词

辇路青苔雨后深，铜鱼双钥昼沉沉。

词臣还有相如在，不得当时卖赋金。

杨皇后

杨皇后　宫词

击鞠由来岂作嬉，不忘鞍马是神机。

牵韁绝尾施新巧，背打星毬一点飞。

杨皇后

杨皇后　宫词

黄鸟惊眠曙色开，慵梳环髻意徘徊。

君王早御廷英殿，频唤宫人上直来。

杨皇后

杨皇后　宫词

宫槐映日翠阴浓，薄暑应难到九重。

节近赐衣争试巧，彩丝新样起盘龙。

杨皇后

杨皇后　宫词

角黍冰盘饤饾装，酒阑昌歜泛瑶觞。

近臣夸赐金书翁，御侍争傅佩带香。

杨皇后

杨皇后　宫词

忽地君王喜气浓，秋千高挂百花业。

阿谁能逞翻飞态，便得称雄女队中。

杨皇后

杨皇后　宫词

新翻歌谱甚能奇，宣索蕊官入管吹。

按拍未谐争共笑，含羞无语自凝思。

杨皇后

杨皇后　宫词

一朵榴花插鬓鸦，君王长得笑时夸。

内家衫子新番出，浅色新裁艾虎纱。

杨皇后

杨皇后　宫词

夭桃穉柳恣春妍，镇日呼群嬉水边。

忽地上棚宣进入，祗承未惯怕争前。

杨皇后

杨皇后　宫词

帘幕深深四面垂，清和天气漏声迟。

宫中阁裹催缫茧，要趁亲蚕作五丝。

杨皇后

杨皇后　宫词

岁岁蚕忙麦熟时，密令中使视郊圻。

归来奏罢天颜悦，喜阜五民鼓玉徽。

杨皇后

杨皇后　宫词

内园昨夜报花开，中外喧转玉辇来。

遥望红妆撩乱处，人人争献万年杯。

杨皇后

杨皇后　宫词

阿姊携侬近紫薇，蕊官承宠斗芳菲。

绣帏独自裁新锦，怕见花开双蝶飞。

杨皇后

杨皇后　宫词

好花开遍玉栏杆，挈伴拖桡浅水滩。

但笑红霞映池面，不知娇面早先丹。

杨皇后

杨皇后　宫词

小小寻春不见春，雕楣绣额映清渠。

忽然携伴凭低槛，好是双莲出水初。

杨皇后

杨皇后　宫词

日日寻春不见春，弓鞋踏破小除芸。

棚头宣入红妆队，春在金樽已十分。

杨皇后

杨皇后　宫词

海棠移向小窗栽，高叠盆山合复开。

将见红葩斗新艳，君王应为探花来。

杨皇后

杨皇后　宫词

遥夜焚香礼□□，桂花业裹展文茵。

长空月浸星河影，鹦鹉惊寒频唤人。

杨皇后

杨皇后　宫词

小样龙盘集翠毬，金羁缓控五花骝。

绣旗高处钧天奏，御捧先过第一筹。

杨皇后

