陆游　村居书事二首

四十余年食太仓，赐骸恩许返耕桑。

长丝出鬴蒪羹美，白雪翻匙稻饭香。

酒户知贫焚旧券，医翁怜病献新方。

春残睡足东窗下，闻道长安依旧忙。

陆游

陆游　村居书事二首

药物枝梧病渐苏，门前野老笑相呼。

春深水暖多鱼婢，雨足年丰少麦奴。

小饮杯盘随事具，闲行巷陌倩人扶。

题诗非复羌村句，谁与丹青作画图。

陆游

