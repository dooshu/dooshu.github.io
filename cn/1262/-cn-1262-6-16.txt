藏经：

国初重刻《大藏经》，板留大报恩寺，四方僧众咸许摹传。见永乐十一年义乌王稌华《阳教寺阁记》。今南京刊板藏礼部，僧众非厚费三四百金不能得。北京刊板在内府，非特赐则奏请，余不能得。

《藏经》旧刻六百三十七函，梓于永乐庚子，正统庚申成。万历初，慈圣皇太后续刻四十一函，起《华严玄谈会玄记》，至《第一希有大功德圣记》。(《普陀山志》)



