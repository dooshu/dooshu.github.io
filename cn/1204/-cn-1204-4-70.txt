◎张先谢池春慢

子野於玉仙观道中逢谢媚卿，作谢池春慢云："缭墙重院，间有流莺到。绣被掩馀寒，画阁明新晓。朱槛连空阔，飞絮无多少。径莎平，池水渺。日长风静，花影闲相照。 尘香拂马，逢谢女、城南道。秀艳过施粉，多媚生轻笔。斗色鲜衣薄，碾玉双蝉小。欢难偶，春过了。琵琶流怨，都入相思调。"一时传唱几遍。［古今词话］

