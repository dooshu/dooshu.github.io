151　曾子曰行其所聞則廣大　仲舒本於曾子之言


曾子曰：「與君子游，如長日加益而不自知也。」曾子疾病篇文。董仲舒之言本於此。「行其所聞，則廣大矣。」亦疾病篇文。仲舒云：「行其所知，則光大矣。」

【元圻案】漢書董仲舒傳對策曰：「積善在身，猶長日加益而人不知也。積惡在身，猶火之銷膏而人不見也。」又曰：「尊其所聞，則高明矣。行其所知，則光大矣。」





