陆游　新秋感事

江上清秋昨夜回，渔扉正对荻洲开。

志存天下食不足，节慕古人谗愈来。

风际纸鸢那解久，祭余刍狗会堪哀。

萧然散发听秋雨，剩领新凉入酒杯。

陆游

陆游　新秋感事

北渚秋风凋白苹，流年冉冉默伤神。

强颜未忍乞墦祭，积毁仅逃输鬼薪。

半榼浮蛆初试酿，两螯斫雪又尝新。

受恩自度终无报，聊为清时备隐沦。

陆游

