魏了翁　题袁追远亭

朱枣离离实已稀，白云閒傍陇头飞。

囝思郎罢那得见，父曰子行胡不归。

树静风号终莫待，桂芳椿老苦相违。

舍南舍北寻遗响，衰草寒烟夕照晞。

魏了翁

魏了翁　题袁追远亭

宝剑初期多击鲜，嗟嗟何及泪阑干。

美官孰与承颜乐，丰祀何如啜菽懽。

已矣亲容生死阔，要知好道始终难。

共惟出自期无忝，留作松楸久远看。

魏了翁

