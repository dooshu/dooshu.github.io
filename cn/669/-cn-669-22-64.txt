102　張耒銘商瑶句法本莊子


齊物論：「女以妄聽之奚。」【原注】張文潛銘商瑶曰：「造物則奚。」句法本此。

【全云】原注是正文。

【元圻案】張文潛商屯田墓誌：「公諱瑶，字某，淄川人，景祐元年進士。君少博學，爲文詞豪健。貌魁傑，嚴整不可犯，而平居樂易，長者也。銘曰：有淄商公，甚畜不施。時棄其苴，則已光輝。彼不人逢，位下固宜。嗇不使年，造物則奚。」





