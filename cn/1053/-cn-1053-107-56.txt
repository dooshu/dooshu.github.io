马廷鸾　寄题程氏菊庄

白贲黄中自不群，冷霜凉露伴灵均。

集芳尚恨椒兰变，何况夭桃俗李春。

马廷鸾

马廷鸾　寄题程氏菊庄

一觞浥露餐英美，八表同昏履运艰。

芳节不随篱下老，悠悠嘉气眼中山。

马廷鸾

马廷鸾　寄题程氏菊庄

一丘一壑图书府，三沐三薰烟雨中。

只把空肠受寒绿，谁教腥腐涴清风。

马廷鸾

马廷鸾　寄题程氏菊庄

最爱诚斋语绝佳，莫将清苦入妍华。

淡香秋晚谁能道，犹是安阳昼锦家。

马廷鸾

马廷鸾　寄题程氏菊庄

瓮里醯鸡千岁灭，天边苍狗万重云。

长生阅世凭何术，欲制颓龄藉此君。

马廷鸾

