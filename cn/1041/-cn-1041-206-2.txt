耿南仲　和邓慎思秋日同文馆诗三首

槐市任花黄，赓歌且陃场。

醒心流水曲，警耳白云章。

冷竹枝枝翠，芳兰叶叶香。

满前皆俊彦，何但有三康。

耿南仲

耿南仲　和邓慎思秋日同文馆诗三首

诏合连催发，英髦一日齐。

周瑜醇似酒，崔远爽於梨。

高馆清无梦，寒灯坐赋题。

还同宿山驿，风雨闭重闺。

耿南仲

耿南仲　和邓慎思秋日同文馆诗三首

翠幕春云合，场登看舞鸡。

冥搜人不到，惊盼日沉西。

懵学悉精鉴，英材喜巨题。

何人当首先，双觡起蛍泥。

耿南仲

