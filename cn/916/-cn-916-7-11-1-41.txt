【杂绝句诗四首】

昼蝉已伤念。夜露复沾衣。昔别曾（玉台作昔。）何道。今夕（玉台作令。）萤火（《诗纪》作光。）飞。（○玉台新咏十。《诗纪》八十二作杂句诗。）

锦腰连枝滴。（《诗纪》云。一作理。）绣领合欢斜。梦中难言（计纪作谁不。）见。终成乱眼花。（同上）

蜘蛛檐下挂。络纬井边啼。何曾（玉台作当。）得见子。照镜窗东西。（○同上）

泣听离夕歌。悲衔别时酒。自从今日去。当复相思否。（○同上）

