◇剡县石城寺弥勒石像碑铭

夫道源虚寂，冥机通其感，神理幽深，玄德司其契。是以四海将宁先入感凤之宝，九河方导，已致应龙之书。况种智圆照，等觉遍知，扬万化於大千，ゼ亿形於法界，其灵起摄诱之权，影现戏游之力，可胜言者哉。自优昙发华，而金姿诞应，娑罗变叶，而塔像代兴。月喻论其迹隐，镜象譬其常照，律师应法似流，宣化如渴，扬ぎ游水，驰锡禹山。於是扪虚梯汉，构立栈道，状奇肱之飞车，类似叟之悬阁。体高图范，冠采虹，推凿响於霞上，剖石洒於云表。信命世之壮观，旷代之鸿作也。青与丹粟竞采，白金共紫铣争辉。梵王四鹤，徘徊而不去，帝释千马，踯躅而忘归。（《艺文类聚》七十六）

