李商叟　寿韩尚书

一时冠冕竞加鞭，谁似先生晚节贤。

鬓雪自因忧国选，颜丹端为省尘缘。

山林喜近生申日，海宇争期致主年。

闻道相看起安石，宁容高卧乐诗禅。

李商叟

李商叟　寿韩尚书

灵峰高映玉溪光，花草时薰知见香。

未用胡麻金椀饭，且浮昌歜碧霞觞。

松棂照北尘埃无，涧水流南气象长。

舞鹤独知千岁永，风云犹欲会明良。

李商叟

