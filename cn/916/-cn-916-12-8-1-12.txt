【大业中童谣】

〖隋《书》曰：炀帝大业中童谣云云。其後李密坐杨玄感之逆。为吏所拘。在路逃叛。潜结群盗。自阳城山而来。袭破洛口仓。後复屯兵苑内。莫浪语。密也。宇文化及自号许国。寻亦破灭。谁道许者。盖惊疑之辞也。〗

桃李子。鸿鹄绕阳山。（旧《唐书》作洪水绕杨山。）宛转花林里。莫浪语。谁道许。（○隋书五行志。旧《唐书》五行志。《乐府诗集》八十九。《诗纪》百二十九。）

