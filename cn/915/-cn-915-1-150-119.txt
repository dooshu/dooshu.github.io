◇晋夷则镜铭

惟晋新公二年七月七日午时，於首阳山前白龙潭，铸成此镜。千年万（一作後，一作在）世（《博异记》：「天宝中，金陵陈仲躬住洛阳清化里，宅有井，善溺人。一日，水顿竭，见一女子，自称敬元颖，饰铅粉，衣绯绿，令其淘井，得古铜镜。夜复见元颖云：某本师旷所铸十二镜之第七者，其背有二十八字，皆科斗书於鼻，题曰夷则之镜。」按唐人小说，自不足据，其铭与周时辞例不合，且于鼻题曰「夷则之镜」，语尤可疑。唐镜始为大鼻，前此未有也。今姑录之。）

【卷十四】 《全上古三代文》

◎阙名（三）

