○弭盜疏 【 弭盜】

議照治國以安民為先、安民以弭盜為急、顧惟湖廣郴桂等處地方。東接江西上猶大庾。南運廣東樂昌。省分參割所在難于統制故盜賊潛據不易討□也迄西則乳源仁化連州連山陽山等州縣境界聯絡唇齒相依。千山萬林。延袤廣遠。在廣東則有徭峒。在江西則有畚巢。各種醜類。蟠據其間。加不以逞之徒。投入夥內。恃險負固。往往為患。歲無寧時。占種里甲稅田。虜掠軍民財畜。甚則攻城破縣。刦庫殺官。禍亂巳非一日。荼毒不止千人。正德五年。雖嘗調兵征剿、而酋首襲福全劉福興高仲仁等、狡猾漏殄班師未幾、嘯聚如故、去歲殘破安仁攸縣栗源等堡、葢由昔日之禍根未拔、善後之未圖也、臣等今次奉　命用兵、幸爾元兇授首餘黨就平、但前項地方、若苟圖小康於目前。而不為久計於日後。則覆轍之蹈。噬臍無及矣。所以臣於進兵之初。惓惓慮後。迨將成功之際。即行勘處。繼而御史王度唐濂郎中鄧文壁各奏事情、均為地方思患保治至意、所據兵備副使陳鼐等勘議、須能吏力行之擇於矌濶緊要地方。設立遷併縣所屯堡廵司。暫立哨營。并清查處置更夫流民等項。俱各有見。及該三司掌印等官會議相同、至於創立修飭、合用工料等費、大約估計、用銀不過一萬餘兩、顧地方災盜之餘、民力凋瘵巳極、不許科取、查得見存樽節用剩軍餉錢糧、及分廵官積有問刑賍罰紙價銀兩、堪以動支、除將暫立防捕哨營、及定立賞格。審處流戶當差等項。如御史王度郎中鄧文壁所言者、臣等一面斟酌施行、其設立遷併縣所堡司等件、事體重大、况割里凑縣。事干異省。人不一心。未免掣肘。望　皇上軫念地方重大、矜憫生靈困苦、乞　敕該部將開欵事情、查照計議、如果相應行令臣等嚴督三司該道守廵兵備等官選委素有幹局留心地方官員、逐一遵奉整理、合用錢糧、就於支剩軍餉、及該道分廵官問刑賍罰紙價銀內支給凑用事完造冊奏繳、仍乞行文兩廣總督都御史轉行該道守廵兵備等官、時議割廣東乳源樂昌二縣之界以□楚中宜章也各以天下一家為心、不以爾疆我界為忌分割廣東里分以成封疆縣治、使保障藩籬、彼此同利、邊境無後日之患、　朝廷紓南顧之憂矣

