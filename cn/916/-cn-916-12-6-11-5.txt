【登白马山护明寺诗】

名岳标形胜。危峰远郁纡。成象建环极。大壮阐规模。层台耸灵鹫。高（文苑作南。注云。一作高。）殿迩阳乌。暂同游阆（《初学记》作浪。）苑。还类入仙都。三休开碧题。（文苑作岭。注云。一作题。《诗纪》云。一作岭。）万户洞（文苑作动。注云。一作洞。）金铺。摄心罄前礼。访道挹（《初学记》作挹。文苑同。）中虚。（文苑作衢。注云。一作虚。《诗纪》云。一作衢。）遥瞻尽地轴。长望极天隅。白云起梁栋。丹霞映ㄆ（文苑作松。）栌。露花疑濯锦。泉月似沈珠。今日桃源客。相顾失归涂。（○《初学记》二十三。文苑英华二百三十三。《诗纪》百二十六。）

