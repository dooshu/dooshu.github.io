慎鸾交 - (明清)李渔






传奇。清李渔《笠翁十种曲》之一。凡三十六出。剧情为虚构,故事发生于何代亦不详。剧写主人公华秀，字中郎，下相(今属江苏)人，颇有才名，年少登科，以养亲为名，告假省亲。其父华元五奉旨补西川节度使，离家赴任，华秀随送父母，顺便游览各地山川名胜，当地吴中名士侯隽，虽系一介寒士，却性耽花柳，这时正好与诸好事品评诸妓，将聚会于虎阜，选取花魁。闻华秀至，约同游宴，有妓曰王又嫱，广陵名家之女，流落卖歌，又一妓曰郑蕙娟，与隽甚昵，以身许之，而又嫱洁身不嫁，侯隽定花案，知嫱色艺皆在娟上，不以私绌公，定嫱第一，而娟次之，饮于虎阜。又嫱独属意于华秀，华秀许十年后来娶。侯隽则急欲得蕙娟，贫不能遂，华秀解囊买蕙娟赠侯隽。而侯隽妻妒甚，侯隽置娟于庵，身赴闱试，约登第即相迎。未几廷试，华秀得状元，侯隽得一甲第三。时嫱避喧乡居，为土豪所见，盗其赀而以债饵之，欲夺其志，嫱告州守，守为申冤，再迁居与娟遇，同住庵中。嫱方静守华秀十年之约。二人得第后，一内相家有二女，愿于新科中择婿，华秀坚辞之。侯隽遂双取之，其怜新弃旧作书绝娟。华秀则奉朝命平贼。过吴访嫱，并遇娟，娟诉其愤于华秀。华秀还朝，拒侯隽不见，以微讽之，侯隽始悔。吴守知之，乃以别舫载嫱、娟至京，秀守前约，隽亦愧，于是两妓各归其夫。作者以嫱不轻许其交甚固，娟轻许而其交几拆，故曰《慎鸾交》。此剧为李渔后期作品，是作者本人最满意的一种，从艺术性来看确有其独到之处。有精印刊本及各种翻本。


序

秦汉近古既久，文章一脉，遂移任于唐宋八家。秦汉宜古，八家宜今，虽君子才人，不能越其规彀。有明几三百年，不察秦汉所以浑异之故，又不察八家所以昌明之故，负今人之胸臆，袭古人之毛肤，浑异之气不一见，而昌明之言已尽失。满世颦巧，不分工拙，西施再起，反诧其捧心之谬。此屠、汤诸前辈，所以宁谢文名，而必为传奇以表异也，屠、汤既往，袭取屠、汤者，又掩伏于《昙》、《梦》之间，犬吠驴鸣，莫知所底，亦如前人之袭取秦汉。此笠翁所以按剑当世，而为前后八种之不足，再为内外八种以矫之。

予小于性不嗜奇，然遇《蔡》、《崔》、《昙》、《梦》、《四声》等作，未尝不击节流连者，才之驱人使然也。予家寓于燕，十年来，京都人士大噪前后八种，予购而读之，心神飞越，恨不疾觏其人。

岁丁未，予丞于咸宁，笠翁适入关。名士对小吏，其声价相悬，岂止铢镒。然笠翁自耻作吏，而不耻人作小吏，且数数移趾为玉屑谈，尽示生平著述。予阅《资治新书》之首卷，遂拍案狂叫曰：笠翁当今良吏也，抱实际而躬虚务，无心当世也明矣。笠翁曰：予能言之，未必能行之，故舍此而商风雅。遂出《慎鸾交》剧本，属予评。以斯剧也，介乎风流、道学之间，予为人颇近之，故取以相质。予快读数过，不觉掀髯起舞，乃知前后八种，犹为笠翁传奇之貌，而今始见其心也。由是键户熟评，宁详无略，华、王、侯、邓四片心肝，已为作者提出；而作者一片心肝，又似为予提出。笠翁视之，不觉抚膺称快。由是贡予为有道，美予为知言。说项之私，噪耳于名公大人。而在上诸公之覆予者，向以腐儒恤之，后以才士怜之。于是咸丞厅壁，斝斝乎非俗吏已。

嗟乎！笠翁不矜抱负，惟解怜人，人苟鲜恶而即称为善。斯名士之心乎，抑大吏之心乎？予固谓笠翁为当今良吏，惜乎有蕴莫展，而徒使建帜于风雅之坛。笠翁之以传奇著，犹予小子之以咸丞著耳！或谓；“子不胪指词蕴之所在，但琐述交谊云何？”曰：评已载矣，评叙词之所由作，此叙评之所由起也。

匡庐居士云中郭传芳拜手撰







