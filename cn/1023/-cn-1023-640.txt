戴复古　有感

浩浩海风劲，滔滔河水浑。

古人皆去世，乔木自当门。

族党诸孙盛，吾宗一线存。

兴衰知有数，心事与谁论。

戴复古

戴复古　有感

皱眉观世事，把酒读离骚。

天下无公论，胸中有古刀。

徒然成耿耿，何以制滔滔。

不逐群飞转，孤鸿毕竟高。

戴复古

戴复古　有感

老子生来世法疏，白头思欲把犁锄。

摩挲此腹空无物，侥幸虚名愧有馀。

憔悴不堪渔父笑，寒温无益贵人书。

诗家幸有严华谷，襟谊犹能眷眷予。

戴复古

