王迈　寄呈漳守李侍郎元善四首

棠木筠溪手自栽，竹湖又剖竹符来。

祖孙相望风流盛，父老驭传春意回，

拔薤莫须施辣手，泛莲似更欠清才。

善人所至如甘雨，要洗漳民满岩层埃。

王迈

王迈　寄呈漳守李侍郎元善四首

侍郎佛地位中人，一饭何尝不念民。

泾渭同流须有别，雪霜杀物乃为仁。

扬清可使贪夫愧，去恶能令善者伸。

自笑狂生太饶舌，见诗少喜定多嗔。

王迈

王迈　寄呈漳守李侍郎元善四首

向来大姓虐穷闾，千亩农田浚作渠。

点吏鹰豪争攫肉，骄儿螂怒敢当车。

老丞嫉恶无容忍，直禾诛欲剪锄。

解印此曹称快甚，惟民与士最愁子。

王迈

王迈　寄呈漳守李侍郎元善四首

陛前苦语犯龙鳞，朝退还遭丞相嗔。

连削六阶为下吏，只饶一死与间身。

命天所付须安分，贫士之常莫语人。

惟有梅花无冷暖，玉堂茅舍一般春。

王迈

