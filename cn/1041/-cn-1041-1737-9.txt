仲并　次韵耿荐可催菊三首

黄花应自惜离披，欲放清香故故迟。

病客高眠防不肯，剩裁好语报花知。

仲并

仲并　次韵耿荐可催菊三首

衔杯采菊久寻医，白发苍颜渐可期。

准拟新来强作意，又从愁裹过花时。

仲并

仲并　次韵耿荐可催菊三首

年来花意亦难猜，陶令东篱独未开。

伴赋落英吾岂敢，狂言聊复为君催。

仲并

