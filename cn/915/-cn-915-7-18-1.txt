◇上表逊位

臣幼荷国灵，爵遇逾等。陛下推恩睦亲，以隆棠棣，爱忘其鄙，宠授遂崇，任总内外，位兼台辅，不能正身率下，以肃庶僚，昵近失所，渐不自觉，致令毁誉违实，赏罚谬加。由臣才弱任重，以及倾挠。今虽罪人即戮，王猷载静，养贻垢，实由於臣，鞠躬栗悚，若堕壑。有何心颜，而安斯宠？辄解所职，待罪私第。（《宋书·彭城王义康传》。）

