吴则礼　劝耕神堂快活林

凝笳作悲壮，细马载婵娟。

可是杏花晚，只教杨柳眠。

酒盏汉旌底，清歌春雁边。

不须催部曲，聊欲酌寒泉。

吴则礼

吴则礼　劝耕神堂快活林

小雨尚复连清明，晴鸠撩我争唤晴。

余寒不奈残春酒，迟日初斜细柳营。

黑貂强脱行作吏，白发浑生来劝耕。

树底树头牵老眼，几时乔木有莺鸣。

吴则礼

