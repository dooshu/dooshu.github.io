○进诗状

右。宰臣奉宣进止：令牙进旧诗者，伏惟陛下以圣德文明，化成天下。徵诗之旨，本在枢衡念旧之仁，因及簪屦。臣顷尸重任，久旷官常，今列大僚，犹叨宠渥。於孔门非赐也言诗之目，在汉庭异匡氏说诗之工。徒积繁芜，岂近声律？自承休命，伏用兢惶，待罪之时，无补公饣束；免退之後，犹献雕虫。既乖法言，有黩宸听，震悚怵惕，不知所安？谨录前件诗五十首奉进，无任惭惧陨越之至！谨奏。

