善产


北美坎拿大威尼比克地方有施姓者，其妻新产，孪生四子，男女各半，共重十九磅。第一女重三磅，命名曰罕伦；第二女重六磅，命名曰多罗的（按：罕伦、多罗的皆欧洲古时女杰之名）；第三男重五磅，命名曰爱德华（今英君主之御名也）；第四男重亦五磅，命名曰韬多·罗斯福（美国现任大统领之姓名也）。父年二十九岁。母法兰西氏，年仅二十二岁，连此已产四胎。妇年十六时，第一次生产，即获二子：第二次得三数，然皆不育：第二次产一男，已将周岁；第四次四儿，皆无恙。亦可谓善养儿者矣。





