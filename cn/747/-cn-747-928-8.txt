○上枯桧再生表

谨按《濑乡记》此树枯来，莫知年代。自高祖神尧皇帝武德二年，太上老君见於晋州羊角山，语樵人吉善行云：“为报唐天子，吾是尔远祖。亳州曲仁里是吾降生之地。有枯桧重荣，唐祚永兴。”高祖遂於羊角山置“兴唐观”，其地改为神仙县，封羊角山为龙角。既至亳州，果有枯桧树复生，枝蓊郁，後因安禄山僭号之时萎悴。及禄山殄灭，元宗翠华归，奏枝叶复荣。今年十月中，又於其上再生一枝，约长二尺。耸身直上，迥出凌虚，叶密枝繁，独异众木。

倪少通

少通，南岳道士。

