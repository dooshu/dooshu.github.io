○代张仁贺中宗登极表

臣仁言：今月一日，春官牒至，皇帝陛下去月二十五日光临宝极，诞告万方，亿兆群生，舞欣贺。中贺。臣闻皇天爱人，则有非常之主；圣人受命，必复先王之业。伏惟皇帝陛下明德动天，辑宁国家，张乾坤之重位，绍文武之耿光。日月再贞，正朔惟序，百神启佑，九服咸若，天下元元不胜庆戴。臣夙仕皇朝，被荷恩化，荏苒勤役，复遇圣明，枯朽再生，庆之情，特万恒品。臣忝庆州域，未获驰贺阙庭。

