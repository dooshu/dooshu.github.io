曾丰　妙山孙元济建阁江濒以馆往来士大夫余取韩文公瞰临眇空阁之句题以

万里江山绕画栏，要犹未离色尘间。

眼高更不著群有，独与太空相往还。

曾丰

曾丰　妙山孙元济建阁江濒以馆往来士大夫余取韩文公瞰临眇空阁之句题以

未惯观空空可观，更参向上一机关。

大通与我合为一，眼自有余空自悭。

曾丰

曾丰　妙山孙元济建阁江濒以馆往来士大夫余取韩文公瞰临眇空阁之句题以

真空元在我胸中，自外观之枉费功。

熟视主人参透处，也无实相也无空。

曾丰

