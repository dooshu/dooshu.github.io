杨万里　月夜观雪三首

仙人爱雪不嫌寒，挈月来看夜不眠。

游遍琼楼霜欲晓，却将玉镜挂青天。

杨万里

杨万里　月夜观雪三首

月光雪色两清寒，见月初疑是雪团。

看得雪光还似月，元来雪月一般般。

杨万里

杨万里　月夜观雪三首

月色还将雪色同，雪光却与月光通。

都将大地作月窟，仍牖碧天名雪宫。

杨万里

