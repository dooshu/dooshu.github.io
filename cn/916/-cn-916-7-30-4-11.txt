【期运集】

〖汉第十曲有所思改为期运集。言武帝膺□受禅。德盛化远也。〗

期运集。惟皇膺（乐府云。一作应。）宝符。龙跃清汉渚。凤起方（乐府云。一作南。）城隅。讴歌共适夏。狱讼两违朱。二仪启嘉（《类聚》作佳。乐府同。又注。一作嘉。）祚。千载犹旦暮。舞蹈流帝功。金玉（《类聚》作石。乐府云。一作石。）昭王度。（○《类聚》四十二。《乐府诗集》二十。《诗纪》九十五。）

