【朱鹭】

〖隋疏乐志曰：建鼓殷所作。又栖翔鹭於其上。不知何代所加。然则汉曲。盖因饰鼓以鹭而名曲焉。○谭苍醍醐云。汉初有朱鹭之瑞。故以鹭形饰鼓。又以朱鹭名鼓吹曲也。〗

朱鹭（鱼以乌路訾邪鹭）何食食茄下。不（之）食不（之）吐将以问谏（《宋书》作诛。注云。一作谏。《诗纪》同。今从注文。）者。（○《宋书》乐志。《乐府诗集》十六。《诗纪》五。○逯案。贾生书云。鼓所以来谏。《诗》云：柔亦不茹。刚亦不吐。此歌云云。言谏官之道也。茄。古荷字。又十八曲歌辞凡以为声字者皆细字旁书之。以区别於本文。）

