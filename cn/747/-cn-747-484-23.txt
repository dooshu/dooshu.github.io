○中书门下贺兴庆池白鸬鹚表

臣某等言：“伏承陛下以去月九日幸兴庆池龙堂，为人祈雨。忽有一白鸬鹚见於池上，众鸬鹚罗列前後，如引御舟。明日之夕，甘雨遂降者。”伏惟陛下子惠元元，躬勤庶政。念兹时泽，虔於祷祈。以陛下如伤之诚，上感元贶；在列祖发祥之地，下降灵禽。洁白异姿，翻飞成列。若应天意，以承宸衷。簇阴於一夕，洒沛泽於千里。捷均影响，庆浃公私。昔周致白翟，徒称遐迩；汉歌亦赤雁，亦荐郊庙。岂比今日，感於至诚！瑞牒所无，蒸人何幸？伏望宣付史册，昭示将来。臣等备位鼎司，倍百欢贺。无任欣庆跃之至！谨奉表陈贺以闻。

