◇皇太后舆驾议

案《周礼》，王后之五辂：重翟锡而朱总，厌翟勒面缋总，安车雕面总，皆有容盖；翟车贝面组总，有握；辇车，组挽，有た，羽盖。重翟，后从王祭祀所乘；厌翟，后从王宾飨诸侯所乘；安车，后朝见于王所乘；翟车，后出桑则乘；辇车，后宫中所乘。谨以《周礼》圣制，不刊之典，其礼文尤备。孔子云：「其其或继周者，虽百世可知也。」以其法不可逾。以此言之，后王舆服典章，多放周式。虽文质时变，辂名宜存，雕饰虽异，理无全舍。当今圣后临朝，亲览庶政，舆驾之式，宜备典礼。臣等学缺通经，叨参议末，辄率短见，宜准《周礼》，备造五辂，雕饰之制，随时增减。（《魏书·礼志》四。熙平元年六月，太常卿穆绍、少卿元端、博士郑六、刘台龙等议。）

