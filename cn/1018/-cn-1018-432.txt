曹勋　松窗用杜句为韵和以棋酒为意十首

相君有妙趣，一切不容且。

纹楸谁与谈，惟彼上人者。

曹勋

曹勋　松窗用杜句为韵和以棋酒为意十首

燕坐靡天游，何必求云将。

泠然契至道，廻有真乘黄。

曹勋

曹勋　松窗用杜句为韵和以棋酒为意十首

游戏三昧手，绝代无对棋。

胜负俱可喜，是中聊作痴。

曹勋

曹勋　松窗用杜句为韵和以棋酒为意十首

帘旌风不摇，博山云自度。

主人下东山，月色转归路。

曹勋

曹勋　松窗用杜句为韵和以棋酒为意十首

小小试部勒，诚可销长日。

汀沙点鸦鹭，局带山云湿。

曹勋

曹勋　松窗用杜句为韵和以棋酒为意十首

相君有妙理，芳醪正所应。

红妆艳绮席，翠幕张华灯。

曹勋

曹勋　松窗用杜句为韵和以棋酒为意十首

公富天人学，已收廊庙用。

宿有云水债，聊寄泉石供。

曹勋

曹勋　松窗用杜句为韵和以棋酒为意十首

攆香复筛辣，兵厨泻芳酒。

天宇澄清澜，山中寄声否。

曹勋

曹勋　松窗用杜句为韵和以棋酒为意十首

红尘旧老我，青秧新插为。

宁幸田畯喜，何能属车鸱。

曹勋

曹勋　松窗用杜句为韵和以棋酒为意十首

诵公十妙语，便觉舒华年。

意与境俱会，超凌心欲仙。

曹勋

