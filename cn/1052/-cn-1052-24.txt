佚名　淳熙十六年皇后册宝十三首

乾位既正，坤斯顺承。

日丽于天，日斯朔月。

惟帝受命，惟帝业登。

黼扆尊临，典册是行。

佚名

佚名　淳熙十六年皇后册宝十三首

迺协良辰，维春之宜。

迺诏近弼，来汝相德。

九门洞开，文物华辉。

声诗载歌，于以侑之。

佚名

佚名　淳熙十六年皇后册宝十三首

有玺节金，有册镂瑶。

汝使汝介，持节以行。

礼邕文德，过于穆清。

是恪是虔，依我和声。

佚名

佚名　淳熙十六年皇后册宝十三首

鼓钟喤喤，声筦锵锵。

剑佩弃庭，济济洋洋。

礼典告德，皇心乐康。

于万斯年，受福无疆。

佚名

佚名　淳熙十六年皇后册宝十三首

懿节柔容，如月斯辉。

驾厥翟略，被以祉衣。

九御从之，如云祁祁。

典册是承，心焉肃祗。

佚名

佚名　淳熙十六年皇后册宝十三首

华榱壁珰，有声椒殿。

备物来陈，多德式焕。

日册日实，是刻是互。

闰举以行，皇矣懿典。

佚名

佚名　淳熙十六年皇后册宝十三首

袆褕盛服，有恪其容。

是陟是降，相以尚容。

金殿玉阶，聿来于中。

展诗应律，载咏肃雍。

佚名

佚名　淳熙十六年皇后册宝十三首

帝有承命，穉于亲慈。

后德克承，拜而受之。

人伦既正，王化是基。

亿载万年，永祚坤载。

佚名

佚名　淳熙十六年皇后册宝十三首

帝庆三宫，膺受宝册。

御于中闱，载欣载扬。

迺孚阴教，迺胆内则。

翼翼鱼贯，罔不承式。

佚名

佚名　淳熙十六年皇后册宝十三首

掖庭颁官，于位有四。

嚖彼小星，抚以德惠。

熙焉如春，育焉如地。

庆礼聿成，靡弗咸喜。

佚名

佚名　淳熙十六年皇后册宝十三首

鱼轩鼎来，象服是宜。

班于内庭，率礼惟祗。

化以妇道，时惟母德。

是庆是类，于能乐兮。

佚名

佚名　淳熙十六年皇后册宝十三首

正位长秋，容典德矣。

王假有家，人化至矣。

俪极见天，多受祉矣。

蛰蛰螽斯，宜孙子矣。

佚名

佚名　淳熙十六年皇后册宝十三首

维天佑宋，盛事相仍。

崇号三宫，甫兹浃辰。

笔正中胸，缛礼载陈。

邦家之庆，旷古无伦。

佚名

