黑龙潭神：

张秋镇北黑龙潭，其水深绿。有工人三，中夜闻呼声云，某宅修偶门，先付银五钱，可即往。乘月行，有二人先候之。及潭侧，谓吾当挟汝勿碍也。正挟时堕潭中，觉衣履不濡。宫室伟丽，引入后堂，修辑掖门。有老人深目长须，布帽绿衣，出问之，各劳一金。凡半月毕工，又赍千钱，遣前二人送出。天明，行人见三人卧沙上，语其家，各挟归。



