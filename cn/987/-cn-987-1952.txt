苏轼　张作诗送砚反剑，乃和其诗，卒以剑归之

赠君长铗君当歌，每食无鱼叹委蛇。一朝得见暴公子，櫑具欲与冠争峨。

岂比杜陵贫病叟，终日长鑱随短蓑。斩蛟刺虎老无力，带牛佩犊吏所诃。

故将换砚岂无意，恐君雕琢伤天和。作诗反剑亦何谓，知君欲以诗相磨。

报章苦恨无好语，试向君砚求余波。诗成剑往砚应笑，那将屋漏供悬河。

苏轼

苏轼　张作诗送砚反剑，乃和其诗，卒以剑归之

我泪犹可拭，日远当日忘。

母哭不可闻，欲与汝俱亡。

故衣尚县架，涨乳已流床。

感此欲忘生，一卧终日僵。

中年忝闻道，梦幻讲已详。

储药如丘山，临病更求方。

仍将恩爱刃，割此衰老肠。

知迷欲自反，一恸送余伤。

苏轼

