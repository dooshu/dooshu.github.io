【天马】

〖《诗纪》云。一作天马歌。〗

〖《汉书》武帝纪曰：元鼎四年秋。马生渥洼水中。作天马之歌。太祖四年春。贰师将军李广利斩大宛王首。获汗血马来。作西极天马之歌。〗

太一况。（《类聚》作贶。《御览》同。）天马下。□（《类聚》作沾。）赤汗。沫（《文选》注作染。）流赭。志俶傥。精权奇。籋浮云。晻上驰。体容与。迣（《诗纪》云。即逝字。）万里。今安匹。龙为友。（元狩三年。马生渥洼水中作。○《汉书》礼乐志。《类聚》九十三。《御览》八百九十四。《乐府诗集》一。《文选补遗》三十四。《广文选》十一。《诗纪》五。又《文选》三十五七命注引第二句。○逯案。《御览》引天马下有千里二字。当是衍文。不注入本文下。）

天马徕。（《水经注》作来。《类聚》、《文选》注、《白帖》、《御览》、事类赋同。又《白帖》此下有兮字。）从（《白帖》作自。）西极。涉流沙。九夷服。天马徕。出泉水。虎脊两。化若鬼。天马徕。（《水经注》此下有兮字。）历（《御览》误作历。）无草。（《广文选》作皂。《诗纪》同。《诗纪》云。皂即草。）径《水经注》作迳。《广文选》、《诗纪》作经。）千里。（《水经注》此下有兮字。）循（事类赋作来。）东道。天马徕。执徐时。将摇（《汉书》如淳曰或作遥。）举。谁与期。天马徕（《御览》徕下或有兮字。）开远门。竦予（《御览》或作子。）身。（《御览》身下或有兮字。）逝（《御览》三十八作游。）昆仑。（《文选补遗》作崙。又《类聚》作崑崙。《御览》同。）天马徕。龙之媒。游闾阖。观玉台。（太初四年。诛宛王获宛马作。○《汉书》礼乐志。《乐府诗集》一。《文选补遗》三十四。《广文选》十一。《诗纪》五。又水经二河水注引草、道二韵。《类聚》九十三引极、服、草、道、门、崙、媒、台八韵。《文选》十四赭白马赋注引极一韵、又二十三咏怀诗注引极、服、草、通四韵。《白帖》十八引极一韵，《御览》三十八引门，崙二韵，又八百九十四引极、服、草、道、崙、□、台八韵，事类赋马赋引极、服、草、道、媒、台六韵。○逯案。《御览》三十八引此作《汉书》曰张发世房中歌诗云云。殊谬。又锦绣万花谷三十七引汉天马歌曰尾萧梢兮朔风起。则实非汉歌。诸如此类。均须明辨。）

