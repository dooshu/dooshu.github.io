舒岳祥　诜十二弟以冬菊盆为余寿此花品金色而中心作葱管突起正如金荔子乃

弟以冬菊为兄寿，临风多情为三嗅。

煌煌金碗覆金柈，葱管玲珑明艳透。

重阳曾见金佛头，顶似旋螺踊泡沤。

别有一种金荔子，心中簇簇高堆起。

此时众菊争纷敷，二品於中亦自殊。

况此千林骨立后，何从得此金覆盂。

从来菊号霜下杰，今当唤作雪中英。

雪中松柏不若贞，孔云后凋特晚耳，

冬岭落毛钗乱横。水仙山礬何足道，

此花便是梅花兄。

舒岳祥

