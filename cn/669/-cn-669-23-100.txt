217　法言謂賢人　王介甫謂聖人衆人


或問「賢」，曰：「顔淵、黔婁、四皓、韋玄成。」法言重黎篇。王介甫曰：「出乎顔淵，則聖人矣；出乎韋玄成，則衆人矣。」

【元圻案】漢志「道家」：「黔婁子四篇。」高士傳：「黔婁先生者，齊人也。魯恭公欲以爲相，辭。齊王聘爲卿，又不就。著書四篇，言道家之務。」〇漢書韋賢傳：「賢少子玄成，字少翁。元帝永光中，代于定國爲丞相，守正持重，不及父賢，而文采過之。」





