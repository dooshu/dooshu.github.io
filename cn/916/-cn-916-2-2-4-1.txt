【歌】

〖《诗纪》作别歌。〗

〖《汉书》曰：昭帝即位数年。匈奴与汉和亲。汉使求苏武等。单于许武还。李陵置酒贺武曰：异域之人。一别长绝。因起舞而歌。泣下数行。遂与武决。〗

径（《御览》无径字。）万里兮（《文选》注引无兮字。）度（《汉书》注作渡。）沙漠。（《书钞》作幕。韵补同。）为君将兮奋匈奴。路穷绝兮矢刃摧。士众灭兮名已ㄨ。（《御览》作颓。）老母已死虽欲报恩将安归。（○《汉书》苏武传。《书钞》一百七。《汉书》霍去病传注。《文选》六十祭颜光禄文注。《御览》四百八十八。《诗纪》二。又韵补一引幕、奴二韵。）

