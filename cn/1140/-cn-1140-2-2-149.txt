大阬叹

新淦县东山有大阬其俗不急赋税不用兵则吏废法予檄招之幸有至者庭谕以利害继之流涕衆皆感泣於是阴捕其豪十余人後至者蚁集虽然比岁宿逋累钜万猝何能补故作诗忧之

丛山如劔戟灌木蔽嶔岑其水独南流谿谷皆阻深山民鸟兽居不驯匪自今追呼敢逆命兵革踵相寻未能静伏莽火烈悲焚林杀人税无出迟回伤我心蚩蚩亦赤子念尔为沾襟招手语父老鸱枭怀好音宿逋既累岁敲骨力难任民顽实吏拙许身媿南金何时免素餐引疾投吾簪

