◇议奔丧

丧纪之礼，虽有典制，苟无其时，所不得行。方今戎事，军国异容，而长吏遭丧，知有科禁，公敢干突。苟念闻忧不奔之耻，不计为臣犯禁之罪，此由科防本轻所致。忠节在国，孝道立家，出身为臣，焉得兼之？故为忠臣不得为孝子，宜定科文，示以大辟，若故违犯，有罪无赦，以杀止杀，行之一人，其後必绝。（《吴志·大帝传》）

