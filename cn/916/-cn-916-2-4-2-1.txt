【铙歌】

〖崔豹《古今注》曰：短箫铙歌。军乐也。黄帝使岐伯作。所以建武扬威德。风劝战士也。《周礼》所谓王大捷。则令凯乐。汉乐有黄门鼓吹。天子所以宴乐群臣也。短箫铙歌。鼓吹之一章尔。亦以锡有功诸侯。古今乐录曰：汉鼓吹铙歌十八曲。字多讹误。又有务成、玄云、黄爵、钓竿。亦汉曲也。其辞亡。或云汉铙歌二十一。无钓竿。拥离亦曰翁离。《宋书》乐志曰：汉鼓吹铙歌十八篇。按古今乐录。皆声辞艳相杂。不复可分。沈约云。乐人以音声相传。训诂不可复解。凡古乐录。。皆大字是辞。细字是声。声辞合写。故致然耳。〗

