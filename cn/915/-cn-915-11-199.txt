◎王肃

肃字恭懿，琅邪临沂人。齐左仆射、雍州刺史奂子。永明中，历著作郎、太子舍人、司徒主簿、秘书丞。以父及兄弟皆坐罪诛，来奔。孝文以为辅国将军、大将军长史，进号平南将军。除豫州刺史、扬州大中正，进号镇南将军，封汝阳县子。坐刘藻等败降、号平南将军。宣武即位，以遗诏进尚书令，拜车骑将军，封昌国县侯。出为扬州刺史，镇寿春。景明二年卒，赠侍中、司空公，谥曰宣简。

