四松堂集 - 愛新覺羅敦誠




宗室敦誠敬亭

内客提要

《四松堂集》為曹雪芹生前好友愛新覺羅敦誠所撰。敦誠字敬亭，號和堂，生於一七三四年，卒於一七九二年。集中詩文涉及作者與曹雪芹交遊過從多處，如《寄懷曹雪芹》《佩刀質酒歌》等，是考證曹雪芹其人的重要參考資料。

本書除原刻本影印四卷外，後附《鹪鹩庵筆塵》手稿殘本一卷。


四松堂集序

河間紀昀

桂圃侍郎旣刻其先德之遺集，復裒輯伯氏敬亭先生詩二卷、文二卷、筆塵一卷，總題曰《四松堂集》。問序於余，余讀之遙情幽思脫落畦封，多使人想像於筆墨外。其詩古體勝今體，古體七言又勝於五言，高者摩韓、蘇之壘，次亦與劍南、遗山方軌並行。其文，似從公安、竟陵入，而逸致清言上追魏、晉，如讀臨川王《世說新書》；範水模山妙寫難狀，如讀酈善長《水經註》、柳子厚《南遷諸遊記》。其筆塵，亦宛肖六一之《試筆》、東坡之《志林》，無三袁纖俗、鍾譚佻薄之習。蓋神思高邁、氣韻自殊，遂青出於藍，翛然自成一家也，其亦人傑也哉！

雖平生足迹不出京圻，未能周游海岳以名山大川開拓心胸、震耀耳目以發其雄豪磊落之氣，又甫得一官，卽投閒色養、中年坎壈、哀樂損人，未能一展經綸之才以發其崇論閎議。且天不假年，甫五旬餘而奄化，未能如放翁、誠齋吟卷積至萬篇。皆天之所限，非人力之所能及。

然游覽未廣，而一邱一壑一觴一詠，隨在怡然而自得，鹏鷃逍遙遠近一理，得郭子元之懸解焉。境遇不齊而情所應至，率其性眞念所應忘解以禪悅，夢蝶栩栩任其夢覺，得漆園叟之妙悟焉。年命雖促，而沉酣典籍、密詠、恬吟，能立言以傳於後世，有桓譚五百年後之思焉，則皆天限之以運數而人勝之以學識者也。其學識至不限於運數，則先生之學識㴱矣。以是學識發爲文章，文章之卓絕可知矣。

然則侍郎以同氣之故，校刻斯集爲因人以存其文。後之讀斯集者，睪然高望、慨然遠想，固可因文以見其人矣。

嘉慶丙辰長至後五日
河間紀昀撰時年七十有三



敬亭小傳

敬亭余仲弟也名敦誠别號松堂生而秀異性靈警素
爲嚴慈所鍾愛五歲入家塾卽解誦讀十一入宗學
執經問難爲師長所期許十三隨余從叔父月山公
學爲叔父所喜故有兄弟齊名似陸雲行年總角學
能勤之句乾隆戊辰弟年十五出繼先九叔祖定菴
公己故子諱憐爲嗣時叔祖母太夫人五旬撫愛異
常十六爲娶鈕祐祿氏副都統和公期之長女佳兒佳
婦曰奉慈顏承色笑唯恐不逮故宗族內外無間言
乙亥二十二宗學歲試考入優等
四公
有生作

恩賜筆墨故事宗室停科後間歲

特派大臣宗學考試文藝入優等者以宗人府筆帖式
用因記名焉丁丑二月隨先大人司榷山海住喜峯
口有松亭紀遊一卷後遭 先慈憂同余守靈柩榆
關大寺哀毀之餘痛不欲生叔祖母太夫人傳諭之
曰此汝生母安忍以承嗣故抑汝天性廢母子情耶其
隨汝兄弟終三年喪踰年扶觀回京日侍太夫人
左右望顏奉色無不先意承志太夫人最愛人讀書
故在學唯曰黽勉勤學體此意也每會課之期太夫
人預儲果肴以待歸晚則曰今日辛苦矣試名前列則

怡然色喜時孫虛川先生諱濂稽查宗學最所鑒賞甞
謂諸生曰爾等都當就教敦生自有進益其推重如此
内有賢母外有名師故學問日以進也丙戌因前優
等記名補宗人府筆帖式旋授
太廟獻爵之職在府署謙抑溫和與人無鴈言無慍色三
十八歲辛卯値太夫人之變哀痛成疾曰捧檄之歡
慰先慈也今己矣復何爲因以病告退素耽山水家
有西園日久荒廢尚餘假山一山有松四株因卽山麓
起四松草堂復繞屋梵石爲池引山上井泉成瀑布白
練橫空飛挂簾前亦奇觀也築夢陶軒拙鵲亭五笏菴
四公堂集
作間慵子傳以自况好賓客日引文士分韻擘箋不以
晨夕間又嗜酒別搆小屋效村墟式懸一帘名葛巾居
客來則就飲其中歡呼豪歌杜少陵所謂誰能更拘束
爛醉是生涯矣尤喜訪勝探奇身雖未經遠行向遊盧
龍昌黎出榆關登澄海樓住松亭凢有名勝無不親覽
且作記記之卽近郊一帶暨西山諸古蹟題殆遍焉晚
年艱於子嗣自長子雲多早喪爲承繼先九叔祖一
脈淡以爲憂後五十五歲得祥明且喜生而聰慧曰撫
摩膝前曰有此子吾無憂矣於戲言猶在耳何方踰三
年而吾弟卽先長逝耶性友愛諸昆季間怡怡和悅而
一三九
於余尤加親厚少余五歲自入家塾以及宗學從師應
試無不隨余後暨長雖異居而無異體問衣問食有司
馬涑水之風卽詩文亦與余唱酬居多焉乙卯秋桂圃
三弟將刻其所遺詩文謂余曰二兄詩文旣付棃棗但
其平生之作人行事人無從而知未免缺焉大兄盍爲
立一傳余聞之且泣且戚且愧自知不文不足以傳敬
亭但無詞以謝因退而迴想其爲人行事聊書梗概以
質三弟昔王西樵考功殁後其弟阮亭先生序其詩文
以傳余萬不敢比擬阮亭先生然彼有兄可傳余亦有
弟焉勉爲小傳
到公荨
山己
嘉慶元年歲次丙辰孟春中浣兄懋齊敦敏撰





