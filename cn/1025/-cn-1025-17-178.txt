邓深　诸人集予贫乐轩赏花以直把春赏酒都将命乞花为韵深得把字

旭日酿融和，化工幻夭冶。

吾家最岑寂，亦有花枝亚。

光浮蝶翅动，香倩蜂须惹。

名传文中谱，品入赵昌画。

春归不可挽，恐被乐风嫁。

急呼我辈人，趺坐花阴下。

虽无裾可幄，赖有草堪藉。

但愁欢未阑，酒尽不容把。

明年长安城。走成逐东野。

邓深

