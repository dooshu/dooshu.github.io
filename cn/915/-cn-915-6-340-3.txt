◇近游赋

世有逸民，在乎田畴。宅弥五亩，志狭九州。安穷贱于下里，寞玄澹而无求。乘筚辂之偃蹇，驾兰单之疲牛。连扌追索以为鞅，结断梗而作秋。攀荜门而高蹈，徘徊而近游。井则两家共一，园则去舍百步。贯鸡觳于岁首，收纟奚缡于刃互。其男女服饰，衣裳之制。名号诡异，随□迭设。系明襦以御冬，胁汗衫以当热。帽引四角之缝，裙有三条之杀。儿昼啼于客堂，设杜门以避吏。妇皆卿夫，子呼父字。及至三农间隙，遘结婚姻。老公戴合欢之帽，少年著蕞角之巾。（《艺文类聚》六十四，《御览》六百八十七引两条，又六百九十五，六百九十六，八百九十九。）



著紫裙之裨︘。（《御览》六百九十六）

多盐少豉，脔皆秽闪。（《书钞》一百四十三）

格饼正于三播，（《书钞》一百四十四。）棋炙不过两机。（《书钞》一百四十五引两条）

