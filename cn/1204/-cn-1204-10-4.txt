◎刘基过余阙庙

昔文履善过张许庙，作沁园春，词旨壮烈。刘伯温过余阙庙，亦作沁园春以哀之，其词可与履善相匹，今载於此。"生天地间，人谁不死，死节为难。念英伟奇才，世居淮甸，少年科第，拜命金銮。面折奸贪，指挥风雨，人道先生铁肺肝。生平事，扶危济困，拯溺摧顽。 清名要继文山，使廉懦闻风胆工寒。想孤城血战，人皆致死，阖门抗节，谁不幸酸。宝剑埋光，星芒失色，露湿旌旗也不乾。如公者，黄金难铸，白璧常完。"［词苑］

