【六察官】


（唐）专察尚书省六部之监察御史总称。《新唐书·百官志》三《御史台》：“监察御史分察尚书省六司……号曰‘六察官’。”清宫梦仁《读书纪数略》卷三五《人部·爵秩类》：“六察官：监察御史第一人察吏、礼部，第二人察兵、工部，第三人察户、刑部。”原注：“专察尚书省六司，由下第一人始。”　（宋）御史台吏察、兵察、户察、刑察、礼察、工察之总称，均由监察御史担任，偶有以殿中侍御史兼领者，职掌监察尚书省六部及在京官司事。宋王应麟《玉海》卷一二一《元丰六察》：“元丰二年四月二十七日，诏六察官以所纠多寡为殿最，中书置簿，以时书之。”清徐松《宋会要辑稿·职官》一七之三四：“国家每入，国忌，临时差六察：吏察、兵察、户察、刑察、礼察、工察。元丰中，神宗始置六察司于御史台。”同前书卷一七之一二：“元丰七年二月十七日，诏以六察官为监察御史。”同前书一七之九：“元丰三年四月十五日，御史台言：奉诏复置六察。在京官司，今请以吏部及审官东西院、三班院等隶吏察，户部、三司及司农寺等隶户察，刑部、大理寺、审刑院等隶刑察，兵部、武学等隶兵察，礼部、祠部、太常寺等隶礼察，少府、将作等隶工察。从之。”





