岳珂　二十七日复有旨除帅江西一旬之间两奉除音再赋二首

披腹忱词久未呈，浃旬两诏下宸京。

老臣何路通忱悃，圣主无私烛物情。

鹤陇未渝耕陇志，牛衣空换锦衣荣。

九重自是真知己，莫惜捐糜负此生。

岳珂

岳珂　二十七日复有旨除帅江西一旬之间两奉除音再赋二首

郊廛不隔马牛风，枌梓环阴跬步通。

湖带江襟邦畛接，雨帘云栋物华同。

未须豫计荒三径，幸有需章达四聪。

尚想东湖少棠闹，只今未改旧时红。

岳珂

