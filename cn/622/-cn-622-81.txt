太玄玉女

太玄玉女者，帝少昊时人也。居蜀之长松山，修长生之道。遇山中人，授以八天隐文，使之修佩，谓曰：“修道之要，以无为为本。八天之书，真无为也，而道自成。然而琅曲晨之液，八琼尤华之丹，使炼而饵之，即太极所秘，可以入侍帝宸，下览万化。”授九华方于江上，炼丹江畔有金砂泉，是其遗迹。（《太平御览》卷六七〇）

