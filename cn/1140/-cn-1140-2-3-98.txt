西湖惜别吟荅萧山毛大可

西陵才子有毛苌浩荡风流不可当繁音错彩百端集短曲长歌悲断肠谓我东来自沧海湖上轻舟日相待手裂吴绫白如雪新诗奡兀惊真宰蓬莱之阁琅琊台海水壁立鱼龙哀嗟尔濡翰一何壮使我回首久裵我昔闻声未联袂相隔山巅与水裔拥楫临风作越吟纒緜期我攀丛桂别来丛桂难重攀天涯荏苒凋朱顔谢傅东山不得卧岁星索米愁人间平生闻道苦不早穷愁着书亦云好谁能漂转随车尘使我局促伤怀抱予将去为君吟此曲历乱无古今若问相思在何处岁岁西湖春水深

