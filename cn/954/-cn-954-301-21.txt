陈藻　壶山二首

万古凌空孤拄轩，百年那得此身存。

醉醒欲扫云开眼，兴逸谁归月掩门。

走遍莆阳随处有，游观天下见人论。

细瞻五岳神来舍，旁耸诸山势更尊。

陈藻

陈藻　壶山二首

远看颠狂近转迷，有才老死便幽栖。

咄嗟万里云弥合，昏黑孤城日正西。

北极河通千涧近，中央天接两傍低。

顿令病眼还苏醒，谁向他山更品题。

陈藻

