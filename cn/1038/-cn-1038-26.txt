秦观　春日五首

幅巾投晓入西园，春动林塘物物鲜。

却憩小庭才日出，海棠花发麝香眠。

秦观

秦观　春日五首

一夕轻雷落万丝，霁光浮瓦碧差差。

有情芍药含春泪，无力蔷薇卧晓枝。

秦观

秦观　春日五首

褀衣新著倦琴书，散策池塘返照初。

翠碧黄鹂相续去，荇丝深处见游鱼。

秦观

秦观　春日五首

春禽叶底引圆吭，临罢黄庭日正长。

满院柳花寒食後，旋钻新火爇炉香。

秦观

秦观　春日五首

金屋旧题烦乙子，蜜脾新采赖蜂臣。

蜻蜓蛱蝶无情思，随例颠忙过一春。

秦观

