◇广汉长王君治石路碑（建和三年冬）

表惟右部官，国之珍宝，冲路危险，侠石磐岩（阙）道，人马（阙）行，为民隆害，历世弥久，靡有留心。长广汉王君，建和二年冬，任掾杨（阙）攻治破壤，又从涂□繇平（阙三字）井间道至别监，得去危就安，功夫九百馀日，成就通达，永传亿岁无穷记。弟子杨子钦奉为作（阙）定远（阙六字）造。（《隶释》四。案：碑文盖杨子钦所作也。子钦无考。）

