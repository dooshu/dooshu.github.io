209　詹體仁言觀書之要　盡心則無愧平心則無偏


詹元善全云：「名體仁，朱子弟子。」曰：「『惟皇上帝，降衷于下民。若有恒性，克綏厥猷惟后』，此即『天命之謂性，率性之謂道，脩道之謂教』也。人能知此，則知觀書之要，而無穿鑿之患矣。」【原注】吕成公已有此説。

【元圻案】成公之説，見東萊書説，真氏大學衍義取之。〇詹元善，浦城人，少從朱子學，以存誠慎獨爲主。真西山早從之遊，嘗問居官莅民之法，告曰：「盡心則無愧，平心則無偏。」





