邵雍　重九日登石阁三首

人情见了多，世态谙来久。

事过忧噬脐，物伤防掣肘。

水浊更澄滤，衣尘须抖擞。

必欲论主衡，何人为好手。

邵雍

邵雍　重九日登石阁三首

事出一时间，时过事莫还。

当时深可爱，过后不堪看。

夏去休言暑，冬来始讲寒。

人能知此理，忧患自难干。

邵雍

邵雍　重九日登石阁三首

今岁重阳日，凭栏气候迟。

云烟虽已淡，林木未全衰。

天地开怀处，山川快眼时。

栏干空倚遍，此意有谁知。

邵雍

