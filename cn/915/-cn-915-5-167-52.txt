◇黄陵庙记

仆躬耕南阳之亩，遂蒙刘氏顾草庐，势不可却，计事善之。于是情好日密，相拉总师，趋蜀道，履黄牛，因睹江山之胜，乱石排空，惊涛拍岸，敛巨石于江中，崔嵬赞ヴ，列作三峰，平治洚水，顺遵其道，非神扶助于禹，人力奚能致此邪？仆纵步环览，乃见江左大山，壁立林鹿，峰峦如画，孰视于大江重复石壁间，有神像影现焉，鬓发须眉，冠裳宛然，如彩画者。前立一旌旗，右驻一黄犊，犹有董工开导之势。古传所载黄龙助禹开江治水，九载而功成，信不诬也。惜乎庙貌废去，使人太息。神有功，助禹开江，不事凿斧，顺济舟航，当庙食兹土。仆复而兴之，再建其庙貌，目之曰黄牛庙，以显神功。（案：此文疑依托。）

