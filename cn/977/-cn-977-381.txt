邵雍　诫子吟

善恶无佗在所存，小人君子此中分。

改图不害为君子，迷复终归作小人。

良药有功方利病，白圭无玷始称珍。

欲成令器须追琢，过失如何不就新。

邵雍

邵雍　诫子吟

鸡能警旦，马能代行。

犬能守御，牛能力耕。

有禀天地，万物之灵。

妒贤嫉能，不如不生。

邵雍

邵雍　诫子吟

至宝明珠非有纇，全珍良玉自无瑕。

为珠为玉尚如此，何况为人多过差。

邵雍

邵雍　诫子吟

有过不能改，知贤不肯亲。

虽生人世上，未得谓之人。

邵雍

邵雍　诫子吟

周孔不足法，轲雄不足师。

还同弃常膳，除是适蛮夷。

邵雍

