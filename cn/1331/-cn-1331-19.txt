避讳


避讳之说，春秋时已有之，而盛于秦汉，然不过为君上讳耳。挽近官场恶习，讳及上官，卑谄之俗，令人可笑。而彼辈方有以不知避讳为非者，盖习非成是，已不可以理喻矣。云南火腿，产自云南之宣威洲。有以此物献盛宣怀者，其礼单书云：“宣腿若干。”幕府传观，引为笑柄。盛适至，一幕友举以示之曰：“若个人为宫保送腿来也。”

