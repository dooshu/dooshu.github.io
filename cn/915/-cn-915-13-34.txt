◎柳霞

霞字子，河东解人，世居襄阳，宋太尉元景从孙，仕梁为州主簿，历平西陵王纶法曹参军，转外兵，除尚书工部郎。岳阳王临雍州，选为侍中，迁别驾，及于襄阳承制，授吏部郎、员外散骑常侍，迁车骑大将军、仪同三司、大都督，赐爵闻喜县公，进持节、侍中、骠骑大将军、开府。即帝位于江陵，以襄阳属魏。去职归里。至周保定中为霍州刺史，天和中卒，年七十二，赠金、安二州刺史。

