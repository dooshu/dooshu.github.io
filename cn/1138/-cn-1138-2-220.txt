京口吊谈长益

其一


忆在僧房醉浊醪，瘦藤不倚尚能豪。
关情五斗羞陶令，恸哭西台有谢翱。
射虎石边朝立马，金鳌背上夜挥毫。
我来欲作招魂赋，刬地西风捲怒涛。

其二

微服曾从北寺还，吞声踯躅泪潸潸。
怜余几续膺滂后，惟尔无惭生死间。
脚踏卢龙临瀚海，魂为白鹤瘗焦山。
故人近报方干死，地下相逢且破颜（余友方尔止讣至。）。

