◇辟雍赋

卓矣煌煌，永元之隆，含宏该要，周建大中。蓄纯和之优渥兮，化盛溢而兹丰。（《御览》五百三十四）

太学既崇，三宫既章。灵台司天，群耀弥光。太室宗祀，布政国阳。辟雍岩岩，规圆矩方。阶序牖闼，双观四张。流水汤汤，造舟为梁。神圣班德，由斯以匡。喜喜济济，春射秋飨。王公群后，卿士具集。攒罗鳞次，差池杂Ш。延忠信之纯一兮，列左右之貂。三后八蕃，师尹群卿，加休庆德，称寿上觞。载甫垂毕，其仪跄跄。是以乾坤所周，八极所要，夷戎蛮羌，儋耳哀牢，重泽响应，抱珍来朝。南金大璐，玉象犀龟。（《艺文类聚》三十八，《初学记》十三）

兴云动雷，飞屑风雨。（《文选·海赋》注）

万骑夔尼以攫。（《文选·鲁灵光殿赋》注）

