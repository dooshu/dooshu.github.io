苏轼　皇太妃阁五首

午景帘栊静，薰风草木酣。

谁知恭俭德，彩缕出亲蚕。

苏轼

苏轼　皇太妃阁五首

甲观开千柱，飞楼擢九层。

雪残乌鹊喜，翔舞下觚棱。

苏轼

苏轼　皇太妃阁五首

雨细方梅夏，风高已麦秋。

应怜百花尽，绿叶暗红榴。

苏轼

苏轼　皇太妃阁五首

孝心日奉东朝养，俭德应师大练风。

太史新年瞻瑞气，四星明润紫宫中。

苏轼

苏轼　皇太妃阁五首

辟兵已佩灵符小，续命仍萦彩缕长。

不为祈禳得天助，要令风俗乐时康。

苏轼

苏轼　皇太妃阁五首

九门挂月未催班，清禁风和玉漏闲。

崇庆早朝银烛下，佩环声在五云间。

苏轼

苏轼　皇太妃阁五首

玉盆沉李灩清泉，金鸭嘘空袅细烟。

自有梧揪障畏日，仍欣麦黍报丰年。

苏轼

苏轼　皇太妃阁五首

东风弱柳万丝垂，的皪残梅尚一枝。

茧馆乍欣蚕浴後，禼坛犹记燕来时。

苏轼

苏轼　皇太妃阁五首

良辰乐事古难同，绣茧朱丝奉两宫。

仁孝自应禳百沴，艾人桃印本无功。

苏轼

