马廷鸾　无题三首

大地生灵惜暵乾，纸田不饱腐儒餐。

闲将博士虀盐味，试上先生苜蓿盘。

马廷鸾

马廷鸾　无题三首

口语甘时心独异，中边甜处味方宜。

诗情合荐东坡老，惭愧当年蜜荔枝。

马廷鸾

马廷鸾　无题三首

闻说江边起柁楼，欲将吾道付沧洲。

三年恶瞰卢仝屋，一日轻装范蠡舟。

蹈海高怀欣独往，济川好手蹇难留。

樯阴舸下能容我，雨笠烟簑傲白鸥。

马廷鸾

