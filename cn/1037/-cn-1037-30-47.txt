钱惟演　戊申年七夕五绝

乌鹊飞来接断云，祇贪清浅渡星津。

不知一夜支机石，却属乘槎上汉人。

钱惟演

钱惟演　戊申年七夕五绝

玉露金河颢气凉，辛夷车转桂旗香。

嫦娥可是多猜忌，不驻琼轮放夜长。

钱惟演

钱惟演　戊申年七夕五绝

一岁佳期一夕过，羽旗云盖涉微波。

明朝若寄相思泪，玉枕金茎得最多。

钱惟演

钱惟演　戊申年七夕五绝

青鸟当时下紫云，绮囊书祕露桃新。

莫嫌夜半移床远，朱雀窗中别有人。

钱惟演

钱惟演　戊申年七夕五绝

骊阜凌云对玉钩，千门高切绛河秋。

欲闻天语犹嫌远，更结三层乞巧楼。

钱惟演

