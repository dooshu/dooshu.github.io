218　奔車無仲尼覆舟無伯夷　余靖謹箴


「奔車之上無仲尼，覆舟之下無伯夷」，此韓非安危篇語也。余襄公全云：「名靖。」謹箴用之。

【集證】太平御覽引殷康明慎云：「犇車之上無仲尼，覆舟之下無伯夷。言慎也。」山谷漫尉詩云：「覆轍索孤竹，奔車求仲尼。」皆用韓非語。

【元圻案】余靖，字安道，韶州曲江人。起家進士，歷官工部尚書，謚曰襄。事迹具宋史本傳。著武溪集二十卷，四庫書著録。





