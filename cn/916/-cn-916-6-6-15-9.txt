【张敬儿自为歌谣】

〖南史曰：张敬儿性好卜术。信梦尤甚。又使於乡里为谣言。使小儿辈歌曰云云。敬儿家在冠军。宅前有地名赤谷。始其母於田中卧。梦犬子有角舐之。已而有娠而生敬儿。故初名狗儿。又生一子。因狗儿之名。复名猪儿。宋明帝嫌狗儿名鄙。改为敬儿。故猪儿亦改名恭儿。〗

天子在何处。宅在赤谷口。天子是阿谁。非猪如是狗。（○南史张敬儿传。）

