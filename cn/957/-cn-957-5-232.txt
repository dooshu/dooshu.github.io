王柏　挽朱侍郎

蚤亚魁躔入谏坡，却因忠谠蹈风波。

龙墀一去毀　湖远，鹤骨临来岁月多。

紫橐将随时事转，丹旌无奈夜舟何。

万松苍翠皆亲种，月露凄凄泣陇阿。

王柏

王柏　挽朱侍郎

国论多同异，身名有险夷。

一从离紫橐，再不上丹墀。

慷慨风云断，飘零岁月移。

却因閒得早，冷眼看人痴。

王柏

王柏　挽朱侍郎

渺渺康湖水，峨峨蜀野山。

是翁元不死，蜕骨此中间。

草木券台绿，莓苔翁仲斑。

白云伤北望，清泪更潸潸。

王柏

