汪晫　次韵李明府追和苏黄门鸂鶒池

池上先生诗句香，得公诗句更揄扬。

精神相对陈圭瓒，意气潜交治镆将。

贤令旧容老文学，山农今见谪仙郎。

百年剩喜风流续，未有名禽首屡昂。

次韵吕仲见提斡题翠眉亭。

亭前诗板有人临，公去知谁续好吟。

忽有名人留七字，竞傅高价值千金。

曾扶诸老开皇极，终使微身坠众阴。

两岫至今愁不展，此言应当老师心。

汪晫

