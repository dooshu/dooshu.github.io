破饮丸

治五饮停蓄胸腹，结为 癖，支满胸胁，傍攻两胁，抢心疼痛，饮食不下，反胃吐逆；九种心痛，积年宿食不消，久疟久痢，遁尸疰忤，癫痫厥晕，心气不足，忧愁思虑，妇人诸疾，但是腹中诸病，悉能治疗。久服不伤脏气。

荜茇 丁香 胡椒 缩砂仁 乌梅肉 青皮 巴豆（去皮） 木香 蝎梢（等分）

上以青皮同巴豆浆水浸一宿，次日漉出，同炒，青皮焦，去巴豆，将所浸水淹乌梅肉，炊一熟饭，细研为膏，丸如绿豆大。每服五七丸，临卧姜汤下；津液下尤佳。

痰饮治法

