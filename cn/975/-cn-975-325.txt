欧阳修　久在病告近方赴直偶成拙诗二首

经时移病久端居，玉署新秋独直庐。

夜静楼台落银汉，人闲铃索少文书。

江湖未去年华晚，烟火微凉暑雨初。

敢向圣朝辞宠禄，多惭禁御养慵◇。

欧阳修

欧阳修　久在病告近方赴直偶成拙诗二首

清晨下直大明宫，驰马悠然宿露中。

金阙云开沧海日，天街雨後绿槐风。

岁华忽忽双流矢，鬓发萧萧一病翁。

名在玉堂归末得，西山画阁兴何穷。

欧阳修

