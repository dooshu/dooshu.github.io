◇王嘉罪议



嘉资性邪僻，所举多贪残吏。位列三公，阴阳不和，诸事并废，咎皆繇嘉，迷国不疑，今举相等，过微薄。（《汉书·两龚传》：丞相王嘉上书荐故廷尉梁相等，尚书劾奏嘉言事恣意，迷国罔上不道，下将军中朝者议，胜独书议云云。）



嘉备宰相，诸事并废，咎由嘉生；嘉坐荐相等，微薄，以应迷国罔上不道，恐不可以示天下。（《汉书·王嘉传》。案此与《两龚传》互有删节，故并录之。）



卷五十一

