王迈　人日六言五首

功名朝三暮四，学问人百已千。

古今无限卿相，方册惟著圣贤。

王迈

王迈　人日六言五首

诵诗心醉六义，读易梦吞三爻。

毛郑寸长我取，羲文千载神交。

王迈

王迈　人日六言五首

饮食鲜能知味，巫医各有单传。

要得胸中活法，勿求纸上空言。

王迈

王迈　人日六言五首

六经桑麻谷粟，诸子绮縠奇珍。

常常灌溉胸次，久久功用入神。

王迈

王迈　人日六言五首

岁月滔滔流水，友朋落落疏星。

载酒谁诹奇字，焚香自读骚经。

王迈

