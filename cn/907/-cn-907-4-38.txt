▼谢庐山宋隠君寄恵所制墨

瓦篝自扫烟埃湿，风雨空山杵声急。

香炉峰前五粒松，烧成片玉玄香浓。

寄我团团未磨缺，有如蚀尽天边月。

陶泓日暖水满池，云气忽起秋淋漓。

茅屋光寒客心惧，上有蛟龙欲飞去。

便思写檄惊天骄，夜磨楯鼻冰不锁。

又思作赋献天子，晓出洛阳价増纸。

我今年少多不才，两事未能如墨何。

但学颠狂如醉旭，头发可濡秋未秃。

