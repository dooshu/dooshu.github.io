牟巘五　挽师步理

卓尔见成鑜，超然惊绝尘。

形骸脱边幅，肝膈炯精神。

正自关天分，应难语俗人。

谁收身后稿，隽逸更清新。

牟巘五

牟巘五　挽师步理

已饱忧患味，方收翰墨动。

龙飞新进士，猿臂老将军。

千里推车轴，群工愧斧斤。

天乎如有意，更为续斯文。

牟巘五

牟巘五　挽师步理

四海东坡老，平生秦太虚。

神游已冥漠，坐念更欷嘘。

手墨看犹湿，心期炯未疏。

堪怜畴昔语，腹痛勿驱车。

牟巘五

