○會覆監察御史薛為學防邊疏 【 防邊】

十二團營、近以會選馬步銳卒三萬、馬一萬五千匹遇薊鎮告急、即刻啟行、宜令戶部會計草料、量預支給、又居庸以東關隘甚多、雖頻年修築、而遇雨輒傾守備各官、私役戍卒、佃作自疲、宜令鎮廵官嚴督官軍、凡關隘頹缺者、亟修築之、私役戍卒者、嚴執治之又鹿角榨。乃今軍中所時用者。偏箱車。但宜於平原曠野。不利於陟險乘危。宜令工部如式製造、試可然後用、又宣大獨石龍門。并朔代偏頭寧前開原遼陽俱臨邊境、虜自去歲進貢。遠離邊墻。奸謀叵測。沿邊將官。多擁兵自衞。互相推託。宜令各鎮廵總兵定議。此得邊鎮布置連絡之宜如偏頭有警。延綏東路。大同西路。雖非統屬。必須策應。朔代有警。偏寧南路。宣府中路。雖非管攝。隨當掩襲宣大遼左有警。本處左右前後副參遊守。互相邀截。即將出援官軍總數。及將官職名。星馳奏聞。其他近朔代。如繁興岢嵐諸邑。近道陽如海葢金復諸州恐虜紏三衞窃掠未遂。必駐營要地。散八各境。宜令一體隄備。嚴督訓練。庶免後艱。

