吁嗟篇

吁嗟红珊瑚，所生大海中。
龙女不敢动，照耀鲛人宫。
颇矜此珍异，枝枝自相同。
虽然浩荡姿，愿为世所隆。
玑珠与文贝，各自媚王公。
网罟日夜施，皆言沧海空。
千年人不问，谁见光融融。
仙人过海上，岌岌芙蓉冠。
手亦执此树，飘摇青云端。
本是同根株，焉能托羽翰。
愿作桃与李，春风任摧残。
摧残岂不痛，盛时世所欢。




