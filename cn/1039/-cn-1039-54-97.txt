叶茵　己酉生日敬次靖节先生掇挽歌辞三首

放浪宇宙间，世事笑局促。

髒髒影中人，不受时采录。

奄然长夜归，赍志空山木。

昔日堂上欢，今夕堂下哭。

哭之欲其生，予亦不自觉。

天道元无私，纷纷徒宠辱。

素心惟坡仙，一死万事足。

叶茵

叶茵　己酉生日敬次靖节先生掇挽歌辞三首

自古皆有死，载歌酹清觞。

嗟予早失怙，艰阻亦备尝。

母兮岁六十，终古青松傍。

陟冈恸伯氏，忘簪悲孟光。

后波逐前波，同归溟漠乡。

飘风相飞旐，举铎声央央。

叶茵

叶茵　己酉生日敬次靖节先生掇挽歌辞三首

重云翳苍柏，零露栖白萧。

骨肉慕音容，慌惚哀空郊。

肴核班几席，椒浆浇岧巃。

人归天已沫。纸钱悬枯条。

逝者如此耳，暮暮仍朝朝。

暮菲仍朝朝，人兮柰若何。

未死不能乐，既死空有家。

僮仆几恩怨，闪朋几悲歌。

若人会斯语，属和纷阳阿。

叶茵

