◇发民丁议

发南兖州三五民丁，父祖伯叔兄弟仕州居职从事，及仕北徐兖为皇弟皇子从事，庶姓主簿，诸皇弟皇子府参军督护国三令以上相府舍者，不在发例。其馀悉倩暂行，征符到十日装束，缘江五郡集广陵，缘淮三郡集盱眙。又募天下弩手，不问所从。若有马步众艺武力之士应科者，皆加厚赏。（《宋书·索虏传》，是岁军旅大起，尚书左仆射何尚之参议。）

