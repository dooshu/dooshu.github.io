王柏


柏字会之，金华人。生于庆元三年（1197）。初号长啸，后更号鲁斋，受业何基之门。历主丽泽、上蔡两书院。咸淳十年（1274）卒，年七十八，赐谥文献。

酹江月

题泽翁梅轴后

今岁腊前，苦无多寒色、梅花先白。可惜横斜清浅处，谁访孤山仙客。玉勒寻芳，金尊护冷，定与心期隔。夜阑人悄，可无一段春月。

怕它香已飘零，罗浮梦断，不与东君接。买得鹅千幅绢，留取天然标格。树老梢癯，蕊圆须健，不放风骚歇。花光何处，儿孙声价方彻。







