陆游　春晚出游

风急名花纷绛雪，土松香草出瑶簪。

且呼野艇西村去，未必微云便作阴。

陆游

陆游　春晚出游

王孙草生与阶齐，女郎花发乳莺啼。

街头卖酒处处贱，信脚觅醉无东西。

陆游

陆游　春晚出游

柳暗人家水满陂，放翁随处曳筇枝。

村深麦秀蚕眠後，日暖鸠鸣鹊乳时。

陆游

陆游　春晚出游

禹吾无间圣所叹，治水殆与天同功。

三千年事一炊顷，窆石嵯峨烟霭中。

陆游

陆游　春晚出游

岌岌高丘近道边，寂寥翁仲卧荒烟。

生前意气今何在，寒食无人挂纸钱。

陆游

