◇为司隶奏单安徐盛

此等皆宫宦昆叔，刀锯之馀，横蒙恩私，剖符三河，不能思展命力，以答天地，敢张豺狼之口，吞噬百姓之命，罪深衅重，人鬼同疾。臣衔命操斤，翦其凶丑，辄考核贼罪，事皆伏上。（袁宏《后汉纪》二十二，「延熹八年膺起家为司隶校尉。河东太守单安、河内太守徐盛，中常侍单超、徐璜之弟也，凭宠干纪，渎货害政，沛国朱尝为司隶校尉，奏安、盛。」）

