○調兌議 【 馬政】

古之御馬者。當今養馬無法以裱馬于民間不制宮監孳息調習也歌言春紅游牝。秋青駕旌。又言春花紅馬通淫。秋草青。馬食肥。夫游牝通淫者。以春為交接孳育之時。駕旌食肥者。以秋為馳牧練馭之時。此摘周禮月令語稱之。實王政生之以時。用之以時。對時育物之道也。以故馬各適用。無有夭札顛棄者。即霸者亦識此。舊傳秦穆公于仲夏調馬出戰。相馬者孫陽曰。今時值仲夏。炎暑熏蒸疫症大作。未敢輕出。穆公遂停兵罷戰。以待秋成。陽施劑制疫氣諸疾悉愈羣驥望之如雲錦。秦人以孫陽為能。後世兵家倣之。凡以夏月役馬為不時。乃國制俵取種馬。寄養民間謂之俵寄調取。寄養馬兌給京軍謂之調兌。俵寄分春秋兩運。而調兌則定于秋間。此遵王政對時取用之制。亦善矣。邇者遼鎮奏討寄養馬以給征。太僕以職事謂寄養馬乃專為兌給團營騎操防守都城。拱護　陵寢。征討入衛應援勤王軍國固本安內居重至計。各關邊舊有苑僕衛所馬例。未有自內遠調者、疏請止未得行。又疏暑途千里跋踄。人馬溝壑。欲待秋成。又以事急未得行。卒遣馬至山海。乃調于養民。兌于邊軍。皆不悅且苦之。偶適久暵。幸得霖雨。疫不作。而猶日曬水泡。汗蒸力疲。毒發蹄艱。果有溝壑者亦有畏阻半途逃匿者。即幸存而軍強受。將來鮮足騎征。似為棄之。視兌冏丞君回語之。筆法老特書此以貽後之炎夏慎勿調馬者甲午六望日又議、

