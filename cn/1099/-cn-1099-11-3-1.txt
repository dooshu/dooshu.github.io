○瑞應歌辭序　 【 瑞應】

臣伏惟　聖明太祖聖神文武欽明啟運俊德成功統天大孝高皇帝、開天辟地之鴻業、運合乾坤、包??亟宇宙、鈞陶顯幽、自受命降神。淵潛濠梁。至在位七十有一年此文本之班固高帝贊而更衍博足徵我聖祖受命之祥天人洽合和應大來若所在紅光燭天降衣神人瑞簡致詞。途中遇疾。有紫衣饋食。舟師出淮。則淮泗水湧。渡江而青雲隨之。親征婺州。五色雲覆軍上。下寧國亦然。攻雞籠山。有龍盤帽英。舟彭蠡至馬當。有白龍夾舟而上。甘露降。五緯聚。河流清。龍馬來廷。野蚕成蠒。草木孕生。並帶連理。嘉禾瑞麥之先見疊至。雨暘時若。臈雪應期。五穀屢豐。賢俊登庸下至技術皆可名世謙恭抑畏。謹終慎始。巍巍譪譪。不可悉記。洪惟　聖天子達孝至仁。纘承大寶。重華日月。光前啟後。瑞應同符。益以騶虞神龜醴泉寶葢。青鸞白鶴白象黃犀。神人呼化日舒長。四夷畢來。視前益盛。而謙恭之詔。屢戒飭臣工者甚至。尤與　太祖同符合轍。自生民以來。未有盛于此日者也。臣職在太史。謹備書其事業。未知今日成祖廟樂章用此歌辭否為永樂歌辭二十有二篇薦之郊廟。勒之金石。頌揚神明。永樂無極。騶虞出于鈞許之神后山獻之朝。為騶虞獻第一。樹石孝陵。求厥跌龍潭山之麓。得龜呈第二。三門磧下黃河清凡三十有二日。為洪河清第三。醴泉出神樂觀。為醴泉湧第四有事于治城觀。五色雲降自天中。為慶雲垂第五。甘露屢降鍾山冶城。草木沾潤。凝輝粲然。為甘露降第六。山東野蚕成蠒。遺山谷。作野蚕第七。北京暨四縣嘉禾屢生。作嘉禾生第八。河南關隴暨四方郡縣、瑞麥疊見。作瑞麥秀第九。禋薦上帝。有寶葢浮空而至于正陽門。入于宮城。敕不以宣。作寶葢第十。有老父羽衣至神樂觀。大呼萬歲者三。故復都邑。巳而忽不見。廼知其神人也。敕勿以言。作神人呼第十一。有瑞石呈圖。日月合璧。重輪宛然。作瑞石圖第十二。青鸞下朝天宮。作青鸞作十三。白鶴翔者以萬數。作白鶴第十四。得白鹿于北京。作白鹿第十五。占城白象。作白象第十六。廣西以白兔進。作白兔第十七。南夷屢獻靈犀。作靈犀第十八。蒲盧上有文曰太平。或取以獻。上卻之。為木孕文第十九。瑞雪應期。作瑞雪第二十。雨暘時若。作雨暘時第二十一。登俊登庸第二十二。化日舒長。作永樂第二十三。四夷畢來。作四夷來第二十四。

