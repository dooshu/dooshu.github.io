○降诞日进物状

右，臣伏以瑶光之祥，贯月於佳夕，绕枢之感，降圣於良辰。欢浃寰瀛，庆延宝祚。百灵效祉，固增寿於南山；万国一心，皆贡珍於北阙。臣谬膺廉问，分镇瓯闽。当朝き之称觞，身居遐远；望长安而瞻日，恋积心魂。前件女口及银器衣箱等，稽《禹贡》之文，敢遵任土；比野芹之献，空愿竭心。冀因此而展诚，岂以菲而废礼？轻渎旒，陨越伏深。

