练江月夜怀旧太守曹冠五

君行一何早卧辙填周道别後乱如麻君行一何好【曹去郡数月郡即为贼?】君昔迨未雨逋贼请搜讨脱今犹在官山城当可保忆过斗山醉送我黄海游诗成茶酒内高视呼浮丘我从莲岫归要以郡斋宿山中记一篇肯作百回读看云太函巅讲学紫阳麓万事长相思书来髩已丝惟有东峰月殷勤似旧时

