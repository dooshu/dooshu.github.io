○贺新殿钟鸣表

臣邕等言：伏见昨宣示，於新殿为万姓祈祷，神钟自鸣。是知圣作闻，天意下降，道开皇极，润及生人，臣等中贺。臣闻光覆动植者莫如天，临照幽遐者莫如日：自非齐圣妙用，曷以则而象之？元化至德，曷以感而通之？伏惟陛下道心冲叶直，神教昭宣，以四海为家，万人为子，常恐水旱递有，戈劳，所以供祀百神，用祈五福，德泽被物，圣灵动天，睿情注於一时，景钟鸣於别殿。夫众者万有也，广者四维也，今陛下万有，一四维，潜运方寸之，充塞宇宙之外，则何圣不鉴？何神不昭？岂惟一钟乎？况南面之位，屈陛下之至尊；西方之金，启陛下之本命：非无情之应，是有由而来。自然群龙扶持，九天欣戴，保亿兆之元后，登千万之永年，时觏雍熙，代阶仁寿：此天所以告，钟所以鸣。臣等幸朝上京，欣遭大庆，一舞一蹈未极臣子之心；再咏再歌，徒知天地之德。无任跃之至。

