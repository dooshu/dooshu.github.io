131　治詩者陸璣非陸機


草木鳥獸蟲魚疏，陸璣字元恪所撰，非陸機也。

【元圻案】經義考載崇文總目云：「世或以『璣』爲『機』，非也。機本不治詩，今應以璣爲正。」〇書録解題云：「其書引郭璞注爾雅，則當在郭之後，亦未必吴時人也。」〇四庫全書總目十五：「案書中所引爾雅注，僅及漢犍爲文學樊光，實無一字涉郭璞，不知陳氏何以云然。」





