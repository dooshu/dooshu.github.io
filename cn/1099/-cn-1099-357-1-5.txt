○清理鹽法疏 【 疏通引塩】

竊惟　國家經費、莫大於邊儲、兩淮煑海為鹽、歲課甲天下、九邊之供億實賴之、先年邊計常盈、公私兼利、邇來時異勢殊、沿革不一、成法幾於蕩然矣、或取給於一時、而不防其末流之患、或牽持於眾論、而不察其受弊之源、專事紛更、迄無寧歲、臣謬叨總理之任、愧無經畧之才、博採輿情、旁稽往牒、巳經督同各該兵備等官、就事參詳、因時考訂、悉加籌度、曲示劑量、酌通變權、宜之方、為救弊補偏之術、欽遵　敕諭條目、照款開陳實出千慮之愚、似為一得之見、伏乞敕下該部覆議施行、

壅滯者作何疏通、　一設法銷引、夫引目壅滯、則鹽法不通、積累數多、則勢難盡掣、如先年加增工本鹽三十五萬引、以至停積引目、至五百有餘萬、此壅滯之病根也、若非權宜酌處、終無疏通之期、查得淮南每年掣鹽捌單、每單柒萬三千引、今議加為八萬五千引、淮北每年四單、每單該鹽五萬引、今議加為五萬五千引、淮南淮北、每歲共加引一十一萬六千有奇行鹽地方、消遣甚易、商人稱便、課額日增、見在淮鹽、不三年可盡掣矣、至於銷引銷鹽、皆疏通之艮法、除各單加掣外。更欲比照嘉靖初年事例。改行小鹽。輕减鹽斤稍增引目欲以□銷積鹽萬曆中年袁疏理之于兩淮亦倣此行之每引止四百八十五斤。淮南納餘鹽銀五錢二分五厘。淮北三錢七分三厘。若令即日解綑小包、未免工費煩難、商人虧損、恭候題奉　欽依到日為始、即行各場綑鹽、俱照嘉靖初年斤數、不許過多、候淮鹽掣盡、然後挨掣小鹽、淮南每單八萬五千引、扣算加增為十萬四千引、淮北每單五萬五千引、扣算加增為七萬引、一年之內、復多銷引目二十一萬有奇、較諸常額、每年多銷引目共三十二萬八千引、疏通之法、何以加此、或曰小鹽之行、銷引雖易、每年少餘銀二萬五千七百六十兩、於課額得無損乎、臣反覆思之、歲額餘銀六十萬。非盡為餘鹽得。此葢於割沒取盈焉。今引目既多。則割沒益倍矣。當不下十萬之數。又何患餘銀之不足乎。每引少餘鹽六十五斤、因而減納餘銀一錢七分五厘、一則寬恤商人、一則疏通引目、不惟可銷目前之壅滯、雖傳之經久、似亦可行而無窒礙矣、若欲照見行則例、每引五百五十斤、須待引目盡銷之後、再加酌議另行、亦未為晚也、　一稽查實效、竊惟天下之事、職掌既相關、則責成當有明法、彼此相退託、則綜覈盡為虛文、兩淮行鹽地方、除廵鹽御史歲經廵歷考成外、其餘事關各省、禁令難齊、先年總理鹽法都御史累經題奉　欽依、坐委江西湖廣河南鹽法道嚴行監督、各該有司、以銷引之多寡。別功過之殿最。其有不及數者。即考滿給由、嚴行查覈參問住俸、各有明條、而該道之舉劾、兩淮廵鹽御史實柄之、法可謂詳且密矣、然引之銷繳十無四五、官之勸懲百無二三、若舉剌該道、則寂乎未聞、此無他、皆積習相沿之過也、臣至兩淮、查前後題請事宜、悉巳通行各省矣、然稽其成效、造報者誰與、覆覈者誰與簿牒全不相聞、功罪何由考見、鹽法之壅塞、何怪其然也、臣愚再三籌之、謂各省府州、郡縣遼邈、獨以鹽法道一人兼督、雖稱事有專職、其實勢難必行、遇智巧有司、輒以空文相蒙蔽、豈能一一就近察之、查得各府皆有守廵道、分駐一方、就令將部內州縣、各從近地分管、某州縣隸分守道、某州縣隸分廵道、各府州縣設立循環文簿二扇、每季內開商人運到官鹽若干、引目若干、或自行發賣、或舖戶轉販、彼此有無抑勒、鹽法果否疏通、州縣一體查造、各府併造所屬、凡有利病事宜、逐一具詳區處、如或水陸難行、商人不到、有何緣由、俱要明開、以便查議、每季終將原簿并截角文引、同時齎送、各該道覆查無異、即令具印、鈐文簿一扇、通將分理府州縣驗其引目、分別功罪、某完及幾分、某不及幾分、遵照先年題准事例明開某應旌異、某應戒飭、或參問住俸等項、各為差等、兩淮鹽課分上下兩解故□道考成亦分兩?聽廵鹽御史、上半年於六月終、下半年於十二月終、查道路遠近、各差人給與腳力、齎文前去、查取、守廵道即以原引連簿封付本差領回、其廵鹽御史、即將各守廵道所擬、再加參酌、照例開列條款、應參者參、應獎者獎通於接管一年內具　題、該部據實覆　請、亟加勸懲、　一議減開中、竊惟兩淮鹽法。自昔疏通。近因開中數多。而商人附帶餘鹽。益倍蓰無算。鹽多則消遣不盡。引多則支掣不及。日益月累。力無所施今工本之鹽巳停、一二年來、漸見疏通此其明驗也、然守支商人、今猶苦之、查得　舊制兩淮鹽法、七分常股、三分存積、近因報中紛紛、而二項名色、亦混然無辯矣、今欲於七分常股、照常開中、而存積三分、暫行停止、使引目既少、鹽價必增、人情樂趨、而其效立見矣、此於本色供邊之數、雖一時未免少減、然權宜通變、責效將來、誠未可屑屑為錙銖計也、况掣鹽之數、一如往年、解部餘銀、照常不廢、亦何憚而不為耶、　一先期給引、查得鹽運司每年預處官銀、遵奉　欽依事理。差人前往南京戶部、請給當年引目、回司給發商人、以免守、候之苦、此法人人稱便、但據各商告稱南部請引、姦弊多端、托故留難、科索無厭、有後至而先給者、有坐守經年而展轉遷延者、此皆職掌官員、失於稽察、以致左右人等、任意科求、商人久羈鹽法壅滯、亦多坐此、臣愚乞行南京戶部、每年坐委司官一員、專管鹽引、如運司預請關給、即具呈廵鹽御史、移文該部經管官員、務要依期給發、仍具回文查驗、若復仍前遲悞、據實查參、庶事有專職、關領如期、而商人支鹽、不致曠日持久矣、

私販者作何禁制　一收買餘鹽查得私鹽橫溢、則官鹽壅滯、而私販之所以盛行者、以餘鹽未盡區處也。葢勤竈數口之家全資餘鹽以為歲計。若商人收買不盡則其勢不得不歸之私販矣今欲查各戶竈丁之多寡。人力之強弱。盤鐵若干。草蕩若干。滷池若于。終歲所煎。正鹽若干。應有餘鹽若干。分司官先期督同塲官總催人等逐戶面審、登記簿籍、每年除正鹽併商人收買餘鹽外、仍有剩數若干、官為收買、其合用鹽價、請於割沒餘銀內、借留十餘萬、以備支用、或謂官買餘鹽、則竈丁與官交易、未免納鹽有轉輸之難、給銀有守候之苦、其何以堪、若轉販於民間、即俄頃立就。絕無留難。雖至愚者。亦豈肯舍此而趨彼哉。此其說誠然、臣三復思之、亦處之未盡其方云爾、查得各塲多殷實竈丁。皆習聞鹽塲之利病。而朝夕與俱者也、今欲於上塲僉肆名、中下塲各貳名、免其總催等役、責令管買餘鹽、按月給領官銀、授以印信文簿、令其將銀自壹錢以上者、皆預先鑿定、各照輕重數目、另封收貯、如遇竈丁餘鹽。即時秤對明白、就給見銀、不許頃刻留滯。其各塲俱有竈倉、通行脩理苫葢、每倉添設人夫、大塲四名、小塲二名、同原設倉夫看守、如有侵欺、各從重追究、每年收買餘鹽、或貯以為存積、或買補商人、令其照常納價、其苫葢席草等項、俱用官銀、每半月該塲官吏查算一次、每月終將買過鹽斤、用過銀兩、開印信手本、送各該分司稽查、每季終各分司親赴各塲、照依月報數目、查丈鹽斤、有無少欠類造鹽冊、關送總司、備呈廵鹽御史、每年冬夏二季、造冊報部查考、凡□切典守之責、或力不能支、如水火盜賊之類、即分司官親行勘驗、不得貽害追賠、其收支各項利弊事宜、俱侯逐一稟官、亟加酌處、至於餘鹽之價、此商人交易者、須量為增益葢鹽倉之遠近難齊道路之險夷不一。有商人應支正鹽。而榜派塲分隔遠。自願別塲買補。不願本塲關支。以避腳價之費。即此推之。則竈丁餘鹽。不可不收而其價實有不可強同。悉聽分司官隨地劑量、曲為區處、每百斤比常價或加伍分、或加叄分、使竈丁樂於官買、而翕然從之、乃為長策、其收買之人、如有抑勒虧損、許竈丁即時口告、以憑究罪、竈丁未納正鹽、先行轉賣、及販與鹽徒、定行從重處治、各分司刻示曉諭通知以便遵守、或曰解部餘銀、歲不可缺、今借買餘鹽、則不能取足原額矣、年例所需、何以應之、夫事固有先損而後益者。借餘銀以買餘鹽。銀固不能依期以解部。而原銀初未嘗損也。况所收餘鹽。留為存積。以備他年開中。則其利更有不可勝言者。臣所謂母取給於目前。而圖為經久之利者。此類是也。

一禁止私煎、查得淮南安豐諸塲、鹽出於煎燒、必藉用盤鐵、淮北白駒諸塲、鹽出於目?難晒、必藉用土?亭池、然盤鐵原有定額。土?亭池原有定口。非竈戶所能私專置造也。今則家家增金?敝。戶戶開池。塲官畏而不敢問。司官遠而不及知。私晒私煎。日增月盛。葢不知私鹽之積。將何所紀極也。失此不治。而矢?見矢?見於私鹽之緝捕。譬諸治水。泉源方滲。丸泥可封。洚水橫流。則千防莫障矣、臣細加咨度、訪之貧竈、極陳時弊、謂在嘉靖叄拾年、舊盤損壞、告官脩理、富竈姦商、合謀作弊、始告於官曰盤鐵重大、而難於脩補、鍋金?敝輕省而便於置造、且盤煎之鹽青而錙。鍋金?敝之鹽白而潔。商人有取舍焉。官司聽其便宜而許之。鍋金?敝之興始於此。然猶官有防禁也。繼而富竈與經紀合謀、再白于官曰、鍋金?敝雖容置買、但鐵冶住在鎮江、隔越長江之險置買甚難、乞要召匠開舖于揚州、就近買辦、免遭覆溺、官司又墮其可欺之方而信之、遂召鐵匠就白塔河開塲鼓鑄、而擅買私金?敝者、明目張膽而為之、縱橫絡繹、蕩然而莫之禁矣、是以各塲富竈。家置叄伍鍋者有之。家置拾鍋者有之。貧竈為之傭工。草蕩因而被占。巨船興販。歲無虛日。問其壹鍋日煎火鹽幾何。謂每鍋一伏火。可得火鹽壹大桶。一伏火者。一日一夜也壹桶者以斤計之。可得貳百餘斤也。夫壹鍋日計火鹽可得貳百斤。則拾鍋一日可得貳千斤。百鍋可得貳萬斤。各塲終歲。殆莫計其幾千百萬矣。多方緝捕。可得而止之乎。今欲將鐵匠即日逓回鎮江原籍。不許留住揚州開鑄。以絕其私煎之具。各分司官督令各塲官吏親詣各竈。督同總催竈頭。逐塲逐戶。查報磚池若干。私池若干。盤鐵若干。官金?敝若干。私金?敝若干。盡數開申以憑酌量。每塲用盤幾角。用金?敝幾口。計壹塲額鹽若干該用鍋金?敝若干。如盤鐵不便煎燒。從宜易以鍋金?敝亦可也。但須官為置造。每壹官金?敝、必　運司花押、無花押、則為私金?敝、置私金?敝者、比照私鹽千斤、坐以重罪、有犯而不舉者、則同竈連坐、本塲官吏坐贓并究、至於晒鹽塲分、私築鹽池者、盡行填塞、每歲廵鹽御史、出其不意、倏委一官行查、庶幾法禁嚴而私鹽絕、私鹽絕而興販息矣、葢鹽徒之出沒無定、而廵緝為難、竈戶之煎煮有常、而禁捕為易、其本又在三分司官、各在本塲住劄、以時督率塲官廵視譏察、則弊端無所逃矣。否則以邊海產鹽之地。而盡委於拾數塲官。而責其令行於姦竈。私煎私金?敝。其可得而盡禁乎。說者又謂鹽法固在通商、尤當恤竈、假令盡禁私煎彼貧竈日不聊生、將何所資以為衣食、俯仰計耶、此其慮誠然臣愚、則曰置私金?敝私池以私煎者。非貧竈之力所能為也。貧竈無立錐之地不過自食其力耳。惟富竈累貲千萬、交給塲官。串通總催。大開囤鬻之門。坐收壟斷之利。若一槩姑息。而不思所以處之。是所恤者小。而所妨者大也。此私煎之所以不可不禁也。

專利偏累者作何調停　一酌處引價、查得　國初原無邊商內商名色。自邊商難於守支。故賣引于內商。內商難于報中。故買引于邊商。一專報中。一□守支。其初鹽法疏通。引可速賣。鹽可速掣。彼此交易。兩利俱全。今鹽法不行。在內商有支鹽上堆。數年而不得掣者。則其不樂於買引。非得巳也。勢也。由是抑勒減價之弊生。而邊商始蹙額矣。在邊商有中引到司。數年而不得賣者。則其告掣河鹽。亦非得巳也。勢也。由是展轉增價之議興。而內?始側目矣。輚相攻激。視為寇仇。故曲示調停。河鹽掣三單。淮鹽掣五單。葢以邊商之報中也。揭資於一二年之前。轉粟于數千里之外。櫛風沐雨。履危蹈險。甚至官司逼勒監。併鬻產以應其求。及齎倉鈔到司、而又苦于內商之抑勒、若非超掣河鹽。激勵而鼓舞之。即諸商解散、邊塞空虛。將欲導其流而先竭其源。將欲強其枝而先戕其幹。為　國家飛輓者誰與。此河鹽誠不可不掣矣。又據邊商呂應麟等赴臣控訴、執稱河鹽既行、即內商堆鹽守支年久、深以壅塞為患、若分撥引目、必待八年以上、方得掣賣、坐受虧損、雖至愚者不為也、故邊商至此引既不能賤售、鹽復不能守支、亦於是乎坐困矣臣反覆咨詢、乃知邊人中納糧草。利在賣引以資奇嬴之利。朝入淮而暮還家。乃其情也。今留滯他鄉淹踰歲月、關給引目、收買餘鹽勞苦萬狀、邊人何以堪此、況餘鹽納價、動稱鉅萬、負重資而奔走南北、往返畏途、豈無他虞、且聞告掣河鹽、坐規厚利者、多係截買之人、於沿邊報中者無與焉、故質之輿情、皆稱河鹽之行否、而鹽法之通塞、隨之近查內商支鹽上堆、比三年前十減七八、人情向背利害較然。河鹽決不可不停矣、然停掣河鹽、而不詳議引價、即彼此紛爭、何時而定、巳經劄行兵備道、召集邊內二商、從公酌議、將邊商引價、著為三等、分撥見引、淮南定銀玖錢、淮北定銀捌錢、分撥起糸?氐關引、淮南捌錢、淮北柒錢、分撥到司勘合、淮南柒錢、淮北陸錢、劑量得宜、彼此稱便、若非設法再為區處、則將來內商之抑勒、邊商之坐守、猶夫故也、今令內商將的名報出、造冊在官、如遇支鹽、到橋頂壩、行令白塔河安東壩各廵司驗放鹽船、如商人該掣鹽壹百引、務要見有新引壹百引、方准造單呈掣、驗畢用印鈐記、不得再照、如無新引、不許過橋入單、臣覆審各商、心悅誠服、謂處分曲當別無異詞、以後邊商上納糧草、內商分撥引目、彼此相濟、著為定矢?見、若邊商倉鈔巳到。而內商執拗留難。其法須運司庫中先有餘錢俟邊商至給銀取其引日則內商不得□減價值矣許邊商齎送運司。照數給價。以便即日回邊。凡有引目在官。內商依原價承買。其官給價銀。乞暫留割沒餘銀貳拾萬以備支用。轉移之間當不出三月外。即原銀照常解部矣。數年紛爭。寢于一旦。停河鹽固所以速淮鹽也。恤邊商所以厚內商也自今論之。邊商跋涉諸艱。視內商何啻什伯。葢內商利重則趨。利輕則散。鹽斤非價貴不賣。餘鹽非價賤不收。雖有守支之勞。終獲自然之利。是專利者內商。偏累者邊商也。告掣河鹽。乃其不得巳之下策云耳。　國初正鹽之外。原無餘鹽。隨到旋支。隨支旋掣。故不勞餘力。而引目疏通。今超掣河鹽。似為邊商得利。然支掣之費。浮于內商。而轉販獲利。復遠不逮焉。所得無幾。而利歸稱貸之家矣。然則邊商亦何樂而為此耶。故邊?自以為偏累。而以專利惡內商。內商亦以為偏累。而以專利仇邊商。其趨利也。猶水之無坊也。苟無所底止。則橫決之患。孰能禦之。惟引價一定。則停河鹽於邊商不為摧抑。行淮鹽於內商不為偏利。在此無濡滯之患。在彼無觖望之私。二商相為表裏。本相濟而非所以相病也。　一拆鹽舖戶、查得各商掣鹽之後、運赴各卅縣地方不能親賣、即有司查報殷實之家、督令承買隨便轉販、而先以鹽價給商人、謂之拆鹽舖戶。各該地方去鹽塲隔遠者。私鹽不到。官鹽大行。舖戶皆樂為之。私鹽既行則食官鹽者少故龐都御史建議□淮揚二都額派而派之他處具後袁疏理以為淮塲二大郡何以少派故有二郡食鹽之議復設法足其額數惟淮揚地方。附近鹽塲。民間買食私鹽。視官價減十之七八。以致舖戶之鹽。無地消遣。官商徵價。破產包賠。且報充之時。有力者皆夤緣脫免。淮中人之家。乃身任此役。其為累葢百有餘年矣。完銷引目。追併甚難。鹽法壅滯。此亦一端。臣初入境、即紛紛赴訴、因召集各處水商、細加訪問、各稱大江以南、地廣民一、食鹽數多、隨宜分派、再增壹貳拾萬引、綽然有餘、巳行兵備道面審諸商、開坐數目、查二府拆賣之引、計陸萬有奇、均派各省地方、無致徧累舖戶、似得調停之法矣、或謂鹽法之行、當自近始若附塲各州縣軍民、通令坐食私鹽、恐非所以明法古有計口授鹽。而納直于官。其法似為可行。請查各州縣戶口冊、酌量差等、盡以官鹽付掌印官、照里分授、而歲徵其價解司、庶法守畫一、遠近無議、夫私鹽之禁、律例甚嚴、若使法不能行、則課額何由取足、但鹽之給散、銀之追徵、戶口實數難憑、未免日扌?曾煩擾且貧難軍民、肩挑背負、易米度日、原不在法禁之內、則民間買食、亦不盡禁可知也、況聞有汲水為滷。而終歲不食鹽者。即一槩派徵可乎。夫革去拆鹽舖戶、使免偏累傾家、無容議矣、若使近塲居民盡食官鹽照常納價、似為難行、寬一分、則民受一分之賜。此實有望于　陛下特恩也　一報中糧草、查得各邊開中鹽糧。務要量彼處米價貴賤。及道路遠近險易定奪則例具　秦。召商中納。此　祖宗成矢?見也。邇來邊上中納。多不依時估。又雖依時估。而轉運交收。領給勘合。其間私費尤難盡言。甚或以勸借為詞。而陰行科罰之訪邊商之不堪命久矣。糧草湧貴。商人規避遂督責沿邊有司。或報殷實富戶。或捉原日商人。驅逼上納。如捕重囚。其間鬻田宅。括資財。破家以奔命者。飲泣呼天無從籲告。可勝嘆哉。夫　國家以鹽課供邊。其利甚大。往年權貴之家。屬託夤緣。欲染指於其間。猶恐不入手。邊上中鹽法止許商人中納不許土著人戶中納此祖制也今商人之散。招之不來。而逼勒富民代之。此其利害較然矣。輕費無窮。民力有限。以九邊兵食大計。而偏累無辜。固非仁人之所忍聞。亦豈備邊長久之計耶。臣生長東南、於商人中鹽納糧草利病、纖悉未得其詳、獨念利之所在人必趨之、惟裁抑巳甚、則嚴父不能強其子、豈勢力之所能驅遣乎今議於商人報納粮草、曲加存恤、減斤重寬斗頭、計時估若干、仍量洞數目若干、以補其各色私費、至於科罰勸借、通行禁革、倉鈔勘合、給不踰時、凡能寬一分使商人受一分之賜、莫不極力為之、其間別有區處事宜、關係內地鹽法、有非邊臣所能徑行者、乞行各邊廵撫及管糧郎中等官、隨事擬議、務要委曲周全、勉為商人計、各不時題　請、行臣與廵鹽、御史加意籌畫、內外相通、互為變通、必使鹽法大行、商人輳集、始為千百年永利、其責報商民、逼納糧草、不知此法創自何年、乞行沿邊撫按衙門、早為區處、母令偏累傾家、各另具足邊長策以　聞、庶轉輸常繼、而邊民賴有寧居、積貯常盈、而司農不至告匱矣、

行鹽地方、今昔不同者、作何定擬、　一行鹽地方、照得淮鹽之利、所以甲於天下者、以行鹽之地、周徧廣闊、而流通不滯也、江西一省、先是南贛袁吉四府、俱借行廣鹽、以資贛州軍門兵餉、近該廵鹽朱御史、題奉　欽依、袁吉二府時食淮鹽時食廣鹽數數爭執大要江西有兵事則食廣鹽無事則食淮鹽也改令袁吉二府。仍行淮鹽、舊地既復、鹽法漸通矣、尋聞軍門具　題、仍令吉安一府復行廣鹽、夫廣鹽之行。專為兵餉計也。今淮鹽願納兵餉。亦何以異於廣鹽哉。復原額行鹽之地。納軍門兵餉之銀。可謂彼此兩全矣。既奉　明旨、復中易之、彼各為地方用情、誠非以此為爭端也但贛州與吉安一水連接。河流如飛。不信宿可達臨江。直抵南昌矣。若廣鹽行於贛州。而吉安不與焉。則於萬安縣臨河喉咽之地。設官盤詰。禁捕私鹽。庶幾無欃越之弊。今既達吉安。即晝夜橫行。孰能捕之。近審水商。皆稱廣鹽滿地。淮鹽不行。非惟吉安地方。朝更夕改。即袁州臨江等府。亦不能發賣矣。各商推避、紛紛有詞、雖經派給水程、絕無一人認領、豈其逐利之心、故有所擇哉、蓋或淮或廣。與奪無常。官鹽私鹽。勢難並發。商人之違從靡定、有司之禁令不行、雖至愚者、亦不敢投足於其間、自虧資本矣、今查廣鹽每引納軍餉銀壹錢貳分、若淮鹽到吉安、照此納稅、恐偏累不均、合無於通省淮鹽、每引均派若干、先令納稅、然後准其發賣、每年務足原數、類解軍門、則行淮鹽、是即行廣鹽也、在先年巳　題有年案、奚容中變其說哉、否則吉安既行廣鹽、而袁州臨江皆非淮商所樂就矣、坐失二府之利、皆自吉安致之、往於峽江設浮橋為杜絕廣鹽之路、曾未踰年、盡行毀滅、皆鹽徒惡其厲巳、而以洪水衝激為詞、此往事有明鑒也、江西十三府、而六府不行淮鹽、欲引目之疏通、其勢能乎、湖廣如衡州寶慶永州彬州、查　舊制俱係兩淮行鹽地方、向聞各府執稱兩廣軍門明文、通行廣鹽、以致淮商不入其地、而廣鹽自此盛行、若非剖斷分明、未免依違無據、查得廵鹽御史　題稱淮商若到、量免抽稅、以資剝淺之費、必待淮鹽賣盡。方許廣鹽發賣。仍抽納稅銀解布政司、隨便解部以給邊需、曾經題奉　欽依、似難別議、但廣鹽既許兼行、而復使暫讓淮鹽、彼此互市、誰能禦之、且軍門題　准明文、未知有何考據、徵銀解司解部、未聞定數幾何、臣愚乞行該部查兩廣軍門、曾否於何年題　請、為何年用兵、各府每年徵解稅銀若干、有無完欠若干、仍咨湖廣廵撫衙門、備行該府守廵及鹽法道通查各府鹽額、每年應消若干、應納餉銀若干、若論其價則行淮鹽不如行廣鹽淮鹽與廣鹽至此。道路險夷。果孰為便。或淮鹽可到。即令廣鹽不得仍前侵越。若淮鹽全不入境。即當專行廣鹽。所納課程。或應解軍門以充兵餉。或應解戶部以濟邊儲。悉著為畫一之規。而淮鹽原課若干。應否量為末减。亦於此當有定論矣。若河南南陽府、亦淮北行鹽故地也、初因淮鹽少到、暫許解鹽兼行、其後乃稱人情向背、道路遠近、獨使解鹽專行於一府十二州縣、惟舞陽仍行淮鹽、夫銅板祖宗舊制也、一旦持異論、遂起而更之、初云暫許兼行、今則全奪之矣、淮商未聞以遠道為辭。南陽未嘗喜解鹽為近。淮北之路雖稍遠。而舟行甚便。淮鹽到彼。人競得之以為食貨之珍。解鹽之路雖稍近。而馱載為難。每遇雨雪載途。連月不到。即價直高騰。復插和沙土。人甚怨之。臣嘗面問揚州府知府衞東、楚江縣知縣方九功、皆南陽人也、悉稱郡人喜淮鹽、惟恐其不至、有得之私販者、自以為出於望外、則所謂人情之向背。道路之遠近。其說得無誕乎。况行鹽各有地方。安得由人取介。鎮江去兩淮近在咫尺。而遠踰數百里以食浙鹽。豈不辨遠近若是哉。法制所限。不容越也。臣愚欲權訪兼行之說、曲示調停、乞將南陽各州縣分而為二、某州縣行淮鹽、某州縣行解鹽權一時之宜、為目前之計、待會議既定、然後永久尊行、是亦疏通鹽法之一端也、再照兩淮之鹽、流布各省不為不廣矣、自今觀之、江西之南贛吉安、湖廣之衡州永州寶慶鄖陽彬州、河南之南陽、皆行鹽故地也事變無常、遂為他省侵越、竟不能悉舉而復之、地方日見促狹、　國課日漸加增、原額正鹽、誠不暇論、彼數拾萬餘鹽、將安所消遣乎、葢鹽法之行也、譬則水焉、上流壅則導之、下流壅則疏之、所謂上流者、西北飛輓之人是也、所謂下流者、東南行鹽之地是也下流之壅滯、而欲上流之疏通、雖有絕倫之才、亦安能為神輸鬼運之術哉、

本色折色今昔不同者作何定擬　一議處本　竊惟淮鹽供邊、其利甚大、而山東長蘆次之、故全納本色。惟兩淮為然。山東長蘆俱納折色。仍搭配兩淮。如遇年豐願納本色者。聽從其便。此定例也。除山東長蘆無容別議外、以兩淮言之、邊中海支、原係　祖宗舊制、白弘治五年戶部尚書葉淇、以邊糧二斗五升、支鹽一引、費少而利多、遂改令納銀、發邊糴買、初年甚以為利、其後邊糧騰貴、積儲空虛、淮鹽仍中本色至今猶然而議者不考以為盡行折色尋復開中本色、而飛輓艱難。商人利薄。大非往時矣。故論者每歸咎於淇、謂其廢壞　成法、自改折色始、而不知自淇改廢者。今巳復其舊矣。每鹽一引、洪武初年、納銀八分、永樂年間、納糧二斗五升、官之徵甚薄。商之利甚厚。葢取給邊費者。不專於鹽課。故未暇深較也。臣至兩淮、弔查各邊倉鈔、每鹽一引、官價伍錢、其間所納粟米。雖時歲之豊歉。道路之夷險。不能盡同、然每引所納。多者五。六斗。少亦不下三斗以上。其路近而價賤者。將及一石。則其視　國初不特倍之矣至於解部餘銀。每年六十萬。此皆正德以前所未有也。而邊餉常缺。大司農往往告匱。其故何哉。葢尢邊額供之數。以各省民運為主。屯糧次之。此十例也。而鹽糧乃補其所不足。亦千百十一年。先年民運屯糧。歲盈常數。故中鹽納糧草。多在缺乏之時。開中不常。故引價騰湧。此鹽法所由疏通也。若謂每引納糧二斗五升。即能充實邊儲。計淮鹽七十三萬五千引共該邊糧一十八萬三千石有奇其能盡給諸邊之費否乎今各邊中鹽一引。官價五錢。甘肅四錢五分。盡令中納本色。决不可紛更矣。若改納折色。事出權宜。此弊端不可開也。議者謂餘鹽開邊。最為大利。種種論列。確乎可行。抑不知竈戶餘鹽。本無常數。若商人報中支鹽不知令竈戶出辦乎抑商人自買乎額外加派。竈戶决不能勝。若商人既納糧草。復令買鹽。不知其能堪否耶况報中正鹽全倚餘鹽為利若盡納本色即耗損多矣雖強之必不就也。且餘銀納於運可原在掣鹽之後。隨時營辦。易於斡旋。孰不畏其所難。而樂其所易哉。責人之所不能。事必不立。強人之所不欲。法必不行。臣愚謂餘鹽以折色解部。此不易之法也。至於革去餘鹽。則引目易銷。誠救時之論。然困商病　國。竈亦苦之。其弊殆有甚焉。葢行鹽地方數千里、人民億萬家。若止行正鹽七十萬其何以足用乎此餘鹽决不能革也。且各塲竈丁。皆倚此為命。私販之門。不開。即枵腹死矣。若稍弛其禁。則百萬私鹽。橫溢遠近間。欲官鹽之不壅滯得乎。故徵銀解司。發邊糴買。較之開中本色者。不為大相懸絕。一旦革除。則課額大虧。商竈絕望。於鹽法何利焉。况改行小鹽。每引量減其數。而引月立見疏通。又何必盡革而後可也。

一禁止截賣、查得內?掣鹽之後、即發水商承買、給與水程、各照行鹽地方、前往各府投引發賣、近有姦商乘時規利、常以中途得善價、輒便截賣、所領官鹽、全不到原派地方、以致食鹽缺乏、眾口嗷嗷、阻壞鹽法、莫此為甚、今議內商掣鹽之日、轉販水商、即查其的確姓名籍貫、取結投司、備將水商原泒某府州縣地方、通呈廵鹽御史、行各省鹽法道、轉行各屬稽查若過違限期四月以上不到、即便呈廵鹽衙門、以憑移文水商原籍嚴行追究、連內商一併提問庶官鹽無往不達、而各省之民、並受其益矣、

皇明經世文編卷之三百五十七終







