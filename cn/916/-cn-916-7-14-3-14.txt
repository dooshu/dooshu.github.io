【咏山涛王戎诗二首】

〖并序〗

颜生五君咏不取山涛、王戎。余聊咏之焉。

山公弘识量。早厕（本集作侧。）竹林欢。聿来值英主。身游廊庙端。位隆五教职。才周五品官。为君翻已易。居臣良不难。（○本集二。《诗纪》六十六。）

浚充如萧散。薄莫至中台。徵神归鉴景。晦行属聚财。嵇生袭玄夜。阮籍变青灰。留连追宴绪。垆（《诗纪》作炉。）下独徘徊。（○同上）

