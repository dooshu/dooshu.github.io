◇王昌前母服议

昌父当莫审之时而娶後妻，则前妻同之于死而义不绝。若生相及而後妻不去，则妾列于前志矣。死而会乎，则同于葬，无并嫡之实。必欲使子孙于没世之後，追计二母隔绝之时，以为并嫡，则背违死父，追出母亡。议者以为礼无前母之服者，可谓以文害意。愚以为母之不亲而服三年，非一无异于前母也。（《晋书·礼志》中。泰康元年，贼曹属卞粹议，案王昌事详前竟陵王文。）

