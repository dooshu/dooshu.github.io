李洪　探梅

帝所春先到，西湖梅自开。

横斜窥水鉴，想像下瑶台。

青女严霜侍，嫦娥借月来。

景阳钟漏晚，翠羽勿须催。

李洪

李洪　探梅

瓯粤千山外，清愁只个般。

澹烟增态度，飞霰斗高寒。

郑圃乘风驭，孤山傍水看。

少陵诗兴动，题品信知难。

李洪

李洪　探梅

幽姿矜冷淡，别占一家春。

摩诘闻禅女，登伽善幻人。

解愁空索笑，能赋更疑神。

乞与水仙品，谁持上玉宸。

李洪

