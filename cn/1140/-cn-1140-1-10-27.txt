吴美生隐君暨淑配孺人像赞

美翁先生之逝也予哭之泪尽今拜其遗像犹不觉泣下盖先生敦行乐义人称长者晩得目疾误於医药遂失明然接遇宾客未尝废礼口不离仁义既殁而人思之三子才而贤以孝友闻可谓为善於乡者矣

黠者服义寠者怀仁幅巾野服朴有其文垂老丧明以葆其神所损者形所全者真是之谓无怀之民与

