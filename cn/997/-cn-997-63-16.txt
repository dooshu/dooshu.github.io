徐瑞　次韵仲退元日

松根坐稳逢元日，云外诗来寄此翁。

入眼辛盘春意绿，多情蜜炬晓光红。

儿孙拜舞欢声治，节物暄妍往日同。

欲忆少年角柏酒，舟船到手吸长虹。

徐瑞

徐瑞　次韵仲退元日

上元曾记昔年游，歌曲如山浩莫收。

公子喜陪苍玉佩，佳人笑指水晶球。

一天星斗飘仙乐，万顷芙蓉簇彩楼。

风雪与谁堪说梦，酒兰惊觉在吾州。

徐瑞

