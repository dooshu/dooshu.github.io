◇求言诏

昔睿后宰民，哲王御寓，虽德称汪灭，明能普烛，犹复纡己乞言，降情访道，高咨岳牧，下听舆台，故能政若神明，事无悔吝。朕纂承丕绪，思隆大业，常惧九重已邃，四聪未广，欲听昌言，不疲Φ足，若逢廷折，无惮批鳞；而口柔之辞，傥闻于在位，腹诽之意，或隐于具僚，非所以弘理至公，缉熙帝载者也。内外卿士，文武众司，若有智周政术，心练治体，救民俗之疾苦，辩禁网之疏密者，各进忠谠，无所隐讳，朕将虚已听受，择善而行，庶深鉴物情，匡我王度。（《陈书·後主纪》）

