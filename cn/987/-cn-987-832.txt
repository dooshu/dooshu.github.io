苏轼　红梅三首

怕愁贪睡独开迟，自恐冰容不入时。

故作小红桃杏色，尚余孤瘦雪霜姿。

寒心未肯随春态，酒晕无端上玉肌。

诗老不知梅格在，更看绿叶与青枝。

苏轼

苏轼　红梅三首

雪里开花却是迟，何如独占上春时。

也知造物含深意，故与施朱发妙姿。

细雨裛残千颗泪，轻寒瘦损一分肌。

不应便杂妖桃杏，数点微酸已著枝。

苏轼

苏轼　红梅三首

幽人自恨探春迟，不见檀心未吐时。

丹鼎夺胎那是宝，玉人顉颊更多姿。

抱丛暗蕊初含子，落盏穠香已透肌。

乞与徐熙画新样，竹间璀璨出斜枝。

苏轼

