○赐严撰自尽敕

前镇南军节度使检校工部尚书严撰，器本琐微，志惟凶险，广用贿货，交结奸邪，致杨收不顾刑章，恣为威福。以桂林江西之重，举尔为名，纳陈珍奇宝之私，窃我良守，所令按复，不欲追穷。顷闻海隅多难，调发为备，蛮寇未息，馈饷方繁。或擅纳衣粮，或广补戍卒，克剥求取，知无不为。罔地欺天，保尝自愧？而又因榷使罔奏阙庭，欲以资财用为排却。杨收既当极典（阙）严刑将令肃振朝纲，贵免紊乱邦宪。中外臣庶，当体予怀，宜令所在赐自尽。

