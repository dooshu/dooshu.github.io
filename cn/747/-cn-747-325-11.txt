○送怀州杜参军赴京选集序

国自有初，以节守西门者，得自召吏选客。故我常侍崔公，以贰车迎杜侯於杜陵而咨之矣。舍之门下，衣儒者之服；立於军门，说诸侯之剑。猗元帅之理也，行有贲育，铁马成群。而雄戟罕耀，角弓载，秉王者师，不邀奇功。楼庭籍甚，高冠长剑，拜命台，在是行也。群公自出辕门，骖满路，置酒欲饮，高歌自凄。寂寥孤城，惆怆朔管，飞雪蔽野，长河始冰。吾子勉之，慷慨而别。

