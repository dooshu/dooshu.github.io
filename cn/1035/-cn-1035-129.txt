陆文圭　茅山道中

蜿蜒西北来，土阜馀百里。

怪石从巉岩，势距三峰止。

大峰东南倾，中峰伏龙起。

绵绵亘不断，小峰平而峙。

名虽汉代立，山自开陃始。

我来春雨馀，峰色有如喜。

绿鬟光可鉴，栉沐初出水。

飘渺三仙人，婆娑一老子。

情知隔凡圣，颇亦达生死。

埋金何必问，采药聊复尔。

洞孔滴丹泉，手掬嗽吾齿。

陆文圭

