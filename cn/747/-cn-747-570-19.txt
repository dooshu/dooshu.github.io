○礼部贺太上皇后册毕贺表臣某等言：今月日太上皇后册礼云毕，率士臣妾，庆忭无穷。臣某等诚庆诚贺，顿首顿首。伏以太上皇后蓍虞嫔之至德，嗣周母之徽音，表率六宫，明彰万国。陛下克修理本，以畅化源，神道之事地之方，人伦识尊亲之大。岂惟妇顺斯备，阴礼用修，足以播正始于王风，致时雍于帝典。臣某等谬尘荣位，获睹盛仪，踊跃之诚，倍尤恒品。

