○與姜蒙泉中丞論田賦 【 革一條鞭】

東人土瘠差繁、往時賦以地起。差以丁出。皆有上中下之分。貧民種薄地、納輕糧。尚可輸辦。嘉靖二十年。始變為一條鞭派糧之法。貧民之地。皆不售者。非沙鹻則不毛。富人之田。膏飫易治。所得子粒比貧民或加十倍。一例納糧。貧者何以堪乎。舊制甲總不踰里、里總不通縣、各里書手。自派一里。縣官酌量貧富分糧。責令坐派。雖有神奸、無所用之、一條鞭、乃闔縣通流。漫無界限。條鞭有利有害而公力爭其不可要法無全利無全害顧有司奉行何如耳其頭緒之多。巧歷不能遽算。而况鄉間之愚氓乎。於是埋沒飛洒之弊。奸民可以全不納。貧民又受加派之累矣。又黃蠟柴炭顏料之屬。舊矢?見皆派於均徭。逐末者亦應有分。今入田賦中。則惟農家獨苦。而富商大賈。乃得脫然無與焉。彼何幸也。聞今布政司分糧量為上中下。上者每石價九錢。中者八錢。下者六錢。則既體恤下縣矣。一縣戶亦有上中下。可以例推也。且雖上縣未免有下戶。一條鞭論上縣之下戶。亦六錢。何以堪也。下縣未必無上戶。一條鞭論下縣之上戶。亦六錢。何其幸也。見今地方災傷。議賑濟、則倉庫無蓄。議停徵。則戶部不允。不如令各州縣踏勘被災處所。量派輕糧。無災坐以其重。則所謂催科中撫字。惠而不費之美也。貧民受惠。當加於賑濟數等。即雖當年貧者納輕糧。則迯亡可免迯糧。坐輕倉則包賠亦易。不惟貧難之福是亦官府之便也家居目擊民艱、惟一條鞭派糧為甚、敢因便一奉聞焉、倘賜照諒、查復舊矢?見、數十年民困、一旦甦矣、不勝顒望、

