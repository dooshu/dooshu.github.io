○與張邯鄲書 【 治盜】

於公雖尠素交、然公為鄉里豪傑之士、居官之聲動燭遠邇、此吾所甚慕也、東方盜賊、薄公城邑凡幾矣、公能悍然無懼、以作其民、邯鄲數得無恙、其係豈細小哉、願公益加嚴慎、肅練士民、倡率豪傑、攻城約以死守、城危誓以死戰、當今流寇亦正如此耳其所號之眾不足慮也彼雖號有數萬然中多婦人瘠氓精兵僅千人耳既擁眾抗軍。不能留蓄寄民。而所過殘滅井臼。釜甑罔有孑遺。必無恒飽之理此應敗之道也。昔吾罹警邢郡。返過邯鄲。民既可用何患于寇乎見其人率勇敢有氣吾恨不能丞尉以作其武。幸聞公大抵甚慰矣。况又有近功邪。鄙諺曰、莫日?氏其步。當眡其趾。夫民既以覘彼之所為矣。今戰亦死。不戰亦死。甚曉然也。然不戰固死。使力戰安知其不生耶。此可以語邯鄲之民。使之自固其志矣。愛公甚深、見公邑人來、不辭惘然、敢告以此、今之名將。未有類者也。春和惟為民自重萬萬、

