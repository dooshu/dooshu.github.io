遇物教储


唐史纪：太宗自立太子，遇物则诲之。见其饭，则曰：“汝知稼穑之艰难，则常有斯饭矣。”见其乘马，则曰：“汝知其劳而不竭其力，则常得乘之矣。”见其乘舟，则曰：“水所以载舟，亦所以覆舟。民犹水也，君犹舟也。”见其息于木下，则曰：“木从绳则正，后从谏则圣。”

唐史上记：太宗自立晋王为太子，凡遇一物一事，必委曲诲谕之，以启发他的意志。如见太子进膳，就教之说：“农夫终岁勤苦，耕耘收获，种得谷成，方有此饭。汝若用饭之时，即念稼穑艰难，此饭不容易得，推此心去体恤农夫，节省用度，则上天必监汝有惜福之智，而多降天禄，使汝常得用此饭矣。”如见太子乘马，就教之说：“马虽畜类，亦具知觉之性，所当爱惜。汝若乘马之时，即念此马之劳，驰驱有节，不尽其力，则上天必监汝有爱物之仁，而贵畀万乘，使汝常得乘此马矣。”如见太子乘舟，就教之说：“水本以载舟，故舟藉水以运，然而水亦能覆舟，则舟不可倚水为安。那百姓每就譬之水一般，为君上的譬之舟一般，君有恩德及民，则民莫不戴之为君，若是暴虐不恤百姓，则人亦将视之为寇仇而怨叛之。譬之于水，虽能载舟，亦能覆舟，不可不惧也。”如见太子息一阴一于木下，就教之说：“木生来未免有弯曲处，惟经匠氏绳墨，则斫削的端正，可为宫室器物之用。”

人君生长深宫，未能周知天下之务，岂能件件不差，惟虚心听从那辅弼谏诤之臣，则智虑日明，历练日熟，遂能遍知广览而成圣人矣。这是《书经》上的说话，不可不知也。唐太宗之教诲太子，用心谆切如此。盖太子乃天下之本，欲成就其德，惟在教诲周详。所以唐太宗特加意于此，其深谋远虑，真可为万世法矣。





