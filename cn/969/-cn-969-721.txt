刘克庄　梦方孚若二首

仙鬼微茫果是非，不如辽鹤有归期。

铸成范蠡何嗟及，绣作平原未必知。

歌扇舞裙风雨散，野田荒草古今悲。

可怜一觉寒窗梦，犹记联鞍出塞时。

刘克庄

刘克庄　梦方孚若二首

寤寐中原独着鞭，往来绝域几餐毡。

封侯反出李蔡下，成佛却居灵运先。

八百里烹飨军炙，九千缣辇作碑钱。

只今谁是田横客，回首荒丘一慨然。

刘克庄

