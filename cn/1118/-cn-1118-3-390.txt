【大金吾】


（唐）左、右金吾卫大将军省称。《新唐书·柳公权传》：“（郭）旼，尚父从子，太皇太后季父，官无玷邮，自大金吾位方镇，何所更议？”《旧唐书·柳公权传》：“（郭）旼是尚父之从子，太皇太后之季父，在官无过，自金吾大将授邠宁小镇，何事议论耶？”《新唐书·百官志》四上：“左、右金吾卫上将军各一人，大将军各一人，将军各二人。掌宫中、京城巡警，烽候、道路、水草之宜。”　（明）锦衣卫掌印别称。明于慎行《谷山笔麈》卷一三：“自嘉、隆以来，士风文字雅好古风，官名称谓亦多从古。……至于锦衣掌印，称为大金吾。”清阮葵生《茶余客话》卷七：“于谷山尝谓嘉、隆后士大夫文字好古，官名称谓概多从古称。……至于锦衣掌印称大金吾。”





