瓠叶

四章，章四句


首章讲：此燕饮之诗。若曰：燕以仁宾，惟其诚之足以相孚而已。若必拘乎礼仪之备，则将因其不可继之物，而废不可已之燕矣。今我君子之宴宾，何如哉？





幡幡瓠叶，采之烹之。

幡幡，叶盛。烹，煮也。彼幡幡瓠叶，采而烹之，以为菹物，何薄也。





君子有酒，酌言尝之。

君子，自工歌指主人言。嫌其薄而不进，则于情为疏也。故君子有酒，亦必以是瓠叶与我佳宾，酌而尝之。惟知燕之当举，而不计瓠叶之为薄者矣。

二章讲：





有兔斯首，炮之燔之。

去毛曰炮。加火曰燔。有兔斯首，炮之燔之，物至薄也。





君子有酒，酌言献之。

献之，即献之于宾。君子有酒，亦必以是酌言献之，而宾主之交欢，以敦一时之情焉，盖不知兔首之炮燔为甚薄也已。

三章讲同。





有兔斯首，燔之灸之。君子有酒，酌言酢之。

灸，以物贯之而举于火上以灸之。酢，报也。

四章讲同。





有兔斯首，燔之炮之。君子有酒，酌言酬之。

酬，导饮。夫不计物之厚薄，而欲燕礼之必行，则其殷勤无已之意，殆有溢于瓠叶兔首之外矣。古人之贵德，其实意有如此矣。





