黄庭坚　效王仲至少监咏姚花用其韵四首

映日低风整复斜，绿玉眉心黄袖遮。

大梁城里虽罕见，心知不是牛家花。

黄庭坚

黄庭坚　效王仲至少监咏姚花用其韵四首

九疑山中萼绿华，黄云承袜到羊家。

真筌虫蚀诗句断，犹托余情开此花。

黄庭坚

黄庭坚　效王仲至少监咏姚花用其韵四首

仙衣襞积驾黄鹄，草木无光一笑开。

人间风日不可奈，故待成阴叶下来。

黄庭坚

黄庭坚　效王仲至少监咏姚花用其韵四首

汤沐冰肌照春色，海牛压帘风不开。

直言红尘无路入，犹傍蜂须蝶翅来。

黄庭坚

