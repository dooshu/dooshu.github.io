○捣练赋

细腰杵兮木一枝，女郎砧兮石五彩；闻後响而已续，听前声而犹在。夜如何其？秋未半。於是拽鲁缟，攘皓腕；始於摇扬，终於凌乱。四振五振，惊飞雁之两行；六举七举，遏彩而一断。隐高阁而如动，度遥城而如散。夜有露兮秋有风，杵有声兮衣有缝。佳人听兮意何穷，步逍遥於凉景。畅容与於晴空，黄金钗兮碧；白素巾兮青女月，佳人听兮良示歇。擘长虹而乍开，凌倒景而将越。是时也，馀响未毕，微影方流。逶迤洞房，半入宵梦；窈窕馆，方增客愁。李都尉以胡笳动泣，向子期以邻笛增忧。古人独感於听，今者况兼乎秋；属南昌旧福，东鲁前邱。黄绶之堂，论文谢贾；入素王之庙，捧瑟齐由。愿君无按龙泉色，谁道明珠不可投？

谢良辅

良辅，天宝十一年进士，德宗时官商州刺史。

