陆游　初春纪事

窗棂无日影，庭树无风声，

微云淡天宇，非阴亦非晴。

美哉丰年祥，入我屠苏觥。

父老亦共喜，髈言叩柴荆。

一饱已有期，惟当力春耕。

遣儿牧鸡豚，作社赛西成。

陆游

陆游　初春纪事

经冬少雨雪，所至苦水涸。

园蔬叶多蠹，山步船半阁。

入春一再雨，喜气满墟落。

又闻湖边路，已破小桃萼。

一尊傥可携，父子自酬酢。

陆游

