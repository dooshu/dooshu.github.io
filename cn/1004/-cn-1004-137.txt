张耒　春雨中偶成四首

廉纤小雨作春愁，吹湿长云漫不收。

架上酴醾浑着叶，眼明新见小花头。

张耒

张耒　春雨中偶成四首

槐叶青青染不如，护巢鸦语有新雏。

萧萧晚雨窗鸣急，卧稳藜床玉枕书。

张耒

张耒　春雨中偶成四首

天低芳草接浮云，万柳含烟翠不分。

燕子归时花遍落，暮云和雨入黄昏。

张耒

张耒　春雨中偶成四首

春阴只与睡相宜，卧听鸣禽语复飞。

一缕断香浮不散，何人深院昼熏衣。

张耒

