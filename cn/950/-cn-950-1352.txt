杨万里　清明雨寒八首

整冠忽见镜中霜，挽树浑无蕂上香。

已贮春愁过万斛，更令细细著升量。

杨万里

杨万里　清明雨寒八首

脱却单衣著褀衣，禁烟无有不寒时。

一年好处君知麽，寒食千门插柳枝。

杨万里

杨万里　清明雨寒八首

今年寒食与清明，各自阴晴作麽生。

细雨千丝不成点，如何也解滴檐声。

杨万里

杨万里　清明雨寒八首

桃李一空春已归，不须更待絮飞时。

闭门独琢春寒句，只有轻风细雨知。

杨万里

杨万里　清明雨寒八首

苦阶滴雨翠方浓，须把寒珠溅鹿葱。

梅子犹粘雪前蕊，海棠生恨夜来风。

杨万里

杨万里　清明雨寒八首

莫嫌细雨苦飘萧，政要寒声伴寂寥。

杏叶犹疏不成响，且将纸瓦当芭蕉。

杨万里

杨万里　清明雨寒八首

闭户何缘得句来，閞窗更倩雨相催。

只言春色都归去，小树桃花政晚开。

杨万里

杨万里　清明雨寒八首

风欹众柳自成姘，雨泣残花不忍看。

急唤麴生尝杏子，及渠小苦未生酸。

杨万里

