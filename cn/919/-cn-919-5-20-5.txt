正阳汤

治子午之岁，少阴君火司天，阳明燥金在泉，病者关节禁固，腰痛，气郁热，小便淋，目赤心痛，寒热更作，咳喘；或鼻鼽，嗌咽吐饮，发黄芪瘅，喘，甚则连小腹而作寒中，悉主之。

白薇 玄参 川芎 桑白皮（炙） 当归 芍药 旋复花 甘草（炙） 生姜（各半两）

上为锉散。每服四钱，水盏半，煎七分，去滓，食前服。自大寒至春分，加杏仁、升麻各半两；自春分至小满，加茯苓、车前子各半两；自小满至大暑，加杏仁、麻仁各一分，自大暑至秋分，加荆芥、茵陈蒿各一分；自秋分至小雪，根据正方；自小雪至大寒，加紫苏子半两。

巳亥之岁，厥阴风木司天，少阳相火在泉，气化营运后天。初之气，阳明金加厥阴木，民病寒于右胁下。二之气，太阳水加少阴火，民病热中。三之气，厥阴木加少阳火，民病泪出，耳鸣掉眩。四之气，少阴火加太阴土，民病黄芪瘅肘肿。五之气，太阴土加阳明金，燥湿相胜，寒气及体。终之气，少阳火加太阳水，此下水克上火，民病瘟疠。治法，宜用辛凉平其上，咸寒调其下，畏火之气，无妄犯之。

六气时行民病证治

