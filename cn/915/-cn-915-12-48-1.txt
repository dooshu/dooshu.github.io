◇临刑对诘

臣起自诸生，谬被抽擢，接事累世，常蒙恩遇，位至开府、侍中，光宠隆洽。每思尘露，微益山海。今者之谏，臣实首谋，意善功恶，无所逃死。伏愿陛下珍爱金玉，开发神明，数引贾谊之伦，论说治道，令听览之间，无所拥蔽，则臣虽死之日，犹生之年。（《北齐书·张雕传》，雕与崔季舒等谏幸晋阳，临刑，帝令段孝言诘之，雕对。）

