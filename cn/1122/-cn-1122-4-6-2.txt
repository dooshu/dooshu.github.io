猫 怪（其一）


［清］和邦额

某公子为笔帖式，家颇饶裕，父母俱存，兄弟无故，得人生之一乐焉。上下食指甚繁，而尤喜畜猫，白老乌员，何止十数。每食则群集案前，嗷嗷聒耳。饭鲜眠毯，习以为恒。

适饭后闲话，家人咸不在侧，夫人呼丫鬟数四，不应。忽闻窗外，有代唤者，声甚异。公子启帘视之，寂无人，惟一猫奴踞窗台上，回首向公子，面有笑容。公子大骇，入告夫人，诸昆弟闻之，同出视猫，戏问曰：“适间唤人者，其汝也耶？”猫曰：“然。”众大哗。其父以为不祥，亟命捉之。猫曰：“莫拿我！莫拿我！”言讫一跃，径上屋檐而逝，数日不复来。举室皇然，谈论不已。

一日，小婢方饷猫，此猫复杂群中来就食，急走入房，潜告诸公子。诸公子复大扰，同出捉之，缚而鞭之数十。猫但嗷嗷，倔强之态可恶。欲杀之，其父止之曰：“彼能作妖，杀之恐不利，不如舍之。”公子阴命二仆，盛以米囊，负而投诸河。甫出城，囊骤空。临河而返，猫已先归，直至寝室，启帘而入。

公子兄弟方咸集父母侧论猫事，瞥见猫来，胥发怔。猫登踞胡床 [1] ，怒视其父，目眥欲裂，张须切齿，厉声而骂曰：“何物老奴 [2] ，尸诸余气，乃欲谋溺杀我耶？在汝家，自当推汝为翁；若在我家，云仍辈 [3] 犹可耳孙焉，汝奈何丧心至此？且汝家祸在萧墙，不旋踵而至；不自警惕，而谋杀我，岂非大谬！汝盍亦自省平日之所为乎？生具螾蚁 [4] 之材，夤缘得禄。初仕刑部，以钩距得上官心。出知二州，愈事贪酷。桁杨 [5] 斧锧，威福自诩。作官二十年，草菅人命者不知凡几！尚思恬退林泉，正命牖下，妄想极矣！所谓兽心人面，汝实人中妖孽，乃反以我言为怪，真怪事也！”遂大骂不已，辱及所生。举室纷拿，莫不抢攘。或挥古剑，或掷铜瓶，茗碗、香炉尽作攻击之具。猫哂笑而起曰：“我去！我去！汝不久败坏之家，我不谋与汝辈争也。”亟出户，缘树而逝。至此不复再至。



半年后，其家大疫，死者日以三四，父子坐争地免官，父母忧郁相继死。二年之内，诸昆弟、姊妹、妯娌、子侄、奴仆死者，几无孑遗。唯公子夫妇及一老仆暨一婢仅存，一寒如范叔 [6] 也。





【赏析】

䦵斋 [7] 曰：“妖由人作，见以为怪，斯怪作矣。”唐魏元忠谓：“见怪不怪，其怪自败。”非见理明晰，不能作是语。虽然，内省多疚，亦不易作坦率汉。

——《夜谭随录》





【赏析】

猫怪者，怪猫也。

这真是一只懂历史、识未来、知善恶的怪猫，它能言、能笑、能怒，有是非、有法术，且能学人之语，说出一番大道理，把笔帖式公子之父作官二十年“兽心人面”，“草菅人命者不知凡几”始末如数家珍，一一昭揭示众，并由此推导和预示如此血腥起家，不久必是“败坏之家”无疑。

看他的过去，就知道他的未来，这只怪猫正是天才的预言家。它的预言是合乎规律的。在这个颠倒世界，自己干了丧心病狂的怪事，“乃反以我言为怪，真怪事也！”持怪说怪，危言耸听，真是不及一猫之见识多矣！如此罪恶之家，如何不衰败！怪猫振振有词，言之凿凿，难怪要遭这一家嫉为敌仇了，不得已而只得离去。猫之所言，实道出了官场之腐败罪恶；猫之出言亦甚生动，如“莫拿我，莫拿我”，则恰如古代之童话。

（盛巽昌）

注　释

[1].胡床：交椅、交床。《贵耳录》：“今之校椅，古之胡床也。”相传由西域传入，故名。

[2].老奴：轻蔑的称呼，如老家伙、老东西。

[3].仍（réng）辈：孙子一代。

[4].螾（xǐn）蚁：蚯蚓、蚂蚁。

[5].桁（héng）杨：古刑具。系枷在脚上或头颈用以拘系囚犯的刑具。

[6].范叔：即范雎，战国魏人。为须贾所诬，化名张禄，逃往秦国。后为秦相，须贾使秦，范雎敝衣往见,须贾见他穷困，说：“范叔一寒如此哉！”赠以绨袍一件。后人常以他比拟为穷苦者。

[7].䦵斋：即作者和邦额。





