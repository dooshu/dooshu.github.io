张閏　湖南午坐雨作归山堂共成四绝句

帘外青山隐树林，霎时来看便沉吟。

骑声盖色都除尽，唯恨诗情染最深。

张閏

张閏　湖南午坐雨作归山堂共成四绝句

或拟香山或拟陶，有时无句只虫号。

作诗{三个若}苴犹之可，字写不成方是高。

张閏

张閏　湖南午坐雨作归山堂共成四绝句

西山俄起一声雷，不觉如拳雨点来。

滴遍池中万荷叶，又催檐蕁海榴开。

张閏

张閏　湖南午坐雨作归山堂共成四绝句

平时吾亦爱吾庐，今雨巢禽亦引雏。

好是阶前四高桧，枝枝叶叶缀明珠。

张閏

