袁说友　谢王提干召饮三首

坐上红衣未放歌，客间冷面釂金荷。

惊飞可待闻檀板，拟奈吾家故事何。

袁说友

袁说友　谢王提干召饮三首

宾筵笑语杂丝弦，说到山翁更粲然。

衰鬓岂应妆面侧，陈编只合粉袍前。

袁说友

袁说友　谢王提干召饮三首

不惯香风拥妓车，分当清坐冷官卫。

归来自笑杀风景，却把茶瓯对菊花。

袁说友

