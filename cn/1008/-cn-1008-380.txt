赵蕃　从王彦博觅洞庭柑三首

扁舟几泊洞庭霜，曾见连林橘柚黄。

只道陋邦无此物，那知种树有诸王。

赵蕃

赵蕃　从王彦博觅洞庭柑三首

逾淮为枳信堪奴，珍植何分楚与吴。

不但居家有遗帖，酿成赋辱长公苏。

赵蕃

赵蕃　从王彦博觅洞庭柑三首

闻道居家近橘坡，青黄遥想问疏篱。

可能乞我数包否，仍寄韦郎七字诗。

赵蕃

