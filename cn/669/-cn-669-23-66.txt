183　承桑氏之君修德廢武　桑弘和而却武


吴子初見魏文侯曰：「承桑氏之君，修德廢武，以滅其國。」柳子佩韋賦：「桑弘和而却武兮，涣宗覆而國舉。」桑，謂承桑氏也。【原注】一本改「桑」字爲「乘」，誤。

【元圻案】漢志「兵權謀」：「吴起四十八篇〔一〕。」今存六篇，説國、料敵、治兵、論將、應變、勵士。宋高似孫子略謂其「尚禮義，明教訓，或有得於司馬法者」。

〔一〕「四十八」，原作「四十六」，據中華本漢書卷三〇藝文志改。





