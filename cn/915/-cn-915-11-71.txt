◎崔光韶

光韶，亮从父弟。太和中为司空行参军兼秘书郎，掌校华林御书。明帝初，除青州中从事，后为司空骑兵参军，又兼司徒户曹。出为济州辅国府司马，迁青州平东府长史，入为司空从事中郎。解职归。孝庄初，为东道军司，寻徵辅国将军、廷尉少卿。未至，除太尉长史，加左将军，迁廷尉卿。永安末，解职归。后除征东将军、金紫光禄大夫，不起。卒年七十一。孝静初，赠散骑常侍、骠骑将军、青州刺史。

