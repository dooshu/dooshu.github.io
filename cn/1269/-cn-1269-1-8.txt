狩（爻守）：阳气强内而弱外， 物咸扶而进乎大。

初一：自我匍匐，好是冥德。测曰：匍匐冥德，若无行也。

次二：荧狩狧狧，不利有攸往。测曰：荥狩狧狧，多欲往也。

次三：卉炎于狩，宜于丘陵。测曰：卉炎丘陵，短临长也。

次四：狩于酒食，肥无誉。测曰：狩于酒食，仕无方也。

次五：狩有足，托坚榖。测曰：狩有足，位正当也。

次六：独狩逝逝，利小不利大。测曰：独狩逝逝，不可大也。

次七：白日临辰，可以卒其所闻。测曰：白日临辰，老得势也。

次八：蚤虱之狩，厉。测曰：蚤虱之狩，不足赖也。

上九：全狩，絭其首尾，临于渊。测曰：全狩之絭恐遇害也。

