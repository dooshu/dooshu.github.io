【秋闺夜思诗】

非关长信别。讵是良人征。九重忽不见。万恨满心生。夕门掩鱼钅龠。宵床悲画屏。迥（《类聚》作回。）月临窗（《类聚》作阶。）度。吟虫绕砌鸣。初霜□（《类聚》误作实。）细叶。秋风驱（《类聚》作吹。纪《诗》云：一作吹。）乱萤。故妆犹累日。新衣襞（《类聚》作裂。）未成。欲知妾不寐。城外捣衣（《类聚》作砧。《诗纪》同。）声。（○玉台新咏七。《类聚》三十二。《诗纪》六十八。）

