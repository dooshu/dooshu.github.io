礼魂



【原文】

礼魂¹


成礼兮会鼓²，传芭兮代舞³，姱女倡兮容与⁴。春兰兮秋菊⁵，长无绝兮终古⁶。

【注释】

¹礼，一作“祀”。魂，一作“”。或曰，礼魂，谓以礼善终者。

²言祠祀九神，皆先斋戒，成其礼敬，乃传歌作乐，急疾击鼓，以称神意也。成，一作“盛”。

³芭，巫所持香草名也。代，更也。言祠祀作乐，而歌巫持芭而舞讫，以复传与他人更用之。芭，一作“巴”。【补曰】芭，卜加切。司马相如赋云：“诸柘巴且。”注云：“巴且草，一名巴焦。”

⁴姱，好貌。谓使童稚好女先倡而舞，则进退容与而有节度也。与，一作“冶”。【补曰】姱音夸。倡，读作唱。

⁵菊，一作“鞫”。【补曰】古语云：“春兰秋菊，各一时之秀也。”

⁶言春祠以兰，秋祠以菊，为芬芳长相继承，无绝于终古之道也。





