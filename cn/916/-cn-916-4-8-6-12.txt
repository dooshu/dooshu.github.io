【皇太子集应令诗】

圣朝命方岳。爪牙司（《类聚》作思。）北邻。皇储延笃爱。设饯（《初学记》作馔。）送远宾。谁应今日宴。具（《初学记》作其。）惟廊庙臣。置酒宣（《类聚》误作宴。）猷庭。击鼓灵沼滨。沾恩洽明两。遭德会阳春。羽觞飞□□。芳馔备奇珍。巴渝二八奏。妙舞鼓铎振。长袂（《诗纪》作祛。）生回飚。（《类聚》作飘。）曲裾扬轻尘。（○《类聚》二十九引邻、宾、臣、滨、珍、振、尘七韵。又《初学记》十引滨、春二韵。十四引邻、宾、臣、滨、珍五韵。诗记二十八。）

