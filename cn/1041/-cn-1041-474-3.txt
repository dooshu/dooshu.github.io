连久道　洞霄琳宫

玲珑万状石欺玉，开阖千层秀结峰。

尚有炎蒸疑夏日，未令新爽洗秋容。

龙翔凤舞来天目，水秀山明巩帝封。

新见钱塘王气好，中原我欲指迷踪。

连久道

连久道　洞霄琳宫

栖真已得寻西洞，神应谁能辨雨锺。

水奏五音鸣玉凤，山回九锁踞苍龙。

古杉疑复天台去，怪石时从福地供。

它日重游应更好，拟登天柱最高峰。

连三益

