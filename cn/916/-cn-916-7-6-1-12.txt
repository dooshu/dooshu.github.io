【江蓠生幽渚】

泽兰被荒径。孤芳岂自通。幸逢瑶池旷。得与金芝丛。朝承紫台露。夕润绿（乐府作渌。）池风。既美修□雩女。复悦（《类聚》误作□。）繁华童。夙昔玉霜满。旦暮翠条空。叶飘储胥右。（广《文选》作古。）芳歇露寒东。纪化尚盈昃。俗志信《秀贵》隆。财殚交易绝。华落爱（《类聚》作色。）难终。所惜改欢眄。岂恨逐征蓬。愿回（《类聚》作所愿。）昭（乐府作朝。）阳景。持（乐府作时。广《文选》同。《诗纪》云。一作时。）照长门宫。（○《乐府诗集》三十五。广《文选》十四。《诗纪》七十二。又《类聚》四十一作塘上行。引通、丛、童、空、终、宫六韵。）

