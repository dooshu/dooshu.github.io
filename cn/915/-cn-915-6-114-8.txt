◇上言外戚不宜专任

贾模适亡，复以臣代，崇外戚之望，彰偏私之举。后族何常有能自保，皆知重亲无脱者也。然汉二十四帝惟孝文、光武、明帝不重外戚，皆保其宗，岂将独贤，实以安理故也。昔穆叔不拜越礼之飨，臣亦不敢闻殊常之诏。（《晋书·裴传》。迁尚书左仆射，俄复专任门下事，固让不听，上言云云，又表云云。）

