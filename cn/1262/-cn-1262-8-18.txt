二雨辨：

无锡邵文庄(宝)《二雨辨》云，云兴于山，勃然满盈，既蕴而隆以雨者，山云也，谓之山雨。云兴于海，倏然弥漫，既翕而盛以雨者，海云也，谓之海雨。海云之雨，乘风以行，雷鸣则止。山云之雨，挟雷以动，风吹则散。此其大凡也。海雨夏少而秋多，山雨夏多而秋少。亦各宜之，易是为变而无雷矣。天台王子春云，雨师屏翳，风师蜚廉，雷师丰隆。



