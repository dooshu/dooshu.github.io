顾阿瑛





【作者小传】

（1310—1369） 一名德辉，一名瑛。字仲瑛。平江昆山（今属江苏）人。家世豪富。年三十，始折节读书。筑别业曰“玉山佳处”，园池之盛，冠绝一时。晨夕与客置酒赋诗其中。四方文学士张翥、杨维桢、柯九思、李孝光，方外张雨等，咸主其家，而其才情妙丽，与诸名士亦略相当。尝举茂才，授会稽教谕，辟行省属官，皆不就。张士诚据吴，欲强以官职，乃避隐于嘉兴之合溪。以其子仕元显贵，得封武略将军、飞骑尉、钱塘县男。母丧归，士诚再辟之，遂断发庐墓，自号金粟道人。及朱元璋平吴，父子并徙濠梁（今安徽凤阳东北）。有《玉山璞稿》，存词四首，在集中。





