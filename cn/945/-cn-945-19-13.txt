代中书为灵州?没待罪表

臣某等言伏自狂胡作梗西鄙绎骚清远一城去秋?失近者又覩奏报窃知灵州不守将吏沦胥百雉金汤曾无固护连甍士庶俱没腥膻盖廊庙之乏谋致凶渠之肆毒动伤嗟於当宁贻媿耻於具臣臣某等中谢窃以镇抚四夷决胜千里运奇兵於堂上视黠虏於目中使顽犷咸怀疆陲不耸将帅禀指踪之効君亲无旰食之忧此宰辅之任也若冕旒不减於焦劳蜂虿尚闻於俶扰使苍生赤子?于匪人亦尸禄素餐安用彼相实羣言之可畏谅窃位以何顔伏念臣等皆是常材谬当重任虽揣摩铅钝策励疲驽智类挈缾终莫图於远大职思补衮但常惧於阙遗自党项弗宁灵武孤絶皇帝陛下临朝日?求衣未明愤蛇豕之微妖惜膏腴之旧壤虑朔方之生齿委於饿虎之蹊亟比落以兴师殱厥渠魁之首而帷幄曾无於成算塞垣几至於舆尸去岁救兵逗遛丑类猖炽积石坚垒俄?贼锋今春已来又失灵武北门巨屏遂至於丘墟比屋生民俱沦於涂炭盖臣等每求咨度曾乏谋猷上负倚毗内怀腼厚况安危注意实在台衡夙夜忧边诚为职业既弥纶之无状乃咎责之攸归苟畏避於简书且因循於官次退思补过虽慕林父之事君用非其人亦虑匈奴之轻汉须倾丹欵仰黩宸严伏望陛下责以官箴俾从吏议特用黜免用洽至公别选英髦使代其任庶贤能之递进示宪法之无私进退攸宜既俯全於国体和平可召固上洽於天心仰俟刑书臣等无任云云

