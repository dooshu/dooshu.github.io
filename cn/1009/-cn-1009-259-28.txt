赵友直　漫兴二首

偃息林舦与世违，兴来长啸不妨痴。

素怀欲辟留侯谷，僻性耽茹甪里芝。

漫谓五湖真乐事，须夸三径足幽栖。

时人何用讯名氏，久矣迂疏不自知。

赵友直

赵友直　漫兴二首

南轩梅雨晚来频，雨霁轩清尽可人。

不著东山双屐齿，偏宜渭水一丝纶。

愁中托酒无辞醉，梦里看花莫认真。

行乐随时吾事耳，乾坤何地不容身。

赵友直

