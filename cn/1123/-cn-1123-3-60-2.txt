金母元君


杜光庭

金母元君





[1] 者，九灵太妙龟山金母也，一号太灵九光龟台金母，一号曰西王母。乃西华之至妙洞阴之极尊。在昔道炁凝寂，湛体无为。将欲启迪玄功，生化万物。先以东华至真之气，化而生木公 [2] 焉。木公生于碧海之上，苍灵之墟，以生阳和之气，理于东方，亦号曰王公焉。又以西华至妙之气化而生金母焉，金母生于神州伊川，厥姓缑氏。生而飞翔，以主阴灵之气，理于西方，亦号王母。皆挺质大无毓神玄奥于西方渺莽之中，分大道醇精之气，结气成形，与东王木公共理二气，而养育天地，陶钧万物矣。体柔顺之本，为极阴之元，位配西方，母养群品，天上天下，三界十方，女子之登仙得道者，咸所隶焉。所居宫阙在龟山之春山，昆仑 [3] 玄圃，阆风之苑，有金城千重，玉楼十二。琼华之阙，光碧之堂；九层玄台，紫翠丹房；左带瑶池，右环翠水。其山之下，弱水 [4] 九重，洪涛万丈，非飙车羽轮，不可到也。所谓玉阙塈天，绿台承霄，青琳之宇，朱紫之房，连琳彩帐，明月四朗。戴华胜，佩灵章，左侍仙女，右侍羽童。宝盖沓映，羽旆荫庭。轩砌之下，殖以白环之树，丹刚之林。空青万条，瑶干千寻。无风而神籁自韵，琅然皆奏八会之音也。

神州在昆仑之东南，故《尔雅》云：“西王母日下是矣。”又云：“王母蓬发戴胜，虎齿善啸者。”此乃王母之使金方白虎之神，非王母之真形也。元始天王授以万天之统，龟山九光之箓，使制召万灵，统括真圣，监盟证信，总诸天之羽仪。天尊上圣，朝晏之会，考校之所，王母皆临映焉。上清宝经，三洞玉书，凡所授度，咸所关与也。昔黄帝 [5] 讨蚩尤 [6] 之暴，威所未禁。而蚩尤幻化多方，征风召雨，吹烟喷雾，师众大迷。帝归息太山之阿，昏然忧寐。王母遣使，披玄狐之裘，以符授帝曰：“太一在前，得之者胜，战则克矣。”符广三寸，长一尺，青莹如玉，丹血为文。佩符既毕，王母乃命一妇人，人首鸟身，谓帝曰：“我九天玄女 [7] 也。”授帝以三宫五意阴阳之略，太一遁甲六壬步斗之术，阴符之机，灵宝五符五胜之文。遂克蚩尤于中冀，翦神农 [8] 之后，诛榆罔于阪泉，而天下大定，都于上谷之涿鹿。又数年，王母遣使白虎之神，乘白虎，集帝之庭，授以地图。晚年，复授帝以清静无为正真之道。其辞曰：

饮啄不止，身不轻；思虑不止，神不清；声色不止，心不宁。心不宁，则神不灵；神不灵，则道不成。其要妙也，不在瞻星礼斗，苦己劳形。贵在湛然方寸，无所营营。神仙之道，乃可长生。

其后虞舜摄位，王母遣使授舜白玉环，又授益地图。遂广黄帝之九州为十有二州。王母又遣使授舜皇琯，吹之以和八风。

周昭王二十五年，岁在乙卯，老君与真人尹喜，游观八弦之外，西游龟台，为西王母说《常清静经》，故太极左宫仙公葛玄序曰：“吾昔受之于东华帝君，东华帝君受之于金阙帝君，金阙帝君受之于西王母，皆口口相传不记文字，吾今于世，书而录之。”逮至穆王，命驾八骏之乘，右服骅骝而左绿耳，右骖赤骥而左白F。主车则造父为御，■■为右。次车之乘，右服渠黄而左逾轮。左骖盗骊而右G 柏夭。主车参百为御，奔戎为右。驰驱千里而至巨蒐氏之国。巨蒐氏乃献白鹄之血以饮王，具牛马之潼以洗王之足及二乘之人。已饮而行道，宿于昆仑之阿，赤水之阳。别日升昆仑之丘，以观黄帝之宫而封之，以诒后世。遂宾于西王母，觞于瑶池之上。西王母为王谣，王和之，其辞哀焉。乃观日之所入，一日行万里。王乃叹曰：“予一人不盈于德，后世其追数吾过乎？”又云：“王持白珪重锦，以为王母寿。”歌《白云》之谣，刻石纪迹于弇山之上而还。

世之升天之仙，凡有九品。第一上仙，号“九天真王”；第二次仙，号“三天真皇”；第三号“太上真人”；第四号“飞天真人”；第五号“灵仙”；第六号“真人”；第七号“灵人”；第八号“飞仙”；第九号“仙人”。凡此品次，不可差越。然其升天之时，先拜木公，后谒金母。受事既讫，方得升九天、入三清、拜太上、觐奉元始天尊耳。故汉初有四五小儿戏于路中，一儿歌曰：“著青裙，入天门，揖金母，拜木公。”时人皆莫知之，唯张子房知之，乃往拜焉。曰：“此乃东王公之玉童也。仙人得道升天，当揖金母而拜木公也。自非冲虚登真之子，莫知其津矣。”

汉孝武皇帝刘彻，好长生之道，以元封元年登嵩高之岳，筑寻真之台。斋戒精思。四月戊辰，王母使墉城玉女、王子登来语帝曰：“闻子欲轻四海之禄，迂万乘之贵，以求长生真道乎，勤哉！七月七日，吾当暂来也。”帝问：“东方朔审其神应？”乃清斋百日，焚香宫中，夜二唱之后，白云起于西南，郁郁而至。径趣宫庭。渐近，则云霞九色，箫鼓震空，龙凤人马之众，乘麟驾鹿之卫，科车天马霓旗羽幢，千乘万骑光耀宫阙。天仙从官，森罗亿众，皆长丈余。既至，从官不知所在，王母乘紫云之辇，驾九色斑麟，带天真之策，佩金刚灵玺，黄锦之服，文彩明鲜，金光奕奕。腰分景之剑，结飞云大绶。头上大华髻，戴太真晨缨之冠，蹑方琼凤文之履。可年二十许，天姿腌蔼，灵颜绝世，真灵人也。下车扶侍二女，登床东向而坐。帝拜跪问寒温。立侍良久，呼帝使坐。设以天厨芳华百果，紫芝萎蕊，纷若瑱螺，精珍异常，非世所有，帝不能名也。又命侍女取桃，玉盘盛七枚，大如H 子，四以与帝，母自食其三。帝食桃辄收其核。母问：“何为？”曰：“欲种之耳。”母曰：“此桃三千岁一实，中土地薄，种之不生，如何？”于是王母命侍女、王子登弹八球之璈，董双成吹云和之笙，石公子击昆庭之玉，许飞琼鼓震灵之簧，婉凌华拊吾陵之石，范成君扣洞阴之罄，段安香作九天之钧，法婴歌玄灵之曲。众声激朗，灵音骇空。歌毕，帝下席叩头，以问长生之道。王母曰：“汝能贱荣乐，卑宫室，耽虚味，道自复佳尔。然汝情恣欲体，淫乱过甚。杀伐非法，奢侈恣其。性者，裂身之车也；淫者，破身之斧也。杀者响对，奢者心懒。积欲则神陨，聚淫则命断。以子蕞尔之身而宅灭形之贼，盈尺之材乃攻之者百刃。欲以此解脱三尸，全身永久，难可得也。有似无翅之■，愿鼓天池；朝生之菌，而乐春秋者哉！若能荡此众乱，拨秽易意，保神炁于绛府，闭淫宫而不开，静奢侈于寂室，爱众生而不危，守慈务施，炼气惜精，有若斯之事，岂无仿佛耶？若不尔者，譬犹抱石而济长河耳。”帝跪受王母之戒，曰：“彻不才沉沦流俗，承禅先业，遂羁世累，刑政乖谬，罪积丘山。今日之后，请事斯语矣。”

王母曰：“夫养性之道，理身之要，汝固知矣，但在勤行不怠也。我师元始天王，昔于严霄之台授我要言曰：‘欲长生者，先外其身。取诸身，坚守三一保灵根，玄谷华醴灌沉珍。溉长清，精入天门，金室宛转。’在中关，青白分明；适泥丸，养液闭精。具身神，三宫备卫；存绛宫，黄庭戊己无。流源彻通，五脏十二纶吐纳，六府魂魄欣却，此百疾辟热寒，保精留命永长存。此所谓呼吸太和，保守自然真要之道者也。凡人今之，皆必长生，亦可役使鬼神，游戏五岳，但不得飞空腾虚而已。汝能为之，足可度世也。夫学仙者，未有不由此而始也。至若太上灵药，上帝奇物，地下阴生，重云妙草，皆神仙之药也。得上品者，后天而老，乃太上之所服，非中仙之所宝。其中品者，有得服之，后天而逝，乃天真之所服，非下仙之所逮。其次药有九丹金液、紫华虹英、太清九转、五云之浆、玄霜绛雪、腾跃三黄、东瀛白香、玄洲飞生、八石千芝、威喜九光、西流石胆、东沧青钱、高丘余粮、积石琼田、太虚还丹、盛以金兰、长光绛草、云童飞干，有得服之，白日升天，此飞仙之所服，非地仙之所闻。其下药有松柏之膏、凵姜沉精、菊花泽泻、枸杞茯苓、菖蒲门冬、巨胜黄精、灵飞赤板、桃胶木英、升麻续断、葳蕤黄连，如此下药，略举其端，草类繁多，名数有千，子得服之，可以延年。虽不能长享无期，上升青天，亦可以身生光泽，还返童颜，役使群鬼，得为地仙，求道之者，要先凭此阶，渐而能致远胜也。若能呼吸御精，保固神气，精不脱则永久，气长存则不死。不用药石之费，又无营索之劳，取之于身耳，百姓日用而不知此，故为上品之道，自然之要也。且夫人之一身，天付之以神，地付之以形，道付之以炁。炁存则生，炁去则死，万物草木亦皆如之。身以道为本，岂可不养神，固气以全尔形也。形神俱全，上圣所贵；形灭神逝，岂不痛哉！一失此身，万劫不复。子其宝焉，我之所言，乃我师元始天王所授之词也。”即敕《玉女李庆孙书》出之以付于帝：“汝善修之焉。”王母命驾将去，帝下席叩头请留。王母即命侍女召上元夫人同降帝宫。良久，上元夫人至，复坐设天厨。久之，王母命夫人出八会之书，五岳、真形、五帝、六甲、灵飞之符，凡十二事。云：“此书天上四万劫一传。若在人间，四十年可授有道之士。”王母乃命侍女宋灵宾开云锦之囊，取一册以授帝。王母执书起立，手以付帝。王母咒曰：

天高地卑，五岳镇形；元津激炁，大泽玄精；天回九道，六和长平；太上八会，飞天之成；真仙节信，由兹通灵；泄坠灭府，宝归长龄；彻其慎之，敢告刘生。

祝毕，帝拜受。王母曰：“夫始学道受符者，宜别祭川岳诸真灵，洁斋而佩之焉。四十年后，若将传付汝之所有，董仲君、李少君可授之尔。况为帝王，可勤祭川岳，以安国家；投简真灵，以佑黎庶也。”言讫，与上元夫人命车言去。从官玄集，将欲登天。因笑指方朔曰：“此我邻家小儿，性多滑稽，曾三来偷桃矣。昔为太上仙官，因沉湎玉酒，失部御之和，谪佐于汝，非流俗之夫也。”其后，武帝不能用王母之戒，为酒色惑，杀伐不休。征辽东，击朝鲜，通西南夷；筑台榭，兴土木，海内愁怨。自此失道，幸回中，临东海三祠。王母不复降焉。所受之书，置于柏梁台上，为天火所焚。李少君解形而去，东方朔飞翥不还。巫蛊事起，帝愈悔恨。元始二年，崩于五柞宫，葬于茂陵。其后茂陵所藏道书五十余卷，盛以金箱。一旦，出于抱犊山中，又玉箱玉杖出于扶风。市验茂陵，宛然如故，而箱杖出于人间。此亦得托形尸解之验也。

又大茅君 [9] 盈南治句曲之山，元寿二年八月己酉，南岳真人赤君、西城王君、方诸青童，并从王母降于茅盈之室。顷之，天皇大帝遣绣衣使者冷广、子期赐盈神玺玉章。太微帝君遣三天左宫御史管修条，赐盈八龙锦舆，紫羽华衣。太上大道君遣协晨大夫石叔门赐盈金虎真符，流金之铃。金阙圣君命太极真人使正一上玄玉郎王忠、鲍丘等赐盈以四节燕胎，流明神芝。四使者授讫，使盈食芝佩玺，服衣正冠，带符握铃而立。四使者告盈曰：“食四节隐芝者，位为真卿；食金阙玉芝者，位为司命；食流明金英者，位为司禄；食长耀双飞者，位为真伯；食夜光洞草者，总主左右御史之任。子尽食之矣，寿齐天地，位居司命上真、东岳上卿，统吴越之神仙，总江左之山源矣。”言毕，使者俱去。五帝君各以方面车服降于其庭，传太帝之命，赐盈紫玉之版、黄金刻书、九锡之文，拜盈为东岳上卿、司命真君、太元真人。事毕，俱去。王母及盈师西城王君为盈设天厨酣宴，歌玄灵之曲。宴罢，王母携王君及盈省顾盈之二弟，各授道要。王母命上元夫人授茅固、茅衷《太霄隐书》《丹景道精》等四部宝经。王母执《太霄隐书》命侍女张灵子执交信之盟，以授于盈、固，以衷事讫。西王母升天而去。

其后，紫虚元君王华存夫人清斋于阳洛之山、隐元之台，西王母与金阙圣君降于台中，乘八景舆，同诣清虚上宫，传《玉清隐书》四卷，以授华存。是时，三元夫人冯双礼珠、紫阳左仙公石路成、太极高仙伯延盖、公子西城真人王方平、太虚真人南岳赤松子、桐柏真人王子乔等三十余真，各歌太极阳歌阴歌之曲，王母为之歌曰：

驾我八景舆，歘然入玉清。

龙旌拂霄上，虎旂摄朱兵。

逍遥玄津际，万流无暂停。

哀此去留会，劫尽天地倾。

当寻无中景，不死亦不生。

体彼自然道，寂观合大冥。

南岳挺真干，玉映辉颖精。

有任靡其事，虚心自受灵。

嘉会绛河曲，相与乐未央。王母歌毕，三元夫人答歌亦竟。王母及三元夫人、紫阳左仙公、太极仙伯、清虚王君及携南岳魏华存同去东南行，俱诣天台、霍山，过句曲之金坛，宴太元茅真人于华阳洞天，留华存于霍山洞宫玉宇之下。众真皆从王母升还龟台矣。太真金母，师匠万品，校领群真，圣位导高，总绿幽显。至若，边洞玄躬朝而受道，谢自然景侍而登仙。故洞玄及自然，传谓为金母师，即王母也。玄经所证，事迹盖多，此未备录矣。



本篇载于《墉城集仙录》，《云笈七籤》本题《西王母传》。

成书于战国时期的《山海经》最早提到了西王母这个神话人物，与后世小说中的同一形象相比，《山海经》中的西王母还是个蓬发戴胜、虎齿善啸，而且拖着一条豹尾的凶神模样。随着道教思想的发展，汉魏六朝小说中的西王母形象则逐渐演变成一个姿容俏丽、风采绰约的美貌妇人，以她为中心所形成的一系列传说也不同程度地染上了艳情色彩，从而使这个人物平添了魅力，引人无限遐想。唐人杜光庭的《金母元君》在《汉武故事》《汉武帝内传》《西王母传》等汉魏小说的基础上，对西王母这一女性形象做出了更加细腻、详尽的描绘。

故事以西王母为主线，辐射开来，串联起一个个颇具文学意味的小故事。文中的西王母不再是身处幽谷、与怪兽为伴的凶神，而是沿续了汉魏小说中的美艳形象，居于昆仑之巅：“有金城千重，玉楼十二。琼华之阙，光碧之堂；九层玄台，紫翠丹房；左带瑶池，右环翠水”，“左侍仙女，右侍羽童”，“母养群品，天上天下，三界十方，女子之登仙得道者，咸所隶焉”。更有人情意趣的是，这位美丽的妇人亦配有佳偶，那便是“生于碧海之上，芬灵之墟”、主阳和气理的东王公。阴气与阳气相和，王母与王公相伴，这就淡化了原本枯燥无味的道教说理，使西王母的身世极具艳丽色彩。想来民间传说中的神仙眷侣王母娘娘和玉皇大帝便是以他们为原型的吧。

明顾绣西池王母（局部）



据说唐人杜光庭本人亦是道士，故此他撰写的《金母元君》就总体而言，当然以传道授教为宗旨，但拂开外在的仙风羽衣，文中时时流露出凡俗气息。道教诸仙中，最能吸引凡世男子眼光大概就要算上这位美艳王母了。有趣的是，文中的西王母虽已有配偶东王公，但有夫之妇的身份并没有成为她与异性往来的限制。故此，铺演西王母与黄帝、周穆王、张良、汉武帝、茅盈五位凡世男子的交往经历便成了小说的主线。虽同属人神交往，但作者写来却各具特色。在与张良、茅盈的会面时，作者刻意突出了西王母的宗教身份，传播仙道才是王母点化此二人的真正目的。但与三位人间帝王的相会却因其中感情内容的增加而产生了另一种效果。黄帝是文中西王母第一个交往的凡世对象。虽身为人间帝王，但黄帝却生来具有神性，为了部族的统一，他先后与蚩尤、神农大战，蚩尤“幻变多力，征风召雨，吹烟喷雾”，黄帝屡屡受挫，西王母遣使授符，不但帮助黄帝战胜了蚩尤，赠以地图，使其广有九州四海，而且传之以长生得道之术。后世文学屡写黄帝神异，其源则在西王母了。

另一位“驾八骏之乘”访王母于昆仑的人间帝王周穆王与西王母的相会也极具情趣。带着礼物、费尽周折的穆王终于成为西王母的座上宾，王母不但设宴款待、放歌助兴，还亲自作导游，引领穆王“观日之所入”。和黄帝相比，穆王与西王母的相会场面更有世俗气息。

从文字的分量来看，杜光庭将人神往来的重头戏放在了西王母相会汉武帝一节上了。稍作比较，就可以发现这一节文字显然来自《汉武故事》和《汉武帝内传》，但杜光庭仍然表现出对这一题材的浓厚兴趣。颇好长生之术、心向道家的汉武帝终于在七月七日牛郎织女相会之时迎来了盛装艳服的西王母。这次相会又不同于周穆王，西王母驾离昆仑，亲赴汉宫，既带来武帝叫不出名字的仙家美味果馔，又带来一个由群仙组成的乐队，尽示仙境妙音，最后又授其长生之术，虽教导之意屡现，但言语之间深情款款，留恋之意毕现。值得注意的是，此次相会，不但是西王母主动登门，而且偏偏选中了七夕这样的夜晚。较之会黄帝、会穆王的描写，在写相会汉武帝时，作者首次用了相当繁琐的句子描绘了西王母的外貌风采，强调她看上去“可年二十许，天姿腌蔼，灵颜绝世”。凡此种种，可谓寓意深焉。

西王母的传说自先秦至唐流传已久，前人著述各有亮点。杜光庭的《金母元君》从人物到题材均非独创，但在故事的重新组合中，作者重作排比，略加增删。通过比较，可以发现，作者所精致描写的内容皆是人情化、世俗化了的部分，而宗教使命和意义不过简单交待而已，足见作者之用意在于传情而非传道，作者虽身为道士，但其创作倾向却迎合了唐代道教日益世俗化的发展趋势。（柳岳梅）

注　释

[1].金母元君：即西王母，道教传说中人物。

[2].木公：即东王公，道教传说中人物。

[3].昆仑：山名，传说为众仙聚集地，在西藏与新疆之间。

[4].弱水：古人称水浅或地僻不通舟楫者为弱水。古籍中所载弱水甚多。

[5].黄帝：古史记黄帝，少典之子，姓公孙，居轩辕之丘，故号轩辕氏。

[6].蚩尤：古九黎族部落酋长。

[7].九天玄女：道教传说中人物。

[8].神农：传说古帝名。古史又称炎帝、烈山氏。相传始教民为耒、耜以兴农业，尝百草为医药以治疾病。

[9].茅君：汉得道者茅盈，与其弟衷固在茅山（江苏句容市东南，原名句曲山）修道，世号三茅君。





