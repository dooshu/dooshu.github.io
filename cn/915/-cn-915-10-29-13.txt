◇林屋馆记

夫玄之又玄，处众妙之极，可乎不可，成道行之致，斯盖寂寥冥，希微恍惚，故非淮南八仙之图，赖乡九井之记。至若昆山平圃，银榜相晖，蓬阆仙宫，金台崛起，南瞰胥台，傍连飞阁，桂柱星罗，琼轩云构。铭曰：

大道既隐，众圣无门。悠悠太极，谁见玄根。祈年立秦，望仙表汉。仿佛神灵，依稀宫观，峨峨林屋，轮奂徘徊。庭罗花鸟，室静尘埃。（《艺文类聚》七十八。）

