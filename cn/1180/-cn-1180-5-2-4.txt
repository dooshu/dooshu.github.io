妲己害政


商史纪：纣伐有苏，获妲己。妲己有宠，其言是从，作奇技淫巧以悦之。使师延作朝歌北鄙之音，北里之舞，靡靡之乐。造鹿台，为琼室玉门。厚赋敛，以实鹿台之财，盈巨桥之粟。以酒为池，悬肉为林，使男女裸而相逐。宫中九市，为长夜之饮。百姓怨望。

诸侯有畔者，妲己以为罚轻威不立。纣乃为铜柱，以膏涂之，加于炭火之上，令有罪者行焉。辄堕炭中，以取妲已笑。名曰“炮烙之刑”。

商史上记：纣无道，恃强用兵，征伐有苏氏之国。有苏氏畏其威力，进献个美女，叫做妲己。纣得了妲己，甚是宠爱他。但是他说的就听，造作奇巧的服饰器物，以悦其心。使乐官师延作为朝歌北鄙之音，北里之舞，靡靡之乐，大率都是淫声。又穷极土木之工，造鹿台一座，以琼瑶为室，以玉石为门。厚敛百姓的财物以为私积，那鹿台之内，钱财充实，巨桥之仓，粟米盈满。又凿个大池盛酒，悬挂鸟兽之肉为林，使男女裸体驰逐于其间。宫中又开设九处店市，与外人交易买卖。君臣酣饮，从夜达旦。竭民膏血，极欲穷奢，所以一时的百姓每都兴嗟含怨，困苦无聊。

诸侯有背畔者，妲己说：“诸侯之畔，都因罚轻诛薄，主威不立所致。”纣听其言，使人铸铜为柱，柱上抹上脂油，下面烧起炭火，将铜柱加于炭火之上，使有罪的人在柱上行走。那铜柱既热又滑，人如何行得，就都堕在炭火中烧死。妲己看见，以为笑乐。这个叫做“炮烙之刑”。

尝考之于史，说商纣闻见甚敏，材力过人。使其有此才智，而能亲近贤臣，容纳忠言，则其恶岂至于此哉！乃醢鄂侯，剖比干，而唯妇言是用，欲不亡，得乎？万世之下，言大恶者必曰桀、纣。女祸之烈，一至于此，有天下者可不戒哉！





