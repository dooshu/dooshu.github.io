◎谯王恬

恬字元愉，无忌子，嗣封谯王。拜散骑侍郎，累迁散骑常侍、黄门郎、御史中丞。简文即位，迁右卫将军，司雍秦梁四州大中正，拜尚书，转侍中，领右卫将军，补吴国内史，又领太子詹事。孝武时复为御史中丞，拜都督兖青冀幽并扬州之晋陵徐州之南北郡军事，领镇北将军、假节兖青二州刺史。太元十五年薨，赠车骑将军，谥曰敬王。

