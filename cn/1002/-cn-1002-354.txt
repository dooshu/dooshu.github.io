曾丰　送胡平一赴召六绝

豫章名胜二三公，分置谏坡枢府中。

公更归为吾道重，涪翁不得擅宗工。

曾丰

曾丰　送胡平一赴召六绝

汝颍初陪长者游，齿牙名理晋风流。

讨论周易开端处，涵泳羲皇向上头。

曾丰

曾丰　送胡平一赴召六绝

学校不兴名教衰，公其一力主张之。

三千弟子还初籍，六一先生入后碑。

曾丰

曾丰　送胡平一赴召六绝

此邦名分久无知，初政专精立等夷。

与我军民新耳目，还他天地旧尊卑。

曾丰

曾丰　送胡平一赴召六绝

诏归台阁侍从容，名节相高气自雄。

攘臂何愁难倒海，抬头不畏有颓嵩。

曾丰

曾丰　送胡平一赴召六绝

匪旦参兮伊夕枢，收藏名迹不容书。

史官强立功臣传，房本无功功有余。

曾丰

