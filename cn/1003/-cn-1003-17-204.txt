曾几　廿一兄以手和四清香见饷用心清闻妙香为韵成五小诗

微雨久逾润，禅房低复深。

下帷香一缕，收尽向来心。

曾几

曾几　廿一兄以手和四清香见饷用心清闻妙香为韵成五小诗

花覆春风殿，炉薰上紫清。

旧时香案吏，趺坐对烟明。

曾几

曾几　廿一兄以手和四清香见饷用心清闻妙香为韵成五小诗

不属蔚宗传，又非知见薰。

从来香一瓣，只许自闻闻。

曾几

曾几　廿一兄以手和四清香见饷用心清闻妙香为韵成五小诗

拟去竹坞间，煎茶炷新料。

从容二士谈，领会一语妙。

曾几

曾几　廿一兄以手和四清香见饷用心清闻妙香为韵成五小诗

老柏参深水，封题远寄将。

发奁知长者，闭合自调香。

曾几

