杜范　和高吉父六绝

端为稽田赋未均，一时板籍尽更新。

三年敢作贤劳叹，政恐才痚负邑人。

杜范

杜范　和高吉父六绝

麦陇吹风饼饵香，桑畦映日纎丝光。

晚春好诵归田赋，问汝胡为两鬓霜。

杜范

杜范　和高吉父六绝

饮啄於人似有缘，又将尘面对瞿昙。

儒冠未必非相误，时听钟声静夜参。

杜范

杜范　和高吉父六绝

平生羽懒怕逢迎，相望何时可合并。

妙语贯珠分在手，山斋快读晚风轻。

杜范

杜范　和高吉父六绝

工部文章裕后昆，桥斋遗稿炯然存。

偶拈同谷悲歌句，又把愁肠搅一番。

杜范

杜范　和高吉父六绝

世事纷纷起笑端，五云深处最高寒。

与君便好寻前约，霁月难同俗眼看。

杜范

