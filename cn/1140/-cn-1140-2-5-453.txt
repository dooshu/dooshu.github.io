寄刘太平竹庵【时督缮战舰】

文士谁言出牧难褰帷治行动长安军储此日劳王事祖德前朝旧讲坛小谢青山云树近大江白昼郡楼寒臯比好向天门坐犀浦应同鹭渚看【公先世三五两峰诸公皆王文成门人讲学白鹭洲而太平之采石旧有天门书院】

酬和方望子【时有父丧自京师归携吾友王山长书至一见而别尝序其尊君真学録】

雪中造次未开尊意气相看尽一言风木关河残泪在文章京洛素交存危时丘壑难高卧遗绪濂闽许细论归到紫阳重作客停车肯复问蓬门

