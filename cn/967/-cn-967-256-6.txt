李虚己　题义门胡氏华林书院三首

聚族逢修偃，垂绅偶会昌。

里闾师重厚，门阀诫轻扬。

木垅堆云秀，书帷积雪光。

清名传异域，丽句出中堂。

玉蕴山还润，兰生谷更香，

友朋敦布素，童稚味膏粱。

铸剑归农器，休牛见服箱。

斋心常拱极，端简中秋霜。

李虚己

李虚己　题义门胡氏华林书院三首

绿池寒竹绕书斋，鼓箧横经任往回。

积善原从千里应，表门恩自九天来。

文章卷里蟾枝秀，礼义乡中棣萼开。

记得浮云深处景，岩深应长栋梁材。

李虚己

李虚己　题义门胡氏华林书院三首

部符南粤转轺车，三宝新题表义闾。

药石好携灵连句，素筠留得蔡邕书。

平原架上衣无主，过客堂中食无鱼。

见说下帷多俊士，共瞻司马慕相如。

