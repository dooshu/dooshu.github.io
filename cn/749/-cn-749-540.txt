王彭年


朝中措

彭年不学空疏，才无足取。蒙赖教养，

更叨荐送。而燕饯之日，曲尽礼意。至于篇

章重攽，褒宠勤至。闻诸乡老，谓：在承平

时，亦无此作。退自揆度，不知何以得之！

铭佩厚德，无以自见。敢借所赐词歆，少信

悃愊。僭越犯分，悚恐无地。尚祈怒采

人才七泽盛三湘。前辈敢追望。惭愧史君劝驾，杯前重赐篇章。

雷风断送，鱼龙变化，云路蜚骧。德意如何报称，短歌莫写毫芒。







