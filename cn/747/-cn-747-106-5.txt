○贬豆卢革韦说制

革则纵田客以杀人，说则侵邻家而夺井。选元亨之上第，改王参之本名。或主掌三司，委元随之务局；或陶百里，受长吏之桑田。咸屈塞於平人，互阿私於爱子，任官匪当，黩货无厌。谋人之国若斯，致主之方安在？既迷理乱，又昧卷舒，而府司案牍爰来，谏署奏章叠至，备彰鬼迹，深明庭。是宜约以三章，投之四裔，其河南府文案，及萧希甫论疏，并宜宣示百僚。

