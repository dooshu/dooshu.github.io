赵蕃　吴齐之二首

舍舟步到南山寺，恍然忽记当年事。

李侯见我颜色温，席间款语真有味。

翰林风月久芜没，莫叹青衫百僚底。

君不见少陵一生穷到死，亦有诗能驱瘧鬼。

赵蕃

赵蕃　吴齐之二首

夜闻袁宏诵诗声，空山寂寞鱼龙惊。

丈夫有才不贫贱，倦游何乃困长卿。

平生读书得力处，公卿褐夫安重轻。

鸿秸一飞定千里，俯首莫与燕雀争。

赵蕃

