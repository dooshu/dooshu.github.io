【采药大布山诗】

我本北（《初学记》作此。文苑同。）山北。缘涧彩山麻。九茎日反（《诗纪》云。一作间。）照。三叶长生花。可用（《初学记》作以。文苑同。）蠲忧疾。聊持驻景斜。景斜不可驻。年来果如驱。安得昆仑山。偃蹇三珠树。（文苑作树三珠。）三珠始结（《初学记》作树始。文苑同。）ぼ。绛叶凌朱台。玉壶白凤肺。（《类聚》作□弗。《初学记》作□。）金鼎青龙胎。韩众及王子。何世（《初学记》作代。文苑同。）无仙才。安期傥欲顾。相见在蓬莱。（○《类聚》八十一。《初学记》二十。文苑英华三百二十七。《诗纪》八十一。）

