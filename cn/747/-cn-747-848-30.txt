○详断张延雍等奏

准格：诈为制敕，伪行符印，罪当绞。其令史吴知己，准格重杖一顿处死。本司官祠部郎中王承弁，初不精详，致彼罔冒。准诈伪律，合杖九十。如已去官，则减等。今王承弁己别除官，据格放罪。门下令史陈延，虽不与吴知己同情，有涉属托，准律杖一百放堂。後官何康初言属托不至瑕疵，准律杖罪。吕道昭、李玩、吕图事虽关连，别无深罪，准格并合释放。谏议大夫张延雍，补荫自有格文。催促失於事体。言苛克之语，虽是见人据引验之词，盖亦虚指。伏候敕处分。

