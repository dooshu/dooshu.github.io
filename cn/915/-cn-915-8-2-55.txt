◇量给孔子祭秩诏（永明七年二月）



宣尼诞敷文德，峻极自天，发辉七代，陶钧万品，英风独举，素王谁匹。功隐於当年，道深於日月，感麟厌世，缅邈千祀，川竭谷虚，丘夷渊塞，非但洙泗湮沦，至乃飨尝乏主。前王敬仰，崇寝庙，岁月亟流，鞠为茂草。今学学攵兴立，实禀洪规，抚事怀人，弥增钦属。可改筑宗示方，务在爽垲，量给祭秩，礼同诸侯，奉圣之爵，以时绍继。（《南齐书·武帝纪》）



