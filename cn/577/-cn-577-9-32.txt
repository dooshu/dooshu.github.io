寄高三十五书记

适


叹惜高生老，新诗日又多〔一〕。美名人不及，佳句法如何。主将收才子，崆峒足凯歌〔二〕。闻君已朱绂，且得慰蹉跎。

〔一〕新诗：《旧书》：天宝中，海内事干进者，注意文词。适年过五十，始留意篇什。数年之间，体格渐变，以气质自高。每吟一篇已，为好事者称诵。

〔二〕凯歌：《乐府诗集》：天宝中，哥舒翰以破吐蕃收黄河九曲，置洮阳郡，适由是作《九曲词》。





