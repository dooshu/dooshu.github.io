薛嵎　王九山挽诗

古史无完传，清风独可模。

从谁问出处，举世在泥涂。

气直於时忤，身荣与道俱。

士林为重惜，挥泪奠生芻。

薛嵎

薛嵎　王九山挽诗

修行过衲子，蔬饭几昏晨。

自草休官疏，犹嫌在世身。

片云先冢近，寒月万松邻。

为鬼还应别，平生有善因。

薛嵎

薛嵎　王九山挽诗

俗论鄙迂儒，公胡独受欺。

焦桐方入调，夜鹊忽惊枝。

心事将谁计，身名负已知。

九原如可作，白首誓为期。

薛嵎

