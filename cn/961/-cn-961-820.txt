黄庭坚　入穷巷谒李材叟翘叟戏赠兼简田子平三首

紫冠黄钿网丝窠，蝶绕蜂围奈晚何。

二叟家居如避世，开门自少俗人过。

黄庭坚

黄庭坚　入穷巷谒李材叟翘叟戏赠兼简田子平三首

只可阕中安止止，谁能铁里斗铮铮。

田多谷少无人会，譬似无田过一生。

黄庭坚

黄庭坚　入穷巷谒李材叟翘叟戏赠兼简田子平三首

田郎杞菊荒三径，文字时追二叟游。

万卷藏书多未见，老夫端拟乞荆州。

黄庭坚

