赵蕃　九日

今年重九日，舟楫次兰豨。

怀古心虽壮，登高思却迷。

山空分向背，木落尽高低。

多少覉栖恨，寒猿断续啼。

赵蕃

赵蕃　九日

尝评节物佳，无出九日上。

岂独为黄花，端由有元亮。

赵蕃

赵蕃　九日

涧落峰寒似住时，重阳面目许谁知。

摇摇枫叶未全赤，草草菊花成后期。

酒量稍增愁渴肺，诗材顿减费衰髭。

一年节物财如此，太息空形老大悲。

赵蕃

