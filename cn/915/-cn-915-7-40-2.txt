◇辞左光禄大夫开府仪同三司表

臣比自启闻，谓诚心已达，天鉴玄邈，未蒙在宥，不敢宴处，牵曳载驰。臣闻君子行道，忘其为身，三复斯言，若可庶勉，顾惜忄昏耄，志与愿违。礼年七十，老而传家，家道犹然，况於在国。伏愿陛下，矜臣西夕，愍臣一至，特回圣恩，赐反其所，则天道下济，愚心尽矣。（《宋书·王敬弘传》，十六年以为左光禄大夫、开府仪同三司、侍中如故，诣京师上表。竟不拜，东归。）

