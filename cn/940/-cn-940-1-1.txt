○六法三品（南齐）谢赫

画有六法三品：一曰气韵生动，二曰骨法用笔，三曰应物写形，四曰随类傅彩，五曰经营位置，六曰传模移写。六法精论，万古不移。自“骨法用笔”以下，五法可学而能；如其“气韵”，必在生知，固不可以巧密得，复不可以岁月到，默契神会，不知然而然也。故气韵生动，出于天成，人莫窥其巧者，谓之神品。墨笔超绝，傅染得宜，意趣有余，谓之妙品。得其形似而不失规矩，谓之能品。


