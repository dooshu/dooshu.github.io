○京衛勾軍疏 【 京衛勾軍】

在京衛所勾補軍士、多無房屋居住、及被官旗侵害、乞敕行在工部相撥空地、起盖營房、然亦不能濟目前之急、宜差監察御史給事中各一員、督五城兵馬于原分定衛所地方、將新到軍士、此須約束嚴明始無擾民之患暫于軍民等家借住、給與月粮、修整營房、仍令原委官員、不時廵視、敢有私役科差者、具奏問罪、仍移文在外都司衛所、一體存恤、

