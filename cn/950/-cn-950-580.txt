杨万里　过青阳县，望九华山，云中不真。来早大露，竟不见其全三首

山长百里玉孱颜，百里何缘尽好山。

只是县前青一簇，九芙蓉出五云间。

杨万里

杨万里　过青阳县，望九华山，云中不真。来早大露，竟不见其全三首

肩舆过了九华西，恨杀秋云故故低。

遮尽奇峰时放出，逐峰放出不教齐。

杨万里

杨万里　过青阳县，望九华山，云中不真。来早大露，竟不见其全三首

懊恼西来不见山，五更指准月中看。

却将香雾宽裁幕，性燥和天总一漫。

杨万里

