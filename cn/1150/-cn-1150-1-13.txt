○酣古斋帖跋

馀见怀素一帖云「少室中，有神人藏书，蔡中郎得之。古之成书者，欲后天地而出。」其持重如此。今人朝学执笔，夕已勒石，馀深鄙之。清臣以所藏馀书，一一摹勒，具见结习苦心。此犹率意笔，遂为行世，予甚惧也。虽然，予学书三十年，不敢谓入古三昧。而书法至馀，亦复一变。世有明眼人，必能知其解者。为书各种，以副清臣之请。

