○太清宫祈雪青词

维年月日，嗣皇帝臣稽首大圣祖高上大道金阙元元天皇大帝。伏以百谷实生灵之本，万姓为国家之基。言念老农，常思薄德。今时雪罕降，宿麦是忧；同未施，嘉谷何望。臣膺景运，亭育兆人，德不动天，言徒罪已。粢盛虑阙于明荐，灾恐及于生灵。诚竭斋庄，礼虔夙夜。伏惟元功不宰，至道无言，垂福于群生，假膏濡之德泽。谨遣尚书兵部侍郎高元裕启告以闻。谨词。

