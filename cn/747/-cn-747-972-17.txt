○请复旧制廊下赐食奏（天福二年四月御史台）

文武百寮，每月朔望入阁礼毕，赐廊下食。在京时於朝堂幕次两廊下，今在行朝於正衙门外权为幕次，房廊湫隘，间架绝少。伏恐五月一日朝会礼毕，准例赐食，即於幕次难为排比。伏见唐明宗时，两省官於文明殿前廊下赐食。今未审每遇入阁日，权於正衙门两廊下排比赐食，为复别有处分者。

