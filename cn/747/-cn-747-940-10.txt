○周庠员外填本命醮词

伏以天鉴孔明，有感斯应，神道正直，无祈不通。每垂拯护之仁，以副祷祈之愿，祛灾流贶，犹响应声，窃佩斯言，常虔片志。每因元命，得备焚修，式励深诚，实荷明。但虑尘机未息，过咎易盈，宦路所拘，悔尤难逭。因星辰临照，值年运衰危，但惧灾躔，敢思福会。自从军邻部，寓迹外封，一驻戎轩，两周天序，既阙奏陈之礼，必招逋慢之愆。本俟凯还，并申醮谢，今则方当靡刂垒，未议弓，久旷香灯，不遑宁处。是用驰心灵观，遐叩至真，备三醮之物仪，同一坛之关告。伏惟元圣，俯鉴丹诚，解厄消灾，延生保命，宿瑕荡涤，往咎蠲平，克睹成功，永臻多福。不任。

