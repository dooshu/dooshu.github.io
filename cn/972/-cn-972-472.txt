楼钥　送吕周辅宗丞守崇庆

从昔传家学，当今良史才。

声名冠西蜀，风节象东台。

朝迹何收速，归心挽不回。

一麾从此去，万里可能来。

楼钥

楼钥　送吕周辅宗丞守崇庆

旧矣唐安郡，龙潜府号新。

当年一绛帐，今日两朱轮。

民意来何暮，仁声暖似春。

剑南毋恋却，鳌禁要词人。

楼钥

楼钥　送吕周辅宗丞守崇庆

秘甚先天学，谁传陆士龙。

上方留自近，天岂不相容。

契托君家厚，情惟我悲钟。

殷勤训犹子，他日使追踪。

楼钥

