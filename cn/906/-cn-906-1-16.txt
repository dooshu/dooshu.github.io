北齐南郊乐歌


《隋书·乐志》曰：“齐武成时，始定四郊、宗庙、三朝之乐。大禘圜丘及北郊：夕牲群臣入门，奏《肆夏乐》。迎神，奏《高明乐》，登歌辞同。牲出入、荐毛血，并奏《昭夏》。群臣出，进熟，群臣入，并奏《肆夏》，辞同初入。进熟，皇帝入门，奏《皇夏》；升丘，奏《皇夏》，坛上登歌辞同。初献，奏《高明乐》；奠爵讫，奏《高明之乐》，《覆焘之舞》。献太祖配飨神座，奏《武德之乐》，《昭烈之舞》。皇帝小退，当昊天上帝神座前奏《皇夏》，辞同上。饮福酒，奏《皇夏》；诣东陛，还便坐，奏《皇夏》，辞同初入门。送神、降丘南陛，奏《高明乐》。之望燎位，奏《皇夏》，辞同上。紫坛既燎，奏《昭夏乐》。自望燎还本位，奏《皇夏》，辞同上。还便殿，奏《皇夏》。群臣出，奏《肆夏》，辞同上。祠感帝，用圜丘乐。”





