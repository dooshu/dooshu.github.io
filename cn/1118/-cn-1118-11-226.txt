【辅】


（宋）宰辅略称。宋叶梦得《石林燕语》卷九：“韩康公得解、过省、殿试，皆第三人。其后为执政，自枢密副使、参知政事、拜相，及再宰，四迁皆在熙宁中。苏子容挽辞云：‘三登庆历三人第，四入熙宁四辅中。’”《宋史·韩绛传》：“神宗立，韩琦荐绛有公辅器，拜枢密副使。熙宁三年，参知政事。十二月，即军中拜同中书门下平章事、昭文馆大学士。议者罪绛，罢知邓州。七年，复代王安石为相。”　（明）内阁大学士之略称。明李清《三垣笔记》下《弘光》：“王辅铎工于诗，然票拟非所长。”同前书：“王辅铎初入阁，为誓文告关圣，守颇介，然其后稍稍易也。”同前书：“蔡辅奕琛自是才人，其入相，杜铜臭。”





