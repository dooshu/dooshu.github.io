【邻里相送至方山诗】

只役出皇邑。相（《类聚》、《初学记》作指。六臣本《文选》注云。五臣作指。）期憩瓯越。解缆及流潮。怀旧不能发。析析（《类聚》作折折。）就衰林。皎皎明秋月。含情易为盈。遇物难可歇。积こ谢生虑。寡欲罕所阙。资此（草堂诗笺作志。）永幽栖。岂伊年岁别。各勉日新志。音尘慰寂蔑。（李善本《文选》注云。蔑一作灭。○《文选》二十。三谢诗。《诗纪》四十七。又《类聚》二十九引越、发、月、歇四韵。《初学记》十作引越、发、月、歇四韵。草堂诗笺八崔驸诗注引别一韵。）

