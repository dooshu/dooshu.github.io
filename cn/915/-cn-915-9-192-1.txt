◇遣使奉表

谨白大梁明主：虽山海殊隔，而音信时通。伏承皇帝道德高远，覆载同于天地，明照齐乎日月，四海之表，无有不从，方国诸王，莫不奉献，以表慕义之诚。或泛海三年，陆行千日，畏威怀德，无远不至。我先王以来，唯以修德为本，不严而治。奉事正法道天下，欣人为善，庆若己身，欲与大梁。共弘三宝，以度难化。信还，伏听告敕。今奉薄献，愿垂纳受。（《梁书海南诸国传》，大通元年，後王伽叶伽罗诃梨邪遣使奉表。）

卷七十一

