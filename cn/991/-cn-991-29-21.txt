汪炎昶　次韵戏族兄存耕翁再纳宠姬

卖得轻盈一树春，书堂歌舞又翻新。

慈鸟哺母情兼治，彩凤将离色总珍。

发鬱应梳云作髻，婵娟想琢玉为人。

素知静婉矜佳丽，肯向罗敷意独亲。

汪炎昶

汪炎昶　次韵戏族兄存耕翁再纳宠姬

香风轻漠绣帘春，乐事从来不厌新。

已有昭华君未惬，若逢嫫母我独珍。

虚烦设醖长为客，幸不闻歌足恨人。

欲赋高唐追宋玉，终嫌想像未如亲。

汪炎昶

