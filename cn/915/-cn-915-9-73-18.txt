◇祭服除绛议

公卿以下，祭服里有中衣，即今之中单也。案後汉舆服志，明帝永平二年，初诏有司采周官、礼记、尚书，乘舆服，从欧阳说，公卿以下服，从大小夏侯说。祭服，绛缘领袖为中衣，绛袜，示其赤心奉神。今中衣绛缘，足有所明，无俟於，既非圣法，请不可施。（《隋书·礼仪志》六天监三年，何佟之议，遂依议除之。又见《通典》六十一。）

