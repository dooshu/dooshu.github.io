陈宓　送怀安林知丞之官仍谢佳句

艾轩门第多诸父，尚想高斋讲诵时。

谁道风流今已泯，亲篇三复起予诗。

陈宓

陈宓　送怀安林知丞之官仍谢佳句

读书岂但资闻见，穷理方能识重轻。

孔孟格言如日月，更须师友与详评。

陈宓

陈宓　送怀安林知丞之官仍谢佳句

剑津初筮著能名，大府今看佐属城。

愧我赠行无好语，只将戒惧与明诚。

陈宓

