○封郭虔潞国公兼食邑实封制

黄门：闻鼓な之声者，则思於将帅；裂土茅之赋者，则念彼勋庸。右羽林军大将军兼安西大都护四镇经略大使上柱国太原郡开国公郭虔，忠壮超伦，智谟绝等。决胜千里，怀孺子之兵符；通知四夷，有老臣之戎律。往者镇於荒裔，独守孤城，煮弩而其人益坚，引弓而彼众不敌：故得爱子染锷，名王解辫，穹庐扫地而将空，沙漠闻风以归附。功则茂矣，朕实休之，宜誓山河，开其井邑。可进封潞国公，食邑三千户，仍赐实封一百户，馀并如故，主者施行。

