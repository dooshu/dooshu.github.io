○兵部為揀選武職疏 【 揀選武職】

臣等切惟兵者、　國之大事所以防奸而禦侮、保大而安民然軍必有將將者三軍之司命也。兵法有大將。有萬人之將。有千人之將有百人之將此寔切要語諸葛公所謂先為不可敗也要使小大之任各得其人然後調度之際克濟乃事　國朝用兵之制。一本之以古法。而參之以時宜一軍之中、有總兵、有左右副總兵、參將又有坐營把總管隊等項官員、往往擇其人以任之、盖欲防奸禦侮、保大安民者也、奈何近年以來、為因承平日久、兵備懈弛、總兵乏統馭之才。偏裨失遴選之道。其把總管隊等官。多有寅緣冒進。非才濫充。以致軍士不揚。戰陣無勇。甚則貪圖賄賂。剝削害軍。視兵政為等閑。與士卒如仇敵。失利僨事。職此之繇。邇者恭覩累　勑在京總兵等官、留意訓練官軍、從公揀任將士、臣謙繆膺總督之任、與同總兵官石亨等、祗奉　德音、即將各營把總等項官員、分別賢否、具奏黜陟巳定、近取勘到各營坐營把總管隊官員姓名數目在部備照、今將選定把摠等項官員、照依先前定擬、用心提督操練不許循情作弊。因而輕易動那立戰功在大帥得人練軍實在列校得人若列挍皆失其人大帥雖賢亦難于一時整頓觀此疏知當時戎伍充實事事牢固在此也以後若有事故陞調等項。應合選人代替者。該營把總等官。務要遴選至公。堪把總者令其把總堪管隊者令其管隊。仍將選補過把總管隊官員職名具奏任用。及開報本部。以憑查攷。果有坐營等官。將把總管隊官員。私自拿動委用者。宜從督總兵官指參奏拿問。治以重罪。庶使體統不紊。而任用得人。武備修舉。而不誤邊事。緣係處置軍務事理具題、

