王奕　四绝呈周月湖

丸中日月妙推移，才过三千六百杘。

霁月光风无尽藏，不应便黑小圈儿。

王奕

王奕　四绝呈周月湖

不画修眉不易妆，箧中犹是主衣裳。

起观疆宇皆周土，只有西山尚属商。

王奕

王奕　四绝呈周月湖

君住山阳岸口矶，风帆雨驿去如飞。

十年多少金台客，曾有沿津问泗沂。

王奕

王奕　四绝呈周月湖

草带粘天只辨星，燧楼尽化作邮亭。

柳桥梅驿多来使，只寄山中养鹤经。

王奕

