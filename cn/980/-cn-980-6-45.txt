释宝昙　和吉祥孜老二诗

白头身老大江南，已约孤云共一庵。

有道故人今隔海，不应龙卧在深潭。

编茅固作痴儿计，闭户全胜俗客谈。

剩种木奴千百本，不忧土锉冷松龛。

释宝昙

释宝昙　和吉祥孜老二诗

茅屋三间自有馀，置身不合在蓬壶。

谁知三尺子童子，解唱一声于蒵于。

割肉向来闻鹭股，合尖今始见浮图。

传灯事毕归来好，一岁风波几日无。

释宝昙

