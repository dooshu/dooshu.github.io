○骆将军醮词

伏以二气清宁，表天地亨贞之道；五材倚伏，荷乾坤成育之恩。至於命籍短长，禄祚丰薄，立身罪福，行运吉凶，莫不上自天司，旁资元命，主张考校，巨细无遗。臣窃恐列宿五行，躔次有照临之咎；九宫三命，阴阳有厄会之期，以此忧兢，恐成灾厄。今以立冬令节，祈福良辰，虔罄丹诚，精陈醮礼。仰天阙而沥恳，瞻地府以冥心，伫降恩慈，曲流洪福，使灾凶殄息，过咎蠲销，锡以嘉祥，增其寿禄，落罪书於北府，纪生籍於南昌，眷属安宁，幽明康。回翔天路，长亲日月之光；栖息人寰，永沐真灵之。不任。

