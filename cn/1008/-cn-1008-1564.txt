赵蕃　田家即事

东村鞭牛耕未已，西村车水愁秧死。

可怜番人长苦辛，旱乾水溢年年事。

旱乾水溢天之为，天意如回一弹指。

所愁郡县无良吏，不得辛勤住田里。

赵蕃

赵蕃　田家即事

漫道诗书可起家，未知田舍足生涯。

不辞伛偻翁栽稻，能作纷耘妇剥麻。

口腹定繇勤力许，衣裘宁怕大寒加。

罔知耕稼求温饱，行役虽劳莫重嗟。

赵蕃

