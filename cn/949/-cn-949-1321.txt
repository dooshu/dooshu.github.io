范成大　幽誓

天飈厲兮山木黄，歲晼晚兮又早霜。

虎號崖兮石飞下，山中人兮孰虞。

予造軔兮挾輈，紛不可兮此淹留。

靈曄兮遄邁，趣駕兮遠遊。

予高駓兮雨濡蓋，予揭淺兮水漸珮。

横四方兮未榦，泥盎盎兮予车以败。

望夫君兮天東南，江復山兮斯路巉。

恍欲遇兮忽不见，奄书晦兮雲曇曇。

前马兮無路，税駕兮無所。

誰與共兮芳馨，獨蒼茫兮愁苦。

范成大

