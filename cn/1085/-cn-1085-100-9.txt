都播国

都播。铁勒之别种也。其地北濒小海。西坚昆。南回纥。十三月行。前代未之通也。分为三部。皆自统摄。其俗无岁时。结草为庐。无牛羊。不知耕种。土多百合。取其根以为粻。捕鱼鸟食之。衣貂鹿之皮。贫者亦缉鸟羽为服。婚姻。富者用马。贫者用鹿皮为聘礼。国无刑罚。偷盗者征其赋。闻骨利干来通。亦遣使朝贡。

贞观二十一年十一月。朝贡使至。

