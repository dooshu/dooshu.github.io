戴表元　丁氏厚德堂

贱士怀永忧，一物常恐枯。

贵者止营私，智或遗妻孥。

肉食从古鄙，黄金使人愚。

我游四十年，钱塘车马区。

但见插桃李，谁曾种桑榆。

白头识丁子，仪冠俨于于。

示我厚德编，嘉名在塘隅。

谈之为踊踵，喜气生眉须。

愿子富仓庾，人人饱餐餵。

愿子多酒浆，日日开樽壶。

行藏自有命，不谒守钱奴。

戴表元

