○實邊儲疏 【 實邊儲】

先該戶部具題、奉　聖旨、近年各邊奏討帑銀數多、以致庫藏空乏、你每會官、詳議經久節省之計來、臣等仰惟　皇上明見萬里、加意邊防、求所以釐革弊端、處分事宜、為經久可行之計、大小與議之臣、孰不罄竭愚衷、圖惟報稱、而該部專司國計、尤當奉宣德意廣集眾思、務求所以至當止?帚一、經久可行之計、有裨于國、遑恤其他、斯臣子之分也、近該戶部條具揭帖一十七欵、公同臣等會議、臣等看據揭帖所載、一應沿邊錢糧、止是查理節年數目、而所以處分之法欠詳。一應邊官奏討、止是借名阻執、而所以足其糗糧、使其必不奏討之計、猶有未定。其他冐破侵欺事件尤多、而所以糾察弊源杜絕流患者、猶未之及。雖有節省經久之意、恐其戾于時宜、偏于巳見終未可以經久而必行也、臣等查據揭帖、要將國初原額屯糧、盡作軍糧實數支放、竊以屯田之廢久矣、而邊屯曠廢、尤為極甚。自北虜猖獗。住牧近邊。屯軍與虜。止隔一墻則畏怯而不敢于耕防守之處。日接烽火。加以擺邊之役。晝夜無休。則警急而不暇于畊田久荒蕪。牛具犁種。盡無從出。則罄竭而不能于畊他如腹裏官屯。多被豪強侵據。冊籍無稽。疆界迷失。今雖報有子粒在倉。尚多有名無實。况欲以其經年久無之數。而一旦作為實徵。以充軍伍之食。田且未有何從而得其子粒以養死命之士哉又據揭帖、要將國初牧地原額、秋青備冬草束。盡作馬艸實數支放。臣等竊以秋青艸。備冬草之名雖存。而牧地之荒迷巳久。其所以荒迷之原。大略與屯田相等。往歲止于防秋。而今者自冬徂夏。無時不防。邊兵止于燒荒。而今者城墻垛口。隨處擺列。則軍馬之在戎行者。巳自無有一息之暇、而又安能從容放散、以恣其蕃息之性、以盡其樵採之力哉。大槩邊塲馬艸、多是虛存名色、即其巳徵在官之數、尚為空虛。無可取用。而况原未徵官。歷年虛欠之數。動輒四五百萬。餘束欲盡抵實。而扣作養馬之用哉。又據揭帖、要將別省額運錢糧逋欠、作為實用、臣等竊以逋欠官糧、法當嚴追、侵欺奸民、法當深治、然錢入人手。隨即浪費。一時追併不前者。將何以應軍門懸口之急。歲有凶荒。民多流殍。一時辦納不上者。將何以濟軍人宿飽之期。人情奸狡。官法玩弛。巳非一日之積、非可以虛文催促、而遽求責成也、且夫沿邊官軍、藉月糧以資口給、騎操戰馬賴糧艸以為生命、一日缺乏、死亡立至、以見聚之蒭糧。供見屯之人馬。應時給散。尚憂其有不敷。而况催徵于久逋之人。計筭于虛負之數。事理乖違。昭然可見。大槩屯田牧馬艸塲必須風力重臣。經理數年而後定。各省逋欠糧銀。必須責成撫按。盡心職業。嚴督有司。將住俸降級事例。著實舉行、經理日久。而後弊政可弭。敝俗可回。候待前項事宜。措置有方。儲蓄有素。然後以屯田之糧為月糧。以秋冬二草為馬艸。以逋欠民租為軍儲之實數。叩留支銷。咸有定額。則邊官之奏討者不求其止而自止。邊事之處分者。不求其明而自明。今不能預先經理。以罄其一日之勞。而欲求未然之利。於數年之前。指未來之食。以供待哺之口。畫餅充飢。曾何異此。即使部議通行。邊官遵守惟嚴。不敢更行奏討萬一軍儲欠缺、人情動搖、外有強悍不測之虜、內無充實可恃之兵。干係軍機、利害不淺、待其欠缺巳多、困迫巳甚、邊官不得巳而為奏討之計、該部不得巳而為給發之?、則是法令之行、自我犯之。本?節省。而未免於多需。本?經久而不能自守于旬月之間也臣等再照各邊弊端無窮、一時遽難指數、如歲報官軍馬匹、則有虛名冐支之弊。臨時按伏人馬、則有欺瞞浪費之弊。邊倉募糴糧艸、則有虛出虛入、改換通關之弊。商人投種塩引、則有賣窩買窩坐受分銀之弊。其他那移牽補、參錯影射、冐昧侵匿之狀難可究詰、俱足以剝民脂、而傷國計該部雖經別有查覆、未曾通融究竟、及查臣等原議、在京在外衙門凡係錢糧所係、出納所司、俱要遵照明旨、通行查議、葢以中外俱為一體財用互為盈縮、必須通融計筭、摠其所出所入之大數、然後劑量事宜、定其可增可損之常規、該括綱領、分別條件、或原數所少。而時制當以加增。或舊矢?見巳詳。而新例難于頓改。以一年為准。則百年之事可推。以一事為常。則萬事之費可理。如唐人之元和會計。宋人之景德會計等錄。今徒言理財而不求心計之臣是南轅而此其轍也彙集成書上呈　睿覽裁定可否分行內外衙門著為定式令天下臣民、曉然。知我　皇上節費裕民之意。庶幾可稱　明旨於萬一也。今觀該部所奏查數雖詳、處分未協。所議九邊錢糧。徒有扣留虛名。全無升斗實用。至如在京在省。錢糧別項弊端尤多。一槩未曾查究。得其下落。方今財用空竭。中外殫虛。歲入不勾歲出。每年約有百萬餘兩那借。經營百方無計。再經數年之後。又不知其何如那借。何如經營。臣等憂其坐守。而無策也。乞將該部嚴詔、切責遵奉、臣等前後所奏本詞、覆加議處、內外通融、務求至當止?帚　經久可行。以裨國計。以惠邊方。天下幸甚、

