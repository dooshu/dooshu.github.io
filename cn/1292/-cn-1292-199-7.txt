◇　下诏狱对诘

案事者思得实。窃见相等前治东平王狱，不以云为不当死，欲关公卿示重慎；置驿马传囚，势不得逾冬月，诚不见其外内顾望，阿附为云验。复幸得蒙大赦，相等皆良善吏，臣窃为国惜贤，不私此三人。

（《汉书·王嘉传》：上使将军以下与五二千石杂治，吏诘问嘉，嘉对。）

幸得充备宰相，不能进贤退不肖，以是负国，死有馀责。

（《汉书·王嘉传》：吏稍巡辱嘉，嘉喟然仰天叹曰云云。）

贤，故丞相孔光、故大司空何武，不能进；恶，高安侯董贤父子，佞邪乱朝，而不能退。罪当死，死无所恨。

（《汉书·王嘉传》：吏问贤不肖主名，嘉曰云云。案，此三条皆是口对，而下文云，死后上览其对，知其时录於简牍，故宜编入。）



