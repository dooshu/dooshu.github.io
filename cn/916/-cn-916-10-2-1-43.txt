【奉和法筵应诏诗】

五城邻北极。百雉壮西昆。（本集作昆。）钩陈横复道。阊阖抵灵轩。千柱莲花塔。由旬紫绀园。佛影胡人记。经文汉语翻。星窥朱鸟牖。云宿凤凰门。新禽解杂啭。春柳卧生根。早雷惊蛰户。流雪长河源。建始移交让。徽音种合昏。风飞扇天辩。（《诗纪》作辨。）泉涌属丝言。羁臣从散木。无以预中天。□□遥可望。终类仰□弦。（○本集三。庾开府诗集上。《诗纪》百十五。）

