○渔翁

（东坡云：诗以奇趣为宗，反常合道为趣。熟味此诗有奇趣。然其尾两句，虽不必亦可。）

渔翁夜傍西岩宿，（集中有《西山宴游记》。）晓汲清湘燃楚竹。烟销日出不见人，Ы乃一声山水绿。（山谷尝书元次山《Ы乃曲》云，Ы，乌好切。乃，音霭。湘中棹歌声。子厚《渔父》词有“Ы乃一声山水绿”之句，误书“Ы欠”，后生多承误，妄用之，可笑。《苕溪渔隐》曰：按《元次山集》《Ы乃曲》注云：Ы，音袄。乃，音霭。棹船之声。《洪驹父诗话》，谓Ы，音霭。乃，音袄。遂反其音，是不曾看《次山集》及《山谷碑》而妄为之音耳。）回看天际下中流，岩上无心云相逐。（陶渊明《归去来词》：云无心而出岫。）

