分野辨

二十八舎主十二州星經云角亢鄭之分野兖
州氏房心宋之分野豫州尾箕燕之分野幽州
南斗牵牛吳越之分野揚州湏女虛齊之分野
靑州危室壁衞之分野并州奎婁魯之分野徐
州胃昴趙之分野冀州畢觜參魏之分野盆州
東井輿鬼秦之分野雍州柳星張周之分野三
河翼軫楚之分野荆州云云夫星光俱有下施
之功能為人物方隅祥異所繇理或不誣然星
經所分如家人子别籍異財何視玄昊之不廣
旦大也且所分多少逈絕如鄭宋齊魯數百餘
里而或分三宿二宿巳視秦趙異矣斗牛揚州
合江南延衰匝五千里僅值二宿抑何不平之
甚乎或日自古占星紀地史書徵應如券合何
言不平日治亂如循環有一定之理星文無變
徵以各地之氣爲變徵事多符騐史書于事後
牽合傳會如刻印摹取此未可以與通人語也



