【歌太宗简文皇帝】

王□〖王□。字元琳。丞相导之孙。少以清秀称。大司马桓温。辟为主簿。从讨袁真。封东亭侯。孝武时。累迁尚书令。〗

皇矣简文。於昭于天。灵明若神。周淡如渊。（《晋书》作川。）冲应其来。实与其迁。□□（《宋书》作娓娓。）心化。日用不言。易而有亲。简而可传。观流弥远。求本逾玄。（○《宋书》乐志。《晋书》乐志。《乐府诗集》八。《诗纪》三十九。）

