【石门岩上宿诗】

〖《诗纪》作夜宿石门诗。注云。拾遗作石门岩上宿。〗

朝搴苑中兰。畏彼霜下歇。暝还云际宿。弄此石上月。鸟（庐山纪事作乌。）鸣识夜栖。木落知风发。异音同至（《类聚》作致。庐山纪事同。）听。殊响俱清越。妙物莫为赏。芳醑谁与伐。美人竟不来。阳阿（广《文选》作鸣珂。）徒□发。（○广《文选》十、《诗纪》四十八并作夜宿石门诗。又《类聚》八、庐山纪事十二并引歇、月、发、越、发五韵。○逯案。唐丘丹奉使过石门观瀑诗序云。谢康乐宋景平中为永嘉守。有石门严上宿诗。余六代叔祖梁中书侍郎天监中有过石门瀑布诗。後亦为此郡。小子大历中奉使。窃有继作。虽不足克绍祖德。追踪昔贤。盖造奇怀感之志也。）

