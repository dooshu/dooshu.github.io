与徐伯调

比值内人之戚复淹北辕裵远望不能去怀夫汉魏赠言比兴托旨晋梁诸叶骈丽敷情厥旨逾畅体斯下矣不揆荒秽衷於两涂之间用抒九回之结辞无虚引义絶阿私惟郢人斵之勿广宣示以滋愆戾夫晋不乏才卫多君子而延州历聘侨肸是与义各有专尚也倘云路可通羽翼相接当与君左右驰骋薄有纂述垂末照於来裔耳君家世臣古人也具以是告

