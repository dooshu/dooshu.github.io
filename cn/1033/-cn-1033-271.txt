洪咨夔　米积外科僧照源堂

潜山尽头，孤峰巐嵲。

布宝鬾云，雨玉珂雪。

中有医禅，碧眼电掣。

人以病求，一岁几{门里加果}。

开方便门，出广长舌。

病从心起，当从心灭。

方起於心，汹汹烈烈。

不冰而寒，不火而热。

寒热交战，内外皔结。

瘰疬疽瘤。痽瘘蹩躠。

汤熨针泛，色察脉切。

不如治心，心和气悦。

如凝斯泮，如壅斯决。

勿药有喜，匪涣其血。

凡浊恶海，万病一辙。

大摩尼珠，一照万彻。

是珠在裓，无有差别。

名九转丹，字千金诀。

为安心竟，寒水秋月。

维摩无病，文殊无说。

洪咨夔

