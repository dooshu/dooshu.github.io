○开元释教录序

夫目录之兴也，盖所以别真伪，明是非，记人代之古今，标卷部之多少，摭拾遗漏，删夷胼赘。欲使正教纶理，金言有绪，提纲举要，历然可观也。但以法门幽邃，化网恢宏，前後翻传，年移代谢。屡经散灭，卷轴参差，复有异人，时增伪妄，致令混杂，难究踪由。是以先德儒贤，制斯条录。今其存者，殆六七家，然犹未极根源，尚多疏阙。以庸浅，久事披寻，参练异同，指陈臧否。成兹部帙，庶免乖违，幸诸哲人，俯共详览。

释具

释具，开元中大忍寺沙门。

