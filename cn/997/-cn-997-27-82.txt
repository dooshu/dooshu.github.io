徐玑　水仙花篇

成阵风作车，宓妃波为茵。

良夕忽会过，明月寒铺银。

环佩凌秋空，笙箫亦具陈。

何以慰寥廓，乐此相知新。

采珠拾翠羽，言笑生华春。

赠以金琅玕，捧以白玉人。

酌醴动芳气，妙与兰茝纫。

欢娱有聚散，美宝无贱珍。

至今寒花种，清彻莹心神。

霜皑众卉藁，孤媚良舒伸。

杜鹃望帝魂，啼血何嚣嚣。

妃子眠海棠，荒湎焉足邻。

i姮女手栽桂，光彩相依因。

故知蓬瀛姿，不染纤点尘。

徐玑

