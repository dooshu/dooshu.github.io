翁合


合字与可，或云字叔备，号丹山，崇安人。嘉熙二年（1238）进士。浙西提刑。咸淳中，知赣州兼江西提刑。又曾官侍郎、兼直学士院。

贺新郎

寿蔡参政

世事今如许。只先生、寿身寿国，尚堪撑拄。一脉宽仁忠厚意，留到如今可数。问谁是、擎天一柱。名节难全官职易，这娥眉、肯效争妍妒。几而作，色斯举。

沧州万顷舟横渡。对和风、桃花流水，一蓑烟雨。亲得紫阳传正印，且作斯文宗主。世望皋夔伊傅。天意须酬平治愿，抚参同、一卷长生谱。平治了，仙为侣。

卜算子

赠陈五星

口诵百中经，手运周天数。试问薇垣一小星，谁知是、韩王普。

知得客星来，知得贤人聚。我若乘槎犯斗牛，莫向常人语。







