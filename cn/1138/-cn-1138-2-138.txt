饮缪湘芷先辈斋中

其一


威凤翩翩览德辉，先生早已赋初衣。
藤花署里留金镜，葛岭祠边有钓矶。
抱瓮人同修竹老，弹棋客被异书围。
不嫌屐齿经过数，索酒来敲白板扉。

其二

君家竹坞未一亩，颇类欧公画舫斋（斋名半舫。）。
卷帙之中见赤壁（先生出唐寅《赤壁图》共观。），几杖而外惟青鞋。
诗过建安不必读，人如叔度真可怀。
竟日淹留增道气，况闻黄鸟鸣喈喈。

