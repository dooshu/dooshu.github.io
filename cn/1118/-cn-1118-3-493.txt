【万岁】


（历代）皇帝颂称。《汉书·武帝纪》：“亲登嵩高，御史乘属，在庙旁吏卒咸闻呼‘万岁’者三。”明吴昭明等《五车霏玉》卷四《帝王部》：“万岁：称天子。”（宋）对皇帝欢呼时用“万岁”吉祥语，或用以代称皇帝。宋李焘《续资治通鉴长编·真宗景德元年十一月丙子》：车驾发卫南，次南城，以驿舍为行宫，将止焉。寇准固请幸北城，曰：‘陛下不过河，则人心危惧。’上乃命进辇。既至，登北城门楼，张黄龙旗，诸军皆呼‘万岁’，声闻数十里，气势百倍，敌相视益怖骇。”宋吴曾《能改斋漫录》卷一《事始》：“高承《事物纪原》云：‘万岁之始，考古逮周，未有此礼。战国时，秦王见蔺相如奉璧，田单伪约降燕，冯谖焚孟尝君债券，左右及民皆呼万岁。盖七国时，众所喜庆于君者，皆呼万岁。秦汉以来，臣下对见于君，拜恩庆贺，率以为常。’已上皆高说。予按：《大雅》云：虎拜、稽首，天子万寿。人臣之奉上以万岁，疑发于此。”





