◇解脱戒本经序

戒律者，建定慧之妙幢，珍暗或之明灯，杜危险之蹊径，开淡泊之梁津。宝殿之功，罔初弗起，逾越重阁，非梯靡升，正法住灭，验之常典。大圣泯晖，迈余千纪，法泽遐流，犹未周备，令文学之徒，异论竞兴，薄俗之士，讪音满世。余听斯谈，辄窥慈范，昧揽玄言，乃瞩大集。圣擗主，言迦叶毗妙观我人，善摧恼结，闲邪辩正，极圣冲典。每寻斯文，慨五数阙，敢以追访，获斯戒本，虽未广具，敬以洗心，剪世浮辞。大魏武定癸亥之年，在邺京都侍中、尚书令高澄请为出焉。（《释藏》傅九）

