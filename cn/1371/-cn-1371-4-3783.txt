小疾

小疾有根柢，忽之当日深。



养苗先去草，省事在清心。



蚁梦能看破，狐妖可坐擒。

一杯藜粥罢，听雨拥秋衾。



小疾

老不禁当病，经旬卧一床。



亦知非疥癣，幸未至膏盲。



水落滩初出，秋深草渐黄。

非关畏人事，晚岁合深藏。



小疾

避人便小疾，省事喜闲身。



并海鱼盐聚，入秋风雨频。



元知器苦窳，空有胆轮囷。



轑饭聊同饱，知君不笑贫。



