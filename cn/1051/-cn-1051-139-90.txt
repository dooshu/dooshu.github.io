薛师石　杨柳枝

门前杨柳君莫折，长於折处生两枝。

两枝难作一枝合，一心分作两心时。

薛师石

薛师石　杨柳枝

唯有高枝高莫攀，不堪攀处只堪看。

怪得楼头画眉妇，春朝长自凭阑干。

薛师石

薛师石　杨柳枝

独於高处接阳和，占得春风分外多。

须信繁华易催折，不如柔弱拂江河。

薛师石

薛师石　杨柳枝

汴水堤边薪可束，永丰巷口绿成堆。

盛衰到底皆惆怅，何不移根种马嵬。

薛师石

