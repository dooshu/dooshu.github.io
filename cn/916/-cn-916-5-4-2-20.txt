【泛湖归出楼望月诗】

日落泛澄瀛。星罗游轻桡。憩榭面曲汜。临流对回潮。辍策共骈筵。并坐相招要。哀鸿鸣沙渚。悲猿响山椒。亭亭映江月。《风刘》々（《文选》作浏浏。六臣本注云。五臣作《风刘》《风刘》。）出谷飚。斐斐气幂（《文选》作幕。六臣本注云。五臣作幂。）岫。泫泫露盈条。近瞩祛幽蕴。远视荡喧嚣。晤（李善本《文选》作悟。）言不知罢。从夕至清朝。（○《文选》二十二。三谢诗。《诗纪》四十九。）

