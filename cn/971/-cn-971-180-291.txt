刘宰　挽赵知宗三首

孝庙垂衣日，宗工补衮时。

治推三辅最，名熟九重知。

紫禁涂非远，琳宫志自颐。

眼看庭下玉，持橐侍丹墀。

刘宰

刘宰　挽赵知宗三首

就养京华去，声驰日月旁。

芝封三锡命，桂籍再傅芳。

荡节光华远，归轩锦绣香。

高閒尘不染，隐几到羲皇。

刘宰

刘宰　挽赵知宗三首

寓里身重到，孱生谒屡通。

俭钦行已素，健识养生功。

归旆庐山远，清尊洛下同。

遥怜猿鹤恨，蕙怅失仙翁。

刘宰

