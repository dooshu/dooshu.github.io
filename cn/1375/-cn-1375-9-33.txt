泛舟潇湘记


自湘潭之衡、之永、之全州，溯西南道江水而行。永州以下为湘水，以上为潇水。其水曲折，与岸往复。舟中环顾，疑若四面俱断。既绕而出，直不飓尺，旋又曲去。回视后舟之帆，若从岸上来者。帆之风乍顺乍逆，窗之日乍左乍右，东西南北，步步易向。故行潇湘间日最久。

江水澄澈，经冬缩缭，清激弥甚。石子磊落于江底止，色色呈露，郦注、柳记之不诬也。既浅而流益驶，岸脚石齿，错伏豁辟，水漱其龅，潺潺淙淙，厥响维厉，以警新客。水之概，衡。永间如一；而山。则衡州之南岳七十二峰也，绵数百里，如云罨半天，至永州，诸山极皱秀瘦透之致。绿岸相逐，江皋水步都无坦奇。危岩壁削，怪石森竖，青黄黛绿，随色所现，如倚如坠，如垣如蝶。渔舟泊雨于嵌空之下，茅舍炊烟＿于助突之上，便疑方壶、员峤去人非远。长林灌木，红叶翠柯，浓染密缀，不因冬损。其余平沙荒埃、浅芜衰草，皆具骚楚之象。时有积雪，襞积于遥峰连阜之间，峭箐邃冷，描绘转胜。游目四望，画屏随面而列。

昔子厚居永，记永山水最多。予过永，欲留所睹于篇什，而未悉其名。问诸舟人、土人，皆不知。由柳所述，证我所经，其肖也酷。乌知冉溪、袁渴、右邱、石涧非即在耳目问耶？即不然，当亦不大过是矣。曾泊舟一所，人稠地胜，名曰“石期”者，又乌知非所谓“石渠”讹而为“石期”者耶？

将至全，江中多用竹石以坝水，水声弥厉，舟愈难上。岸旁水轮，因波自转。舟师捩柁过之，而歌矣乃：皆天趣也。大抵潇湘之间，水纹石皴，岸容树态，真化工之为画工。予泛舟于其中，侮未学画矣。

题记：潇湘两岸，山川灵秀，风景如画。作者溯流而上，山山水水。草木风情，水纹石皴、岸容树态。一幅幅画卷随处排列。元人有“潇湘八景图”，八景为：平沙落雁、远捕归帆、山市晴岚、江天暮雪、洞庭秋月、潇湘夜雨、烟寺晚钟、渔村落照。而作者笔下的景色生动逼真，加之通篇构思精巧，文辞清丽，令人读来出神入化。

作者简介：黄之隽，清代休宁人，字石牧，号吾堂，康熙进士，官编修。著述颇丰，尤工诗，著有（语堂集》、（香屑集）。





