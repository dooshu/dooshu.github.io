○赠赵莹太傅制

《礼》云：“利禄，先死者而後生者，则民不悖；先亡者而後存者，则民可以。”圣人垂训，与我同心，因嗟既殁之贤，俾举追崇之典。晋故中书令赵莹，行高言善，性达心平。鼎号函牛，斯为重器；剑称斩马，可谓灵锋。遗清白於子孙，行忠信於蛮貊。断魂外境，归骨中华。於是[B242]伤，载深轸悼。俾赠三师之秩，以伸一去之悲。可赠太傅。

