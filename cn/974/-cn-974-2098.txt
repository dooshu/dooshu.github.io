梅尧臣　效阮步兵一日复一日二首

一日复一日，一朝复一昏。

来新去成故，俯仰变凉温。

有贵则有贱，未若贱常存。

騢牛慕孤{左犭右屯}，黄犬悲东门。

祸福相为基，损益不复言。

吾祖入吴市，应龙非伏辕。

梅尧臣

梅尧臣　效阮步兵一日复一日二首

一日复一日，一晨复一夕。

四序相盛衰，三辰运光魄。

下上有常理，忧患何时易。

先烂泣金燃，先焚叹薪积。

但愿远世网，焚烂不能责。

麒麟出非时，未免西狩获。

鸥鸟浮洪波，心已预海客。

梅尧臣

