张雷王八十：

沁水张雷，操术甚秘。尝元夕同友观灯扬州，旦即还舍。暑行求瓜济渴，主人不出。袖出碎纸，俄犬兔相逐，断其蔓。主人大悔，则呼犬兔于袖，瓜蔓如初。后遇蛇当径，方咒禁，蛇宛转间爪角俱出，长十余丈，雷击立死。恃术不戒，触忌神佛也。

王八十善召鬼，能摄肴酒待客，己未尝沾也。或夜致丽人，如李夫人帐中所见，手之即灭没。所经墟墓，言逝者貌饰俱合。友某求其术，约斋三日。俄私食脯，方符咒，被雷震，裸灼雪中，以友误我几谴死。卒，亡子。(《沁水县志》)



