◎崔亮

亮，字敬儒，道固兄孙。献文平齐，内徙桑乾，为平齐民。孝文时，中书博士，转议郎，迁尚书二千石郎，兼吏部郎。寻为太子舍人，迁中书侍郎兼尚书左丞。带野王令。宣武时，迁给事黄门侍郎，仍兼吏部郎，领青州大中正。除散骑常侍，迁度支尚书，领御史中尉。转都官尚书，转七兵，领廷尉卿。除安西将军、雍州刺史，徵为太常卿，摄吏部事。孝明即位，出为抚军将军、定州刺史，假镇南将军。进号镇北将军，除殿中尚书，迁吏部尚书，转侍中、太常卿，迁左光禄大夫、尚书右仆射。转尚书仆射，正光二年卒，赠车骑大将军、仪同三司、冀州刺史，谥曰贞烈。

