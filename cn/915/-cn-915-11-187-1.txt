◇驳奏害母事

君亲无将，将而必诛。今谋逆者戮及期亲，害亲者令不及子，既逆甚枭獍，禽兽之不若，而使祀不绝，遗育永传，非所以劝忠孝之道，存三纲之义。若圣教含容，不加孥戮，使父子罪不相及，恶止于其身，不则宜投之四裔，敕所在不听配匹。《盘庚》言「无令易种于新邑」，汉法五月食枭羹，皆欲绝其类也。（《魏书·邢峦附传》。时雁门人有害母者，八座奏に之而潴其室，宥其二子。邢虬驳奏云云。世宗从之。）

