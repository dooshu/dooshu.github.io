陆游　延和殿退朝口号

雨余未肯放朝暾，穿仗恭承圣主恩。

清跸传声徐御殿，紫衣引拜许龙门。

徘徊漫结尧阶恋，零落难招楚泽魂。

归去犹堪夸里巷，桐江新赐两朱辬。

陆游

陆游　延和殿退朝口号

十年短棹乐沧波，强著朝衫弃钓蓑。

才薄何堪试冯翊，恩深犹许对延和。

空墙烟柳遥迎马，辇路春泥欲溅靴。

莫恨此身衰病去，同时朝士久无多。

陆游

