○议谥刘毅表



刘毅宜谥以申。毅忠允匪躬，赠右光禄大夫仪同三司，斯诚圣朝考绩以著熏之美事也。案谥者行之迹，而号者功之表，今毅功德并立，而有号无谥，于义不体。窃以春秋之事求之，谥主于行，而不系爵，然汉魏相承，爵非列侯，则皆没其高行，而不加之谥。至使三事之贤臣，不如野战之将士，臣愿圣代举春秋之远制。改近代之旧服。（《通典》一百四，大兴三年，有司表。）



