○唐高宗天皇大帝封禅文

嗣天子臣某，敢昭告於昊天上帝。有隋运属颠危，数穷否塞，生灵涂炭，鼎祚沦亡。高祖仗黄钺而救黎元，锡元圭而拯沉溺。太宗功宏炼石，定区宇於再麾；业壮断鳌，饮沧海而一息。臣忝奉馀绪，恭承积庆。遂得昆山寝燎，炎海澄波。虽乃业茂宗祧，斯实降灵穹昊。今谨告成东岳，归功上元。大宝克隆，鸿基永固。凝薰万姓，陶化八。

