晁公溯　送梁子辅赴召

始见擢高第，即当登赤墀。

今闻一节召，已恨十年迟。

圣主图兴造，诸儒合论思。

此行宜努力，勿复负清时。

晁公溯

晁公溯　送梁子辅赴召

今日朝廷议，如闻少及民。

诸侯无患楚，三户可亡秦。

但使诛求减，常令贡赋均。

荒年免离散，率土尽王臣。

晁公溯

晁公溯　送梁子辅赴召

汉廷日徵召，舟楫去纷纷。

行路子的见，成功吾未闻。

故人期此去，圣代用斯文。

会使如椽笔，书勋继典坟。

晁公溯

