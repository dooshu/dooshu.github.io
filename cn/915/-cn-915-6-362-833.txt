○雷电赋



太极纷纶，元气澄练，阴阳相薄，为雷为电。击武乙于河，而诛戮之罚明，震展氏之庙，而隐慝之诛见。是以宣尼，敬威忽变。夫其声无定响，光不恒照，砰訇轮转，倏闪藏曜。若乃太阴下沦，少阳初升。蛰虫将启，动灵先应。殷殷徐振，不激不凭。林锤统节，溽暑烟カ。星月不朗，衣裳若焚。尔乃清风前飒，荡浊流尘。丰隆破响，列缺开云。当时倦容，廓焉精新。岂直惊安竦寐，乃以畅精悟神。天怒将凌，赤电先发。窥岩四照，映流双绝。雷电赫以惊衡，山海磕其奔裂。若夫子午相乘，水旱木零。仲冬奋发，伏雷先行。磕磕隆隆，闪闪。（二语从《书钞》一百五十二补）岂隐隐之虚凭，乃违和而伤生。昭王度之失节，见二仪之幽情。至乃辰开日朗，太清无霭。灵眼扬精以丽焕，壮鼓崩天而砰磕。陵雉訇隐以待倾，方地で其若败。苍生非悟而丧魂，龙鬼失据以颠沛。光惊于泉底，声动于天外。及其洒北斗以诞圣，震昆阳以伐违，降枝鹿以命桀，岛双而横尸。倒惊桧于霄际，摧腾龙于云湄。烈大地以绕映，惟六合以动威。在灵德而卷舒，谢神艳之难追。（《艺文类聚》二，《初学记》一，《御览》十三。）



