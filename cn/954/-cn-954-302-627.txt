陈造　题椿桂堂四首

日日高堂笑脸新，五株芳桂拱灵椿。

枝萦非雾根盘石，共阅壶中不尽春。

陈造

陈造　题椿桂堂四首

灵椿移植自仙宫，丹桂年年不办供。

材荐明堂皆巨栋，君家培殖富阴功。

陈造

陈造　题椿桂堂四首

蒙庄漫诧楚冥灵，独秀吾今陋鄐生。

更笑田家紫荆树，每随人意作枯荣。

陈造

陈造　题椿桂堂四首

雁影联翩上绛绡，庭兰再世更奇标。

义方可但燕山窦，行跨当年八叶萧。

陈造

