○可依前件许季同可秘书监制

敕：大理卿许季同：国朝以来，有刘得（一作德）威、张文、唐临为大理卿，有魏徵、虞世南、颜师古为秘书监，设官之重，得贤之盛，人到於今称之。今季同以明慎钦┰理刑狱，以文学博雅掌图籍，由廷尉而掌秘府，论者荣之。宜自重其官，自远其道，又思与刘、张、唐、魏、虞、颜为比，不亦自多乎？可秘书监。

