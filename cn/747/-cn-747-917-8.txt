○兰亭古石桥柱赞（并序）

山阴有古卧石一枚，即晋永和中兰亭废桥柱也。大历八年春，大理少卿卢公幼平承诏祭会稽山携至。居士陆羽因而得之。生好古者，与吾同志，故赞云：

古桥石柱，亭亭殊类，浑璞玢，乱钱苍翠。遗在兰渚，迁於客位，状未销，水痕犹溃。在物颇重，则人无弃，石岂有心？求人所贵。若琼与玉，呈甾蕴异。如彼陆生，不文其器。此犹可转，岂君同志。

