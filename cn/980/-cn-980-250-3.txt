释如净　达磨赞

豁然无圣，自作自败。

面壁钉樁，犹敢捏怪。

尀耐神光屙一堆，引他臭秽遭他坏。

咦，葛藤荒草遍乾坤，

年年賸欠春风债。

释如净

释如净　达磨赞

金乌飞上玉阑干，黑漆崑崙背面看。

毕竟者些传不得，落花流水太无端。

释如净

释如净　达磨赞

脚下茎芦，到岸也未。

直指人心。驴屁狗屁。

咦，千古丛林遭印置。

释如净

