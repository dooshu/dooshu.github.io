○上毛東塘書 【 計處安南】

毛公降交人全藉翁公之謀書牘中可見□二

頃謁軍門。??洊承鈞諭、意慮周密、敢不仰承、今時巳交秋、計當早定、顧惟事體重大、吃緊一著。全在檄文、然必先得其情。庶幾發可中的。而用人行間。察變觀形。實有非旬日之間所能立辦者。某以多方圖之。候有成驗。方敢馳聞。大較不震之以兵。則彼或無畏。雖以計行之終亦猥委無力。驟則易入。數則不尊。非所以威賊而謀成也。欲震之以兵。又恐大眾未集。徒以虗聲。彼疑不宥。輕弃國人。萬一計出無聊。何以待之。夫獸窮則鬪。螽蠆有毒。急示之形非計之得况兵家之法。不用而示之用。用而示之以不用者耶。莫登庸梟雄狙詐。熟于兵事。時未至而張皇。彼或得以窺測我矣。故兵不揚則威褻。揚兵而不適其可。非太逼則啟侮矣。諜者報云。莫登庸近持精兵五六萬人。往來於山海之間。又云。莫登庸甚驚懼。有以　天朝加兵言者必繫之。有以不加兵言者亦繫之。且曰苐觀他日言可據者生。不可據者死。又云。莫登庸國中多言　天朝前後檄諭。皆所以懈其備也。登庸且信且疑。此數人雖未必可據。然我所以處莫賊者。不可以不審也。誘之以可生彼亦必不肯出無聊之計。刼之以必討又安敢挾隱飾之情。某惟登庸固亦有心計者。使知中國正大之體。明白如日月。機權之妙。變化如鬼神則必趨其所可免而避其所必不可免賊知趨避而後我之計可行。兵法所謂因敵之情而用之即藏形密聲。示以不用可也。舉兵臨。示以必用亦可也。顧先後緩急。幾微之間。某誠慮有所弗及。苐當慎之。若因彼之隙。而成我之謀。則又意外奇舉。間不容髮。未敢取必於今日者。參將余恩欲詣各土官地方整搠兵馬、某移書止之、彼以為奉有軍門明文、不敢稽且誤也、然某思登庸方得檄而間者方啟行。姑宜靜觀勿逼。俟有回文。亟議進步。未為遲也。且土官衙門。甚畏委官相臨余參將縱賢且廉。若擾之不堪多有反為敵用者西方諸羌南方諸蛮皆如是也然跟隨部下未必不因緣擾害况整搠兵馬。大要在某等潔巳自防。以服其心。陳綱紀。示威信。辯臧否。明賞罰。先其肯綮。使知向方。他日徵發。自當得其死力。若數數往彼查點無益於事土人之情又大不堪某先稟提督公欲借兵權為重者。盖以太平去梧??山王?返當三十餘日。萬一機或可乘。權不在手。臨期稟請。不無後時。故預請諜書備之而已。若必揚兵威。須待時至。另當關白。不敢輕也。

皇明經世文編卷之二百二十五終







