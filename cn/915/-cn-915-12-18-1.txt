◇生不及祖父母诸父昆弟不税服议

小功兄弟，居远不税，曾子犹叹之，而况祖父母诸父兄弟，恩亲至近，而生乖隔，而郑君云，不责人所不能，此何义也。生不及者，则是已未生之前已没矣。乖隔断绝，父始奉讳居服，而已否者，寻此文意，盖以生存异代，後代之孙，不复追服先代之亲耳，岂有并代乖隔，便不服者哉。（《通典》九十八，北齐张亮云。）

