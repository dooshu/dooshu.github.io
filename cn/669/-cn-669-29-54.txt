54　初制策題寫卷甚簡　慶曆後不復寫題


唐及國初策題甚簡，蓋舉子寫題於試卷故也。慶曆後不復寫題，寖失之繁。今有數千言者，問乎其不足疑。

【閻按】蔣之奇傳：「英宗時，舉賢良方正，及對策，失書問目，報罷。」則謂「慶曆後」云云者，恐誤。

【集證】慶曆不復寫全題，疑仍書策問某事，若今第幾問然。蔣之奇傳「失書問目」，當謂此。

【元圻案】續通鑑長編一百三十五仁宗慶曆二年〔一〕：「賈昌朝請罷舉人試院所寫策題，從之。」閻氏不得見長編，故以爲誤。

〔一〕「一百三十五」，原作「一六百十」，據四庫本續資治通鑑長編卷一三五仁宗改。





