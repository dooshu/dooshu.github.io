陈造　苦雨次前韵四首

雨脚波头远接连，衣寒礱润犯梅天。

谁怜旅食缁尘客，日问珠炊与桂然。

陈造

陈造　苦雨次前韵四首

墨云筛雨密还疏，欲出途泥恐溅裾。

恶况横陈费料理，枯棋浊酒有驱除。

陈造

陈造　苦雨次前韵四首

安排看驾趁游人，禁粃犹迟汉帝巡。

留取晚香天一笑，倩谁寄语主林神。

陈造

陈造　苦雨次前韵四首

骚窣松筠听夜喧，淙潺盆盎骇朝翻。

衰翁危坐追交态，旧雨轩车尚到门。

陈造

