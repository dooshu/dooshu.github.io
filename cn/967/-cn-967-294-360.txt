李曾伯　游张公祠二首

坤灵阑迹汉何时，木石深山圣得知。

大声凿开真境秘，太虚蕴出众峰奇。

攀萝揽秀俯可即，秉烛穷幽远莫窥。

盍遣神龙谨封护，勿容俗子亦游嬉。

李曾伯

李曾伯　游张公祠二首

十年重过石桥行，松下清流载濯缨。

洞隔烟霞知地远，坛连仙佛信天成。

人如云意俱闲适，山带霜容似瘦生。

步出亭皋便归去，它时林壑又寒盟。

李曾伯

