○许常参等官有疾得乘檐子奏（开成五年六月中书门下）

台司所奏条流檐子事，更须商量。其常参官或诸司长史，品秩高者，有疾及筋力绵怯，不能控驭。望许牒台暂乘檐子，患捐勒停。其出使郎官，中路遇疾，令自雇夫者，若所诣稍远，计费极多，制下检身，不合贷借。轻赍则不济所要，无借则不可支持。如中路遇疾者，所在飞牒申奏差替去。以此商量，度为折衷，馀请依御史台所奏。

