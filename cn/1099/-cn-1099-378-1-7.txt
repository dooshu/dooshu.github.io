○一建涵洞

建涵洞、以洩積水、基址亦擇堅實、方可下釘樁砌石、水多則建二孔、少止一孔、

如涵洞一座、口闊一丈五尺、身長二丈、中立石墻一堵、亦長二丈、寬五尺、分為二孔、每孔寬五尺、兩邊四鴈翅各一丈五尺、共用石二百丈、并地釘樁鐵錠石灰板木、并各匠工食、約該銀一百八十餘兩、其夫役工食臨期酌給、

