32.茵陈蒿

生泰山及丘陵坡岸上。近道亦生，不如泰山者佳。初生苗高三、五寸。叶似青蒿而紧细，背白。经冬不死，更因旧苗而生，故名茵陈。五月、七月采茎叶阴干。性苦平微寒，无毒。治风湿寒热、邪气热结、黄疸、小便不利。江南所用者，茎叶皆似家茵陈而大，高三、四尺，气极芬香，味甘辛。吴中所用，乃石香葇也，叶至细，色黄，味辛，甚香烈，性温。若误作解脾药服，大令人烦。

〔附录〕山茵陈。二月生苗。其茎如艾，叶如淡青蒿，背白，叶岐紧细而匾整。九月开细黄花，结实大如艾子，亦有无花实者。

【诠释】

茵陈蒿，系菊科多年生草本，学名Artemisia capillaris。多生于河岸及海滨之砂砾地。茎生叶，二回羽状，全裂，裂片丝状，有灰白色细柔毛。夏秋时丛叶间抽花轴，头状花序密集成圆锥形花丛，色微绿。名见《本草纲目》。亦作“因陈”，《广雅》作“因尘”。

〔一〕

