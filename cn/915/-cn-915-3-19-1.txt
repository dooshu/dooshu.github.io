◇奏笺成帝。

臣妾久备掖庭，先承幸御，遣肆大号，积有岁时。近因始生之日，复加善视之私，持屈乘舆，俯临东掖，久侍宴私，再承幸御。臣妾数月来，内宫盈实，月脉不流，饮食美甘，不异常日。知圣躬之在体，辨天日之入怀。虹初贯日，听是珍符；龙据妾胸，兹为佳瑞。更期蕃育神嗣，抱日趋庭，瞻望圣明，踊跃临贺。谨此以闻。（秦醇《赵飞燕别传》）

