邵雍　义利吟

意不若义，义不若利。

利之使人，能忘生死。

利不若义，义不若意。

意之使人，能动天地。

邵雍

邵雍　义利吟

贲於丘园，束帛戈戈。

义既在前，利在其间。

舍尔灵龟，归我朵颐。

义既失之，利何能为。

尚义必让，君子道长。

尚利必争，小人道行。

邵雍

邵雍　义利吟

君子尚义，小人尚利。

尚利则乱，尚义则治。

邵雍

邵雍　义利吟

人作者事，天命者时。

时来易失，事去难追。

邵雍

