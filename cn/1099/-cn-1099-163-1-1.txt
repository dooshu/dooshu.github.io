○陳民便以答明詔疏 【 廣東塩法】

恭惟　陛下、以上聖之資、撫中興之運、即位以來、孜孜向學、汲汲求治、　陛下此心、即帝堯存心于天下、加惠于窮民之心也、即帝舜明四目、達四聰之心也治化之成、唐虞三代、雍熙泰和之盛、有何難哉、夫天下之事、不便于民者亦多矣、但臣拘于職守、未暇泛論、姑以臣之職守言之、臣之職守、鹽法也、屯田也、其間利害興革之詳、固非臣旬月之間所能具悉、且以最切近者言之乞　勑該部詳擇可否、即　賜施行、不惟一方軍民幸獲蘇息、而軍需國計、亦未必無補矣、 【 鹽法采二條屯田一條不采】

計開

一豁無徵以蘇竈戶、臣按廣東海北二鹽課提舉司、鹽課共七萬二千四百七十六引零、該銀三萬三千六十五兩、有原額有徵者、有原額無徵者、洪武正統年間、兩經彊寇蘇有興黃蕭養之亂、竈丁消耗、遺下鹽課、無人辦納、是謂無徵、其見在竈戶、逓年煎鹽辦納鹽課、是謂有徵、無徵竈丁二萬八千四百三丁、共該鹽課二萬八千四百三引、該銀一萬三千六十五兩、有徵竈丁四萬四千三百五十八丁、共該鹽課四萬四千三百五十八引、二百六十一斤、該銀二萬四百四兩正德四年、廣東廵鹽御史鮮冕奏將見在有徵鹽課寬減二分、其先續逃亡無徵鹽課節行停徵嘉靖元年、又蒙　皇上登極恩詔蠲免五分、竈戶頗獲蘇息、嘉靖三年、廣東鹽課提舉司、因兩廣都御史督責、遂將正德十六年以來停徵逃亡鹽課、通行追徵、竈戶家富丁多者、可以支持、家貧丁少者、窘于賠納、而因之逃竄、竈丁又十去二三、臣惟有丁則辦鹽丁既逃亡。而鹽課責辦于見在之丁。巳非　國家大體。本欲徵滿　國課。而見在竈丁。因之逃亡。國課益以虧折。是未見其有益而反有損也。又??山王?時民戶蛋戶。見竈戶免差。皆求投入鹽司。今既差役不免。仍舊逃歸本籍。此項名鹽。亦在鹽司累及見在竈戶。前項鹽課追徵不完。以致提舉塲官。因之住俸。經年不得關支。而邊海無知鹽民。因追徵嚴急。驚惶而起打奪。問死罪徒罪者。紛紛不絕。茲承明詔、見　陛下大沛蠲恩、以濟兆人、凡不便事件、又令各衙門陳奏、臣今仰體　聖心、俯順民情、欲將廣東海北二鹽課提舉司原額竈丁。再行清查。如果先續逃亡。遺下鹽課。無人辦納。即與除豁。免得貽累見在竈戶。其見在竈戶。若有新生續長。鹽丁。通行查出僉補原額。人物在天地間彼衰則此盛廣東鹽丁。雖兩經兵亂。而有逃亡。臣訪得見在竈戶。人丁新生續長。盖亦不少。若盡查出。想亦足補原額。縱或不敷。亦無甚相遠矣。其先年投入鹽司民戶。蛋戶。後來逃歸本籍者。亦與清查除豁。毋致貽累竈戶。又按廣鹽課。雖因竈丁之消耗。原額已損于舊邇來生齒漸繁。廣中塩利頗有微饒王陽明討山寇亦奏通三府塩于江西以收其稅食鹽漸廣。各處所入軍餉銀兩。巳百十倍于初。彼消此長盖亦互相補也臣又查得廣東海北二提舉司鹽冊、自天順六年編造、至今六十餘年不行改、造、竈丁在冊、巳故年久者、未與開豁、新生續長者、未及收入。竈丁按冊辦課。竈戶或人丁百餘。田業數頃。名鹽只納三四引。或人只一二。家無宿粟。鹽課反納四四五引。苦樂不均。皆坐於冊籍不造而按冊徵鹽也。臣愚欲將先年鹽冊、重新改造、竈丁巳故年久者、通行開除、新生續長者、逐一清查收入、及竈田舊管新收開除、與民間黃冊、一般編造、向後務要照依黃冊、十年一次更造、永為定規、如此則官府按籍督課、竈戶照丁辦鹽、不至于苦樂不均矣、

一蠲徭役以登國課、臣按竈戶優免襍差、係　累朝奏行事例、成化年間、因民間多有通同竈戶、詭計田粮、圖免差役奸弊、及殷實鹽戶、多買民田、全免科差府縣官遂將竈戶與民一般編差、以致紛紛奏告、屢經廵鹽御史等官、各先後奏行、竈戶一丁辦鹽、准戶下二丁幫貼、其餘僉補逃故、鹽丁戶內田產、每辦鹽一丁、除民田一百畝不當差役、其餘一體扣算當差、止令出錢顧役。不許編充民快水馬站夫等差夫何近來有司、不知事例、輒將竈丁竈田。一槩與民編當差役。臣又查得廣東丁田、自編徭役之外。每人一丁、出錢五百文、田一畝、出錢一十五文、十年一次、隨里甲正役出辦供應、謂之均平錢竈丁竈田。原不辦此錢近因民戶多買竈田。有司因令出均平錢遂并竈丁竈田與民一般科派。竈丁均平錢之外。每歲又有出海守哨之差。竈田每畝原科民粮三升二合。又科鹽二斤八兩謂之鹽稅。納于鹽司。近因竈田賣入民戶。不肯復納塩稅。亦累見在竈戶。夫竈丁每日辦鹽三斤四兩勞苦極矣。今又與民槩編徭役。出均平錢出海守哨是一丁而有四差。若累下無徵鹽課。不為之豁。是又有五差也。竈田既畝科米三升二合。又科鹽稅二斤八兩。今又與民概編徭役出均平錢是一田而有四差。若田賣而鹽稅不與之豁。是亦有五差也。鹽民何堪、臣查得洪武二十三年。廣東潮州府海陽縣小江塲百夫長余必美、奏稱本塲竈戶、專一辦鹽、于內有田地者、巳經有司作數送納夏稅秋粮、今有司仍將竈戶編充里甲廵欄庫子等項、鹽課難辦、欽奉　太祖高皇帝聖旨是、准他既做鹽戶、如何又著它當差雜役、欽此、今竈戶一丁辦鹽、准二丁幫貼、民田除一百畝不當差役、亦因竈戶多買民田、有碍全免、而為此隨旹救弊之法、巳非　祖宗之舊矣、而而有司故違　累祖奏行例、輒將竈丁與民一體編差、果何謂哉今臣欲將僉事吳廷舉申明成化年間議恤竈戶事例再行申明翻刊、發各府州縣、令某遵守、凡竈丁一丁准二丁幫貼、餘丁僉補、逃亡竈丁、除竈田不編差外、戶內田產每辦鹽一丁、除民田一百畝、不當差役、其餘只令出錢僱役、不許編充民壯水馬站夫等差、其竈丁均平錢、及出海守哨差役、亦准前例優免、竈田均平錢查洪武年間原額優免戶內、若有續買民田、亦准前例、除一百畝准其贍竈、餘田方令與民一體出辦均平錢、若有司再行編差科擾、以致竈戶告言者、以違制論、

