孔武仲　次无咎凝祥春游三首

芸编校罢得嬉游，池馆虽春爽似秋。

同舍病郎追不及，喜传佳句到瀛洲。

孔武仲

孔武仲　次无咎凝祥春游三首

浴日池光妆炯炯，三春禽语已关关。

珍台闲馆波涛接，太液昆明伯仲间。

孔武仲

孔武仲　次无咎凝祥春游三首

奉灵池馆锁幽深，遗迹凄凉故老心。

维岳云车时一下，直疑弦管有来音。

孔武仲

