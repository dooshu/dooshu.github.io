◇笔方

先次以铁梳兔毫及羊青毛，去其秽毛，盖使不髯茹。讫，各别之，皆用梳掌痛拍整齐，毫锋端本，各作扁极，令均调平好；用衣羊青毛、缩青羊去兔毫头下二分许，然后合扁，卷令极圆。讫，痛颉之，以所整羊毛中，或用衣中心，名曰笔柱，或曰墨池承墨。复用毫青衣羊毛外如作柱法，使中心齐，亦使平均，痛颉，纳管中。宁随长毛者使深，宁小不大，笔之大要也。（《齐民要术》九）



卷三十三·魏三十三

