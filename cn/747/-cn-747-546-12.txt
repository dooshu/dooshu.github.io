○渥洼马赋

域中之宝，生乎天涯。天子之马，产乎渥洼。泽出腾黄，独降精于太乙；神开滇壑，固不涉于流沙。目散电兮彪驳，喙含丹而虎呀。蹑红云而喷玉，沾赤汗以攒花。望兮以久，来何晚耶。应图合牒，光我帝业。星通两瞳，月贴双颊。四蹄曳练，翻瀚海之霜华。一喷生风，下胡山之木叶。然后络以金羁，拂于鳞。睛射紫焰，梢垂绿丝。凝骄欲嘶，嚼凄锵之玉勒；叠影不顾，纷偃蹇之朱旗。皇矣帝彻，汉纲斯阙。凭百万之精劲，倚四夷之磔裂。屠蒲梢而亘大漠，指贰师而求汗血。谓灭没之未来，竟羁縻而不绝。有生必感，有感必通。通也不极，环之无穷。彼潢污之斗水，乃幽赞于神功。然后う沙卷浪于冯夷之宫，叠足侧身于ち沦之中。星精降兮河岳动，天驷入兮驽骀空。嗟武皇之英特，而牵其惑。欲能败度，侈多凉德。夏后九代，越天地之纪；穆皇八骏，荒帝王之则。而况金通月支，价及疏勒。悉复驰去，终无所得。此余吾之降生，解倒悬于中国。祈招，式昭德音。感激万古，凄凉至今。愿以求马之人为求贤之使，待马之意为待贤之心。

李逊

逊，字友道，赵郡人，客居荆州。第进士，元和中累除京兆尹，改国子祭酒，检校礼部尚书，为忠武军节度使。长庆元年进检校吏部尚书，徙凤翔，入为刑部尚书。三年卒，年六十三，赠尚书右仆射，谥曰贞。

