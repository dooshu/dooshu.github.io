苏辙　鲁元翰中大挽词二首

遗直诵家声，持心本至诚。

何劳求皦察，所至自安平。

气象余前辈，才华属後生。

飞腾看诸子，相继亦公卿。

苏辙

苏辙　鲁元翰中大挽词二首

十年初见范公园，知与钱塘结弟昆。

乐易向人无不可，疏慵怜我正忘言。

南迁却返逢北渡，远聘相过适近藩。

无复放怀哗笑语，挽诗空寄泪潺湲。

苏辙

