赵善括　同王秘校和同年五使君韶饯送严文守江阴

江左词章伯，朝端俊伟人。

燕居文会友，得志泽加民。

自是无心镜，俱传有脚春。

成风运斤斧，何处不参神。

赵善括

赵善括　同王秘校和同年五使君韶饯送严文守江阴

欲说澄江好，丹青百雉楼。

山明新雨泽，潮涌乱云流。

贤守声先至，疲民疾已瘳。

中兴待良佐，千里未分忧。

赵善括

