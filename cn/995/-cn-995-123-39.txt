吴泳　和虞沧江饯腊观梅

买断江天不用赊，弦琴觞咏乐无涯。

年深屡见巢添鹤，春到还知未放花。

时有诗情窥洛社，断无书尺到京华。

面前杨柳风来处，豪岸依然属富家。

吴泳

吴泳　和虞沧江饯腊观梅

饯岁江格老树边，每逢佳处辄犁然。

吟风弄月成劳绩，种药移花当贸迁。

心事细评无此日，春风长健有明年。

更期人日连头去，酬此青苹木末天。

吴泳

