祷刘公文

民莫瘠於湖西雨莫急于今日及今不雨雨亦无及兵灾相仍祸乱将作章既以告城隍之神惴惴惧不得命谋於士庶佥曰惟刘公忠烈威信食於兹数百年厥灵惟影响礼云扞灾恤患有功德於民者则祀之公之忠可贯金石而力不足以致霖雨民之信公如考妣而不恤其灾患非所以厌羣望畣明禋宣上帝德意神必不然其尚垂恻焉

