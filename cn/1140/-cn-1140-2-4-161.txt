得与治书言江田累剧病卧京口

惊心千里札只作数行啼破产归流水残生废杖藜穷偏婴物役老更逐羇栖恻恻怀空切关河望眼迷送孙衣月检讨归武进【时以词臣建言自请为武进县令被谪】

抗疏原非职艰难独此衷危言成石画直性耻雷同俞咈　恩皆重行藏道不穷看君拂衣去浩荡五湖中

二

疾俗真成病疎狂敢望恩义难忘蔀屋官反薄金门词赋收吾党江湖念　至尊他年宣室召忼慨更敷言

