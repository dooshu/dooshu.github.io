杨亿　书怀寄刘五

风波名路壮心残，三径荒凉未得还。

病起东阳衣带缓，愁多骑省髩毛斑。

五年书命尘西阁，千古移文愧北山。

独忆琼枝苦霜霰，清罇岁晏强酡颜。

杨亿

杨亿　书怀寄刘五

世事悠悠未遽央，虚名其意两相忘。

休夸失马曾归塞，未省牵年解服箱。

四客高凤惊楚汉，五君新咏弃山王。

秋来安有渔樵梦，多在箕峰颍水傍。

杨亿

