趙子賤妻

韓樹南。南鄭人。趙子賤妻也。子賤初為郡公曹。李固之誅。詔書下郡。殺固二子憲公季公。太守知其枉。遇之甚寬。二子託服藥死。具棺器欲因出逃。子賤畏法。敕更驗實。就殺之。及固小子燮得還。子賤慮燮報仇。賃人刺之。燮覺。吿郡殺子賤。初。樹南諫子賤。子賤不從。及臨死許共幷命。兄弟 侍婢視守之。經百餘日。乃怠。曰。兄 。念一死萬不得生。不敢復圖死也。上下以為信然。無幾時。于幕下自殺。





