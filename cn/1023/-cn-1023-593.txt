戴复古　辛丑岁暮三首

日月易流转，一年仍一年。

身从忧患老，事逐岁时迁。

白首未闻道，清贫不愧天。

寒林松柏瘦，花柳又春妍。

戴复古

戴复古　辛丑岁暮三首

腊尽无多日，吾生有几年。

老于人事懒，贫觉世情偏。

独枕江湖梦，闭门风雪天。

三杯动诗兴，得句落梅边。

戴复古

戴复古　辛丑岁暮三首

意气久凋落，形模老可憎。

能扶双病脚，赖有一枯藤。

世味淡如水，吾心达似僧。

明朝今日事，一任运腾腾。

戴复古

