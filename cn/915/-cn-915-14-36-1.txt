◇竹花赋

嗟春色之澄明，映阳流之澈清。花绕树而竞笑，鸟偏野而俱鸣。残陂萍合，斜蹊草萦。暄条絮满，暖路丝横。游蜂集而衔蕊，戏蝶飞而带英。单欲啼而ぇ歇，雁始去而芦生。别有葳蕤绣荡，便娟绿筒。缥枝承露，缃箬来风。汉律依节，月桂临丛。乍影翻于乐沼，时名留于瑞宫。学应龙于葛水，宿凤于方桐。洛下七贤，湘滨二女。倾翠盖之踟蹰，泛莲舟之容与。倜傥傲人，便笑语。拊嫩笋以含啼，顾贞筠而命醑。（《初学记》二十八）

