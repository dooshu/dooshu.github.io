◎阳固

固字敬安，北平无终人。太和中，为刘昶宋王府法曹参军兼长史。宣武即位，出为平南司马，还除太尉西阁祭酒兼廷尉评。除给事中。出为试守北平太守。免。后除给事中，领侍御史。转治书。延昌末，以忤王显免。孝明即位，除尚书考功郎，出为李平行台七兵郎中，还除步兵校尉，领汝南王悦郎中令。加宁远将军。熙平中，除洛阳令。神龟未，为清河王怿太尉从事中郎。正光中，为京兆王继司徒、从事中郎，加镇远将军。府解，除前军将军。卒赠辅国将军、太常少卿，谥曰文。

