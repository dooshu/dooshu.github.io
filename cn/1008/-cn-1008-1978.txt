赵蕃　与李衢州峄四首

忽逢旗鼓去翩翩，道上行人喜欲颠。

为说吾州新得雨，使君惠政实关天。

赵蕃

赵蕃　与李衢州峄四首

跨驴冲晚背常山，急雨飞来瞬息间。

问讯元从禹迹洞，我家虽近却愁悭。

赵蕃

赵蕃　与李衢州峄四首

黄尘扑扑倦征途，忽雨能来快洗苏。

旱接夏秋才得此，一身宁敢叹沾濡。

赵蕃

赵蕃　与李衢州峄四首

洪井登龙记昔年，只今太末又行缠。

余波所及盖多矣，一夜水高溪有船。

赵蕃

