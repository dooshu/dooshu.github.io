【杂体诗三十首】

〖并序〗

夫楚谣汉风。既非一骨。（本集作国。）魏制晋造。固亦二体。璧犹蓝朱成彩。杂错之变无穷。（《初学记》作端。）宫角为音。靡曼之态不（《初学记》作匪。）极。故蛾眉讵同貌。而俱动於魄。（《初学记》作魂。）芳草宁共气。而皆悦於魂。（《初学记》作魄。）不其然欤。至於世（本集戴。《初学记》同。）之诸贤。各滞所迷。莫不论甘而（本集作则。《初学记》同。）忌辛。好丹而（本集作则。《初学记》同。）非素。岂所谓通方广恕。（《初学记》作照。）好（《初学记》作恕。）远兼爱者哉。乃及（本集作致。）公干、仲宣之论。家有曲直。安仁、士衡之评。人立矫抗。况复殊於此者乎。又（本集作文。）贵远贱近。人之常情。重耳轻目。俗之恒蔽。是以邯郸托曲於李奇。士季假论於嗣宗。此其效也。然五言之兴。谅非□（《初学记》作变。）古。但关西邺下。既已罕同。河外江南。颇为异法。故玄黄经纬之辨。金碧浮沉（《文选》作沉浮。）之殊。仆以为亦各具（《文选》作合其。）美兼（《文选》作并。）善而已。今作三十首诗。□其文体。虽不足品藻渊流。庶亦无乖商扌□云尔。（○本集四。《文选》三十二。《诗纪》七十六。又略见《初学记》二十一。）

