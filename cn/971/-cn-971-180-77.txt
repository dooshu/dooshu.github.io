刘宰　和淮漕八月十四夜月诗二首

清凉景界限尘纷，玉宇从容静夜分。

欲满尚悭今夜月，乍舒还斂北山云。

孤光翻动枝头鹊，馀晕潜驱草际蚊。

好处欲言人不解，湛然天宇印心君。

刘宰

刘宰　和淮漕八月十四夜月诗二首

长淮百谷庆西成，万里何妨共此晴。

霖雨尚关天下望，月华犹幸晚来明。

要看玉宇清光满，闻道银河北去平。

邂逅西风轻借力，夜深桂影更敷荣。

刘宰

