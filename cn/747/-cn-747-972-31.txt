○请定官品奏（天福七年五月中书门下）

有司检寻长兴四年八月二十一日敕，准官品令。侍中中书令正三品，按《会要》：大历二年十一月升为正二品。左右常侍从三品。按《会要》：广德二年五月升为正三品。门下中书侍郎正四品，大历二年十一月升为正三品。谏议大夫正五品，按《续会要》：会昌二年十二月升为正四品，以备中书门下四品之阙。御史大夫从三品，会昌二年十二月升为正三品。御史中丞正五品，亦与大夫同时升为正四品。

