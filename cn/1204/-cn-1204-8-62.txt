◎张炎悼碧山

叔夏琐窗寒自序云：王碧山又号中仙，越人也。其诗清峭，其词闲雅，有姜白石意趣，今绝响矣，因作此以悼之。其前段云："断碧分山，空帘趁月，故人天外。香留酒，蝴蝶一生花里。想如今愁魂正远，夜台梦语秋声碎。自中仙去後，词笺赋笔，更无清致。"其推碧山至矣。然如此等词，其清致不更胜碧山耶。［宋名家词评］

