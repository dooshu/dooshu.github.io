【护葬官】


（宋）即监护葬官之省称，或称监护官，由内侍充。宋魏泰《东轩笔录》卷四：“先是，（常）秩未谒告时，差护向经葬事。至是经葬有日，上亲奠祭，护葬官例合迎驾，（常）秩不候朝参而出。迎驾于经门。”宋叶梦得《石林燕语》卷五：“大臣及近戚有疾，恩礼厚者多宣医。及薨，例遣内侍监护葬事，谓之‘敕葬’。国医未必皆高手……‘敕葬’，丧家无所预，一听于监护官，不复更计费，惟其所欲，至罄家资有不能办者。故谚云：‘宣医纳命，敕葬破家。’”





