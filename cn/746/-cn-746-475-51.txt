卷475_51「比闻龙门敬善寺有红桂树独秀伊川尝于江南…赠陈侍御」李德裕

昔闻红桂枝，独秀龙门侧。越叟遗数株，周人未尝识。

平生爱此树，攀玩无由得。君子知我心，因之为羽翼。

岂烦嘉客誉，且就清阴息。来自天姥岑，长疑翠岚色。

芬芳世所绝，偃蹇枝渐直。琼叶润不凋，珠英粲如织。

犹疑翡翠宿，想待鹓雏食。宁止暂淹留，终当更封植。

