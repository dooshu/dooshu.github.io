○对小吏持剑判

〈得乙为小吏，持剑执烛事功曹，後忽带刘於槐，弃炬於地，功曹将罚之，乙不伏。〉

周曰胥吏，汉称︶干，既别府中之位，仍标令下之曹。所以安其计食，从座次赠版。乙忻逢有造，幸预可封，不学奇童，俄为小吏。既而心勤左右，荏苒驱驰，慕郭太之平生，有萧何之志业。带昆吾之宝，宁惭挂树之人？弃回禄之烟，谁赏移薪之客？功曹班同许邵，才谢山涛，未见优容，翻闻致罚。情有所急，罪不合加。

张韩卿

韩卿，开元时擢书判拔萃科。

