【密使】


（宋）枢密使省称，为枢密院长官，中央政府中最高军事长官。宋前期或置枢密使、或置知枢密院，不定。元丰新制，不设枢密使，而设知枢密院。入南宋，复设枢密使，知院或并置。枢密使为从一品。宋文莹《玉壶清话》卷一：“曹武惠彬，后果为枢密、使相。……时公已复密使。”《宋史·曹彬传》：“未几，拜枢密使、检校太尉、忠武军节度使。”《宋史·职官志》二：“枢密使　国初，官无定制，有使则置副，有知院则置同知院。（神宗）以枢密联职辅弼，非出使之官，乃定置知院、同知院二人，使、副悉罢。绍兴七年诏：‘枢密，本兵之地，事权宜重。可依故事置枢密使，以宰相张浚兼之。’”《庆元条法事类·官品令》：“枢密使从一品。”





