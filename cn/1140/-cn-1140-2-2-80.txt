送同年王均五之进贤【时奉　特旨授大县者皆召见】

山左多大侠忼慨乃性成懿我同门友蚤岁扬英声壮心耻曲谨大义急友生再仕仍百里抗手看公卿天子赐顔色召见趋彤庭巍冠束大带眉宇千人惊扬帆蠡泽过倒景匡庐明努力宰南国饮水有余清人生苟局蹐万锺亦虚名长安策羸马何似掌专城

