○題停取帑銀疏 【 停取帑銀】

題為恪遵　明旨、乞　賜停取帑銀、以光　聖孝事、該司禮監太監馮保等、傳奉　聖諭、諭戶部光祿寺、江陵當國事事操切獨內用小浮全不進言補拯以事関　聖母不便立言且馮保所不樂故也朕惟　聖母聖節、例該賞賚各項恭祝萬壽無疆、又朕三妹婚禮、合用裝奩賞賜等項、見今內庫缺乏、朕曾諭太倉銀不可動、今則事不容巳、姑著進十萬兩來、光祿寺進十萬兩來、欽此、臣等竊思茲當一陽長至之候、正值　聖母慈聖皇太后萬壽之辰、　皇上酌取太倉光祿寺銀兩以為賞賚、又備婚禮裝奩賞賜之用、一以恭延　聖母無疆之壽、一以仰體　聖母深愛之心、臣等分當欽遵、何敢異議、但自古帝王之孝、在于艽?十萬國之歡心以為悅、而不在滋無窮之侈費、在于垂萬世之徽音以為壽、而不在飾無益之虛文、　聖諭賞賚諸費、雖事不容巳、而取及帑銀、既違明旨、又踰舊制似、于　皇上大孝、不無少損臣等事關職掌、實不敢隱忍不言、甘蹈失職之罪、查得萬曆六年八月內、該本部題為懇乞　聖明停取額外帑銀、以遵　祖制事、乞停止季添買辦銀兩、奉　聖旨、卿等說的是、巳有旨了、欽此、又該戶科都給事中石應岳題、奉　聖旨、你每說的是、節財省費。朕豈不知。但今宮中用度、委與先年不同、額外之取、甚非得巳、巳戒諭內監、加意撙節、務有餘剩、待數年之後積貯倘得稍充即行停取、仍復舊額、戶部知道欽此、自萬曆六年至今八年、除正數三百萬兩外、巳多進五十萬兩。臣等擬于明春遵奉前旨、將額外五萬乞請免進。今又取至十萬。是不惟不能撙節于前。而更增濫費于後。仍復舊額明旨將能取信于天下乎。又查得萬曆八年二月內、該司禮監傳奉　聖諭、朕謁陵應用銀兩。內庫缺乏、太倉太僕俱不可動、惟光祿寺係朕節減膳月?羞餘積的、著進十萬兩來用、欽、此、臣等看得太倉銀兩、內備京軍數十萬之食、外供邊兵數百萬之需、嘉靖末年、不滿五六十萬、自輔臣奏行考成之法、江陵為之也將二三十年積逋。嚴行清理催督。故今太倉所儲、視之嘉隆間、雖稍有積餘。若視之國初、不十之三四耳。然撫按因此罰俸。有司因此降斥。小民因此空竭。自萬曆七年之後。舊欠無復可追。太倉漸以告匱。年復一年。入愈少而出愈多。安可以今日不至甚乏。而取用無節也。往虜為邊患。歲發至四五百萬。今虜就羈糜。兵馬免調。芻粮有經。猶可少支目前。倘虜叛盟。如今十月大舉入犯遼東邊臣告急征調飛馳。則太倉所積。不一二年支盡矣。况近日夜有彗星、晝見太白、承平日久、天心示戒或有非常之變、不旹之需、其將何以接濟也、前　皇上以謁陵重典、謂太倉銀不可動、中外臣民、罔不仰誦　聖明、為國脉根本遠慮、今又取及太倉、豈賞賚左右、重于謁陵之典乎、頃蘇松淮揚等府、及河南等處、撫按各奏被災小民栖身無所、餬口、無食、至于父子夫婦流離載道、相將就斃奉旨下部、臣等不敢破格議免、誠思歲用不可少缺、在外少解一分、則在太倉少收一分、今銀至十萬。費之宮闈為甚易、歛之閭閻為甚難。　皇上奉天子民、奈何不軫念貧民、少節冗費乎、先　聖母為　皇上祈胤、遣戚臣恭祀名山、止給路費、恐其馳驛擾民、今此十萬金者、皆民之膏脂也、若　聖母念民艱當恤、必惻然不安于心、而豈忍于頒不繼之賞耶、又查得往歲　聖母壽節、並未取及帑銀、今年十月二十二日、巳進金花及買辦銀三十萬、曾不數日、即稱缺乏、雖御前賞賚不可少靳、爾旹六卿尚能執巳見以補袞缺亦不應用之甚多。耗之甚速。至于如此也。今年十二月應進三宮子粒銀六萬餘兩、明年春又該進金花銀二十五萬、雖內庫暫缺、稍俟前銀進用、亦不為遲、何前銀之進未幾。而取銀之旨又亟下也。三公主成婚禮、裝奩賞賜、誠不容巳、然考之會典所載。公主冠服數有定額、費亦不多、自　祖宗以來、並未取及太倉銀兩。今選婚纔二日、即取銀數萬以供粧奩、不惟有違舊制、亦非所以謹始而訓儉也。?伊尹告其君曰、有言逆于汝心、必求諸道、有言遜於汝志、必求諸非道、臣等所言、雖有逆于　聖心、而壽親惠民之道、實不外此、伏望　皇上俯鑒臣等愚忠、恪守前日明旨將太倉銀十萬兩、疏上得旨太倉銀既不可□著光祿寺取十五萬兩來悉免取用、如果內庫缺乏、候至十二月及萬曆九年春、將子粒金花銀兩、依期照數恭進、則國計不虧、御用有節、聖母之壽、益衍無疆、皇上之孝、推及于無外矣

