○柘枝舞赋（有序）

往者某值宴於郑卫之侯，坐与客序。乐作，堂下行舞。男女纷杂交贯，率以百品，而观者盖矍然。既罢，升鼓堂上，弦吹大奏，命为柘枝舞，则皆排目矢座。客曰：“今自有土之乐舞堂上者，惟胡部与焉。而柘枝益肆於态，诚足以赋其容也。”因顾余序之，以洗客念。赋曰：

昔神祖之克戎，宾杂舞以混会。柘枝信其多妍兮，命佳人以继态。撼隆冠之繁珂兮，披文缨於大带。跪闪举以挥犭兮，拖旋襟之曳；骛游思於情杳兮，注横波於睇。顾巧度之无穷兮，将多变而若云；扬厉唱於鼍鼓兮，俪兰露之芳津。汨旁俯以袅影兮，荡风蕖於横茵。愕兮若惊，弛兮若懒。然姹，翔然嫣婉。振修α以抛拂兮，韬纤肱以糅绾。差重锦之华衣，俟终歌而薄袒。既而抑倚昂扌开，蹈节振臂。驱捷蹀以促碎，尽戎仪於弱媚。见孙律於武姓，入西河之剑气。曲响未遒，边风袭吹。闻代马之清嘶，发言禽於咏类。客曰：若此之状也，以郑卫而前陈，吾固知其将坠。

