◎索靖

靖安幼安，敦煌人。州辟别驾，郡举贤良方正，对策高第，拜驸马都尉；出为西域戊已校尉长史，擢尚书郎，除雁门太守，迁鲁相；又拜酒泉太守。惠帝即位，赐爵关内侯。元康中，大将军梁王彤以为左司马，加荡寇将军，迁始平内史。及赵王伦篡位，应三王义举，以左卫将军讨孙秀，有功加散骑常侍，迁後将军。太安末，拜使持节监洛城诸军事、游击将军，拒河间王。战死，年六十五，追赠太常，後又赠司空；进封安乐亭侯，谥曰庄。靖有《五行三统正验论》二十卷，《索子晋诗》二十卷，集三卷。

