【相和歌辞】

〖相和。汉旧曲也。丝竹更相和。执节者歌。本一部。魏明帝分为二。晋荀勖采旧辞施用於世。谓这清商三调歌诗。即沈约所谓因弦管金石造歌以被之者也。唐乐志云：平调、清调、瑟调。皆周房中曲之遗声。汉世谓之三调。总谓之相和调。张永元嘉技录云：有吟叹四曲。亦列于相和歌。又有大曲十五篇。分於诸调。唯满歌行一曲。诸调不载。故附见於大曲之下云：《晋书》乐志曰：凡乐章古辞今之存者。并汉街陌谣讴。江南可采莲、乌生八九子、白头吟之属是也。〗

