【五日望采拾诗】

裁缝逗早夏。点画守初晨。绡纨既妍媚。脂粉亦香新。长丝表良节。命（《类聚》作金。《诗纪》云。一作金。）缕应嘉（文苑作佳。）辰。结芦同楚客。采艾异诗人。折花竞鲜彩。拭露染芳津。含娇起斜ツ。（《类聚》作眄。）敛笑动微□。献□依洛浦。怀佩似江滨。须待恩光接。中夜奉衣巾。（○《初学记》四作五日望采艾诗。文苑英华百五十七作五日。《诗纪》八十六。又《类聚》四引辰、人、津、□、滨五韵。）

