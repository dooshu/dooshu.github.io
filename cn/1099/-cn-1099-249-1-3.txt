○大同

大同保障

大同邊夷

大同經略

△大同保障 【 大同】

大同鎮城、高拱完固、內設山西行都司、管轄東西二路、一十五衛所鎮守總兵一、副總兵一、遊擊將軍二、坐營官統領本鎮、并河南春秋二班輪戌官軍、東西北三路、各設分守參將一員以守一路、設守備都指揮一十七員、以守一方、北去鎮城九十里、舊為二邊、又九十里為大邊各墻堡聯絡以限邊夷、後兩邊俱壞、嘉靖十八年、復築弘賜鎮川鎮邊鎮虜鎮河五堡、于二邊內、去鎮城五十里、五堡添設守備五員、弘賜堡居中、復添設分守參將一員、屯兵戌守、以漸修築、則大邊可復、授鎮寄者當留意焉、

△大同邊夷

北虜哈喇真哈連二部、常在此邊住牧、亦名哈喇慎哈喇直部下為營者一、火酋把答罕柰領之兵約三萬、哈連部下為營一、火酋失喇台吉領之、兵約二萬入寇無常、近來套虜出套。亦同此虜入寇。

△大同經略

國初驅逐胡虜、築內外二邊墻各屯軍牧可守、膏腴可耕、糧餉亦足、後俱失守、弃為虜地、嘉靖初、巡撫都御史張文錦、議築五堡于內邊為耕守計。誠是也。委參將賈鑑、徙城中居人從事、而刼以威、時重遷效尤甘肅、遂殺鑑、鼓譟附虜、文錦招??來之、繫官旗于獄、叛軍復殺文錦、輔臣建議撫之、每軍仍賞銀二兩始定議者謂撫叛則可賞叛則非此所以開後日之隙也五堡遂巳。由是虜寇內侵無虛歲。十八年、總督尚書毛伯溫、議復築五堡、令本邊軍民欲徙者聽、人皆樂從、而五堡成。堡外墻塹一新。虜不敢近。但稀無積粮耳。苟能招??來充積。使內邊固。外邊以漸而成。大同無憂矣。

一鎮兵屢叛不靖、雖往昔釀成、亦兵眾故也、議者謂于五堡東西空處。各設一鎮城。以城中兵分眾鼎立。則防禦備而調度易。亦一策也。

一說馭叛兵。須察各營強悍為眾倡者。取赴軍門施。不測之恩結為心腹則眾叛自定此總兵馬永行之于薊州遼東者也。

一近年大同總兵、無如梁震、震收虜中逃回人口養馬家丁者數百。大將以牙兵為威此不可取與之婚娶授以鞍馬器械。使出境與虜同處。見虜勢弱。即斬首以歸。自是虜不敢近邊者數年。而邊軍懾服不敢舛?鳥鷔此大同故事也。

