夜游宫

何事东君又去？满空院、落花飞絮。巧燕呢喃向人语。何曾解，说伊家，些子苦？

况是伤心绪。念个人、久成睽阻。一觉相思梦回处。连宵雨，更那堪，闻杜宇！

◎东君：春神。

◎些子：一点儿。

◎个，指点辞，犹这也；那也。周邦彦《水龙吟》词：“暗凝伫，因记个人痴小，乍窥门户。”赵闻礼鱼游春水词：“愁肠断也，个人知未？”个人，那人也。（张相《诗词曲语辞汇释》）

◎睽阻：犹睽隔、睽离。

