羔裘

二章，章四句


首章讲：此诗不知所谓，不敢妄为之说。恐主司故出此题以难人，则作美其大夫之词。





羔裘豹袪，自我人居居。

袪，衣袂。人，指大夫。我人以羔皮为裘，以豹皮饰袪。我从我人居居，所以亲炙其光辉也。





岂无他人？维子之故。

子，指大夫。是岂无他人之可与居哉？诚以子之闻誉，彰于人也旧矣，故从之居居，而不忍于相违也。

末章讲：





羔裘豹褎，自我人究究。

褎，即袪。我人以羔皮为裘，以豹皮饰褎。我从我人究究，于以穷极其议论也。





岂无他人？维子之好。

是岂无他人佳之可与究哉？诚以子之才猷，备于己也美矣，故从之以究究，而不忍相疏也。





