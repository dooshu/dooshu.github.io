○纪苏涣文

涣本不平者，善用白弩，巴人号曰白跖，宝人患之，以比庄乔。後自知非，乃变节从学，乡试擢第，累迁至御史，佐湖南使崔中丞权幕。崔遇害，涣遂逾岭扇动，与哥舒跋扈交广，此犹蛟龙见血，本质彰矣。五年，作变律诗十九首，上广州连率李公，其文意长于讽刺，亦有陈拾遗一鳞半甲，故善之。或曰：“此子左右嬖臣，侵败王略，今著其文可乎？”答曰：“汉策纪蒯通说词，皇史录列祖君彦檄书，此大所以容细也。”夫善恶必书《春秋》显训，《孟子》格言，涣者其殆庶几乎？但不可弃其善，亦以深戒君子之意也。







