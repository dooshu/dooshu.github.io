【内使】


（历代）帝、后所遣使者，或士人或宦官，视时而定。《三国志·吴书·陆凯传》：“孙皓与晋平使者丁忠自北还，说皓弋阳可袭。凯谏止。……（凯上疏曰）今在所监司，已为烦猥，兼有内使，扰乱其中。”《隋书·房陵王勇传》：“皇后泣曰：‘我儿大孝顺，每闻至尊及我遣内使到，必迎于境首。’”《旧唐书·张宿传》：“乃用宿权知谏议大夫，俄而内使宣授。”　（宋）诸司使、副使别称。宋苏颂《苏魏公文集》卷三〇《皇城副使桑湜可西京左藏库使》：“内使之良……仍进京司之长。”同前书《西京作坊使知忻州孙京可尚书虞部员外郎制》：“尔向列朝闺，荐者谓通知四夷，故易以内使之名，而付以边兵之寄。属时无事……郎官清要；复以命尔。”　（明）（1）宦官奉使干事者。明王世贞《弇山堂别集》卷九一《中官考二》：“（宣德）六年十二月，内官监太监袁琦、内使阮巨队等伏诛。初，巨队等往广东等处公干，以采办为名，虐取军民财物。事觉，下锦衣卫。”“（永乐）七年十二月戊申，命司礼监榜示，今后内官内使有言事不实及挟私枉人者，悉置重典。”（2）宦官别称。此“内使”意为供内庭驱使之用。明余继登《典故纪闻》卷二：“有内使以久事内庭、从容言及政事者，太祖即日斥遣还乡，曰：‘寺人不过侍奉洒扫，不许干与政事。今此宦者，虽侍朕日久，不可姑息，决然去之。’”





