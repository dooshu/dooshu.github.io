○请仿古举士奏

臣读唐史，见薛登上疏云：“古之取士，实异於今。先观名行之原，考其乡曲之誉，崇礼让以厉已，取名节以标言，以敦朴为先最，以雕文为後科，故人从礼让之风，士去轻浮之行，希进者必修贞确不拔之操，行难进易退这规。”臣因览前书，睹兹旧事，望於圣代。复用此言，则有才者皆务造修，无行者不宜推择。

李遵

遵，太祖景帝七世孙。天宝十四载由执金吾为彭原郡守，肃宗即位，拜工部侍郎，领宗正卿，封郑伯。乾元二年进封公，加特进工部尚书。坐贿下狱，由太子少傅贬袁州刺史。宝应二年拜鸿胪，又贬永州司马。大历二年卒。

