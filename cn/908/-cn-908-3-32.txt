緑水园杂咏序

吴城西南陬有曰朱家园者父老言宋朱勔故墅也庐山陈惟寅氏得之更名曰緑水以园中有池且用杜子美诗语也其林治亭轩亦各有扁焉近虽颇废然寛闲幽胜犹可以钓防而啸歌惟寅以余往来其中最熟求徧咏之噫当勔以幸贵时穷尚豪侈园中之珍木异石崇台峣榭固当百倍扵此文人词客为之称美而夸咏者亦多矣今皆迹灭响沉无复可覩惟寅虽穷居隐约而能以诗书世其业笃于孝友其清徳雅操固可以蔑视勔矣则余为之执笔亦可以无愧焉困不复辞且庶防或传使父老知园之更名緑水者自惟寅始也诗凡十六篇

