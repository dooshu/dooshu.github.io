家铉翁　中秋月蚀邦人鸣钲救月不约而齐中原旧俗犹有存者感而有作

风扫沈阴万象开，断云扶月出阳台。

万人拭目看天眼，蟱蚀何曾蚀得来。

家铉翁

家铉翁　中秋月蚀邦人鸣钲救月不约而齐中原旧俗犹有存者感而有作

大化周流不暂停，从来息处见其生。

冰轮万古长如此，本体何曾有晦明。

家铉翁

