杂卦传


《乾》刚《坤》柔，《比》乐《师》忧。

这一章是孔子杂乱文王之序卦，而错综言之也。《乾》《坤》是言错，《比》《师》是言综。孔子说乾的六画皆奇，纯阳至健，静专动直，其性情为刚；坤的六画皆偶，纯阴至顺，静翕动辟，其性情至柔；则刚柔相反矣。《比》以天下而仰一人，向德归心，远近协应，岂不可乐？《师》以一人而统三军，动众行险，安危所系。岂不可忧？此《比》《师》之义反对也。





《临》《观》之义，或与或求。

这二卦是以综言。上之临下，下之观上，各有义之宜然者。故君子之临小人，有发政施仁之意，则上之所与，正以应其求也；下民之观君上，有仰止观光之心；则下之所求，正以承其与也。故言或与或求，是画反对，而义亦反也。





《屯》见而不失其居，《蒙》杂而著。

这二卦是以综言。《屯》以震遇坎，又居九五之位，是能见者；而坎险不行，则善藏其用，静里观变，而不失其安止之居者也。《蒙》以坎遇艮，坎体幽，犹那人的资禀昏昧者。然艮的体光明，则牿引未深，良知尚露，非杂而著乎？





《震》起也，《艮》止也；《损》《益》盛衰之始也。

这四卦是以综言。《震》以阳自下起，是静极而动，化机之发舒也。《艮》以阳自上止，是动极而静，化机之收敛也。《损》者，损下以益上；夫上益非衰，然民贫，君不能独富，衰由此始矣。《益》者，损上以益下；夫上损非盛，然民富，君不致独贫，盛由此始矣。





《大畜》时也，《无妄》灾也。

这二卦是以综言。《大畜》以艮畜乾，虽有难止之健，而亦能止者，时适然也，非幸也。《无妄》以乾而动，本无取祸之理，而或不免灾者，偶然之祸也，非宜也。





《萃》聚而《升》不来也，《谦》轻而《豫》怠也。

这四卦是以综言。《萃》是君子类聚，考德问业，同聚于下而不往，以隐为高也。《升》是君子上升，得时行道，同往于上而不来，以仕为通也。《谦》则虚己下人，自视不胜其轻也。《豫》则意得志满，自处不胜其怠也。





《噬嗑》食也，《贲》无色也。

这二卦是以综言。《噬嗑》以合天下之间，如啮去其强梗而食之，是去有间而归无间，混一之治也。《贲》以反天下之本，以无色而受采，是去有文而归无文，敦本之治也。





《兑》见而《巽》伏也。

这二卦是以综言。《兑》则柔居上为见，是感而接乎物也，和顺之气积中而发外也。《巽》则柔居下为伏，是寂而未与物交也，深潜之思，退藏而渊密也。





《随》无故也，《蛊》则饬也。

这二卦是以综言。《随》的时上下交励，无事故之可虞，但当恪守旧章，无所用其整饬；一至于《蛊》，上下胥玩，有坏乱之足忧，则亟宜修饬以善治矣。这等，则守成之主，与中兴之主，各惟其时而已。





《剥》烂也，《复》反也。

这二卦是以综言。《剥》者阳穷于上，品汇生意，溃烂而归于无也。《复》者阳生于下，品汇生意，复萌而反于有也。





《晋》昼也，《明夷》诛也。

这二卦是以综言。《晋》以明出地上而为昼，正世道昌隆之会，焕然如日之中天而昼也。《明夷》是明入地中而见伤，正世道晦塞之秋，乃善类见伤之日也。





《井》通而《困》相遇也。

这二卦是以综言。《井》以养物不穷，是君子之行道济时而功得以及物也。《困》则刚遇柔所掩，是君子见制于小人而动为其掣肘也。





《咸》速也，《恒》久也。

这二卦是以综言。《咸》以言乎其心之感也，圣人以此心默感于天下，而天下和平，绥之斯来，动之斯和，何其速也？《恒》以言乎其道之常也，圣人以此道常运于天下，而天下化成，教思无穷，容保无疆，何其久也？





《涣》离也，《节》止也。
《解》缓也，《蹇》难也。《睽》外也，《家人》内也。《否》《泰》反其类也。

这八卦是以综言。《涣》以风散水，民心离柝，无所统一而不可止。《节》以泽限水，议礼制度有所限止而不敢离。《解》则已出于险，利用那缓以宽舒之政，与民休息也。《蹇》则方在于险，当思这难，以艰难之虑图维时事也。《睽》则情意不相维系，情甚疏而外也。《家人》则恩义自相联属，情甚亲而内也。《否》则大往小来，《泰》则小往大来，相反处其类甚多。彼一离一止，一缓一难，一外一内，孰非反类中事乎？





《大壮》则止，《遯》则退也。

这二卦是以综言。《大壮》阳方壮也，虑其恃壮而失防阴之道，故戒君子亟止而不可轻进。《遯》阴方长也，虑其逞势而肆害阳之心，故戒君子勇退而不可冒进。





《大有》众也，《同人》亲也；《革》去故也，《鼎》取新也；《小过》过也，《中孚》信也；《丰》多故也，亲寡《旅》也。

这一节《大有》《同人》《革》《鼎》《丰》《旅》，是以综言。《小过》《中孚》，是以错言。《大有》之君，德足以致有，而我所有者众，则人人在其统驭之中。《同人》之情，联亿兆为一体，而人人皆来亲附也。《革》则将积习之陋尽更，凡旧日之弊，为天下去之。《鼎》则举维新之政悉布。凡新朝之政，为天下兴之，过不可有，虽小有失，亦过也，故细行之当谨。信不可无，中心之孚，乃信也，故色取之必戒。《丰》则明动相资，纷纷更张，事事欲其如意，其故多矣。《旅》则羁旅于外，无依无赖，人皆疏远，而所亲者寡矣。





《离》上而《坎》下也。

这二卦是以错言。《离》为火，火性炎上而不附于下，难以扑灭。《坎》为水，水性润下，而不行上，难以堤防。





《小畜》寡也，《履》不处也。

这二卦是以综言。《小畜》以一阴而畜众阳，则一小人之寡，而欲制诸君子，欲止者心而不能止者势，是寡不胜众也。《履》以和说而蹑刚躁之后，是君子以柔而制小人之刚，难进者势而易进者德，可以行而不处也。





《需》不进也，《讼》不亲也。《大过》颠也，《姤》遇也，柔遇刚也。《渐》女归，待男行也。《颐》养正也，《既济》定也。《归妹》女之终也，《未济》男之穷也。《夬》决也，刚决柔也；君子道长，小人道忧也。

这一节皆以综言。惟《大过》《颐》二卦是言错。事莫善于《需》，《需》则安分待时，无躁进之心，故常安。事莫不善于《讼》，《讼》则越分求胜，而不与人亲，故多疏。《大过》之时，本末俱弱，非遗大投艰之才，故不胜其任而颠。《姤》是卒然而遇之义也，以一阴而遇五阳，遇之不以正，能无包藏祸心乎？君子以《渐》而进，如女子归，必待男的六礼备而后行也，则进得其正矣。《颐》则养德、养身皆以正也，正则《颐》道无拂经矣。《既济》是治之既成，礼备乐和，刑清政举，天下事大定也。《归妹》者，言女得所归，而终身有托，则女道有终矣。《未济》者，三阳失位，是丈夫无权而困穷也，何以成济世之功乎？《夬》之义决也，是以五刚而决一柔，直决之而已；决尽则君子满朝，其道日长而可喜；小人屏迹，其道日消，终于忧辱而已。《易》之为书，不过扶阳抑阴，存君子而去小人。故有治而无乱，为天下庆，为万世庆也。








