项安世　送查仲文三首

静甘明主弃，出为故人书。

邺下刘公干，山中隐隐居。

百年通醉醒，万事付乘除。

只有诗魔在，时能掣巨鱼。

项安世

项安世　送查仲文三首

先生江海干，使者水曹郎。

开绢印三道，怀人天一方。

上江春水急，穿峡晚云长。

诗酒勤陶写，中年属易伤。

项安世

项安世　送查仲文三首

世味元无著，诗情自不閒。

撩人五字句，为客万里山。

我已移文就，公能尽兴还。

归来宋玉宅，作赋动江关。

项安世

