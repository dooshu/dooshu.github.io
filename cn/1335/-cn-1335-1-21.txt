文鹿季父春闱报罢，南旋过申，赋此送归岭南，并寄介叔王季父京都（三首）


万里皇都看壮游，南船北辙小勾留。家园云树京华月，两地怀人一样愁。

几人下第感刘贲，且喜英风侍海滨。惭愧阿咸游沪渎，十年驰逐亦风尘。1

难得天涯一再逢，骊歌催别太匆匆。

故园父老如相问，为说飘零与昔同。

1原注：季父赐楹帖，撰句曰：沪海风流怀小阮，京华驰逐怅刘贲。





