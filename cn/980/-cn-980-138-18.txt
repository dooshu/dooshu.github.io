释慧晖　五位颂

正中偏，混沌初分半夜天。

转侧木人惊梦破，雪芦满眼不成眠。

释慧晖

释慧晖　五位颂

偏中正，宝月团团金殿冷。

当明不犯暗抽身，回眸影转西山顶。

释慧晖

释慧晖　五位颂

正中来，帝命旁分展化才。

杲日初升沙界静，灵然曾不带纤埃。

释慧晖

释慧晖　五位颂

兼中至，长安大道闲游戏。

处处无私空合空，法法同归水投水。

释慧晖

释慧晖　五位颂

兼中到，白云断处家山妙。

扑碎骊龙明月珠，昆仑入海无消耗。

