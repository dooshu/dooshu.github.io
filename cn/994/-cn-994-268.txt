吴芾　和杨季恪景疏希白二首

二疏高躅耸簪绅，寂寞无人继后尘。

一代风流虽已远，千年我德镇如新。

幸抛印绶归空谷，得与湖山作好春。

若较前贤那可并，却惭温诏下严宸。

吴芾

吴芾　和杨季恪景疏希白二首

人议居士老来迂，与世依违总不符。

虽似子牟怀魏阙，却同居易学浮屠。

锄荒只欲开三径，适意宁论泛五湖。

胸次更无尘一点，且同高士话虚无。

吴芾

