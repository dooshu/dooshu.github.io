故蕲州王刑部阁老挽歌五首

东观未絶笔西垣俄解龟罢裁青纸诏重入白云司流落成三黜联翩换一麾黄岗与滁上应立去思碑鸡省曾三入鳌峰近十旬命书批凤尾谏疏逆龙鳞按部朱轓远悲秋素发新茂陵终不起遗札满埃尘近署罹官谤清淮绾郡章平生不佞佛晩岁尚为郎得疾因卑湿为文足感伤才蒙宣室召奄忽叹云亡楚客离骚怨子牟江海心积忧偏损夀多病未妨吟野鸟俄窥舍甘棠巳结隂郡中应罢市遗爱在人深奏槀应盈箧藏书复几车门人谁渍酒天子想投瓜旅榇关山阔铭旌道路賖趋庭有令子清白自传家

