张友仁


友仁字仲父，晋陵（今江苏常州）人。官永州郡丞。

水调歌

金石萃编云：郡丞晋陵张友仁仲父，以

绍定庚寅二月十六日游澹岩，赋水调歌

石屋势平旷，峭壁几巉岩。妙哉天造地设，谁复谓神剜。畴昔涪翁题品，曾说人寰稀有，岂特冠湘南。趁取脚轻健，相与上高寒。

避秦者，君莫问，意其间。祖龙文密，至今草木尚愁颜。赢得功成丹鼎，久矣乘风而去，跨鹤与骖鸾。犹有白云在，镇日绕禅关。







