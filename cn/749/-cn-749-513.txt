陈居仁


居仁字安行，兴化军人。生建炎元年（1127）。登绍兴二十一年（1151）进士。历守五郡，仕至宝文阁直学士、提举太平兴国宫。庆元三年（1197）卒，谥文懿。学者称菊坡先生。

水调歌头

重过钓台路，风物故依然。羊裘轩上，俯临清泚面孱颜。仰见先生风节，更有两公名德，冰雪照人寒。龙野方驰逐，鸿翼自孤骞。

酹壶觞，追往昔，笑华颠。别来三纪，推排曾戴侍臣冠。惭愧君恩难答，聊复守符重绾，敢叹客途艰。少报期年政，行泛五湖船。







