○祭天不得以妇人外坛议

乾封旧仪：禅社首，享地，以先后配飨：文德皇后配地，天后为亚献，越国太妃为终献。以宫闱接神，有乖旧典，上元不，遂有天授易姓之事，宗社中圯，公族诛灭，皆由此也。景龙之委，有事圜丘，韦庶人为亚献，皆以妇人外坛执笾豆，渫渎穹苍，享礼不洁。未及逾年，国有大难，亚献、终献，终受其咎，平座斋郎及女人执祭者，多亦夭卒。今主上尊天敬神，必须革正斯礼，请以睿宗大圣真皇帝配皇地，侑神作三献礼：上初献，王守礼亚献，宋王成器终献。

