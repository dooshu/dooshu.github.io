◇答释法云书难范缜神灭论

辱告：伏见敕答臣下审《神灭论》。盛旨穷机，微言合道。生知出六儒之首，自然该千圣之外，至如感果之规，理照三世，孝飨之范，义贯百王。妙会与春水等释。至趣若秋共朗，足使调阐变情，桀跖移志，反浇风於遂古。振淳波乎方册，英声茂实，粤不可尚。法师精理之秀，擅高日下，俱沐圣化，独游神明，深鉴道蕴，洞识宗途。弟子昔闻师说，悟太傅之旨，今偶昌时，奉不灭之训。信以照晰希蒙，纾洗尘盖，足蹈手舞，言象岂能胜。张翻和南。（《弘明集》十）

