寄陈鲁山

诸公贵人识面稀，胸中璀璨漫珠玑。



即今举手遮西日，应有流尘化素衣。



旧学极知难少眨，吾侪持此欲安归？



夜来风雨空堂静，忽忆灯前语入微。



寄陈鲁山

天下无虞国论深，书生端合老山林。

平生力学所得处，政要如今不动心。

旧友几年犹短褐，谪官万里少来音。



愿公思此宽羁旅，静胜炎曦岂易侵。



