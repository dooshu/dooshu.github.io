○兰亭记

王右军《兰亭序》，梁乱出外；陈天嘉中，为僧所得；至大建中，献於宣帝。隋平陈日，或以献晋王，王不之宝。後智果从帝借拓，及登极，竟不从索；果师死後，弟子僧言得之。太宗为秦王日，见拓本惊喜，乃贵价市大王书《兰亭》，终不至也。乃遣问辩才师，欧阳询就越州求得之，以武德四年入秦府。贞观十年，乃拓十本以赐近臣。太宗崩，中书令褚遂良奏：“《兰亭》乃先帝所重，本不可留。”遂秘於昭陵。

刘

字永夷，河南伊阙人。天宝中进士，累官民部郎中，充浙西留後。大历中迁兵部侍郎。朱Г作乱，卧疾私第，闻车驾幸梁州，投床搏膺，不食卒，年六十，赠礼部尚书，谥贞惠。

