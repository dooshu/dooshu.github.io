胡宏　和马大夫辟佛五首

真谛休谈欲度人，度人先自正其身。

天伦弃掷如萧梗，反认他亲作己亲。

胡宏

胡宏　和马大夫辟佛五首

诸子随流本既分，西天更有一般僧。

高谈性命称仁者，支遁悠悠莫可凭。

胡宏

胡宏　和马大夫辟佛五首

三纲亡有辨夷华，一处分明万不差。

可怪弃君逃父客，妄谈心印自雄夸。

胡宏

胡宏　和马大夫辟佛五首

天开学海在明伦，中有妙处谁能臻。

风波浩渺不得度，倾向浮屠去问津。

胡宏

胡宏　和马大夫辟佛五首

贪真不去只谈空，近代禅林盛此风。

忧世最怜秦地老，指迷端有洽中公。

胡宏

