夜啼四证

小儿夜啼有四证：一曰寒，二曰热，三曰重舌口疮，四曰客忤。寒则腹痛而啼，面青白，口有冷气，腹亦冷，曲腰而啼，此寒证也。热则心躁而啼，面赤，小便赤，口中热，腹暖，啼时或有汗，仰身而啼，此热证也。若重舌口疮，则要乳不得，口到乳上即啼，身额皆微热，急取灯照口，若无疮，舌必肿也。客忤者，见生人气忤犯而啼也。

夜啼四证

