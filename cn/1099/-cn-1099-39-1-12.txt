○議封贈繼母奏狀 【 封贈繼母】

驗封清吏司案呈、奉本部送准南京吏部咨、開南京太僕寺寺丞文林、照例請給故父文洪、故母陳氏、故繼母顧氏、見在繼母呂氏、　勑命等因、到部送司、照得成化二十三年四月十七日、欽奉　詔書內一欵、兩京文武官員、未關誥勑者、七品以上至四品、若父母見在、先與誥勑封之、三品以上、俱與應得誥命、不為常例、欽此、續該本部查照天順年間、欽奉　詔書恩例、節比題　准各官父在兼贈其母、母在兼贈其父、共給　誥勑一軸、以省多費、事例具題、奉　憲宗皇帝聖召、照天順年間例給與、欽此欽遵、又查得本部見行事例、凡子應封父母者、繼母亦該受封、諸司職掌內、不曾開有繼母二人三人俱封贈常見宋大臣有三人並得贈者亦不曾開有繼母止封一人、止有應封妻者、繼室止封一人之說、今該前因案呈到部、看得子之於繼母。禮有斬衰三年之服。繼母或一人或二人三人。遇有大故。為之子者皆當依例守制□情制礼俱封為□遇有恩典似不可止及一人今寺丞文林請給父母幷二繼母　勑命、揆諸天理民彜、似合給與、但往時未見有二繼母並受封贈者、所以再三躊蹰、未敢輕易與之奏　請、若照繼室止封一人例不與之奏　請、此論更透不審今後見在繼母奉養有缺及有所違犯宜何如治罪而其服制宜何如守也今因文林照例請給　勑命、若不與之講究陳　請定奪、非惟有孤　恩典。大足為言?羕論之家且使為繼母者自分彼此而意有厚薄而其子之於繼母雖欲同一孝心而不能盡非所以均　仁恩、而勸慈孝也、合無准寺丞文林封贈父母幷二繼母共給　敕命一軸、以後遇有應請　誥勑官員或有二三繼母者、亦照此例一體請給、庶幾　恩典均及、而母子之心安矣、奉

旨諸司職掌無盡封繼母之文止許封一人

