【登山曲】

天明开秀□。（《类聚》误作草。）澜光媚碧堤。风荡飘（《类聚》作翻。）莺乱。（乐府作辞。注云。一作翻莺行。）云行（乐府作云华。注云。一作飞行。）芳树低。暮春春服美。游驾凌（《文选》注作陵。《类聚》作蹑。乐府云。一作蹑。）丹（《类聚》作石。乐府云。一作石。）梯。升峤既小鲁。登峦且怅齐。王孙尚游衍。蕙草正（本集作芳。）萋萋。（○本集二。《乐府诗集》二十。《诗纪》五十八。又《类聚》四十二引堤、低、梯三韵。《文选》二十七游敬亭山诗注引梯、齐二韵。）

