【庶人挽歌辞】

死生各异方。照非神色袭。贵贱礼有差。外相盛已集。魂衣何盈盈。□□何习习。父母拊棺号。兄弟扶筵粒。灵□需动□□□刍。（本集作□葛。）龙首矫崔嵬。挽歌挟毂唱。嘈嘈一何悲。浮云中容与。飘风不能回。渊鱼仰失梁。征鸟俯坠飞。念彼平生时。延宾陟此帏。宾阶有邻迹。我降无登（当作灯。）辉。（○《书钞》九十二引袭、集、习、帏、辉五韵。《御览》五百五十二、本集札记引习、泣、嵬、悲、回、飞六韵。）

