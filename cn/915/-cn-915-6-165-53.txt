◇蝉赋

美兹蝉之纯洁兮，禀阴阳之微灵。含精粹之贞气兮，体自然之妙形。潜玄昭于后土兮，虽在秽而逾馨。经青春而未育兮，当隆夏而化生。忽神蜕而灵变兮，奋轻翼之浮征。翳密叶之重阴兮，噪闲树之肃清。缘长枝而仰观兮，吸喔露之朝零。泊无为而自得兮，聆商风而和鸣。声ィィ以清和兮，遥自托乎兰林，嗟群吟以近唱兮，似箫管之余音。清击于遐迩兮，时感君之丹心。（《初学记》三十）

