◎贾诩

诩字文和，武威姑臧人，灵帝末察孝廉为郎，以病去。少帝时，以太尉掾为平津都尉，迁讨虏校尉。献帝初为左冯翊，拜尚书，以母丧去官。拜光禄大夫宣义将军，寻弃官依段煨，复依张绣。后与绣俱归，曹公表为执金吾，封都亭侯，参司空军事，徙太中大夫。文帝嗣王位，进太尉，封魏寿乡侯。卒年七十七，谥曰肃侯。

