◇萧太传东耕咒文

敬咒先穑曰：摄提方春，黍稷未华。灼烁发云，昭曜开霞。地煦景暧，山艳水波。侧闻农政，实惟民天。竞献岁，务亩上年。有氵疏润，兴雨导泉。崇耕巡索，均逸共劳。命彼倌人，税于青皋。羽旗衔蕤，雄戟耀毫。呈典缁耦，献礼翠坛。宜民宜稼，克降祈年。愿灵之降，解佩停銮。神之行兮气为Й，神之坐兮烟为盖。使嘉谷与玄鬯，永争光而无沫哉。（《本集》。）

