张閏　杨伯子过访翌日以两诗见贻因次韵答

晴色今朝好，春光恰半头。

波清如钓渭，圃事胜封留。

瘦觉中黄合，閒宜大白浮。

无端同志侣，相过结诗愁。

张閏

张閏　杨伯子过访翌日以两诗见贻因次韵答

句业诚渊海，愚方一苇航。

空成由也瑟，难应女娲簧。

拟易乾坤别，传家父子香。

整翰从此去，拭眦望朝阳。

张閏

