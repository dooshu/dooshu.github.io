丁宥


宥字基重（绝妙好词作仲），号宏葊。钱塘（今杭州）人。

水龙吟

雁风吹裂云痕，小楼一线斜阳影。残蝉抱柳，寒蛩入户，凄音忍听。愁不禁秋，梦还惊客，青灯孤枕。未更深，早是梧桐泫露，那更度、兰宵永。

空叹银屏金井。醉乡醒、温柔乡冷。征尘卷扑，闲花谩舞，何心管领。葱指冰弦，蕙怀春锦，楚梅风韵。怅芙蓉城杳，蓝云依黯，镇巫峰暝。

法曲献仙音

蝉碧句花，雁红攒月。

失调名

寒梅

疏绮笼寒，浅云栖月。

六么令

清阴一架，颗颗蒲萄醉花碧。







