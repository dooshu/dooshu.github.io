郭印　送邵公济溥赴省二首

天府登贤策马东，似君人物许谁同。

文章小技出儿戏，道德微言馀祖风。

有路青霄元自别，无情白发向来公。

平生酝藉唯经国，唾手先收第一功。

郭印

郭印　送邵公济溥赴省二首

凛凛霜威扑扑尘，不堪晓骑送行人。

云山万点远连蜀，烟树两行初过秦。

风厚正能扶大翼，浪高端足化修鳞。

圣君急士思调鼎，喜见寒梅漏泄春。

郭印

