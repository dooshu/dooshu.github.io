钱炉：

北平、山东、云南，各二十二炉。山西四十炉，浙江二十炉，江西一百一十五炉，广西、四川各十炉，陕西三十九炉，广东十九炉。

南京嘉靖间铸钱，其背或以金涂之，民间曰「金背钱」。或火熏其背使黑，民间曰「火漆钱」。其云南及宝源局先年纯用铜锡，不杂以铅，每文重一钱二分，又车旋其边，色黄质坚，民间曰「旋边」。后科臣建议革去车旋，止用铸剉二座。而工人复盗铜料，其边粗涩，曰「一条棍」。不异私铸，钱法遂壅。



