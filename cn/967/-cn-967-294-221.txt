李曾伯　寿蜀帅

天遣长庚衍瓞瓜，几年清庙著声华。

九重璇派周麟趾，千里金城汉犬牙。

未驾说仪列鹭丝，已麾段笏击长蛇。

堂堂一节鼎铛耳，岂借西山太史家。

李曾伯

李曾伯　寿蜀帅

霄汉当年把绣衣，载持斋钺建侯珪。

春城月淡铜梁北，夜檄星沉玉垒西。

外阃规模萧葛上，中朝动望范韩齐。

枫宸侧席亲贤久，早晚鸣珂步相堤。

李曾伯

李曾伯　寿蜀帅

不用江山当寿卮，年年一佛住峨眉。

崧高复见歌申伯，坰野宁无颂鲁僖。

岁经绛人逾甲子，日逢皇览揆庚寅。

书生愧乏梅花赋，引领东风上北枝。

李曾伯

