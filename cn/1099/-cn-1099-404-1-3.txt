○收復番族疏 【 收復番族】

臣竊惟洮河與河西一帶族番環列、種類寔繁、除生番勿論外、其屬番雖性習不同。與編伍少異。然奉令趨役。固無殊于蒼赤也。以故我祖宗朝經略西陲率先番落、易茶納馬、曲示羈縻、且建寺賜勑、封以國師名號、因俗闡教、俾其為我保、疆、二百年來。諸番恃我為庇護。我恃諸番為藩籬。虜有搶番聲息。我即傳諭收歛。我有沿邊警報、番亦偵探架梁。是以番有先事之備。我無剝膚之虞。嗣因流虜垂涎、諸番悉被擄掠、奉酪携酥、或全族而止?帚幕帳、群羊絡馬、更奔命而供需求、取手信者、敢毀邊以往、寧顧納馬于天朝、寇內地者、作嚮導以行、肯逆乳虎于當道、如近日洮河之事可鑒矣、盖番雖異類別種、其樂生惡死之情則同。其向依中國者。以中國能生之。其不得巳而降虜者。亦以虜能死之。向以沿邊將吏。因番附虜。置之度外。如此則是驅番入虜也邊臣之□□無過此者虜內入搶番既不為排難解紛虜誣番盜馬乃為之讐追罰服以致諸番甘心於虜而不返其故巢也臣奉命經略、初至蘭州、詳訪其故、見得西陲失策。無甚於假道與虜。無甚于弃番啗虜。故堵截流虜、方具疏聞、而招撫諸番、遂行播告、兩月以來。属番被虜於境外者、或番乘隙而脫止?帚、或虜畏威而送返、總計收復族番、盖三十二百有奇、隨帶馬畜二萬二千有奇、又若主事梁雲龍、梁主事者公所奏請作贊畫者也一經行賞、而編兵作隊者二十有奇、而僉事萬世德於十二月二十四日、始得親詣西寧、多方作用、嗣是而族番懷止?帚者尚多也、是皆仰仗　皇上威露、廟謨指授之所致也、

