历下送毕四世副使姚榕似运使同赴官岭南

君不见太行王屋参天起毕侯堕地称才子又不见苕溪浮玉生清光姚家兄弟争翺翔当年卧病白云楼曾同毕子凌高秋手持黄纸向西粤姚生努力相绸?两贤肮脏谁能伍万古心胸一朝许漂泊联翩出国门齐州忽集同心侣豪气真看岱岳低懽情?释樊笼苦左提右挈太殷勤把臂酣歌海内闻玺书一旦九重下星轺双指罗浮云骊驹催人不得驻舞絮回风暗如雾羊城碧草秋更香梅岭寒花冬满树南粤山川真壮游翡翠明珠百不愁绦襦仙人天下美铜柱孤标万载留丈夫局蹐眼前地何如岭峤看沧洲沧洲回首穆陵关迢逓风烟不可攀一杯祖尔?湖上流波别泪两潺湲

