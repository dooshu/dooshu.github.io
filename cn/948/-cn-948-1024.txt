陆游　对食作

贱士穷愁殆万端，幸随所遇即能安。

乞浆得酒岂嫌薄，卖马僦船常觉宽，

少壮已辜三釜养，飘零敢道一袍单。

饭余扪腹吾真足，苜蓿何妨日满盘。

陆游

陆游　对食作

潦余多稼犹中熟，种晚嘉蔬亦半收。

黄耳蕈生殊自喜，白头韭长复何求。

比量傍舍惭温饱，通咏农书儆堕偷。

偶有一樽难独啜，过门谁肯小迟留？

陆游

