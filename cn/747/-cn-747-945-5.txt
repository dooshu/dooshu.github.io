○请归葬祖父於越王茔次状

曾祖名珍，是越王第六男。先天年得罪，流配岭南。祖父皆亡殁岭外，虽累蒙洗雪，未还京师。去开成三年十二月内，岭南节度使卢均，出俸钱接借。哀妾三代旅榇，暴露各在一方，特与发遣，归就大茔合。今护四丧，已到长安，旅店权下。未委故越王坟所在，伏乞天恩，允妾所奏，许归大茔。妾年已六十三，孤露家贫，更无所依倚。

郑氏

郑氏，侯莫陈邈妻。

