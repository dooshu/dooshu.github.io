李洪　和尚善西禅寺冲虚宫诗

学道尤须惜寸阴，漫劳饭袋走丛林。

沩山自昔提宗印，闽峤于今绝赏音。

香髓得皮无著相，非心非佛见机深。

丰干未免成饶舌，月在碧潭空指心。

李洪

李洪　和尚善西禅寺冲虚宫诗

飚驭临风香霭间，支筇款步访星坛。

羽人莫问升真事，古像空瞻玉佩寒。

井冽不逢龟曳尾，鼎存犹想汞新乾。

徘徊遐想来仙骥，皂荚成阴荔子丹。

李洪

