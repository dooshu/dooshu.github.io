李壁　予赋雁湖诗蒙友社诸文继声不一辄复自和四首

少年努力在三余，暇日那无水石俱。

自昔空传盘谷引，只今何似辋川图。

伴人寂寞为鹇客，登俎横斜有蟹奴。

便学天随君信否，夜来春涨欲平湖。

李壁

李壁　予赋雁湖诗蒙友社诸文继声不一辄复自和四首

比屋弦歌说此间，诗来清似玉潺潺。

论交有道须簪盍，经世无才敢辄环。

剡上最怜分一曲，海边空自说三山。

谁能伴我湖亭宿，夜静遥占斗柄閒。

李壁

