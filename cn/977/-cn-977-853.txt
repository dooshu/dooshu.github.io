邵雍　依韵和王安之卿六老诗仍见率成七

六老皤然鬓似霜，纵心年至又非狂。

园池共避何妨胜，樽俎相欢未始忙。

杖履烂游千载运，衣巾浓惹万花香。

过从见率添成七，况复秋来亦渐凉。

邵雍

邵雍　依韵和王安之卿六老诗仍见率成七

六老相陪卿与郎，闲曹饶却不清狂。

过从无事易成乐，职局向人难道忙。

烟柳{左女右歠}垂低更绿，露桃红裛暖仍香。

乘春醉卧花阴下，恰到花阴别是凉。

邵雍

邵雍　依韵和王安之卿六老诗仍见率成七

六翁谁让少年场，老不羞不任意狂。

同向静中观物动，共於闲处看人忙。

天心月满蟾蜍动，水面风微{上艹下函}萏香。

肯信人间有忧事，新醅正熟初凉。

邵雍

邵雍　依韵和王安之卿六老诗仍见率成七

六人相聚会时康，着甚来由不放狂。

遍地园林同已有，满天风月助诗忙。

文章高摘汉唐艳，骚雅浓薰李杜香。

水际竹边闲适处，更无尘事只清凉。

邵雍

邵雍　依韵和王安之卿六老诗仍见率成七

六客同游一醉乡，又非流俗所言狂。

追游共喜清平久，唱和争寻惊策忙。

荐酒月披林果熟，发茶金谷井泉香。

千年松下麾谈尘，襟袖无风亦自凉。

邵雍

邵雍　依韵和王安之卿六老诗仍见率成七

见率野人成七老，野人唯解野疏狂。

编排每日清吟苦，趁辩递年闲适忙。

夏末喜尝新酒味，春初爱嗅早梅香。

问君何故须如此，不奈心头一点凉。

邵雍

邵雍　依韵和王安之卿六老诗仍见率成七

林下狂歌不帖腔，帖腔安得谓之狂。

小车行处莺花闹，大笔落时神鬼忙。

门掩柴荆陎阾远，墙开瓮牖薜萝香。

一般天下难寻物，洛浦清风拂面凉。

邵雍

