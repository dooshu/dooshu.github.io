黎廷瑞　次韵张龙使君十绝

泠泠流水出围洞，漠漠桃花春闭门。

蛇去马来多少梦，桃源还是旧乾坤。

黎廷瑞

黎廷瑞　次韵张龙使君十绝

雨余秧马各相先，绿满平畴断复连。

喜得人间机事息，桔槹閒在槿篱边。

黎廷瑞

黎廷瑞　次韵张龙使君十绝

尘里一笼天地窄，楼头万幅水云宽。

何当化作千年鹤，却伴辽东管幼安。

黎廷瑞

