白鶴賦


嗟皓麗之素鳥兮，含奇氣之淑祥。

薄幽林以屏處兮，蔭重景之余光。

狹單巢於弱條兮，懼沖風之難當。

無沙棠之逸誌兮，欣六翮之不傷。

承邂逅之僥幸兮，得接翼於鸞凰。

同毛衣之氣類兮，信休息之同行。

痛美會之中絕兮，遘嚴災而逢殃。

共太息而祗懼兮，抑吞聲而不揚。

傷本規之違忤，悵離群而獨處。

恒竄伏以窮棲，獨哀鳴而戢羽。

冀大網之解結，得奮翅而遠遊。

聆雅琴之清韻，記六翮之末流。





