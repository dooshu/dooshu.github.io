赵蕃　观徐复州家书画七首

草衣旧识牡丹碑，字字腾拿更倔奇。

我亦参军成潦倒，愧无笔力欠渠诗。

赵蕃

赵蕃　观徐复州家书画七首

苏公书法自颜行，犹谓蔡公居第一。

我穷颇亦类贾胡，笔势翩翩疑可识。

赵蕃

赵蕃　观徐复州家书画七首

世人竞写襄阳字，政似云师太白诗。

才匪若人宁躐等，自颠自醉只成痴。

赵蕃

赵蕃　观徐复州家书画七首

旷怀谁不作山游，谁似柳州谈永州。

何能乞我一片石，刻此数纸具传流。

赵蕃

赵蕃　观徐复州家书画七首

万竹阴中屋数间，几回剥啄叩柴关。

忽开短纸霜雪干，如对照人冰玉颜。

赵蕃

赵蕃　观徐复州家书画七首

误笔犹能作牸牛，信知书画本同流。

不惟下笔苏仙似，更似斯人不可求。

赵蕃

赵蕃　观徐复州家书画七首

并竹作门亭得山，我来还值雪消残。

江梅未有腊梅破，丈室不须香屈盘。

赵蕃

