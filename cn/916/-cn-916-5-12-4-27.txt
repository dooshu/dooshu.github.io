【鹤吟】

〖《异苑》曰：晋怀帝永嘉中。徐奭出行田。见一女子。姿色鲜白。就奭言调。女因吟曰云云。奭情既谐。欣然延至一屋。女施设饮食而多鱼。遂经日不返。兄弟追觅至湖边。见与女相对坐。兄以滕杖击女。即化成白鹤。翻然高飞。奭恍惚年馀乃差。〗

畴昔聆好音。日月心延伫。如何遇良人。中怀邈无绪。（○《太平广记》四百六十。）

