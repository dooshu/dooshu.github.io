【渌水曲】

湛露改寒司。交（乐府作文。）莺变春（《类聚》作阳。）旭。琼树落（《类聚》作袖藻。）晨红。瑶塘水（《类聚》作污。）初渌。日霁沙溆明。风泉动（《类聚》作暗。）华烛。（乐府、广《文选》并作风动泉华烛。）遵渚泛兰觞。乘漪弄（《类聚》作舞。乐府云。一作舞。）清曲。斗酒千金轻。寸阴百年促。何用尽欢娱。王度式如玉。（○《乐府诗集》五十六。广《文选》十四。《诗纪》五十七。又《类聚》四十三引旭、渌、烛、曲四韵。）

