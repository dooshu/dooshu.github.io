○條舉科中事宜以明職守疏 【 科中事宜】

臣惟吏科之不振甚矣。建議者招尤、彈劾者反噬、出使者蒙辜。疐後跋前動輒得咎、閱十餘載免訾議者十人一兩人耳、其餘材品不同、久速或異、而皆橫被口語、無能以良去者、即去為他官、猶從後仆之、豈吏科則固不善哉。責備之殷。形跡之嫌。當是非交騖之中。而清議難干。瑕疪易起也。臣極暗陋窃自諸臣下、當具末流揣已自劾、不蒙俞允、思所以全硜硜之節、無負此官者、輒為妄議披瀝而陳之、夫取予辭受、士人之大節也、文選以當銓扃戶、誠重之矣、文選遴人材首垣掌恭駁皆宜廣通見聞無取閉戶也吏科即不関黜陟、而是非之權在焉、交通迎逢、坦然而不忌、於是有冠裳擁集、筐篋交錯之疑、此小臣耳、人何至奔走以奉之、然而瓜李之嫌無解也、臣請一如文選杜門而謝客可乎、飲食徵逐、昏夜沉酣、此是京師第一可省事即別衙門皆宜守之經明禁者屢矣、臣自入仕途、即苦此事、時時蹙額應之、不能過三爵去耳、近出差者又以此得罪、聖朝寬大、原非以醉飽過繩人、要之非正務也、而不經申飭、則人反謂臣矯、臣請一切謝絕、息交而省費可乎、大臣之去留、一惟宸斷、而吏科恆置疏保留、保留非諛也。而有時乎為諛、則雖不諛而以諛視之宜矣。上不足為大臣重。而反招植黨之疑。何益也。繼自今如岳正李賢之被誣。劉健謝遷韓文等之被逐。何妨倡議留之。而非是類也。吏科罷保留之舉可乎。人材遺佚、誠為可惜、乃無故發端而突然為薦揚之舉、薦揚非私也而有時乎為私、則并其不私者而私窺之宜矣既不足為知交重、而反有市德之嫌、亦何益也、繼自今惟夢。卜之求、拊髀之嘆、奉旨公舉者舉之、而非是類也、吏科杜薦舉之端可乎、以致科中內外之轉原非選擇。而一陞之後。低昂頓隔。內者不數年而建牙。又不數年而卿貳。而後者栖遲藩臬。或至十數年鞅掌浮沉。而且有風波之險。即人臣效忠無宜擇地。於政體未為平也。臣請循內遷之典。兩司之卓犖者。時時入為京卿。歲必進五六人。而為卿寺者。亦使回翔南北。少遲其轉。使內外久速。畧相等也。意亦可乎。陞轉之塗。本緣資俸。而少有更變。則訾議生。有將轉而告疾。先期而給假者。其心非有趨避也。而形跡之間。誰則諒之。請自今掌印者。非有真疾不許告病。即告也吏部於覆本中徑云以今資俸合是某官回日不問接補何科。陞時止照今時之次。使其真病。軀命之不恤。何暇計官。使非真病。或假託。不墮其術。以杜徼倖而安義命也。意亦可乎。是數者皆科中事體之當議者也。而臣又聞衙門先進曰、吏部失職掌者二、其一堂上官赴科畫本、此累朝舊例也、各科能守之、即各部亦不以為屈、而吏科獨廢、豈以吏部尊而不宜來乎、然此　朝廷之公事。非給事中所得專。亦非給事中所得　也。宜復其舊可也。其一大選事完、科臣與部堂比肩而受賜、此自來舊禮也、兵科能守之、兵部亦不以為亢、而吏科獨下坐、即倡疏江陵奪情者人以為自陳三謨始。然此　朝廷之公禮、非給事中所得改。亦非給事中所得讓也。宜復其舊可也。至於眾言淆亂、意見懸殊、則天理自明人心不遠、諂下諂上、病則一般、求利求名、同止?帚不義臣不敢置一毫私意於其中也、

