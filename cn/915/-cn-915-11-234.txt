◎尔朱荣

荣字天宝，北秀容人。世为酋帅，神龟末袭爵梁郡公。正光中以功封安平县侯，进封博陵郡公，累迁车骑将军、右光禄人、仪同三司。孝庄即位，进使持节、侍中、都督中外诸军事、大将军、开府、兼尚书令、领军将军，封太原王，进柱国大将军、兼录尚书事，以平葛荣功进大丞相，又进位太师，以平元颢功进天柱大将军。永安三年杀之于明光殿。前废帝即位，赠假黄钺相国、司州牧、晋王，加九锡，谥曰武，配享高祖庙。

