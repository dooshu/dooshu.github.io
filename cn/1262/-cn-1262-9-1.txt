石经山石经：

顺天房山县西南五十里石经山，峰峦秀拔，故曰「小西天」。隋大业间，僧静琬惧本教有难，不能流通，发愿募工凿石刊造一《大藏经》，积于此山，以备其后。至唐贞观初，仅成《大涅盘》一部。法师卒，其后人递刊造余部，历辽金始完一《大藏》。贮于岩洞者七、地穴者二。洞键以石门，穴镇于浮屠，自来兵燹不之及。(《一统志》)



