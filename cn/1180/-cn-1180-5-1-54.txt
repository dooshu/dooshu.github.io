兄弟友爱


唐史纪：玄宗素友爱。初即位，为长枕大被，与兄弟共寝，饮食起居，相与同之。薛王业有疾，上亲为煮药。火爇上须，左右惊救之，上曰：“但使王饮此药愈，须何足惜？”

唐史上记：玄宗与他兄弟诸王，极相友爱，到做了天子，也不改变。初登宝位，即制为长枕大被，与诸兄弟每一处宿歇，饮食行坐，都不相离。少弟薛王名业，曾染疾病，玄宗自己替他煎药。炉内火被风吹起来，烧着玄宗的须，左右惊慌上前救之，玄宗说：“但愿薛王服药，病得痊可，我之须何足惜？”其友爱之切如此。

夫兄弟本是同胞所生，故大舜待弟，亲之欲其贵，爱之欲其富，至于一忧一喜，莫不与共。玄宗身为天子，能这等笃于友爱，亦可谓贤君矣。





