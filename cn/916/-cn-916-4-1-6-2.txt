【咒辞】

〖《世说》新语曰：刘伶病酒渴甚。从妇求酒。妇捐酒毁器。涕泣谏曰：君饮太过。非摄生之道。必宜断之。伶曰：甚善。我不能自禁。唯当祝鬼神自誓断之耳。便可具酒肉。妇曰：敬闻命。供酒肉於神前。请伶祝誓。伶跪而祝曰云云。便饮酒进肉。隗然已醉矣。〗

天生刘伶。（《类聚》作灵。）以酒为名。一饮一斛。（《类聚》作右。）五斗解酲。妇人之言。慎不（《类聚》作莫。）可听。（○《世说》新语任诞篇。《类聚》七十二。）

