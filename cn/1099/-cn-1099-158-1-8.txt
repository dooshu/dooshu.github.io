○創立五堡疏 【 大同立堡】

臣訪得大同以北、川原平衍。既無山險可恃。又無城堡可守。原係無人之境。虜寇一入。漫無阻遏。議者每欲設立城堡深為有見。但行之偶乖。遂至激變。自是跡涉懲羹。心懷談虎。禁不復言。臣嘗深求其故。皆以為富家重遷。強之使去。貧人樂從沮之不容。今欲興復。必先召募。臣即移文先行出示召募、臣至聚落城、即差守備孫麒先詣各堡踏勘、及臣至大同、屯築外邊守禦要策但恐堡成而無人居之故旋築旋廢耳旬日之內、應召新軍共三千五百餘人行委孫麒同大同府通判李祿查審、遂會同行邊使兵部尚書兼右都御史翟鑾廵撫都御史史道廵撫山西右副都御史路迎行委鴈門兵備副使郭宗皋冀北道分守參議盧耿麒分廵僉事郭時敘、採買木植將臣奏　准解發銀二萬兩、內先行支用、復行知州屈惟亨通判尹竭經歷楊大清魏凖都司王濟眾、分投催運、總兵官梁震親詣各堡相度、勘得舊堡俱狹隘土?册塌。且不係要害。止取弘賜堡居中。展修十分之六。迤東二十五里取鎮川堡。展修三分之一。又東二十五里。地名南車坊。新立一堡。名曰正邊。弘賜堡迤西二十五里。地名護堡村。新立一堡。名曰鎮虜又西二十五里。地名好女村。新立一堡。名曰鎮河。以上五堡。俱當要害。且勢相聯絡。况地脉肥饒。便於耕種。隨行總兵官梁震都御史史道右少監楊進選取指揮五員張昇委守弘賜堡、焦桂委守鎮川堡顏世忠委守鎮邊堡、梁璽委守鎮虜堡、文漢委守鎮河堡、各部新召軍士。編成行伍。弘賜堡居中。展修廣濶。編軍一千一百名。鎮川等四堡。各六百名。俱於前銀內放支五月分糧銀。恐前銀不敷。查得臣奏　准開中鹽銀三萬五百兩。俱宣府總理糧儲郎中劉繼先收貯、行委都指揮任俊領回二萬兩、交大同府庫、聽候支用、又委都指揮劉環支銀五百兩、犒勞官軍、放支銀兩、委大同府通判張烈、查收木植、委指揮周宏、監督匠作、委指揮喬經、又委孫麒往來五堡、邊外築城不可不速張仁□之於受降亦然及鎮城工所時常催督各工併作。不日可成。

