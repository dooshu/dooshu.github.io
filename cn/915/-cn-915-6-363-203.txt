○悲秋夜



欣莫欣兮春日，悲莫悲兮秋夜，伊秋夜之可悲，增沈怀于远情，叹授衣于豳诗，感萧瑟于宋生，天寥廓兮高褰，气凄肃兮厉清，燕溯阴兮归飞，雁怀阳兮寒鸣。霜凝条兮ㄘㄘ，露沾叶兮泠泠。（《艺文类聚》三，《御览》十四，又二十三。）

卞范之

范之字敬祖，济阴冤句人，太元中，自丹阳丞为始安太守，安帝初，桓玄引为江州长史，历丹阳尹，进征虏将军散骑常侍，玄篡位，进侍中後将军，封临汝县公，迁尚书仆射，玄平，斩于江陵。



