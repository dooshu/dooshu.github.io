王洋　和吴朝议

小说风烟已自佳，前峰矗矗为盘牙。

千重岩壑名卿宅，一簇楼台刺史家。

自愧虚凉无物望，难将术业向人夸。

所闻政绩刊金石，刻画无监学篆沙。

王洋

王洋　和吴朝议

自是天公亦厌艰，十年战士好休闲。

胡儿弓射燕陲月，汉将心驰海上山。

庆事频闻输帝府，好音传落到人间。

丈人自是朝廷旧，早趁鵷鸾入近班。

王洋

