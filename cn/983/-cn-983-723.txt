宋祁　蜀地海棠繁媚有思加腻幹豷條苒弱可爱北方所未见诸公作诗流播西人

蜀道天馀煦，珍葩地所宜。

浓芳不隐叶，并艳欲然枝。

襞采分群萼，均霞点万蕤。

迴文锦成后，夹煎燎烘时。

蜂蕊迎衔密，莺梢向坐危。

浅深双绝态，啼笑两妍姿。

绛节排烟竦，丹鈍落带垂。

童容鄣畏薄，便面到忧迟。

媚日能徐照，暄风肯遽吹。

惜观当晼晚，留恨付离披。

丽极都无比，繁多僪自持。

损香饶麝柏，照影欠瑶池。

画要精侔色，歌须巧骋辞。

举尊频语客，细摘玩芳期。

宋祁

