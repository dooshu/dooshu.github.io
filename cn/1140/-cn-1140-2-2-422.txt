新都戍【新安乱後留戍以蒙古诸军也】

玉屏山草尽练江江水浑丈人看饮马千骑如云屯腰间横大箭游戏走平原射雁落云中逐兔适田园连禽在一发纵辔何翩翩割鲜不须臾腥血殷盘飱汉儿刍秣久相驯通语言此辈尚猛鸷好恶难具论往年贼破郡去年蹂榆村驱除借厥力到今防御存居人远窜匿白日黄尘昏何时罢兵战天河洗乾坤鼠忧方饮泣再诵留花门

