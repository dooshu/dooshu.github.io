○对粪田判

〈或以斋月屠犬，县科杀生。曰为轻Ｂ１０所用。〉

地邑人居，必参相得，劝功乐事，然後相亲。不易之田，亩百而尚逸；再易之地，倍三而犹倦。漆林之征，轻重是舛，园ㄩ之税，等差斯别。欲均沃脊，必资改更，故载芟载祚，泽泽其耕；不稂不莠，其稼。且轻Ｂ１０用犬，疆[B18I]用蒉，在《礼》经而可遵，於宪章乎何有？《禹贡》成赋，标乎上中之宜；周籍立规，备设牛鹿之制。况明君为政，动植以安，田祖有神，螟不作。科之屠罪，恐涉流言，宁益国以利时，岂弃人而爱犬。食旧德能保全而不忤，田有禽利执言而无咎。小狐汔济，未出险中，即鹿无虞，往而见吝。刑云不滥，君子尽心，有孚匪终，涣汗何惕？

赵自勤

自勤，天宝中官秘书监，十二年自水部员外郎出为括州刺史。

