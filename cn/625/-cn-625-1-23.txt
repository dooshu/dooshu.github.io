日圈不同地心

凢天體及七政恒星等必平行不平行則推步
之術無從可立然人目所見各有遲疾順逆若
無一平行者曆家因此推求悟有不同心之圏
及諸小輪等如太陽從春分至秋分歷一百九
十日零從秋分至春分歷一百七十四日零差
八日縁日輪之心與宗動天之心不同故夏羸
冬縮今曆中設有空度不得其解强爲之所耳
又太陽之體冬至則大夏至則小冬至月食小
振
卷
于夏至之食葢大光之體愈遠其景愈長愈大
月過地景之時愈多故知時多者景大也
七政
函字通
格到草
定本動


