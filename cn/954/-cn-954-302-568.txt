陈造　书法蟹方后

放麑念号鸣，易牛怜觳觫。

仁心谁独无，天机或待触。

悠悠寄宇宙，往往猣口腹。

君子一饱适，庖事不到目。

宁知刀俎间，宛转无声哭。

空蜚与土穴，暴殄无遗育。

况此佳风味，世肯贷尔族。

炳炬擒爬沙，免介荐膏馥。

向来横戈怒，不救摇牙酷。

酱浴酒拍浮，方法忍抄录。

躁扰至绝命，耳闻痛在肉。

淡茹吾能事，晚食媚山蔌。

陈造

