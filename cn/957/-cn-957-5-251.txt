王柏　叶西庐惠冬菊三绝

风紧东篱长旧莇，主人杖屦日徘徊。

后时独立应无恨，少待梅花相伴开。

王柏

王柏　叶西庐惠冬菊三绝

霜天无物不凋残，忽见青蕤羽葆攒。

欲制颓龄须耐冷，一阳定有落英餐。

王柏

王柏　叶西庐惠冬菊三绝

谁知造化用工深，处士隐潜得返魂。

白发书生留晚节，从今岁岁典刑存。

王柏

