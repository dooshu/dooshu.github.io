中丞业深韬略志在功名再奉长句一篇兼有谘劝

中丞业深韬略志在功名再奉 (1) 长句一篇兼有谘劝 (2)


樯似邓林江拍 (3) 天，越香巴锦万千千。滕王阁上《柘枝》鼓，徐孺亭西 (4) 铁轴船。八部 (5) 元侯非不贵 (6) ，万人师长岂无权。要君 (7) 严重疏欢乐，犹有河湟可下鞭 (8) 。

(1) 一作“拜”。

(2) 一本题上有“豫章”二字。

(3) 一作“泊”。

(4) 一作“前”。

(5) 一作“郡”。

(6) 韩愈《滕王阁记》：“太原王公为御史中丞，观察江南西道，洪、江、饶、虔、吉、信、抚、袁，悉属治所。八州之前所不便及欲愿欲而不得者，公至之日，皆罢行之。”按《唐书·方镇表》：乾元元年，置洪吉观察使，领洪、吉、虔、抚、袁五州。上元元年，增信州。贞元四年，增江州而不见饶州之来属，疏也。

(7) 一作“知”。

(8) 原注：时收河湟，且立三州六关。





