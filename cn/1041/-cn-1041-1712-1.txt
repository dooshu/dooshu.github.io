真宗　常祀五享三首

奕奕清斋，昭穆定位。

霜露增感，粢盛洁祭。

神灵来格，福祉攸暨。

追孝奉先，本支百世。

真宗

真宗　常祀五享三首

有秩时祀，匪怠匪渎。

有本宗工，载祗载肃。

厥作裸将，流黄瓒玉。

是享是宜，永绥多福。

真宗

真宗　常祀五享三首

皇祖皇考，配帝配天。

骏奔叶相，神保言旋。

祝以孝告，嘏以兹宣。

去来永慕，宗事惟虔。

真宗

