○报刘琨



事功殊途，非腐儒所闻。君当逞节本朝，吾自夷难为效。（《晋书·载纪·石勒传》上，又《十六国春秋》十一，“逞节”作“效节”。）

石虎

虎字季龙，勒从子，拜征虏将军，署魏郡太守，封繁阳侯，勒称赵王，迁侍中，封中山公。勒僭号，授太尉，守尚书令，进封中山王。石弘嗣位，拜丞相魏王大单于，加九锡。以晋咸康元年自称居摄赵天王，改元建武，其三年僭称大赵天王。以晋永和五年僭即皇帝位，改元太宁，在位十五年，石遵时谥曰武皇帝，庙号太祖。



