○答郜文川論屯田 【 屯田】

諸老每談邊事、輒言兵當練、田當墾也、安邊長策誠無踰此、顧練兵墾田、亦非可以旦夕見效餉不足。則兵不可得練費不具。屯田之難一則在于清理一則在于資具耳則田不可得墾。今司農廩廩為國守財。不敢加錙銖於額外。兵多餉少。地曠租微。欲以興事。良亦難矣。近雖稍有給發、不知可少紓待哺之急否、誠及翁在事、藉資乘會、酌定規條、練士開屯、次第修舉、即不敢望邊庾盡滿。行伍皆充。而所謂完一分。抵一分之餉。有一人。得一人之用。固當立見成功耳。惟翁毅然圖之、至祝至祝、

