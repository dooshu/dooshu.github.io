○修行道地经翻译记



宾文士竺侯征若性纯厚，乐道归尊，好学不倦，真为上儒也。斋此经本，来至敦煌。是时月支菩萨沙门法护，德素智博，所览若渊，志化末进，诲人以真，究天竺语，又畅晋言，于此相值，共演之。其笔受者，菩萨弟子沙门法乘、月氏法宝、贤者李应荣承索鸟子剡迟时通武支晋支晋宝三十馀人，咸共劝助，以太康五年二月二十三日始讫。正书写者，荣携业侯无英也。其经上下二十七品，分为六卷，向六万言。于是众贤，各各布置。（《释藏终》八。）



