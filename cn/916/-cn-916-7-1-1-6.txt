【长安有狭邪行】

〖《诗纪》云。帝王集作魏武帝者非。〗

洛阳有曲陌。曲陌（玉台作陌曲。乐府作曲曲。）不通驿。忽遇（玉台作逢。《诗纪》云。一作逢。）二少童。扶辔问君宅。我（玉台作君。）宅邯郸右。易意复可知。大息组□□。中息佩陆离。小息尚青绮。总辔（玉台作□。乐府作角。）游南皮。三息俱入门。家臣拜门垂。三息俱升堂。旨酒盈千卮。三息俱入户。户内有光仪。大妇理金翠。中妇事玉（玉台作么。）触。小妇独□暇。调笙游曲池。丈人（本集作夫。）少徘徊。凤吹方参差。（○玉台新咏七作拟长安有狭斜十韵。《乐府诗集》三十五。本集。《诗纪》六十四。）

