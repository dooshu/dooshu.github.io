高斯得　送刘养源游吴中

自我识松涧，于今二十年。

譬彼鸿与虬，薄霄而栖川。

忆昔初见时，予客刘养源。

邂逅一相遇，松涧称其贤。

蹇予久骚屑，养源亦萧然。

携家辇毂下，炊玉斗万钱。

贷粟监河侯，盖为生事牵。

访予苕之滨，欲学东方先。

率然集吴地，求汲松涧泉。

予谓子往矣，辙鳞今复鲜。

杜陵送李君，南入黔中天。

应为沠公醉，剩操云峤篇。

高斯得

