释慧远　示禅人

铁石身心来问道，惯调金镞若为酬。

棒头喝下随流入，靠倒沩山水牯牛。

释慧远

释慧远　示禅人

一句全提绝灯伦，万机不到始通津。

道人别有遮天眼，四海无家总是亲。

释慧远

释慧远　示禅人

顾鉴全抽彻底参，新丰三顿实难甘。

到头恩怨无余地，赢得儿孙转放憨。

释慧远

释慧远　示禅人

六尘不恶机难测，三昧无声妙莫穷。

脱体顿抛忘朕迹，瞎驴何处觅行踪。

释慧远

释慧远　示禅人

悬崖捉拍舞三台，死虎惊忙眼豁开。

圣地不生凡草木，果然亲见瞎堂来。

释慧远

释慧远　示禅人

风前突出醯罗眼，格外单提栗棘禅。

百草头边玄路绝，到家不直半分钱。

释慧远

