金君卿　寄题张秀才此君亭

群山四向盘青云，山足一径萦云根。

拂云截径敞轩槛，槛外百卉铺重茵。

矜春哆哆弄颜色，散漫红紫何纷纷。

主人养高不累俗，欲以清节遗子孙。

剪花芟草植修竹，半卷画箨含霜筠。

渐迎风露竟百亩，碧油{左黑右冘}地无纤尘。

对之气思自潇洒，行吟足以穷朝曛。

吾居接境未始到，手驰大笔胡能云。

劝子无渝岁寒操，惟日虚心比此君。

金君卿

金君卿　寄题张秀才此君亭

一径入丛深，四轩森翠玉。

红尘不到处，清秋长在目。

主人厌薄官，欲蹑高士躅。

日日念此君，招我湘江曲。

金君卿

