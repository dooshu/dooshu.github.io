135　皇帝二字始見吕刑


「皇帝」始見于吕刑。趙岐注孟子何云：「在『盡信書』下。」引甫刑曰：「帝清問下民。」無「皇」字，然岐以帝爲天，則非。

【閻按】盧六以引孔傳「君帝，帝堯也」，以證非「皇」字。

【元圻案】盧六以云云，閻本「孔傳」誤作「孔疏」。何本脱「君」字，衍「云」字，今校正。〇墨子尚賢篇中〔一〕：「先王之書，吕刑道之曰：『皇帝清問下民，有辭有苗。』」亦作「皇帝」。

〔一〕「尚賢」，原作「尚質」，據中華本墨子閒詁卷二尚賢中改。





