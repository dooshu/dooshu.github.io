林 章


字初文，初名春元。福建福清人。明万历元年（1573）举人。嘉靖末，倭寇犯闽，章时年十三，上书督府，求自试行间。既举于乡，累试礼部不售，走塞上从大将军戚继光游，以诗文见赏于继光，受赐千金，缘手散去。挈家寓南京，愤南曹枉法，夺臂直之，坐系狱三年。又上书请出奇兵，出海上剿贼，不用。继又抗疏请止矿税，兼陈立兵行盐之策。得罪权臣，逮治下狱，暴病而死。其诗才情俊爽，声调凄凉，有贾生年少之风，不以模仿蹈袭为能事。亦能词。有《林孝廉集》。





