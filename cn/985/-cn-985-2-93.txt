宋伯仁　梅花喜神谱　大蕊八枝

高山流水音，泠泠生指下。

无与俗人弹，伯牙恐嘲骂。

宋伯仁

宋伯仁　梅花喜神谱　大蕊八枝

蟾宫有兔臼，捣药千万年。

药有长生术，世人无计传。

宋伯仁

宋伯仁　梅花喜神谱　大蕊八枝

休与鹬相持，自有山川隔。

祝君无孕珠，恐非保身策。

宋伯仁

宋伯仁　梅花喜神谱　大蕊八枝

曳颈吟松梢，何异扬州鹤。

胡为鹤未成，苦被玄裳错。

宋伯仁

宋伯仁　梅花喜神谱　大蕊八枝

中尊严祀典，鬯未裸而实。

将裸而实彝，礼文知有秩。

宋伯仁

宋伯仁　梅花喜神谱　大蕊八枝

方深有制度，撞之以合乐。

止乐戛以敔，始终知所觉。

宋伯仁

宋伯仁　梅花喜神谱　大蕊八枝

苍竹纬琅玕，为形有如豆。

遇祭何所容，乾桃与修糗。

宋伯仁

宋伯仁　梅花喜神谱　大蕊八枝

柱取饮不尽，量容惟一升。

足如戈示戒，君子当兢兢。

宋伯仁

