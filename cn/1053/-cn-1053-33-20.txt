晃冲之　次韵王立之雪中以酒见饷

朔云惨惨驱朝暄，龙沙一尺人相怜。

寒猿哀啸失山木，饥鹤仰唳空舞天。

当年补天直播戏尔，不知修月何时已。

坐烦者旧说辛卯，至遣儿童年忧甲子。

城中米价贵如玉，举家倒廪无斗粟。

千金狐裘岂易得，百绳索鹑衣不堪鬻。

我生但识茅与菅，何曾过眼逢瑶璠。

辱君新诗问所似，欲辨不敢非忘言，

开壶酌酒浇我胸，酒酣起舞颜为红。

会见东风扫冰雪，江梅塞柳烦春工。

晃冲之

