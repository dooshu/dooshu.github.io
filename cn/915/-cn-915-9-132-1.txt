◇穷乌赋

嗟穷乌之小鸟，意局促而驯扰，声寓物而知哀，翮排虚。（《艺文类聚》作「空」）而不矫。绝侣於霞夕，听翔群於月晓。既灭志於云霄，遂甘心於园沼。时复抢榆决至，触案穷归，若绝气而自堕，似惊弦之不飞，同鸡埘而其宿，啄雁稗以争肥，异海鸥之去就。无青鸟之是非，岂能瑞周德而丹羽，感燕悲而素晖。虽有知於理会，终失悟於心机。（《初学记》三十，又略见《艺文类聚》九十二。）

