袁甫　读朱冠之诗有作三首

孔孟宗师心中的，回由评品手持衡。

至刚大勇本来有，由义居仁熟处行。

说到孤忠推自孝，辄拚一死肯偷生。

此篇此语令人醒，夜半青灯看到明。

袁甫

袁甫　读朱冠之诗有作三首

浮云擘破月华明，怎得浮云不再生。

几度月明云机擘，全无云翳月全清。

后生欲解凭谁问，先觉虽知肯尽明。

苦硬工夫须彻底，秋云漠漠一轮横。

袁甫

袁甫　读朱冠之诗有作三首

多言外好中何有，有德之言意一融。

惟一性天真洞彻，许多事理尽流通。

句新悦耳源先个，思苦雕肝味易穷。

自古才人皆患此，就中崛强是扬雄。

袁甫

