【将命至邺诗】

〖《诗纪》云。按本传。信在梁为通直散骑常侍。聘於东魏。文章辞令。甚为邺下所称。〗

大国修聘礼。亲（诗集作新。）邻自此敦。张旃（本集作旃。《初学记》、文苑同。）事原隰。负□（《初学记》作序。文苑作宾序。诗集同。）报成言。西过犯风露。北指度に辕。交欢值公子。展（文苑作展。）礼觌（《初学记》作觌遇。《诗纪》作觌过。）王孙。何以誉嘉树。徒欣赋采蘩。四牢盈折俎。三献满（《初学记》作尽。文苑、诗集同。）□樽。人臣无境外。何由（《初学记》作日。文苑、诗集同。）欣此言。风俗既殊（《类聚》作险。）阻。山河不复论。无因旅南馆。空欲祭（广《文选》作际。诗集作登。）西门。眷然惟此别。夙（《初学记》作风。文苑、诗集同。）期幸共存。（○本集三。《类聚》五十三。《初学记》二十。文苑英华二百九十六。庾开府诗集下。广《文选》十。《诗纪》百十五。）

