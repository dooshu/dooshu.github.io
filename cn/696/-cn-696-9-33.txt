长相思


其一

长相思，在玉京，天高漠漠何时平。
香云馥雾横太清，娇魂如月不敢行。
欲抱君怀夜梦明，暝鸾啼情咽幽素，心飞路黑相逢迎。
繁华潋滟杂哭声，颓眠斜眄清泓泓。
茫然不识愁为谁，深心窈窕生空精。
古来相思能几何，无端令我情甚多。

其二

百烟欲来花可怜，深深清昼静于天。
湘帘半捲蜂竟出，白云将去心茫然。
春风荡漾吹红弦，我欲鼓瑟愁忽眠。
中有幽灵含怨江水咽，波涛不去香在莲。
我将采莲子，欲渡河无船。
忽有兰桡桂楫人清妍，乘我迢迢入洛川。
又闻美人已去青山巅，碧霞素月娱婵娟。
望之不见空芊绵。
长相思，怨千年。
日夜望我生羽翼，心烦情痛不学仙。




