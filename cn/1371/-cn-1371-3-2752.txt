绍兴庚辰余游谢康乐石门与老洪道士痛饮赋诗既还山阴王仲信为予作石门瀑布图今二十有四年开图感叹作

二十余年别石门，灯前感旧欲消魂。



人生万事皆如梦，自笑区区记剑痕。



绍兴庚辰余游谢康乐石门与老洪道士痛饮赋诗既还山阴王仲信为予作石门瀑布图今二十有四年开图感叹作

爱酒黄冠鬓如雪，石门邂逅一樽同。



悬知久作此山土，愁对画图秋雨中。



