○劝自首

州县劝令自首者葢为爱惜百姓。不忍以欺隐治罪也。若必待官亲丈出。而按之本律、本身治罪田土入官。不巳晚乎宜先出示通谕四乡。若自丈果无分厘多出。即照册式登填。以凭亲掣。若丈原额之外。果有多余即行自首止照数起科免其欺隐之罪。其自首以某日为始某日为止如过期不首。方行亲掣。

