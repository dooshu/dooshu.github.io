晁公溯　春晚

花输落蕊归蜂室，风约疏帘纳燕泥。

见此令人思故里，山门搔首忘东西。

晁公溯

晁公溯　春晚

苔色侵阶上，晴光度隙来，

庭花随鸟下，池藻逐鱼开。

旧国悲铜雀，新诗拟玉台。

一春常道路，归却送春回。

晁公溯

晁公溯　春晚

野树交新叶，春江上晚潮。

花泥粘落蕊，麦陇散疏苗。

轻籁因风发，游尘著雨消。

遥怜小山桂，久负楚辞招。

晁公溯

