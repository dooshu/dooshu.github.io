刘克庄　录汉唐事六言五首

渔阳之鼓动地，蚩尤之旗竟天。

梨园弟子按乐，竹宫方士求仙。

刘克庄

刘克庄　录汉唐事六言五首

群雄竞起问鼎，老贼傍观朵颐。

汾阴三趾去矣，桐江一丝击之。

刘克庄

刘克庄　录汉唐事六言五首

二圣已重劝了，西京无一尘飞。

白衣山人辞去，青袍拾贵步归。

刘克庄

刘克庄　录汉唐事六言五首

文叔亲临卧所，君房邀过台司。

脚加帝腹一笑，身居鼎足尚痴。

刘克庄

刘克庄　录汉唐事六言五首

燕许秉笔封岱，欧虞挥翰登瀛。

宁死开元贞观，勿生天宝广明。

刘克庄

