胡寅　绍兴壬子六月先公再被掖垣之命某时侍行自清江登舟经祖印江口趋行

云归龙泽寺，风引墨池船。

谁识行藏妙，空惊岁序迁。

从行矜壮齿，抚事叹华颠。

约略人间世，耆僧亦怃然。

胡寅

胡寅　绍兴壬子六月先公再被掖垣之命某时侍行自清江登舟经祖印江口趋行

车骑纷来去，帆樯竞泝沿。

云閒天淡淡，江静竹娟娟。

耻学飞腾术，慵参寂灭禅。

春风常满意，无处不怡然。

胡寅

