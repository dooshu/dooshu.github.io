◇武成

惟一月壬辰，旁死霸，若翌日癸巳。武王乃朝步自周，于征伐纣。（《汉书。律历志》）

粤若来三月，既死霸，粤五日甲子。咸刘商王纣。（同上）

惟四月，既旁生霸，粤六日庚戌，武王燎于周庙。翌日辛亥，祀于天位。粤五日乙卯，乃以庶国祀馘于周庙。（同上）

血流浮杵。（《论衡。语增》案《汉志》引上三条与《周书。世俘》同。今此一语，《世俘》无之，知《武成》非即《世俘》也。案《周书。柔武》至《五权》十九篇，皆武王书。今见存，不录。）

