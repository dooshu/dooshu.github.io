苏轼　苏子容母陈夫人挽词

苏陈甥舅真冰玉，正始风流起颓俗。

夫人高节称其家，凛凛寒松映修竹。

鸡鸣为善日日新，八十三年如一晨。

岂惟家室宜寿母，实与朝廷生异人。

忘躯徇国乃吾子，三仕何曾知愠喜。

不须拥笏强垂鱼，我视去来皆梦尔。

诵诗相换真区区，墓碑千字多遣余。

他年太史取家传，知有班昭续汉书。

苏轼

