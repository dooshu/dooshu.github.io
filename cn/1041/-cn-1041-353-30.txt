姜夔　观灯口号

世间形象尽成灯，烘火旋沙巧思生。

列肆又多看不遍，游人一一把灯行。

姜夔

姜夔　观灯口号

市楼歌鼓太喧哗，灯若连珠照万家。

太守令严君莫舞，游人空戴玉梅花。

姜夔

姜夔　观灯口号

游人总戴孟家蝉，争托星球万眼圆。

闹里传呼大官过，后车多少尽婵娟。

姜夔

姜夔　观灯口号

花帽笼头几岁儿，女儿学着内人衣。

灯前月下无归路，不列天明亦不归。

姜夔

姜夔　观灯口号

好灯须买不论钱，别有玻璃价百人。

教下贵人多预赏，买时长在一阳前。

姜夔

姜夔　观灯口号

珠络玻璃到地垂，凤头衔带玉交枝。

君王不赏无人进，天竺堂深夜雨时。

姜夔

姜夔　观灯口号

纷纷铁马小回旋，幻出曹公大战年。

若使英雄知□事，不教儿女戏灯前。

姜夔

姜夔　观灯口号

贵客钩帘看御街，市中珍品一□□。

帘前花架无行路，不得金钱不肯回。

姜夔

姜夔　观灯口号

修内司人偏戏鼓，辇官营里独烧灯。

春风到处皆君赐，金柳丝丝满凤城。

姜夔

姜夔　观灯口号

正好嬉游天作魔，翠裾无奈雨沾何。

御街暗里无灯火，处处但闻楼上歌。

姜夔

