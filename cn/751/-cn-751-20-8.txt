浣溪沙

湖上朱桥响画轮。溶溶春水浸春云。碧琉璃滑净无尘。　　当路游丝萦醉客，隔花啼鸟唤行人。日斜归去奈何春。

此首写湖上景色。起记桥上车马之繁。“溶溶”两句，写足湖水之美，一碧无尘，春云浸影，此景诚足令人忘返。下片，言游丝萦客，啼鸟唤人，更有无限情味。末句，点明日斜不得不归，又颇有惆怅之意。

