周麟之　端午贴子词　皇后阁五首

瑞霭浮龙鉴，凉颸拂燕钗。

瑶钟献冰体，暑殿雪盈怀。

周麟之

周麟之　端午贴子词　皇后阁五首

绕臂长生缕，无非柘馆丝。

还因袗絺绤，深念葛覃诗。

周麟之

周麟之　端午贴子词　皇后阁五首

甘霔令年庆祷祈，屏除荤茹与君齐。

化行自是恩波远，何止春郊雨一犁。

周麟之

周麟之　端午贴子词　皇后阁五首

不贪斗草事诗书，温采香芸辟蠹鱼。

永日挥毫自忘暑，滴残宫砚玉蟾蜍。

周麟之

周麟之　端午贴子词　皇后阁五首

剪就冰绡月影团，不须多羡女乘莺。

君王瑶札新题处，一样蟾花点点丹。

周麟之

