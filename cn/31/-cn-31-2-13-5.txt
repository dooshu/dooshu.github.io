太阴五星凌犯


求太阴昼夜行度　以本日经度与次日经度相减，余即本日昼夜行度。

求太阴晨昏刻度　置其日午正太阴经度，内加立成（太阴出入晨昏加减立成）其日昏刻加差，即为其日太阴昏刻经度。置其次日午正太阴经度，减立成其日晨刻减差，即为其日太阴晨刻经度。

求月出入度　置其日午正太阴经度，加立成内成其日月入加差，即为其日月入时太阴经度。加立成内其日月出加差，即其日月出时太阴经度。

求太阴所犯星座　朔后视昏刻度至月入度，望后视月出度至晨刻度，入黄道南北各像星立成内，经纬度相近在一度已下者，取之。

求时刻　置其日午正太阴经度，与取到各像星经度相减，通分，以二十四乘之，以太阴昼夜行度除之，得初正时。其小余，以六十通之为分，以一千乘之，一百国十四除之，以百约之为刻，即得所求时刻。

求上下相离分　置太阴纬度与所犯星纬度相减，余为上下相离分。若月星同在南，月多为下离。月小为上离。同在北，月多为上离，少为下离。若南北不同，月在北为上离，南为下离。

求五星凌犯各星相离　置其日五星经纬度，入黄道立成内，视各像内外星经纬度，在一度已下和取之。其五星纬度与各星纬度相减，余即上下相离分。

求月犯五星，五星相犯　视太阴经纬度，五星经纬度相近在一度已下者，取之。



