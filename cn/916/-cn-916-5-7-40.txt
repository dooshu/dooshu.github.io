【代淮南王二首】

淮南王。好长生。服食（《类聚》作药。）练气读仙经。琉璃药（《诗纪》作作。）碗牙作盘。金鼎玉匕合神丹。合（合字本集作神丹。）神丹。戏（《类聚》作赐。乐府、广《文选》同。）紫房。紫房彩（玉台作彩。）女弄明□。鸾歌凤舞断君肠。（○本集三。玉台新咏九。《乐府诗集》五十五、广《文选》十四并作淮南王。《诗纪》五十。又《类聚》四十二引生、经、盘、丹、房、□六韵。）

朱城九门（乐府作朱门九重。注云。一作朱城九门。《诗纪》云。一作朱门九重。）门九开。（本集作闺。乐府、广《文选》、《诗纪》同。）《类聚》此句作朱城九围外。）愿逐明月入君怀。入君怀。结君佩。怨君恨君恃君爱。筑城思坚剑思利。同盛同衰莫相弃。（○本集三。玉台新咏九。《乐府诗集》五十五。广《文选》十四。《诗纪》五十。又《类聚》四十二引怀、配、爱三韵。）

