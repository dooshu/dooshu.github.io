○列侯不臣蕃国表



昔为晋陵内史，在东海国封内，时世孙幼小，太妃秉政，前史内迁授除拜日，及当时之官，皆上疏拜ト，纯执臣之礼。自以虽爵有五等，然执圭受瑞，俱为列国，无相臣之体。又晋制拜列侯为相内史，于天朝不曰陪，于蕃国不称臣。臣以从古则惧有行简之讥，随俗有恐失君臣之训。经国垂范，宜有定准，乞出臣表，下八座参详答报。



