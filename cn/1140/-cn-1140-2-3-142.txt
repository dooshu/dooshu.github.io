麻棚謡

袁州民不艺麻率赁地与闽楚流人架棚聚族立魁长陵轹土着吏不能禁谓之麻棚

山陬欝欝多白苎问谁种者闽与楚伐木作棚御风雨缘冈蔽谷成俦伍剥麻如山召估客一金坐致十石黍此隰尔隰原尔原主人不种甘宴处客子聚族恣凭陵主人胆落不敢语嗟彼远人来乐土此邦之人为谁苦

