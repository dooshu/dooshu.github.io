陆游　纵游深山随所遇记之

行穿荦确度豦豣，路跨清溪一木斜。

历尽艰危到平地，坏垣欹屋两三家。

陆游

陆游　纵游深山随所遇记之

山径欹危细栈通，孤村小店夕阳红。

竹郎有庙临江际，木客无家住箐中。

陆游

陆游　纵游深山随所遇记之

道逢山客束荆薪，口眼睢盱略似人。

试问村名瞠不语，砉然长啸上嶙峋。

【卷92】

陆游

陆游　纵游深山随所遇记之

古寺萧萧不见僧，飞鼪满屋老枭鸣。

空房终夜无灯火，断木支门睡到明。

陆游

