【通博南歌】

〖一作行者歌。〗

〖《后汉书》西南夷传曰：永平十二年。哀牢王柳貌遣子率种人内属。显宗以其地置哀牢、博南二县。割益州郡西部都尉所领六县合为永昌郡。始通博南山。度兰仓水。行者苦之。歌曰：〗

汉德广。开不宾。度博南。越兰（《水经注》作仓。《御览》或作仓。）津。度（《御览》或作一渡。）兰仓。（《汉书》注作沧。《华阳国志》同。）为他（《后汉书》作它。《水经注》作作。）人。（○《后汉书》西南夷传。《华阳国志》南中志。《水经注》若水注。《御览》五十九、七百八十六。《诗纪》八。）

