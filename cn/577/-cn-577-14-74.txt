白帝城最高楼


城尖径昃一作翼旌旆愁，独立缥缈之飞楼。峡坼云霾龙虎卧吴作睡，江清日抱鼋鼍游。扶桑西枝对一作封断石〔一〕，弱水东影随长流〔二〕。杖藜叹世者谁子，泣血迸空回白头。

〔一〕扶桑：《山海经》：旸谷上有扶桑，十日所浴居。水中有大木，九日居下枝，一日居上枝。

〔二〕弱水：《禹贡》疏云：弱水最在西北，水又西流。





