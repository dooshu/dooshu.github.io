项安世　次韵叙李提刑往临先正治并所闻先正论桃源事二首

畴昔拜舑仙，桃源问果然。

洞非人世外，花在此心边。

寂寂蒸霞地，沉沉浴日天。

南阳刘子骥，独泛问津船。

项安世

项安世　次韵叙李提刑往临先正治并所闻先正论桃源事二首

今日天香去，当时昼梦然。

试烘千岁鼎，如见一川田。

润带仙坛石，芳连古柏烟。

静中观篆大，依约画秦阡。

项安世

