三游洞序


平淮西之明年科，予自江州司马授忠州刺史，微之自通州司马授虢州长史。又明年春，各祗命之郡，与知退偕行。三月十日，参会于夷陵。翌日，微之反棹送予，至下牢戍。又翌日，将别未忍，引舟上下者久之。酒酣，闻石间泉声。因扌舍棹进策，步入缺岸。初见石如垒如削，其怪者如引臂，如垂幢。次见泉，如泻如洒。其奇者如悬练，如不绝线。遂相与维舟岩下，率仆夫芟芜刈翳，梯危缒滑。休而复上者凡四五焉。仰睇俯察。绝无人迹；但水石相薄，磷磷凿凿，跳珠溅玉，惊动耳目，自未讫戍，爱不能去。俄而峡山昏黑，云破月出，光气含吐，互相明灭，晶荧玲珑，象生其中；虽有敏口，不能名状。既而通夕不能寐。迨旦将去，怜者惜别，且叹且言。知退曰：“斯境胜绝，天地间其有几科？如之何俯通津口，岁代，寂寥委置，罕有到者乎？”予曰：“借此喻彼，斯境不易得；今两偶于量，得无述乎？请各赋古调诗二十韵，书于石壁。”仍命予序而纪之。又以三人始游，故目为三游洞。洞在峡州上二十里北峰下，两崖相嵌间。欲将来好事者知，故备书其事。





●隋唐五代

