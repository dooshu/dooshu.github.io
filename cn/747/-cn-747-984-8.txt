○对引漏水判

〈得甲引漏水於衡渠之下。乙告违法。甲云：“是金龙口吐，转注入渠。”法司以为虚妄，科不应为。不伏。〉

七曜成文，二仪不测，圣人造理，衡有用。为鲁侯之金钅，吻合鬼神；窥汉史之铜浑，有探造化。圭撮不谬，玉节斯调。昼夜必尽其规，天地莫逃其算。登台视朔，睹云物之必书；拂移灰，识权衡之有度。惟甲名当典刻，职在挈壶，望朱雁之在时，见金龙之吐水。雨露时降，波结霜盘之中；晷刻相仍，流泄衡渠之下。在金徒之昧职，徵玉典而可刑。不应为而匪为，甲无过也；不应告而辄告，乙有罪焉。请从罚杖之科，以明抱箭之士。

