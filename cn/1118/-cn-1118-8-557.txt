【侍卫】


（汉）郎中别称，隶郎中令。以侍卫宫中而得名。《汉书·百官公卿表》上：“郎中令，秦官……郎，掌守门户，出充车骑。有议郎、中郎、侍郎、郎中……郎中，有车、户、骑三将，秩皆比千石。”明余庭璧《事物异名》卷上《君臣》：“郎中：侍卫。秦有郎中，以其为郎，侍卫居中，故曰郎中。”　（清）御前侍卫、乾清门侍卫、三旗侍卫之总名。为皇宫宿卫。清初，选上三旗（正黄、镶黄、正白）子弟充。属侍卫处，由领侍卫内大臣总管。清姚元之《竹叶亭杂记》卷一：“御前行走与御前侍卫同官而有别。外藩蒙古王公及贝勒、贝子、八分公则称‘行走’，满洲则称‘侍卫’。侍卫有缺，行走无缺额也。”崇彝《道咸以来朝野杂记》：“侍卫，满语曰辖，分一等、二等、三等。一等武三品，二等武四品，三等武五品，次之者为兰翎侍卫，皆为领侍卫内大臣所属。其当差之别，曰大门侍卫，曰乾清门侍卫。凡武进士用侍卫者，皆在大门行走，即乾清门外。乾清门者，值宿在门内，则优于大门者多矣。又有御前侍卫，则不论品级。王、公、贝勒，或都统、国戚，皆得与其列。”《清史稿·恒瑞传》：“隶正白旗……授侍卫。”清徐珂《清稗类钞》第三册《爵秩类·领侍卫内大臣》：“国初，八旗诸将士，镶黄、正黄、正白三旗为皇上自将，选其子弟曰侍卫。日侍禁廷左右供趋走者，曰御前侍卫；稍次曰乾清门侍卫，值宿宫门者统曰三旗侍卫。设领侍卫内大臣六员、内大臣六员、散秩大臣无定员。”《清史稿·职官志》四：“领侍卫内大臣，正一品；内大臣，初制正一品，后改从一品；各六人（镶黄、正黄、正白旗各二人）……故事，凡宿卫之臣，惟满员授乾清门侍卫，其重以贵戚或异材，乃擢入御前，汉籍辄除大门上侍卫，领侍卫内臣辖之。”





