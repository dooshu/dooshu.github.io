叶适　何参政挽歌

退食勤稽古，当朝动引经。

人心喜偏侧，国脉要匀亭。

二府早闻政，三孤晚告灵。

羔裘惜光彩，不肯到头厅。

叶适

叶适　何参政挽歌

晞发沧浪上，滩声近广骚。

绿围齐长柳，红糁半含桃。

欲寡堪增寿，闲多更养高。

佳哉凤凰垅，悲甚付乌号。

叶适

叶适　何参政挽歌

宿昔叨殊眷，寻常款直庐。

听鸡催谒驾，立马待紬书。

零落谁存者，追寻昨梦余。

何曾嗔石介，韩愈自狂痚。

叶适

