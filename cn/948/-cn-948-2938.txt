陆游　书嬾

此身不觉老侵寻，残发萧萧雪满簪。

那有新诗书触目，亦无闲话问安心。

塞垣西戍茫如梦，省户东归病至今。

一嬾便知生世了，午窗酣枕敌千金。

【卷53】

陆游

陆游　书嬾

我性本迂疏，养生又无术，

忧患自外至，疾病由中出。

屏居绝造请，冀补东隅失。

今观世间事，如僧视沐栉。

闲身岭上云，睡味蜂房蜜，

惟思茅檐下，一席卧朝日。

陆游

