释道济　与沈五官李提点饮酒席间作七首

惯会饕斋觅主人，身边零钞没分文。

谁知撞见真经纪，不遇檀那怎脱身。

释道济

释道济　与沈五官李提点饮酒席间作七首

平生只爱呷黄汤，数日无钱买得尝。

今幸见君君莫阻，再求几碗润枯肠。

释道济

释道济　与沈五官李提点饮酒席间作七首

昔日曾闻李谪仙，饮酒一斗诗百篇。

感君慨赐无悭吝，贫衲保尝出口涎。

释道济

释道济　与沈五官李提点饮酒席间作七首

自来酒量无拘管，惟有穷坑填不满。

要同毕卓卧缸边，告君再觅三十碗。

释道济

释道济　与沈五官李提点饮酒席间作七首

每日贫杯又宿娼，风流和尚岂寻常。

袈裟常被胭脂染，有裰时闻腻粉香。

释道济

释道济　与沈五官李提点饮酒席间作七首

满库琼芳斗色鲜，就中一朵最堪怜。

恁伊万种风流态，惟有禅心似铁坚。

释道济

释道济　与沈五官李提点饮酒席间作七首

昔我父妨作此态，生我这个臭皮袋。

我心不比父娘心，我心除酒都不爱。

释道济

