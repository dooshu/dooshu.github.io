22　元饒州指元藇非元次山


答元饒州論春秋，又論政理，按鄱陽志，元藇也。艾軒策問以爲元次山。案：今本艾軒集無此策問。次山不與子厚同時，亦未嘗爲饒州。

【全云】次山是杜公同時。

【集證】按白居易冷泉亭記：「先是領郡者，有相里君造作虚白亭〔一〕，有韓僕射皋作候仙亭〔二〕，有裴庶子棠棣作觀風亭，有盧給事元輔作見山亭，及右司郎中河南元藇作此亭。」是藇爲河南人，又嘗領餘杭郡。

〔一〕「君」，原作「尹」；「皋」，原作「高」，皆據中華本白居易集卷四三冷泉亭記改。

〔二〕「君」，原作「尹」；「皋」，原作「高」，皆據中華本白居易集卷四三冷泉亭記改。





