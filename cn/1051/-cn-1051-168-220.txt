姚勉　题蜀江观

光武中兴三十年，愈民痼疾发灵泉。

吾泉何止如光武，瑞井宜通瑞锦边。

姚勉

姚勉　题蜀江观

孝祖淳熙极盛时，此泉曾发蜀江湄。

绣衣酷吏虽湮塞，难掩公朝赐石碑。

姚勉

姚勉　题蜀江观

飞升千载许旌阳，一念吾民尚未忘。

循吏傥怜民疾苦，开泉疗疾又何妨。

姚勉

姚勉　题蜀江观

幸喜甘霖做岁丰，灵泉又奏济人功。

但令奸猾销声好，莫禁民跻寿域中。

姚勉

