【游梁城诗】

扬镳历汴浦。回扈（文苑云。一作靶。《诗纪》云。一作□邑。）入梁墟。汉藩文雅地。清尘暧（文苑作暖。）有馀。宾游多任侠。台苑盛簪裾。叹息徐公剑。悲凉邹子书。亭皋落照尽。原野Ё寒初。鸟散（文苑云。一作息。）空城夕。烟销古树疏。东越严子陵。西蜀马相如。修名窃所慕。（《诗纪》误作暮。）长谣独课虚。（○文苑英华三百九。《诗纪》百二十二。）

