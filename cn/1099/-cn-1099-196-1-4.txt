○延綏邊務疏 【 邊務】

臣珩向為總督時、曾請增修延安慶陽二府城堡山寨窯洞墩臺八千餘處、此最□邊之一要策先輩亦當論之編訓居民。預除戎器。有警即堅壁收保著有成績。今歲久垣塹圯塞。丁壯逃亡。臣觀分廵河西道副使朱用、管屯僉事陳其學、力能辦此、乞量陞用為參政、其學為參議、令因舊修復。以重保障、臣復閱全陜地形。保安縣西河川有石門鎮。石門子。甘泉縣北有野猪峽。延川縣南有禪梯嶺。俱套虜深入之路比他鎮為獨重。宜各築一城。可容兵□三千。至防秋日。調遊兵一枝。再整步卒三千。分發石門鎮石門子以待寧塞靖邊入寇之虜若虜由鎮靖威武清平入寇。則石門二處所伏兵止六十里。可馳至野猪峽禪梯嶺以擊之。又鄜州南下省城諸路要衝中有金鎖關。亦宜相形築城。每秋防。命一都指揮提步卒千人守其石門四處。即令朱用陳其學隨分地以六月迄工修築。金鎖關道遠。別令兩司官督修而按臣覈其勤惰、

楊中丞奏疏（疏）

楊選

