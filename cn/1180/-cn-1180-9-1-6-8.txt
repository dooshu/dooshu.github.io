采葛

二章，章三句


首章讲：淫奔者歌此。曰：





彼采葛兮，一日不见，如三月兮！

彼之有事于采葛也，非重一葛也，盖托之以行，而欲与我一会晤耳。斯人也，我所欲常常见之，而日相亲者也。故一日不见，则思念之切，有如三月之久矣。夫以一日之近，而视之以三月之久，则我之于尔，岂忍一日相违也乎？

二章：





彼采萧兮，一日不见，如三秋兮！

萧，荻草。讲同上，只换字面耳。

末章：





彼采艾兮，一日不见，如三岁兮！

艾，可炙之草。讲同上，只换字面耳。





