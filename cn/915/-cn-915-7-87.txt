◎王玄谟

玄谟字彦德，太原祁人。义熙中，武帝临徐州，辟为从事史。景平末，谢晦为荆州，请为南蛮参军、武昌太守。元嘉中补长沙王义欣镇军中兵参军，领汝阴太守。後为兴安侯义宾辅国司马彭城太守，加宁朔将军。元凶弑立，以为益州刺史。孝武即位，除徐州刺史，加都督，假辅国将军，拜豫州刺史前将军，封曲江县。免，寻复为豫州刺史，迁宁蛮校尉ユ州刺史，後为金紫光禄大夫，领太常。寻领起部尚书。又领北选，迁平北将军徐州刺史，转领军将军。前废帝即位，徙青冀二州刺史。明帝即位，除大将军江州刺史，寻为左光禄大夫开府仪同三司，领护军，迁南豫州刺史，卒年八十一，谥曰庄公。

