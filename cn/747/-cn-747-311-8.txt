○为宰相贺雨表

臣某言：臣等伏见近者微旱，圣情勤劳，躬徇物情，修祷祀於神明；焦思忧人，罢欢宴於良节。精诚恳至，上应元通，果叶休徵，遂成膏雨。植物皆润，已г之恩；阴尚多，终致滂沱之泽。三农有庆，万国同欢。臣等职在燮和，效无涓滴，久劳圣虑，责且重於邱山；幸遇甘霖，恩实浓於卉木。无任欣庆之至，谨奉表陈贺以闻。

