○后父不应拜后议



天性之至，父子之道，人伦之序，君臣之义。性因至亲，故情礼无二。义缘序立，故尊严无上。易曰，有父子，然後有君臣，有君臣，然後有礼义生焉。故资父事君，教之至也。以贵而臣其所尊，故子爵不加于父也。夫以帝皇之尊，犹无臣妾父母之义，况后从尊于帝，而令父母执臣妾乎？而郑玄复云，公朝与归宁，别有二制。尊卑迭用，拜谒更施，亦末详斯议，为何所据。（《御览》一百三十五）



