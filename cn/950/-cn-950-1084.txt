杨万里　筠庵晚睡三首

碧玉新篁翳洞天，绀珉方斛贮山泉。

脱巾赤脚长松下，何处人间更有僲。

杨万里

杨万里　筠庵晚睡三首

一户元无白板遮，两窗新染藕丝纱。

竹床品字排三只，睡杀山风醉杀霞。

杨万里

杨万里　筠庵晚睡三首

享了荷花上番香，却穿竹径百弓长。

满园亭榭都参遍，秪有筠庵第一凉。

杨万里

