自瞽自聩

郁离子曰：“自瞽者乐言已之长，自聩者乐言人之短。乐言己之长者不知已，乐言人之短者不知人。不知己者无所见，不知人者无所闻。无见者谓之瞽，无闻者谓之聩。人有耳目，而见闻有所不及，恒思所以聪明之，犹惧其蔽塞也，而况于自瞽自聩乎？瞽且聩而以欺人日‘予知且能’，然而不丧者，蔑之有也。”

