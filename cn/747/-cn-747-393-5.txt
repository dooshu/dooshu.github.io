○为吏部李侍郎祭李中丞文

某年月日，某官某乙，谨以清酌少牢之奠，敬祭於故苏州刺史兼御史中丞赠吏部侍郎李公之灵：呜呼！天以纯粹锺美於公，孝友慈惠，公廉贞直，事君以忠，临节有勇，可以师表乡党、仪刑绅。宜荷百禄，乃朋三寿，孰司物化，曾莫辅德？诸公不死，公独返真，官不过八命，年未逾六十。岂五药乖养，九藏失节，以及此乎？将修短之域，穷达之数，止於是乎？前期幽报，如所修乎？俯观生前，亦有恨乎？昔公出入台阁，勤劳王事，驰驱使车，周旋天下，克己奉职，一何正也！姑苏之役，奸幸构摊，公秉义勇，诛其渠魁。海寇围逼，勾吴震骇，公率羸师，克翦大敌。奇谋生於死地，贞节见於孤城。夫岂恶生？誓无夺志。临危致命，一何壮也！濯缨来朝，祗若王命，三府高议，方以黄散咨公，天乎无知，不从人欲。旅榇委於空馆，妻孥恨於远道。其来也驷马朱︶，其往也孤彗丹。天子兴悼，台臣雪泣，情锺我辈，哀可既乎？某乙等义惟寮友，季卿等属忝宗族。欢爱如昨，书札犹新，伸眉未几，交臂忽失。形骸留此，魂魄何之？鸣琴潺潺，若在耳。前路冥寞，良游无期，灵之来兮，歆此薄酹。尚飨！

