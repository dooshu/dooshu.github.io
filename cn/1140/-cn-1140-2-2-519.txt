临发大梁留赠两河新举诸子

大国如沧海厥生径寸珠中州风雨交天地此中枢喆贤盛都会文章固其余懿此戎饥後辛苦怀璠璵惭非九方臯相马仍拘墟赠子好自爱勿为温饱图乡举古所重行谊为先驱汉法徵孝亷名实贵相符渊云擅妙笔董贾陈嘉谟旦暮上春官策足凌天衢必有数伟人始不羞贤书沐浴伊与洛令德缅修涂努力骋高步名与千春俱宁表天人姿谁言声利儒

