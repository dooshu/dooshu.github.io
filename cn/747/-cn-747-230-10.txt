○西岳太华山碑铭

太华，柱天直上。青崖白，仰见灵掌。雄峰峻削，菡萏森爽。是曰灵岳，众山之长。白帝西下，黄河北来。阴阳孕育，精气徘徊。偶圣呈瑞，逢昏降灾。玉池神挹，石室仙开。海绝瀛洲，天遥元圃。伟哉此镇，峥嵘中土。鬼神乍游，风忽聚。高标赫日，半壁飞雨。自古王者，巡方必至。龙驾帝服，封天禅地。南面会神，西后在位。待予治国安人，然後徐思其事。







