○对乐土判

〈人进素衣朱礻暴，欲从于沃。或告擅去。云：“我闻有命，不可告人。”〉

德以绥人，远来迩悦，服以旌礼，上衣下裳，苟政刑之不修，则颠倒而成刺。今者素衣见进，白石作诗，是曰无良，因知暴政。类桓叔之从沃，若太王之有，自可责以无归，岂得告其擅去？且信美非好，如登王粲之楼；宁食兴谣，犹思建业之水。诉以闻命，抑难有词。既无善闭之能，任从乐土之。

何据

