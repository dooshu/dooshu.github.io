【兰亭诗二首】

〖《诗纪》作司徒左西属谢万二首。〗

肆眺崇阿。寓目高林。青萝医岫。修竹冠岑。谷流清响。条鼓鸣音。玄□吐润。霏雾（帖作霞。）成阴。（○戏鸿堂帖十。《诗纪》三十三。）

司冥卷阴旗。句芒舒阳旌。灵液被九区。光风扇鲜荣。碧林辉英翠。（舆地纪胜作翠英。《诗纪》作翠萼。）红葩擢新茎。翔禽抚翰游。腾鳞跃清冷。（○戏鸿堂帖十。《诗纪》三十三。又舆地纪胜十引茎一韵。）

