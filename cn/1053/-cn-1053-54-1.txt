家之巽　定林寺

山人当日济时艰，要把唐虞作样看。

奏罢箫韶无凤至，空教猿鹤怨盟寒。

家之巽

家之巽　定林寺

功名良苦赋归欤，两鬓霜花百念枯。

钟鼎楼台浑一梦，数间茅屋亦浮屠。

家之巽

家之巽　定林寺

十载浮云几变更，归来钟阜碧嶙峋。

早知山色无今古，只与青山作主人。

家之巽

家之巽　定林寺

六籍工夫四海名，太平底事竟沉沉。

裕陵一去何年再，长使时贤泪满襟。

家之巽

家之巽　定林寺

老屋三门山径幽，中藏无限古今愁。

新诗吟罢春云合，塔里金仙笑点头。

家之巽

