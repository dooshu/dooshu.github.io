○中书门下贺雪表

臣某等言：臣闻天道下济，圣心上感，以是合，发为休徵。惟兹雨泽之祥，必稽时令之顺。伏惟皇帝陛下忧劳庶政，勤悯蒸人。鉴寐之间，不忘於念虑；赈恤之使，相继於道涂。肤寸兴，盈尺呈瑞；以来之积润，为嗣岁之顺成。如京如坻，百嘉可望；既沾既足，率土同欢。臣等忝列侍臣，倍百欣贺。无任庆踊跃之至！谨奉表陈贺以闻。臣某等诚欢诚喜顿首顿首。谨言。

