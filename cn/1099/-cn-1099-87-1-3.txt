○藍鄢捷音 【 討平流寇】

廼者四川大夥流賊藍廷瑞鄢本恕等、本皆小醜、輒逞元兇、猖亂歲更二三、烏合人餘十萬、私造軍器、而建五方旗旌、偽授職官、而鑄萬戶府、干紀僣號、始起釁於兩川、攻城殺官、遂流毒於三省、殺人難以數計、刧財無有紀極、軍民妻女、為其姦擄、鄉市房屋、為之燒燬、所過屠戮、厥罪貫盈、致厪　聖慮、命官興師、該總制尚書洪鍾、會臣等仰體　皇上欽卹好生之德神武不殺之心、屢給榜文招撫、有能自首及自相擒斬者免罪、詎意各賊執迷不悟、陽則節稱聽撫以計緩我師。陰則益肆刼殺以戕害人命。先該四川在於門枕城峽等處、後該湖廣在於鎮坪茅埧地方、勦殺大敗、逃散不多、但以首惡未擒。遂致復聚為患。攻燒營山縣治、殺死僉事王源、陸續添虜、又至萬餘總制咨臣整兵征勦、又咨陝西都御史藍章、行副總兵閻綱等、統兵副使來球、監軍侯原委、湖廣紀功御史何棐、分守左參議方璘、分投監督都指揮李玉、樊燁、所統辰九等衛、幷永保等司漢土官兵、一路西由漢中約同陝兵、一路東由大寧、直趨通巴、俱會同四川守廵等官、至參政曹祥僉事李恕、今陞按察使公勉仁、右參議錢朝鳳等、督領軍兵鄉勇人等、屢次擒斬功級、及先後調河南都指揮徐節鮑威、統領軍兵三千前來金州、恊力戰守、今該監軍紀功御史何棐參議方璘呈該中哨領兵都指揮李玉報稱、統督永順等漢、土官兵、於本年四月二十八日追至陝西石泉縣熨斗埧地方、賊見官兵追急、及因無得搶擄。呌願聽撫。彼欲不聽。但各哨官兵追赶未齊。只得用計撫。令到於四川東鄉縣地方金寶寺聽撫。及引賊差小老人何坤等三名、并保靖宣慰彭翰、亦引小老人李萬良一名、執旗吏何定馬湖土舍安宇并鮮永金等亦引小老人譚文章楊相馮軫劉宗四名、俱來告撫、於本年五月初八日、蒙總制會臣給與牌榜、責限六月初八日齊到金寶寺、十二日前赴達縣軍門投見若有變詐違限。就不准撫。即便會兵勦殺。遵奉節次差人催促前來。及合哨湖廣保保靖宣慰彭翰茅岡峝長覃良佐、四川領兵署都指揮李蔭、酉陽土舍冉震等、先後各到圍隨、安宇何定通判第五德緊隨賊後、陝西廵撫都御史藍章亦督發副使來球監督副總兵閻綱、領兵在於延昌關守把、都指揮金冕領兵二千圍隨營賊到川境竹峪關等處、寇盜情形今昔同律任勦撫之職者可以為鑒自知罪惡深重賊首不宥意圖隨路延至交秋田野稻熟得以搶食乘隙迯走。十日不見前來。致違前限。纔於十四日方到浪洋寺、相離金寶寺尚遠、又不肯來、在彼依山分營駐劄。使人到哨、會說要將伊等人眾撥與營山縣、或臨江市地方、一處安插。方去聽撫。彼時明知賊計變詐。只得含糊應答。令其來哨會話。又不肯來投見勒要旗牌官員質當。方令鄢本恕先來。見過回營。然後藍廷瑞來見。呈文仍稱平司衙門字樣、俱送軍門看實、又在松樹埡刼擄姓袁人家、將男婦二人割耳及割去腦皮、詐已顯露但因圍隨兵眾、不能脫走訪得自十一日起、餘黨乘夜走散數多、恐被賊首脫迯、只得設計擒拏間十五日藍廷瑞又將擄得幼女一口、詐係伊女藍云女。送與彭世麟為妾。意要將伊和縱。彭世麟暫且收下。設計要請各賊首到哨會親會話何定安宇令藍廷瑞母舅族屬鮮永金等、設計引誘出官、有藍廷瑞鄢本恕、并大小賊老人總甲王金李尚鑾冷玉珍王守忠陳凱李忠相潘秀山謝金舟張萬友趙永清余春李彪馮宗何伯陽馮軫胡木??劉俸任文輝宋金邦劉漢陽苟永清曹紀李萬良陳、珊劉渭何坤等二十八人、俱於十六日齊到本哨。遂被伏兵盡皆生擒。攘閙間。餘黨聞知。散亂奔迯。隨發官兵追殺。除射殺身死不曾割級并淹死不筭外、通計共擒斬四百四十名口顆副、奪獲騾馬六十七頭匹、賊衣六十一件、腦包一十一箇、旗五面、鎗刀一十四根把、銅鑼一面、神像一尊、角帶三條、道印一顆、銀四十三兩四錢八分、布三十疋斬獲馬尾七尾、砍死騾馬九十餘頭匹、并稱各賊告願聽撫、臣又差藍廷瑞母鮮氏、母舅鮮永金、戶內藍相藍永金姨夫吏何鸞節次入營招撫、節回聽撫緣由前來、緣前項流賊日久誑猾不來迎敵惟務速迯疲我官兵追逐乘隙遂肆刼掠。已經總制會臣議行清野之法。示令居民。近者搬移入城。遠者擇立山寨將人口騾馬粮食盡行收保。賊來則堅壁拒守。賊過則趁時耕種。賊果艱於搶食。虜騎迯過陝西彼亦如斯。因是勢窮內屈。又被官兵追緊。意欲再假聽撫。延緩至秋。田野稻熟。豈意官兵凑集。圍隨深厚。只得跟隨前來。探知臣等先已分布。賊心疑懼、遲延違限、止至浪洋寺、依山分營散住、不肯前來投見、致被永順土舍彭世麟并各哨亦各有人、何定安宇等、又令鮮永金何鸞等、在內設計、將各賊首誘出、盡數擒獲、止有小老人廖麻子一名迯走、未知存亡、餘黨勦散、除已獲外、其餘鑽林散迯者、又行嚴督各哨官兵四散分投追勦。及嚴令領兵等官。并各處地方守隘人員。遍搜山箐。務期盡絕。若散走十人以下者俱要生擒解審二三十人以上。執有兵器拒敵者方准首級耳功以杜妄殺總制又會臣出給告示者。發去各該州縣鄉村地方張掛曉諭但有迯散賊黨。或三五人。或十數人。為一夥。躲在山林逃命者。許照奉　敕諭內。除首惡不宥。其脅從之人。有能自首免罪事理。俱赴所在官司自首。與免本罪。審發回籍。復業優卹。不許官兵把隘人等阻拏報功。如此則散賊可以盡滅。地方可以保安靖矣。臣等議照藍廷瑞鄢本恕首倡為亂王金珠李尚鑾冷玉珍等、同惡相濟、始稱順天括地掃地三王、一十八總旗、上偽書貧王天子、後改八大老人、總管四十八營小老人、藍廷瑞仍稱總兵官、收掌萬戶府偽印、遇有更換老人總甲等項、印給批帖、追獲見在似此罪惡貫盈、神人憤怒、是以天奪其魄即今首惡盡擒、餘黨勦散、軍民胥悅、地方巳安、此葢仰賴　祖宗在天之靈、　皇上無疆之福、　聖謨神武、施及遐方、總制洪鍾籌畫周詳、與鎮守等官、叶心贊理、是以將士用命、成此武功、臣愚陋無能、不勝欣躍慶幸之至、除將首惡藍廷瑞等、俱發湖川二省三司等官會問取招、通行解京、及散迯餘黨、追捕盡絕并將見獲功次發與紀功御史等官、何棐等紀驗外、緣係捷音事理謹具題知、

