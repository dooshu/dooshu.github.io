○尧铭

金册昭昭，列圣孤标。仲尼有言，巍巍帝尧。承天眷命，罔厥矜骄。四德炎炎，皆不凋。永孚於休，垂衣飘。吾皇则之，小心翼翼。秉阳亭毒，不遑暇食。土皆苔绿，茅茨雪滴。君既天赋，相亦天锡。德金镜，以圣继圣。汉高将将，太宗兵柄。吾皇则之，日新德盛。朽索六马，罔坠厥命。熙熙萧萧，块润风调。舞擎干羽，囿入刍荛。既玉其叶，亦金其枝。叶叶枝枝，百王允。享国如尧，不疑不疑。

