苏轼　王中甫哀辞

生刍不独比前人，束槁端以废谢鲲。

子达想无身後念，吾衰不复梦中论。

已知毅豹为均死，未识荆凡定孰存？

堪笑东坡痴钝老，区区犹记刻舟痕。

苏轼

苏轼　王仲至侍郎见惠稚栝，种之礼曹北垣下，今百余日矣，蔚然有生意，

翠栝东南美，近生神岳阴。

惜哉不可致，霜根络云岑。

仙风振高标，香实陨平林。

偶随樗栎生，不为樵牧侵。

忽惊黄茅岭，稍出青玉针。

好事虽力取，王城少知音。

岂无换鹅手，但知觅来禽。

高怀独夫子，一见捐橐金。

得之喜不寐，赠我意殊深。

公堂开後阁，凡木愧华簪。

栽培一寸根，寄子百年心。

当恐樊笼中，摧我鸾鹤襟。

谁知积雨後，寒芒晓森林。

恨我迫归老，不见汝十寻。

苍皮护玉骨，旦暮视古今。

何人风雨夜，卧听饥龙吟。

苏轼

