【从戎曲】

选旅辞に辕。（《诗纪》作轩。）弭节赴（本集作趋。《类聚》同。乐府云。一作趋。）河（本集作何。）源。日起霜戈照。风回连骑（本集作旗。《类聚》同。）翻。红尘朝夜合。黄沙（乐府作河。）万里昏。寥戾（《类聚》作唳。本集作嘹唳。）清笳转。（乐府作啭。）萧条边马烦。自勉辍耕愿。征役去何言。（○本集二。《乐府诗集》二十。《诗纪》五十八。又《类聚》四十二引源、翻、烦、言四韵。）

