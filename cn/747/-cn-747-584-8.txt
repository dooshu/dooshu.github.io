○鹘说

有骛曰鸡者，巢于长安荐福浮图有年矣。浮图之入室宇于其下者，伺之甚熟，为予说之曰：“冬日之夕，是鹘也，必取乌之盈握者完而致之，以懊其爪掌，左右易之。旦则执而上浮图之肢焉纵之，延其首以望，极其所如，往必背而去焉。苟东矣，则是日也不东逐，南北西亦然。”呜呼！孰谓爪吻毛翮之物而不为仁义器耶？是固无号位爵禄之欲，里闾亲戚朋友之爱也，出乎っ卵，而知攫食决裂之事尔，不为其他。凡食类之饥，唯旦为甚，今忍而释之，以有报也。是不亦卓然有立者乎？用其力而爱其死，以忘其饥，又远而违之，非仁义之道耶？恒其道，一其志，不欺其心，斯固世之所难得也。

予又疾夫今之说曰：以煦煦而默、徐徐而俯者，善之徒；以翘翘而厉、炳炳而白者，暴之徒。今夫枭鸺，晦于昼而神于夜；鼠不穴寝庙，循墙而走，是不近于ゑゑ者耶？今夫鹘，其立然，其动砉然，其视的然，其鸣革然，是不近于翘翘者耶？由是而观其所为，则今之说为未得也。孰若鹘者，吾愿从之。毛耶翩耶，胡不我施？寂寥泰清，乐以忘饥。

