【代白□曲二首】

朱唇动。素腕（本集作袖。《类聚》、《文选》补遗、广《文选》同。乐府云。一作袖。）举。洛阳少童（本集、《文选》补遗、广《文选》并云。一作年。）邯郸女。古称渌（本集作绿。玉台同。）水今白□。催弦急管为君舞。穷秋九月荷叶黄。北风驱雁（《类聚》作鹰。）天雨霜。夜长酒多乐未央。（○本集三。玉台新咏九作代白□歌辞。《类聚》四十三作代白□辞歌。《乐府诗集》五十五作白□歌。《文选》补遗三十四。广《文选》十四作白□歌。《诗纪》五十。）

春风澹荡侠（玉台作使。《类聚》同。）思多。天色净绿（《类聚》作渌。《诗纪》同。）气妍（本集作研。）和。桃含（本集作含桃。《类聚》、广《文选》同。）红萼兰（乐府云。一作连。）紫芽。（本集作牙。玉台、乐府、广《文选》同。）朝日灼烁发园华。（玉台作花。《类聚》、乐府同。）卷幌（玉台作□广。）结帷罗玉筵。齐讴秦吹卢女弦。千金雇（玉台作顾。乐府同。《诗纪》作一。）笑买芳年。（○同上）

