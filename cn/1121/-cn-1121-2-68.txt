王 微


字修微，号草衣道人。扬州人。七岁失怙，流落北里。既长，才情秀出，扁舟载书，往来吴会间。所与游皆胜流名士。已而忽有警悟，皈心惮悦。布袍竹杖，游历江楚。尝参谒憨山大师。归而造生圹于杭州，有终焉之志。偶过吴门，为俗子所困，遂归华亭许誉卿。誉卿在谏垣多有建白，以抗节罢免，实得其内助。乱后间关播迁，与誉卿相依三年而卒。工诗词，自称一言一咏，或散怀花雨，或笺志山水，喟然而兴，寄意而止。有《期山草》、《樾馆诗》。





