○議鹽法 【 鹽法】

榷貨之敝、於今為甚、其初以蕩地不清。灶戶多失業而逋亡。食米不給。鹽徒得專利而滯法狡商附勢。而中納存飛輓之空名。賍吏弄權。而條格無經常之典守。先朝戚畹、欲奏買空引、以足額課、動數百萬、近者又將截角餘鹽、一槩中納。公利日耗。私意橫行。今欲蚤料理鹽法。湏先停格中納餘鹽之例。葢奸猾不終歲。而獲數倍之利。　朝廷失厚貲而廢百世之規。其商賈中納。止令在部收價。如每鹽一引。該草若干束豆若干斗。值價若干。原派邊方遠近。量收腳價若干。每歲選差的當官員依派數買。積貯以待支用。芻粟庶有勾稽。而勢要無所容偽。况聞先時中納。苟具文書非目。他所裝運聯絡爭輸。皆因本鎮官軍。剋减填數。法既通行。弊應漸革。蕩地湏履畝丈量。分派就業。其灶戶空籍。仍因各處附近鹽塲衙門。凡問該徒罪無力。照在京衙門問發。遵代鐵炒鐵事體照年拘役。原額食米。及時支給。則迯丁負課。日漸填補。販買私鹽。及空引足課之弊。自可省矣。

