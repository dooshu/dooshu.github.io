晁公溯　寄泸南子止兄

二年立王朝，忽然厌承明。

受诏予印绶，复作江阳行。

地当周五侯，秩视汉九卿。

边清尘不扬，主圣时自平。

上堂簪履集，出门笳鼓鸣。

想亦多宴乐，鼓瑟兼吹笙。

吏民更相戒，岂敢烦敲榜。

田间黄发叟，闻此叹且惊。

触眼未尝见，不毛今亦耕。

晁公溯

晁公溯　寄泸南子止兄

杖钺知何处，看云望欲迷。

真同阮南北，各寄蜀东西。

峡险水增急，楼高山为低。

春来日行乐，桃李想成蹊。

晁公溯

