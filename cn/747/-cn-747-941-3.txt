○敕醮诸名山大川词

伏以道列三界，地载群生，或仙人修炼之乡，或真官总治之所，灵基有睹，神化无方。朕寅奉上元，光膺大宝，俯循区域，在洁祠。迩者军国事繁，干戈岁用，未遑周普，常抱惕兢，思述虔恭，庶消灾咎。今命三洞道士，并遣使臣，严备醮仪，潜通元鉴，所愿四时有裕，六气不侵；寿命延长，邦家兴盛；皇枝帝祚，百辟千官，内自朝廷，外及区宇，亿兆之众，福咸均。敬记青词，粗陈丹恳。不任。

