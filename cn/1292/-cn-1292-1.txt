◎　高帝

帝姓刘氏，讳邦，字季，沛丰邑中阳里人。初为泗上亭长，秦二世元年起兵，称沛公。明年，楚怀王以为砀郡长，封武安侯。以子婴元年西入关，项羽立为汉王，都南郑。以汉五年破项羽，即皇帝位，都长安。在位十二年，谥曰高皇帝，庙号太祖，亦曰高祖。有《传》十三篇。

（《汉志》在儒家，本注曰：「高祖与大臣述古语及诏策也。」）



