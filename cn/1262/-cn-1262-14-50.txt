徐铭：

华亭徐铭口，乃进士徐铭经之兄。辛巳疾没。且殡，忽开目曰：「异哉！有阳必有阴」云云。口遂苏，人问其故。曰吾至冥司，见来牒为公勾事，后计开有罪犯人七名，首陆彦章、张侍郎鼐，次开应死平人口百口十口名，身预焉。名上书「圣门弟子」，凡诸生皆然。人名著某人子，或着某人弟，防误摄也。末名唐铉，亦华亭人，时游关中。从卒欲往摄，主吏曰：「客死最重，此人当没于家，宁俟之耳。」主吏冠服如驿宰状。铭口未几下世，唐铉闻之不敢归，越口口还里，果卒。(包长明记)



