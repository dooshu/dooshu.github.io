◇幸兰陵恩诏（十年三月壬寅）

朕自违桑梓，五十馀载，乃眷东顾，靡日不思。今四方款关，海外有截，狱讼稍简，国务小闲，始获展敬园陵，但增感恸，故乡老少，接踵远至，情貌孜孜，若归於父，宜有以慰其此心，并可锡位一阶，并加颁赉，所经县邑，无出今年租赋，监所责民蠲复二年，并普赉内外从官军主左右钱米各有差。（《梁书·武帝纪》下）

