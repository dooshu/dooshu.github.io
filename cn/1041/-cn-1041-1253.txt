席汝言　耆英会

击国安危唐上宰，功成身退汉留侯。

二公闲暇开高宴。九老雍容奉胜流。

共接雅欢恩意洽，不矜崇贵礼容优。

赏心乐事人间盛，岂谓今稀古莫俦。

席汝言

席汝言　耆英会

壮岁尘埃禄事牵，老归重到旧林泉。

曾无勋业书青史，偶向康宁养老年。

自分杜门居陋巷，敢期序齿预公筵。

更惭形秽才凉薄，不称图真接钜贤。


