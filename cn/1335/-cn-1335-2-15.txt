己酉七月谒五人墓有感


呜呼！五人不作天心将如何？君不见，缇骑四出如走梭，一时官府皆阎摩，牛首马面旁叱呵。民气士气归消磨，非理冤狱横织罗。黯无天日世界成妖魔，肝脑膏血骨肉凭斧柯，语言文字皆风波。五人不作天心将如何？君不见，道路日增冤死鬼，性命之贱愈蝼蚁，沈沈大陆无人理。呜呼呜呼五人起！





