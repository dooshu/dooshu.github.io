【扶风歌】

朝发广莫门。暮宿丹水山。左手弯繁弱。右手挥龙渊。顾瞻望宫阙。俯仰御飞轩。据鞍长叹息。泪下（草堂诗笺作下泪。）如流泉。系马长松下。废（《文选》作发。《御览》、乐府、文章正宗、《诗纪》同。《初学记》或作登。或作歇。草堂诗笺作歇。）鞍高岳头。（草堂诗笺作丘颠。）烈烈（六臣本《文选》注云。五臣作冽冽。乐府作冽冽。）悲风起。冷冷涧水流。挥手长水流。挥手长相谢。哽咽不能言。浮云为我结。归（六臣本《文选》注云。五臣作飞。《诗纪》同。乐府作飞。）鸟为我旋。去家日已远。安知存与亡。慷慨穷林中。抱膝独摧藏。麋（《类聚》无麋字。）鹿游我前。犭爰（《类聚》无犭爰字。）猴戏我侧。资粮既乏尽。（《类聚》作以乏。）薇蕨安可（《类聚》作足。）食。揽辔命徒侣。吟啸绝严中。君子道微矣。夫子故（《诗纪》云。一作固。）有穷。惟昔李骞（六臣本《文选》注云。五臣作愆。

《类聚》、乐府作愆。）期。寄在匈奴庭。忠信反获罪。汉武不见明。我欲竟（《文选》作竞。六臣注。五臣作意。）此曲。此曲悲且长。弃置勿重陈。重陈令心伤。（○《文选》二十八。《文选》集注五十六。《乐府诗集》八十四。文章正宗二十九。《诗纪》三十一。又《类聚》四十三引头、流、侧、食、庭、明六韵。《初学记》二十二引头一韵。二十八引头、流二韵。草堂诗笺三戏赠诗注引颠一韵。二十五杜鹃诗注引泉一韵。《御览》三百五十八引头一韵。）

