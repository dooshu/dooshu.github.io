◇上言盐铁

山海，天地之藏也，皆宜属少府。陛下不私，以属大农佐赋。愿募民自给费，因官器作鬻盐，官与牢盆。浮食奇民，欲擅管山海之货，以致富羡，役利细民。其沮事之议，不可胜听。敢私铸铁器鬻盐者，钦左趾，没入其器物。郡不出铁者，置小铁官，使属在所县。（《史记·平准书》：大农上盐铁丞孔仅、咸阳言。又见《汉书·食货志》，其文小异。）

