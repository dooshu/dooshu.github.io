楼钥　戴县丞挽词

蚤岁乡书荐弟兄，羡君再举上青冥。

蓝田方欲新漫壁，处士宁知却应星。

忍向伯高将束帛，谁从小戴授遗经。

佳城得卜真前定，忍看一翁衰泪零。

楼钥

楼钥　戴县丞挽词

小戴久仙去，何堪更哭君。

旧游惊昨梦，陈迹怆遗文。

晚暮期相与，死生俄遽分。

铭成愧潜德，挥涕望新坟。

楼钥

楼钥　戴县丞挽词

高士终为簿，岂惟勾小稽。

鸾凰虽在棘，桃李自成蹊。

官府资关决，儒流仰品题。

定知余庆远，遗爱满双豨。

楼钥

