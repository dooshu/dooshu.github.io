韩渨　白日偶无客青山长对门

云低树头青，风急叶背白。

一坞无来人，鸟语斗格磔。

韩渨

韩渨　白日偶无客青山长对门

枕流饭脱粟，长夏以终日。

曳屣行歌商，风轩时弄笔。

韩渨

韩渨　白日偶无客青山长对门

身心既已闲，吟风兴亦偶。

山东打茶声，睡思忽抖擞。

韩渨

韩渨　白日偶无客青山长对门

人生等戏剧，衮衮徒区区。

老身其回头，今有古非无。

韩渨

韩渨　白日偶无客青山长对门

朝市无遗音，丘园有绝迹，

蓬茅晏不开，才开待迎客。

韩渨

韩渨　白日偶无客青山长对门

涧浅山四合，泠泠浸青青。

畧彴度前林，更有泉上亭。

韩渨

韩渨　白日偶无客青山长对门

不见屋外溪，但见屋上山，

云月复风雨，展转朝暮间。

