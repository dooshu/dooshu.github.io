宋祁　冬日野外

霜郊堪极目，万籁共骚骚。

远水无穷绿，寒云自不高。

候鸿差入渚，田雀短翔蒿。

岁稔期民阜，中田饁冻醪。

宋祁

宋祁　冬日野外

野迥人来少，天平鸟去长。

鱼梁四寸罟，樵市五家浆。

谷转留寒雾，霞休罢夕阳。

不须教目极，即是到回肠。

宋祁

宋祁　冬日野外

朔吹低凝野，层阴迥匝天。

叶飘霜外柳，烟山烧馀田。

晼晚流芳后，峥嵘急景前。

平生鱼鸟志，宁免为留连。

宋祁

