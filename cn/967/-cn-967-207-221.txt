李石　雪

羡他雪色一般同，点缀苍苍滓太空。

白比虾蟆终蚀月，轻如蝴蝶乱随风。

不容著迹无人处，漫借作光似我穷。

翠竹疏梅成佛地，未嫌冻立此山中。

李石

李石　雪

大地纖毫色色空，寥天望极一鸿蒙。

夜凝冷浸梅魂月，朝拂轻回缟带风。

身世密移尘境外，乾坤收入玉壶中。

虚堂瑞草琼林合，压尽蓬莱第一峰。

李石

