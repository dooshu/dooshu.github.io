方岳　夏日珠溪赋八音体

金筛薜罗月，玉戛琅玕风。

石根一睡美，幽尚谁与同。

丝棼俗士怀，颠倒崔烈铜。

竹筇肯俱来，独予两诗穷。

匏瓠亦缠藤，永日闭梵宫。

土花侵道碧，晚翠初空蒙。

革华共徘徊，爱此山丛丛。

木犀约重游，小待香玲珑。

金谷已尘土，珠履如飚风。

石崇与平原，痴处正尔同。

丝毫挂世网，空锢理残书，

久已不讳穷。匏樽吾秋人，

许访青莲宫。土甘蔬亦香，

小摘空蒙蒙。革革有鸣禽，

留我幽花丛。木屑落飞谈，

烟霏晚葱珑。

方岳

