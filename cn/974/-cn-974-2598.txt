梅尧臣　赠仆射侍中刘相公挽词三首

处外诸侯重，居朝圣主知。

妖逢庚子日，梦异武丁时。

归椁关山远，凝笳道路悲。

欲传千古迹，佐世本无为。

梅尧臣

梅尧臣　赠仆射侍中刘相公挽词三首

古今皆可见，富贵不常存。

歌者未离席，吊宾俄在门。

朱轮鑋逢辙，绿酒尚盈樽。

人事固如此，令名贻後昆。

梅尧臣

梅尧臣　赠仆射侍中刘相公挽词三首

叹此微末迹，见公三十年。

贵为天子相，能择大夫贤。

东第门阑在，南州陇隧延。

立碑思叔子，堕泪岘山前。

梅尧臣

