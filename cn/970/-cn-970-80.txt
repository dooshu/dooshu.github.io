刘子翚　次韵张守梅诗

草棘萧萧野岸隈，暗香消息已传梅。

雪欺篱落遥难认，暖入枝条并欲开。

愁向天涯今度见，老随春色暗中来。

似闻诗社多何逊，盍试招邀共一杯。

刘子翚

刘子翚　次韵张守梅诗

破雪梅初动，南枝更北枝。

傍墙应折尽，背日较开迟。

晓角惊残角，春愁占两眉。

狂风将落蕊，故入画楼吹。

刘子翚

