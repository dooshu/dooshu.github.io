张耒　喜雨四首

阴阳不暂驻，今夕已秋风。

晨兴绵丝冷，岁月惊衰翁。

朝烟爨薪湿，小甲蔬畦空。

且复一杯酒，吾生不终穷。

张耒

张耒　喜雨四首

手种五色蕉，意待听秋雨。

南风扇旱日，破叶萎不举。

滂沱未终夕，绿润遽如许。

秋色入书帏，已觉青鸾舞。

张耒

张耒　喜雨四首

墙东有高树，夏叶圆绿绮。

西风才一夕，萧飒遽如此。

寒螀号其颠，蟋蟀晓未已。

群

群　¨催流光，荣华难久恃。

