◇遣掖庭宫人诏（六月丁卯）

诏司徒、大司农、长乐少府曰：「朕以无德，佐助统政，夙夜经营，惧失厥衷。思惟治道，由近及远，先内扣外。自建武之初，以至于今，八十余年，宫人岁增，房御弥广。又宗室坐事没入者，犹托名公族，甚可愍焉。今悉免遣，及掖庭宫人，皆为庶民，以抒幽隔郁滞之情。诸官府、郡国、王侯家奴婢姓刘及疲癃羸老，皆上其名，务令实悉。」（《后汉·殇纪》）

