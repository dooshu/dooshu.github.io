曾几　读书四首

黄卷中人最起予，病来相对却成疏。

新凉试傍青灯看，犹有飞蚊小未除。

曾几

曾几　读书四首

童子区区攻一艺，老生汲汲事三馀。

偶然领会忘言处，只有渊明解读书。

曾几

曾几　读书四首

朝游夕咏一窗书，只要今吾胜昔吾。

未识此间真气味，直缘圣处少工夫。

曾几

曾几　读书四首

勿谓微言久绝弦，六经正用此心传。

假令坏壁无馀烬，日月堂堂故丽天。

曾几

