○请改定章服奏

去龙朔年，司礼少常伯孙茂道奏请：诸臣九章服与乘舆冕服，章数虽殊，饰龙名衮，尊卑相乱。望请诸臣九章衣以及麟代龙，升山为上，仍正冕名。当时竟未施行。今请制大明十二章，乘舆服之，加日月星辰龙，或山火麟凤元黾水等象；鸾冕八章，三公服之；毳冕六章，三品服之；黼冕四章，五品服之。

李思元

思元字文成，高安人，举进士，为文林郎，滕王元婴为洪州都督，待以师友之礼。

