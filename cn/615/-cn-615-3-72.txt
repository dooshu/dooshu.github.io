纪七十二 神宗万历二十七年已亥至三十年壬寅


纪七十二起屠维大渊献，尽玄默摄提格，凡四年。
神宗显皇帝
万历二十七年
春，正月，遣中官高寀榷京口，暨禄榷仪真，仍令寀兼矿务。
二月，壬子，分遣中官刘成榷税浙江，李凤采珠广州。
时百户张宗仁、千户陈保等，请复浙江、广东并福建市舶司，诏成、凤兼领浙江、广东市舶司税课。寻又命内监杨荣开采云南，陈奉征荆州店税，陈增征山东店税，孙隆征苏、杭等处税课，鲁坤征河南，孙朝征山西。又命内监邱乘云征税四川兼矿务，梁永征税陕西，各以原奏千户翟应泰、乐纲等往；御马监潘相督理江西瓷厂。
辅臣沈一贯言：“中使衙门皆创设，并无旧绪可因。大抵中使一员，其从可百人，分遣官不下十人，此十人又各须百人，则千人矣，此千人每家十口为率，则万人矣。万人日给千金、岁须四十余万，及所得才数万，徒敛怨耳。今分遣二十处，岁糜八百万，圣思偶未之及也，乞尽撤之。”不报。寻诸省皆并税于矿使。
是月，贵州巡抚江东之讨播州杨应龙，败绩。
先是东之令都司杨国柱、指挥李廷栋率部兵三千剿应龙，应2014
纪七十二
龙遗子朝栋、弟兆龙、何汉良等迎敌于飞练堡。贼佯走天邦囤诱官军，尽歼之，国柱骂贼不屈，与经历潘汝资等皆死。
东之坐罢，以郭子章代之。
三月，已亥，起前都御史李化龙兼兵部侍郎，总督川、湖、贵三省军务。
是时东征事竣，亟调总兵官刘鋌、麻贵、陈璘、董一元南征。
是月，遣中官王忠征税密云，马堂征临清，陈增征东昌。夏，四月，丙辰，户部奏“畿内自去冬至是，亢旱为灾，河井干竭，二麦枯槁。”【考异】《明史·本纪》书“闰四月久旱，敕修省。”此据《史稿》月日，盖奏报在前，下诏在后也。《三编》统系之是夏。其“河井干竭、二麦枯槁”之文，《明史·五行志》不具，据《实录》增入，今从之。惟是年两振畿辅皆在十月，十一月，故《三编》但书旱。今参《本纪》分书之。
甲戌，御午门受倭俘。磔平秀政、平正成于市。
初，丁应泰复劾“诸臣贿倭卖国”，上以将士久劳苦，仍发金十万两犒师。至是叙东征功，首陈璘，次刘蜓，又次麻贵，皆加都督同知及右都督职。邢玠、万世德各予世荫、董一元、杨镐俱复原职。
先是东征奏捷，督学御史李尧民驰疏言诸臣欺罔状，上不悦，抵其疏于几而罢。未几，勘臣徐观澜疏参“沈一贯、萧大亨、邢玠、万世德四凶，党和卖国”，疏至京师，户部侍郎张养蒙尼之，不得上。时观澜方驻辽造册，身历釜山、蔚州、忠州、星州、南原、稷山，查核各路败状，据实册报，大亨危之。沈一贯简观澜前疏有“抱病”语，票准回籍调理，改遣给事中杨应文代之。乃盛称东征功伐，一如邢玠指。而丁应泰以劾镐故，寻为玠所劾、亦落职。
谷应泰曰：丁应泰之疏能直伸于关白未死之前，《通
2015 明通鉴卷七十二
纪》、《从信录》所记，谓“上见丁应泰疏，谓＇御极二十六年，未见忠直如此人者。＇书其名于御屏”云云。史言“上览疏震怒，欲置杨镐于法、是其说之伸也。而李尧民之章反见抵于关白已死之后者，盖用兵之初，神宗气自甚锐，锐则期其速济，故必欲核其真；用兵之久，神宗忧自甚深，深则幸其成功，故不欲明其伪。卒之忠言者落职，欺君者冒功，而所遭逢异矣。
是月，临清民变。
时中官马堂奉使至临清，召募参随人等，凡零星米豆，无不抽分。临清民怒，聚众三四千，噪而逐堂，纵火焚堂署，毙其党三十七人，皆黥臂诸偷也。诏速首恶，株连甚众。
有王朝佐者，素仗义，慨然曰：“首难者我也，勿累无辜！”临刑，神色不变。临清民立祠祀之。
方焚噪时，守备王炀率家丁二十余人冲入，抱敕印负堂而出。其党郑惟明，反讦炀始祸，亦被逮系狱，久之，瘐死狱中。【考异】临清民变，《明史·本纪》系之是月，《三编》统记于二十七年武汉民变目中，亦云“二十七年事”，《大事记》所载，则四月二十四日事也。其“王朝佐自首”云云，见《明史·宦官传》，今据增。又本传、《三编》皆作“三十七人”，《本纪》三十四人”。
闰月，丙戌，以倭平，诏天下蠲东征加派田赋。己丑，以京师久旱，敕群臣修省。
丙申，诏取太仓银二千四百万两，为册立、分封诸费。
时皇长子年十八，诸请册立冠婚者日益迫，上乃责户部以困之。而户部果告匮，乃遣中官严核天下积储。由是外帑日耗。五月，户部尚书杨俊民致仕，以侍郎陈蕖升任代之。
贵州巡抚郭子章驰至蜀，讨杨应龙，请设中军标兵，益调浙、闽、滇、粤将士。先檄总兵万整自松潘移重庆，并调集镇雄、永宁各汉、土兵，分守南川、合江等处。
六月，已丑，遣中官沈永寿开矿广东，兼领税务。2016
纪七十二 已亥，杨应龙陷綦江。
时应龙乘大兵未集，亟攻城。城中新募兵不满三千，贼兵八万奄至，围綦江城数匝。参将房嘉宠误燕火砖，反伤城上兵。贼乘势登城，嘉宠帅师巷战，蜀兵争噪走水上，嘉宠乃杀其妻，与游击张良贤俱死之。
应龙因劫县令，纵囚焚掠，出綦江库犒师，依仓就食，尽取赀财子女去。老弱者杀之，投其尸，蔽江而下，水为之赤。寻退屯三溪，以綦江之三溪、母渡、南川之东乡坝，立石为播界，号宣慰官庄，声言“江津、合江皆播故土”，益结九股生苗及红黑脚等苗，负险弄兵为助。
时郭子章调土、汉兵渐集，军声始振，贼未敢鼓行深入，但以争界给葬为词，仍具文求抚。会总督李化龙至，以援师未集，蜀人畏贼如虎，亦欲以计缓之，时时移文诘责，示无遽绝意。而应龙伪军师孙时泰，说应龙直取重庆，捣成都，劫蜀王为质，然应龙尚冀曲宥，迁延不进。化龙至成都，亦谬为好语縻之。
已而上闻綦江破，追褫两省巡抚谭希恩，江东之各为民；赐化龙剑，假便宜讨贼，调各路兵至，以图大举。
秋，七月，辛未，承天、沔阳、岳州地震。八月，甲午，陕西狄道山崩。
山在狄道县城东，长二百余丈。忽声如雷者十数夜，遂冲陷为池。山南平地涌山五，高者二十余丈。
丁酉，命中官张忠兼征河东盐税。
是月，荆州推官华钰，黄州经历车重任，并以忤税使中官陈奉被逮。
先是奉税湖广，其仆直驰府署中，钰笞之；奉佯谢，衔之次骨。奉所受敕止江税，乃故移之市，又倍蓰征之，稍与辨辄殴击破面。商贾怖匿，负担者不敢出其途。钰白御史严戢，奉益恨。奉欲榷沙市税，沙市人群起逐之，奉疑钰所使；已，欲榷黄州团
2017 明通鉴卷七十二
风镇税，复为镇民所逐，奉又疑经历车重任教之；遂上疏极论钰、重任阻挠罪、并及巡按御史曹楷、襄阳知府李商耕、黄州知府赵文焕、荆门知州高则巽等数十人。诏切责楷，贬商耕等三人官、钰、重任被逮至，下镇抚狱鞫治，俾引御史楷，钰坚不承，遂长系狱中。
时以忤税监先后被逮者，不久寻释，至是上欲痛加折辱以惧之，于是钰与后速之冯应京、王正志等十余人悉长系。论救章数上，皆不报。
狱中有鸟，形类鹤而小，怪鸣则逮者至。一夕，鸟鸣甚哀，钰起坐俟之，则应京至。居久之，语钰以主静穷理之学，日相与研究。三十二年六月，长陵灾，肆赦，钰与重任并释为民，家居四年卒。【考异】华钰忤陈奉事，据《明史》本传，特书云“时二十七年八月也。”《三编》开矿目中，亦分系之二十七年，今据之。
九月，辛亥，太白经天。
吏部侍郎冯琦，疏请修省弭灾，略曰：“窃惟欲承天意，当顺民心。比来赋额视二十年前十增四，民户殷足者十减五。东征西讨，萧然苦兵；自矿税使出，民苦更甚。加以水早蝗灾，流离载道，畿辅近地，盗贼公行，此非细故也。中使衔命，所随奸徒千百。陛下欲通商，彼专困商；陛下欲爱民，彼专害民。盖近日神奸有二：其一工伺上意，具有成奏，假武弁上之；其一务剥小民，画有成谋，假中官行之；利归群奸，怨萃朝宁。天心仁爱，明示咎征，诚欲陛下翻然改悟，坐弭祸乱。乃礼部修省之章未尝批答，奸民搜括之奏又见允行。片纸朝人，严命夕传，遂令狡猾之徒，操生死之柄。此风一倡，谁不效尤！臣等方欲陈诉，而奸人之奏又得旨矣。五日之内，搜括公私银已二百万。奸内生奸，例外创例，不至民困财殚，激成大乱不止。伏望急图修弭，无令赤子结怨，青史贻讥，则幸甚！”疏人，上不纳。【考异】此疏《三编》不哉，《明鉴》系之是年之末。证之《明史·冯琦传》，即是年九月太2018
纪七十二
白经天，传中所谓“太白、太阴同见于午”者是也。《明史》作“九月辛卯”。九月无辛卯、检《明史稿》，盖“辛亥”也，今从之。
乙卯，石星瘐死狱中。辛未，沈惟敬弃市。
是月土默特犯锦、义二州，纵掠七日。总兵官李如梅坐拥兵畏敌，被劾罢。【考异】《明史·本纪》“九月，土默特寇锦州”，《史稿》则云“锦、义二州，纵掠七日”。至“李如悔拥兵畏敌被劾罢”，语见《明史》本传，今参书之。
冬，十月，壬午，振京城饥民。
丙戌，以播州用兵，加四川、湖广田赋。
戊子，贵州宣慰使安疆臣有罪，请讨播州贼自赎。
疆臣，故宣尉使安国亨子也。国亨以有罪革任，潜至京师纳贿，为起复地，寻请贡大木，竟不至。去年，国亨死，疆臣袭职。会应龙反，疆臣亦以戕杀安定事为有司所按，科臣有言其逆节渐萌者，上不问，许杀贼自赎。至是疆臣奏称“播警方殷，臣心未白”，上复优诏报之。巡抚郭子章、许疆臣以应龙平后，还播所侵水西，乌江地六百里以酬功，疆臣遂率兵从沙溪入，听调遣。
壬辰，命中官李凤征收广东土物。时广洋卫镇抚戴君恩奏广东遗盐及绒锦珠宝等土产，故有是命。
是月，李化龙移驻重庆，调度川、贵、湖广兵，总兵官刘蜓兵亦至。会四川总兵万整罢，以蜓代之。
蜓素有威名，其家丁良马，皆可决胜，然夙与应龙昵，人皆疑之。于是化龙延蜓入卧内，输心腹，且以危言激之，引其父显九丝功为比。事见万历元年，蜓大恸，愿誓死报效。化龙乃腾书于朝，遂委缝专制，军事益有次第矣。
应龙闻之惧，益广结生苗，大治隘塞，屯兵官坝，声言窥蜀。化龙乃檄前驻水西兵三万守黔省，断苗道，复分兵万余据守
2019 明通鉴卷七十二
楚、黔要害。
十一月，已酉，振河南灾，并蠲免改折有差。壬申，内府火。
癸酉，发天津、德州、临清仓粟共三十万石，振畿辅饥，诏以十万备振，二十万平粜。又以凤阳灾，免征、改折有差。
十二月，丁丑，武昌、汉阳民变。
先是，中官陈奉征税湖广，恣行威虐，惨毒备至。兴国州奸人漆有光、许居民、徐鼐等，掘唐相李林甫妻杨氏墓，得黄金巨万，奉奏之，上命奉括进内库。奉因毒拷责偿，且悉发境内诸墓。巡按御史王立贤言：“所掘墓乃元吕文德妻，非林甫妻。奸人讦奏，语多不实，请释不治，而停他处开掘。”不报。
时巡抚支可大以下，事奉唯诺惟谨，独分巡金事冯应京以法裁之。至是有武昌、汉阳诸生妻被辱，诉上官，市民从者万余，哭声动地，蜂拥人奉廨，争投瓦石击奉，奉被伤，诸司驰救之，乃免。应京捕治其爪牙，奉怒，阳饷食而置金其中，应京复暴之，益惭恨。寻置酒邀诸司，以甲士千人自卫，遂举火箭焚民居。民群拥奉门，奉遣人击之，多死，碎其尸，掷诸途，可大噤不敢出声，应京独抗疏列其九大罪。奉亦诬“应京挠命，凌敕使”，上怒，命贬应京边方杂职。给事中田大益、御史李以唐等交章劾奉，乞宥应京，上益怒，除应京名。
是时襄阳通判邸宅，推官何栋如，枣阳知县王之翰，亦忤奉被劾、诏宅、之翰为民，栋如遗逮。【考异】《明史·本纪》系武，汉民变于是年十二月丁丑，《三编》亦系之是年十二月，而据《明史·冯应京传》，乃二十八年十二月事。奉置酒邀诸司在明年正月，则二十九年正月事也。此事本末，经历两年，而据《三编》目中所载，乃二十七、八两年事。若二十九年，则武昌再变，正应京就逮入京之时，《本纪》亦分书之，疑传中类记参错耳。
戊子、振京师就食流民。2020
纪七十二
是岁，南康知府吴宝秀及星子知县吴一元、青山巡检程资，亦以忤中官税使李道被逮。
道征税湖口，横甚，宝秀方出守南康，不与通。会漕舟南还，乘风扬帆入湖口，道欲榷其货，遣卒急追之，舟覆，有死者。道遣吏捕漕卒，宝秀拒不发；道怒，劾“宝秀及一元、资阻挠税务”，诏俱逮治。给事中杨应文等，“请下抚、按公勘”，大学上沈一贯、吏部尚书李戴、国子祭酒方从哲等交章为言，俱不报。
宝秀妻陈氏，恸哭请偕行，宝秀不可，乃括余赀及簪珥付其妾曰：“夫子行，以为路费。”夜，自经死。
宝秀至京，下诏狱。大学士赵志皋上言：“顷臣卧病，闻中外人情汹汹，皆为矿税一事。南康守吴宝秀逮系时、其妻至投缳自尽，阖郡号呼，几成变乱。事关民生向背，宗社安危，臣不敢以将去之身，隐默而不言。”
星子民陈英者，方庐墓，约儒士熊应凤等，走京师伏阙讼冤，乞以身代。于是抚、按及南、北诸臣论救者疏十余上，上皆不省。
一日，司礼田义汇诸疏进御前，上怒，掷地，义从容拾起，复进之，叩首曰：“阁臣跪候朝门外，不奉处分不敢退。”上怒稍平，取阅阁臣疏，命移狱刑部。皇太后亦闻陈氏之死，从容为上言。至九月，与一元等并释为民。归家逾年卒。
初，南康士民建祠特祀陈氏，后合宝秀祀之。天启中、赠太仆少卿，赐祭。
是时中外争矿税者无虑百十疏，而给事中包见捷、一岁疏累上，凡以忤税监得罪者，辄危言论救不已、上尤衔之、谪贵州布政司都事。见捷寻引疾去。
二十八年
2021 明通鉴卷七十二
春，正月，杨应龙勒兵数万，五道并出，攻破龙泉司。土官安民志帅步卒五百拒守，死之，吏目刘玉鸾偕妻子并死于贼。【考异】应龙攻破龙泉司，诸书俱系之正月，据《大事记》则正月二日也。《记》及《通纪》皆云“安民被掳”。《三编》据《实录》书“死”，今从之。并增人刘玉鸾妻子三人.
二月，戊寅，午时，京师地震，自东北往西南连动二次。已卯，遣内监暨禄征凤阳、安庆、徽、庐、常、镇税，又命邢隆税沿江洲田。辛巳，遣鲁坤开彰德、卫辉、怀庆等矿洞。【考异】《明史·本纪》不具，此据《史稿》月日。又《三编》开矿目中亦在二十八年二月。今据书之。
丙戌，总督李化龙率兵分道讨播州。
时诸军大集，化龙大会文武于重庆，登坛誓师，分八路进兵。川师分四路：总兵官刘蜓由綦江入；总兵官马孔英由南川人；总兵官吴广由合江入；副将曹希彬受广节制，由永宁人，黔师分三路：总兵官童元镇由乌江入；参将朱鹤龄受元镇节制，统宣慰使安疆臣由沙溪入；总兵官李应祥由兴龙入。楚师一路分两翼：总兵官陈璘由偏桥人；总兵官陈良弇受璘节制，由龙泉人。每路兵三万，官兵三之，土兵七之。巡抚郭子章驻贵阳，湖广巡抚支可大移沅州，化龙自将中军策应。
部署既定，化龙戒诸将、以抵娄山等关为期，且曰：“关外且战且招降，多不可胜诛也；关内疾战，勿受降，师不可久老、贼诈不可信也。”先是，蜀玉垒山忽裂，佥谓昔年平九丝，地数动，殆播平先兆云。
刘蜓进兵綦江，连战，破三峒。綦江自东溪入播，并峻岭密箐，楠木、山羊、简台三峒素号奇险，贼首穆炤等盘据，蜓力战，克之。
三月，戊午、总兵官童元镇败绩于乌江。
先是杨朝栋统苗兵数万，分道迎敌，锋甚锐，官军夹击。刘2022
纪七十二
纸身自陷阵，苗大惊曰：“刘大刀至矣！”朝栋溃围走，几被获，贼胆落，益为守御计。
诸军分道并捷，南川则酉阳、石砫二司兵先登，遂连克桑木、乌江、河渡三关；陈璘及副将陈寅击四牌贼，各披靡，遂夺天都三百落诸囤。贼连败，乃乘隙出奇兵突犯乌江，诈称水西龙澄会哨，【考异】诸书及《三编》皆作“龙澄”。证之《明史·童元镇传》，乃安疆臣之弟陇澄也，时为镇雄土官与疆臣会大军剿贼，故贼诈称之，今刊改。诱永顺兵，断桥，溺死官军无算。参将杨显、守备陈云龙、阮士奇、白明逵、指挥杨续芝等并显之二子皆死之。事闻，逮总兵童元镇下于理。
时有蜚语水西佐贼者，化龙檄诘之，水西不自安。会贼杀其头目澄大眼，复修好贿陇澄，澄戮其使，击斩伪将杨惟栋等；安疆臣亦执贼二十余人，以示不背。【考异】自杨朝栋迎敌以下，皆三月事，《大事记》书于三月之朔，若乌江之败，《明史·童元镇传》（附李应祥）在三月之望，《史稿》系之戊午者是也。惟戊午在三月，而《史稿》误人二月月分，盖“戊午”上脱去“三月”二字耳，今据诸书改正。
夏，四月，刘蜓战九盘，入娄山关，关为贼前门。万峰插天，中通一线，官军从间道攀藤，鱼贯毁栅而人。
是月，癸酉朔，屯白石。应龙率诸苗决死战，阴令杨珠等抄后山夺关，四面合围。都司王芬中流矢死，守备陈大刚、天全招讨杨愈亦死。
刘蜓亲勒骑冲坚，以游击周敦吉、守备周以德分两翼夹击，败之、与南川永宁路合，连破其龙爪、海云诸险囤，压海龙囤而垒。海龙囤者，贼所倚天险、飞鸟腾猿不能逾者。时偏沅巡抚都御史江铎已抵任视师，陈璘帅师急攻破其青蛇囤，安疆臣亦夺其落蒙关，至大水田，焚桃溪庄。
贼见势急，父子相抱哭，上囤死守，每路投降文以缓官军，化龙以贼诡降，檄令“斩使焚书，毋为所绐”。又虞廷与应龙有
2023 明通鉴卷七十二
旧，檄令无通贼，械其人自明。而吴广人崖门关，营水牛塘，与贼力战三日、却之。
贼诡令妇人于囤上拜表痛哭，云“田氏且降”田氏，即七姓之一，播州所辖五司，七姓见前。复诈为应龙仰药死以报广。已而觇知田氏诈降以缓攻、而所云应龙死，乃川兵攻囤，以火炮击死所谓杨珠也。珠骁勇善战，既死，贼痛如失左右手。广觉诈，益厉兵协攻，绝贼樵汲。八路兵大集海龙囤下，遂筑长围，更番迭攻，贼大困。
会化龙闻父丧，诏以墨缞视师。化龙跣而草檄，益治军，念贼前险不能越，令马孔英勒兵攻其后。会天久雨，将士日驰泥淖中苦战，凡相持四十余日。【考异】自屯白石以下，皆四月事。据《大事记》，是月十三日破青蛇关，十六日夺落蒙关，十八日合围。今悉据《三编》、参《明史·蜓传》、补出阵亡之陈天刚，杨愈二人。
甲午，除京师牙税。
六月，壬申朔，越三日，天忽开霁，官军攻海龙囤益急。明日，刘蜓身先士卒，进克土城。杨应龙益迫，散数千金募死士拒战，诸苗皆骇散，无应者。其夜四更，总兵官陈璘、吴广率兵衔枚上，斩其守关者。应龙方提刀自巡垒，见四面火光烛天，旁皇长叹，泣谓其妻子曰：“吾不能复顾若矣。”诘朝丁丑，官军遂登囤，破其大城人。应龙仓皇同爱妾二，阖室缢，且自焚，广获其子朝栋及兆龙等百余人。
已亥，遂以播州平奏捷京师。【考异】克海龙囤，据《明史·本纪》，在是月丁丑，证之刘蜓，陈璘传，即六月六日也。《史稿》系之已亥者，盖奏捷之日分，今分书之。
秋，七月，辛亥，早。敕修省祈祷。
工科给事中王德完奏言：“致旱有由，纵其所以毒民者是也；弭灾有法，卫其所以保民者是也。今出柙中之虎兕以吞餍群黎，逸圈内之豺狼以搏噬百姓，怨愤无处得伸，郁结无时可解。霖雨2024
纪七十二
以天怒而屯，肥蜻缘人妖而出，如之何不旱！亟改前弦，将各省黩货之使一旦撤回，则修省以实不以文，何旱灾之不禳哉！”疏入，不报。
甲寅，诏停征播加派田赋。八月，辛未，慈庆宫成。丙子，罢朝鲜戍兵。
初，倭既平，命邢玠振旅还京，留万世德等分布戍守。玠因条七马步兵戍守饷需事宜，廷议以“数年疲耗，今始息肩，宜内固根本，不当更为繁费。况彼国兵荒之后，不独苦倭之扰，兼苦我兵。今日善后事宜，仍当商之彼国、先量彼饷之赢绌，始可酌我兵之去留。”因诏督抚会同国王酌奏。至是朝鲜亦请撤兵，酌留水兵八千以资戍守，从之。
九月，甲寅，停刑。
是秋，绰哈犯辽东，副总兵解生等败没。冬，十月，辛未，贵州皮林苗叛。
皮林在湖、贵交，与九股苗相接。有吴国佐者，洪州司特峒寨苗也，桀黠无赖。其从父大荣以叛诛，国佐收其妾。黎平府持之急，遂反，自称天皇上将，其党石纂太称太保，合攻上黄堡，诱败参将黄冲霄，追至永从县，杀守备张世忠，炙而啖之。掠屯、堡七十余，焚五开南城，陷永从，围中潮所。时以方征播州，未暇讨。至是播平，偏沅巡抚江铎请命总兵官陈璘移师讨之。
丙子，云南税监杨荣请开采云南阿瓦、孟密宝井，从之。庚子，下给事中王德完子狱。
时郑贵妃日有宠，而王皇后多疾。左右咸窃意后崩，贵妃即正中宫位，其子为太子。中允黄辉，皇长子讲官也，从内侍微窥得其状，谓德完曰：“此国家大事，旦夕不测，书之史册，谓朝廷无人。”德完乃属辉具草，及是上之。疏人，震怒，立下诏狱拷
2025 明通鉴卷七十二
讯。尚书李戴、御史周盘等连疏论救，忤旨，切责，御史夺俸有差。阁臣沈一贯方在告，力疾草奏，为德完解，上亦不怿，命杖德完百，除其名。复传谕廷臣：“诸臣为皇长子耶？为德完耶？如为皇长子，慎无渎扰；必欲为德完，则再迟册立一岁。”廷臣乃不复言。
十二月，乙未，御午门，受播州俘，磔杨应龙尸，戮朝栋、兆龙于市。
是岁，两畿、各省灾伤，又苦矿税，兵民多起为盗。浙人赵一平，以妖术倡乱，窜徐州，与其党孟化鲸等招集亡命，自称宋后，署伪官，期明年二月诸方并起事，觉伏诛。
时凤阳巡抚李三才再疏陈矿税之害，言：“陛下爱珠玉，民亦慕温饱；陛下爱子孙，民亦恋妻孥。奈何崇聚财贿，而使小民无朝夕之安，”又言：“近日奏章，凡及矿税，悉置不省。此宗社存亡所关，一旦众叛土崩，小民皆为敌国，陛下即黄金盈箱，明珠填屋，谁为守之！”皆不报。
其年十月，给事中田大益亦极陈矿税六害，言：“内臣务为劫夺以应上求，矿不必穴而税不必商，民间邱陇阡陌皆矿也，官吏农工皆入税之人也。公私骚然，脂膏殚竭，向所谓军国正供，反致缺损。即令有司威以刀锯，祗足驱民而速之乱耳，此所谓＇敛巧必蹶｀也。
陛下尝以矿税之役为裕国爱民，然内库日进不已，未尝少佐军国之需。四海之人方反唇切齿，而冀以计智甘言掩天下耳目，其可得乎！此所谓＇名伪必败＇也。
财积而不用，祟将随之。脱巾不已，至于揭竿，适为奸雄睥睨之资。此时虽家给人予，亦且蹴之覆之而不可及矣。此所谓贿聚必散＇也。
夫众心不可伤也。今天下上自簪缨，下至耕夫、贩妇，茹苦含辛，扼掔侧目而无所控诉者，盖已久矣。一旦土崩势成，家为2026
纪七十二
雠，人为敌，众心齐倡，而海内因以大溃。此所谓＇怨极必乱”也。
国家全盛二百三十余年，已属阳九，而东征西讨以求快意。上之荡主心，下之耗国脉，二竖固而良医走，死气索而大命倾。此所谓“祸迟必人”也。
陛下矜奋自贤，沈迷不返，以豪珰奸弁为腹心，以金钱珠玉为命脉。药石之言，褎如充耳，即令逢、干剖心，皋、夔进谏，亦安能解其惑哉！此所谓“意迷难救＇也。
此六者、今之大患。臣畏死不言，则负陛下。陛下拒谏不纳，则危宗社；愿深察而力反之！”皆不报。
而一时有司以忤税使先后得罪者，广东则新会在籍通判吴应鸿、举人劳养魁，钟声朝、梁斗辉，云南则寻甸知府蔡如川，赵州知府甘学书，陕西则富平知县王正志，皆被速。给事中陈惟春言：“近日所逮诸人，宜敕下抚、按严勘虚实，不得以一人单词枉害善良。”不报。
未几，陕西税监梁永亦讦正志，上命诸抗违欺隐者，悉指名劾奏，重治之。自是宦官益张，长吏皆丧气。
正志系诏狱凡四年。三十一年夏瘐死，应鸿亦死狱中。天启时，始赠祭，录其子。【考异】以上皆二十八年事。《三编》据《明史》传中分年类记，今悉据之。
二十九年
春，正月，壬子，以播州平，诏天下蠲四川、贵州、湖广、云南加派田租逋赋，除官民诖误罪。
是月，总兵官陈璘讨皮林苗，平之。
时巡抚江铎移驻靖州，璘率副将李遇文等七道并进。璘禽苗酋银贡等，游击宋大斌攻破特洞，焚之。吴国佐逃入古州毛洞，追获之。石纂太逃广西土岩山，指挥徐时达诱缚之，贼党杨永禄
2027 明通鉴卷七十二
率众万余屯白冲，游击沈宏猷等夹攻，生禽永禄。诸苗悉平。
二月，甲戌，振大同、宣府饥、并蠲免本年田租。
已丑，逮金事冯应京等。
时应京已除名，寻以都给事中杨应文论救，上怒，遂与襄阳通判邸宅、枣阳知县王之翰俱被逮。二人见二十七年。时湖广官三人，惟何栋如遣逮，宅与之翰同黜为民，至是以论救，加逮之。
维时陈奉又诬劾“武昌同知卞孔时抗阻税务”，乃并逮之。【考异】武昌再变在是年三月，即逮冯应京等激民变也。《纪事本末》系逮应京月日，今从之，为下文再变张本。
是月，大西洋利玛窦至京师，进方物。
大西洋者，欧罗巴洲之统名。洲中凡七十余国，而意大里亚居其一。利玛窦，即意大里亚人也。以万历九年，泛海数万里抵广州之香山澳，居二十年。至是入京师，由天津税监马堂奏闻。下礼部议，言：“大西洋不载会典，真伪不可知。且所贡天主及天主母图，既属不经，而所携有神仙骨诸物，则唐韩愈所谓＇凶秽之余，不宜令入宫禁＇者也。乞给赐冠带还国，勿令潜居两京，与中人交往，别生事端。”不报。
天主者，欧罗巴诸国所奉事之耶稣教。耶稣者，华言救世主也，实生于如德亚，在亚细亚洲中，西行教于欧罗巴。其始生在汉哀帝元寿二年庚申，诸国皆用以纪年，至是阅一千六百年有奇云。【考异】利玛窦人贡，《明史·本纪》书于二十八年之末，盖据马堂奏闻年月也.利入京师，《明史·意大里亚传》系之二十九年，《纪事本末》书于是年二月，证之传中，言“候命五月，未赐纶音，礼部遂于八月复请造还”，则以为三月者近之，西人书中言利至京师，亦云二十九年，今仍据传书之.
三月，乙卯、赐张以诚等进士及第、出身有差。是月，武昌民再变。
时建冯应京等缇骑抵武昌，民知应京获重谴，相率痛哭。陈2028
纪七十二
奉大书应京名，列其罪，榜之通衢，士民益愤，聚数万人围奉廨，誓必杀奉。奉逃匿楚王府，众乃投奉党十六人于江，并伤缇骑。以巡抚支可大助虐，焚其辕门，可大不敢出。日已晡，犹纷乱，应京因服坐槛车，晓以大义，乃稍稍解散，奉匿楚府逾月不敢出。
应京被逮至京师，下诏狱拷讯，长系狱中。三十二年九月，上以星变修省，廷臣请释系因，于是应京及宅、栋如获释，而王之翰先瘐死狱中。【考异】是年三月民变，以逮应京复激之。《明史》传中以事起于二十八年之十二月，其实二十八年应京被劾除名，处分已定，因诸臣相继论救，遂复逮应京，并加逮邸宅，王之翰、卞孔时等，因有二十九年三月再变之事，传中连叙，未经分析。而《本纪》则于二十七年十二月记武昌，汉阳民变，二十九年三月记武昌民变，与传中所云“武昌再变”者合，今据《本纪》年月分书之。杀参随六人，纪传皆同，《三编》易以“十六人”，疑据《实录》改也，今从之。
武昌之再变也，给事中田大益上言：“陛下驱率狼虎，飞而食人，使天下之人剥肤而吸髓，重足而累息，以致天灾地坼，山崩川竭。衅自上开，愤由怨积，奈何欲涂民耳目以自解释，谩日权宜哉！
今楚人以奉故，沈使者不返矣，且欲甘心巡抚大臣矣；中朝使臣不敢人境侦缓急，逾两月矣；四方观听，惟在楚人。臣意陛下必且旷然易虑，立罢矿税以靖四方，奈何犹恋恋不能自割也！
夫天下至贵，而金玉珠宝至贱也；积金玉珠宝若泰山，不可市天下尺寸地，而失天下，又何用金玉珠宝为哉！
今四方万姓，见陛下遇楚事而无变志，知祸必不解，必且群起为变，此时即尽戮诸珰以谢天下，宁有济耶！”上怒，留中。
夏，四月，乙酉，征陈奉还。
奉见武昌民情汹汹，亟请还京以避之。内阁沈一贯因极言奉罪，请立代还，言官亦争以为请，上不许。会江西湖口税使李
2029 明通鉴卷七十二
道，奏“奉水阻商舟，陆绝贩运，剥民病国”，上乃召奉还，以承天守备中官杜茂代之。
顷之，东厂奏缇骑有死者，上怒甚，手诏内阁，欲究主谋。一贯言“民心宜静，请亟遣重臣代支可大拊循”，因荐侍郎赵可怀。上乃褫可大官，令可怀驰往。未至，可大已遣兵护奉行，舟车相衔，数里不绝。可怀入境，亦遣使护之，奉得迤逦去。
丙申，分播州地为二，置遵义、平越二府。
杨氏据有播州，自唐以来，传二十九世，八百余年，至应龙而亡。
五月，山西巡抚魏允贞罢。
时中官张忠、孙朝，先后领山西矿税，诛求百方，允贞每事裁抑，疏暴其罪，朝怒，劾“允贞抗命阻挠。”上留允贞疏不下。而下朝疏于部院，将加谴责。吏尚李戴、都御史温纯力争，“请下允贞疏平议”，上并留中。山西军民数千人，诣阙为允贞讼冤，言官亦连章论救，上置不问。
允贞父年九十余，乃乞归侍养，廷议以税使害民，非允贞不能制，固留之。允贞请益力，听归。
六月，壬申，苏州民变、杀织造中官孙隆参随六人。诏有司捕乱者，民葛诚独承，下狱论死，后遇赦得释。【考异】《明史·本纪》书于五月，此据《史稿》月日也。“六人”，《明史》作“数人”，《三编》目中亦据《史稿》书“六人”，今从之。
京师自去年六月不雨，至是月乙亥始雨，时畿辅、山东、河南赤地数千里，山西亦旱。
吏部尚书李戴言：“今三辅嗷嗷，民不聊生；草木既尽，剥及树皮；夜窃成群，兼以昼劫；道殣相望，村空无烟。据巡抚汪应蛟揭称，坐而待振者十八万人。＇过此以往，夏麦已枯，秋种未布，使百姓坐而待死，更何忍言！使百姓不肯坐而待死，又何忍一
2030
纪七十二
加以频值外警，连兴倾国之师，车殆马烦，行赍居送，按丁增调，践亩加租。此时赋税之役，比二十年以前不啻倍矣。而矿税之议烦兴、貂珰之使四出。不论地有与无，有包矿、包税之苦；不论民愿与否，有派矿、派税之苦。指其屋而挟之曰彼有矿，则家立破矣；彼漏税，则橐立倾矣。以无可查稽之数，用无所顾畏之人，行无天理王法之事。
大略以十分为率，人于内帑者一，克于中使者二，瓜分于参随者三，指骗于土棍者四；而地方之供应，岁时之馈遗，驿递之骚扰，与夫不才官吏指以为市者不与焉。
陛下但知利源易开，中贵易信，岂知彼剥害小民至于如此！亦岂知今日苦矿苦税之民，即是前日被灾被兵之民，重累叠困.咨嗟愁怨，至于如此！”不报。
丁亥，法司请热审，不报。自后数年皆停热审，狱囚久系多死。
是夏，振顺天、保定、真定、广平、顺德诸府饥。秋，八月，复命李成梁镇辽东。
成梁去辽，十年之间，更易八帅，边备益弛。会总兵马林获罪，沈一贯言“成梁虽老，尚堪将兵”，乃命再镇辽东，年已七十六矣。
九月，壬寅，河决开封、归德。
时商邱等处黄河水涨，冲决萧家口一百余丈，全河尽南注，河身变为平沙，商贾舟胶沙上，南岸蒙墙寺，忽徙置北岸，虞城、夏邑多被淹没，河势尽趋东南，而黄堌断流。河南巡抚曾如春以闻，曰：“此河徙，非决也。”
初，给事中杨廷兰，因黄堌之决，请开泇河。是时杨一魁召掌部事，以工部侍郎刘东星代之，总理河、漕。东星以河东决，黄堌由韩家道口至赵家囤百余里，冲刷成河，即潘季驯议复之故道也。因暂开赵家囤至两河口四十里，阅六月工成。东星复欲采
2031 明通鉴卷七十二
众说凿泇河，以地多沙石，工未就而东星病。自是河既南徙，北流遂绝，而赵家囤亦日就淤塞，徐、邳间三百余里，河水尺余，粮艘阻塞。
工科给事中张问达言：“萧家口在黄堌上流，未有商舟不能行于萧家口而能行于黄堌以东者，运艘大为可虑。”上从其言，方令东星勘议，而东星卒矣。
问达复言：“运道之坏，一因黄堌口之决不早杜塞，更因并力泇河，以致赵家囤淤塞断流，河身日高，河水日浅，而萧家口遂决。全河奔溃入淮，势及陵寝。东星已逝，宜急补河臣，早定长策。”大学士沈一贯，给事中桂有根，皆趣简河臣。
御史高举献三策，“请浚黄堌口以下旧河，引黄水注之东，遂塞黄堌口而遏其南，俟旧河冲刷深，则并塞新决之口。”其二则请开泇河及胶、莱河，而言“河、漕不宜并于一人，当选择分任其事。”
江北巡按御史吴崇礼，则“请自蒙墙寺西北黄河湾曲之所，开浚直河，引水东流，且浚李吉口至坚城集淤道三十余里，而尽塞黄堌以南决口，使河流尽归正漕。”
工部尚书杨一魁，酌举、崇礼之议，“以开直河、塞黄堌口、浚淤道为正策，而以泇河为旁策，胶，莱为备策。”上命急挑旧河，塞决口，且兼挑泇河以备用，下山东抚、按勘视胶莱河。丁未，赵志皋卒。
志皋以封贡议起石星，及星败，物议纷腾。又兼七十余，老耄为朝士所轻，而醇谨特蒙上眷。在告四年，乞休疏凡八十余上，俱不报。至是卒于邸舍。
癸丑，贵州饥。
巡抚郭子章言：“六月十八日，贵阳府定番地震，自酉至戌，有声如雷；黔东诸府、卫及黄平五司，自正月不雨至于六月；思南府大雨；婺川县大雨，冰雹交作，城内水深数尺。去年苦兵，2032
纪七十二
今年苦饥；黔东忧早，黔南忧水；军民重困。议将湖广，四川二省协济拖欠钱粮如数征解，以振全黔。”户部议如其请，报可。戊午，起前礼部尚书沈鲤、朱赓并兼东阁大学士，预机务。
沈一贯请增置阁臣、上素虑大臣植党，欲用林居及久废者、遂诏鲤、赓以原官人阁。
冬，十月，己卯，立皇长子常洛为皇太子。
时太子年二十，廷议有欲先冠婚后册立者，沈一贯不可，曰：“不正名而苟成事，是降储君于诸王也。”上意亦悟，命即日举行，漏二鼓，诏下。既而上复悔，令改期，一贯封还诏书，言“万死不敢奉诏”，上乃止。
初，郑贵妃要上至大高元殿谒神设誓，立其子为太子，上因书一—纸，缄玉合中，赐妃为符契。后廷臣争之力，慈圣太后复坚持立长，而妃又忽失欢，于是皇长子遂得立。上遣人取玉合，封识宛然，发合，虫蚀书尽矣，上悚然异之。
同日，封诸子常洵为福王，常浩瑞王，常润惠王、常瀛桂王。
《明鉴》曰：设誓要立，与《汉书》所纪戚夫人事略相类；虫蚀书尽，与《汉书》所纪公孙病已立事略相类。戚夫人事，纲目削之，以其近琐；虫食叶事，纲目载之，以叶为虫食，尚属事理所有。至书缄合内，乃为虫食，不经之甚矣。盖是时群臣惟恐皇长子之不得立，幸如所请，遂从而缘饰其辞，若以为天之默相者。不知慈圣意稍不定，郑妃竟不失欢，虫虽蚀书，于事奚济乎！史家不察，备载以神其说。御批斥为“傅会可笑”，洵足发当时之覆而破千古之疑矣。壬辰，加上慈圣皇太后尊号。
是月，以侍郎冯琦为礼部尚书。余继登去年七月卒，至是始以琦代之。
十二月，辛未，复朵颜马市。
2033 明通鉴卷七十二
朵颜部长长安，即长昂，译见前。屡人寇，败之。至是与董呼哩即董狐哩，译见前，等皆纳款，并请复宁前木市，许之。
己丑，命礼部祈雪。
是岁，江西饶州通判陈奇可以忤税使被逮。三十年
春，正月，己未，以四方灾异，敕群臣修省。
是月，湖广潜江、沔阳、石首、巴陵、华容、广济、景陵、平江、荆门、安乡、大冶、兴国等州县灾荒，巡按御史王立贤请将改折缓征钱粮蠲免振贷，从之。
二月，己卯，上不豫。
时皇太子姻礼甫毕，上忽有疾，急召诸大臣至仁德门。俄，独命首辅沈一贯入启祥宫后殿西暖阁。皇太后南面立，稍北；上稍东，具冠服，亦南面；太子诸王跪于前。一贯叩头起居毕，上命之前，谕曰：“联病笃矣。矿税事，朕因三殿、二宫工未竣，权宜采取。今可与江南织造、江西陶器俱止勿行。所遣内监，俱令还京。法司释久系罪囚。建言得罪诸臣，咸复其宫。”言已，就卧。一贯寻叩头出，拟旨以进。
是夕，阁臣、九卿俱直宿朝房。漏三鼓，中使捧谕至，具如上语一贯者，惟中加“南京供应机房系旧制，并苏、杭织造内有御用及婚礼袍服，俱著仍旧。已采征在官金银等件，并织完绒疋，烧完磁器，还著原差内官押解进用。如有奸恶截阻，及驿递应付迟慢者，指名参处”数语。诸大臣期即奉行。
翼日，上疾瘳，悔之，遣中使二十辈至阁，追取前谕，一贯不能持，惶遽缴人。时司礼太监王义方在上前，力争曰：“王言何可反汗！”上怒，欲手刃之。义言益力，而中使已持前谕至。后义见一贯，唾曰：“相公稍持之，矿税撤矣。何怯也！”自是大臣、言官疏请者日相继，皆不听。
2034
纪七十二 甲申，重建乾清、坤宁宫。
是月，福建晋江、南安、惠安、同安、莆田、仙游诸县并告灾，诏分别蠲振。【考异】振湖广，福建灾，《明史·本纪》皆不具.《三编》据《实录》增纲目，今从之。
闰月，丙申，复河套诸部贡市。
先是套部市罢者十有余年，二十四年，乞款进马，诏许增其价。后因各部侵轶不常，仍罢款议，遂复松山，筑边城，诸部长恐。至是济农、巴尔章等输诚乞款，两镇新、旧抚臣皆言款便。会巡抚王见宾将去，诸部恐款事不成，请益切；在宁夏者，珠苏尔亦请之巡抚杨时宁；两镇交奏。会孙维城代见宾，时宁亦迁去，以黄嘉善代之，二人并申约束。
维城议上善后六事：“一市货务精，委官协办，并程以殿最；一抚赏宣抚必谂识情形，如波罗参将马应时，口习番语，应令兼管；一选廉干文武官各一员，专验马匹■壮，堪备骑操，方听解道验烙；一市赏须有定额，军民不许私易，将官不许贪功，经管官不许扣克及以滥物搪塞；一延镇应改创边墙，筑围垣如城，匝以深池，庶缓急无虞；一定市期并赴赏之例，其进贡之马，务择臕壮，不得既收。”
嘉善议上善后七事：“一市银请自二十年以后，每年照数听镇咨部题发；一每岁之市，一年无犯，方准一次款市；一市分冲、缓，守备、通判等官按地分管，便干责成；一定抚赏之例，如生事则议革；一定易马之额，如验堪骑操，方许分给营堡；一松山近始收复，不可不加计防之，如阳顺阴违，即当出兵剿伐；一每岁汇查将领有无失事，报部处分。”
兵部皆议覆从之。自是款市之议复坚。【考异】贡市月日，见《明史·本纪》。其二镇所上善后条目，《鞑租传》不具，《三编》据《实录》增人目中，今据之。
戊午，河州黄河水涸见底，凡三日。
2035 明通鉴卷七十二
以姚继可为工部尚书。时杨一魁以河决冲人祖陵，被劾罢也。
三月，甲申，云南腾越民变。
税监杨荣，肆虐激民，民不胜愤，火其厂房，杀委官张安民。抚、按以闻，上怒，持其章不下数月，沈鲤至，亟请“列荣罪状以定民心”，于是得无株及。
是时广东李凤、广西梁永，并以矿税激民变，左都御史温纯言：“税使窃弄陛下威福以十计，参随凭藉税使声势以百计，地方奸民窜身为参随爪牙以万计。宇内生灵，困于水旱，困于采办，营运、转输，既嚣然丧其乐生之心，安能复胜此千万虎狼耶！愿即日罢矿税，速凤等置于理。”亦不报。
是月，河州黄河突涨，坏桥道，毁墩房。总督李汶、巡抚贾待问言：“黄河上流，水尽乾竭。今岁火星失度，日光如赭。火星见在九月，此奏报当在是年九月之后，《三编》据《实录》类书之。风薶黄雾，种种变异，然未有若此河之为变者。河渎之行地，犹元气之周身而货财之流布于天下也。今天下财力，可谓匮绌，闾阎贫，府库贫，独矿税监使及参随土棍之家富耳。神河天险，源涸流徙，此脉竭财匮之象也。夫民匮则愁苦，愁苦则思乱，直须时耳。伏望罢矿税，撤中使，人心既悦，天意自回。”不报。
户部尚书陈蕖病免，召赵世卿自仓场回部管事。兵部尚书田乐罢，越三月，以刑部尚书萧大亨兼署。
夏，四月，辛丑，振顺天、永平二府饥，并蠲田租。乙巳，京师早，敕修省。
五月，乙亥，法司请热审，不报。
是月，四川地震，鸣如雷。至六月，复有声，房屋俱动。【考异】《明史·五行志》佚，《三编》据《实录》增。
江西税监潘相，素为众所忿、一日舆而出，会岁试诸生童指目之。相怒，禽四人人，其一则谋托辅国将军之庶宗也，捶之伤2036
纪七十二
甚，各宗大哄，毁门入，相走免。诬劾上饶知县李鸿报怨，鸿坐除名。
六月，戊申，福建兴化，泉州二府同日地震。辛亥、福州、兴化，泉州三府复同日地震。【考异】《明史·五行志》佚，《三编》据《实录》增，并著日分，今从之。
是月，京师大水。
秋，七月，辛巳，以边饷缺乏，敕有司严催积逋。是月，缅甸犯腾越。
初，杨荣请开阿瓦、孟密宝井，云岁可得数十万，既而所进不得什一、乃诬知府熊铎侵匿，逮下法司。荣又奏请敕丽江土知府木增献地听开采，遂有番、汉居民焚厂杀委官之狱。至是缅人以税使贪暴为词，攻陷蛮莫。宣抚司思正奔腾越，缅追及之，有司杀思正以谢，始解去。
沈鲤至京师，入阁，时年七十一矣。沈一贯以上心夙向鲤，深忌之，贻书李三才曰：“归德公来，必夺吾位，将何以备之？”归德，鲤邑名，欲风鲤辞召命也。三才答书，言“鲤忠实无他肠”，劝一贯同心，一贯由此并憾三才。
九月，已未朔，夜有大星起东南，色血红，大如碗，忽化为五，中一星最明。久之，会为一星，大如簏。辛巳夜，流星大如鸡卵，青白色，尾有光。又流星大如碗，起自参，人天苑。又有大小星数百，四面交错而行。礼科给事中张问达以星变请罢矿税，不报。【考异】见《明史·天文志》。《三编》据《实录》，详具目中，今从之。
冬，十月，壬辰，五更，复有流星起中天，光散七道，有声如雷。
丙申，孝陵灾。 戊戌，振南直隶灾。
时江北宿松、望江二县灾重，准改折，井休宁、祁门、婺源
2037 明通鉴卷七十二
等县以次振恤。其泗州，虹县等十二州县，分别蠲振有差。【考异】《明史·本纪》但书振江北，《三编》统以南直隶，又各书州县，增人目中，今从之。
丙辰、停刑。
十二月，大学士沈一贯等奏：“天下御史巡行差务凡十有三处，今缺其九。请遣各御史分往受事，庶监察有所责成而纲纪可振。”疏入，不报。
凤阳临淮知县林锜，以忤税监被逮下狱。
是岁，两京缺尚书三、侍郎十，科、道九十四、天下缺巡抚三、布、按、监司六十六，知府二十五。兵科都给事中田大益力请简补，不报。




