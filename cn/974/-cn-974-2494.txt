梅尧臣　咏欧阳永叔文石砚屏二首

虢州紫石如紫泥，中有莹白象明月。

黑文天画不可穷，桂树婆娑生意发。

其形方广盈尺间，造化施工常不没。

虢州得之自山窟，持作名卿砚傍物。

梅尧臣

梅尧臣　咏欧阳永叔文石砚屏二首

凿山侵古云，破石见寒树。

分明秋月影，向此石上布。

中又隐孤壁，紫锦藉圆素。

山只与地灵，暗巧不欲露。

乃值人所获，裁为文室具。

独立笔砚间，莫使浮埃度。

梅尧臣

