释崇岳　送鹿野珍禅友还七闽

共处十年真岁寒，山边水边相盘桓。

拶倒几回扶不起，未尝说著祖师关。

释崇岳

释崇岳　送鹿野珍禅友还七闽

密庵的子是冤雠，疾焰过风第二筹。

笑里一场无折合，不容提掇转风流。

释崇岳

释崇岳　送鹿野珍禅友还七闽

千差坐断路头通，万里乡关一信风。

不负灵山亲记莂，好音专待寄来鸿。

释崇岳

