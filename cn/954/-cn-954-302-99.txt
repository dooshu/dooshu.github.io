陈造　次韵答赵文卿四首

才名一世未通班，天向诗人每坐悭。

不作上书来北阙，可无携妓醉东山。

陈造

陈造　次韵答赵文卿四首

平日诗声不易班，联翩属我未应悭。

得无纸贵咸阳市，当有人逢饭颗山。

陈造

陈造　次韵答赵文卿四首

小燕招邀慰病颜，何曾雨涩与风悭。

分明喜鹊先知得，未晓飞鸣闹屋山。

陈造

陈造　次韵答赵文卿四首

帘疏财许客窥班，未得缠头小破悭。

已结云愁蜚蝶梦，莫斜秋水蹙春山。

陈造

