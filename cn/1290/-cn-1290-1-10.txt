10.薏苡

一名芑实，一名屋菼，一名 	米，一名解蠡，一名薏珠子，一名西番蜀秫，一名回回米，一名草珠儿，处处有之，交趾者子最大，出真定者佳。今多用梁汉者，气劣于真定。春生苗，茎高三、四尺，叶如黍叶，开红白花作穗，五、六月结实，青白色，形如珠子而稍长，故呼薏珠子。取用以颗小、色青、味甘、粘牙者良。形尖而壳薄，米白如糯米，此真薏苡也。可粥，可面，可同米酿酒。性微寒无毒。养心肺，上品之药。健脾益胃，补肺清热，去风胜湿，消水肿，治筋急拘挛，去干湿脚气大验。久服轻身辟邪，令人能食。

【诠释】

薏苡系禾本科薏苡属一年生植物，学名为Coix lacryma-jobi。茎高1.3～1.7米。叶狭长，脉平行。花单性，雄蕊成穗状花序，生于梢之上。果实椭圆形，仁壳薄，白色，供食用和药用。有健脾补肺、利水除湿之功效，主治风湿水肿等症。

