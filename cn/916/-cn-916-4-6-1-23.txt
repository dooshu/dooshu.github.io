【同前】

美哉良友。禀德坤灵。明照远鉴。幽微妍精。超迹皇英。质如瑶琼。赠我翰林。（群书校补作墨。）示我丹诚。道同契合。体异心并。自顷西徂。合于五楼。迟想欢□燕。（本集作嫌。《诗纪》作怃。）观（群书校补作睹。）我良畴。亦既至止。愿言莫由。室迩入鬲。（当作人隔。）中情则忧。抱恨东游。神往形留。何以合志。（本集、《诗纪》作忍。）寄之此诗。何以写思。记之斯辞。我心有矣。歌以赠之。无秘尔音。万我是贻。（本集三。《诗纪》二十七。）

