韩维　再和二首

壮岁希高事独清，介然何意慕三旌。

无邪每奉先儒戒，有犯常存狷者情。

任重股肱惭暗弱，老全骸骨赖休明。

非因大旆闲来往，仲蔚蓬蒿绕舍生。

韩维

韩维　再和二首

应为开门近太清，故携歌管逐双旌。

酒逢欢后宁论量，语到真时不属情。

木叶吟风千籁作，菊丛含雨万珠明。

知公几案常丰暇，诗思如泉日夜生。

韩维

