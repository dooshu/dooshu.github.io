◇封临川安兴建安等五王诏

神州帝城，冠冕列岳，渚宫樊邓，形胜是归，居中作卫，翼宣戎重，隆兹宠号，实允旧章，并非亲勿居，惟贤斯授。宏，朕之介弟，早富德誉，董一蕃政，缉是嘉庸，国礼家情，瞻寄隆重。秀，风颖俊迈，诚业标简，任居蕃翰，政以化成。伟，体韵淹穆，神宇凝正，经纶夷险，参赞王业。（《艺文类聚》五十一，◇　案，《文苑英华》四百四十四有全文，以为沈约作。）

