白玉蟾　冥鸿阁即事四首

腊雪飞如真脑子，水仙开似小莲花。

睡云正美俄惊起，且唤诗僧与斗茶。

白玉蟾

白玉蟾　冥鸿阁即事四首

雪白霞红云色黄，晚风先办晓来霜。

吹开一路江梅蘥，薰作九天沉水香。

白玉蟾

白玉蟾　冥鸿阁即事四首

瑞香蓓蕾破寒晴，稚子呼为紫素馨。

万斛幽香量不尽，霜风吹送暮天青。

白玉蟾

白玉蟾　冥鸿阁即事四首

夜饮青莲居士家，高吟大笑对梅花。

饕杯自喜更筹缓，醉墨偏随烛影斜。

白玉蟾

