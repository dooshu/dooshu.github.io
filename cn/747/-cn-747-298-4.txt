○谢追赴大礼表

臣言：直省王容至，伏奉恩敕，朔方无事，且赴大礼者，臣肃承宠命，喜跃交并。臣某中谢。臣实不才，累承恩奖，入参喉舌，叨居国相之荣；出总旌麾，谬忝元戎之寄。常愿俯陈萤爝，宁有益於曦舒；思竭涓尘，何以裨於海岳？每忧折鼎负乘，碎首糜躯，何阶答於照临？抚已增於悚息。伏以宗大享，礼备郊天，特垂纶之私，听同玉帛之会，驰心替跸，不遑俟驾。影塞垣，迫於遵守，以庆以惧，战汗兼深。今长河始冰，大漠初雪，边亭有贼，今正其时，事不可期，兵难预度。倘惊尘忽起，祸出不虞，臣进不之京，退不及事，微躯塞责，无益於军。诚愿陪扈属车，仰望汉，顾惟军旅之重，正当预备之辰，不敢释此严防，驰赴恩命。惟当利兵训卒，息烽候於三边；耀武怀荒，宣皇威於万里。无任悚荷屏营之至。

