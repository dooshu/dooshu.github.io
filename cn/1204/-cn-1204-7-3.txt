◎洪迈禁中词

绍兴中，禁中避暑，多御复古、选德等殿及翠寒堂纳凉。长松修竹，浓翠蔽日，层峦奇岫，静窈萦深。寒瀑飞空，下注大池，可十亩。池中红白菡萏尤柄，盖园丁以瓦盎别种，分列水底，时易新者，庶几美观。又置茉莉、素馨、建兰、麝香藤、朱槿、玉桂、红蕉、婆、帘葡等南花数百盆於广庭，鼓以风轮，清芬满殿。御榻两裤，各设金盘数十架，冰雪如山。纱厨前後，皆悬挂伽兰木、真蜡、龙涎等香珠百馀。蔗浆金碗，珍果玉壶，初不知人间有尘暑也。洪景卢学士，尝赐对於翠寒堂，当三伏中，战栗不可久立。高宗问故，遗中贵人以北绫半臂赐之，则境界可想见矣。景卢作词纪恩而出。［周密几时记］

