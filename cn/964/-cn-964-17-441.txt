韩维　拟杜子美体赋夏日间居三章

阶前萱草开丹花，竹根乱笋生如麻。

幽居无言感物华。衡门流乱车马绝，

绕舍阁阁喧鸣蛙。

韩维

韩维　拟杜子美体赋夏日间居三章

何所为乐夏日间，手把内篇卧且观。

香气氤氲满帘间。圆荷贴水雨打乱，

青蔓挂壁风吹寒。

韩维

韩维　拟杜子美体赋夏日间居三章

邻家芳树墙头垂，群鸦引儿日夜啼。

驱之稍去还满枝。我初厌鸦挠吾静，

听之既久理亦齐。

韩维

