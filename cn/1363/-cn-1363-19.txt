裴少俊墙头马上


裴少俊墙头马上杂剧（元）白仁甫撰y7

●裴少俊墙头马上杂剧目录y7

第一折y7

〔音释〕y7

第二折y7

〔音释〕y7

第三折y7

〔音释〕y7

第四折y7

〔音释〕y7

题目　李千金月下花前　正名　裴少俊墙头马上y7

第一折y7

〔冲末扮裴尚书引老旦扮夫人上诗云〕满腹诗书七步才。绮罗衫袖拂香埃。今生坐享荣华福。不是读书那里来。老夫工部尚书裴行俭是也。夫人柳氏。孩儿少俊。方今唐高宗即位仪凤三年。自去年驾幸西御园。见花木狼藉。不堪游赏。奉命前往洛阳。不问权豪势要之家。选拣奇花异卉。和买花栽子。趁时栽接。为老夫年高。奏过官里。教孩儿少俊承宣驰驿。代某前去。自新正为始。得了六日宣限。那的是老夫有福处。少俊三岁能言。五岁识字。七岁草字如云。十岁吟诗应口。才貌两全。京师人每呼为少俊。年当弱冠。未曾娶妻。不亲酒色。如今差他出去公干。万无一失。教张千伏侍舍人。在一路上休教他胡行。替俺买花栽子去来。〔下〕〔外扮李总管上云〕老夫姓李。双名世杰。乃李广之后。当今皇上之族。嫡亲三口儿。夫人张氏。有女孩儿小字千金。年方一十八岁。尤善女工。深通文墨。志量过人。容颜出世。老夫前任京兆留守。因讽谏则天。谪降洛阳总管。老夫当初曾与裴尚书议结婚姻。只为宦路相左。遂将此事都不提起了。如今左司家勾唤我。今日便行。留下夫人与孩儿。紧守闺门。待我回来。另议亲事。未为迟也。〔下〕〔正末扮裴舍人引张千上云〕小生是工部尚书舍人裴少俊。自三岁能言。五岁识字。七岁草字如云。十岁吟诗应口。才貌两全。京师人每呼为少俊。年当弱冠。未曾娶妻。惟亲诗书。不通女色。承宣驰驿。前来洛阳。不问权豪势要之家。名园佳圃。选拣奇花。和买花栽子。就用一车装送。来日起程。今日乃三月初八日。上巳节令。洛阳王孙士女。倾城翫赏。张千。咱每也同你看去来。〔下〕〔正旦扮李千金领梅香上云〕妾身李千金是也。今日是三月上巳。良辰佳节。是好春景也呵。〔梅香云〕小姐。观此春天。真好景致也。〔正旦云〕梅香。你觑着围屏上佳人才子。士女王孙。是好华丽也。〔梅香云〕小姐。佳人才子为甚都上屏障。非同容易也呵。〔正旦唱〕y7

【仙吕点绛唇】往日夫妻。夙缘仙契。多才艺。倩丹青写入屏围。真乃是画出个蓬莱意。y7

〔梅香云〕小姐看这围屏。有个主意。梅香猜着了也。少一个女壻哩。〔正旦唱〕y7

【混江龙】我若还招得个风流女壻。怎肯教费工夫学画远山眉。宁可教银缸高照。锦帐低垂。菡萏花深鸳并宿。梧桐枝隐凤双栖。这千金良夜。一刻春宵。谁管我衾单枕独数更长。则这半床锦褥枉呼做鸳鸯被。〔梅香云〕等老相公回来呵。寻一门亲事。可不好也。〔正旦唱〕流落的男游别郡。躭阁的女怨深闺。y7

〔梅香云〕小姐。这几日越消瘦了。〔正旦唱〕y7

【油葫芦】我为甚消瘦春风玉一围。又不曾染病疾。迎新来宽褪了旧时衣。〔梅香云〕夫人道。小姐不快时。少做女工。胜服汤药。〔正旦唱〕害的来不疼不痛难医治。吃了些好茶好饭无滋味。似舟中载倩女魂。天边盼织女期。这些时困腾腾每日家贪春睡。看时节针线强收拾。y7

【天下乐】我可便提起东来忘了西。〔梅香云〕昨日几家来问亲。小姐不语怎么。〔正旦唱〕咱萱堂又觑着面皮。至如个穷人家女孩儿到十六七。或是谁家来问亲。那家来做媒。你教女孩儿羞答答说甚的。y7

〔梅香云〕今日上巳。王孙士女。宝马香车。都去郊外翫赏去了。咱两个去后花园内看一看来。〔正旦云〕梅香。将着纸墨笔砚。咱去来。〔做行科〕〔正旦唱〕y7

【那咤令】本待要送春向池塘草萋。我且来散心到荼蘼架底。我待教寄身在蓬莱洞里。蹙金莲红绣鞋。荡湘裙鸣环佩。转过那曲槛之西。y7

【鹊踏枝】怎肯道负花期。惜芳菲。粉悴胭憔。他绿暗红稀。九十日春光如过隙。怕春归又早春归。y7

【寄生草】柳暗青烟密。花残红雨飞。这人人和柳浑相类。花心吹得人心碎。柳眉不转蛾眉系。为甚西园陡恁景狼籍。正是东君不管人憔悴。y7

【幺篇】榆散青钱乱。梅攒翠豆肥。轻轻风趁蝴蝶队。霏霏雨过蜻蜓戏。融融沙暖鸳鸯睡。落红踏践马蹄尘。残花酝酿蜂儿蜜。y7

〔裴舍骑马引张千上云〕方信道洛阳花锦之地。休道城中有多少名园。〔做点花本科云〕你觑这一所花园。〔做见旦惊科云〕一所花园。呀。一个好姐姐。〔正旦见末科云〕呀一个好秀才也。〔唱〕y7

【金盏儿】兀那画桥西。猛听的玉骢嘶。便好道杏花一色红千里。和花掩映美容仪他把乌靴挑宝镫。玉带束腰围。真乃是能骑高价马。会着及时衣。y7

〔正末云〕你看他雾鬓云鬟。冰肌玉骨。花开媚脸。星转双眸。只疑洞府神仙。非是人间艳冶。〔梅香云〕小姐你听来。〔正旦唱〕y7

【后庭花】休道是转星眸上下窥。恨不的倚香腮左右偎。便锦被翻红浪。罗裙作地席。〔梅香云〕小姐休看他。倘有人看见。〔正旦唱〕既待要暗偷期。咱先有意。爱别人可舍了自己。y7

〔梅香云〕小姐。你却顾盼他。他可不顾盼你哩。〔张千上云〕舍人。休要惹事。咱城外去看来。〔做催科〕〔裴舍云〕四目相觑。各有眷心。从今已后。这相思须害也。〔张千做催打马科云〕舍人去罢。〔裴舍云〕如此佳丽美人。料他识字。写个■〈闲〉帖儿嘲拨他。张千。将纸笔来。看他理会的么。〔做写科云〕张千。将这■〈闲〉帖儿与那小姐去。〔张千云〕舍人使张千去。若有人撞见。这顿打可不善也。〔裴舍云〕我教你有人若问呵。则说俺买花栽子。不妨事。若见那小姐。说俺舍人教送与你。〔张千云〕舍人我去。〔裴舍云〕那小姐喜欢。你便招手唤我。我便来。若是抢白。你便摆手。我便走。〔张千云〕我知道。〔做见旦科云〕小姐。你这后花园里有卖花栽子么。〔梅香云〕这里花栽子谁要买。〔张千云〕俺那舍人要买。〔做招手裴舍望科云〕谢天地。事已谐矣。〔梅香做叫科云〕小姐。那两个人拿过一张儿纸来。不知写甚么。小姐看咱。〔正旦做念诗科云〕只疑身在武陵游。流水桃花隔岸羞。咫尺刘郎肠已断。为谁含笑倚墙头。梅香。将纸笔来。〔做写科云〕梅香。我央你咱。你勿阻我。将这一首诗送与那舍人。〔梅香云〕小姐。教我送这诗与谁去也。诗中意怎生。见那秀才道甚的。则怕有人撞见怎了。〔正旦云〕好姐姐你与我走一遭去。〔梅香云〕你往常打我骂我。今日为甚的央我。着我寄与谁。〔正旦唱〕y7

【幺篇】你道是情词寄与谁。我道来新诗权作媒。我映丽日墙头望。他怎肯袖春风马上归。怕的是外人知。你便叫天叫地。哎。小梅香好不做美。y7

〔梅香云〕这■〈闲〉帖我送与老夫人去。〔正旦云〕梅香。我央及你。要告老夫人呵。可怎了。〔梅香云〕你慌么。〔正旦云〕可知慌哩。〔梅香云〕你怕么。〔正旦云〕可知怕哩。〔梅香云〕我鬪你耍哩。〔正旦云〕则被你諕杀我也。〔梅香送裴舍科云〕俺小姐上覆舍人。看这首诗咱。〔裴舍看科诗云〕深闺拘束暂闲游。手捻青梅半掩羞。莫负后园今夜约。月移初上柳梢头。千金作。这小姐有倾城之态。出世之才。可为囊箧宝玩。〔梅香云〕俺小姐道来。今夜后园中赴期。休得失信。〔裴舍云〕张千。俺打那里过去。〔张千云〕跳墙过去。〔梅香转向旦云〕小姐。他待跳墙来也。〔正旦唱〕y7

【赚煞】这一堵粉墙儿低。这一带花阴儿密。与你个在客的刘郎说知。虽无那流出胡麻香饭水。比天台山到径抄直。莫疑迟。等的那斗转星移。休教这印苍苔的凌波袜儿湿。将湖山困倚。把角门儿虚闭。这后花园权做武陵溪。〔下〕y7

〔裴舍云〕惭愧这一场喜事。非同小可。只等的天晚。便好赴约去也。〔诗云〕偶然间两相窥望。引逗的春心狂荡。今夜里早赴佳期。成就了墙头马上。〔下〕y7

〔音释〕y7

菡含去声　萏音淡　疾精妻切　褪吞去声　倩阡去声　拾绳知切　七仓洗切　的音底　荼音徒　■〈艹縻〉音梅　隙音喜　密忙闭切　藉精妻切　蝶音爹　酝音韵　酿尼降切　蜜忙闭切　席星西切　嘲之稍切　捻奴典切　箧丘也切　直征移切　湿伤以切　逗音豆y7

第二折y7

〔夫人同老旦嬷嬷上云〕老身是李相公夫人。相公左司家唤的去了。不见回来。今日老身东阁下探妗子回来。身子有些不快。天色晚也。梅香。绣房中道与小姐。休教他出来。嬷嬷收拾前后。我歇息去也。〔下〕〔裴舍上云〕我回到这馆驿安下。心中闷倦。那里那心去买花栽子。巴不得天晚了也。我如今与小姐赴期去来。〔下〕〔正旦同梅香上云〕今日因去后园中看花。墙头见了那生。四目相视。各有此心。将一个■〈闲〉帖儿约今夜来赴期。我回到绣房中。梅香。不知夫人睡去也不曾。〔梅香云〕我去看来。〔下〕〔正旦做睡梅香推科云〕小姐小姐。〔正旦醒科云〕我正好做梦哩。〔梅香云〕你梦见甚么来。〔正旦唱〕y7

【南吕一枝花】睡魔缠缴得慌。别恨禁持得煞。离魂随梦去。几时得好事逩人来。一见了多才。口儿里念心儿里爱。合是姻缘簿上该。则为画眉的张敞风流。掷果的潘郎稔色。y7

〔梅香云〕今夜好歹来也。则管里作念的眼前活现。〔正旦唱〕y7

【梁州第七】早是抱闲怨时乖运蹇。又添这害相思月值年灾。〔带云〕休道是我。〔唱〕天若知道和天也害。〔云〕梅香。这早晚多早晚也。〔梅香云〕是申牌时候了。〔正旦唱〕几时得月离海峤。纔则是日转申牌。〔梅香云〕小姐。日头下去了。一天星月出来了。〔正旦唱〕怕露惊宿鸟。风弄庭槐。看银河斜映瑶阶。都不动纤细尘埃。月也你本细如弓一半儿蟾蜍。却休明如镜照三千世界。冷如冰浸十二瑶台。禁垆瑞霭。把剔团圞明月深深拜。你方便我无碍。深拜你个嫦娥不妬色。你敢且半霎儿雾锁云埋。y7

〔梅香云〕这场事也非容易哩。〔正旦唱〕y7

【牧羊关】待月帘微簌。迎风户半开。你看这场风月规划。〔梅香云〕怎生规划。〔正旦云〕你与我接去。〔梅香云〕怕他不来。倒教我去接他。〔正旦唱〕就着这风送花香。云笼月色。〔梅香云〕小姐为甚么着我接他去。〔正旦唱〕你道为甚着你个丫嬛迎少俊。我则怕似赵杲送曾哀。〔梅香云〕这里线也似一条直路。怕他迷了道儿。〔正旦唱〕你道方径直如线。我道侯门深似海。y7

〔梅香云〕你两个头目。自说话来。〔正旦唱〕y7

【骂玉郎】相逢正是花溪侧。也须穿短巷过长街。〔梅香云〕到那里便唤你来。〔正旦唱〕又不比秦楼夜燕金钗客。这的担着利害。把你那小性格。且宁柰y7

【感皇恩】咱这大院深宅。幽砌闲阶。不比操琴堂。沽酒舍。看书斋。〔梅香云〕迟又不是。疾又不是。怎生可是。〔正旦唱〕教你轻分翠竹。款步苍苔。休惊起庭鸦喧。邻犬吠。怕院公来。y7

〔梅香云〕小姐。这来时可着多早晚也。〔正旦唱〕y7

【采茶歌】把粉墙儿挨。角门儿开。等夫人烧罢夜香来。月色朦胧天色晚。鼓声纔动角声哀。y7

〔梅香云〕我说与你。夫人已睡了也。一准不来了。今夜嬷嬷又在前面守着库房门哩。天色晚了。我点上灯。就接姐夫去。〔裴舍引张千上云〕张千。休大惊小怪的。你只在墙外等着。〔做跳墙见科云〕梅香我来了也。〔梅香云〕我说去。小姐。姐夫来了也。你两个说话。我门首看着。〔裴舍云〕小生是个寒儒。小姐不弃。小生杀身难报。〔正旦云〕舍人则休负心。〔唱〕y7

【隔尾】我推粘翠靥遮宫额。怕绰起罗裙露绣鞋。我忙忙扯的鸳鸯被儿盖。翠冠儿懒摘。画屏儿紧挨。是他撒滞殢把香罗带儿解。y7

〔嬷嬷上云〕这早晚小姐房里有人说话。在窗下听咱。呀。果然有人。我去觑破他。〔梅香云〕小姐吹灭了灯。嬷嬷来也。〔嬷嬷云〕吹灭了灯。我听的多时了也。你待走那里去。〔裴舍同旦做跪科正旦云〕是做下来也。怎见父母。妳妳可怜见。你放我两个私走了罢。至死也不敢忘你。〔嬷嬷云〕兀的是不出嫁的闺女。教人营勾了身躯。可又随着他去。这汉子是谁家的。〔裴舍云〕小生是客寄书生。乞容宽恕。〔嬷嬷云〕俺这里不是嬴奸买俏去处。〔正旦唱〕y7

【红芍药】他承宣驰驿奉官差。来这里和买花栽。又不是瀛州方丈接蓬莱。远上天台。比画眉郎多气槩。骤青骢踏断章台。〔嬷嬷云〕都是这梅香小奴才勾引来的。〔正旦唱〕枉骂他偷寒送暖小奴才。要这般当面抢白。y7

〔嬷嬷云〕不是这奴胎是谁。〔正旦唱〕y7

【菩萨梁州】是这墙头掷果裙钗。马上摇鞭狂客。说与你个聪明的妳妳。送春情是这眼去眉来。〔嬷嬷云〕好。可羞也那不羞。眼去眉来。倒与真奸真盗一般。教官司问去。〔正旦唱〕则这女娘家直恁性儿乖。我待舍残生还却鸳鸯债。也谋成不谋败。是今日且停嗔过后改。怎做的奸盗拏获。y7

〔嬷嬷云〕你看上这穷酸饿醋甚么好。〔正旦唱〕y7

【牧羊关】龙虎也招了儒士。神仙也聘与秀才。何况咱是浊骨凡胎。一个刘向题倒西岳灵祠。一个张生煮滚东洋大海。却待要宴瑶池七夕会。便银汉水两分开。委实这乌鹊桥边女。舍不的斗牛星畔客。y7

〔嬷嬷云〕家丑事不可外扬。兀那汉子。我将你拖到官中。不道的饶了你哩。〔裴舍云〕嬷嬷。你要了我买花栽子的银子。教梅香唤将我来。咱就和你见官去来。〔正旦唱〕y7

【三煞】不肯教一床锦被权遮盖。可不道九里山前大会垓。绣房里血泊浸尸骸。解下这搂带裙刀。为你逼的我紧也便自伤残害。颠倒把你娘来赖。〔梅香云〕你要他这秀才的银子。教我去唤将他来。便见夫人也则实说。〔嬷嬷云〕夫人也不信。〔正旦唱〕你则是拾的孩儿落的摔。你待致命图财。y7

【二煞】我怎肯掩残粉泪横眉黛。倚定门儿手托腮。山长水远几时来。且休说度岁经年。只一夜冰消瓦解。恁时节知他是和尚在钵盂在。他凭着满腹文章七步才。管情取日转千阶。y7

〔嬷嬷云〕亲的则是亲。若夫人变了心。可不枉送我这老性命。我如今和你商量。随你拣一件做。第一件且教这秀才求官去。再来取你。不着。嫁了别人。第二件就今夜放你两个走了。等这秀才得了官。那时依旧来认亲。〔正旦云〕嬷嬷。只是走的好。〔唱〕y7

【黄锺尾】他折一枝丹桂羣儒骇。怎肯十谒朱门九不开。〔嬷嬷云〕若以后泄漏出些风声。枉坏了一世前程。拆散了一双佳配。常言道一岁使长百岁奴。我躭着利害放您。则要一路上小心在意者。〔正旦云〕母亲年高。怎生割舍。〔嬷嬷云〕夫人处有我在此。你自放心去罢。〔正旦同裴谢科〕〔正旦唱〕不是我敢为非敢作歹。他也有风情有手策。你也会圆成会分解。我也肯过从肯躭待。便锁在空房嫁在乡外。你道父母年高老迈。那里有女孩儿共爷娘相守到头白。女孩儿是你十五岁寄居的堂上客。〔同裴舍梅香下〕y7

〔嬷嬷云〕他每去也。若夫人问时。说个谎道。不知怎生走了。料夫人必然不敢声扬。等待他日后再来认亲。也未迟哩。〔下〕y7

〔音释〕y7

妗巨禁切　煞音晒　色筛上声　峤乔去声　蟾池髯切　蜍音除　霎音杀　簌音速　划胡乖切　杲音稿　侧斋上声　客音楷　宅池斋切　靥于协切　额崖去声　摘斋上声　殢音腻　解上声　白巴埋切　获胡乖切　搂娄上声　摔音洒　黛音代　策钗上声　过平声y7

第三折y7

〔裴尚书上云〕自从少俊去洛阳买花栽子回来。今经七年。老夫常是公差。多在外。少在里。且喜少俊颇有大志。每日只在后花园中看书。直等功名成就。方纔娶妻。今日是清明节令。老夫待亲自上坟去。奈畏风寒。教夫人和少俊替祭祖去咱。〔下〕〔裴舍引院公上云〕自离洛阳。同小姐到长安七年也。得了一双儿女。小厮儿叫做端端。女儿唤做重阳。端端六岁。重阳四岁。只在后花园中隐藏。不曾参见父母。皆是院公伏侍。连宅里人也不知道。今日清明节令。父亲畏风寒。我与母亲郊外坟茔中祭奠去。院公在意照顾。怕老相公撞见。〔院公云〕哥哥。一岁使长百岁奴。这宅中谁敢题起个李字。若有一些差失。如同那赵盾便有灾难。老汉就是灵辄扶轮。王伯当与李密迭尸。为人须为彻。休道老相公不来。便来呵老汉凭四方口。调三寸舌。也说将回去。我这是蒯文通李左车。哥哥。你放心。倚着我呵。万丈水不教泄漏了一点儿。〔裴舍云〕若无疎失。回家多多赏你。〔你〕〔正旦引端端重阳上云〕自从跟了舍人来此呵。早又七年光景。得了一双儿女。日月好疾也呵。〔唱〕y7

【双调新水令】数年一枕梦庄蝶。过了些不明白好天良夜。想父母关山途路远。鱼雁信音绝。为甚感叹咨嗟。甚日得离书舍。y7

【驻马听】凭男子豪杰。平步上万里龙庭双凤阙。妻儿真烈。合该得五花官诰七香车。也强如带满头花向午门左右把状元接。也强如挂拖地红两头来往交媒谢。今日个改换别。成就了一天锦绣佳风月。y7

〔云〕我掩上这门。看有甚人来此。〔院公持扫箒上云〕哥哥祭奠去了。嫂嫂根前回复去咱。〔见科云〕嫂嫂舍人祭奠去了。院公特地说与嫂嫂得知。〔正旦云〕院公可要在意者。则怕老相公撞将来。〔院公云〕老汉有句话敢说么。今日清明节。有甚节令酒果。把些与老汉吃饱了。只在门首坐着。看有甚的人来。〔旦与酒肉吃科院公云〕夜来两个小使长把墙头上花都折坏了。今日休教出来。只教书房中耍。则怕老相公撞见。〔正旦唱〕y7

【乔牌儿】当拦的便去拦。我把你个院公谢。想昨日被棘针都把衣袂扯。将孩儿指尖儿都挝破也。y7

〔端端云〕妳妳。我接爹爹去来。〔正旦云〕还未来哩。〔唱〕y7

【幺篇】便将球棒儿撇。不把胆瓶藉。你哥哥这其间未是他来时节。怎抵死的要去接。y7

〔院公云〕我门口去吃了一瓶酒。一分节食。觉一阵昏沉。倚着湖山睡些儿咱〔端端打科〕〔院公云〕諕杀人也小爷爷。你耍到房里耍去。〔又睡科重阳打科〕〔院公云〕小妳妳。女孩家这般劣。〔又睡科二人齐打介〕〔院公云〕我告你去也。快书房里去。〔裴尚书引张千上云〕夫人共少俊祭奠去了。老夫心中闷倦。后花园内走一遭去。看孩儿做下的功课咱。〔见院公云〕这老子睡着了。〔做打科院公做醒着扫箒打科云〕打你娘。那小厮。〔做见慌科尚书云〕这两个小的是谁家。〔端端云〕是裴家。〔尚书云〕是那个裴家。〔重阳云〕是裴尚书家。〔院公云〕谁道不是裴尚书家花园。小弟子还不去。〔重阳云〕告我爹爹妳妳说去。〔院公云〕你两个采了花木还道告你爹爹妳妳去。跳起恁公公来也打你娘。〔两人走科院公云〕你两个不投前面走。便往后头去。〔二人见旦科云〕我两人接爹爹去。见一老爹。问是谁家的。〔正旦云〕孩儿也。我教你休出去。兀的怎了。〔尚书做意科云〕这两个小的不是寻常之家。这老子其中有诈。我且到堂上看来。〔正旦唱〕y7

【豆叶儿】接不着你哥哥。正撞见你爷爷。魄散魂消。肠慌腹热。手脚麞狂去不迭。相公把拄杖掂详。院公把扫箒支吾。孩儿把衣袂掀者。y7

〔尚书云〕咱房里去来。〔到书房正旦掩门科〕〔尚书云〕更有谁家个妇人。〔院公云〕这妇人折了俺花。在这房内藏来。〔正旦唱〕y7

【挂玉钩】小业种把拢门掩上些。道不的跳天撅地十分劣。被老相公亲向园中撞见者。諕的我死临侵地难分说。〔尚书云〕拿的芙蓉亭上来。〔正旦唱〕氲氲的脸上羞。扑扑的心头怯。喘似雷轰。烈似风车。y7

〔院公云〕这妇人折了两朵儿花。怕相公见。躲在这里。合当饶过教家去。〔正旦云〕相公可怜见。妾身是少俊的妻室。〔尚书云〕谁是媒人。下了多少钱财。谁主婚来。〔旦做低头科〕〔尚书云〕这两个小的是谁家。〔院公云〕相公不合烦恼合欢喜。这的是不曾使一分财礼。得这等花枝般媳妇儿。一双好儿女。合做一个大筵席。老汉买羊去。大嫂请回书房里去者。〔尚书怒科云〕这妇人决是娼优酒肆之家〔正旦云〕妾是官宦人家。不是下贱之人。〔尚书云〕噤声。妇人家共人淫逩。私情来往。这非过逢赦不赦。送与官司问去。打下你下半截来。〔正旦唱〕y7

【沽美酒】本是好人家女艳冶。便待要兴词讼发文牒。送到官司遭痛决。人心非铁。逢赦不该赦。y7

【太平令】随汉走怎说三贞九烈。勘奸情八棒十挟。谁识他歌台舞榭。甚的是茶房酒舍。相公便把贱妾。栲折下截。并不是风尘烟月。y7

〔尚书云〕则打这老汉他知情。〔张千云〕这个老子。从来会勾大引小。〔院公云〕相公。七年前舍人哥哥买花栽子时。都是这厮搬大引小着舍人刁将来的。〔张千云〕老子攀下我来也。〔尚书云〕是了。敢这厮也知情。〔正旦唱〕y7

【川拨棹】赛灵辄。蒯文通李左车。都不似季布喉舌。王伯当尸迭。更做道向人处无过背说。是和非须辩别。y7

〔尚书云〕唤的夫人和少俊来者。〔夫人裴舍上见科〕〔尚书云〕你与孩儿通同作弊。乱我家法。〔夫人云〕老相公。我可怎生知道。〔尚书云〕这的是你后园中七年做下功课。我送到官司。依律施行者。〔裴舍云〕少俊是卿相之子。怎好为一妇人。受官司凌辱。情愿写与休书便了。告父亲宽恕。〔正旦唱〕y7

【七弟兄】是那些劣■〈忄敝〉。痛伤嗟也。时乖运蹇遭磨灭。冰清玉洁肯随邪。怎生的拆开我连理同心结。y7

〔尚书云〕我便似八烈周公。俺夫人似三移孟母。都因为你个淫妇。枉坏了我少俊前程。辱没了我裴家上祖。兀那妇人你听者。你既为官宦人家。如何与人私逩。昔日无盐采桑于村野。齐王车过。见了欲纳为后。同车。而无盐曰不可。禀知父母。方可成婚。不见父母。即是私奔。呸。你比无盐败坏风俗。做的个男游九郡。女嫁三夫〔正旦云〕我则是裴少俊一个。〔尚书怒云〕可不道女慕贞洁。男效才良。骋则为妻。奔则为妾。你还不归家去。〔正旦云〕这姻缘也是天赐的。〔尚书云〕夫人。将你头上玉簪来。你若天赐的姻缘。问天买卦。将玉簪向石上磨做了针儿一般细。不折了便是天赐姻缘。若折了便归家去也。〔正旦唱〕y7

【梅花酒】他毒肠狠切。丈夫又软揣些些。相公又恶噷噷乖劣。夫人又叫丫丫似蝎蜇。你不去望夫石上变化身。筑坟台上立个碑碣。待教我谩■〈忄敝〉■〈忄敝〉。愁万缕闷千叠。心似醉意如呆。眼似瞎手如瘸。轻拈掇慢拿捻。y7

【收江南】呀。■〈王吉〉叮珰掂做了两三截。有鸾胶难续玉簪折。则他这夫妻儿女两离别。总是我业彻。也强如参辰日月不交接。y7

〔尚书云〕可知道玉簪折了也。你还不肯归家去。再取一个银壶瓶来。将着游丝儿系住。到金井内汲水。不断了便是夫妻。瓶坠簪折。便归家去。〔正旦云〕可怎了也。〔唱〕y7

【雁儿落】似陷人坑千丈穴。胜滚浪千堆雪。恰纔石头上损玉簪。又教我水底捞明月。y7

【得胜令】冰弦断便情绝。银瓶坠永离别。把几口儿分两处。〔尚书云〕随你再嫁别人去。〔正旦唱〕谁更待双轮碾四辙。恋酒色淫邪。那犯七出的应■〈扌弃〉舍。享富贵豪奢。这守三从的谁似妾。y7

〔尚书云〕既然簪折瓶坠。是天着你夫妻分离。着这贼丑生与你一纸休书。便着你归家去。少俊。你只今日便与我收拾琴剑书箱。上朝求官应举去。将这一儿一女收留在我家。张千。便与我赶离了门者。〔下〕〔裴舍与旦休书科〕〔正旦云〕少俊。端端。重阳。则被你痛杀我也。〔唱〕y7

【沉醉东风】梦惊破情缘万结。路迢遥烟水千叠。常言道有亲娘有后爷。无亲娘无疼热。他要送我到官司逞尽豪杰。多谢你把一双幼女痴儿好觑者。我待信拖拖去也。y7

〔云〕端端重阳儿也。你晓事些儿个。我也不能勾见你了也。〔唱〕y7

【甜水令】端端共重阳。他须是你裴家枝叶。孩儿也啼哭的似痴呆。这须是我子母情肠厮牵厮惹。兀的不痛杀人也。y7

【折桂令】果然人生最苦是离别。方信道花发风筛。月满云遮。谁更敢倒凤颠鸾。撩蜂剔蝎。打草惊蛇。坏了咱墙头上传情■〈闲〉帖。折开咱柳阴中莺燕蜂蝶。儿也咨嗟。女又拦截。既瓶坠簪折。咱义断恩绝。y7

〔张千云〕娘子。你去了罢老。相公便着我回话哩。〔正旦云〕少俊。你也须送我归家去来〔唱〕y7

【鸳鸯煞】休把似残花败柳冤仇结。我与你生男长女填还彻。指望生则同衾。死则共穴。唱道题柱胸襟。当垆的志节。也是前世前缘。今生今业。少俊呵与你干驾了会香车。把这个没气性的文君送了也。〔下〕y7

〔裴舍云〕父亲。你好下的也。一时间将俺夫妻子父分离。怎生是好。张千。与我收拾琴剑书箱。我就上朝取应去。一面瞒着父亲。悄悄送小姐回到家中。料也不妨。〔诗云〕正是石上磨玉簪。欲成中央折。井底引银瓶。欲上丝绳绝。两者可奈何。似我今朝别。果若有天缘。终当做瓜葛。〔下〕y7

〔音释〕y7

绝藏靴切　杰其耶切　阙区也切　烈郎夜切　接音姐　别邦耶切　月鱼夜切　挝庄瓜切　撇偏也切　藉音谢　节音姐　迭音爹　掂店平声　劣闾夜切　说书惹切　怯丘也切　轰音烘　牒音爹　决居也切　铁汤也切　挟希耶切　妾音且　折绳遮切　截藏斜切　辄张蛇切　舌绳遮切　叠音爹　别邦也切　■〈忄敝〉邦也切　灭迷夜切　结饥也切　切音且　噷音去声　蜇音者　碣其耶切　呆音爷　瘸巨靴切　捻尼夜切　彻昌惹切　系音记　穴胡靴切　雪须也切　辙张蛇切　热仁蔗切　叶音夜　帖汤也切　业音夜y7

第四折y7

〔正旦引梅香上云〕自从裴少俊将我休弃了。回到洛阳。父母双亡。遗下几个使数和那宅舍庄田。依还的享用富贵不尽。则是撇下一双儿女。又未知少俊应举去。得官也不曾。好伤感人也。〔唱〕y7

【中吕粉蝶儿】帘卷虾须。冷清清绿窗朱户。闪杀我独自离居。落可便想金枷。思玉锁。风流的牢狱。〔内做鸟鸣科〕〔唱〕谁叫你飞出巴蜀。叫离人不如归去。y7

【醉春风】家万里梦蝴蝶。月三更闻杜宇。则兀那墙头马上引起欢娱。怎想有这场苦。苦。都则道百媚千娇。送的人四分五落。两头三绪。y7

〔裴舍上诗云〕亲捧丹书下九重。路人争识五花骢。想来全是文章力。未必家门积善功。小官裴少俊。自从上朝取应。一举状元及第。就除洛阳县尹之职。来到这洛阳城。我且换了衣服。跟寻我那李千金小姐去。问人来。则这里便是李总管家府门首。兀的不是梅香。小姐在家么。〔梅香见科云〕我则做不知。我这里有甚么小姐。这个汉子不达时务。你这里立地。我家去也。〔见旦科云〕你欢喜也。姐夫在门首。〔正旦云〕这妮子又胡说。果然是他。你看他穿着甚么衣服哩。〔梅香云〕他穿着秀才的衣服。小姐。真个我不说谎。〔正旦云〕可怎生穿着秀才衣服。〔唱〕y7

【满庭芳】长安应举。羞归故里。懒覩乡闾。他那里谈天口喷珠玉。一刬的者也之乎。他那三昧手能修手模。读五车书会写休书。教斋长休题柱。想他人有怨语。兀的不笑杀汉相如。y7

〔裴舍云〕梅香进去了就不出来。我自过去。〔做见旦科云〕小姐。间别无恙。今日还来寻你。依旧和你相好。重做夫妻。〔正旦云〕裴少俊。你是说甚么话。〔唱〕y7

【普天乐】你待结绸缪。我怕遭刑狱。我人心似铁。他官法如垆。你娘并无那子母情。你爷怎肯相怜顾。问的个下惠先生无言语。他道我更不贤达败坏风俗。怎做家无二长。男游九郡。女嫁三夫。y7

〔裴舍云〕小姐。我如今得了官也。我父亲致仕闲居。我特来认你。我就在此处为县尹。〔正旦唱〕y7

【迎仙客】你封为三品官。列着八椒图。你父亲告致仕却离了京兆府。吏部里注定迁移。户部里革罢了俸禄。枉教他遥授着尚书。则好教管着那普天下姻缘簿。y7

〔裴舍云〕我则今日就搬将行李来。〔正旦云〕我这里住不的。〔唱〕y7

【石榴花】常言道好客不如无。抢出去又何如。我心中意气怎消除。你是窨付负与何辜。既为官怎脸上无羞辱。〔裴舍云〕我与你是儿女夫妻。怎么不认我。〔正旦唱〕你道我不识亲疎。虽然是眼中没的珍珠处。也须知略辩个贤愚。y7

〔裴舍云〕这是我父亲之命。不干我事。〔正旦唱〕y7

【斗鹌鹑】一个是八烈周公。一个是三移孟母。我本是好人家孩儿。不是娼人家妇女。也是行下春风望夏雨。待要做眷属。枉坏了少俊前程。辱没了你裴家上祖。y7

〔裴舍云〕小姐。你是个读书聪明的人。岂不闻子甚宜其妻。父母不悦。出。子不宜其妻。父母曰是善事我。则行夫妇之礼焉。终身不衰。〔正旦云〕裴少俊。你是不知。听我说与你咱。〔唱〕y7

【上小楼】恁母亲从来狠毒。恁父亲偏生嫉妬。治国忠直。操守廉能。可怎生做事糊突。幸得个鸾凤交。琴瑟谐。夫妻和睦。不似你裴尚书替儿嫌妇。y7

〔尚书引夫人端端重阳上云〕老夫裴尚书。我问人来。这便是李总管家府里。听的少俊孩儿得了官授本处县尹。媳妇儿不肯认他。我引着两个孩儿。同老夫人。可早来到也。左右。报复去。道裴尚书在于门着。〔袛候报科〕〔裴舍云〕呀。父亲在门首。我接去。父亲。你孩儿得了官也。授本处县尹。媳妇不肯相认。道我当初休了他来。〔尚书云〕孩儿在那里。〔见旦科云〕儿也。谁知道你是李世杰的女儿。我当初也曾议亲来。谁知道你暗合姻缘。你可怎生不说。你是李世杰的女儿。我则道你是优人娼女。我如今和夫人两个孩儿牵羊担酒。一径的来替你陪话。可是我不是了。左右。将酒来。你满饮此一杯。〔正旦唱〕y7

【幺篇】他把酒盏儿擎。我便把认字儿许。〔夫人云〕你看我的面皮。我替你抬举的两个孩儿偌大也。你认了俺者。〔端端重阳云〕妳妳。你认了俺者。〔正旦唱〕赤紧的陶母熬煎。曾参错见。太公跋扈。一个儿。一个女。都一时啼哭。〔带云〕哎。儿。则被你想杀我也。〔唱〕须是俺断不了子母肠肚。y7

〔尚书云〕哎。你认了我罢。〔正旦云〕你休了我。我断然不认。〔尚书云〕你既不认。引着孩儿回去。〔端端重阳悲云〕妳妳。你好狠也。则被你痛杀我也。你若不认。要我两个性命怎的。我两个死了罢。〔正旦云〕我待不认来呵。不干你两个事。罢罢罢。我认了罢。公公婆婆。你受媳妇几拜。〔尚书云〕既是孩儿认了。将酒来我与你庆喜。你满饮一杯者。〔正旦拜受科〕〔唱〕y7

【十二月】这是你自来的媳妇。今日参拜公姑。索甚擎壶执盏。又怕是定计铺谋。猛见了玉簪银瓶。不由我不想起当初。y7

【尧民歌】呀。只怕簪折瓶坠写休书。〔尚书云〕孩儿。旧话休题。〔正旦唱〕他那里做小伏低劝芳醑。将一杯满饮醉模糊。〔裴舍云〕小姐。须索欢喜咱。〔正旦唱〕有甚心情笑欢娱。踌也波蹰。贼儿胆底虚。又怕似赶我归家去。y7

〔尚书云〕孩儿也。您当初等我来问亲可不好。你可瞒着我私奔来宅内。你又不说是李世杰女儿。〔正旦云〕父亲。自古及今。则您孩儿私奔哩。〔唱〕y7

【耍孩儿】告爹爹妳妳听分诉。不是我家丑事将今喻古。只一个卓王孙气量卷江湖。卓文君美貌无如。他一时窃听求凰曲。异日同乘驷马车。也是他前生福。怎将我墙头马上。偏输却沽酒当垆。y7

【煞尾】今日个五花诰准应言。七香车谈笑取。愿普天下姻眷皆完聚。荷着万万岁当今圣明主。y7

〔尚书云〕今日夫妻团圆。杀羊造酒。做庆喜的筵席。〔诗云〕从来女大不中留。马上墙头亦好逑。只要姻缘天配合。何必区区结彩楼。y7

〔音释〕y7

狱于句切　蜀绳朱切　玉于句切　俗词疽切　禄音路　窨音荫　辱如去声　属绳朱切　毒东卢切　突东卢切　睦音暮　跋音巴　哭音苦　谋音模　醑音胥　踌音紬　蹰音厨　福音府　逑音求y7

题目　李千金月下花前　y7

正名　裴少俊墙头马上y7

裴少俊墙头马上杂剧终y7




