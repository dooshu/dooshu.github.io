答蔡右宣

何人复吾道之子独追攀家世清流後交游沧海间论文花坞静好古竹房闲应有千秋意深居且闭关送筠上人自吴门移锡玉峰次大可韵

久坐生公石应同弥勒龛别峰还独往高论许谁参人结莲花社诗分贝叶函看君成夙悟寜待老瞿昙苏州高使君苍岩郡斋夜宴【同余澹心吴园次钱宫声刘震修姜学在限韵】

良宴坐清光官斋一草堂地寛容树緑人静爱宵长皎月入尊酒凉风吹客裳殷勤此时望谁是独思乡

二

吴苑风光好曾闻销夏湾今宵五湖月偏照几人闲微露下高树清歌懽别顔何当缓征棹一问洞庭山

