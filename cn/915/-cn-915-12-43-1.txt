◇潼关进止议

贼帅才非人雄，偷窃名号，遂敢驱率亡叛，送死伊。天道祸淫，一朝瓦解。虽仅以身免，而魂胆俱丧。混一车书，正在今日，天与不取，反得其咎。时难遇而易失，昔魏祖之平汉中，不乘胜而取巴蜀，失在迟疑，悔无及已。伏愿大王不以为疑。（《北齐书·封隆之传》，武定元年，高仲密以武牢西叛，周文帝拥众东侵，高祖于邙山破之，乘胜长驱，遂至潼关，命群僚议其进止。子绘言。）

