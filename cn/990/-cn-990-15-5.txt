孙光宪　杨柳枝词四首

阊门风暖落花乾，飞遍江城雪不寒。

独有晚来临水驿，闲人多凭赤欄干。

孙光宪

孙光宪　杨柳枝词四首

有池有榭即蒙蒙，浸润翻成长养功。

恰似有人长点检，著地排立向春风。

孙光宪

孙光宪　杨柳枝词四首

根柢虽然傍浊河，无妨终日近笙歌。

毵毵金带谁堪比，还共黄莺不较多。

孙光宪

孙光宪　杨柳枝词四首

万株枯槁怨亡隋，似吊吴台各自垂。

好是淮阴明月里，酒楼横笛不胜吹。

孙光宪

