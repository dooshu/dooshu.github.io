密：阳乞亲天，万物丸兰，咸密无间。

初一：窥之无间，大幽之门。测曰：窥之无间，密无方也。

次二：不密不比，我心即次。测曰：不密不比，违厥乡也。

次三：密于亲，利以作人。测曰：密于亲，为利臧也。

次四：密于腥臊，三日不觉，殽。测曰：密于腥臊，小恶通也。

次五：密密不罅，嫔于天。测曰：密密不罅，并天功也。

次六：大恶之比，或益之恤。测曰：大恶之比，匹异同也。

次七：密有口，小鳃。大君在，无后。测曰：密口小鳃，赖君达也。

次八：琢齿依龈，三岁无君。测曰：琢齿依龈，君自拨也。

上九：。测曰：也。

