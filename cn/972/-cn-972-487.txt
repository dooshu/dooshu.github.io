楼钥　送苏伯昌大卿

禁路岧巆欲问津，抗章便自乞閒身。

闵劳剧部皇情厚，寓直中奎宠数新。

飞輓正资经济手，典刑终念老成人。

赤松未许长为伴，归取青毡继颍滨。

楼钥

楼钥　送苏伯昌大卿

甬东曾幸拜苏天，外府官僚复备员。

前辈风流真在眼，名公谈笑辱忘年。

浙江相对一卮酒，婺港欲行双桨船。

门键马衔难作远，西风停立但茫然。

楼钥

