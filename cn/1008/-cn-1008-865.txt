赵蕃　寄赠汤司谏二首

御史曾追庆历唐，有孙还是绍兴汤。

绝知骥騤难羇绊，故遣松筠试雪霜。

如许人才岂终弃，要之日月本何伤。

郁孤台上苏仙句，多载寥寥无和章。

赵蕃

赵蕃　寄赠汤司谏二首

自闻宽法离新州，日日江头数过舟。

学子尚知称述作，君王宁不念谋猷。

五车颇困十年读，一见蕲胜万户侯。

我亦东归苦无日，待公行矣勿迟留。

赵蕃

