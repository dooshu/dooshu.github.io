○为人作奏贬晋阳县主簿姜钅术状

右，臣刘氏堂外生，即故硖州刺史伯华嫡孙，左补阙某第三女，是臣亡叔庶子绛州刺史勋外孙。父身早亡，臣妹多病，遗孤寡妇，无所依投。及臣总戎，来相依止。臣见其长成，须有从归。其姜钅术久在太原，曾任主簿，诚非匹敌，误与婚姻。岂料如兽之心，同人之面，纵横凶悖，举止颠狂。旬月之间，豪横备极，恶言丑语，所不忍闻。有忝祖宗，难施面目。臣以为夫妇之道，无义则离，因遣作书，遂令告绝。矜其愚下，拟许生全。而将校等二十三人，播进於庭，确论其事，具如前列，请以上闻。虽忍孤儿可欺，其如众怒难息。特希窜谪，以雪冤疑。千冒宸，伏增战越之至。

