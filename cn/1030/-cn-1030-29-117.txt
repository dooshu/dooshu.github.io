高斯得　吴参政挽诗三首

造化千年秀，皇家数世仁。

功名光庆佑，人物辈乾淳。

荦荦旂常纪，睽睽鼎鼐新。

憖留天不许，国步痛斯频。

高斯得

高斯得　吴参政挽诗三首

中外逾三纪，勤劳备百为。

韩公饱经济，杜杞困驱驰。

风静千屯祲，春回数路饥。

江淮与襄汉，何地不丰碑。

高斯得

高斯得　吴参政挽诗三首

念昔先君子，慈恩托下陈。

嵇孤虽愿识，李御竟无因。

赏遇肝肠照，书题骨肉亲。

数行知已泪，西望几沾巾。

高斯得

