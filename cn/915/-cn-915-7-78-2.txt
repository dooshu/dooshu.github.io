◇罗浮山赋（并序）

客夜梦见延陵茅山，在京之东南，明旦得《洞经》所载罗浮山事，云茅山是洞庭口，南通罗浮，正与梦中意相会，遂感而作《罗浮山赋》曰：

若乃茅公之说，神化是悉，数非亿度，道单悒忄。洞四有九，此惟其七。潜夜引辉，幽境朗日。故曰朱明之阳宫，耀真之阴室，洞穴之宝衢，海灵之云术。伊离情之易结，谅沉念之罗浮。发潜梦於永夜，若诉波而乘桴。越扶屿之细涨，上增龙之合流。鼓兰柜以水宿，杖桂策以山游。（《艺文类聚》七，又略见《北堂书钞》一百五十八。）

