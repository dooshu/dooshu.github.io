◎郑译

译字正义，荥阳开封人，北齐光州刺史述祖从孙。周武帝时，为给事中士，拜银青光禄大夫，转左侍上士。尚梁安公主。历御正下大夫、太子宫尹，赐爵开国子，坐事除名。宣帝即位，拜开府、内史下大夫，封归昌县公，迁内史上大夫，进封沛国公，复坐事除名。大象中，文帝矫诏，复以为内史上大夫，寻拜柱国相府内史，兼领天官都府司，会总六府事，进上柱国。及受禅，废归第。复投开府、隆州刺史。徵还，复迁岐州刺史。开皇十一年卒，谥曰达。有《乐府声调》六卷，又三卷。

