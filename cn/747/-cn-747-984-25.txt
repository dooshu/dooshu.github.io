○对母子权判

〈顺成方请为母子权，渝其好肉。所司下科违法。〉

调以玉烛，天运和於四时；用以金币，宝货叶於三品。是以榆花落影，荇叶分形，有母子之相权，见大小之为利。岁用不足，将救眚灾；秋其以登，执为铸？眷兹方郡，年在顺成。称彼兕觥，则叶饮之义；在其龟贝，未详丰有之期。家蓄三年，自流衍於红粟；圜资九府，实抵冒於丹毫。守以规模，犹违正典，渝其好肉，弥阻大同。知无不为，何见妄从？申请罪人斯得，诚宜以科条。

