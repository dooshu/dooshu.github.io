李至　小子只自夜来风气又作腫连颐颔热发心脾无以豁其烦襟秆自乐於酣咏

自怜可幸少人如，不幸如人亦有余。

贱日身安长欠学，荣时眼病却多书。

含毫终是冥搜拙，展卷仍惭博览疏。

最抱平生一般恨，累茵独享若为居。

李至

李至　小子只自夜来风气又作腫连颐颔热发心脾无以豁其烦襟秆自乐於酣咏

夏口曾游意豁如，看山寻水二年余。

头陀碑字残须补，崔景诗牌暗又书。

鹦鹉洲中芳草遍，鹭鸶亭畔野烟疏。

可怜陶侃当时柳，犹有孙枝绕旧居。

李至

李至　小子只自夜来风气又作腫连颐颔热发心脾无以豁其烦襟秆自乐於酣咏

此心未足便何如，官职於君不啻余。

辇下十年前进士，省中四品次尚书。

曾陪国相裨时少，亦掌王言属思疏。

终乞分司洛阳去，就泉依竹水南居。

李至

李至　小子只自夜来风气又作腫连颐颔热发心脾无以豁其烦襟秆自乐於酣咏

忽厌菱花太皎如，黳髯新白十茎余。

主恩空在丹心感，动籍终无一字书。

出塞鼓旗犹转战，近胡桑柘颇稀疏。

何因别奋陈汤策，北逐天骄瀚海居。

李至

