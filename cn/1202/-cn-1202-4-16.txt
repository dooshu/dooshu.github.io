爲萧骠骑谢甲仗入殿表

臣某言：臣卽日被勅，赐给甲仗五十人，入禁仪武殿，饰冠畴典局。荷此盛恩，五情铭载。臣闻国之利器，在祀与戎，兰錡之设，实允储方。故官骑辰居，羽林天部，瞰城龙塞，言伏鬼方。臣股肱之力，不足以染丹靑，横草之勤，宁可以镂金石。而鱼服象弭，一旦虚授，诞锡金珪，方兹爲绚，黄河如带，比今非赏。故异宠之袭，心魄共惊，不世之服，苍祗同灼。虽攀灵河汉，骏奔明哲，慙迹骇衷，无情以处。

