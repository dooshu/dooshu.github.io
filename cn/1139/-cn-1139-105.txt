又九日王西樵姜如农程穆倩王尔调家伯献登慧光阁

昔人多事，把今日、名以佳名重九。
青女连宵渲染作，浅碧深黄林藪。杰阁千寻，长江一泻，瓜步晴如豆。帆檣飞下，夕阳还系隄柳。
休问高会龙山，参军同幕府，其人存否。
古往今来属我儕，复共天涯杯酒。目闥飞鸿，诗成戏马，莫放持螯手。远公微笑，醉中应恕狂叟。

