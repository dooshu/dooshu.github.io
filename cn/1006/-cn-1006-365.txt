张嵲　咏鹤

昂藏野鹤混群鸡，志在云天失路悲。

湖海稻粱元未足，虞衡罗网莫轻施。

独怜铩翮垂寒雨，可念长鸣向晓曦。

却使君乌惊羽翼，上林能占主人枝。

张嵲

张嵲　咏鹤

{上羽下高}然毛羽净，绰与秋风宜。

阔步循广庭，伸吭矜羽仪。

稻粱谋几何，终然遭絷羁。

岂炫云外标，送为时所縻。

因知古清士，削迹畏人知。

张嵲

