苏辙　和子瞻玉盘盂二首

千叶团团一尺余，扬州绝品旧应无。

赏传莒国迁钟虞，移忆胡僧置钵盂。

丛底留连倾凿落，瓶中捧拥照浮屠。

强将绛蜡封红萼，惟悴无言损玉肤。

苏辙

苏辙　和子瞻玉盘盂二首

故相林亭父老知，出群草木尚何疑。

无多产业残花药，几许功名旧鼎彝。

丰艳不知人世别，佳名新换使君诗。

明年会看花尤好，剥尽浮苞养一枝。

苏辙

