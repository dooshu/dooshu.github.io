○高申公士廉

维岳降神，佐唐生申。忠贞自天，孝友如春。德为邦基，仁厚人伦。肃肃雍雍，真王者臣。庆因归妹，光延天配（文德皇後，公之同出也）。婚媾之中，龙潜会。建功南海，廓我无外。凉武拨乱，弼文开泰。遏彼庸蜀，荐锺浇季。文翁之化，若扫於地。申公攸徂，有教无类。父子兄弟，望风相愧。勃兴儒雅，大复礼义。西南颂声，到今不坠。名登元勋，理冠群吏。全材大器，於烁厥懿。

