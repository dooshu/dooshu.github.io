○为荥阳公与浙西李尚书状

某材术素空，宠荣叠至，未申论驳，俄忝察廉。尚书允赞休期，克抱全德。直以高堂指训，外地优闲，尚稽廉部之名，实积具瞻之望。然贤豪出处，典册传流，故有移孝作忠，自家刑国，推曾、颜之至行，参邴、魏之嘉猷。将使为臣，皆规令范，出征入辅，尢叶群情。厚承恩怜，倍注诚款。即以今月十日赴任，到镇更当有状。

