游盘山记


盘山外骨而中肤。外骨，故峭石危立，望之若剑朝罴虎之林。中肤，故果木繁，而松之抉石罅出者，欹钦虬曲，与石争怒，其干压霜雪不得伸，故旁行侧僵，每十余丈。其面削，不受足；其背坦，故游者可迂而达。其石皆锐下而丰上，故多飞动。其叠而上者，渐高则渐出。高者屡数十寻，则其出必半厌焉若半圮之桥，故登者栗。其下皆奔泉，夭矫曲折，触巨细石皆斗，故鸣声彻昼夜不休。

其山高古幽奇，无所不极。述其最者：初入得盘泉，次日悬空石，最高日盘顶也。

泉莽莽行，至是落为小潭，白石卷而出，底皆金沙，纤鱼数头，尾鬣可数，落花漾而过，影彻底，忽与之乱。游者乐，释衣，稍以足沁炉，忽大呼曰：“奇快”，则皆跃入，没胸，稍溯而上，逾三四石，水益哗，语不得达。间或取梨李掷以观，旋折奔舞而已。悬空石数峰，一壁青削到地，石粘空而立，如有神气性情者。亭负壁临绝涧，涧声上、彻，与松韵答。其旁为上方精舍，盘之绝胜处也。

盘顶如初抽笋，锐而规，上为卒诸波，日光横射，影落塞外，奔风忽来，翻云抹海。住足不得久，乃下。迂而僻，且无石级者日天门开。从髻石取道，阔以掌，山石碍右臂，左履虚不见底，大石中绝者数。先与导僧约，遇绝险处，当大笑。每闻笑声，皆胆落。们萝探棘，更上下仅得度。两岩秀削立，太古云岚，蚀壁皆翠。下得枰石，方广可几筵筵。抚松下瞰，惊定乃笑。世上无拼命人，恶得有此奇观也。

面有洞，嵌绝壁，不甚阔，一袖攀而登，如猕猴。余不往，谓导憎曰：“上山险在背，肘行可达，下则目不谋足，殆已，将奈何？”僧指其凸曰：“有微径，但一壁峭而油，不受履，过此，虽险，可攀至脊。迂之即山行道也。”僧乃跣，蛇矫而登。下布以缒，健儿以手送余足，腹贴石，石腻且外欹，至半，体僵良久，足缩，健儿努以手从，遂上。迨至脊。始咋指相贺且相戒也。峰名不甚雅，不尽载。其洞壑初不名而新其目者，曰石雨洞，日慧石亭。洞在下盘，道听涧声，觅之可得。石距上方百步，纤瘦丰妍不一态，生动如欲语。下临飞涧，松鬣覆之如亭。寐可凭，坐可茵，闲可侣，故慧之也？。其石泉奇僻而蛇足之者，日红龙池。其洞天成可庵者日瑞云庵之前洞，次则中盘之后岭也。其山壁窈窕秀出而寺废者曰九华顶，不果上。其刹宇多，不录。寄投者，日千像，日中盘，日上方，曰塔院也。其日为七月朔，数得十。偕游者，日苏潜夫、小修、僧死心。宝方、寂子也。其官于斯而以旧雅来者，日钟刺史君威也。其不能来，而以书讯且以蔬品至者，曰李郎中百卿也。

题记：本文粗疏几句便勾勒出盘山的特点，然后浓墨重彩地描绘每一个主要景点。这种手法作者在其他游记篇章中同样运用，但并不使人有雷同的感觉，这主要是因为他善于捕捉景物的独特之处、如本文描写小潭的一段：“白石卷而出，底皆金沙，纤鱼数头，尾鬣可数，落花漾而过，影彻底，忽与之乱。”白石、金沙、纤鱼、落花，潭之景；尾鬣可数，花影彻底，潭之清；落花漾而过、忽与之乱，潭之趣。个性鲜明，令人读后，不会忘记这是盘山上的小潭。本文描写攀登盘顶的惊险场面活脱传神、扣人心弦：“僧乃跳，蛇矫而登。下布以缒，健儿以手送余足，腹贴石，石腻且外欹至半，体僵，良久足缩，健儿努以手从，送上”。形象逼真，活灵活现。读之如临其境。





