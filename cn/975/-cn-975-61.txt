欧阳修　春使道中作三首

执手意迟迟，出门还草草。

无嫌去时速，但愿归时早。

北风吹雪犯征裘，夹路花开回马头。

若无二月还家乐，争奈千山远客愁。

欧阳修

欧阳修　春使道中作三首

还客莫思家，客行方远道。

还家自有时，空使朱颜老。

禁城春色暖融怡，花倚春风待客归。

劝君还家须饮酒，记取思归未得时。

欧阳修

欧阳修　春使道中作三首

客梦方在家，角声已催晓。

◇◇行人起，共怨角声早。

马蹄终日践冰霜，未到思回空断肠。

少贪梦里还家乐，早起前山路正长。

欧阳修

