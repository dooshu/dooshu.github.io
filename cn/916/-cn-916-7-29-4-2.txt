【企喻歌】

〖四曲。企歌本北歌。〗

〖古今乐录曰：企喻歌四曲。或云後又有二句。头毛堕落魄。飞扬百草头。最後男儿可怜虫一曲。是苻融诗。本云深山解谷口。把骨无人收。与今传者小异。〗

男儿欲作健。结伴不须多。鹞子经天飞。群雀两向波。

放马大泽中。草好马著膘。牌子铁衤两裆。钅互（钅氐之异体。）钅牟翟□尾条。

前行看後行。齐著铁衤两裆。前头看後头。齐著铁钅互钅牟。

男儿可怜虫。出门怀死忧。尸丧狭谷中。白骨无人收。（○《乐府诗集》二十五。《诗纪》九十六。）

