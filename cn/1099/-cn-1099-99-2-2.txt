○覆均艸塲疏 【 牧馬草塲】

草塲地土、在成化時、巳有豪勢侵占之患、時則令太僕寺查照誌書圖卷區別上中下等、凡高阜低窪、止堪牧馬者、聽養馬人戶輪管牧放、肥饒可墾者、撥與有力馬戶耕種、照依佃重官田事例、徵收花利、不拘銀穀、依、時估納、如遇災傷逃移、及貧乏甚、不能具馬者、量與助給以足正數、馬政之外、毋許他用、待後養馬數多、停免耕種、照舊牧放、此善制也、其後則有居民得入耕墾之令、又其後則有馬戶免科之令、又其後復有禁民佃牧、違者准屯田論罪之令、于是豪強倚藉養馬。兼併無制。轉佃他人。厚取租利。如今太僕王崇獻所言者矣。向令舊制常存。馬戶佃租不免則田有定稅而姦豪無幾幸以殖利居民佃者不禁則民有定業而馬戶亦無所肆其兼併之謀此皆妄搖成計。而不慮其後者也。且養馬人戶。自有額定丁田。國家牧地。非有可、私。故收入其租以備緩急。此恩之行于法外者也。議者不察。不問貧富。不計豐凶。每逢解俵。槩而給之。如此則官自為買。非復民間孳生解俵之舊矣宜復令申之舊。高阜低窪。逓年拋荒者。許除租為放牧地。其諸肥饒成熟者。無論在軍與民。照依三等則例納租。每解俵百匹。量留銀百兩。其馬多銀少者。則盡數貯庫。以被災傷逃移貧乏甚者之缺。餘皆解太僕如故便

