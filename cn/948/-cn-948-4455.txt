陆游　予以壬戌六月十四日入都门癸亥五月十四日去国而中有闰月盖相距正

三百六十日，扶衰得出都。

略无新伎俩，仍是旧形模。

世事蛮攻触，人情越事吴。

勿言蓴菜老，檥棹醉湘湖。

陆游

陆游　予以壬戌六月十四日入都门癸亥五月十四日去国而中有闰月盖相距正

一百七十里，我行谁谓赊。

期年初去国，度宿即还家。

事似谈春梦，身如寄客槎。

石帆村好在，重理旧桑麻。

陆游

