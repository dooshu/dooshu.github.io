◇高祖泗水亭碑铭

母温氏（《史记·高祖纪·索隐》。案：此语在碑序中，已下皆铭词。）

皇皇圣汉，兆自沛、丰，乾隆著符，精感赤龙，承魁流裔，袭唐末风。寸木尺土，无俟斯亭，建号宣基，惟以沛公。扬威斩蛇，金精摧伤，涉关凌霸，系获秦王。应门造势，斗璧纳忠，天期乘祚，受爵汉中。勒陈东征，刂擒三秦，灵神威佑，洪沟是乘。汉军改歌，楚众易心，诛项讨羽，诸夏以康。陈、张画策，萧、勃翼终，出爵褒贤，列士封功。炎火之德，弥光以明，源清流洁，本盛末荣。叙将十八，赞述股肱，休勋显祚，永永无疆。国宁家安，我君是升，根生叶茂，旧邑是仍。于皇旧亭，苗嗣是承，天之福，万年是兴。（《古文苑》，《艺文类聚》十二）

