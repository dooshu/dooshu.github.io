曹勋　梦中作四首

阆苑东头白玉京，五云拂拂护层城。

龙鸾高并旌幢过，知是仙班退紫清。

曹勋

曹勋　梦中作四首

鲜云覆首肃朝衣，青霭横霄映玉鸱。

浩阙一闻金石奏，人间几度岁华移。

曹勋

曹勋　梦中作四首

赐得渊书下太微，渊灵元已载云旗。

便从碧海方瀛去，清道鸾歌与凤吹。

曹勋

曹勋　梦中作四首

八景云舆驾六龙，东方常御太和风。

箫笳冉冉升黄道，冠剑重重拜木公。

曹勋

