○送褚德剛序 【 督府斷事】

國初兵權皆統于大都督府故其幕聀亦重

洪武十年夏、大都督府斷事官缺、　上難其人、咨之在庭、以行府經歷會稽褚。君為之命既下、即治裝戒行、賓客咸祖于東門外、或告之曰、子其慎哉、治兵與治民異。民牛羊也。叱之前而前。麾之卻而卻。而慓悍之士。如擾龍檻虎。急則忿怒而無以服其心緩則玩肆而無以折其氣。其勢豈不難哉。余曰不然。莫重于法。法一定而人從之齊。今國家重兵。分為四十八衛。有裨有長。悉稽諸古。自罷戰而止?帚。雖其鳴弓拔劍之態不除。斬將摹旗之功可恃。至懸法以示之。使知所守。則暴者為之戢。貪者為之肅。怠者為之奮。驕者為之懲。一出一入。莫敢或越其防。由是觀之。治兵亦治民耳。昔公之在青州也。大伍無鬪爭。及來鳳一也。都挍無淫縱。夫以區區一文人。充幕府之選、非素有威嚴敢擊斷為其所憚、何以使之禁其一切之欲、惴惴焉聽約束于朝暮如此邪、葢有其法而行之以公無私、孰得而干政犯令也、則今之往也。位雖下而勢實尊。名雖小而事益專。以其已著而卜其所行、余知其易易然矣、于是客皆是善其說、遂與之劇飲而別、因書為送行序、而工詩者系其後云、

皇明經世文編卷之五終







