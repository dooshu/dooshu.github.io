○上三宰相書 【 翊戴加秩】

僕聞士遇而獲信于　天子、其不遇而幸信于　天子謨弼之臣公初為庶常時上宰相書覽之不悅公外轉不得留舘中今　陛下明聖、僕何患遇、顧事有偏繫、埶所難投、慮非執事不足聞此、敢緣所蒙、念存斯義、唯執事聽之、比者　陛下降發中之詔、修翊戴之功、執事首膺異數、進秩諸侯、可謂曠世雋談矣、昔二虢不辭兩國之任、旦奭不讓齊魯之封。其功大也。誠在優宜。不為過侈。然而外內譁然、不浹眾懷、其說有二、小人曰、相公汰冗食、正典禮、義不假于君親、而乃自利其爵為。君子曰、相公畢命之臣、無利之心、雖然三子並拜而宮掖乖、五王並封而武士橫、相公不鑒、功名自此去矣。夫小人之言、懟也、君子之言、愛也、懟者懷居其私、愛者要成敗以為說也、夫是命也、執事謂盡出　上旨哉、即不過左右憑藉以階寵耳、意其伺上勵精、倚毘遺考、難以得志、獨計所嚴憚者、二三宰輔、與臺諫數輩耳、乃者適覯茲隙、遂託焉以逞、以為是足以羈絏之矣、觀其敘列吾黨、不及三四、而此輩巳居八九、則其情狀、先巳敗露矣、　先帝時左右謬寵奸賞、動及圭組、濫爵一開、使八柄遂入二五之手、于命之禍、幾至土崩、雖其肇孽不可比類、然究觀今日之勢、欲至此無難也、昔寧彬輩陷　先帝降號淫遊、慮朝議不從、乃大賞勳舊而下、而投之餌、雖諫疏屢臻、而依違者眾、竟使　先帝不終正位、至今切齒、所不忍言、此執事所睹記也、詩云、殷鑒不遠、奈何弗慎、曩者執事、釐復舊政所裁武員、刑餘軍役、不下二三萬、頃又用諫官言、沙汰僧道、洶洶未定、京師之人、大半此類、積怨懷訕、巳非旦夕、頃見執事膺此懋典、遂羣起側目、謬生誹議、夫一人之身、正當出身當之此何可避而當眾怒之衝、窃為執事不取也、昨者稱號之典、執事據禮執議、反覆十數、雖曲加遷就、猶非宮闈之意萬一　上春秋長盛、猝有媒孽、其事引據　祖訓、搆貪天之言、執事何以自固、今　陛下仁聖、僕誠周防失義、然執事一祗命之後、此輩罔有希冀、執事能復忤之乎僕慮正色難矣即有否也。其搆忿殆不可測。僕念　君相未交、釀亂方自此耳、為執事窃計、不若守奉　祖訓、堅自遜避、决去就之圖、諸所蒙恩、亦宜正言裁罷、庶幾人人知我謀國之心、雖其身奕世之業。猶將棄之。上足以結　主心。下以謝市里之謗。而中以破憸壬之奸。使之屏氣攝息。不敢恣肆。然後天下之事可為也。邇來執事累疏抗陳、冲心光大、然時未獲命、物議未孚、以謂姑徐徐取之云爾、且有病執事包羞之語者、誠執事所宜亟圖、萬一持久間有絓誤、妄少指斥、虧損大矣、執事勳藏盟府福澤在黔黎、子孫自宜世食其報、奈何獲此而後為貽謀邪、僕日夜詭量、敢以介推之事、妄意矢?見切、所恃執事休容、無以下體、默再拜、

