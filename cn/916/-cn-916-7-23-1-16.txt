【九日侍宴乐游苑应令诗】

辙迹光周颂。巡游盛（《类聚》作减。）夏功。铭陈万骑转。阊（《御览》误作闾。）阖九关（《类聚》作门。文苑、《御览》同。文苑云。一作关。）通。秋晖（文苑云。一作蝉非。）逐行漏。朔气绕相风。献寿重阳节。回銮上苑中。疏山开辇道。间（《类聚》误作闲。）树出离宫。玉醴吹岩（《类聚》作花。岁时杂咏、文苑、《御览》同。文苑、《诗纪》并注云。一作承苑。）菊。银床落井桐。御梨寒更紫。仙桃秋转红。饮羽山西射。浮云冀北骢。（《御览》误作聪。）尘飞（文苑云。一作扬尘。）金埒满。叶破（文苑云。一作破叶。）柳条空。腾犭爰（岁时杂咏作犹。）疑矫箭。惊雁避虚弓。□材滥□巳梓。花绶接□鸿。愧乏天庭藻。徒参文雅雄。（○古今岁时杂咏三十三作九日宴乐游苑应令。文苑英华百七十三作侍宴九日。《诗纪》八十。又《类聚》四、《初学记》四并作侍宴九日。引功、通、风、中、宫、桐、骢、空八韵。《御览》三十二作九日侍宴。引功、通、风、中、宫、桐、聪、空八韵。）

