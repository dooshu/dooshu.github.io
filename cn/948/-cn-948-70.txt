陆游　北望

北望中原泪满巾，黄旗空想渡河津。

丈夫穷死由来事，要是江南有此人！

陆游

陆游　北望

中原堕胡尘，北望但莽莽。

耆年死已尽，童稚日夜长。

羊裘左其衽，宁复记畴曩？

岂无豪俊士，愤气塞穹壤。

我欲友斯人，悲诧寄遐想。

梦行黄河滨，云开见仙掌。

陆游

陆游　北望

昔我初生岁，中原失太平。

宁知墓木拱，不见塞尘清。

京洛无来信，江淮尚宿兵。

何时青海月，重照汉家营？

陆游

