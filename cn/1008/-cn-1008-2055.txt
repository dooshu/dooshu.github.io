赵蕃　杂兴四首

家居百金货，富可千金敌。

持行鬻于市，曾微一钱直。

人或不汝知，汝售无固急。

邂逅识真者，百金还复得。

赵蕃

赵蕃　杂兴四首

兰生深林中，故与萧艾同。

春风披拂之，芳气何冲融。

宜有同心人，采撷佩厥躬。

采撷苟不至，依然守荒丛。

赵蕃

赵蕃　杂兴四首

不见涧底松，树子元楚楚。

长大今几年，植立无风雨。

一朝建明堂，未免斤斧苦。

斤斧不为伤，抡材固其所。

赵蕃

赵蕃　杂兴四首

良农之于田，曾匪一日力。

耕耘各以时，志在秋有获。

其间罹水旱，亦是天地德。

汝不替厥功，后当值丰殖。

赵蕃

