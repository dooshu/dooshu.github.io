○災異陳三事疏 【 修省實事】

一杜倖門、近年乞恩陞職者三百有餘、乞將在京各衞所、凡不由軍功陞職者、悉查奏裁革、應存留者減支半俸、有由軍功相參授職者、止存軍功職事、如有似前夤緣、請乞照例問罪降調、二恤人言、大同宣府薊州三鎮、添設內臣過多、私役虐害、軍馬日漸消耗、近該廷臣集議、請將三鎮守備內臣十六員、盡行裁革、薊州一鎮、止留二員、改為分守、與中東二路參將。同居一城。未蒙俞允、乞仍照原擬裁革、以解邊人之困。三杜雜進、各邊及腹裏地方、多有無藉之徒、投充勢要官下旗舍官餘等役。奏稱報効。其各邊鎮守等官。亦于額外朦朧奏帶。支費甚多。一遇勦賊。冒報功次。今後俱聽臣等考騐。果有諳曉兵法。孰閒弓馬者。方許其去。其餘并額外人員俱各發回原籍原衞。各供職役。

