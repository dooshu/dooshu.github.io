○南贑廵撫牌行湖廣郴桂兵備選募將領商度軍務 【 選募將領】

看得所屬地方盜賊充斥、一應撫剿事宜、各該兵備等官、既以地方責任、勢難頻來面議、若專以公文往來。文移杜還議必不詳□必不密此從來失著也非惟事情不能該悉。兼恐機宜多致瀉漏。為此牌仰郴州兵備道、即於所屬軍衞有司官、或義官耆老推選素有膽略。才堪將領。熟知賊寨險夷。備曉盜情向背。忠慎周密。非但□密當爾又欲搜才于細微盡人之長耳可相信任者一二人前來軍門、凡遇地方機務即與密切商度往來計議庶幾事可周悉。機無疏虞。

