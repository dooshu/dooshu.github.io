僧员茂


关西有伍氏女，名爱卿，年二十余，妹丽殊绝，真国色也。适夺所夫，惟抚一子於村庄中，霜闺劳劳，形影相吊，时村落新茸庵宇告成，无论男妇群而游焉。

爱卿亦诣其处，饭僧设醮，冀为人悔过於幽冥，且以观新构也。庵有僧员茂年少，觑见爱卿，因诳以食素诵经，时时至此，礼佛则年可龟龄，子可鹏搏来世，又妻可鸾凤百岁。爱卿甚惑之，茂遂往来其门。一日，爱卿襁褓其子至中堂，茂突至，不及避，茂遂生心撩拨之，以败其守，爱卿厉色拒之，乃惶惧而退。不数日，茂仍步前踪，爱卿亦芳心摇荡不禁，遂与之通，往来甚密。里人得其状，捕茂白之官，官讯得其情，乃判曰：“僧员茂既以脱障入空门，只合木鱼敲夜月，伍爱卿既以居孀明节操，如何锦帐作朝云，红粉多娇，漫梦墙巷，委身缁衣，秃子敢为野蝶寻香。一节不终，浪为空即是色；五除不戒，谁云色即是空。卿著另嫁良人，僧宜发配千里。庶几民作闺中妇，免得僧敲月下门。

看到水浒传海黎、潘巧云故事，便知敲著木鱼，正为著敲门月下。





