陆游　余邦英惠小山新芽作小诗三首以谢

家园破社得鹰爪，舌本初参便到眉。

忽喜云腴来建苑，坐令渴肺生华滋。

陆游

陆游　余邦英惠小山新芽作小诗三首以谢

正焙如观诗大雅，小山当似变风论。

脱今风格不类古，终有先王礼义存。

陆游

陆游　余邦英惠小山新芽作小诗三首以谢

平时共语不成些，痴坐空雕藜苋肠。

谁遣春风入牙颊，诗成忽带小山香。

陆游

