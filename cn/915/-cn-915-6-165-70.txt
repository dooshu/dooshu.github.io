◇华岳铭（序）

《易》称法象，莫大乎天地。天以高明崇显，而岳配焉。地以广厚为基，而岳休焉。若夫太华之为镇也，五岳列位，而存其首；三条分方，而处其中。故能参两仪以比德，协和气之，济云行而雨施，兴雷风以动物。是以古先历代圣帝明王，莫不燔柴加牲，尊而祀焉。于《虞书》则西巡狩，至于西岳，而亲祭焉。于《礼》则大司马掌其分域，而大宗伯典其礼祀也。（《艺文类聚》七，《初学记》五）

