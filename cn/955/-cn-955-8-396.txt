程公许　行至罗江代者爽期得史者书复还涪滨径走富乐山中借馆

瞻云日怀归，及瓜法当代。

喜同縚鹰掣，翻作风鹢退。

誓言不可寒，幽赏夙所爱。

但恐彼上人，雄辨费酬对。

程公许

程公许　行至罗江代者爽期得史者书复还涪滨径走富乐山中借馆

淋浪一日雨，浩荡千岩秋。

莞彼石涧水，奔霆撼林丘。

须臾忽敛缩，幽咽锵琳璯。

混混须有本，万古江河流。

程公许

程公许　行至罗江代者爽期得史者书复还涪滨径走富乐山中借馆

山中有何乐，淹留不复叹。

濯足涧泉碧，洗耳松风寒。

清磬度林杪，枯禅兀蒲团。

拙不会参请，幸勿催抽单。

程公许

