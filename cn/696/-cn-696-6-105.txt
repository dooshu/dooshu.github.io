过天台望赤城作


缓步升山纪，驱车降木杪。
豁达平野阔，逶迤群溪绕⑴。
迢迢望赤城，亭亭丽云表。
绀石冠疏峰，绛绡卷清昊。
峥嵘天际静，萧瑟秋气杳。
独竦丹嶂艳，遥媚翠屏晓。
晴晖动璀灿，阴霞触缥缈。
层嶝接青松，风烟含碧茑。
象越情屡迁，景惬意恣讨。
北亘首名岳，东凭对灵岛。
会当褰荔裳，霄涂展游眺。
⑴ 度关岭而南，山势间阔，中有平野，而天台峙其东




