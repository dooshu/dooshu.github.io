苏轼　神宗皇帝挽词三首

文武固天纵，钦明又日新。

化民何止圣，妙物独称神。

政已三王上，言皆六籍醇。

巍巍本无象，刻画愧孤臣。

苏轼

苏轼　神宗皇帝挽词三首

未易尧舜德，何须数舜功。

小心仍致孝，余事及平戎。

典礼从周旧，官仪与汉隆。

谁知本无作，千古自承风。

苏轼

苏轼　神宗皇帝挽词三首

接统真千岁，膺期止一章。

周南稍留滞，宣室遂凄凉。

病马空嘶枥，枯葵已泫霜。

余生卧江海，归梦泣嵩邙。

苏轼

