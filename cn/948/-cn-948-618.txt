陆游　次韵师伯浑见寄

眉山汉嘉东西州，估船日日到津头。

不得讲书一行字。倚遍临江百尺楼。

黄钟大吕忽复见，绣段英瑶何足酬。

愿约青神王夫子，来醉万景作中秋。

陆游

陆游　次韵师伯浑见寄

穷乡久客易消魂，短发秋来白几分。

梦泛扁舟镜湖月，身骑瘦马剑关云。

万钉宝带知何用，九转金丹幸有闻。

欲与先生同此计，会营茅舍近江滨。

陆游

