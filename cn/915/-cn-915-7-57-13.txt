◇与宗居士书论释慧琳白黑论（即《均善论》）

近得贤从中郎书，说足下勤西方法事，贤者志其大，岂以万劫为奢，但恨短生，无以测冥灵耳。冶城慧琳道人作《白黑论》，乃为众僧所排摈，赖蒙值明主善救，得免波罗夷耳。既作比丘，乃不应明此，白徒亦何为不言。足下试寻二家，谁为长者，吾甚昧然，望有以佳悟，何承天白。（《弘明集》三。）

