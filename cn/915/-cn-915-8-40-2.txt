◇与豫章王笺请宥朱谦之

礼开报仇之典，以申孝义之情；法断相杀之条，以表权时之制。谦之挥刃斩冤，既申私礼；系颈就死，又明公法。今仍杀之，则成当世罪人；宥而活之，即为盛朝孝子。杀一罪人，未足弘宪；活一孝子，实广风德。张绪、陆澄，是其乡旧，应具来由。融等与谦之并不相识，区区短见，深有恨然。（《南齐书·孝义朱谦之传》，谦之，吴郡钱唐人。所生母亡，假葬田侧，为族人朱幼方燎火所焚。永明中，手刃杀幼方，诣狱自系。别驾孔稚圭，兼记室刘、司徒左西掾张融笺与刺史豫章王。）

