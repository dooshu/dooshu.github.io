白玉蟾　归雁亭

坡仙曾此缕归程，归雁因而扁此亭。

草劲风刚苕水绿，水枯雪老弁山青。

霜翎去去宾沙漠，云足翩翩影洞庭。

渠亦偶来还自去，弋人何用慕冥冥。

白玉蟾

白玉蟾　归雁亭

嗟予尚未发星星，今日杯茶归雁亭。

几见霜翎巢白草，数行云足篆青冥。

方将寄字来苕霅，莫便翻身过洞庭。

握手亭前话今古，仇池仙墨有余清。

白玉蟾

