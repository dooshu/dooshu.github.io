○請擇有司蠲逋賦以安民生疏 【 擇有司蠲逋賦】

竊惟致理之道、莫要于安民、書曰民惟邦本、本固邦寧民安邦固、即有水旱盜賊、敵國外侮之虞、而人心愛戴乎上、無土崩瓦解之勢、則久安長治之術也、然欲安民。又必加意于牧民之官。方今　聖明在上、一時郡邑長吏、固莫不爭自淬勵、勉修職業、以求無負于明時、但虛文矯餙。舊習尚存。剝下奉上。以希聲譽。奔走趍承。以求薦舉。徵發期會。以完簿書。苟且艸率。以逭罪責。其寔心愛民。視官事如家事。視百姓如子弟者。寔不多見。故　皇上雖有安民之心。而上澤不得以下究者。職此之故也。臣等思得明春又當外官考察之期。一舉一措。乃天下嚮背所係。伏望　聖明特敕吏部令其預先虛心訪覈、各有司官賢否、惟以安靜宜民者為最。其沿襲舊套。虛心矯餙者。雖浮譽素隆。亦列下考。撫按以此覈屬官之賢否、吏部以此別撫按之品流。朝廷以此觀吏部之藻鑒、若撫按官不能悉心甄別、而以舊套了事、則撫按官為不稱職矣、吏部宜秉公汰黜之、吏部不能悉心精覈、而以舊套了事、則吏部為不稱職矣、朝廷宜秉公更置之、庶有司不敢以虛偽蒙上、而寔惠旁孚、元元之大幸也臣等又查得隆慶六年六月詔書一欵自嘉靖四十三年四十四年四十五年并隆慶元年錢粮除金花銀不免外、其餘悉從蠲免、其二年三年四年各量免十分之一、至于淮安徐州以水患、廣東惠潮三府以兵傷。則并隆慶二年三年亦從蠲免、恩至渥矣、乃該地方猶不能追納、至萬曆二年、戶部乃議于拖欠七分之中、每年止帶徵三分、而民猶以為苦、何也。葢緣各有司官不能約巳省事。世稱江陵苟察然□□於吏而寬于民也無名之征求過多。以致民力殫竭。反不能完公家之賦。其勢豪大戶。侵欺積猾。皆畏縱而不敢問。反將下戶貧民。責令包貱近來因行考成之法。有司官惧于降罰。遂不分緩急。一槩嚴刑追併。其甚者又以資貪吏之囊橐以致百姓嗷嗷。愁嘆盈閭。咸謂朝廷催科太急。不得安生。夫出賦稅以供上者下之義也。憐其窮困量行蠲免者。上。之恩也。于必不可免之中。又為之委曲調處。是又恩之恩也。今乃不知感戴。而反止?帚過于上。則有司官不能奉行之過也。然愚民難以戶曉。損上乃可益下。須賴皇上力行節儉。用度漸舒。又以北虜納欵。邊費稍省。似宜曲垂寬恤。以厚下安民。合無敕下戶部查各項錢粮、除見年應徵者、分毫不免外、其先年拖欠帶徵者、除金花銀遵詔書仍舊帶徵外、其餘七分之中、通查年月久近、地方饒瘠、再行减免分數、如果貧瘠不能完者、悉與蠲除、以甦民困、至于漕運粮米、先年亦有改折之例、今查京通倉米。足支七八年。通融調劑之法而太倉銀庫所積尚少。合無比照先年事例、將萬曆五年漕粮量行改折十分之三、分泒粮多及灾傷地方徵納、夫粮重折輕。既足以寬民力。而銀庫所入。又藉以少充是足國裕民。一舉而兩得矣。臣等待罪輔弼、日夜思所以佐皇上布德元元、輯寧邦本、計無便于此者、伏乞聖明採納施行、生民幸甚

