◇驳郑译新乐有七调

《韩诗外传》所载乐声感人，及《月令》所载五音所中，并皆有五，不言变宫、变徵。又《春秋左氏》所云：「七音六律，以奏五声。」准此而言，每宫应立五调，不闻更加变宫、变徵二调为七调。七调之作，所出未详。（《隋书·音乐志中》，柱国沛公郑译作八音之乐，七音之外，更立一声，谓之应声，因作书二十馀篇。时邳国公世子苏夔，亦称明乐，驳译。）

