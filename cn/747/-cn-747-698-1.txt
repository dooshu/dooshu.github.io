○授王宰兼充河阳行营诸军攻讨使制

敕：淮南劲兵，伏灌夫之勇，河内雄屏，委寇恂之忠，各用所长，俾专大任，以兹制胜，斯为良图。忠武军节度使银青光禄大夫检校工部尚书兼许州刺史御史大夫上柱国王宰，结从军，拥旄为将，一剑横陈，万皆全，阴则难，勇能重闭。亚夫急缓之任，继父绛侯；祭彤御侮之才，为吾子路。近者狂寇凭阻，屡犯颜行，茂元莫遑定居。骤闻三捷，愿言奋旅，方展六奇，遽属爽秋，暂婴寒泄。诚威重之可倚，顾卧护之未任，是用改尔乘轩，总齐诸校，隐如敌国，御彼奔冲。昔韩信建旗，出井陉之隘，邓艾束马，越阴平之艰，皆立奇功，称为名将。尔宜自厉，无愧前良。

