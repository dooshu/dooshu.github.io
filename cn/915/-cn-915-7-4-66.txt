◇赠刘延孙司徒诏（六年六月）

故侍中、尚书左仆、射领护军、将军东昌县开国侯延孙，风局简正，体识沈明，绸缪心膂。自蕃升朝，契阔唯旧，几将二纪。灵业中圮，则首赞出图；义令既举，则任均萧寇。器允栋，勋实佐时。及累司马两官，出内尹牧，惠政茂课，著自民听，忠谟令节，简乎朕心。方燮和台阶，永毗国道，奄至薨殒，震恸兼深，考终定典，宜尽哀敬。可赠司徒，给班剑二十人，侍中仆射侯如故。（《宋书·刘延孙传》。）

