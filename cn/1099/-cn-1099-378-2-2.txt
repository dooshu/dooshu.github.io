○淮南

一歲防高堰、高堰為淮揚門戶、隄防不可不嚴、修守不可不預、官夫既設、每歲伏秋、又益以營兵四百名、畫地分守、隨汕隨葺、似可無虞矣、但幫護之法、每歲冬春間、須于樁板之內劃漕一道、貼蓆二層、緊綑草牛捱蒂密護、毋使此?夕須。漏縫、然後實土堅夯、則是以樁板蓆片護草牛、以草牛護土浪、窩何從得來、至于密植橛柳茭葦以為外護、須于水落即種、庶免淹沒、是在當事者加之意耳、中間三千丈、已議甃石、工成之後、兵夫可撤也、

一歲防湖隄諸湖隄岸、見議加幫高厚、且多减水閘、尋常之水、似可無虞矣但如今歲霪潦彌月、山水併發則又不可不預為之計也。查得沙壩并芒稻白塔二河俱可洩水、但當事者、因慮私販塩徒、潛通間道每每築壩斷流、殊不知欲禁舟航、何須築塞、除冬春初夏、任從築壩外、一入初伏、即盡啟諸壩、河心密布樁柵、仍委白塔巡檢、嚴防越渡舡隻、?儀諸閘、一體開放、閘口攔以木柵、則湖水可洩、而塩政稅課、亦無妨矣、

一歲防清江浦外河清江浦內外河相隔、僅得一線之隄最為吃緊、况黃河自清河縣出口。由西射東。勢甚湍急。然掃灣迎溜之處。不過一百五十丈。今歲之水。可謂異常。止是捲築雞嘴六道。每道相去二三十丈不等阻隔來流。復于雞嘴中間。捲掃護岸。即可支持。然倉卒措辦、未免張皇、莫若于冬春之間。捲築大埽。幫護老隄。埽外深下密樁。內用兩笆兩蓆以護埽。亦如歲防高堰之法。自可無虞。合用人夫、查有本浦牙行原編夫役、專聽本隄興作、免其別處差撥、自可足用、其餘樁草、所費不多、措辦自易、至于用石甃砌、以為永久之計、則俟工力少裕為之可也、雞嘴即順水壩之俗名、

一議守西橋壩、淮郡西里許、地名西橋、界于內外河之間。淮黃合流。從西直射。勢漸內徙。民甚危之。然長不滿二十丈。今議歲守之法、每冬春間、預先多備物、料、治河深下密樁、貼以笆蓆、中實以埽、責令能幹義民官一員、伏秋、晝夜防守、時時偵探、折則加、損則易、大略與防守清江浦外河相同、今歲以此法守之、居民晏然、更于此壩之上、捲築順水壩一座、以殺洶溜、尤易為守、舍此更無法矣、

一議守徐家壩清河而下、黃淮二瀆交流注海、越五十里、一大折于淮郡之西橋、又三十餘里、一大折于徐家壩、其衝激怒號之勢、無異西橋、前此治者屢壩屢壞、為與水爭尺寸耳、今議棄舊址、只營月壩、去水稍遠、令無湍激、外護樁埽、用實基、事省功倍、良得策也、每歲修守、預備物料、倣西橋議為之、伏秋將屇、專責山陽令、督管河主簿、不時巡視、少有圯壞、輒先綜理、年復如斯、斯永賴也、

一議守八淺隄、寶應縣之西十餘里、有白馬湖、其當湖心而東、即所謂八淺隄也、往歲隄决、湖水奔逸、建瓴而下、舟楫過者少、遇西風輒沉溺不可救、其决處闊八十餘丈、深且二丈五六尺、而水勢湍急、莫可名狀、雖不惜費、寧能與水角力哉、屢築無功、覆轍可鑒也、乃議從湖心淺處、先築西隄一道、以捍其外、仍于河之南北、截壩二道、暫令運艘越湖而行、隄壩成則八淺正决、瀦水不流、捧土而塞之矣、是築西隄者。乃所以塞東决也。但東决雖塞西隄終不可棄、必須歲加修築、仍密種橛柳茭葦之類、使其能當濤浪、則東隄不守而自固矣、此當于冬初預行寶應縣掌印管河官料理可也、

一嚴閘禁河口、諸閘之設、先臣平江伯陳瑄、殊有深意、葢節宣有度、則外河之水不得突入、運河之水、不得盈漕、非惟清江板閘一帶隄岸易守、而寶應諸湖亦緩此一派急流矣、但啟閉之法、非嚴不可、如啟通濟閘則福清二閘、必不可啟、啟清江閘、則福通二閘、必不可啟、啟福興閘、則清通二閘、必不可啟、單日放進、雙日放出滿漕方放、放後即閉、入伏即于通濟閘外填築軟壩、秋杪方啟、悉照先年舊規與近日題准事例行之、其于河道関係不小也、

一歲守淮城北岸遙隄、查得清江浦起、由柳浦灣至高嶺止、共隄一萬六千四百餘丈、乃淮安城北外捍、殊為吃緊、雖經設有隄夫但因高堰逼近淮河、伏秋修防甚急、各夫俱為占用而此隄之守、較之高堰、難易逈別、故議自清江浦起、至新城小北門外、為第一?、自小北門起、至北岡止為第二?、自北岡起至高嶺止為第三段、各委能幹義官一員、率夫十名、如有油刷、隨宜修補倘遇大有損動、即于隄內有產之家、量起夫役相幫修築、仍須預備樁草繩葦之類、各安置要害處、所以待不時之需每歲冬春之交、即預行申飭山陽縣掌印官可也、

一歲守通濟閘外大壩、舊通濟閘、逼近外河、河形淺直、水勢洶湧、不便啟閉、而朱家口一帶隄岸、尤為難守、今移閘于甘羅城旁、改河于西南隅、而于舊閘內半里許、築攔水大壩一道、置朱家口于度外、似為得策矣、但大壩最為吃緊、萬一傾圮、則新河與舊河之水、併瀉入閘、勢必不支、每歲四月初、須專委一的當義民官、撥夫十餘名、量備樁草守之、毋忽議者又謂從大壩迤東兩頭、直接泰山築隄一道僅三里許、則壩東與高堰七里墩、迤北兩岸、一帶隄岸、俱不須守而隄內之田、皆可耕矣、冬涸之時、夫力稍暇、即宜圖之

一防清口淤澁、清口乃黃淮交會之所運道必經之處、稍有淺阻便非利涉、但欲其通利。須令全淮之水盡由此出則力能敵黃。不為沙墊。偶遇黃水先發淮水尚微。河沙逆上。不免淺阻。然黃退淮行深復如故不為害也往歲高堰潰决。淮從東行。清口遂為平陸今高堰築矣獨慮清河縣對岸王家口等處。淮水過盛。從此决出。則清口之力微矣。故于清河縣南岸築隄一?。以防其决。葢為此也。工若甚緩。而関係甚大。必須每歲督令清河縣、責差的當員役看守、如遇塌損、即便修築可也更有一事、尤宜稽察、河南鳳泗等處、商販舡隻最利、由此直達、每為盜决、須嚴防之

