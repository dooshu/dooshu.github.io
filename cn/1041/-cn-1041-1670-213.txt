章甫　再用前韵

公合麒麟画，吾今麋鹿群。

别离频换岁，梦寐昔论文。

寒尽春生后，泾清渭濁分。

喜还亲几席，语妙得时闻。

章甫

章甫　再用前韵

黄闼青华选，湖山烂熳游。

秋筠同节操，春柳似风流。

须鬓茎茎白，园林事事幽。

天然诗句好，初不待穷搜。

章甫

章甫　再用前韵

红紫今无几，寒暄尚未齐。

春愁人更瘦，午醉日还西。

课仆除新草，呼儿检旧题。

空庭可徐步，藜杖故相携。

章甫

