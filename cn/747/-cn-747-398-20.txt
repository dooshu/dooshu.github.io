○对受田兼种五菜判

〈丁受田，兼种五菜，吏税之。丁云在外，田稼不善，诣郡。科吏，吏固执合税，久莫能决，廉察使按郡守，令不行。〉

择土制邑，度地居民，是分公私，爰制内外。食九食五，制称上下之农；近郊远郊，师有异同之赋。彼丁何者？实曰田夫。四体初勤，五菜云树，既绿葵而白薤，亦秋韭而冬菁。但类潘仁，用供朝夕之费；同夫杨恽，取给公上之求。公田为居，履亩非古。考龚遂之政，计口而畦；读谷梁之书，损庐以种。稼则不善，吏固应科，既匪大猷，爰彰薄诉。籍而不税，虽固执而奚为？久而无成，於从政乎何有？廉使所按，谁曰不然？

平亻丕

亻丕，开元时擢书判拔萃科。

