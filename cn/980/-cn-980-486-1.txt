释宗印　偈颂八首

二由一有，一亦莫守，

平地上死人无数。一心不生，

万法无咎，屎窖里头出头没。

孤迥迥，峭巍巍。

花须连夜发，莫待晓风吹。

释宗印

释宗印　偈颂八首

春山青，春水绿，

春风包裹无纤粟。目前事，

量外机，东村王老暗攒眉。

暗攒眉，独脚山魈舞柘杜枝。

释宗印

释宗印　偈颂八首

不用不用，千圣不共。

如是如是，蝮曷蛇虺。

不是不是，彻骨彻髓。

进前退后绕禅床，制电之机落二三。

释宗印

释宗印　偈颂八首

铁昆仑儿吃一攧，南海波舞不彻。

夜半失却拦腰帛，笑倒东村王大伯。

释宗印

释宗印　偈颂八首

通身画铁赤骨力，卖扇老婆手遮日。

无手人，一拳是一拳。

无足汉，一踢是一踢。

阿呵呵，九九元来八十一。

释宗印

释宗印　偈颂八首

平如镜，险如崖。

拟即失，动即乖。

不拟不动自缠缚，别有生机掘地埋。

云门亲见陈蒲鞋。

释宗印

释宗印　偈颂八首

多子塔前，风行草偃。

育王门一，正令重行。

掀翻旧日规模，从教佛祖乞命。

不是第一句，亦非格外机。

寸钉才入木，遍界火星飞。

释宗印

释宗印　偈颂八首

路见不平，拔剑相助。

伤鳖如龟，必应有主。

释宗印

