敖陶孙　后感兴二首

皇天分四时，气节几错遌。

俗儿一惊呼，认者泪横落。

悠悠羲皇前，日月何磊荦。

不世更凌历，地上光景薄。

十年看花草，皴面少膏沃。

看看六鳌背，坐爱白日曝。

何当寥阳天，朗咏无生乐。

敖陶孙

敖陶孙　后感兴二首

朝为感兴吟，暮作感兴吟。

何者最可怜，泪尽枯人心。

身后多所化，所遇或浅深。

奈何姝姝人，色里矜冠襟。

野芳必在撷，浊酒必在斟。

死题善人表，生托君子林。

置之物复言，愁阴复愁阴。

敖陶孙

