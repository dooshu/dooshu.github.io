1.蓍

〔二〕〔三〕

神草也，能知吉凶。上蔡白龟祠傍生作丛，高五、六尺，多者五十茎。生便条直。秋后花生枝端，红紫如菊花。结实如艾实。蓍满百茎，其下神龟守之，其上常有青云覆之。《易》曰：“圣人幽赞于神明而生蓍。”又曰：“蓍之德圆而神。”天子蓍长九尺，诸侯七尺，大夫五尺，士三尺。传曰：“天下和平，王道得而蓍茎长丈，其丛生满百。”今八十茎以上者已难得，但得满六十茎长六尺者即可用。以末大于本者为主，次蒿，次荆，皆以月望浴之。然则揲卦无蓍，亦可以荆蒿代。

【诠释】

〔一〕蓍，系菊科多年生草本，学名Achillea sibirica。叶互生，长线状披针形，羽状分裂如锯齿。夏秋间开花，淡红色或白色，头状花序。周围之花，舌状花冠；中部之花，筒状花冠。多生于北方山野，栽培供观赏用。名见《本草纲目》。

〔二〕古取蓍茎作占筮之用，故云。又古人每崇卜筮、尚鬼神，故下引《易经》云云，及神龟守蓍之说，均不足信，仅供参考。

〔三〕一般高至0.7～1米。

