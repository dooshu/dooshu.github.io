广州段功曹到得杨五长史谭书功曹却归聊寄此诗


卫青开幕府，杨仆将楼船〔一〕。汉节梅花外，春城海水边。铜梁书远及，珠浦使将旋〔二〕。贫病他乡老，烦君万里传。

〔一〕杨仆：《南粤传》：杨仆为楼船将军，出豫章，下横浦。《元和郡国志》：桂江，一名漓水，经临桂县东，去县十步。杨仆平南粤，出零陵，下漓水，即谓此也。

〔二〕珠浦：《后汉·循吏传》：孟尝为合浦太守，郡不产谷实，而海出珠。





