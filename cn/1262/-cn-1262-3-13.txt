杨瑄：

浙江按察使杨瑄，丰城人，成化中筑海盐捍海塘坚壮，有碑不存。邑人仇俊卿曰：「昔吕梁碑磨泐，可认者止三十六字，人皆惜之，想见禹功。而杨公之勒一字无存，感更为深，自不能泯，当知系人心者不在碑之有无。」万历乙亥，佥事晋江陈诏来修塘，入杨公祠不揖，背像而坐。亡何，诏口作公语曰：「我堂官也，汝敢无礼，我将杀汝。」寻疾作，祷之始愈。(《海盐县志》)



