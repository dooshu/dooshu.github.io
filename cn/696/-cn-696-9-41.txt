秋夜长

秋云高寒照夜明，曲栏绣户无人声。
摇摇孤星对更漏，美人焚香自清昼。
稍觉玉除仙鼠啼，已闻黼帐飞蛾斗。
侍女沈沈向东床，烛泪恐污红绣裳。
持烛绕床行不得，空房寂寞无辉光。
聊将纤手弄瑶瑟，一弦一心灯下出。
鸳鸯瓦上霜离离，夜寒难晓知为谁。
始恨征夫不如日，朝朝照妾幽香姿。
那知长宿虞渊里，啼乌咿喔劳相思，何况交河之北归无期。




