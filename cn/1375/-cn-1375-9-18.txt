游晋祠记


晋祠者，唐叔虞之祠也。在太原县西南八里。其曰汾东王，曰兴安王者，历代之封号也。祠南向，其西崇山蔽专亏。山下有圣母庙，东向。水从堂下出，经祠前。又西南有泉曰难老，合流分注于沟浍之下，溉田千顷，《山海经》所云“悬瓮之山，晋水出焉”是也。水下流，会于汾，地卑于祠数丈，《诗》言“彼汾沮洳”是也。圣母庙不知所自始，土人遇岁旱，有祷辄应，故庙特巍奕，布景唐叔祠反若居其偏者 。随将王威、高君雅因祷雨晋祠，以图高祖是也。庙南有台骀祠，子产所云汾神是也。祠之东有唐太宗晋祠之铭。又东五十步，有宋太平兴国碑。环祠古木数本，皆千年物，郦道元谓“水侧有凉堂，结飞梁于水上，左右杂树交荫，希见曦景”是也。自智伯决此水以灌晋阳，而宋太祖、太宗卒用其法定北汉，盖汾水势与太原平，而晋水高出汾水之上，决汾之水不足以拔城，惟合二水，而后城可灌也。岁在丙午，二月，予游天龙之山，道经祠下，息焉。逍遥石桥之上，草香泉洌，灌木森沉，□鱼群游。鸣鸟不已，故乡山水之胜，若或睹之。盖予之为客久矣。自云中历太原七百而遥，黄沙从风，眼眯不辨川谷；桑干、滹沱，乱水如沸汤，无浮桥、舟楫可渡，马列行深淖，左右不相顾。雁门、勾柱，坡陀厄隘，向之所谓山水之胜者，适足以增其忧愁怫郁、悲愤无聊之思已焉。既至祠下，乃始然乐其乐也。

由唐叔乃今三千年，而台骀者，金天氏之裔，历岁更远。盖山川清淑之境，匪直游人过而乐之，虽神灵窟宅，亦冯依焉而不去。岂非理有固然者欤！为之记，不独志来游之岁月，且以为之游者告也。

题记：本文熔考证、写景、抒情于一炉，是游记文中别一写法。晋祠：是祭祀周代诸倨国晋的开国君、武王次子叔虞的，在今山西太原市西南悬瓮山下晋水发源处。周初，成王封其弟叔虞于唐，叔虞之了燮因晋水改国号为晋，后人因名唐叔祠为晋祠。晋祠始建无考，北魏时已同记载。后代屡经修葺变迁，北宋仁宗天圣年间（1023-1032），追封叔虞为汾东王，并为其母邑姜修建了规模宏大的圣母殿。殿内精美的宋塑侍女像和祠内长流不息的难老泉，以及至今郁郁苍苍的周析、隋楝，被誉为“晋祠三绝”。

作者简介：朱彝尊（1629-1709），字锡匕，号竹坨，晚号小长芦钓鱼师，又号金风亭长。浙江秀水（今嘉兴市）人。清代著名文学家。康熙十八年以布衣举博学鸿词科，授翰林院检讨，充明史纂修官。晚年解职归田，漫游江南山水以自娱。通经史，能诗词文。于词推崇姜夔，为浙西词派的创始者。著有《经义考》、《日下旧闻》、《曝书亭集》等。





