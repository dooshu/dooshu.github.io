料尘第四十二

敌之始来，尘有条而散漫者，曳薪也；穗起而惊乱者，尘车来也；尘高浓厚，浑浑而起者，骑兵来也；卑而广，奋奋而起者，步兵也。兵少而尘散乱者，部伍不肃也；兵多而尘清者，部伍按行，将之令整也；尘埃左右前后起者，使人无常法也。军动而尘埃条条而起者，不散漫，军止而尘亦者，此皆大将威德行，部伍整肃故也。列营结阵之时，有尘起飞者，随所起处防之，必有贼兵潜到。临贼以尘为候，亦料敌取胜之术者也。

