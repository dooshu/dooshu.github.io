付二十六叔

侄男敦颐启：孟秋犹热，伏惟二十六叔、三十一叔、诸叔母、诸兄长尊体起居万褔。周兴来，知安乐，喜无尽。敦颐守官于外，与新妇幸如常，不劳忧念。来春归乡，即遂拜侍。未闲，伏望顺时倍加保爱，不备。侄男敦颐状。上二十六叔、三十一叔、诸叔母、诸兄长座前。七月六日夜。

诸弟、诸侄安乐。好将息！好将息！




