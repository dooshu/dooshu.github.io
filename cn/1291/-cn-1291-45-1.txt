【美严王思诗】

〖《华阳国志》曰：巴郡严王思为扬州刺史。惠爱在民。每当迁官。吏民塞路攀辕。诏遂留之。居官十八年卒。百姓若丧老妣。义崇送者。赍钱百万。欲以赡王思家。其子徐州刺史。不受送吏。义崇不忍持还。乃送以为食。食行客。巴郡太守汝南应季先善而美之。乃作《诗》曰：〗

乘彼西汉。潭潭其渊。君子恺悌。作民二亲。没世遗爱。式镜后人。

（〇《华阳国志》巴志。）

