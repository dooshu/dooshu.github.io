【圣人出】

圣人出。阴阳和。美人出。游九河。佳人来。騑离哉何。驾六飞龙四时和。君之臣明护不道。美人哉。宜天子。免甘星筮乐甫始。美人子。含四海。

（〇《宋书》乐志。《乐府诗集》十六。广《文选》十二。《诗纪》五。〇逯案。美人、佳人对举。乃分言君臣。已见上文君马黄曲。离哉何与临高台离哉翻、远如期曲佳哉纷为同一语法。美人子。子与哉同。盖声之转。）

