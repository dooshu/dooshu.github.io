○固原事宜疏

固原一鎮、為套虜深入之衝、前尚書秦紘、修築邊墻延袤千里然、虜每大舉入寇、尚不能支、及尚書楊一清築白馬城堡、而後東路之寇不至。尚書王瓊等築下馬房關而後中路之患得免。惟西路自徐斌水至黃河岸、六百餘里、地勢遼遠。終難保障。金紅等堡、東南起徐斌水至鳴沙州。河岸可百二十里。總兵任傑、議于此地修築新邊一道。遷紅寺堡于邊內。撤舊墩軍士。使守新邊。舍六百里平漫之地。守百二十里易據之險。又占水泉數十處。斷胡馬飲牧之區。而召軍佃種。可省饋餉。計無便于此矣。

