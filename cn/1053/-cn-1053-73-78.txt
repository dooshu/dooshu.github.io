乐雷发　送史主簿之鄂就辟

囊中秋卷逼唐贤，门外侯芭问太玄。

才大岂堪栖枳棘，官清应只友兰荃。

湘行又泛君山月，淮绩曾冲赤壁烟。

拟借从君新句看，试寻黄帽寄纲船。

乐雷发

乐雷发　送史主簿之鄂就辟

宦途捷径在三边，且在吟船赠马鞭。

壮士苦无横草志，将军还用撒花钱。

鞑兵犹未回燕鸭，蜀耗何应问杜鹃。

今日送君无别话，看随鄐縠洗狼烟。

乐雷发

