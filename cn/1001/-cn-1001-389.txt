岳珂　小墅桂花盛开与客醉树下因赋二律

旧游曾赋小山篇，浪蕊浮葩总逊妍。

金粟同瞻黄面老，玉枝争拥碧霞仙。

化身瑞相已百亿，匝地香风更大千。

无量现前金世界，倦翁又结醉中缘。

岳珂

岳珂　小墅桂花盛开与客醉树下因赋二律

黄金涌出碧檀栾，消得充庭舞广寒。

露蕊移将天上种，云阶借与月中看。

扶痚清影立黄鹄，匼匝满庭翔翠鸾。

吹彻玉笙正凉透，香风万斛夜漫漫。

岳珂

