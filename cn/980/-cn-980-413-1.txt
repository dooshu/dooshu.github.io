释赞宁　寄题明月禅院二首

参差峰岫昼云昏，入望交萝浊浪奔。

震泽涌山来北岸，华阳连洞到东门。

日生树挂红霞脚，风起波摇白石根。

闻有上方僧住处，橘花林下采兰荪。

释赞宁

释赞宁　寄题明月禅院二首

积翠湖心迤逦长，洞台箫寺两交光。

鸟行黑点波涛白，枫叶红连橘柚黄。

人我绝时隈树石，是非来处接帆樯。

如何遂得追游性，摆却营营不急忙。

释赞宁

