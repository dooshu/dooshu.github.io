刘克庄　挽楼昫叔二首

白首临凋瘵，虀盐似旧时。

仅持一麾止，安用五车为。

库有留州赋，家无葬地资。

空馀清俭字，长使郡人思。

刘克庄

刘克庄　挽楼昫叔二首

平生所历最崎嵚，不觉周南岁月深。

拙宦元无金润屋，悼亡新有雪盈簪。

凄凄德曜齐眉案，草草黔娄覆首衾。

曾忝郡民渐教化，眼看双旐一沾襟。

刘克庄

