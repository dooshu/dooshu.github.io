潘大临　江间作

白鸟没飞烟，微风逆上舡。

江从樊口转，山自武昌连。

日月悬终古，乾坤别逝川。

罗浮南斗外，黔府古河边。

潘大临

潘大临　江间作

波浪三江口，风云八字山。

断崖东北际，虚艇有无间。

卧柳堆生岸，跳鱼水捣弯。

悠然小轩冕，幽兴满乡关。

潘大临

潘大临　江间作

西山连虎穴，赤壁隐龙宫。

形胜三分国，波流万世功。

沙明拳宿鹭，天阔退飞鸿。

最羡鱼竿客，归舡雨打篷。

潘大临

潘大临　江间作

落日春江上，无人倚杖时。

私蛙鸣鼓吹，官柳舞腰支。

猎远频翻臂，渔深数治丝。

我犹无彼是，风岂有雄雌。

潘大临

