李遵勖


遵勖字公武。大中祥符元年（1008），尚太宗女随国长公主，授左龙武军将军、附马都尉。累迁宁国军节度使，徙镇国军，知许州。宝元元年（1038）卒，年五十一。赠中书令，谥和文。有闲宴集，今不传。

望汉月

黄菊一丛临砌。颗颗露珠装缀。独教冷落向秋天，恨东君不曾留意。

雕阑新雨霁。绿藓上，乱铺金蕊。此花开后更无花，愿爱惜、莫同桃李。

滴滴金

帝城五夜宴游歇。残灯外、看残月。都人犹在醉乡中，听更漏初彻。

行乐已成闲话说。如春梦、觉时节。大家同约探春行，问甚花先发。







