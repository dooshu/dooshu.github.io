慈圣皇太后赐赙谢疏（同前）　谢恤典疏


臣于本月二十八日，该礼部题：“为恤典事，钦奉圣旨：‘是朕元辅，功在社稷，伊父恤恩，委宜从厚。着照例与祭葬，仍加祭五坛，各差官前去祭葬，以示优眷。钦此。’”

伏念臣负罪积愆，祸延臣父。仰荷圣慈，特颁恩恤，廑温纶之俯贲，视彝典而加优。犬马何有微劳，乌乌获伸私悃。古今罕遇，存殁均沾。臣虽糜骨捐躯，莫能仰酬洪造于万一也。臣哀苦病惫，未能匍匐阙庭，俯伏叩谢，不胜激切仰感之至。

万历五年十月初二日。





