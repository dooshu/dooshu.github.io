潭州送韦员外牧韶州迢


炎海韶州牧，风流汉署郎。分符先令望，同舍有辉光。白首多年疾，秋天昨夜凉。洞庭无过雁，书疏莫相忘。

韩文《韦氏夫人墓志铭》：其大王父迢，以都官郎为岭南军司马，卒赠同州刺史。





潭州留别杜员外院长


韶州刺史韦迢

江畔长沙驿一作泽，相逢缆客船。大名诗独步，小郡海西偏。地湿愁飞，天炎畏跕鸢。去留俱失意，把臂共潸然。





