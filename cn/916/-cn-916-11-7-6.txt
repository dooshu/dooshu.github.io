【洛阳道二首】

德阳穿洛水。伊阙迩河桥。仙舟李膺棹。小马王戎镳。杏堂歌吹合。槐路风尘饶。绿珠含泪舞。孙秀强相邀。（○文苑英华百九十二。《乐府诗集》二十三。《诗纪》百四。）

小平路（《诗纪》云。一作临。）四达。（文苑作临四达。注云。一作路四达。）长楸（乐府作秋。）听五钟。（乐府作钟。《诗纪》同。）玉节迎司隶。锦车归濯龙。弦歌声不息。环佩响相从。花障荡舟笑。日□英下山逢。（○同上）

