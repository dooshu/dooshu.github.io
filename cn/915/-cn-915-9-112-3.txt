◇省牲牵牲赞牲议

案郊庙省牲日，则廪牺令牵牲，太祝令赞牲，祭之日，则太尉牵牲。《郊特牲》云：「社者神地之道，国主社稷，义实为重。今公卿贵臣，亲执盛礼，而令微吏牵牲，颇为轻末。且司农省牲，又非其义，太常礼官，实当斯职。礼，祭社稷无亲事牵（《通典》作「无亲牵牲」。）之文，谓宜以太常省牲，廪牺令牵牲，太祝令赞牲。（《隋书·礼仪志》二，天监四年，明山宾议，又见通典四十五。）

