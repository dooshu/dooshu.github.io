范成大　但能之提荆相别十年，自曲江远寄二诗，叙旧良厚。次韵为谢，亦以

忆昔参鸾识俊英，朱旛绣斧尽能名。

书随庚岭一枝寄，句挟韶江九奏成。

吴粤交驰清夜梦，参辰不隔故人情。

何时重醉金槽曲，一洗阳关别恨平。

范成大

范成大　但能之提荆相别十年，自曲江远寄二诗，叙旧良厚。次韵为谢，亦以

瀋落枵虚似瓠壶，新添雪鬓与双须。

也知病叟形容变，非是仙儒骨相舑。

岁晚山林如自献，年丰田野亦多娱。

无端拙恙妨清乐，未许扁舟到五湖。

范成大

