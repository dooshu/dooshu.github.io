商颂

宋自微子至戴公，礼乐废坏。正考甫得《商颂》十二篇于周之大师，后又亡其七，至孔于时，所存才五篇尔。宋，商王之后也，于先代之诗如是，则其他可知，夫子所谓“商礼吾能言之，宋不足征也”。盖有叹于此。杞以夏后之裔，至于用夷礼，尚何有于文献哉？郯国小于妃、宋，少吴氏远于夏、商，而凤乌名官，郑子枚数不忘，曰：“吾祖也，我知之。”其亦贤矣。

