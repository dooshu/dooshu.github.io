◇孙为庶祖持重议

曾祖是庶，而祖父是嫡，又是嫡孙矣。若庶祖无嫡可传，则非正体乎上传重之义也。既无大夫士之位，无嫡统之重，孙为庶人，父虽亡，而有诸父，其孙生不主养，祭非所及，而所摄一家之重；居诸父之右，祖无重可传而孙以重自居，为父长子而以嫡孙继祖推情处礼，于义为乖。凡祖是庶，而父为长，宜制齐衰。（《通典》八十八）

