【君马篇】

君马丽且闲。扬镳腾逸姿。骏足蹑流景。高步追轻飞。冉冉六辔柔。奕奕金华晖。轻霄翼羽盖。长风靡淑旗。愿为范氏驱。□容步中畿。岂效诡遇子。驰骋趣危机。铅陵策良驷。造父为之悲。不怨吴坂峻。但恨伯乐稀。赦彼岐山盗。实济韩原师。奈何汉魏主。纵情营所私。疲民甘藜藿。厩马患盈肥。人畜贸（荣府作□）厥养。苍生将焉归。（○《宋书》乐志。《乐府诗集》十九。《诗纪》四十五。）

