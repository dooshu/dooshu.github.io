陆游　对食有感

杯酌以助气，匕筋以充腹；

沾醉与属餍，其害等嗜欲。

歠醨有余欢，食淡百味足；

养生所甚恶，旨酒及大肉。

老翁虽无能，更事嗟已熟。

勿叹茆三间，养汝山林福。

陆游

陆游　对食有感

我老虽无家，其实如客耳。

食至举匕箸，饱则舍而起。

厨人有勤惰，我岂形愠喜。

园畦摘青蔬，地碓舂赤米。

劳人固已多，坐享颡常泚。

作诗本自规，亦以告闾里。

陆游

