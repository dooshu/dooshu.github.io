释智圆　予近卜居孤山之下友人元敏以四绝见嘲遂依韵和酬

所栖幽致异人寰，野艇秋归碧浪间。

残日淡烟凝望处，参差楼阁认孤山。

释智圆

释智圆　予近卜居孤山之下友人元敏以四绝见嘲遂依韵和酬

穷居已蹑黔娄迹，孤岛徒称玛瑙坡。

糗饭蔾羹且闲乐，更无车马暂经过。

释智圆

释智圆　予近卜居孤山之下友人元敏以四绝见嘲遂依韵和酬

烟波云木映闲扉，养病深栖是所宜。

便欲上生寻内院，却因泉石住多时。

释智圆

释智圆　予近卜居孤山之下友人元敏以四绝见嘲遂依韵和酬

虚堂入夏讲残经，不击钟声击鼓声。

林下唯君问幽趣，纪阳仪式近方成。

释智圆

