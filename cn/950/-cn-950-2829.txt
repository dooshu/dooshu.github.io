杨万里　醉吟二首

十载人间乐与忧，几曾半点到心头。

梧桐叶上秋无价，蟋蟀声中月亦愁。

暮角晓锺何日了，苍颜华发此生休。

吟颠醉蹶知无益，利走名奔有命不。

杨万里

杨万里　醉吟二首

三春草草眼中过，未抵三冬乐事多。

烛焰双了红再合，酒花半蕾碧千波。

孤寒霜月侬相似，跌宕雪风谁奈何。

道是闲人没动绩，一枝樵斧一渔蘻。

杨万里

