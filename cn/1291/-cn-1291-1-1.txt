【大风】

〖《史记》又名三侯之章。〗

〖《汉书》曰：十二年冬，上破布军于会缶。布走，令别将追之。上还，过沛，留，置酒沛宫，悉召故人父老子弟佐酒，发沛中儿得百二十人，教之歌，酒酣，上击筑自歌曰：〗

大风起兮云飞扬，

威加海内兮归故乡，

安得猛士兮守四方。


〇

《汉书》高帝纪。
《史记》高祖纪。
《文选》二十八。
《史记》乐书三侯之章下司马贞索隐。
《书钞》一百六。
《类聚》四十三。
《白帖》十八。
《御览》八、八十七、二百四十一、五百三十九、五百九十一。
《乐府诗集》五十八。
《诗纪》一。又魏志蒋济传作高祖引方一韵。倭名《类聚》一引扬一韵。



