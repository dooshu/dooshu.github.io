○條上合行禮儀 【 悼靈祔廟】

悼靈皇后、正位中宮禮宜祔享　太廟、但今　大廟內　九廟之制巳備、臣考唐宋故事后于太廟。未有本室則創別廟。故曲臺禮有別廟皇后。祫禘于太廟之文。又禮記喪服小記婦祔于祖姑。祖姑有三人。則祔于親者。釋之者曰親者謂舅所生母也今　孝惠太皇太后。實　皇考獻皇帝之生母。則　悼靈皇后。當祔于　奉慈殿　孝惠太皇太后之側。臣謹上合行禮儀。

