陆游　林间书意

三三两两市船回，水际柴门尚未开。

垂绿笋梢风正恶，弄黄梅子雨初来。

红螺杯小倾花露，紫玉池深贮麝煤。

领取林间闲富贵，向来误计伴邹枚。

陆游

陆游　林间书意

小山草木一窗秋，团扇江山万里愁。

不读狐书真僻学，未登鬼籾且闲游。

少随官牒嗟无策，晚脱朝衫喜自由。

半岭啸声惊阮籍，要知天下有高流。

陆游

