楼钥　袁通判挽词

大道知如路，一心长似斋。

耄期称不倦，胸次乐无涯。

孝谨古难及，友薛人自怀。

无瑕夜光璧，黄壤痛深埋。

楼钥

楼钥　袁通判挽词

盛德不容赞，多言可柰何。

大圭元不琢，古井竟无波。

前辈苦凋谢，后生谁琢磨。

同庚适斋老，托体共山阿。

楼钥

楼钥　袁通判挽词

仅有一区宅，曾无二顷田。

相过惟载酒，至老不言钱。

几得拜床下，何堪哭道边。

门人多著籍，下马向新阡。

楼钥

