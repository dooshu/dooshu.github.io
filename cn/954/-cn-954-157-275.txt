陈普　中庸　道不远人五首

毛发肌肤总道充，面前无处不相逢。

为何南北多岐士，动隔江山千万重。

陈普

陈普　中庸　道不远人五首

一人各有一安居，方寸归藏尽有余。

颜子一春常不出，他人日日去其庐。

陈普

陈普　中庸　道不远人五首

三纲五典不用学，旦气清时在枕边。

未出母胎无不具，何须万里役楼船。

陈普

陈普　中庸　道不远人五首

巨鳌山更在头上，骊龙珠犹寄颔边。

何似一身千万善，流行弃满地中泉。

陈普

陈普　中庸　道不远人五首

穆王八骏鱼千里，汉武末年狐首丘。

驰鹜崩奔何日了，灵台咫尺不回头。

陈普

