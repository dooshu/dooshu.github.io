陆游　物外杂题

市墟沽斗酒，独酌复高歌。

一笑语观者，比君更事多。

陆游

陆游　物外杂题

当年下沔鄂，回首几秋风？

景物浑如昨，千帆落照中。

陆游

陆游　物外杂题

晓入姑苏市，阊门系短篷。

老人元不食，买饼餇山童。

陆游

陆游　物外杂题

送客停山步，寻僧立寺门。

青鞋惯泥潦，却爱雨昏昏。

陆游

陆游　物外杂题

粉堞临江渚，朱桥枕市楼。

长吟策小蹇，又度一年秋。

陆游

陆游　物外杂题

饲驴留野店，买药入山城。

兴尽飘然去，无人识姓名。

陆游

陆游　物外杂题

高城今旷野，比屋昔朱门。

道上传呼过，遥遥几世孙？

陆游

陆游　物外杂题

过市摩双眼，惊嗟阅盛衰。

朱楼倚霄汉，曾见始成时。

陆游

