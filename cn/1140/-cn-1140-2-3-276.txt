对雪酬田茀园长句

车马尘中倦纸笔投诗报一常逋十霏霏雨雪永今朝长句惊看气横出未论彩翰灼云霞早觉深衷托胶漆长沙痛哭非此时且可拥书送白日昔君作客重平津文章甲乙何纷纶见推吾赋亚潘陆【曾客魏相国邸选刻诗文亟推吾粤江赋】意气相亲非衆人升沈云雨多翻覆浩荡江湖从隐沦为园不少万竿竹入馔那无千里蓴如何被褐来金门借骑款段愁逡巡排风折翼公车久捧檄掉头无五斗岂真词赋解穷人能令万事俱不偶一日君王问长卿卖文还有黄金否雪後西山满眼明判解鷫鸘沽美酒

