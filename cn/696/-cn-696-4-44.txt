云中边词


其一


燕然山上拂云堆，北望胡天大漠开。
碛里角声吹落日，单于千帐一时回。

其二


黄河三月未东风，白草连山野火红。
虏马莫移青海帐，汉家飞将在云中。






其三


隆庆年中将相劳，穆皇宫苑有葡萄。
胡儿不惜青骊马，汉使惟颁红锦袍。

其四


卜酋西保贺兰山，女直东连未肯还。
寄语五原诸将帅，秋风莫闭雁门关。




