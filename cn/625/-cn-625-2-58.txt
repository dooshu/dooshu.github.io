洪荒辯信

熊子曰書契以前若覺若夢矣惟羲農以後始
有帝王本紀唐堯初元距今崇禎元年三千九
百七十七年繇堯遡伏羲五百有餘歲而炎帝
之胤垂三百大約四千八百而奇云其自盤古
至伏羲年歲無所考史稱三皇萬有餘歲者訛
也先儒南湖丁氏辯之甚詳意羲農去開闢亦
不甚遠而西曆所記開關至今未滿六千據其
譜系代數皆有的然之文字則羲農以前似不
格次草原古
百世涵宇通
定本
及千年事理或信惟是所稱洪水盪世僅餘諾
阨三子分傳天下則不能無疑焉西曆載洪水
构至今四千五十七年以堯元三千九百七十
四年合之則洪水僅先堯元年八十爾堯登年
一百九十八歲在位七十二年是洪水初堯生
巳四十六歲而堯父啻嚳在位七十年登年一
百五歲干時上而軒黄聖神迭起下而元凱賢
哲挺生康衢擊壤之衆熈熈皡無可慮數其
不借傳于諾阨端可知矣乃洪水懷山襄陵與
西方之時券合豈比時西方慆滛成俗上帝必
淘洗淨盡而中土神聖繼興卽有庸囘象恭之
徒殛罰無选故雖懷襄之勢而熈皡猶存堯使
禹一經疏瀹遂居平土則皇矣之臨下有赫者
監觀惟明不肯舉敷天而付之滔滔也此事理
之斷然者
帝也



