31.车前

〔二〕

一名芣苡，一名地衣，一名当道，一名牛舌，一名牛遗，一名马舄，一名车轮菜，一名虾蟆衣。好生道旁及牛马迹中，处处有之，开州者胜。春初生苗，叶布地如匙面，年久者长及尺馀。中抽数茎作长穗，结实如葶苈，赤黑色，围茎上如鼠尾。花青色微赤，甚细密。五月采苗，八、九月采实。人家园圃或种之。味甘寒无毒。养肺、强阴、益精，除湿痹，利水道，导小肠热不走气，止暑湿泻痢，治难产，压丹石毒，去心胸烦热。久服轻身明目、耐老、令人有子。

【诠释】

〔一〕车前，系车前科多年生草本，学名Plantago asiatica。有须状根。叶自根际丛生，广椭圆形，全缘，有长柄。夏日自叶丛中央抽花轴，穗状花序，花冠漏斗状，淡紫色。果实为盖果，种子供药用。名见《本草纲目》。

〔二〕苡，同苢。《诗经·周南·芣苢》：“采采芣苢，薄言采之。”传云：“芣苢，车前也。”

