◇列辞尚书

父母忿争本无余恶，直以谬误，一朝横祸。今母丧未殡，父命旦夕。虑兄弟五人，并各幼稚。虑身居长，今年十五，有一女弟，始向四岁，更相鞠养，不能保全。父若就刑，交坠沟壑。乞以身代老父命，使婴弱众孤得蒙存立。（《魏书·长孙虑传》：「母因饮酒，其父真呵叱之，误以杖击，便即致死。真为县囚执，处以重坐。虑列辞尚书。」）

