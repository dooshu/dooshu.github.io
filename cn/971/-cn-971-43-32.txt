刘过　代吴守与赵侯为寿

地蟠江汉节岿然，劲气扶舆几倍年。

白玉丹砂浩无数，夜光随处见山川。

刘过

刘过　代吴守与赵侯为寿

气连由来有盛衰，循环久已见天机。

黄山云散无尘滓，上将腾光入紫微。

刘过

刘过　代吴守与赵侯为寿

虎头燕含足奇谋，玉帐兵形象水流。

此去关河应不远，上方拟筑望英楼。

刘过

刘过　代吴守与赵侯为寿

文伟当年记鄂城，崎岖蜀道播英声。

何如衣锦粉榆社，卧护元戎十万兵。

刘过

刘过　代吴守与赵侯为寿

夜上南楼望玉京，将星光底寿星明。

不须便即骑黄鹤，且为皇家致太平。

刘过

