陈傅良　沈仲一送菊自言封殖之劳欲得诗为报为赋三绝

东篱何在菊年年，菊视陶诗竟孰贤。

未必缘诗花更好，花将诗与万人传。

陈傅良

陈傅良　沈仲一送菊自言封殖之劳欲得诗为报为赋三绝

霜螯风味小槽春，新样宫衣试黡尘。

一段秋光谁领此，芙蓉凡子桂陈人。

陈傅良

陈傅良　沈仲一送菊自言封殖之劳欲得诗为报为赋三绝

愁乾手自搭连筒，苦雨丁丁杙小篷。

乞得花开急催客，明朝恐已着霜红。

陈傅良

