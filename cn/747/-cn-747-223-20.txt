○为建安王谢赐衣及药表

臣某言：伏奉某月日恩敕，臣衣及药。渥流极，彩溢旌门，拜捧戴舞，载欣载越。臣受律亏方，城无寄，偏师不振，逋寇仍滋，进惭计日之功，退积逾时之咎，诚合归罪司寇，以厌深责。岂图天宠猥临，宸慈宽假，当从褫服，转承且吉之衣；宜肆典刑，翻加有喜之药。毁车夷马，复振銮和；穷炭枯茎，重敷荣焰。影边塞，驰心（阙一字）城，微命易投，生成难谢。无任感戴之至。

