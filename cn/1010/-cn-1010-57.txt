郑刚中　道中四绝

过雨山间云出没，夕阳天际鸟浮沈。

男儿马上志四海，不是寻常客子心。

郑刚中

郑刚中　道中四绝

水渌沙明不见泥，寒烟漠漠树垂垂。

渔人不识闲中趣，辍网咨嗟望使旗。

郑刚中

郑刚中　道中四绝

败箧冲霜思往岁，旧游如梦慨平生。

鬓华已逐心事老，溪水祗如前日清。

郑刚中

郑刚中　道中四绝

寒意无多晓色交，云随疏雨又还消。

山行全似三春日，林际一声婆饼焦。

郑刚中

