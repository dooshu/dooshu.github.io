◇临楚江赋

爰自山南，薄暮江潭，滔滔积水，袅袅霜岚。忧与兮竟无际，客之行兮岁已严。尔乃云沈西岫，风动中川，驰波郁素，骇浪浮天，明沙宿莽，石路相悬。於是雾隐行雁，霜眇虚林，迢迢落景，万里生阴，列攒笳兮极浦，弭兰兮江浔，奉王《缶尊》之未暮，冫食胜赏之芳音。愿希光兮秋月，承永照於遗簪。（本集，又见《初学记》四。）

