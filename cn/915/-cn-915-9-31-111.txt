◇答乐蔼书

丞相风道引旷，独秀生民，凝猷盛烈，方轨伊、旦遣之感，朝野同悲。承当刊石纪功，传华千载，宜须盛述，实允来谈。郭有道汉末之匹夫，非蔡伯喈不足以偶三绝；谢安石素族之台辅，时无丽藻。迄乃有碑无文，况文献王冠冕彝伦，仪形万内，自非一世辞宗，难或与此。约闾鄙人，名不入第，酬今旨，便是以礼许人。闻命惭颜，已不觉污之沾背也。（《南齐书·豫章王嶷传》）

