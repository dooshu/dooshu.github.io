绝鸦片妙法


有创为奇议者，曰：“使吾具百万金钱，当求一妙药，搀入鸦片烟内，人吸之至一两月，即毒发毙命者。吾必遍地开设鸦片烟馆，减价招徕。一两月，此处之吸烟人死尽，又移至彼处，不一年，吸烟之种绝矣。”

按：此虽戏言，然以之处吸烟之人，殊不为虐。盖此辈生存于国中，不过虚糜禄食，且又有传染痼疾之患，固不如早死为佳也。





