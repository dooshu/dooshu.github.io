○送湖廣上江防張兵憲明巖序 【 湖廣江防】

天下設兵備數十道。使者必以才望選。重要害也。初青田劉太史相　皇祖取定天下。宇內制一矣。嘗見國書分省用今名分道用古名國初分道四十餘其後以事漸添設至其遺言猶勸上聯絡要害。使形勝之地。皆與京師相呼應。後省漸設廵撫治兵。而按察官領敕飭備兵事佐廵撫者始棊置有自哉。于今乞活縱橫倚恃長江隔南北耳湖廣兵備數處而江防最稱要害夫荊岳漢沔之間固英雄所爭也洞庭雲夢寇宄之藪。部使者乘艦旁午。駭江出入。若遇敵。奇袲民伺其才高下以為跳伏。內蔽襄鄧。外壓衡沅。橫遏夔峽。跨形勝負險。為　天子守要害。北向呼應者。飭兵使也。鳴呼任亦重矣。今年夏、吾鄉張子以戶郎行、予告之若此、張子曰、然則古立國江南者。必保據江上游以為固。宋事不論。如陸庾陶桓之事。皆握重兵於此。勢不得不爾。倘青田之論意若此乎。予曰否、我　國家勢與往代異、　皇祖雖都金陵。然當是時。天下形勝要害曠邈。論形勝獨出之見宜備者當在大河之北考國初未設兵備。然大將出振兵北地。率歲一遣。皆　天子所與賜誓帶礪。同休戚臣也。無何北定都則大河北皆在京師胸背掖間其為相聯絡呼應自易故論今天下形勝要害。曠邈可備。宜使相呼應者。又當在大江南北未為過論亦師青田之意乎哉。夫師青田之意者。是借秦為喻之法也。至正壬辰之禍自南起亦足懼矣今惟知重河北耳。何不借元事為喻。夫元事烏足道。何不稽我家法以論之聞宣德後。加近臣斧金?戊。視兩廣兵事勢最貴重。非為其地益遠。則與之權宜益重。使相呼應聯絡之術。不當爾耶。近日本兵臣視北邊。請重撫臣權。則　天子赫然怒。重遣斥去。明其非家法。此亦足以明控制南北之術矣。人臣知此勢。則能為　國家建久長之計。張子曰然、予今為當如何、予曰、江南北置勿論。荊岳漢沔之間澇甚矣。盜稍撲散。然聚亦易。方隅多事則才俊先憂。君勉之哉、

