○修軍政 【 查復軍屯】

臣觀三代而降、兵農異處、於是有天下者、恒患兵之多而食之寡矣、　國初之制、殆不然哉、惟其廢而不脩、故至今日兩受其弊而莫振、成周以丘甸制兵、五百一十二萬之夫。備萬乘七十五萬之眾。則是七夫而賦一兵也。雖曰征行不常。然亦豈能晏然無事者至於鄉遂。則家一人而田。與追胥竭作矣　國初置衞四百九十一、所三百一十一、以軍計之約三百一十萬餘、而是時口之登籍者。六千五十四萬則是二十人乃一人為兵也。况乎守城者三屯田者七。二八一九四六中半之法。因地異焉不耕者少矣。天下屯田八十九萬九千餘項官民田八百四十九萬餘以八十九萬九千餘田。分麗三百一十萬餘之軍人得二十九畝。論軍衞沿流得失可謂詳盡八百四十九萬餘田。六千五十四萬人群聚而耕之比之軍之所耕乃其半耳則是軍之力盡南畝而民反不逮也三百一十萬餘之軍。歲食糧三千七百二十二萬餘石。屯田二十畝。除正糧納餘糧六石。八十九萬九千餘頃。通得餘糧二千七百萬石。則是軍之食軍自給之邊儲之所運軍需之所徵供於民者無幾也軍多為農。故雖額設數百萬而不見其冗。食出於軍。故雖歲費數千萬。而不見其匱。城者較蓻於三操。田者講武於隙月。內外相維彼此互發。兵戎奮。倉廩實。故雖師興數十萬。而不見其難。且有待於他之也。至於今日。軍之存者八十四萬餘。四之一爾糧之存者。三百七十七萬餘七之一爾夫兵與食相為贏縮者也。兵冗則食匱軍既少矣而糧不見其有餘食匱則兵冗糧既少矣而軍愈見其不足豈非脫籍者眾在籍者又坐食乎。未墾者眾巳墾者又糜於坐食乎。二者相須。縮則俱縮乎。置八十餘萬坐食之人。以蠹三百餘萬僅存之粟。故今日之食。誠病其寡兵雖不逮於昔亦祗見其為多也且以七一之糧而食四一之軍。必不能給。是以漕粟鹽引悉取諸民。一旦有急。坐食之人。圜視而不能戰。復驅民兵當之。無事既浚膏血以奉軍之生。有事又塗肝腦以代軍之死。此法之所以益弊。而民之所以重困也。臣愚謂宜脩國家之制。復兵食之舊有田則不患無兵。有兵則不患無食。有兵食則不患無用。而何待其他。葢人四方無擇。而田萬古不移。軍田變為民田人矣若一一清復恐致紛擾或侵於蒿菜。或奪於豪右。可以往牒求也。今誠未得軍以耕之。明彊畔。給器具。授之貧民。而責其六石之入。而無月糧之費此與軍之所耕何損合一人之入以募一兵。百萬之師。可指顧得也屯田憲臣但督子粒不履田畝所謂舍其根而求其苗者矣至於清軍。丁盡戶絕者。固當結罷。易名變籍者。則當究原。在伍行核。木?甫伍俟報。雖萬里之遙。亦一二年可返也。柰何獨付之文墨間哉。况乎官以清軍為名。何所不問。隱占縱放之弊。老弱顧倩之姦。侵削逃亡之罪。實在空缺之數。行部。所至。可不稽乎。胡專彼而遺此也。軍伍既充。然後守城者城。屯田者屯。豈患乎食之不給。乃若有司抑配必遣壯丁。既犯明刑。不宜肆赦。豪富之家。寧沒其產。以廣屯樹。教練之法。必如會典。騎射弓弩鎗刀之試。各有式程。官不操練。具問如律。庶乎環列衞所。皆投石超距之士。一旦遇敵。勇氣自倍。亦何待驅不教之民。以蹈必死之地哉。雖然今之所以重發官軍者。畏擅調而恐折傷也。夫衞與守禦云者。豈嬰城自保之謂哉。從便乘機剿捕會捕。律則巳許之矣若夫兩鬬勢不俱完。彼此相當。巳足原宥。坐視退縮。乃宜罪之。苟不寬假人皆顧忌。而以養軍之民戰彼巳養軍矣

