刘克庄　挽林武博二首

郭令科名翁冠绝，董生制策子蝉联。

向来景行珠林老，末后冰衔玉局仙。

食肉恨公非燕颔，冲霄从古要鸢肩。

可怜閒袖功名手，仅驾朱轮楚泽边。

刘克庄

刘克庄　挽林武博二首

畴昔论交四十霜，知公出处我尤祥。

召来空赏凌云赋，麾去全疏偃月堂。

近寄丽葠怜老病，忽吟楚些隔存亡。

从今野叟凝尘几，无复三溪文字行。

刘克庄

