忆郑南玭

忆郑南玭〔一〕


郑南伏毒寺一作守，潇洒到江心。石影衔珠阁，泉声带玉琴。风杉曾曙倚，云峤忆春临。万里沧浪陈作苍茫外，龙蛇只自深。

〔一〕郑南：寺名伏毒，在华州郑南县。刘禹锡《别集》云：舅氏牧华州，前后由华觐谒，陪登伏毒寺，曾题诗于梁。今典冯翊，南望三峰，浩然生思。寄诗云：“曾作关中客，频经伏毒岩。晴烟沙苑树，晚日渭川帆。”玭：吴若本注：玭疑作玼，音泚，玉色鲜洁也。





