自阆州领妻子却赴蜀山行三首


汩汩一作揖揖，又作浥浥，音蛰避群盗，悠悠经十年。不成向南国，复作游西川。物役水虚照，魂伤山寂然。我生无倚着，尽室畏途边。

长林偃风色，回复一云首意犹迷。衫裛翠微润，马衔青草嘶。栈一云径悬斜避石，桥断却寻溪。何日干一作兵戈尽，飘飘愧老妻。

行色递隐见，人烟时有无。仆夫穿竹语，稚子入云呼。转石惊魑魅，抨弓落狖鼯。真供一笑乐〔一〕，似欲慰穷途。

〔一〕一笑：《射雉赋》：昔贾氏之如皋，始解颜于一箭。





