○兵部為邊務事疏 【 處置三衞】

該提調軍務都御史鄒來學、議得近來虜寇當背義肆惡之餘、有去逆效順之舉、欲將人馬當回、恐阻夷人向化之心、乖　朝廷柔遠之意、兼以傳說境外事情巳示驗放入關、差人伴送、及具奏外、臣等切詳朵顏等三衛餘孽、先年勢孤。鼠伏一隅。不足為慮。自正統十四年。也先猖獗犯邊。巳結成一黨。乘機搶掠。今既隨同也先遠遁。而復來本處居住。顯係也先部落之數。三衛真人陰陽反覆最須得駕御之宜假以進貢為名。包藏禍心。有未可測或自起不忠之釁而探我道路之險易。或糾合也先之徒。而窺我兵馬之虛實。即目遼東屢被其患。腥羶之計稍遂。犬豕之態益驕。臣等所鎮永平山海一帶。相去賊巢不遠。履霜堅?之戒。政在今日。乞勑該部計議、今後後遇有外夷來者。除歸順及有專報警急聲息等項。當即具奏許令入關。其餘來非時節。及無真實境外事情。合無照依　太上皇帝勑旨。就便阻回。候　聖節及冬節前來進貢照例審實騐放伴送赴京。仍要多方密切差人哨瞭。如或此賊勢眾離邊窵遠必須指實具奏定奪。倘若近邊屯聚。意在搔擾。我有可為之勢。即便調領所部軍馬出口。相機設法剿捕。以弭後日之患。具題奉　旨欽遵到部、參照奏稱兀良哈泰寧朵顏福餘三衞達賊頭目。照依比先年間　勑旨。今後歸順傳報聲息。許令入關。其餘就便阻回。候冬年令節照赴京一節。臣等議得前項夷人。自　祖宗以來。世受官員。屏蔽我邊。往來通使不絕。後因在邊出沒。大出官軍征勦。以此堅彼黨與之心。遂懷叛逆之意。乃者也先大眾犯邊。皆倚此賊為前鋒鄉道。自也先革心向化。遣使朝貢請和遁去而兀良哈三衞達子。亦各回還本處。雖時有人馬在邊出入。陰有窺伺之心。未曾明白寇擾。近又節次遣使臣赴京進馬。　朝廷禮待如初今若無故一旦阻絕彼必以為有異謀因懷疑二驅駕此虜不可先示疑二或奔投也先。自相糾聚。侵擾邊方。自貽後患。兼之此輩部落正在南北二邊之間凡我被擄之人。自迤北逃回者。必從此處經過。平居無事之時。尚且被其截虜。今若拒而不納。則是愈激其變。萬一犬羊致慮。阻絕道路。使我人不得回還非惟失陷之人自是永無歸期抑且虜中消道從此無繇知此慮更深會有此窒礙。理難拒絕。况　朝廷之馭夷狄。本之以大公。待之以寬恕。來則不拒。去則不追。斯乃防奸禦侮。保邊弭患。長策。即目京師內外。百穀茂盛。人民安和。守有城池操有軍馬。彼雖欲來探我虛實。我則示以至誠無偽。是時我巳內寔故覆議如此或者因此知我有備益堅向化之。誠若果遽然斷絕。慮恐自開邊釁。且虜寇奸詐。固不可測。而大計所關亦不在於兀良哈三衞數人??山王?還之間便透漏中國消息且也先之遣使來朝中國。陰謀不測。比之此輩尤甚揆之事體。亦可以拒絕之乎。兼措置邊務。撫柔外夷。有當守經。有當行權者。斯時虜寇也先等。吞併諸種部落。正在縱橫之際而兀良哈三衞。名雖遣使朝貢。實則暗受也先約束。所宜行權。以盡懷柔之道。庶使醜虜無詞。不敢輕動。臣等又惟犬羊之性無常所利者貨財飲食其受制於也先未必心悅誠服不過威脇勢迫而巳正宜示之以利誘之相離失少所得者多　朝廷待以恩信。加以賞勞。既得彼之歡心。安知不為我邊屏蔽。臣等再三籌慮。所奏難准。合無行移永平山海等處提督軍務都御史鄒來學、嚴督一帶邊關守備官軍、晝夜謹慎防閑。遇有虜使到關、審問來歷明白、別無寇擾情繇。隨即驗放。差人伴送赴京、不許日久留難、致生疑惑以開邊釁其間如果虜使數多。帶有器械衣甲。及哨探隨後別有虜騎按伏。事在不測。情有可疑。宜從各官設法處置。相機戰守。仍一面星馳差人具奏著此議更為周密不許指此為繇一槩縱令入境而失誤邊務、自取重罪、

