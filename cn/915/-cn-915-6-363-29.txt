○崇德太后服议



资父事君而敬同。又《礼》云（《宋志》作“礼传”。）其夫属父道者，妻皆母道也，”则夫属君道，妻亦后道矣。服后以齐，母（《宋志》作“资母”，《通典》作“资父”。）之义也。鲁讥逆祀，以明尊卑。（《宋志》《通典》皆作“尊尊”。）今上躬奉康穆哀皇及靖后之祀，致敬同于所天，岂可敬之以君道，而服废于本亲。谓应期齐衰期。（《晋书·康献褚后传》，太元九年崩，太后于孝武帝为从嫂，朝议疑其服，太学博士徐藻议。又《宋书·礼志》二，九年作元年，徐藻作徐恭，《通典》八十作宁康中，皆误。）



