御定曲谱卷八

【南南吕宫】

南吕宫引子

大胜乐【胜或作圣】

生长幽闺正年少【韵】深庭院镇长欢笑【韵】儿夫多喜风流【句】管教百嵗偕老【韵　陈巡检传】

金莲子

仰承朝命【竒】便指日絜累【韵】往临他境【句】鸳侣肯离分【韵】奴只虑峻山髙岭【韵】我只为利绾名牵【韵】奈萍踪不定【句】我和你双双去【韵】直待到得南雄【句】将我这旧欢重整【句　韵同】

【前分字失】

恋芳春

宝篆香消【韵】绣窗日永【句】又还节近清明【句】暗里时更月换【韵】老逼亲庭【句】旦晚虽能定省【韵】遇寒暑宜加温凊【韵】清和景【韵】帷愿双亲【韵】倍膺福夀康宁【句　韵荆】

【记】

【永字用韵亦可宝篆永又上去声暗里换老旦晚定省去上声俱妙】

小女冠子【与黄钟不同或无小字】

寃家今日开芳宴【韵】这苦事怎生言【韵】画堂中只管频呼唤【韵】不知道我心中怨【韵　江流传奇】

【唤字借韵寃字今字可用仄声这字只字可用平声】

临江仙

渡水登山须子细【韵】朝行更聴鸡啼【韵】成名先寄好音回【韵】蓝袍初挂体【韵】及早办归期【韵　荆钗记】

【渡字更字可用平声朝字先字及字可用仄声首句用仄仄平平仄仄平亦可体字不用韵亦可】女临江

女冠子头凭阑极目天涯逺【韵】奈人去逺如天【韵】临江仙尾鳞鸿何事竟茫然【韵】今春看又过【句】何日是归年【韵】

一翦梅

一片春愁带酒浇【韵】江上舟摇【韵】楼上帘招【韵】秋娘容与泰娘娇【韵】风又飘飘【韵】雨又潇潇【韵　蒋竹山词一字雨字可用平声江字楼字秋字可用仄声第一句第四句句法平仄不可换用】

临江梅

临江仙头客馆悠悠鸡唤醒【韵】窻前尚有残镫【韵】一翦梅尾揽衣推枕自闲评【韵】今日飘零【韵】何日安宁【韵荆钗记】

一枝花

闲庭槐影转【韵】深院荷香满【韵】帘垂清昼永【句】怎消遣【韵】十二阑干【韵】无事闲凭徧【韵】困来香簟展【韵】梦到家山【韵又被】翠竹敲风惊断【韵　琵琶记】

【用韵不严深字无字帘字可用仄声十字梦字又字可用平声】

折腰一枝花【中三句转调故名折腰所犯未详】

堪嗟奴薄命【韵】偏犯孤辰运【韵】鳯凰分配偶【句】这情苦【句】犯却教我向谁行论【韵】寃家顿忘了海誓山盟【韵】抛闪得我没投没奔【韵】本调名园堪翫赏【句】背立秋千【句】羞覩日移花影【韵　散曲】

【用韵杂苦字赏字千字应用韵犯字本上声又闭口音应标圈】

薄媚【或作薄媚令】

连朝打水【韵】弱体怎禁劳役【韵】况值炎炎盛暑【韵】追思母亲【句】无辜把奴骂詈【韵】守家法终无怨语【韵　卧冰记】

【用韵杂弱字况字可用平声】

虞美人

青山今古何时了【韵】断送人多少【韵】孤坟谁与埽苍苔【韵】邻冢隂风时送纸钱来【韵　琶琶记】

【孤字邻字可用仄声】

意难忘

绿鬓仙郎【韵】嬾拈花防栁【句】劝酒持觞【韵】长颦知有恨【句】何事苦思量【韵】些个事【句】恼人肠【韵】试説与何妨【韵】只恐伊寻消问息【句】添我恓惶【韵　同前】

【绿字可用平声何事何字添字可用仄声防栁劝酒事苦去上声有恨上去声俱妙】

称人心

撇呆打堕【韵】早被那人瞧破【韵】要同归知【他】爹肯麽【韵】料他毎不允诺【句你】缘何独坐【韵】伊家道俐齿伶牙【句争】奈你爹行不可【韵】换头我爹爹【韵】全不顾人笑呵【韵】这其间【只】是他见差【韵】祸根芽从此起【句】灾来怎躱【韵】他道我从着夫言【句】骂我不聴亲话【韵　同前】

【打堕早被上去声俐齿奈你道我骂我去上声俱妙诺字牙字非韵脚怎字可用平声　换头首句爹字末句话字俱借韵】

三登乐

世乱人荒【韵】幸脱离天罗地网【韵】不隄防病染这场【韵】事不宁【句】身未稳【句】天降灾殃【韵】淹留旅邸【句】望河南怎往【韵　拜月亭】

【地网病染未稳去上声染这上去声俱妙】

转山子

梦叶麒麟应佳兆【韵】又添我无聊【韵】才离了十月懐胎【句】又恐惹一场烦恼【韵】战兢兢度日【句】筭吉凶难保【韵江流传寄】

【梦字又恐又字可用平声添字十字一字可用仄声】

薄幸

野旷原空【句】人离业败【韵】漫尽心行孝【句】力枯形瘁【韵】幸然爹妈此身安泰【韵】恓惶处【句】见恸哭饥人满道【句】叹举目将谁倚赖【韵　琵琶记】

【孝字道字用韵亦可瘁字借韵见字可用平声行字爹字可用仄声野旷满道倚赖上去声叹举去上声俱妙】

生查子

新月曲如眉【句】未有团圆意【韵】红豆不堪看【句】满眼相思泪【韵　宋人词】

【首句用平平平去平亦可未字可用平声泪字改用上声尤妙】

哭相思

人死家空情黯黯【韵】奈气力都消减【韵】自间别心中常凄惨【韵】今见了越伤感【韵　荆钗记】

【人字可用仄声奈字越字可用平声】

于飞乐

在山间【句】因翫赏【句】摄得个似花妍丽【韵】天然态恁般娇媚【韵】要同欢【句】他未肯【句】不知何意【韵】是前生分浅【句】这情懐不堪诉与【韵　陈巡检传竒】

【翫赏未肯分浅诉与去上声俱妙　与字失韵】

步蟾宫

胷中豪气冲牛斗【韵】更笔下龙蛇飞走【韵】管英雄随我步瀛洲【韵】一高高攀龙首【韵　荆钗记】

【豪字可用仄声笔字一字可用平声】

满江红

嫩绿池塘【句】梅雨歇薰风乍转【韵】瞥然见清凉华屋【句】已飞乳燕【韵】簟展湘波纨扇冷【句】歌传金缕琼卮暖【韵】是炎蒸不到水亭中【句】珠帘卷【韵　琵琶记】

【嫩字乍字瞥字乳字簟字可用平声乍转簟展扇冷到水去上声乳燕上去声俱妙】

上林春

独守孤帏受劳役【韵】儿夫在后园儿里【韵】才逢暑气炎炎【句】不觉又还秋至【韵　卧冰记】

满园春

触目竒花与芳草【韵】蜂蝶戏燕子飞绕【韵】春风亭上游人【句】悄如仙子来到【韵　王焕传竒】

【子字可用平声悄如仙子四字可用仄仄平平】

挂真儿【又名破挂真】

四顾青山静悄悄【韵】思量起暗里魂消【韵】黄土伤心【句】丹枫染泪【句】漫把孤坟独造【韵　琵琶记】

【静悄暗里漫把去上声染泪上去声俱妙泪字用韵亦可暗里魂消四字可用仄平平仄黄字可用仄声】南吕宫过曲

梁州序【一名梁州第七】

家私迭等【韵】良田千顷【韵】富豪声震瓯城【韵他却】不曾婚娶【句】专凂我来相聘【韵他恁他】钱物昌盛【韵】愧我家寒【句】自料难厮称【韵这段】姻缘料想是前定【韵】入境缘何不顺情【韵】休得要恁执性【韵】第三换头见哥嫂俱已应承【韵】问侄女缘何不肯【韵】恁坚执莫不【是】行浊言清【韵枉】了将奴凌并【韵便】刎下头来【句】断然不依聴【韵论我】作伐宅第尽闻名【韵】十处説亲九处成【韵】谁似你假惺惺【韵　荆钗记】

【此梁州序本调歴考八义教子江流诸旧词皆然琵琶记乃犯贺新郎者而刻本仍作梁州序故今人但知琵琶四曲为梁州序而谓此调为古梁州矣等字盛字并字不用韵亦可第三句用仄仄平平平仄亦可聘字定字性字可用平韵清字名字惺字可用仄韵第二曲与第一曲同第四曲与第三曲同故皆不录】

梁州新郎【向作梁州小序非】

梁州序新篁池阁【句】槐隂庭院【韵】日永红尘隔断【韵】碧阑干外【句】空飞潄玉清泉【韵只觉】香肌无暑【句】素质生风【句】小簟琅玕展【韵】昼长人困【也】好清闲【韵】忽被棊声惊昼眠【韵】贺新郎金缕唱【句】碧筒劝【韵】向冰山雪槛开华宴【韵】清世界【句有】防人见【韵　琵琶记】

【如此佳词惜用韵太寛耳日字可用平声间字可用仄韵小簟缕唱上去声困也去上声俱妙以后换头皆与梁州序本调同故不录】

贺新郎

雨歇梅天【句】蹙红巾海榴如火【韵】聴湖中数声鼍鼓【韵】还忆着旧日三闾楚大夫【韵】解独醒名传万古【韵】破雪藕【句】沈冰果【韵】切菖蒲泛玉开尊俎【韵】欢宴也【句】庆重午【韵　分镜记】

【火字果字失韵破字可用平声楚大上去声万古宴也去上声俱妙】

纒枝花

休得把他相轻贱【韵】此汉身彊健【韵】春种秋收休辞倦【韵】自然不用愁衣饭【韵】只愁他【句】福分浅【韵】枉了行方便【韵记得】买臣未遇挑薪卖【句】后来发迹何难【韵　白兔记】

【用韵寛卖字亦可用韵】

又一体

告壮士聴拜启【韵】念我是儒生辈【韵】要财宝都拿去【韵】望周全归人世【韵】好笑你无道理【韵敢】把我【如】同儿戏【韵】若要我周全你【韵】只饶你个血流体韵　【江流传寄我是好笑你个上去声拜启念我笑你道理要我去上声俱妙去字失韵】

贺新郎衮

这贼汉全无些道理【韵】杀害我一家使婢【韵】若把我男儿害取【韵】我情愿先投下水【韵】休恁地【韵】只为你【韵只为你】厐儿俊美【韵】衮这贼汉谋心恁地【韵】把我妻辄欲骗取【韵】只虑你怀胎在体【韵】更兼我娘行老矣【韵】休怨忆【韵】莫怨谁【韵祸到】临头怎避【韵　同前】

【两取字失韵使婢怎避上去声害我害取下水为你俊美骗取虑你在体去上声俱妙　以上二曲旧谱俱失板今据九宫谱定补板并注明衬字又衮者即前腔也后半与前半实同应以衮字隔之】节节髙【即生姜芽】

涟漪戏彩鸳【韵】把荷翻【韵】清香泻下琼珠溅【韵】香风扇【韵】芳沼边【韵】闲亭畔【韵】坐来不觉人清健【韵】蓬莱阆苑何足羡【韵】只恐西风又惊秋【句】不觉暗中流年换【韵琵琶记】

【用韵亦寛戏彩阆苑去上声把字上声不觉暗中作平平去平俱妙然中字用仄声亦可】

大胜乐【胜或作圣】

婚姻【事】难论高低【韵】论高低【何如】休嫁与【韵】假如亲贱孩儿贵【韵】终不然便抛弃【韵奴是他】亲生儿子亲息妇【句难道】他是何人我是谁【韵】爹居相位【韵】怎説着伤风败俗【句】非理【的】言语【韵　琵琶记】

【妇字不用韵与字语字失韵与字可用平韵终不然一句用仄平仄仄平平亦可第一句难字上一板必不可无无之则板乱矣】

又一体

【把】一牀弦索尘埋【韵】两眉峯不展开【韵】香肌痩损愁无奈【韵】嬾刺绣傍妆台【韵】旧恨新愁【教我】如何捱【韵又只恐】蝶使蜂媒不再来【韵】临鸾镜也【句】问道朱顔未改【韵】郎意先改【韵　散曲】

【临鸾镜也一句杀狗记用此事非容易也体更古瘦损镜也未改去上声俱妙　平仄稍有不同第七句不用韵第八句用韵亦与前曲异】

柰子花

论荆钗名本轻防【韵】汉梁鸿曽用聘妻【韵】芳名至今【句】传留于世【韵】休将他恁般轻视【韵】聴启【韵】明説道表情而已【韵　荆钗记】

【芳名云云八个字若用平平仄仄平平仄七个字更古首句名字上一板亦不可无聘字改作平声乃叶已字若用平韵则情字当用仄声】

柰子落琐窗【此犯本宫】

柰子花为何的不见王祥【韵】只才间打埽防堂【韵】适来有人【句説在】祠中悲怆【韵】他没事为何独往【韵】琐窗寒怎防【韵】慈母到祠堂【韵】愿教王览【在】他旁【韵　十孝记打字事字可用平声】

柰子宜春【此亦犯本宫】

柰子花算人生唯酒合欢【韵】更谁家杯酌常寛【韵】枝头况有【句】提壶相唤【韵】何用那短箫急管【韵】宜春令湏知【句】谈锋正猛【句】酒行无算【韵　同前】

【有字用字俱可用平声湏知二字俱可用仄声】

青衲袄

防时得烦恼絶【韵】防时得离恨彻【韵】本待散闷闲行到台榭【韵】伤情对景教我寸肠结【韵闷懐些儿】待撇下争忍撇【韵】待割舍难割舍【韵】沈吟倚徧阑干万感情切【韵】都分付长叹嗟【韵　拜月亭】

【絶字结字嗟字俱可用上声韵但不可用去声】

红衲袄

【莫不是】丈人行性气乖【韵莫不是】妾跟前缺管待【韵莫不是】画堂【中】少了三千客【韵莫不是】绣屏【前】少了十二钗【韵】这话儿【教】人怎猜【韵】这意儿【教】人怎解【韵】敢【只】是楚馆秦楼有个【得意】人儿也【句】闷恹恹不放懐【韵　琵琶记】

【据拜月亭似青衲袄是八句红衲袄是七句及观琵琶记则红衲袄亦有八句者正与拜月亭青衲袄相似但第七句必用一也字而不用韵耳又按古曲如八义金印拜月亭皆以红衲袄作引子独琵琶记竟作过曲今皆从之然毕竟是引子也或作北曲尤谬又此调及青衲袄今人皆以其句法长短不定遂妄加増改多至不成音律不知衬字只可用在句上句中至于句末三字其平仄断不可易不然即不谐矣作者审之又行字当作杭去声今欲谐律姑作平声】

又一体

【你】昼忘餐夜失寐【韵你要】做髙官求显迹【韵便是】行到糖州【也没有】甜滋味【韵】穷骨相终无荣贵日【韵】想伊心太痴【韵也被】旁人讲是非【韵常言道】满腹文章不疗饥【韵　金印记】

【寐字用平声为妙毎句末尾第二字俱用仄声惟第三句用平声不然皆拗矣】

一江风

俏寃家【韵】独立【在】帘儿下【韵】手撚【着】香罗帕【韵】细端详【句】乱绾【着】乌云【句】斜亸【着】金钗【句】似活菩萨【韵】若还【他】到俺家【韵】烧香供养他【韵】説防句知心话【韵　散曲详字用韵亦可此古调也今人于乱绾乌云二句只用一句于若还一句却叠唱作二句不知何所本也】单调风云防【此犯中宫】

一江风控帘钩【韵把】逺信传闺秀【韵想】翡翠思珍偶【韵】驻云飞嗏【句】功烈冠诸侯【韵】无出其右【韵为】矫制兴师【句】未必君王宥【韵只】落得声名溢九州【韵】怎免【得】风霜典敝裘【韵　窃符记】

梅花塘

卖头发【韵】买的休论价【韵】念我受饥荒【句】囊箧无些个【韵】丈夫出去【句】那更连丧了公婆【韵】没奈何【韵】只得翦头发资送他【韵　琵琶记】

【他音拖发字价字借韵】

香柳娘【古本俱无叠句今从俗】

看青丝细发【句】看青丝细发【句】翦来堪爱【韵】如何卖也没人买【韵若论】这饥荒死丧【句】这饥荒死丧【句怎】教我女裙钗【韵】当得这狼狈【韵】况连朝受馁【韵】况连朝受馁【韵我的】脚儿怎擡【韵】其实难捱【韵　同前】

【翦字仄声妙甚没字上今人作掣板非没人买三字用四个字亦可教字可用仄声馁字借韵】女冠子【或上有古字】

相公只虑多娇女【韵】怕跋涉万山千水【韵】女生外向从来语【韵】况既已做人妻【韵】夫先妇随【韵】不须疑虑【韵这是】蓝田种玉结亲误【句今日】到海沈船补漏迟【韵】想起【韵】此事费人区处【韵　同前】

【相字女生女字外字况字玉字俱可用平声随字可用仄韵用韵甚杂误字非韵脚】

孤鴈飞【或作孤飞鴈】

圣恩诏防从天降【韵】徧遐迩万民钦仰【韵】宥极刑身有重生望【韵】散羣辈与羣党【韵】回凶就吉【句】转祸为祥【韵】前临帝辇絶【却】亲党【韵】回首家乡无【了】父娘【韵】感伤【韵】寻思着泪雨千行【韵　拜月亭】

【回字防字俱可用仄声诏防辈与帝辇去上声转祸上去声俱妙】

石竹花【或作石竹子】

时遇寒食感孝情【韵】办防心特来拜坟【韵】一杯美酒浇奠【句】使人不觉泪零【韵】纸钱高挂坟头【句】畧表孝情【韵】酒肴罗列坟头【句】乞赐受领【韵　杀狗记】

【坟字失韵奠字两个头字俱不用韵向谱以此为石竹子而又有石竹花与此句法皆同但少末二句观纸钱酒肴二句句法相似应是叠句耳　此曲失板不字旧谱作顿字而旁又注作平查九宫谱定是不字】

解连环

酬酢欢娱【韵】拌今宵共伊沈醉【韵】同携手步月归去【韵】逢知已【韵】赛过闗张管鲍的【韵】更莫学割袍断义【韵同前】

【用韵杂】

风检才【与中吕风蝉儿相同】

任满回程举鞭【韵】相随直到逺山【韵】为除贼寇保民安【韵】惟只愿信音传【韵】再来时【句】做大官【韵　陈巡检传竒】

【用韵寛】

呼唤子【与中吕不同】

吾家本善良【韵】赖祖宗积趱【句】富贵非常【韵】谁知今日【句】祸起萧墙【韵】斟量【韵】自不合酒性刚【韵】道出言语触伊行【韵】都撇漾夫妻义重【句】休挂心肠【韵　杀狗记道字可用平声言字可用仄声】

大迓鼓

聴咱説事因【韵】一人心痛【句】一个腰疼【韵】假意佯推病【韵】果然日乆见人心【韵】到此方知没义人【韵　同前此本调也自琵琶记盛行而此调不讲矣用韵甚杂】

又一体

因缘虽在天【韵】若非人意【句】到底埋寃【韵】料想赤绳不曾绾【韵】多应【他】无玊种蓝田【韵休】彊把嫦娥付【与】少年【韵　琵琶记】

【虽字或作须非绾字借韵料想句若用仄平平仄平平仄更妙　此调若将料想二字作衬则与前曲无异旧谱既分为二仍之】

引驾行

聴师嘱付罗童【韵】往东京疾速如风【韵】只虑却凡夫不见容【韵】他留我定无灾恐【韵】除却妖精【句】归来洞中【韵陈巡检传竒】

薄媚衮

聴人报军马近城【句】国主迁都汴【韵】今晩庶民【句】不许一人落后在京辇【韵】生长升平谁曾惯【韵】遭离乱【韵】苦怎言【韵】胆颤心惊【句】如何可免【韵　拜月亭】

【辇字免字俱可用平韵惯字乱字俱借韵惯字不用韵亦可或将今晚庶民四字生长升平四字俱疉唱一句亦通】

竹马儿

他效学昔日闗张结义【韵】不思量乆后有头无尾【韵】岂知他是调谎的【韵】使虚心冷气【韵】挑唆员外得如是【韵】我东人枉恁多灵利【韵】落圏圚【韵】总不知【韵】把骨肉下得轻弃【韵】你好直恁地【韵】不思量手足恩深【句】岂知同胞义【韵】漫教人无语泪双垂【韵】説着后心碎【韵　杀狗记】

番竹马

喊声漫山漫野【句】招飐皁旗【句】万防寒鸦【韵】千戸万戸毎【句】领雄兵围绕中都城下【韵】见敌楼无个人披挂【韵】都迁徙离京华【韵】前去奋武征伐【韵】尽揽辔攀鞍【句】加鞭催骏马【韵】待逃生除是翅双插【韵】直追到海角天涯【韵】金鞍玉辔【句】斜踏着宝镫菱花【韵　拜月亭】

【漫山漫野或作漫山野三字亦可野字借韵毎字或作前驱二字亦可】

绣带儿【一云即痴寃家】

亲年老光隂有防【韵】行孝正是今日【韵】终不然【为着】一领蓝袍【句却】落后【了】戏防斑衣【韵】思之【韵】此行荣贵虽可拟【韵】怕亲老等不【得】荣贵【韵】春闱里纷纷大儒【韵】难是道没爹【娘的】孩儿方去【韵】换头休迷【韵】男儿汉凌云志气【韵】何必苦恁淹滞【韵可不】干费了十载青镫【句】枉捱半世黄虀【韵】须知【韵】此行【是】亲志休故拒【韵你】那些个养亲之志【韵】百年事只有此儿【韵】难道是庭前森森丹桂【韵　琵琶记】

【儒字去字拒字俱失韵正是或作正在亦通戏字或作五字拒字或作推字皆非只有有字改平声乃叶戏防费了去上声苦恁上去声俱妙春闱里里字百年事事字俱是暗用韵于句中而人不觉者前后末四字用仄仄平平亦可】

绣太平【此犯正宫】

绣带儿东风扇花红栁绿【句】流莺对语如簧【韵】游蜂粉蝶双飞【句】触目对景恓惶【韵】醉太平堪伤【韵】声声杜宇怨春忙【韵】转教我闷懐难放【韵】自从分散【句在】花前共谁浅斟低唱【韵　韩三筝传竒】

【换头亦用两字起如前休迷二句句法起句不用韵非散字用韵亦可对语对景去上声我闷上去声俱妙】

绣带宜春【此犯本宫】

绣带儿幽窗下沈吟半晌【韵】追思俏的娇娘【韵】娉婷【态】不弱【似】莺莺【句】妖娆【处】可比双双【韵】非奬【韵】宜春令最堪夸【他】性格【儿】温柔【句】难描他身材【儿生得】停当【韵説】不尽风流可喜【句】万般模様【韵　散曲】

【此出十様锦向分五曲惟此曲合调余不足取弱或作若非描他他字改仄声乃叶】

宜春乐【此亦犯本宫】

宜春令银筝按【句】象板敲【韵】更和谐鸾笙鳯箫【韵】梦魂不到【句】防年忘却闲宫调【韵】再安排翡翠巢深【句】重整顿鸳鸯交好【韵】大胜乐拈花防草【韵】并将风月【句】一担都挑【韵　散曲】

【到字非韵脚　并将风月句防大胜乐本调是六字句今少二字然仍无碍腔板】

太师引

他意儿难提起【韵】这其间就里【我】自知【韵】他恋着被窝【中】恩爱【句】舍不得【离】海角天涯【韵】涂山四日离大禹【韵你】直恁地舍不【得】分离【韵】贪鸳侣守着鳯帏【韵】多误了鹏程鹗荐【的】消息【韵　琵琶记】

【禹字侣字俱失韵意儿儿字及侣字俱暗用韵就里大禹误了去上声俱妙】

又一体【末句犯本宫刮鼓令】

细端相【这是】谁笔仗【韵】覻着他【教我】心儿【好】感伤【韵】好似我双亲模様【韵】怎穿着破损衣裳【韵道】别后容顔无恙【韵】怎这般凄凉形状【韵】谁来往直将【到】洛阳【韵】犯【须知】仲尼【和】阳虎一般厐【韵　同前】

【细查古曲凡太师引皆用前一曲体第五句并无有用别后容顔无恙句法者必犯他调未详所出惟末一句是刮鼔令好似怎这上去声似我破损去上声俱妙相字往字俱是句中暗用韵处或于相字下打截板或唱作谁往来皆非　様字亦可不用韵旧谱更载前腔一曲细按与此无异惟第六句猛可地小鹿儿心头撞作九字句然下板只在可字小字撞字三处则儿字头字明系衬字与这般凄凉形状句未尝不同也故删之】

醉太师【此正宫犯本宫】

醉太平休嘲【韵只为】家乡路杳【韵】怕他年归去【句】遭遇强暴【韵】还因就学【韵】与园公幼子为曹【韵】思着【韵】太师引他毎年嵗刚凑巧【韵】还配你弱冠【的】儿曹【韵】恩光照无福可消【韵】忙顿首堦前谢得荣耀【韵　凿井记杳字暴字俱可用平韵学字曹字俱可用仄韵　学字可不用韵】

太师垂绣带【此犯本宫】

太师引泪淋浪【想我】亲遗像【韵】望防中聴儿【诉】苦肠【韵】受尽了千般魔障【韵】怎脱得万种恓惶【韵】绣带儿【自从你】身亡【韵我】此身空自多鞅掌【韵】怎知道【他】苦不相亮【韵】却不道【无】不是【的】父娘【韵】做儿的怎説【得】娘行劣相【韵　十孝记】

【尽了障怎万种去上声妙不是是字用平声乃叶做儿二字用平去声乃叶】

琐窗寒【亦作琐寒窗】

前回入马欢娱【韵】效鹣鹣偕比目【韵】一双两好【句】世间真无【韵】鸳帏绣阁【句】不离一步【韵】谁知有这般情苦【韵】此行须是早回归【句】共乐百嵗夫妇【韵　郑孔目传竒第二句用六个字第八句用七个字乃正体也目字可用仄韵末句用去声字住有调妙甚】又一体

【这】门亲非【是】我贪婪【韵无】奈人来説再三【韵送】荆钗愁他富室褒谈【韵】良媒竟没一言回俺【韵】反教人挂肠悬胆【韵聴得】早间喜鹊噪窗南【韵】有何亲旧相探【韵　荆钗记】

【褒谈旧谱作包弹于义既短又复失韵非此曲与前曲无异惟南字用韵及三四句五六句作两句句法耳】

琐窗郎【此犯本宫向作犯阮郎归非是今改正】

琐窗寒吾家一女娉婷【韵】不曽许公与卿【韵】昨承帝防选个书生【韵】不须【用】白璧黄金为聘【韵】贺新郎若【是】因缘前世已曽定【韵】今日里【句】共欢庆【韵　琵琶记按选个书生四字即前富室褒谈四字也彼则于室字下截板而此个字下省一板亦是后人譌以传譌不知琐窗郎之出于琐窗寒也昨字上亦可无板帝防世巳去上声选个上去声俱妙许字巳字俱改平声乃叶】

阮郎归

孙儿去【句】求科举【韵】到如今兀自无个消息【韵】遣娘悬望【句】倚定柴门无踪迹【韵】只怕你恋酒贪花【句】顿忘却亲闱甘防【韵】闪得我冷清清【句】闷恹恹【句】扑簌簌【句】泪双垂【韵】何日挂【句】锦衣归【韵　江流传竒】

【去字非韵脚举字失韵四五六七句似宜春令及绣衣郎句法举到倚定你恋上去声望倚怕你恋酒拄锦去上声俱妙】

绣衣郎

自力学十载书帏【韵】黄卷青镫不暂离【韵】春闱催试韵鏖战文场男儿志【韵】跳龙门拟着荷衣【韵】步蟾宫必攀丹桂【韵愿】从今【奋】鹏程万里【韵愿】从今【奋】鹏程万里【韵荆钗记】

【不字春字鏖字俱可用仄声万里去上声妙鏖战文场用去平上去亦可】

宜春令

虽然读万卷书【韵】论功名非吾意儿【韵】只愁亲老【句】梦魂不到亲闱里【韵】便教我【做到】九棘三槐【句】怎撇得萱花椿树【韵】我这衷肠【句一防】孝心对着谁语【韵　琵琶记】

【万字只字九字怎字撇字俱可用平声书字儿字俱可用仄韵梦魂不到用仄仄平平亦可书字儿字里字俱失韵】

三学士

谢得公公意甚美【韵】凡事仗托维持【韵】假饶一举登科日【韵】难道【是】双亲未老时【韵】只恐锦衣归故里【韵】双亲的不见儿【韵　同前】

【按此调第三句与解三酲第三句虽相似而实不同荩此句第七字并无截板故也谢字意字事字假字一字恐字俱可用平声美字可用平韵凡字可用仄声时字儿字俱可用仄韵未字改平声更妙甚美未老故里去上声妙日字不用韵亦可此曲第三第四句必如琵琶记用成语一聫乃妙】

学士解酲【此犯仙吕】

三学士一别慈帏防泪涟【韵】膝前乆失承顔【韵】痛思严父羁累辱【句】幸赖朝廷法纲寛【韵】解三酲顾复恩深难报补【句】丹诏褒嘉翻自慙【韵】恩非浅【韵】喜门闾増庆【句】骨肉团圆【韵　风教编】

【用韵杂甚防泪上去声报补去上声俱妙】

刮鼓令【鼓或作古】

从别后到京【韵】虑萱堂当暮景【韵】幸喜得今朝重防【句】又缘何愁闷萦【韵】莫不【是】我家荆【韵】看承母亲不志诚【韵】分明説与恁儿聴【韵他】怎生不与共登程【韵　荆钗记】

【京字诚字俱可用仄韵景字説字不与不字俱可用平声不志诚三字可作平平去上四字】罗鼓令【鼔或作古此犯仙吕及越调】

刮鼔令【我】终朝里受馁【韵你将来的】饭怎吃【句可】疾【忙】便擡【韵】非干是【我】有些馋态【韵看他】衣衫都解【韵好茶饭】将甚【去】买【韵】兀的是天灾【韵】教息妇毎【也】难布摆【韵】婆婆息怒且休罪【韵待奴】霎时却得再安排【韵】皁罗袍思量到此【句】泪珠满腮【韵】看看做【句】沟渠里埋【韵】纵然不死也难捱【韵】包子令教人只恨蔡伯喈【韵　琵琶记】

【馁字解字买字罪字可用平韵怎字有字霎字泪字也字可用平声非干二字衣衫二字俱可用仄声受馁饭怎布摆怒且到此做去上声里受的是上去声俱妙　末句防板不似包子令不可晓馁字罪字借韵】

痴寃家

猛可里聴得閙炒【韵】老汉大胆来到【韵只见】相公吁气心下焦【韵】夫人在那厢烦恼【韵】无倚靠【韵】如何是好【韵】难説尽他这般圏套【韵　江流传奇】

【閙炒大胆是好去上声老汉倚靠上去声俱妙　此曲失板】

金莲子

古今愁【韵】谁似我目下这様忧【韵聴】军马骤【韵】人閙语稠【韵】深林中躱避【句】只恐有人搜【韵】换头百忙【里】散失差【了】路头【韵】防觅竟不见怎措手【韵谢】神天祐【韵】这搭【儿】是有【韵】亲骨肉见了【句】寻路向前走【韵　拜月亭这様这字马字閙字怎字俱可用平声手字有字走字俱可用平韵忧字可用仄韵似我閙语见怎措手是有见了去上声马骤躱避怎措上去声俱妙】

金莲带东瓯【此犯本宫】

金莲子换头婚姻及时须揣度【韵】这场事务非小可【韵】良媒证一心【要】付托【韵】东瓯令【岂容】仍前执滞更差譌【韵】身后事如何【韵　黄孝子传奇】

香罗带

一从鸾鳯分【韵】谁梳鬓云【韵】妆台不临生暗尘【韵那更】钗梳首饰典无存【韵】也【句】是我担阁你【句】度青春【韵】如今【又】翦你资送【老】亲【韵】翦发伤情也【句】只怨着结发薄幸人【韵　琵琶记】

【临字可用仄声尘字春字俱可用仄韵首字可用平声存字是暗用韵处下必须也字至于伤情情字元非用韵下也字随意用一仄声字俱可】

又一体

娘行免泪零【韵】聴吾説事因【韵俺】爹爹管军兼管民韵【回去】并州挨问姓刘人【韵】也【句】教他取你【句】免伊泪零【韵】多只数日少半旬【韵】异日説寃恨【韵】报取薄幸人【韵】苦也天天【句甚日得】母子团圆説事因【韵　白记零字失韵】

罗带儿【此犯商调】

香罗带妾身本宦族【韵】京城乆居【韵为】侵邉犯阙军奋武【韵】君臣迁徙离中都【韵】也【句】散乱人逃避【句】奔程途【韵】梧叶儿身无主【句】去无所【韵碜可可地】千生受【句】万辛苦【韵今宵】得借歇宿【韵可怜见】子母毎天翻地覆【韵拜月亭】

【主字非韵脚犯字无去声又闭口音应标圈查梧叶儿本调辛苦下尚有四字两句此省去】二犯香罗带【一名香风俏脸儿所犯未详】

寃家主意偏【韵】不容劝谏【韵】花【枝】様好儿成逼遣【韵】进无门路退无缘【韵】也【句】只得拌一命【句】丧黄泉【韵如今】随波逐浪防逺【韵】犯指望你终身养老【句】谁想半路轻捐【韵】犯思量起俏脸儿【句】怎不教人可怜【韵　黄孝子传竒】

【捐音袁向不注所犯何调不敢妄拟此调后又有香云转月一调因句字多譌故不录】

罗江怨【此犯本宫一名罗带风】

香罗带恹恹病渐浓【韵】谁来和哄【韵】春思夏感秋又冬【韵】满懐心事诉【与】天公【韵】也【句】一江风天有何私【句】不把【我】恩情送【韵】恩多也是空【韵】情多也是空【韵】都做了南柯梦【韵　散曲】

【夏感做了去上声也是上去声俱妙按杨诚斋乐府另名楚江情即下一更夜气清曲也较此多思量薄幸三句梁伯龙以为似皁罗袍非也思量三句即是白记教他取你三句耳今载于后】

又一体【即别名楚江情】

香罗带一更夜气清【韵】瑶堦露零【韵】奴家等得镫半昏【韵】强将鍼黹度闲情【韵】也【句】思量薄幸【句】全无志诚【韵】今宵那搭花径行【韵】一江风【撇得人】冷冷清清【韵】门掩孤帏静【韵】红鸳被怎温【韵】红鸳被怎温【韵】青鸾梦未成【韵】又感起相思病【韵　乐府】

【指度上去声被怎又感去上声俱妙奴家或作教人今从古本第二句红鸳被怎温或作红鸳被怎生様温非昏字温字俱失韵那搭犹言那搭那厢也北曲中常用之或改作那得非　校前多思量薄幸三句又叠红鸳被一句幸字清字可不用韵】

五様锦【此犯仙吕商调仙吕入双调】

蜡梅花因缘将谓【是】五百【年】眷属【韵】十生九死成欢聚【韵】香罗带经艰歴险幸无虞【韵】也【句指望】否极【生】防【句】祸絶【受】福【韵】刮鼓令谁知尚有如是否【韵】梧叶儿急浪狂风【句】好姐姐风【吹】折竝根连枝树【韵】浪打【散】鸳鸯两处孤【韵　拜月亭】

【否音嚭折音舌险幸两处上去声尚有是苦浪打去上声俱妙　否字应用韵】

三换头【所犯未详】

名缰利锁【韵先自】将人摧挫【韵况】鸾拘鳯束【句】甚日【得】到家【韵我】也休怨他【韵】这其间只是我不合来长安看花【韵】闪杀【我】爹娘也【韵】泪珠空暗堕【韵】这段因縁【句】也是无如【之】柰何【韵　琵琶记】

【甚字也休也字俱可用平声锁字字俱可用平韵他字长字花字俱可用仄声向注云前二句是五韵美中四句是蜡梅花后四句是梧叶儿今按起二句末二句俱近似矣而中四句及闪杀二句俱不似阙疑可也　歌麻韵通用琵琶记往往如此不可学】

香徧满

鸾鳯同聘【韵】防思那人不志诚【韵】谁信今番心不定【韵】顿将人薄幸【韵】可怜无限情【韵】一似纸様轻【韵】把往事空思省【韵　散曲】

【省字改去声韵尤妙　按琵琶记此调第一句不用韵第二句用仄韵第四句又不用韵故唱之者防板在薄字位上此曲用仄声韵陈大声又有柳条娇且柔用平声韵既用韵则板当防在幸字位上】嬾画眉

顿觉余音转愁烦【韵似】寡鹄孤鸿和断猿【韵】又如别鳯乍离鸾【韵只见】杀【声】在弦中见【韵敢】只是螳螂来捕蝉【韵　琵琶记】

【见音现烦字鸾字俱借韵顿字可用平声觉字仄声余音二字平声妙甚来字切不可用上去声宁用入声可也或于第三句下防一截板非】

浣溪沙【或作浣沙溪】

谁惯经【韵】相思病【韵】怨只怨枕余衾剰【韵】两三杯酒全无兴【韵空教我】十二防干独自凭【韵】心耿耿【韵】想起那虚脾情耳边言【句】那取那真本兰亭【韵　散曲】

【枕余衾剰四字用仄仄平平亦可两字十字独字起字取字俱可用平声经字用韵妙甚独字上一板必不可无心耿耿句必宜用韵】

秋夜月

思饯行【韵】亲把香醪赠【韵】一曲琵琶阳闗令【韵】春衫泪湿君曽揾【韵】翻成做画饼【韵】似银缾坠井【韵　同前亲字可用仄声一字泪字可用平声画饼坠井去上声妙揾字失韵】

东瓯令

人何在【句】梦难成【韵】水逺山遥不记程【韵】雕鞍宝马无踪影【韵】他那里胡行径【韵】朱顔绿鬓易雕零【韵】无柰痛伤情【韵　同前】

刘泼帽

念吾到此求科举【韵】不及第羞返乡闾【韵】修书欲报娘和父【韵】烦你捎书【韵】只怕你相推阻【韵　荆钗记羞字闾字可用仄声第字欲字可用平声到此怕你去上声俱妙】

泼帽落东瓯【此犯本宫】

刘泼帽嵗荒只得担饥饿【韵】遇丰年又好存活【韵】百愁千苦应难摸【韵】东瓯令人生有命柰之何【韵】安分莫张罗【韵　十孝记】

金钱花

想你掩耳偷铃【韵】为你缄口如缾【韵】待他归后细论评【韵】夫妻拆【句】鴈同羣【韵】欢防事【句】鳯和鸣【韵　散曲掩字待字俱可用平声或将偷铃二字如缾二字及欢防事二句各重叠唱】

五更转

恨命乖【句】遭拆挫【韵】爹娘知苦麽【韵】哥哥嫂嫂【你好】横心做【韵】赶出刘郎【句】罚奴挨磨【韵呌】天不应【句】地不闻【句】如何过【韵】奴家那曽【那曽】识挨磨【韵】挑水辛勤【句】只因刘大【韵　白记】

【知字曽字俱可用平声你好二字及那曽二字俱不用重叠亦可】

五更转犯【所犯未详】

我献镫【句】镫光亮【韵】吉人天降祥【韵】隂空保佑【保佑】福无量【韵愿我】嫂嫂哥哥【句】身康无恙【韵】犯愿慈悲显现【句】显现降临道塲【韵】消降这灾障【韵　同前】

二犯五更转

香徧满【把】土泥独抱【韵】麻裙裹来难打熬【韵】空山静寂无人吊【韵但】我情真实切【句】到此不惮劳【韵】五更转何曽【见】亲儿不到【韵又道是】三匝围防【句那些个】卜其宅兆【韵】思量起【句】是老亲【句】合颠倒【韵你】图他折桂看花早【韵不道】自把一身【句送在】白杨衰草【韵】贺新郎漫自苦【句这苦】凭谁告【韵　琵琶记】

【亲亲字改作仄声乃叶见字据五更转本调应作衬】

刘衮【亦名中都悄】

咱毎是【句】咱毎是【句】南汉使苏武【韵为】两国相争【句】人民荼苦【韵】奉使往邉庭【句】奏闻区处【韵】结好和亲【句把】干戈停住【韵　牧羊记】

【汉字两字奉字结字俱可用平声荼字区字停字俱可用仄声不明此调者毎改作双声子或作番鼓儿或作耍孩儿皆非也　武字起韵自应于此断句旧谱于南汉使断句反将苏武二字连下句非】红衫儿

你不信我【韵】教伊休説破【韵】到此如何【韵】算你爹心性【句我】岂不【料】过【韵】我为甚乱掩胡遮【韵】只为着这些【韵你】直待【要】打破【了】砂锅【韵是】你招灾揽祸【韵】换头不想道相挜把【韵这】做作难禁架【韵我见你】每每【咨嗟要】调和【韵】谁【知道】好事多磨【韵】起风波【韵】把你陷【在】地网天罗【韵】如何不怨我【韵】懊恨【只】为我一个【韵】却担阁【你】两下【韵　琵琶记】

【性字应用韵歌麻合韵琵琶本色也把字改平声乃叶性字个字怨我我字俱可用平韵磨字可用仄韵信我到此算你乱掩是你道好地网怨我为我去上声我为打破揽祸想道挜把好事你防懊恨两下上去声俱妙　道字依前腔算你爹心性句法应作衬】

又一体

独步房帏【韵】人只影先自孤恓【韵】柰眼前鬬合【句】这般事际【韵】报道君往坟头【句】割舍去离【韵】教我聴得【这】消息【韵】心下千愁顿积【韵　墙头马上传奇】

本宫赚

黙黙嗟吁【韵】哽咽垂双泪【韵】直入画堂【句】覆説此事好伤悲【韵】试问你【韵】未审何如亏负你【韵】你缘何垂双泪【韵】不知怎地【韵】你从头一一説与【韵】换头告且聴启【韵】小官人镇日攻书【韵】被东人急呼至【韵】説着防句【句】百般打骂赶出去【韵】果恁的【韵】柰我官人心性急【韵】似撮盐入火内【韵】猜着就里【韵】又敢是聴人胡语【韵】果然如是【韵　杀狗记】

【用韵杂甚换头通首不甚相同　防九宫谱定补板】

梁州赚【一作正宫赚】

且与【我】留人【韵】押回来问取详细【韵】家居那里【韵是】工商农种学文艺【韵】通诗礼【韵】乡进士州庠屡魁【韵】中都路离城三里【韵】闲居止【韵】因兵弃家无所依【韵】聴説子细【韵　拜月亭】

【首句用韵亦可农字可用仄声因兵二字俱可用仄声子字可用平声】

红药【与中吕不同】

负屈与衔寃【句】苍天也知道【韵闪的我】扑扑簌簌泪防交【韵】寻思痛苦咽倒【韵】算来算来此事难恕饶【韵】拔刀出断不入鞘【韵】你如今一心待杀小儿曹【韵拌得个】人怨也声高【韵　江流传奇】

【寻思二字俱可用仄声倒字可用平声韵饶字高字俱可用仄声韵荆钗记亦有此调但第三句云却将王士宏除授改饶点板在王字除字改字上而饶字下又有一截板与此防有不同】

古鍼线箱

劝解不聴【韵】未审东人却怎生【韵】只聴结义相调引【韵】割舍背义忘恩【韵】小官人从来本分【韵】平白地赶出门庭【韵】若得劝回心【韵】取回兄弟【句】日逺非亲【韵　杀狗记】

【舍字背字分字日字俱可用平声用韵杂甚　此曲失板】

鍼线箱【向误收大胜乐作鍼线箱今改正】

为薄情使人萦系【韵】终日把围屏闷倚【韵】病恹恹顿觉贪春睡【韵】一日痩如一日【韵】有时【待】重整【些】残鍼黹【韵便】拈起东来【去】忘了西【韵】香闺里【韵】闷无言空对鍼线箱儿【韵　东墙记】

【有字可用平声重字可用仄声】

满园春【与商调不同】

悄悄庭院深【韵】黙黙情挂心【韵】凉亭水阁【句】堪宜宴饮【韵】不见俺情人【韵】和谁两个开尊【韵】把丝弦再理【句】将琵琶自拨【句】聊舒闷情【韵柰】愁耳倦聴【韵　散曲用韵杂甚此曲失板】

八宝妆【起四句似梧桐树当入商调姑收于此】

黄昏闷转添【韵】撇下残鍼线【韵】数点归鸦【句】惹起芳心乱【韵】犯愁懐万千【韵】离情怎遣【韵】犯阑干独倚空凝盼【韵】数尽宾鸿【句】情人不见【韵】犯鬓云撩乱晚妆残【韵】犯恨上眉尖【韵】慼破逺山【韵】柔肠万缕思量徧【韵】犯玉手托香腮春笋纎【韵】犯天街人静【句】望得眼儿穿【韵】犯寸心忆念【韵】料想道今宵独自眠【韵　散曲】

【用韵杂向注云罗江怨梧桐树香罗带五更转东瓯令嬾画眉皁罗袍梁州序细查各调多不相协且罗江怨出自香罗带岂有既犯香罗带而又犯罗江怨者耶阙疑可也　此曲失板】

九疑山【此犯本宫及仙吕调调】

香罗带江东日暮云【韵】寒鸦逺林【韵】闗河万里劳梦防【韵】三年不见倍伤神【韵】也【句】犯胡兵黛眉都痩损【韵】往来空寄信【韵】纵然要打聴近行踪【句】无人可问【韵】嬾画眉车马过从日纷纷【韵只得】勉强支持病里身【韵柰】萧郎不是个中人【韵】醉扶归最怜有线无鍼引【韵因此上】杜陵来去没寒温【韵到不如】崔生日夜常亲近【韵】梧桐树香囊刺绣新【韵】画扇描兰俊【韵】自着春衫【句】束得腰身【韵】寄时万缕萦方寸【韵】锁窗寒一星星意真情恳【韵】偶闻【韵】水馆缔深盟【韵】这忘机鸥鹭休亲【韵】大迓鼓相逢期孟春【韵】上元佳节【句】镫火黄昏【韵】尺书何事无凭准【韵】解三酲今回首【又】过春分【韵】长江且是东风顺【韵况】一骑丹阳【便】入白门【韵】还思忖【韵】刘泼帽红顔定是多薄命【韵】莫负恩【韵】看旧日缘和分【韵】尾声秋来又见归鸿阵【韵】倚楼南望正斜曛【韵拌却】和泪缄书重寄君【韵　梁伯龙散曲】

【林字盟字命字俱失韵　萃九曲而成篇竟是一套尾声可以附录】

春锁窗【此犯本宫】

宜春令懐姜被【句】隔孟邻【韵】范张期应同古人【韵只怕】阮生途困【韵】到门题鳯【把】嵇康窘【韵】羡南昌仙尉韶顔【句】叹京兆拾遗斑鬓【韵】锁窗寒【我】与君谷口旧相亲【韵】岂同西第留宾【韵　红蕖记】

浣沙刘月莲【此犯本宫】

浣溪沙丹桂枝【句】嫦娥面【韵】霎时间阻隔风烟【韵】虽然千里共婵娟【韵却】怎生不盼杀人也天【韵】刘泼帽【愿】天公到底从人愿【韵】一度圆【韵】照一度人欢忭【韵】秋夜月如今离恨难消遣【韵】将魄暂翦【韵】金莲子不教这孤眠【人】可怜【韵】又争柰防余辉【句】剰云和残雨笑孤眠【韵散曲】

【末段秋夜月不甚似】

梁溪刘大香

梁州序萸囊羞佩【句】菊觞谁倒【韵】人世难逢欢笑【韵】盈盈芳【句】教人日断湘皋【韵】浣溪纱白鴈稀【句】苍山悄【韵】把红叶倩谁相邀【韵】刘泼帽多情独有龙山帽【韵】风又高【韵】怕防出参军调【韵】大迓鼓迢迢【韵】驿路遥【韵】长房缩地【句】想望徒劳【韵】青颦蹙损双峯峭【韵】黄花应笑独登髙【韵】香柳娘这厢儿盻着【韵】那厢儿等着【韵】愁捱此宵【韵看明日】花星来照【韵　散曲】

【倩谁二字用上去声乃叶】

绣带引【此犯本宫】

绣带儿蓦忽地双眉顿锁【韵】层层垒个愁窝【韵】心苗内种得恩深【句】春丝里惹得情多【韵】蹉跎【韵】太师引萍踪两下难安妥【韵】脚根线恐他失蹉【韵】都歴过从前折磨【韵】非容易如今风不扬波【韵　散曲】

【过字暗用韵】

嬾鍼线【此犯本宫】

嬾画眉忆昔相逢两情和【韵】浪友狂朋防调唆【韵】悭云涩雨屡经过【韵】鍼线箱任教他百様相摧挫【韵】只忍受痛肠无那【韵】有时节背地频留意【句】有时节人前佯诮诃【韵】他和我【韵】许多科段【句】都只恐或被人睃【韵　同前】

醉宜春【此正宫犯本宫】

醉太平知麽【韵】闲身未老【句】为伤离怨别【句】无奈卿何【韵】珠流泪颗【韵】填得满欲海情河【韵】差譌【韵】谁言水尽欲飞鵞【韵】宜春令管成就鸳鸯则个【韵】好待枝头连理【句】那时结果【韵　同前】

锁窗绣【此犯本宫】

锁窗寒送得人特地风魔【韵】废寝忘餐只为他【韵】漏风声又恐【句】打破砂锅【韵】云帆雾桨时或相左【韵】愿卿卿紧持心舵【韵】绣衣郎又何须论分离防合【韵】又何须论分离防合【韵　同前】

【他音拖合唱作何若改用上声字亦可但不可用去声入声】

大节髙【此犯本宫】

大胜乐经年逺隔断银河【韵】到秋期还证果【韵】填桥灵鹊应相贺【韵】节节髙风流货【韵】锦绣窝【韵】珠玑唾【韵】春纎携处寒暄过【韵】问郎何事音书惰【韵】悄语娘行莫相疑【句】传书怕教人宣播【韵　同前】

东瓯莲

东瓯令千金笑【句】半含酡【韵】妾不相疑聊试哥【韵】从今不放君移舵【韵】尽占了莺花座【韵】饶他蜂蝶浪瞧科【韵】金莲子敢觑着翠红乡【句】两鹣鹣相守在轻莎【韵　同前】

【末二句与金莲子本调不甚合】

尾声【附录】

展旧欢【句】呈新课【韵】都将付与变声歌【韵】可怕周郎一顾麽【韵　同前】

【自绣带引至此为一套小曲故并录尾声】

浣溪乐

浣溪纱【你曽送】神女来【句】髙唐左【韵】与襄王结就丝萝【韵】偏生把我多摧挫【韵】直恁地书生缘分薄【韵】大胜乐如何【韵】是可【韵把】降魔宝劒【句】暗里摩娑【韵　散曲首句亦可用韵薄字唱作波何字可不用韵】

春太平【此犯正宫】

宜春令【我】心才动【句他】却笑呵【韵】道何须烦君太阿【韵你自】体疲力倦【句】赤绳枉向君边过【韵】假饶他倩女离防【句也】摇不动【你】希夷高卧【韵】醉太平【但得你】少眠一和【韵】须教送与防步凌波【韵　同前】

南吕宫慢词

贺新郎【此系引子】

瑞气笼清晓【韵】卷珠帘次第笙歌【句】一时齐闹【韵】无限神仙离蓬岛【韵】鳯驾鸾车初到【韵】见拥个仙娥窈窕【韵】玉佩丁当风缥缈【韵】望娇姿一似垂杨褭【韵】天上有【句】世间少【韵　辛幼安词】

【鳯字玉字一似一字俱可用平声无字缥字俱可用仄声岛字缈字可不用韵】

木兰花【此亦引子】

叹孀居绣阁间【韵】聴琴声韵美【句】徐步回廊【韵】蓦然牵惹情意起【句】特来扣戸【句】皓月东墙【韵】换头闷挑镫把琴自理【句】试弹弦防曲【句】一操求凰【韵】前缘分福得防靣【句】天教配偶【句】美女才郎【韵　司马相如传竒间字宜用韵蓦字皓字分字美字俱可用平声】

乌夜啼【此亦引子】

懊恨孤贫命【韵】图一子晚景温存【韵】可怜不遂平生愿【句】到如今子母两离分【韵　孟姜女传奇】

【命字失韵】

南吕调近词

赚【一名婆罗门赚又名薄媚赚】

高义惟仁【韵】乳哺看承得到今【韵】防尊嫂【句】提携抚抱谁似您【韵】为防亲【韵】又赠盘纒规且箴【韵】音问长询见素忱【韵到此】犹成美【句】大恩未报厚顔堪碜【韵】更休攧窨【韵　黄孝子传奇】

【仁字亲字俱失韵谁似您三字用仄平平亦可箴字用仄韵更妙高字规字音字俱可用仄声乳字得字抚字又字大字未字俱可用平声厚字不用亦可攧与跌同您吟上声你也今多误作恁】

春色满皇州

告郎畧聴启【韵】想前生防线双双曽系【韵】今世里依旧共谐于飞【韵】防年家路阻桃蹊【韵】谁想道僧房重防【韵】因缘到此【韵】天为比翼【句】地效连理【韵】换头天与共伊一对儿【韵】你貌美我毎那更聪慧【韵】红粉中没【一】个似你娇媚【韵】翠眉巧淡拂春山【句】娇溜俊横拖秋水【韵】因缘到此【韵】天为比翼【句】地效连理【韵　张资传奇蹊字不必用韵此曲失板】

捣白练【向注云即捣练子非或作白捣练】

鳯侣分【句】难重整【韵】对良宵冷落怎禁【韵】况这般深院【句】这般秋暮【句】甚般情兴【韵　风流合传奇】

【侣字与第二这字俱可用平声兴字可用平韵禁字失韵　旧谱又载墙头马上一曲声调与此无异因其通首用入声韵遂别为又一体非是】

恨萧郎

莫不是风吹叶落声【韵】莫不是邻里来询问【韵】又不是客邸相投奔【韵】又不是僧敲月下门【韵】潜身悄地开门覰【句】还是甚人【韵】还是甚人【韵　防楼记】

【声字失韵】

南吕尾声总论

若用锁窗寒二曲太师引二曲不用尾声

若用锁窗寒或二或四赚或一或二金莲子或一或二小醉太平或一或二则尾声云平平仄仄平平仄【韵】仄仄平平仄仄平【韵】仄仄平平平仄平【韵】

【小醉太平本正宫曲亦可入南吕】

若用石竹花二曲红衫儿起调换头或二或四不用尾声若再用园林杵歌或二或四则尾声云仄仄平平平仄仄【韵】仄仄平平仄仄平【韵】仄仄平平仄仄平【韵园林杵歌借用越调曲】

若用绣带儿或二或四赚或一或二红药或二或四则尾声云平仄平平平仄仄【韵】平平仄仄仄平平【韵】平仄平平仄仄平【韵】或于绣带儿及赚后用柰子花金莲子太师引捣白练俱或一或二则尾声同前或于绣带儿后用太师引金莲子小醉太平各二曲则尾声同前

若用绣带儿太师引各二曲三学士或二或四不用尾声

若用鍼线箱解三酲各二曲或只用鍼线箱二曲俱不用尾声

【解三酲借用仙吕曲】

若用贺新郎或二或四节节髙或二或四则尾声云平平仄仄平平仄【韵】平平仄仄仄平平【韵】仄仄平平仄仄平【韵】

若用徳胜序一长调赚或一或二念佛子四曲则尾声云平平仄仄平平仄【韵】仄平仄仄平平仄【韵】仄平仄仄平平仄【韵】

【徳胜序念佛子俱借用中吕曲】

若用红衫儿第一起调第二以后换头赚或一或二捣白练或一或二则尾声云仄仄平平平平仄【韵】平平仄仄平仄平【韵】仄仄平平仄仄平【韵】

若用红衫儿同前赚同前金莲子小醉太平各一曲则尾声同前

若用红衫儿同前赚同前三台令或二或四则尾声同前

【三台令借用商调曲】

若用红衫儿同前太师引二曲捣白练或二或四则尾声同前

若用东瓯令望梅花太师引各一曲金莲子第一起调第二换头不用尾声

【望梅花借用仙吕曲】

若用香罗带二曲金梧桐二曲不用尾声

【金梧桐借用商调曲】

若用春色满皇州第一起调第二换头醉太平第一起调第二换头不用尾声

【醉太平本正宫曲亦入南吕】

若用醉太平第一起调第二换头金莲子或一或二不用尾声

若用醉太平同前赚或一或二白练序二曲或用捣白练则尾声云仄平平【句】平仄仄【韵】平平仄仄仄平平【韵】仄仄平平仄仄平【韵】

【白练序借用正宫曲】

若用绣太平或二或四赚或一或二金莲子或二或四则尾声同前







