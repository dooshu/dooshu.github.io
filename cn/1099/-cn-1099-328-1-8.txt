○答邊鎮廵撫 【 邊情】

虜眾既敗于西。復挫于東。自此以後。奉約束當益謹邊患可少紓矣。但在我猶當堅守恩信。益務以德懷之。盖此虜雖弱。既巳附屬。猶足為我外藩。若使瓦刺生虜得志。非中國之利也。其所定約法。至為簡當。彼即不果西行。亦可循而勿改。今邊鎮所急。惟在廣積貯。興屯利。畜壯勇。休士力。以待他日之變。其他皆虛文耳。惟公加意焉、

