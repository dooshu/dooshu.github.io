袁说友　善颂堂

家法传忠孝，朝英仰正平。

抗词严庙制，勇去乐亲荣。

一室从新扁，群公咏落成。

清风天籁静，斜日雪山横。

养志闵曾重，浮名广受轻。

闻风千载下，凛凛万夫惊。

袁说友

袁说友　善颂堂

庭前云盖碧巉严，堂上先生雪满髯。

说药客来柳下榻，谒斋僧去便垂帘。

种时法好花难谢，买处钱多石易添。

子舍光荣身壮健，只将香火事华严。







卷472

袁说友

