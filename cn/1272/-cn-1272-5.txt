第五出　孙荣自叹

【五供养】〔小生上〕今生有幸。喜一身生长豪门。家传朱紫贵。世簪缨。诗书尽览。时未至龙门难进。一日裏遇风云。那时衣紫作公卿。

生居宦族簪缨裔。积玉堆金眞富贵。弱冠正当年。留心古圣编。事兄如事父。争奈兄嫉妬。见我似寃家。不知有甚差。自家孙荣是也。我哥哥近日结交柳龙卿胡子传。终日醉酒狂歌。把我如同陌路。不知后来可有和顺的日子了。咳。哥哥。我与你是

【前腔】同胞至亲。更不知他因甚生嗔。朝夕长打骂。苦难禁。不敢怨兄。只恨我不能随顺。早晚拈香拜吿神明。愿兄早早可回心。

默默自思量。家兄忒性刚。

触来勿与兢。事过必淸凉。



