陈造　游乾明分韵得山字

竹风清如水，浣我尘埃颜。

老禅贫无锥，小破蔬箸悭。

短辕下鸱夷，共此半日闲。

住笔讯莺燕，把杯属江山。

老夫病止饮，苦语涩莫删。

揆予郊岛寒，著君季孟间。

江柳未遽折，园花且同攀。

后夜短亭梦，漫寄东风还。

陈造

陈造　游乾明分韵得山字

一从隽轨得追攀，日日江皋倒载还。

贪向诸公论友义，未容老子忆家山。

酒边鲸吸仍畴昔，笔底羊肠出险艰。

莫便樽前话分袂，此心不与石俱顽。

陈造

