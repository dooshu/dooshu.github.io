●大明會典卷之一百九十一

採捕

採捕有三。曰野味、以供賓祭。曰皮張、曰翎毛、以供軍器軍裝。舊有禁令、亦虞衡所掌。因附列焉

野味

洪武二十六年定、凡每歲祭祀、及供

御、並歲時筵宴、合用野味。預先行移各司府州、著落所屬、於山林去處、多辦走獸。湖泊去處、多辦飛禽。照依坐定歲辦數目、令各處獵戶、除春夏孕字之時、不採外。當於秋間採捕。其各項活野味、依例用寬大籠櫃、差人沿途如法餧養茁壯、到部、出給長單一樣二本、並關給勘合、進赴內府光祿寺交收。將長單一本批迴入卷。一本就留本司備照。如有倒死不堪之數、驗其解物人、在路果無延緩稽遲日期者、止是著令陪償起解。如是故行遲緩者、問罪

○宣德十年奏准、江南直隸、及布政司、所進野味、俱送南京光祿寺

江北直隸、及布政司所進、俱送光祿寺

○正統元年奏准、各處歲派獐麂鶿(老鳥)等、就彼中照時價折鈔貯庫、歲終開報○成化二十二年奏准、大祀、該用大樣角鹿二十五隻。先期會計、行直隸廬鳳二府、河南布政司、歲辦鹿隻內、每三隻准買一隻。常數外、增三隻備用。餘仍歲辦起解

○正德十年、南京工部奏准、江南各司府州、活鹿天鵝價銀、徑解工部、轉發光祿寺收用

國初各處歲辦野味、共一萬四千二百五十隻

湖廣布政司三千隻

本司分派附近府州分二千五百隻

窵遠府州分五百隻 【 辰州府八十隻。永州府一百隻衡州府七十隻。寶慶府六十隻。襄陽府一百二十隻。郴州三十隻。靖州二十隻。安陸州二十隻】

江西布政司一千隻

本司分派附近府分八百隻

窵遠府分二百隻 【 南安府一十五隻。袁州府六十隻。贛州府六十隻。吉安府六十五隻】

直隸七千五百隻

河南一千二百隻

浙江八百隻

山東七百五十隻

弘治間各處歲辦野味、一萬四千四百九十四隻

浙江八百隻

江西一千隻

湖廣三千隻

河南一千二百隻

山東七百五十隻

應天府三百隻

直隸蘇州府四百隻

鎮江府三百隻

廬州府八百隻

寧國府二百隻

揚州府一千五十三隻

淮安府二千六十一隻

池州府二百隻

常州府三百隻

安慶府五百隻

松江府三百隻

太平府三百八隻

徽州府二百一隻

和州一百隻

廣德州二百九隻

徐州五百隻

滁州一十二隻

又供應活鹿二百六十七隻

河南二百二十七隻 【 河南府五十七隻。汝寧府七隻。南陽府七十隻。懷慶府一十一隻。衛輝府二十六隻。彰德府五十六隻】

直隸廬州府一十隻

淮安府二隻

揚州府二隻

鳳陽府十六隻

山東一十隻

天鵝三百二十隻

河南六十五隻 【 開封府辦】

直隸廬州府七十四隻

淮安府六十八隻

揚州府六十六隻

鳳陽府三十一隻

山東一十六隻

今歲額、大小活鹿三百九十七隻。大鹿、每隻銀十六兩。小鹿、每隻銀五兩。俱解折色

湖廣小活鹿一百四隻 【 武昌府一隻。漢陽府六隻。襄陽府六隻。鄖陽府四隻。德安府四十三隻。長沙府二十六隻。寶慶府一十三隻。永州府三隻。承天府二隻】

河南小活鹿二百四十三隻。內七十二隻、折

大角活鹿二十四隻。外增大鹿六隻 【彰德府小鹿五十六隻、內折大鹿五隻。衛輝府二十六隻、內折三隻。河南府五十七隻、內折五隻。南陽府七十九隻、內折八隻。懷慶府一十六隻、內折三隻。汝寧府九隻。外增大鹿、南陽府一隻。汝寧府五隻】

山東大鹿七隻 【 濟南府五隻。青州府一隻】

廣西小活鹿三隻 【 桂林府辦】

直隸廬州府小鹿十二隻 【 外增大鹿一隻】

鳳陽府十六隻 【 外增大鹿一隻】

淮安府二隻

揚州府二隻

天鵝六百二十隻。每隻銀五錢。俱解折色。內二隻解本色

湖廣二百二隻 【 本省派解】

河南六十五隻 【 開封府辦】

山東十九隻 【 濟南府十四隻。兗州府五隻。內魚臺縣解活天鵝一隻】

直隸常州府二隻

池州府五隻

廬州府七十四隻

鳳陽府三十一隻

淮安府六十八隻

揚州府六十二隻

安慶府五十六隻

徐州四隻

和州二隻

江西三十四隻 【 南康府十五隻。九江府十九隻】

皮張

洪武二十六年定、凡各處每歲差人起解雜色皮張、及各該軍衛屯田去處、倒死頭匹皮貨、到部。照例關給長單勘合、付解人進納。若熟皮、劄付丁字庫交收。生皮、劄付皮作局、熟造類進。設或成造軍器等項、皮張不敷、須要預為收買。其收貯在庫之數、務要時常整點、不致腐壞

國初各處歲辦雜皮、共二十一萬二千張

江西二萬張

浙江二萬張

河南一萬五千張

福建一萬張

山東一萬五千張

四川一萬張

廣西一萬張

廣東一萬張

湖廣二萬張

陝西二萬張

北平二萬張

山西二萬張

直隸二萬二千張

弘治間各處歲辦雜皮、共三十四萬一千七百六十一張

浙江三萬三千張

江西三萬三千張

福建二萬張

湖廣三萬三千張

山東二萬五千張

山西三萬二千張

廣東一萬五千張

廣西一萬五千張

四川一萬五千張

河南二萬五千張

陝西三萬張

順天府五千七百八十張

直隸真定府三千七百一十三張

保定府三千七百五十張

河間府二千一百三十六張

永平府□千三百九十張

順德府七百張

廣平府二千二百一十四張

大名府三千七十八張

直隸蘇州府四千張

鎮江府四千張

廬州府二千張

寧國府四千張

揚州府五千張

淮安府四千張

池州府一千張

常州府二千張

安慶府一千張

松江府二千張

太平府四千張

徽州府三千張

和州一千張

廣德州三千張

徐州三千張

宣德以後、陸續改折胖襖。惟麂皮、狐狸皮、照舊不折外。其各處歲辦虎皮、豹皮、每一張、麂皮、鹿皮、每三張、獐皮、羊皮、每五張、雜皮、每七張、各折造胖襖褲鞋一副、五年一次題行

麂皮見今歲辦三萬四千八百六十九張半

浙江四千五百三十八張 【杭州府三百五十五張。嘉興府五十一張。嚴州府二百五張。金華府十張。衢州府一千九百七十三張。處州府四百一十五張。紹興府二十七張。台州府二張。溫州府一千五百張】

江西三千三百一十九張 【南昌府一千一百四十三張。饒州府四百三十張。廣信府二百四十九張。南康府二百八十張。九江府一千三十張。吉安府十九張。建昌府二十二張。贛州府一百三十六張】

湖廣一萬七千七百一十張半 【武昌府二千六百三十八張。漢陽府一百九十張。襄陽府三十張。鄖陽府二百二十九張。德安府二百六十張。黃州府一千八百二十張。荊州府一千七百六十六張。岳州府八百五十九張。長沙府一千七百六十七張。寶慶府一千七張。衡州府二千二百三十張。常德府四百四十五張。辰州府九百二十三張。永州府一千六百三張。承天府六百六十一張半。靖州八百十六張。郴州四百六十六張】

河南五百八十六張 【 河南府二十六張。汝寧府五百六十張】

山東四十二張 【 東昌府十七張。青州府二十五張】

山西八百九十三張 【 太原府二百五十九張。平陽府二百六張。大同府二百一張。潞安府二百二十七張】

直隸松江府六百七十張

常州府四百張

鎮江府五百三十六張

廬州府三百五十八張

淮安府三百十張

揚州府二百三十四張

寧國府四千張

池州府二十七張

太平府七百八十三張

安慶府二百十三張

和州二百五十張

正統十四年奏准、各處解納帶毛銷熟麂皮、每三分為率、一分作退毛銷熟

○嘉靖四十三年奏准、各處歲額麂皮、照例徵解本色。每年限八月以裏差官解京

○隆慶六年題准、盡行折銀、每張銀六錢、解部打造軍器支用

狐狸皮、見今歲辦、四千二百二十三張

浙江十五張 【 紹興府五張。溫州府十張】

江西九十二張 【 饒州府十四張。廣信府一張。吉安府七十七張】 福建一百五十一張 【福州左衛三十六張。福州右衛三十張。福州中衛三十張。興化衛十五張。漳州衛十五張。泉州衛二十五張】

湖廣五十九張 【 武昌府十六張。鄖陽府十四張。黃州府十三張。郴州十六張】

河南二百三張 【 彰德府七十二張。衛輝府六張。開封府六十二張。南陽府六十三張】

山東一千九百七十九張 【 濟南府三百二張。兗州府六百一十四張。東昌府一百八十四張。青州府一百六十八張。登州府六百七十三張。萊州府三十八張】

順天府四十六張

直隸真定府二百九張

保定府二百七十八張

河間府三百十六張

順德府三十三張

廣平府四百二十七張

大名府三百九十三張

直隸池州府五張

安慶府十七張

嘉靖四十等年奏准、內靈臺官、及更鼓房官、五年一次、關領狐帽披肩等件。每員、給狐狸皮三十五張

○隆慶五年奏准、各處歲額狐狸皮、照例徵解本色。仍間歲派徵折色、每張銀五錢、以備本折兼用

羊皮四百一十八張、解本色

河南開封府三十六張

山東萊州府十七張

山西大同府三百六十五張

虎豹皮十四張、解本色

直隸廬州府虎皮十張。豹皮一張

和州虎皮三張

馬皮、凡進貢馬、及各衛所馬、倒死皮張、俱發皮作局收貯。正德六年奏准、順天府、山東、河南等處、三年一次、該解皮作局煎水膠倒死馬皮、聽令賣銀、每馬皮一張、四錢。駒皮一張、三錢。該府州縣、一年二次解部、召商收買水膠備用。該局煎膠柴炭等項、俱免派

翎毛 【牛觔角附】

洪武二十六年定、凡造箭合用翎毛、或各處歲辦。或官為收買。如遇差人起解到部、劄付丁字庫交收。仍出給長單勘合、付解人進納

○正統十四年、令以鴨翎、准歲辦鵝翎

國初各處歲辦翎毛、共一千三百五十五萬六千根

江西三百萬根

浙江三百萬根

河南六十萬根

福建五十萬根

山東六十萬根

四川一十萬根

廣西一十萬根

廣東一十萬根

湖廣二百萬根

陝西五十萬根

北平五十萬根

山西五十萬四千根

直隸二百五萬二千根

弘治間各處歲辦翎毛、二千二百二十七萬六千五百四根

浙江三百九十三萬一千一百四十四根

江西三百九十七萬七千六十六根

福建七十四萬三千九百四十二根

湖廣五百七十七萬九千七十七根

山東六十萬根

山西五萬四千根

廣東六十九萬九千一百三十九根

廣西二十一萬四千七百二十六根

四川二十四萬四千四十八根

河南六十萬根

陝西五十萬根

順天府六萬八千一百七十八根

直隸河間府六萬七千根

應天府一十六萬五千二百七根

直隸蘇州府九十五萬五千一百三十五根

鎮江府二十三萬一千一百六十四根

廬州府二十二萬四千五百六根

寧國府一十二萬八千四百一根

揚府府三十萬一千二百六根

淮安府五十三萬六千八百四十五根

池州府二十三萬七千二百八十八根

常州府一十八萬二千九百三十三根

安慶府一百八萬九千七百七十八根

松江府三十四萬五千九百六根

太平府七萬根

徽州府五萬根

和州二十一萬三千八百一十五根

廣德州一萬根

徐州五萬根

滁州六千根

見今歲辦翎毛、一百三萬五百三十四根。每一百根、銀一錢二分五釐。俱解折色。惟順天府解本色

湖廣二十七萬九千二百根 【 寶慶府七萬根黃州府二十萬九千二百根】

山東二萬六千六百一十八根 【 俱青州府】

山西五萬八千根 【 太原府一萬八千根。平陽府四萬根】

順天府八萬二千五百九十六根、係本色

直隸河間府四萬五千一百五十根

廣平府五萬七千七百八十根

直隸松江府一萬四千根

廬州府一十五萬六千根

鳳陽府三萬四千根

淮安府九萬一千一百九十根

太平府七萬六千根

安慶府五萬根

和州五萬根

牛觔九十斤四兩、每斤、銀二錢五分。牛角一百八十七副、每副、銀三錢二分。俱解折色

直隸廬州府、觔、四十八斤。角八十四副

安慶府、觔四十二斤四兩。角一百三副

禁令凡採捕禁令。洪武二十六年定、凡歷代帝王、忠臣烈士、先聖先賢、名山嶽鎮神祇、凡有德澤於民者、皆建廟立祠、因時致祭。各有禁約。設官掌管、時常點視、不許軍於內作踐褻瀆。其有荒蕪蘆蕩山場去處、如遇官府營造、取用竹木蘆柴等項、須要臨時定奪禁約。設若官無所用、聽民採取

○宣德十年詔、各處山場、園林、湖池、坑冶、及花果樹木等項、原係民業曾經官府採取、見有人看守、及禁約者。悉聽民採取







