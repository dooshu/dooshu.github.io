◇上表自陈



臣乃祖故太保，于魏咸熙之中，太祖文皇帝为元辅之日，封萧阳侯。大晋受禅，进爵为公，历位太保，总录朝政。于时贾庶人及诸王用事，忌忠节，故楚王玮矫诏致祸，前朝以秉心忠正，加以伐蜀之勋，故追封兰陵郡公。永嘉之中，东海王越食兰陵，换封江夏，户邑如旧。臣高祖散骑侍郎ロ之，嫡孙纂承封爵，中宗元皇帝以曾祖故右卫将军崇承袭，逮于臣身。伏闻祠部郎荀伯子表，欲贬降复封萧阳。夫赵氏之忠，宠延累叶；汉祖开封，誓以山河。伏愿陛下录既往之勋，垂罔极之施，乞出臣表，付外参详。（《宋书·荀伯子传》，义熙九年。）



卷三十一

