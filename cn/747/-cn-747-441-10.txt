○锻破骊龙珠赋

彼津之叟兮爱子何多，碎骊龙珠兮心亦匪他。为教诫之大者，猗嗟乎其义则那。夫此珠者，宝之至也。产乎北海之重泉，在科骊龙之颔下。海茫茫兮不测，龙呀呀兮若斗。当求利以轻生，因没波而直透。潜行伏踊，既惊且觏。卖万死以触鳞，幸一冒而匪寇。父兮畜我，子则告之。曾是凭怒，无然小慈。斥其珠而不纳，乃命石以兴词。且龙之得水，变化无已，奋迅而江海沸腾，一喷而雷四起。攫山石碎，В捎林木靡，不遇睡之时，必为斋粉矣。於焉抗手，勃然目。当颔孰云於径寸，赎罪宁论於十斛？因而锻之，星芒迸烛。虽有亏於照乘，亦无讥於毁匮。岂不知贵逾双璧，价重连城？鬻之可以求富，献之要以取荣。将以谋孙翼子，慎检而行，平窒苟偷之路，安和性命之情。不然者，罔象得之而何重，天吴得之而何轻？如此则南华之道尊，真经之教贵。以证轻重之戒，以拂夸矜之累。俾龙全难得之珠，人获不贪之利。扬风激俗，淳源化被。酌斯事之为言，系可以用之而无既。

