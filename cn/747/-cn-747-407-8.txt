○罔两赋（以“道德希夷仁义”为韵）

粤若穷理尽性，在宗载考，观穷元元，︳谟天造。悯鹪鹩之为得，处一枝而属厌，词罔两而格言，详万籁於至道。道之为体也，无思无虑，惟静惟默皇帝得之而升於天，维斗得之而运於宸极。下崆峒之路，理必谐於襄野；登隐坌之邱，义无亏於建德。尔其问影责实，稽谋惟微，审行止之常分，固怨而用希。阴与夜兮吾所隐，火与日兮吾所依，若有待而持操，诚不协於天机。且夫步日者足，怜玄者羲虽凫鹄而异禀，将断绩而则悲。苟安时以处顺，惟我心之则夷，如莫耶之或跃，必欧冶之见遗。客有感而叹曰：大块劳我，圣人不仁，天地无私於覆载，阴阳吻合於陶钧。动之则矫，冥之则亲，然无迹，瞠然绝尘，时既来而不再，物亦煦而知春。夫如是，则何患无位不作，守道安贫而已哉！於是罔两卑陬改容，逡巡徐避，养淡泊，怀简易，鄙白龙之遇制，嗤文豹之有累。寓百骸於神理，休四海之光被，在埏埴於洪炉，得修身之明义。

蒋至

至，天宝十年进士。

