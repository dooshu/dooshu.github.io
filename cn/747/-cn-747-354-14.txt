○嘉量赋（以金锡无耗然後量之为韵）

作之嘉量，其义惟深。嘉者以善为节，量者用平其心；穷微於子谷之数，酌宪於黄锺之音。盖取诸象，爰范於金。亦既成止，其仪可觌。坚外可程，虚中受益；功格於衡镜，实同乎圭锡。以分多少，宁患乎不均；以立信仁，抑行之无ル。然美其方能立矩，卑莫可逾；出入罔吝，包含式孚。徇公灭私，乃为而勿有；纳新吐故，亦用当基无。理将神而共契，迹与道而相符。且器守乎谦，人惟厥操；人非器罔主，器非人奚导。不谨则诈伪生端，无方则羡溢为耗。职是司者，胡颜相冒？由此言旃，不其至然。外乎则，<斗>乃旁穿；既因物以进退，亦与时而懋迁。施於政而四方仰则，毗乎理而百代犹传。诚可美而可尚，愿斯焉而取焉。异乎大小区分，高卑奇偶；始增撮而就合，卒聚升而成斗。随求而获进获退，顺动而何光何後。洎乎职与都尉，计起宏羊；洽平籴而作典，布均输而有方。常平由是以实，大国因之用强。岂比天有斗而酒浆不挹，山有谷而牛马空量？然而当春秋分之期，为书夜至之时，於以较矣，於以用之。实万人之所欲，敢望闻於有司。

