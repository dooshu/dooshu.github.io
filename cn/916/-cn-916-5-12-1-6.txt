【迎神歌】

〖宋《书》曰：依汉郊祀。四句一转韵。後送神歌仿此。〗

地纽谧。乾枢回。华盖动。紫微开。旌蔽日。车若云。驾六龙。（《宋书》、乐府作气。）乘□□。晔帝京。辉天邑。圣祖降。五灵集。构瑶《户巳》。耸珠帘。汉拂幌。月栖檐。舞缀畅。钟石（《宋书》缺石字。）融。驻飞景。郁行风。懋粢盛。洁牲□。百礼肃。群司虔。皇德远。大孝昌。贯九幽。洞三光。神之安。解玉銮。景福至。万寓欢。（○《宋书》乐志。《乐府诗集》二。广《文选》十一。《诗纪》五十五。）

