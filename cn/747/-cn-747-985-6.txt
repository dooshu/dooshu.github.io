○对竹判

〈卫州申奉敕和市竹。州送王刍，司法科罪，不伏。并仰处分。〉

王者立制，诸侯附庸，海内之化可宏，任土之宜克著。军国既有彝准，州县非无旧式。眷兹卫，筑新台於浼浼；带以淇澳，挺べ竹之猗猗。虽禹贡分圻，尚乎纳秸；而唐年作赋，送彼王刍。既夫奉於芝泥，自投刑於棘署。司法科罪，正叶其宜，辄为词诉，殊是疏僻。且亏效职之方，须速谤官之罪。

