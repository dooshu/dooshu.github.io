也是一个问答


国朝官阶大小，别以顶色：曰红，曰蓝，曰白，曰金。而一色之中，又有镂花、光身、明、暗之别。盖取意于正红、镶红、正蓝、镶蓝、正白、镶白、正黄、镶黄八旗之意也。然而八旗之外，尚有绿旗一种，不知当日何以不作一绿顶？或答曰：“所以近来大人先生，爬到红顶之后，每每广置姬妾，制为绿头巾，以补此缺憾也。”





