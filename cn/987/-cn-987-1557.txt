苏轼　无题

引手攀红樱，红樱落如线。

仰首看红日，红日走如箭。

年光与时景，顷刻互衰变。

何当血肉身，安得常强健。

人心苦执迷，富贵忧贫贱。

忧色常在眉，欢容不上面。

吾今头半白，把镜非不见。

惟应花下杯，更待他人劝。

苏轼

苏轼　无题

六秩行当启，区中缘更疏。

不贪为我宝，安步当君车。

故国多乔木，先人有敝庐。

誓将闲送老，不著一行书。

苏轼

苏轼　无题

帘卷窗穿户不扃，隙尘风叶任纵横。

幽人睡足谁呼觉，攲枕床前有月明。

苏轼

