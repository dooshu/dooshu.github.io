◇上疏请周ダ赠谥

臣亡兄ダ，昔蒙先帝顾眄之施，特垂表启，以参戎佐，显居上列，遂管朝政，并与群后共隆中兴，仍典选曹，重蒙宠授，忝位师傅，得与陛下揖让抗礼，恩结特隆。加以鄙族结婚帝室，义深任重，庶竭股肱，以报所受。凶逆所忌，恶直丑正。身陷极祸，忠不忘君，守死善道，有陨无二。ダ之云亡，谁不痛心，况臣同生，能不哀结！

王敦无君，由来实久，元恶之甚，古今无二。幸赖陛下圣听神武，故能摧破凶强，拨乱反正，以宁区宇。前军事之际，圣恩不遗，取ダ息闵，得充近侍。臣时面启，欲令闵还袭臣亡父侯爵。时卞壶、庾亮并侍御坐，壶云：「事了，当论显赠。」时未淹久，言犹在耳。至于谯王承、甘卓，已蒙清复，王澄久远，犹在论议。况ダ忠以卫主，身死王事，虽嵇绍之不违难，何以过之！至今不闻复封加赠褒显之言，不知ダ有馀责，独负殊恩，为朝廷急于时务，不暇论及？此臣所以痛心疾首，重用哀叹者也。不胜辛酸，冒陈愚款。（《晋书·周谟传》）

