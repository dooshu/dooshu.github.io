○送蔡秀才序

蔡氏之子曰虚舟，以十月良日旅次於信安。谓余老於文者，展後进之礼，清晨来思，赠余旧文，凡数十篇。之讨论，导以无倦，蔡子乃盱衡而纳焉。夫如是，则何患乎名不扬，道兴不行，春官卿复将示诸掌乎？佻兮达兮，亦以永日，言饮之酒，时无闲焉。客非滞者，游有常者，言告言归，明日遂行。虽江南地暖，於景度短急，张帆便风，犹可及远。蔡子其将迈乎？常山公于邵叙别。

