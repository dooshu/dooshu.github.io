文昌：

俗云南斗注生。北斗注死，故以北斗为司命。而文昌者，斗魁戴匡六星之一也，俗以魁故祠文昌，以祈科第。因其近斗也，故亦称文昌司命云，傅会甚矣。至以蜀梓潼神为文昌化身，又可笑也。(《五杂俎》)

梓潼神，清河张户老之子，名亚，字儒美，周后七十三代，世为大夫，未尝酷民虐吏。西晋末丁未岁二月三日生，载《化书》。庙在剑州梓潼县。

梓潼县有善卷祠，一曰恶子。民岁上雷杼十枚，岁尽不复见，云雷公取去。



