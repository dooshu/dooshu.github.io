其他


【原文】

此邦之人，肘比华人稍短。《朝野佥载》亦谓：“人形短小，似昆仑。”

余所见士大夫短小者固多，亦有修髯丰颐者、颀而长者、胖而腹腰十围者，前言似未足信。人体多狐臭，古所谓愠羝也。

世禄之家皆赐姓。士庶率以田地为姓，更无名，其后裔则云某氏之子孙几男。所谓田、米，私姓也。

国中兵刑，惟三章：杀人者死，伤人及重罪徒，轻罪罚日中晒之。计罪而定其日，国中数年无斩犯。间有犯斩罪者，又率引刀自剖腹死。

七月十五夜，开窗，见人家门外，皆列火炬二。询之土人，云：国俗于十五日盆祭，预期迎神，祭后乃去之。盆祭者，中国所谓盂兰会也。连日见市上小儿，各手一纸幡，对立招展，作迎神状。知国俗盆祭祀先，亦大祭矣。

龟山南岸有窑，国人取车螯大蚶之壳之煅，塈灰壁不及石灰，而粘过者。再东北有池，为国人煮盐处。



【注释】

《朝野佥载》：笔记体小说集。唐代张所著，记隋唐两代宫廷与民间遗闻。



昆仑：昆仑奴。古代指东南亚一带居民身材矮小。



愠羝（（yùndī）：狐臭。



车螯：蛤类。



塈（jì）：涂饰。





