○万象明堂赋

哲惟唐，受天之明。究皇王之鸿休，包宇宙之纯精；恢天禄以作，据元命之振英。鼓黔黎以播气，运苍昊而时成；括阳於泰阶，袭三圣以光亨。礼乐交通，典谟洋溢。天以洛视而龟书至，地以河观而马图出。拥神休，尊明号，激清流，扬茂实。将大报於元天，享神祗以称秩。愿卑宫而自处，惟宗而是恤。思致美於总章，览И訾而法营室。访夏后之轨仪，云广四而修一；彼宗周之有制。闻或九而或七。错综乎旧典，经始乎丕律。绍先志以高兴，匪务功而首出。乃延公侯卿士，艺人表臣，而审其议焉。咸以为明堂者，明乎天道者也。所以明有功，有德，崇大教，发大政。登假严，叙修宗祀，非夫为已者也，安可已乎？

粤正月庚午，始创明堂之制焉。考经纬之长策，应黄钟之旋宫。穆穆四门，坐纳四气；明明八窗，均调八风。靡金靡玉，匪磨匪砻。却隋侯之夜光，明素质以为工；思承天以接神，故峻极乎皇穹。飒乎懿氵鼻，纟尽乎丰融。雷承乾以震耀，灵大壮乎其中。非至圣之精诚，孰能克勤乎此功？

