廖行之　挽黄承事三首

肯为儒冠叹误身，直将富贵等浮云。

谈棋柯腐尘劳想，读易编摩世俗纷。

郑叟遽嗟年在己，卜商宁作地修文。

须知异日高人传，耿耿君平继有君。

廖行之

廖行之　挽黄承事三首

不用籯金侈厚藏，无烦农囿富耕桑。

一经父子韦编训，余庆阶庭玉树芳。

道义固堪绵有后，功名浑把付诸郎。

他年窦桂诜诜报，当信於今种德香。

廖行之

廖行之　挽黄承事三首

畴昔云天一觛披，十年徒有梦追随。

担簦已负异时志，仰斗今余后学师。

夜壑舟亡人孰秘，少微名在世空悲。

嗟嗟莫致徐刍奠，掩袂伤心陨泪洟。

廖行之

