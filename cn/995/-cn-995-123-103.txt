吴泳　送洪司令

经年分月伴西清，又佐戎轺勇北征。

下马必能书檄草，从军元是擅诗名。

熙丰作俑能无过，元佑操舟却要平。

局面既新棋势别，消详专在幕中评。

吴泳

吴泳　送洪司令

夏日曾随别驾归，朔风还作送公诗。

行军司马自文采，祭酒诸生亡崛奇。

国事急忙中着手，边筹閒暇处开眉。

嘉陵想已波涛落，风雨无忘泊岸时。

吴泳

