○昭雪洛阳令罗贯敕

河南县是神州赤县，县令乃明庭籍臣，未审罪名，便当极法，不削不贬，不案不彰，困枯木於广衢，抱沈冤而至死，众人具见，有耳皆闻。何泽对宰洛阳，委其实状，今此伸屈，直贡表章，请雪吞声，以旌幽壤。遂其冥冥下士，非元恩以不知；荡荡无私，俾舆情而共感，宜加昭雪，兼赐赠官。其子，文行可称，便许录用。

