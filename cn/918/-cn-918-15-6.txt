○复济南金太尊

恭惟台台、气吞潮海。岳降嵩高三典佐王。法雨膏濡绿野。一麾作守。台垣首灿青齐秀姑射奇姿清比濯缨之洁锺淮南异彩名高华注之峰某荒区末吏江介迂儒当承天之四映值轩乘之来过负弩郊原巳幸披云于芝宇褰帷色笑益欣覆露于槐天乃未修禀于鱼笺先志隆施于雀跃。尺函远锡真如十部之荣。芳颊频嘘。何翅万间之庇。扪心知感。戴德弥惭。敬因宪使之旋。薄具曝芹之献。敢云报李。聊付倾葵端役贡陈、伏希崇鉴

