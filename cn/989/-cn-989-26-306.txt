苏颂　尚书祠部郎中大理少卿邹公挽辞二首

早日文章誉，他年法令师。

官终廷尉府，葬用贰卿仪。

参佐征南画，哀矜谳狱词。

平生经济学，不愧伯喈碑。

苏颂

苏颂　尚书祠部郎中大理少卿邹公挽辞二首

齰志龄虽趣，传家德已流。

里门开驷马，子舍直鳌头。

不见车茵贵，频加绂冕优。

箫笳归葬处，声断汉江秋。

苏颂

