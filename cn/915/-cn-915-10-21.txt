◎沈不害

不害，字孝和，吴兴武康人。梁中大通中，召补国子生，举明经，除太学博士，转庐陵王法曹、长沙王谘议，带汝南令。陈天嘉初，除衡阳王中记室兼嘉德殿学士，除赣令，入为尚书仪曹郎，迁国子博士，领羽林监。宣帝时，除仁武南康王长史，行丹阳郡事，转员外散骑常侍、光禄卿，寻为戎昭将军、明威武陵王长史，行吴兴郡事，入为通直散骑常侍、兼尚书左丞，太建十二年卒。

