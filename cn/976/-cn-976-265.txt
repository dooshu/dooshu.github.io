强至　苦热

天上扶桑树合枯，火云四起抱阳乌。

谁能赤脚渡银汉，直欲跳身藏玉壶。

河朔饮杯空酩酊，临淄汗雨自沾濡。

井深水远渴心剧，百丈无绳转辘轳。

强至

强至　苦热

群鸟无声抱翠条，乾坤虽广绝微飙。

鱼龙尚惧沧溟沸，草木甘从赤日焦。

只与火云张气势，未容霖雨解炎歳。

经时未雨犹闲事，莫放晴虹作旱妖。

强至

