郭印　诸葛公则延登书阁出示焦丈通直洎诸公所赠诗因成四韵

诸城葛氏久湮沈，清尚知君独远寻。

席卷承家猗顿术，日明好古子云心。

珍藏高阁轻三箧，善購多门小万金。

曾见墨庄耕穫利，行看杞梓秀家林。

郭印

郭印　诸葛公则延登书阁出示焦丈通直洎诸公所赠诗因成四韵

落泊粗官冷，婆娑小阁深。

身劳常簿领，兴在即山林。

幽砌封苔晕，虚棂过竹阴。

眼前无限意，清赏得知心。

郭印

