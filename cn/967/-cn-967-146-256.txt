李流谦　挽费检正三首

钩深三古学，遇合百年机。

垂上青云去，仍完白璧归。

功名身易老，豪杰意多违。

鼎脔留余啖，蒸青有发挥。

李流谦

李流谦　挽费检正三首

瑶墀雘近侍，华戟老方州。

闭合人无论，凝香岁自秋。

凶衰乘鵩集，涕泪感麟休。

古佛知公恨，涪江不尽流。

李流谦

李流谦　挽费检正三首

忆作荆州客，多惭鲍叔知。

苍黄悬榻地，恸绝盖棺时。

映睫余残泪，新肤有近期。

空山那得去，倚杖鬓如丝。

李流谦

