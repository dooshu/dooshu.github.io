平江妓


妓，嘉定间人。

贺新郎

送太守

春色元无主。荷东君、著意看承，等闲分付。多少无情风与浪，又那更、蜂欺蝶妒。算燕雀、眼前无数。纵使帘栊能爱护，到如今、已是成迟暮。芳草碧，遮归路。

看看做到难言处。怕宣郎、旌旗轻转，易歌襦袴。月满西楼弦索静，云蔽昆城阆府。便恁地、一帆轻举。独倚阑千愁拍碎，惨玉容、泪眼如红雨。去与住，两难诉。







