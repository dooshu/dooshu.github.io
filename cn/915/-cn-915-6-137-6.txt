◇请留庾怿监秦州疏

怿御众简而有惠，州户虽小，赖其宽政。佐等同恶，大数不多。且怿名号大，不可以小故轻议进退。其文武之心转已安定，贼帅艾秀遣使归诚，上洛附贼降者五百馀口，冀一安隐，无复怵惕。（《晋书·庾悻传》。悻进监秦州氐羌诸军事，遣牙门霍佐迎将士妻子，佐驱三百馀口亡入石季龙。亮表上，贬怿为建威将军。朝议欲召还，亮上疏。）

