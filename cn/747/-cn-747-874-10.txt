○庙像无妇人配座议

准祠部牒，据礼宾使何延锡状，为元应王副嵝公各授官封册，所服冠裳及女人有塑像同座共享，兼画僚属等，乞赐改正移易，庶合典礼者。右：检封祠之制，古来有功於民者则祀之，无缋容饰邈这状。自汉魏以降，所在州郡有神祠塑像衣冠人物，有夫妇共座配食之者，未知其所由来也。於礼无文，虽云配，宗庙鬼神，孝子感亲之所。今元应王遗迹置祠，副嵝公或山川之神，各有受封爵。有受封爵，有其庙宇之制。殿堂之上，左右列侍卫臣仆像人，居然如其诸侯外朝正寝之式。春秋祀享，准令文皆州县供其牢醴之物，长官拜祭，祀以夫妇配食之义不同。今未委准礼移妇人共座居别座，其王各依准衣服令等降，饰以衮冕九章之服，妇人无爵，衣プ狄九章，於礼为中，仍请差工人就礼院画衣服章数制度施行者。

