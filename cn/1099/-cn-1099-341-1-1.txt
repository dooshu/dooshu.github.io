○題議處宗藩事宜疏 【 議處宗藩】

臣等看得天下之弊、恒生於暗、而徹於顯、葢暗地易欺、而顯處難惑也、頃年各王府差來奏事人員、據禁例甚嚴、不許在京潛住、所以杜打點之路、絕夤緣之端也、但彼皆走京慣役、若勾當未見分明。必不肯恝然委而去之。以故一入京來。即狙伏於熟識之家。潛踪密跡。往來偵探。吏書固挾之而誆索。本役亦藉是以影侵。上下勢暌。隱微情隔。宗室之困累。多繇於此。本部近來、遇有奏抄疑礙、即出示諭令奏、役、面與審决、一時事體、頗覺簡便、積牘無復稽留、今該司又有亟為湔剔之議、委宜加意疏通。使積習之一洗、隨事劑量、必洞達而易知、而檢牘者又持之以公、濟之以决、庶??几奸由明燭、事以敏成、宗室之耗費日减、而　皇上展親睦族之意、或可少助於萬一矣、今將應議事宜開列上請、伏乞裁定、容臣等刊刻成書、頒布各藩、永為遵守、

計開

一議疏通壅滯、臣等查得萬曆二年、該本部題准各王府奏請名封婚禮等項、凡不係單本具題者。定以按季類題。事規畫一。疑無復耽延停閣之弊矣。然謂按季者、必在本季奏到、即于季終題覆、然後可以示信于各宗也、本部近行、俱前季奏到、直至下季、方與查明類題、題奏遠近之間奸人因而上下其手宗室之費不貲矣兩季之間。相隔日久。甚至有前季之孟月到者。亦待下季查題。一時文牘填委。能保無遺亡隱匿之虞乎。以故各府差來人役。未見分曉。慮無以歸報本宗。不得不潛住守候。又不敢面稟催行。衙門吏書。利其守候之久、既易于勒詐。而原差人役。亦借守候之名。消耗使費。可以誑惑本宗。上下蒙蔽。內外隔絕。即本部刻意振刷亦不能杜塞弊竇。各宗柰何不日就貧乏也。今後除係親郡王等奏、應單本具題者、仍照例于五日內題行外、其將軍以下名封等項奏結。于本日到部。亦即付該司次日通與查對。一面行查宗人府奏報。限三日內回覆。其間應題應勘應立案者。定于十日以裏先行揭示本部門首。諭令通知。其有可疑者。隨喚本役赴本部當面查審。許令申訴情繇。母為吏胥阻抑。如無違碍、本部約於李季仲月、奏結到齊者、即在季終題覆、如季終方到、查覈不及者、始案候至下季查題、通計一年之內。定以四次題覆。不得踰期限。奉　旨之後、即付精膳司填發勘合、就令本役領回、葢事巳完結。無賄可通。無嫌可避。較之轉發與各衙門差役順齎。尤為快便也。仍通行各王府、凡有奏請事情、止差謹慎員役一人、齎本與結到部、不過十日內、曉然明白、不出三月外、題請定奪、違例者决不可倖得。合例者决不致稽遲簡便易行、打點何益、庶壅滯可通、而積弊漸釐矣、

一議取具證驗、臣等看得各王府奏結到部、責成該司專官查覈、較之往昔、倍加詳慎、其間來歷、如父母封位、及成婚選妾緣由。逐一比對相同。方敢據實題請而本部所執以憑信者。不過節年題稿勘合底數。及收貯玉冊宗人府奏報而巳矣。近年收掌頗全類多可考、而隆慶以前、則多有浥爛無存、或開載未備者、萬一較對稍有異同。行之則啟僥倖之門。寢之則滋抑勒之弊。其勢不得不行查勘。一經發勘。往返經年。以致走差棍徒。因而藉口。轉展為奸。即使勘明具題。而各宗所費。巳不貲矣。况有勘而未明者。往往廢閣。本部終屬遲疑。各宗不勝怨懟。豈所以仰體　朝廷敦睦之至意乎。夫親郡王以下。凡賜名授封成婚。各有　敕書。有　誥命。有勘命底劄。及印信批文可據有一於此皆可順齎而至以備證驗者也合無通行各王府、以本年秋季為始、凡遇奏請之期、果有所藏　敕　誥或勘合等件、于奏內事情關係緊要者各粘表堅厚、封付齎奏人員、順帶來京、以備質對、除本部冊稿俱全、先自查對明白、別無疑礙者、不必取驗外、如有底案殘缺、查理未明事件、即出示令原役齎赴本部、以為證據、驗其果足憑信、即與明白具題、既可免行查勘、不致往來煩費、且因藉以登記未備。以此為騐補文案之闕有一勞永逸之便矣為他日名封之考。庶省事省費。為便益宗室之一端也

一議稽查結勘、臣等看得各王府奏請事件、本部一有題行、填發勘合、必由本布政司轉行各府、故宗室有來歷未明、本部遽難題覆者、例行布政司查勘、謂其為喉舌之司、歷年底勘具在、可以正各宗之訛、而本部所從取信者也、但該司總理紛雜、事干宗室。凡文移之取勘結者大抵止應故事抄申而巳其費則倍之而情實漫漫如故也雖其職掌所關。而勢不暇細管。則往往視為緩圖。一經行勘。輒逾年不報。報則祇據長史司申呈。付吏謄寫以了前件。任其彌縫掩護而於本宗情實漫無可否信之則妨法。不信則傷體。本部未免再駁。再駁而回覆如故。終無實報。事有難于具題者。即寢閣之矣。其於本宗。真所謂非徒無益而又害之也。今後嚴行各布政司、務要備查節年勘合號數。及各宗來歷。逐一整理。攢造文冊。用印鈐葢收貯。如授封成婚生年月日等項。自親郡王而下。宗支世次。犁然明備。每遇有本部行勘。及撫按官查覈事件。一一取其素所登記者。親自簡對明確。仍依期限。據實具結繳報。合例者明開若何來歷。本部即與具題。違例者明開若何情弊。本部因而停止。其長史司等申呈。不過取以備照。不得盡以為據。則冐濫者無所容。而貧宗亦不受抑滯之苦。庶職掌既明、而覈勘得實矣。

一議奏請選婚、臣等看得宗室選婚。乃人道之最重者。選婚之事無大関係而題奏艱難以致宗人過費及違例紛紛良為非便題請稍遲則婚嫁愆期。多致怨曠。故新議條例過期年限。視名封為少寬。而布政司文結。且免其復具矣。惟廵按官覈奏無礙。方與查題。為其職司風紀。查勘嚴明。其奏良足憑也而王奏與長史等結、例不可少、但廵按官俱先行長史教授查覈既明。而後具奏。則廵奏所係至重。而王奏亦在其中矣。今有廵奏巳至。復以王奏與結未全。每每停候。遲之歲月。不即查題。以致宗眾過期愈久。或甘蹈擅婚之禁而不顧者。較之齊民反多失所其情甚可憫也合無今後宗室選婚、除王奏與結先到、而廵奏未到者、照例案候行催外、如廵奏巳到、雖王秦與結未齊、本部先與查覈、參之冊稿、來歷相同、別無違礙者、即與題授封號、隨發勘合、行令成婚、不復久徒、致失婚姻之時、容臣等仍移咨都察院、轉行各廵按官、凡遇宗室選婚事件、務要作速勘明、每于季中孟月、先王奏與結而奏到、母得少為遲緩、則今日之配偶以正。不致犯過期擅婚之禁。而他日之子女名封。庶可無違例之愆矣。

