第三篇　論發

牌之死生，吊之多寡，余系發張。我以往，則彼以來。故小者先，而大者後，小可眾戰，所多之路雖小，可斗。若權在底家，可以用情。大莫孤行。如次賞頂張之類，獨而無繼者，慎勿輕出，倘犯敵鋒，必無幸矣。無張而發，非竅則詐。如他路大，而不真，又無副張強發，此竅牌也。雖空路，亦不得不發矣。若他路本有真賞，而反發空路者。志在於吊也。樁家往往以此惑人。低牌照底，計出無□。諺云：牌低照底，發蓋既無關係，則照底牌，以聽天數，勿誤認其有也。散勿輕忘散家所出之路，多有留張待鬮，切勿忘之。樁勿過信。發有，不發無，常理也。在樁家，則不可書信。單路者險，單路非頭，未必鬥著，故曰險。雙路者穩，三路者盛，四路者全。險急，得便宜急上卓。穩遲，可以緩。盛寬，可用情於人。全勁。不勁則不能多尋要之，相機而行可也。雖有智者，不易吾言矣。

