○祭杨凭詹事文

年月，子婿谨以清酌庶羞之奠，昭祭于丈人之灵。卿云轮，天汉昭回。自然物外，宁杂尘埃。公禀间气，心灵洞开。翱翔自得，谁屑群猜。孝友忠信，闻于九垓。ゼ华发藻，其动如雷。世荣甲科，亦矜显处。公之俊德，有而不顾。御史之选，朝之所注。公勤于养，投劾引去。时任方隅，威刑是务。公施其惠，亦莫有<辶Ф>。京兆之难，下多怨怒。或由以黜，瓦石盈路。公捍其强，仁及童孺。左迁而出，拥道牵慕。道峻多谤，德优见憎。烦言既诋，倚法斯绳。南过九疑，东逾秣陵。颠沛三载，天书乃征。入傅王国，嘉声聿兴。詹事东宫，致政是膺。年唯始至，道则弥励。颉颃今古，优游德艺。实期浚发，再光文陛。谁谓吴天，遽兹降厉。呜呼哀哉！某以通家承德，夙奉良姻。莫成子姓，早丧淑人。恩礼斯重，眷抚惟新。绸缪其志，实敬实勤。迨今挈然，十有八祀。家缺主妇，身迁万里。谤言未明，黜伏逾纪。德辉间绝，音尘莫俟。岁首发函，视远如迩。虽当沉痼，心术犹治。抚膺顿首，流泣瞪视。既敛而还，莫传音旨。乡风长拗，于兹已矣。呜呼哀哉！承讣之始，卜兆既逾。载驰斯文，出拜路隅。哀从海ㄛ，礼致皇都。寸诚相续，终岁不渝。天道悠远，人世多虞。寄心双表，长恨囚拘。呜呼哀哉！

