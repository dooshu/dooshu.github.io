○奏荐从事表

某绩茂戎轩，才优管记。操刀必割，（《贾谊传》：日中必{火}，操刀必割。）岂谢犀？（王褒《圣主得贤臣颂》曰：巧冶铸干将之朴，清水其锋，越砥敛其Ф。水断蛟龙，陆犀革。王粲《刀铭》云：陆犀兕，水截鲸鲵。）落笔不休，（傅毅，字武仲，为文下笔不休。）宁惭倚马？（《世说》：桓宣武北征，袁虎从行，时被责免。会草露布文，唤袁倚马前令作，手不辍笔，俄得七纸，殊可观。李白《与韩荆州书》：请日试万言，倚马可待。）况早登科选，夙洽时谭。匪惟词艺双美，抑亦器能多适。比于流辈，颇为滞淹。辄敢荐陈，伏希奖录。

