陆游　怀旧

身是人间一断蓬，半生南北任秋风。

琴书昔作天涯客，蓑笠今成泽畔翁。

梦破江亭山驿外，诗成灯影雨声中。

不须强觅前人比，道似香山实不同。

陆游

陆游　怀旧

鹤鸣山下竹连云，凤集城边柳胦门。

当日不知为客乐，如今回首却消魂。

陆游

陆游　怀旧

扇子硖中有隐士，清江一曲照柴荆。

当时船急失一见，至今空忆暮猿声。

陆游

陆游　怀旧

骏骡西过雨漫天，千里江山在眼边。

二十四年如昨梦，凭谁问讯带枷僲？

陆游

陆游　怀旧

青城之西溪谷深，道翁巢居独鼓琴。

一杯松留我宿，夜半虎啸风生林。

陆游

陆游　怀旧

狼烟不举羽书稀，幕府相从日打围。

最忆定军山下路，乱飘红叶满戎衣。

陆游

陆游　怀旧

翠崖红栈郁参差，小盆初程景最奇。

谁向豪端收拾得，李将军画少陵诗？

陆游

陆游　怀旧

回龙寺壁看维摩，最得曹吴笔意多。

风雨尘埃昏欲尽，何人更著手摩挲？

陆游

陆游　怀旧

嶓冢山头是汉源，故祠寂寞掩朱门。

击鲜藉草无穷乐，送老那知江上村。

陆游

