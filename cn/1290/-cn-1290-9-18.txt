18.皂角

一名皂荚，一名乌犀，一名悬刀，一名鸡栖子，所在有之。树高大，叶如槐叶，瘦长而尖，枝间多刺。夏开细黄花。结实有三种。一种小如猪牙。一种长而肥厚，多脂而粘。一种长而瘦薄，枯燥不粘。以多脂者为佳。不结实者，凿一孔，入生铁三、五斤泥封之，即结。性辛咸温，有小毒。通关节，破坚症，通肺及大肠气，治咽喉痹塞、痰气喘咳、风疠疥癣，下胞衣堕胎。

采取：树多刺难上，采时以篾箍其树，一夕尽落。

修制：荚：取赤肥不蛀者，新汲水浸一宿，铜刀削去粗皮，以酥反复炙透，去子弦。每一两，酥五钱。又有蜜炙绞汁烧灰之异用者，照本方。子：拣圆满坚硬不蛀者，瓶煮熟，剥去硬皮，取向里白肉两片去黄，以铜刀切，晒用。禁忌：皂角与铁有相感处。铁砧槌皂角既自损，铁碾碾久则成孔，铁锅爨之，多爆片落。

制用：溽暑久雨时，皂荚合苍术烧烟，避瘟疫，邪湿气。皂荚浸酒中，取尽其精，煎成膏，涂帛上，贴一切肿痛。子炒，舂去赤皮，水浸软，煮熟糖渍，食疏导五脏风热。肥皂荚煮熟捣烂，和白面及诸香作丸，澡身面去垢而腻润。

【诠释】

皂荚，学名Gleditsia sinensis，系豆科落叶乔木。高达30米，有粗大分枝的刺。叶为偶数羽状复叶，小叶3～7对，长卵形至卵状披针形，边缘有细钝锯齿。春季开黄白色花，杂性，总状花序，腋生。荚果带状，棕黑色。产于我国黄河流域以南各地。木材坚实，可制车辆、农具及家具。荚果富胰皂质，可用洗丝绸。中医以其荚、子及刺入药。

〔一〕

