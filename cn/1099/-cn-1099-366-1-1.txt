○重師儒 【 尊崇教職】

臣觀宋儒程顥之告其君矣、曰治天下以正風俗、綗齋于穆廟初年以孝廉應詔上書為通進司所排今所載諸論皆應詔集也是年綗齋亦就較官仕至郡丞而卒得賢才為本、而本於學挍師儒也、則莫如今日、文學博士森布天下、豈不斌斌盛哉而其效未覩何故葢古之師也因乎下今之師也因乎上上下之情乖。古今之效異也。夫古之師。曷嘗不本於上哉。州黨鄉遂之師。即州黨鄉遂之老。州黨鄉遂之老。即德行道藝之上。人之所命而教即下之所服而從者也。今也不然不論德行。不問道藝。卒然而命之。持牒而來。據座而坐。青衿之子。肩參差乎其庭。足趦趄乎其前。貌相承而實相謾。至於戴高位。握大柄者。乃始盤辟俯僂。綗齋擬子瞻筆亦有神似處當時自負殊不小也外相邀而內相拒。夫人而不服其心。則不能一日安處而為之長。而猶能使相承相邀者。徒以上之令耳。豈其心哉。豪傑之士。於是舍去。別求所謂德行道藝者而師之。徘徊於山林之中。棲遲於佛老之宮。所托甚高。而所服甚固。回視黌序若??免巳也。夫以　天子之權。而立法不能驅豪傑以入陶冶。而山林匹夫常主其事。豈所謂工哉。臣嘗讀莊周書。以為天下好知。聞某所有賢者。則贏糧而趣之。內弃其親。而外去其主之事。若以陰詆吾夫子之徒者。葢周道衰。學官廢缺。賢者在野。學士渙然無所歸依。各自擇師。是以足跡接乎諸侯。車軌結乎千里。當其盛時。黨安於庠。術安於序。豈一日去也周之言激矣。且其學巳廢缺而自擇師。固無足怪。今學挍遍海內。師儒環都邑。不能使豪傑之士。帖然心服而為弟子。此何為也。周禮曰師以賢得民。儒以道得民。師儒之得民。即朝廷之得民。所謂兩以繫之者也。不能繫其心。則不能施其教。而欲賢才之得。風俗之正。不亦難乎。葢今郡邑學吏昏聵之夫。儇少之輩。皆以乞得之。遫齪於尺幅之間。孅趨於拜伏之際。以自委之氣。而墜自立之心。以可量之資。而來可至之侮。高者促升???。卑者兢米鹽。如此而巳。所謂督學。亦不過高第精舉者。奉璽書乘傳行部。輿馬赫奕甚都也。檄下邑弟子。聚之都會。一試而罷。地方不能遍臨。學徒萬餘。不能一訊。未三年以遷報。又挈挈而行矣。夫是二者。德行未必有也。道萟未必有也。徒以命而師之。人亦承而邀之。自故事外。曾一問及否耶。冠冕佩玉。而後能教人揖讓。披甲擁盾。語人曰胡不揖也。胡不讓也。則彼有以相久而不服然亦未有披甲擁盾。而肯以揖讓為言者。則其於故事外不一之問。亦何怪哉。臣愚以為宜畧如程氏之言。玅簡群臣。所謂學明德尊者為太學師。詔天下歲貢。材識明達。可進於善者乃遣。其願受教若舉人。皆詣國子受業。朞年而試。文行俱優。中上者授郡學若州學三百人以上。次州學若縣學二百人以上。次縣學。不中隨歷事選用。學皆一師。九歲而考。上者擢科道部屬。次國子屬或郡佐縣令又次遞遷之。不才者督學覺免。不俟考。監司郡守。無得責以送迎拜謁苛禮。隆貴之。使人以為清秩不可必得。而後其職重。督學之選。天下之大。僅十餘人。難矣。宜命京朝三品以上。延訪果有德行道萟。然後舉授。舉主任之。召見勸諭賜宴。使之風厲較官。興起教化。一以三物為主。最者超晉京秩。平者序遷。亦以九歲。不才者禮部都察院撫按覺免。不俟考。舉主連坐。夫擇之精。又任之重。則益奮發勉進德業。有以服乎弟子之心天下弟子。亦知朝廷欲以深責之也。莫不洗濯磨淬。延頸舉踵。而聽服其教。較官地近。既得朝夕提撕。導其善而救其失。督學位尊而久。又得月煆歲鍊。周知其善惡而進退之鼓舞振作。優游??亟泳。庶幾哉賢才可得。而風俗可正矣。然而議者必以為貢之嚴。用之慎。則老者無所於歸。吾知用賢退不肖而巳。庸恤其他。且人而欲循之。則舉天下盡官而後可。此勢之必無者也。田野小民。餘十斛麥。尚擇師而教子。奈何舉天下豪傑。付之瑣瑣輩哉。凡物之可乞者泉布之小耳明珠大寶未有乞者也此何任也而乞與之也

