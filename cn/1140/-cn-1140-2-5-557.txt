偶遗阮怀检讨氊褥枉诗为谢笑有此作

客梦初回积雪天欲眠不寐意难传千春俯仰催双鬂万事经营剩两拳僵比袁安曾独卧寒知江革旧相怜何时抱得顔如玉暖老全胜一束绵

【附阮怀诗　欹枕更残欲曙天凄凉情事苦难传蠖行泥上身常屈鹭立沙边足每拳穿榻昔闻高士卧割氊新得故人怜奇温昨夜初生被绝胜吴蚕几叶绵】庚申长至日後忆及内子李宜人以嘉平月望五十初度率成一诗寄之

早膺鸾诰亦称荣嫁得黔娄却累卿逮下真夸螽羽德还山久共鹿门情脱簪客馔亲劳苦失母孙邹赖长成好待老夫偕隐日持觞莫遣鬂?生

