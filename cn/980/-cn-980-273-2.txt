释深　颂古八首

庞眉策起貌棱层，见佛元来却不曾。

南岳天台相撞著，被人唤作捉秦侩。

释深

释深　颂古八首

庞公倒地，灵照扶起。

至今几百年，清风犹未已。

犹未已，东海鲤鱼千尺嘴。

释深

释深　颂古八首

大家在里许，南山焦尾虎。

牙爪利如锋，日轮正当午。

释深

释深　颂古八首

一人背手抽金镞，一人反身控角弓。

南北东西竞头看，果然一雁落寒空。

释深

释深　颂古八首

狗子无佛性，劝君不用举。

欲透万重关，须是千钧弩。

释深

释深　颂古八首

行喝也打，礼拜也打。

临济大师，可知礼也。

释深

释深　颂古八首

昨夜三更转向西，明眼宗师为指迷。

若於话下寻端的，未免泥中又洗泥。

释深

释深　颂古八首

不点自和，不拨自转。

伎俩天然，机轮如箭。

如今分付当行家，百岁光阴已不多。

若能直下猛提取，天上人间争奈何。

