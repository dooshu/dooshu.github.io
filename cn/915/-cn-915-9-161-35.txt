◇书品论四（中之上）

（张超子并郭伯道刘德君嗣崔实子真卫夫人名铄字茂猗李式景则庾翼稚恭郗方回谢安安石王珉季琰桓玄敬道羊欣敬元王僧虔孔琳之彦琳殷钧季和）

子并崔家州里，颇相仿效，可谓酱碱于盐，冰寒于水。伯道里居，朝廷远讨其迹。德升之妙，锺胡各采其美。子真俊才，门法不坠。李妻卫氏，自出华宗。景则毫素流靡，稚恭声彩遒越，郗安石，草正并驱。季琰桓玄，筋力俱骏。羊欣早随子敬，最得王体。孔琳之声高宋氏，王僧虔雄发齐代，殷均颇耽爱好，终得肩随。此一十五人，允为中之上。

