○陳言邊務疏 【 邊務】

題為陳言邊務等事、臣以至愚、待罪邊方、濫預臺職十年于茲、顧瑣瑣事功、無能効報、衰病之餘、似忘言責、今略據邊方所見、條列上陳、犬馬之心、蒭蕘之見、伏望　聖明、憐其迂腐、而察其願忠、俯賜採納施行

計開

一件優恤被虜走回人口事、照得各邊虜中走回被虜男子、在虜年久、或頗知虜情者、奏送赴京送審畢、御馬監騐充勇士小厮、若貌陋軟弱不堪、發回原籍應當本等差役、係是見行事例、臣惟被虜走回之人。俱吾赤子。邊臣不能保障。以致被虜。連年陝西等處被虜人口。不下萬計。多有父母妻子。已被殺死。孤孑一身。沒入腥膻之地。捶打使令。百般苦楚。故思慕中國。設計逃回。聞有走至中途。被賊捉回殺死。其走回者百中一二耳。今者發回應當差役。倘遇軍衞有司不知艱難。不加憐恤。差役煩擾。愈加苦楚。致其自悔逃回。甚者狡黠之徒。能覘虛實。復走虜地。因而作孽若宋范仲淹之才智。尚致張元吳昊叛止?帚西賊。亦不可不為之慮。再照走回人口、間有拐帶馬匹回者、因無定例、多令隨同送京、或因走傷中途倒死、更為累負、公私無益、前件乞敕該部計議、合無今後聽其自行貨賣盤纏、或令所在官司價買給領騎操支逓、其走回人口、不堪充勇士者、沿途給與口粮逓回原籍、該管官司識認完聚。除糧稅征操正差外。免其終身雜泛差役。庶使再生之人。知感天恩。而被虜之人。米?耳風而止?帚矣。

一件旌勸大臣事、照得前鎮守宣府摠兵官永寧伯譚廣、逮事　太宗皇帝、功在漠北、時???譯家馬、　仁宗皇帝命守宣府二十餘年、邊境寧謐、修理邊防、遺跡猶在、後人得以因而整飭、且其公忠寬厚、識達大體、謹壇壝之祀、崇學較之政、至今兒童婦女、皆知其為賢將、然未聞本官得有世襲。臣因而有感。將近年耳目所及。舉其一二。如廣西都督山雲。浙江都督許亨。寧夏都督張泰等。皆有賢名。皆不知其後何如又如政事文臣中純誠朴忠如王直胡濙高穀等。清德正學如儀智薛瑄楊翥吳訥等。風節凝峻如錢習禮李時勉等。廉恭體國如師逵古朴顧佐王質魯穆李棠楊信民軒輗王守等。公勤才望如金忠張本魏源張駿羅汝敬劉中敷鄺埜王佐王巹侯璡徐琦王士嘉李嘉段民陳璉焦竑金車薩琦王恂張鳳沈翼年富賈銓等。監學模範如胡儼陳敬宗吳溥等。他如魏驥陳泰李敏馬謹等。未知存亡。要皆恪盡臣職。出于流輩。又有歿于王事有足矜念、如都御史等官鄧棨等。亦皆未知其恤典之詳。洪惟我國家有道之長盈百年矣。仁賢輩出。中外大小皆有其人。臣寡陋之下。不能悉知。惟譚廣之賢。後來將臣勳績未居其上。未得世襲。至于文臣先朝曾有贈謚廕敘者。雖曰一時特恩、寔皆可行盛典。且近者　朝廷舉行　祖宗未行之盛典。凡係文臣見任三品以上官。俱得遣子入監其即唐虞三代敬禮臣下之盛心。恩盛渥矣。臣窃聞古人云。死之日是非乃定。見任官員勞績未極是非賢否未可前期尚蒙異典。既死諸臣。未蒙旌勸。恐非　聖明優禮大臣之心。前件伏請　聖裁、特命儒臣、繙閱累朝紀載、或斷自宸衷、定立程期、大集廷臣、博采公議、內除贈謚廕敘巳備者外、其餘論其行能之大小、勞績之淺深、歷年之久近、取其眾所共知、名實昭著之尤、如譯廣王直等、武臣或襲或贈謚文臣或贈謚、或另選用子孫一人入監、或俱令自陳定奪、將見漢晉之報功、至及蕭何羊祐之妻、唐太宗特官、屈突通張道源之子、不得專美于前、朝行之眾觀感激發、為勸多矣、

一件書籍事、臣近見武經總要四十卷者、宋仁宗命侍制曾公亮等編定、宰臣丁度成之、其為書兵政邊防略備、故事十五卷、自列國以至于宋。兵家成敗。將官得失皆在焉、俱有據依。非他書比。誠兵將所不可不知者。朱熹亦嘗欲下此書以教武舉。即今詩書禮樂之將。固有其人。然儲材以為他日之用。必先教養乞敕該部計議、請命儒臣看詳此書。略加較定。刊刻模印。分給武學官舍。人人講習。流布中外。誠亦兵戎之一助臣又惟大學衍義一書。字字蓍龜。言言藥石儒臣進講之餘。　聖心默契。所得多矣。臣以為今日之事。人所知莫先于攘夷。尤莫先于弭災。然衍義所載辨人材恤田里正綱常勵風俗。如此等事。馭夷之法。固在其中。其所謂修已之敬、事天之敬。遇災之敬。則弭災之道。又無不備。凡此皆今日所急、况又伏覩五倫書所載　太祖皇帝命侍臣書此于新城內殿兩廡壁間、曰前代宮室、多施繪畫、余用此以備朝夕觀覽、豈不愈于丹青乎、又聞楊士奇云、　仁宗皇帝監國時、嘗于翰林院取閱此書、即令翻刊間賜臣下、此又　皇上祖宗家法。伏乞　聖神留意特詔近臣簡會上項書板或別行翻刊、賜及羣臣、將欣戴　聖恩、感化善道、賢者加勉、不肖者革心、可以使知輔導之方、可以使變中常之質、亦足以表古人為君為臣皆不可不知大學之深意、　皇上之盛德大業無窮期矣、

皇明經世文編卷之六十終







