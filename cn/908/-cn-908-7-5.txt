碧泉铭【并序】

湘多名山岳麓其最胜者灵岩仙洞往往有甘泉出焉色多绀緑邑人陈君少入山为黄冠氏尝从其师静真人逰泉上因叩以道防真人曰我恶知道哉汝其问诸泉焉君因留泉旁不去乆之若有所契乃以碧泉自号识所得也青丘子闻而异之曰夫道无不在也草木瓦砾皆有道而况泉乎真人亦善教哉顾陈君之所得世未或知也尝试臆其防为之铭以寄君使刻诸泉上告求道者之校焉然余非知道者并谂扵泉为何如铭曰泉之渟渊渊维道之原泉之流弥弥维道之施我防咏兮泉侧我之乐兮与泉昼夜而不息

