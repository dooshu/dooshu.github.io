骨气


公冶长通鸟语，公冶短却能通兽语。一日，公冶短行山中，遇一虎将搏一牛。牛曰：“汝不见我两角耶？”虎曰：“汝两角有何用？”牛曰：“角者，骨之余，即此足以表见我之骨气矣。”虎曰：“尔果有骨气者，吾且敬尔，不啖尔矣。”牛乃去。又一羊来，虎审视之，曰：“是虽不及牛，然犹足表见其骨气者。”亦舍之。末一猪蹒跚至，肥肉臃肿。虎曰：“是绝无骨气者矣。”扑而食之。公冶短闻之，叹曰：“不图畜生，反知敬重骨气。”





