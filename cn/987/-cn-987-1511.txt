苏轼　亡伯提刑郎中挽诗二首，甲辰十二月八日凤翔官舍书

才贤世有几，廊庙忍轻遗。

公在不早用，人今方见思。

故山松郁郁，旧史印累累。

惟有同乡老，闻名尚涕洟。

苏轼

苏轼　亡伯提刑郎中挽诗二首，甲辰十二月八日凤翔官舍书

挥手东门别，朱颜鬓未霜。

至今如梦寐，未信有存亡。

後事书千纸，新坟天一方。

谁能悲楚相，抵掌悟君王。

苏轼

