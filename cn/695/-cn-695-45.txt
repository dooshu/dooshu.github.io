每年出数

送内库预备成造等项十余万两，或二十万两，给散军官俸银三十五万余两，宣府、大同、辽东、陕西年例共四十万两。若遇有声息紧急，各处奏讨加添，每处多则四五十万，少则二三十万两。军官折俸每年三十三万五千五百余两，圣旦、千秋等节用二十九万七千八百余两，亲王、王妃、公主及上用及天下王府银盆、水罐、仪仗等项共十三万七千五百余两，大约一岁用二百余万两。（「大约一岁用二百余万两」，原无「二」字，据明纪录汇编本补。）今岁议进入三百万两。（「今岁议进入三百万两」，「百」原作「十」，据明纪录汇编本改。）以上正统二年户部奏上数目。

