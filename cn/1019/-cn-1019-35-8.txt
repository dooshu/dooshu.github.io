曹彦约　陈倅寄惠四诗用昌黎和裴相韵愧不能当也走笔赋二章以谢

两岁驱驰马首东，曾微一战可论功。

因人偶尔成擒蔡，无计降之愧伐崇。

万灶炊烟归塞下，十分农事到湟中。

酸寒伎俩才如此，辜负新计吒至公。

曹彦约

曹彦约　陈倅寄惠四诗用昌黎和裴相韵愧不能当也走笔赋二章以谢

近来人物眇江东，况也书生责勇功。

痛定却思三策谬，归来犹想万山崇。

谁从荀伯官寮晨，赋入昌黎句法中。

戎事尚多心事少，苦无佳语本酬公。

曹彦约

