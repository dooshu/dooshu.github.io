题四仙像

反虏鲸鲵世共雠，汉公勋业过伊周。



市门洒泪尘埃里，谁与朝廷植委裘？



题四仙像

世上年光东逝波，咸阳铜狄几摩挲？



神仙不死成何事，只向秋风感慨多。

题四仙像

曾看四岳荐虞鳏，阅岁三千一瞬间。



归卧青山孤绝处，白驴常伴白云闲。



题四仙像

莲花峰下张超谷，此老何曾有死生。



闻道风清明月夜，至今鼻息乱松声。



