【挽歌诗三首】

卜择考休贞。嘉命咸在兹。夙驾警（本集作惊。）徒御。结（《文选》集注作捻。）辔顿重基。龙□荒（六臣本《文选》作□┅。《诗纪》同。）被广柳。前驱矫轻旗。殡宫何嘈嘈。哀响沸中闱。中闱（乐府作闱中。）且勿让。（《初学记》、《御览》、乐府作谊。六臣本《文选》注云。五臣作喧。）听我薤露诗。死生（《初学记》作生死。《御览》同。）各异伦。（《初学记》作必异论。）祖载当有时。舍爵两楹位。启殡进灵□需。（《初学记》作□而。海录碎事同。）饮饯（《初学记》作饯饮。《御览》作饯饭。）觞莫举。（《初学记》作帐莫反。）出宿归无期。帷衽旷遗（本集作道。）影。栋宇与子辞。周亲咸奔凑。友朋自远来。翼翼飞轻轩。□□策素骐。按辔遵长薄。送子长夜台。呼子子不闻。泣子子不知。叹息重榇侧。念我畴昔时。三秋犹足（本集误作是。）收。万世安可思。殉（李善本《文选》注云。或作殒。合璧事类作殆。）没（韵补作徇殁。）身易亡。（合璧事类作忘。）救（六臣本《文选》作杀。《诗纪》同。）子非所能。含言言哽咽。挥涕涕（《文选》集注作泪。乐府云。一作泪。）流离。（○《文选》二十八。《文选》集注五十六。本集七。《乐府诗集》二十七。《诗纪》二十四。又《初学记》十引诗、时、□而、期四韵。《御览》五百五十二引诗、时、□需、期四韵。吴□或韵补一引能、离二韵。合璧合类六十八所引缺末一韵。海录碎事二十一引□而一韵。）

流离亲友思。惆怅神不泰。素骖伫□需轩。玄（《书钞》作白。）驷骛（《书钞》作挈。）飞盖。哀鸣兴殡宫。回（《书钞》误作徘。）迟悲野外。魂舆寂无响。但见冠与带。备物象平生。长旌谁为旆。悲风徽（《书钞》作激。是。《文选》集注、乐府作鼓。六臣本《文选》注云。五臣作鼓。）行轨。倾云（《书钞》作仰灵。）结流霭。（《文选》集注作蔼。《书钞》、乐府同。）振策指灵丘。驾言从此逝。（○《文选》二十八。《文选》集注五十六。本集七。《乐府诗集》二十七。《诗纪》二十四。又《书钞》九十二作王侯挽歌辞。引盖、外、带、旆、蔼五韵。）

重阜何崔嵬。玄庐窜其间。磅礴（《文选》作旁薄。《文选》集注、本集同。）立四极。穹隆放（乐府作效。注云。一作放。《初学记》、《御览》作穹崇效。）苍（《文选》集注作仓。）天。侧（乐府作测。注云。一作侧。）听阴沟涌。卧观天进悬。（《初学记》作县。）圹（《文选》作广。注云。五臣作圹。《文选》集注作广。本集、韵补同。《诗纪》云。五臣作广。）宵（李善本《文选》作霄。韵补同。）何寥（《初学记》作辽。）廓。大暮安可晨。人往有返岁。我行无归年。昔居四民（《初学记》作人。《御览》、万花谷同。）宅。今托（《初学记》、《御览》作为）万鬼邻。昔为七尺躯。（《初学记》、《御览》作体。今成灰与尘，金玉素（《初学记》作昔。《御览》、朱府同。）所佩。鸿（《初学记》、《御览》作为。）万鬼邻。昔为七尺躯。（《初学记》、《御览》作体。）今成灰与尘。金玉素（《初学记》作昔。《御览》、乐府同。）所佩。鸿（《初学记》作为。）毛今不振。丰肌响蝼蚁。妍姿（六臣本《文选》作骸。注云。善作姿。乐府作骸。《初学记》作形骸。《御览》作形体。）永夷泯。寿堂延魑（《文选》集注作螭。韵补同。）魅。（《初学记》误作岁我。）虚（《初学记》误作行。）无自相宾。蝼蚁尔何怨。（《初学记》作怒。）魑魅我何亲。拊（《御览》作抚。）心痛荼（《初学记》误作紊。）毒。永叹莫为陈。（○《文选》二十八。《文选》集注五十六。《初学记》十四。《御览》五百五十二。《乐府诗集》二十七。本集七。《诗纪》二十四。又《初学记》十四、万花谷後二十二并引邻一韵。吴□或韵补二引年、宾二韵及悬、晨二韵。）

