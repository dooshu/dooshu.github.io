○议沙门不应拜俗状

窃以至道冲虚，释教凝寂。津梁庶品，导引群生。销鄙行於未萌，发慈心於已悟。然而後身济物，虽假於名言；劝善惩非，无资於赏罚。信乃善开方便，冥助政道。伏维皇帝陛下德合乾坤，恩г动植，含灵禀气，俱荷曲成。僧尼之俗，诚宜拜跪，但不拜君父，著在经文。臣以为道或可存，则言不可废。且君父尊极，事绝拟伦，在於臣子。敬非缘拜，既殊道俗，无嫌傲诞。以臣愚见，不拜为宜。谨议。

权善才

善才，上元中左金吾卫大将军上柱国开国侯。

