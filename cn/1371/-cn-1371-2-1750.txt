九月晦日作

菊枝倾倒不成丛，桐叶凋零已半空。

自是老来多感慨，不应萧瑟为秋风。

九月晦日作

山路清寒近探梅，振衣高处兴悠哉！



飞鸿杳杳江天阔，一片愁从万里来。



九月晦日作

锦城谁与寄音尘？

望断秋江六六鳞。

正使倾家供麴孽，定知不解醉愁人。



九月晦日作

炊烟漠漠衡门寂，寒日昏昏倦鸟还。



数树丹枫映苍桧，天工解作范宽山。



