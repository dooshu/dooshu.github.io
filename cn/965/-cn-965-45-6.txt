何文季　寄怀

白发萧萧壮气衰，垂头兀兀董生帷。

饥难煮字将焚砚，语不惊人懒作诗。

昔日卞和常泣玉，今时墨子更悲丝。

自从梦笔风流后，枯配那能出菌芝。

何文季

何文季　寄怀

衣冠不忍坠家声，风雨潇潇溪自鸣。

身似孤蓬随地转，家无长物带书行。

荒凉松竹乡心外，淡薄虀盐世味轻。

幸有田畴堪料理，何如买犊且归耕。

何文季

