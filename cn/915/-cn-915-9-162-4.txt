◇高隐传论

夫至道之本，贵在无为。圣人之迹存乎拯弊，弊拯由迹，迹用有乖于本。本既无为，为非道之至。然不垂其迹，财世无以平，不究其本，则道实交丧。丘旦将存其迹，故宜权晦其本，老庄但明其本，亦宜深抑其迹。迹既可抑，数子所以有馀，本方见晦，尼丘是故不足。非得一之士，阙彼明智，体之之徒，独怀鉴识。然圣已极照，反创其迹，贤未居宗，更言其本。良由迹须拯世，非圣不能。本实明理，在贤可照。若能体兹本迹，悟彼抑扬，则孔庄之意，其过半矣。（《梁书阮孝绪传》）



卷六十七

