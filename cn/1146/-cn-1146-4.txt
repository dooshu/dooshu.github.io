築城營法

凡築城為營，其城身高五尺，闊八尺，女嬙高四尺，闊二尺。每百步置一戰樓，五十步置旋風炮一具，每三尺置連枷棒一具。每鋪硬板并架城內，去城五十步卓幕。城中置望杆高七十尺，城外置羊馬城一重，其外掘濠一重，其外闊三步立木柵一重。柵外更布棘城一重，棘外陷馬坑一重，以防外寇衝越。

