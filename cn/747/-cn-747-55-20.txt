○罢郑珣瑜高郢平章事制

朕承天眷命，获主兆人，思致邕熙，用康区夏。布和缉化，属在辅臣，所谓适宜，实为通典。银青光禄大夫守吏部尚书平章事上柱国郑珣瑜、银青光禄大夫守刑部尚书平章事上柱国高吨等，咸以忠靖，累更班列，秉彝廉慎，植操贞常。自参辅中枢，皆能励节，祗勤庶务，夙夜惟寅。岁月滋深，婴缠疾恙衮，职有阙，无以弥纶。况铨综为选士之本，刑法乃生人之命，俾从专掌，以尽至公。宜辍台司，副予所委。珣瑜可吏部尚书，郢可邢部尚书。

