○川主太师北帝醮词

伏闻垂象表灵，位尊北极，统临万有，照烛群生。八十一变之威容，三十六兵之神武，肃清造化，临察幽明，殄恶诛邪，安人护国。今以朱阳届候，赤帝司方，南方资长育之恩，四叙叶清和之节。蚕功将就，农务方繁，而疫疠兼行，钲な未止，民多殍仆，野困逋逃，既投足无场，岂息肩有所？叨居监护，实切忧伤，更因衙醮之辰，再布诚祈之悃。伏冀神兵助役，荡氛翳於郊畿；骑腾威，扫疾疠於闾里。生灵有泰，远近无虞。昏雾永销，见三蜀山川之色；浮自灭，开九天日月之光。厄运蠲平，灾危静息。常倾丹素，以副玄休。不任。

