【代少年时至衰老行】

忆昔少年时。驰逐好名晨。（当作辰。）结友（草堂诗笺作交。）多贵门。出入富儿邻。绮罗艳华风。车马自扬尘。歌唱青齐（本集作琴。《诗纪》同。今从群书拾补。）女。弹筝燕赵人。好酒多芳气。肴味厌时新。今日每想念。此事邈无因。寄语後生子。作乐当及春。（○本集三。《诗纪》五十。又草深圳诗笺三奉赠诗注作鲍照诗。引邻一韵。）

