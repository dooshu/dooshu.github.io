张閏　次韵吕浩然四首

小筑茅堂亦有厅，规摹林野自然清。

仙风道骨真人后，过我应除喝道声。

张閏

张閏　次韵吕浩然四首

作诗谁道有梯阶，当下由人肯放开。

字字不为声病缚，知君得处自天来。

张閏

张閏　次韵吕浩然四首

秋水清来不钓鱼，有时遮眼强寻书。

过从闲客犹全少，况是朝官更合痚。

张閏

张閏　次韵吕浩然四首

天然负景异人为，门外南湖不姓西。

指日芙蓉盛行发，何须出郭看苏堤。

张閏

