魏了翁　送安同知赴阙五首

忧民白发三千丈，报国丹心十二时。

独倚长空望红日，满帘风雨燕喃呢。

魏了翁

魏了翁　送安同知赴阙五首

京邑殿留司留相，东山无以我公归。

德人用舍关天运，世上巫感妄见机。

魏了翁

魏了翁　送安同知赴阙五首

当年匣剑授彬时，都在将军颐指麾。

谁者纷纷容易取，高皇约束变更为。

魏了翁

魏了翁　送安同知赴阙五首

未须多买酂侯田，且可同乘曲逆舡。

昨夜皛山云作雨，东流一水径通天。

魏了翁

魏了翁　送安同知赴阙五首

闭门睡息正齤齤，野卉蓬蓬烂不收。

只忧一夜西风急，恼乱东邻卒未休。

魏了翁

