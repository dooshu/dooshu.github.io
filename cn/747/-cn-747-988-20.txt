○石灯台铭

尝闻妙觉空寂，福润四生；帝德无垠，包含万有。仆恭念累稔，无方奉答，乃揽诸（阙一字）义可建以炬幢，遇良匠运奇巧，班输岂能说其妙？遂盘石开莲，星写月，神仙鼓乐，天梵飞香，刻真相具三乘宝身，勒金偈说十种功德。不日而就，立乎此方。乃为颂曰：

圣智深妙，体用无量。现之巨海，涌於毫末。隐之须弥，灭於芥藏。行藏若是，广利含识。瞻仰围绕，名传净域。宝灯建兮有时，劫石坏兮无亏。表凡愚兮敬作，惟圣者兮所知。

