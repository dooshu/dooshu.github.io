○敕诸国王叶护城使等书

敕诸国王叶护城使等：突骑施不道，连年作寇，使我边镇，常以为虞，诸处攻，所在坚守，能伺其隙，各有诛夷。比卿等赤诚，临事效节，使袄不胜德，氛自消。遥料凶谋，还虑再下，且贼众乌合，疲於重来，劳则心离，久必有隙，卿等常须有预，以逸待之，一二年，奇功可立。富贵之举，彼贼是资，忠烈之怀，此心可度。今各赐卿衣一副，聊慰诚勤，所有勋劳，已令叙定，当续有处分，想亦知之。春暄，卿及将士并平安好，遣书指不多及。

