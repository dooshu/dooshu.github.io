◇耕藉诏（永明三年十二月）



九谷之重，八材为末，是故洁粢丰盛，祝史无愧於辞，不藉千亩，周宣所以贻谏。昔期运初启，庶政草昧，三推之典，我则未暇。朕嗣奉鸿基，思隆先轨，载耒躬亲，率由旧式。可以开春发岁，敬简元辰，鸣青鸾於东郊，冕朱绂而莅事，仰荐宗俯勖黔皂。将使庾内充，遗秉外刃，既富而教，兹焉攸往。（《南齐书·武帝纪》）



