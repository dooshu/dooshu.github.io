○送李十二弟侍御赴成都序

相国临淮公，观风俗於井络之下，辟礼所及，皆隽人贤士。陇西李侯虚中，敏厚而文，尝再中正鹄於春官天官氏，同门生已翰飞三台，出入承明，独用恬退，结黄绶於伊洛，或静以胜热，或赢而不嚣。予意其必遇真工大冶，以发刃。今果峨惠文，趋黄阁，视其所举，问其所从，可以交贺矣。行当见相君政成一方，执介圭归上台，则掖垣侍从之选，不在从事之贤者，吾不信也。中外零落，始衰多疾，祖道握手，ㄘ然涕Д。至若铜梁玉垒之胜践，使轩宾榻之盛集，皆备於歌诗者之说，不能悉数云。

