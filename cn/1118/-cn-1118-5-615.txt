【令尹】


（宋）知县尊称。宋吴处厚《青箱杂记》卷一：“一夕，虎入县廨，咥所蓄羊，弃残而去，宰即以会客，彭预召。翌日，彭献诗谢之曰：‘昨夜黄斑入县来，分明踪迹印苍苔。令尹声声言有过，录公口口道无灾。思量也解开东阁，留取头蹄设秀才。’”《名公书判清明集》卷二胡颖《昌解官户索真本诰以凭结断》：“夫禁城之内，太守在焉。县令之内，令尹在焉。此皆吏民之所俯伏而敬畏者也。”　（元）县尹繁称。元熊梦祥《析津志辑佚》之《属县》：“延祐乙卯，前令尹李承直世昌，顾公署狭陋，无以壮县仪，遂植坏起废，先饰厅事。”《元史·百官志》七：“上县，秩从六品。达鲁花赤一员，尹一员，丞一员。”　（明）知县之拟楚官称。清代沿用。明程允升《精注雅俗故事读本》五《文臣》：“墨绶铜章令尹，即古子男之邦。”清周达用注：“绶，系印带；铜章者，古有金印、银印、铜印之分，刻其文曰章；令，善也；尹，正也。今俗称县令（即知县）曰令尹。”按：汉代县长（辖万户以上县），秩千石至六百石。而“秩比六百石以上，皆铜印黑绶。”（《汉书·百官公卿表》上）明璩崑玉《新刊古今类书纂要》卷五《仕宦部·外县知县》：“知县，正七品。令尹：知县也。”





