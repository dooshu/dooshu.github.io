【蒜山被始兴王命作诗】

暮冬霜朔严。地闭泉不流。玄武藏木阴。丹乌（本集、《诗纪》并云。一作鸟。）还养羞。劳农泽既周。役车时亦休。高薄符（本集、《诗纪》并云。一作浮。）好茜。（本集、《诗纪》并云。一作清。）藻驾及时游。鹿苑岂淹睇。兔园不足留。升峤眺日︷。临迥望沧洲。云生玉堂里。风靡银台陬。陂石类星悬。屿木似烟浮。形胜信天府。珍宝丽皇州。白日回清景。芳醴（《诗纪》作艳。）洽欢柔。参差出寒吹。《风□》戾江上讴。王德爱文雅。飞瀚洒鸣球。美哉物会昌。衣道服光猷。（○本集八。《诗纪》五十一。）

