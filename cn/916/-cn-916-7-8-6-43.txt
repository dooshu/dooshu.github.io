【咏】

〖本集无咏字。〗照镜诗朱（玉台作珠。《类聚》同。）帘旦初卷。绮（《类聚》作停。）极朝未织。玉匣开鉴影。（玉台作形。《类聚》作览形。）宝台临净（本集、《诗纪》作静临。）饰。对影独含笑。看花（《类聚》作光。）时（玉台作空。）转侧。聊为出茧眉。试染夭桃色。羽钗如（《诗纪》作宝钗若。）可（本集作宝钗若何。）间。金钿畏（本集作长。玉台同。）相逼。荡子行未归。啼妆坐沾臆。（○本集一。玉台新咏五。《类聚》七十。《诗纪》八十三。）

