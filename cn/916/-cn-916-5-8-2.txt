【侍宴覆舟山诗二首】

〖敕为柳元景作。○以下五言。〗

息雨清上郊。开云照中县。游轩越丹居。晖烛集凉殿。凌高跻飞楹。追焱起流宴。□玄（本集作扌玄。案即抵字。）苑含灵群。岩庭藏物变。明辉烁神都。丽气冠华甸。目远幽情周。醴洽深恩遍。（○本集八。《诗纪》五十一。）

繁霜飞玉闼。爱景丽皇州。清跸戒（《类聚》作式。《诗纪》云。一作式。案式乃□之残。）驰路。羽盖伫宣游。神居既崇盛。□□（《类聚》作岩险。同。）信环周。（《类聚》作周流。）礼俗陶德声。昌会溢民讴。惭无胜化质。谬从云雨浮。（《诗纪》云。一作游。○《类聚》三十九。本集八。《诗纪》五十一。）

