释印肃　颂

一轮心月耀昏衢，梦幻吞侵谁得知。

幸遇知音重为举，息心回念理元辉。

释印肃

释印肃　颂

一句当天正信希，欲谈词丧懒投机。

高峰既远休寻访，不惜眉毛为发挥。

释印肃

释印肃　颂

一身清净本无瑕，了了归家胜出家。

红叶舞风须早觉，莫将有限逐虚华。

释印肃

释印肃　颂

一心圆持种种心，信心诸境绝追寻。

此中无分应难到，便好回光免陆沉。

释印肃

