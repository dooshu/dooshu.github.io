王禹偁　岁暮感怀贻冯同年中允

谪宦商於郡，闲门车马稀。

尘侵书命笔，香散入朝衣。

烧尽峰峦出，霜晴木叶飞。

夜来天欲雪，寒梦不成归。

王禹偁

王禹偁　岁暮感怀贻冯同年中允

岁暮客商山，谪居多昼眠。

梦回红药树，身落紫微天。

不得亲公事，如何望俸钱。

荒城共谁语，除却访同年。

王禹偁

王禹偁　岁暮感怀贻冯同年中允

谪居京信断，岁暮更凄凉。

郡僻青山合，官闲白日长。

烧烟侵寺舍，林雪照街坊。

为有迁莺侣，诗情不敢忘。

王禹偁

