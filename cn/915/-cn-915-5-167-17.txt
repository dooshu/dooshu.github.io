◇自表后主

伏念臣赋性拙直，遭时艰难，兴师北伐，末获全功。何期病在膏肓，命垂旦夕。伏愿陛下清心寡欲，约已爱民。达孝道于先君，存仁心于寰宇。提拔逸隐，以进贤良。屏黜奸谗，以厚风俗。（已上六十九字见张采《三国文》，未知所本。）臣初奉先帝，资仰于官，不自治生。今（已上十四字从旧写本《北堂书钞》三十补。）成都有桑八百株，薄田十五顷，子弟衣食，自有余饶，至于臣在外任，无别调度，随身衣食，悉仰于官，不别治生。以长尺寸。若臣死之日，不使内有余帛，外有赢财，以负陛下。（《蜀志·诸葛亮传》，旧写本《北堂书钞》三十八）

