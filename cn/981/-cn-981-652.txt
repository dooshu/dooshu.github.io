舒岳祥　自和前韵答达善

一字不轻王达善，忽看唾玉落钩银。

共评中说跻尊魏，谁草玄经饰美新。

大泽深山容避地。蓬莱弱水叹扬尘。

与君同勘丹经诀，长饭青精养谷神。

舒岳祥

舒岳祥　自和前韵答达善

幽幽丛薄无尘到，渺渺菅茅有露零。

松曲似腰元自直，潭澄如眼赂谁青。

千愁渓涊那能浣，万事凄迷不欲醒。

阴晦终逢开霁日，宫槐称影度阶蓂。

舒岳祥

