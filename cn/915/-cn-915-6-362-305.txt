○答王敦书



鱼相忘于江湖，人相忘于道术。竭股肱之力，效之以忠贞，吾之志也。（《晋书·刘隗传》）

刘波

波字道则，隗孙。初仕石虎，参冠军将军王洽军事。虎死，与洽南归。穆帝以为襄城太守，累迁桓冲中军、谘议参军，寻为建威将军、淮南内史，镇石头，除尚书左丞，不拜，转冠军将军、南郡相，免。後复为冠军将军，累迁散骑常侍。苻坚败，出督淮北诸军、冀州刺史，以疾未行。追赠前将军。



