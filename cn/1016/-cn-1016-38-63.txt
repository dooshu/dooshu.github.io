杨简　寿赵泉使

孕秀钟鼎庆源长，属近亲依日月光。

弧矢影侵槐阴绿，熊羆梦入藕花香。

诗书博雅今平献，政事精明古μμ张。

九府本根关大体，故分华节到鄱阳。

杨简

杨简　寿赵泉使

来迎父老喜相扶，才大能令惠爱孚。

十道山川新约束，三楼风月旧规模。

岩岩气貌逾嵩华，坦坦胸襟有典谟。

仰止光华申善颂，何当敛版向庭趋。

杨简

