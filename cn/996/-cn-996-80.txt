项安世　次前韵谢王主簿二首

夷甫风姿满坐头，瀎冲电目照人明。

更拈秋水长天句，来映清霜十月晴。

援笔而成弥处士，摇毫不尽崔廷评。

若容跛鳌追高步，勿卹驱尘小作程。

项安世

项安世　次前韵谢王主簿二首

南州高士到湘州，山鬼湘娥暮暮愁。

行世头颅浑欲老，贺天胸次未经酬。

搜残风月三千界，吟破江湖九十洲。

谁报玉皇香案道，早将关放石渠休。

项安世

