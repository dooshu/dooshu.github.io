○郑碣除江西判官李仁范除东川推官裴虔馀除山南东道推官处士陈威除西川安抚巡官等制

敕。浙江西道都团练判官将仕郎监察御史里行郑碣、李仁范暨虔馀等，咸以文行，策名清时，诸侯知之，命为幕吏。少微四星，处士毗辅之宿也。天之布列，在轩辕前，此乃天意亲近贤良，先於妃後。威者吾能言之，耕延陵之皋，荷石门之┠，沉如鱼潜，冥若鸿翔，非吾贤相，尔不肯起。勉酬知已，以壮在野。并可依前件。

