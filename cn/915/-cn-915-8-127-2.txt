◇禁经上价一逆

夫言籍云舒，贵空有之美，圣贤功绩，何莫由斯，实学者之渊海，生民之日月，所以波仑菩萨，慈悲等照，震电光於炎途，弭魔贼於险泽，泛灵舟於信风，接浮生於苦海，闻道诸经，制杂凡意，教迹邪险，是故不传》，怪哉道化，空被禁锢，观今学者，不顾严科，但得金帛，便与其经，贫者造之，至死不睹，贪利无慈，逆莫过此，又其方术，秽浊不清，乃扣齿为天鼓，咽唾为醴泉，马屎为灵薪，老鼠为芝叶，赀此求道，焉能得乎。昔秦皇汉武，不获轻身，使徐福公孙，远冥云波，祈候通仙，影响无陈。夫闲心祛欲，则事与道邻，岂假骤涉之劳，咽唾嗑齿者乎。

