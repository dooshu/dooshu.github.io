○钱氏大宗谱列传·预宁钱侯列传

侯讳弥，字德盛。永安侯第二子也。颖悟过人，善属文。袭父荫仕晋，甫十八补主簿，累迁散骑常侍。而声誉四驰，调陈州剌史。下车之初，以法诛蠹民豪猾，而汲汲於抚字，民甚德之。转辅国大将军，敕授预宁侯。夫人魏氏，生四子，曰玮、曰基、曰纂、曰道济。侯与夫人合葬长城戍山之南。

