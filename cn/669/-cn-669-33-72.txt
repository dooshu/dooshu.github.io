72　啗螯譏爾雅賣餅斥公羊


唐彦謙送樊琯司業歸朝詩：「啗螯譏爾雅，注見前「小學」〔一〕。賣餅斥公羊。」注見前「公、穀」〔二〕。事見晉書、魏志。

【全云】晉書、魏志蔡謨、鍾繇事。

【元圻案】彦謙詩見文苑英華二百八十三。〇晁氏讀書志：「唐彦謙，字茂鄴，并州人。咸通末進士，著鹿門詩一卷。」

〔一〕按見本書卷五大戴禮記第一五〇「説苑引子思」條注。「注見前小學」，有誤。

〔二〕按見本書卷六左氏第一一六「公羊疏」條注。「注見前公穀」，有誤。





