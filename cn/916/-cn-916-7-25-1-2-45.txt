【自江州还入石头诗】

鼓□浮大川。遥睇雒城观。雒城何郁郁。杳与云霄半。前望青龙门。斜晖白鹤馆。槐垂御沟道。柳缀金堤岸。迅鸟晨风趋。轻舆流水散。高唱（文苑云。一作歌。）梁尘下。湘瑟翔禽乱。（文苑云。一作维瑟荆琴乱。）我思江海游。曾与朝市玩。忽寄灵台宿。空轸及关叹。仲子入南楚。伯鸾出东汉。何能栖林枝。取毙王孙弹。（○文苑英华二百八十九。）

