○为王及善让内史第二表

臣及善言：臣叨荷殊私，冒陈至恳，而惕虑昏於凡识，深诚蔽於短辞。丹概罔通，紫泥徒渥，奉还答，周惶失措。臣中谢。臣才疏行缺，运偶时来，荣匪德迁。官由恩达。法河象岳，外台历府，行参八命，坐陟九霄。彤轩早驺，非振鹭之饰；青组丹绂，是濡鹈之讥。施重邱山，效微涓滴，妨贤自久，速谤滋深。顷因齿发之衰，得蒙骸骨之赐，西河退老，非玩经书；东海归闲，空求药饵：方养支离之疾，翻成恺悌之恩。曲降丝纶，重收簪屦，徵荣朽木，责焰寒灰，将使策蹇磨铅，入总枢秘，牵羸引惫，参典钧石。仰恩渥，顾探心守，桑榆且晏，蒲柳先秋。方与张县老人，论其甲子；淄川艾耋，比其容貌，将何以对攵金，趋奉玉墀，当凤沼之便蕃，望龙闱之清切？况寅亮皇极，经纶帝道，功参济巨，义等作霖，隆替是因，具瞻斯在，永言授受，岂当容易？是用深鉴陈力，载怀量己，方忧折鼎，乞保悬车。且今百度惟贞，九流式序，鸿齐列，俊在官，岂可使画虎承羞，丰貂窃幸，谬中孚之好爵，辱大雅之能官？伏札活惟至公，俯收曲泽，矜此疲劣，改命才贤，则器满之凶，不累於愚叟；楝隆之吉，永光於圣代。无任惭惧屏营之至，谨重诣朝堂奉表以闻。







