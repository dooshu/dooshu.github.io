邵雍　林下五吟

真工造化岂容私，拙者为谋亦甚微。

安乐窝深初起后，太和汤酽半醺时。

长年国里篮舁往，永熟乡中杖策归。

身似升平无一事，数茎{上髟下此}白任风吹。

邵雍

邵雍　林下五吟

老年躯体素温存，安乐窝中别有春。

万事去心闲偃仰，四支由我任舒伸。

庭花盛处凉铺簟，檐雪飞时软布裵。

谁道山翁拙於用，也能康济自家身。

邵雍

邵雍　林下五吟

有物轻醇号太和，半醺中最得春多。

灵丹换骨还如否，白日升天似得麽。

俠快意时仍起舞，到忘言处只讴歌。

宾朋莫怪无拘检，真乐攻心不奈何。

邵雍

邵雍　林下五吟

相招相劝欢流霞，鬓乱秋霜发乱华。

所记莫非前甲子，凡经多是老官家。

共夸今日重孙过，更说当时旧事呀。

言语丁宁有情味，后生无笑太周遮。

邵雍

邵雍　林下五吟

生来未始画田畴，无岁无时长有秋。

随分杯盘俱是乐，等闲池馆便成游。

风花雪月千金子，水竹云山万户侯。

欲俟河清人寿岁，两眉能着几多愁。

邵雍

