王禹偁　太宗皇帝挽歌

卜世知无极，上仙安可寻。

祝尧违众望，传启合天心。

陵柏萧骚韵，阶茅寂寞阴。

何人开殿合，尘暗九弦琴。

王禹偁

王禹偁　太宗皇帝挽歌

舜化无偏党，尧年久耄期。

世间人自哭，天上事难知。

终让东封礼，遂成南狩悲。

金銮旧学士，头白涕涟洏。

王禹偁

王禹偁　太宗皇帝挽歌

日到虞泉落，天从杞国崩。

去年寿宁节，今夕永熙陵。

薤露悲风起，松阡苦雾凝。

龙髯攀不及，千古恨难胜。

王禹偁

