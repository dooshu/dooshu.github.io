寄阮亭农部

归鞅越郊圻离思盈襟袖所思琅琊客矫矫金闺秀畴昔官江南京岘地辐辏一日命舟车题字满巗岫郎署历清曹艺苑日蒐狩昔为山水音今为金石奏结情江海人晨夕苦昵就开心相可否磨切肆讨究客子栖京华举动见穷陋解官无长物未足成瑕垢时俗或揶揄君收若兰臭读我卖船诗慷慨书其後大张亷吏军抗声告耆旧杜陵与道州千载复良觏安得驾赤螭与子同驰骤

