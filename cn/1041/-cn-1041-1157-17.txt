滕岑　蒋中丞庭下芙蓉三首

西风吹下一庭秋，秋自无聊花更愁。

醉脸晚来红拂掠，未妨萧瑟却风流。

滕岑

滕岑　蒋中丞庭下芙蓉三首

莫把秋芳与春比，物生各各以时行。

只今独步西风里，那得春花与抗衡。

滕岑

滕岑　蒋中丞庭下芙蓉三首

菊与为朋竹与邻，闭门谁见晓妆新。

不须多羡苏堤好，车马往来尘污人。

滕岑

