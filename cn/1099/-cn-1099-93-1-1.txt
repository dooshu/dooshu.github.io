○處置流民疏 【 處置流民】

節奉敕諭、近聞湖廣荊襄河南南陽等處流民、自往年驅逐之後、中間多有去而復來、及近時各處災傷陸續逃移之數、日漸眾多、不可不預為處、命爾前往彼處遍歷地方、除原有附籍外、其新聚流民、須一一處勘見數、公同各該鎮守分守巡撫內外官員、從長計議、查照宣德正統年間以來、官司行過事蹟、或編戶籍、附入州縣、或驅遣復業、嚴立禁約、二者之間、孰得孰失、務在詢察人情、酌量事埶、眾以為是、雖巳廢之法、所在當行、眾以為非、雖巳行之事、亦所當改、用圖經久之計、毋循目前之謀、又如本處衞所、或漫無統紀、當止?帚之某司附近州縣、或有不相管攝、當属之某府、凡事悉聽爾便宜處置、應奏請者、具實奏聞、彼處三司能幹官員、並聽爾差委分理、其事務要停當欽此、又准、戶部咨該太子少保兼左都御史李實題稱荊襄等處流民須立州縣以統治之、設衛所以控制之、則　朝廷無南顧之憂、蒼生免流離之患、撫安之計、無過於斯、等因節該奉　聖旨是、著左副都御史原傑去、務要處置停當、欽此、為照陝西漢州等府金州商洛等縣、俱與荊襄接境。係流民新聚處所。□委湖廣河南陝西都布按三司官員王用等徧歷山谷。取勘流民共一十一萬三千三百一十七戶。男婦共四十三萬八千六百四十四丁口。審係山東山西陝西江西四川并本省軍民等籍。隨同鎮守等官議得前項流民。先因原籍粮差浩繁。及畏罪弃家偷生置有田土。盖有房屋。販有土產貨物。亦不過養贍家口而巳。別無非為事端。項襄毅械逐非策也若依前例一概逐遣。尚恐去而復來。或各處頑民。闖知地土空閒。糾集趁住。不數年必有甚如今日之眾。埶難盡遣。合將近年逃來、不曾置有產業、原籍田產尚存流民戴廣等共一萬六千六百六十三戶、男婦共四萬五千八百九十二丁口、并平昔兇惡、斷發原籍者、照例遣回、其本分營生流民張清等共九萬六千六百五十四戶、男婦共三十九萬二千七百五十二丁口、仰遵　聖諭編附、各該州縣戶籍應當粮差、仍嚴立禁條、用杜將來流徙此非一時之安。亦有久遠之計。奈何襄陽僻在一隅、相離本布政司水路動經旬月。所轄一州十縣。內均州竹山縣穀城縣南漳縣房縣鄖縣上津等縣。俱在萬山之中。賊盜嘯聚之處。相離襄陽。遠則十里。近不下五日。一旦有事。若待再報湖廣三司。議調官軍。鮮克濟事。必須就近添設司府。分管衛縣。位高望重。且知利害所係。較之所縣百倍有益。此鄖陽立鎮之始今踏勘得鄖縣地方廣濶。迫近漢江。路通竹山房縣上津洵陽浙川等縣。正四通八達要地。逓年盜賊出沒之所。應合展築城池。添設所衛。控制地方。撫安軍民。及據竹山等縣里老楊郁等并承委布政司等官王用等、呈告竹山縣地名尹店、鄖陽南門堡洵陽縣白石河商縣豐陽鎮南陽南召保唐縣桐栢鎮房縣馬良坪宜陽縣穆冊趙保村汝陽縣楊埠、俱係長山大谷。密傍江河。各離縣遠。非獨藏賊巢穴、抑亦禁捕不前。俱合添設縣治。并巡撿司等因。恐有違碍。臣又同各該委官踏勘得尹店南門白石河豐陽南召桐栢等處相應立縣馬良等坪止可立堡。穆冊保村楊埠各應添設巡撿司。俱各遵奉敕旨、便宜處置。委官督造鄖縣。展築城池。添盖公署。工程浩大。必須軍民兼役。方可圖成。伏乞敕令湖廣鎮守巡撫并分守官員趁時修築、庶得堅完以撫流逋、以安地方、千萬年幸甚、

