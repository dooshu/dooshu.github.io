立春前一日与吕大瑜玉游部子山用前冬游韵　四首

立春前一日与吕大瑜玉游部子山用前冬游韵　四首[1]

水曲山重画意存，小桃红处访仙源；莫成刘阮归来日，已见人间七代孙。

又占浮生一日闲，寻春人在白云间；欲从丛桂吟招隐，不数淮南大小山。

沧海横流居未安，一丘一壑此心宽；他年雪夜如相访，请作山阴道上看。

利锁名缰百不宜，林泉佳处系幽思；此间可作王官谷，红杏春林客品诗。





