杨万里　瓶中淮阳红牡丹落尽有叹三首

只愁风雨妒花枝，翦入瓷瓶养却伊。

更下重帘深闭合，忽然花落又关谁。

杨万里

杨万里　瓶中淮阳红牡丹落尽有叹三首

眼中姚魏过匆匆，只有淮阳打底红。

杜宇一声花睡醒，却教老子怨东风。

杨万里

杨万里　瓶中淮阳红牡丹落尽有叹三首

又是明年看牡丹，未开芍药怪春寒。

落英满地不须扫，一片蔫红也足观。

杨万里

