醉中信笔作四绝句既成惧观者不知野人本心也复作一绝

过得一日过一日，人间万事不须谋。

邻家幸可赊芳酝，红蕊何曾笑白头。



醉中信笔作四绝句既成惧观者不知野人本心也复作一绝

今朝卖谷得青钱，自出街头买彘肩。

草火燎来香满屋，未容下箸已流涎。



醉中信笔作四绝句既成惧观者不知野人本心也复作一绝

老觉人间足畏涂，怕人浑似怕於菟。



晴明颇动青鞋兴，先探门前有客无。



醉中信笔作四绝句既成惧观者不知野人本心也复作一绝

治道巍巍本易成，狂言安得略施行。



太平事业人皆见，不计封伦死与生。



