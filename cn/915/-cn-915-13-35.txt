◎尉迟迥

迥字薄居罗，代人，文帝姊子，为大丞相帐内都督，尚魏文帝女金明公主，拜驸马都尉。累迁尚书左仆射兼领军将军，拜大将军，封魏安公。废帝时以平蜀功拜大都督益潼等十八州诸军事、益州刺史，征还。孝闵受禅，进柱国大将军，封宁蜀公，及受禅，以为小宗伯，督陇右十二州，进封蜀国公，后为都督秦、渭、文、康等十四州军事，累迁大司马，拜太师，加上柱国。宣帝即位，拜大右弼，又拜大前疑，出为相州总管。静帝初，隋将革命，征还会葬，举兵不受代，为韦孝宽所败自杀，至唐武德中，诏改葬，开元中建庙立碑。

