张巽　游洞霄宫

掣开九锁谒琳宫，物色真仙剑履踪。

一朵云根生老涧，千寻天柱压群峰。

功名秘略求黄石，呼吸微言斅赤松。

我是康庐倦游客，朼来犹爱翠云重。

张巽

张巽　游洞霄宫

新晴草木翠光流，麦陇清和四月秋。

巽二风来山发冷，阿香雷过馨声幽。

杜鹃閧枕催归去，丁鹤攀辕欲借留。

半夜忽闻岩壑响，小诗调戏鬼神愁。

张巽

张巽　游洞霄宫

曜相偏羸足力强，不辞複岭与重岗。

未穷仙隐千年迹，先炷宸游一瓣香。

诗得好题难驻笔，酒逢佳趣便飞觞。

梦回彷佛前身事，却认金庭是故乡。

张炎

