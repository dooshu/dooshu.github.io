○為閱分緊要隄工亟行修築以保運道疏 【 修築河隄】

此疏在潘公季馴去後萬公行事之始放重行查勘

為運期巳迫、河工宜早、懇乞　聖明申飭管河諸臣、畫圻分理、刻期報完、以便責成、以禆新運事、該職等備查、原議修築隄防、自徐州以下、起至宿遷縣止、參百柒拾里、急須料理、逐一勘計、內勘得徐州以下、南岸自青田淺起、至關家口止、北岸自呂梁城起、至栲栳陸家灣止、一?原有年例舊隄、南岸長一萬四千八百四十四丈五尺、北岸長六千一百七十五丈、俱卑薄不堪防禦、內青田淺起、至陳家灣止、隄長四千七百二十四丈五尺、逼近河滸、應該改築遙隄、其餘隄兩崖、共長一萬六千二百九十五丈、俱應幫築高厚、先經總理河道都御史潘季馴題請、巳分三大工見在修築、其自關家口起至直河止、自陸家灣起、至韓家莊止一?、原於隆慶五年分五大工、修築縷水長隄、南岸長一萬四千二百一十一丈九尺七寸、北岸長一萬五千一百一十二丈八尺六寸、俱巳築完、但去歲工完久後、又被九月初旬黃水大發、刷洗單簿、各照原分界限修補、巳經遵行調夫、見今分投修理、又勘得北岸自韓家莊起至直河止、長七百丈、南岸自直河起至宿遷小河口止、一?長八千四百丈、俱原無隄防、今應創築、遵依均分五大工、其北岸直河以下諸湖聯絡溝道數多、湖水出洩、勢難堵截、每歲水發。湖河通連。糧船俱由南岸經行。既無阻礙。且馬陵諸山。綿絡環抱。橫截宿遷。縱使河水泛溢。亦可保無他患。職等公同勘議相應免築。今將修補舊隄、井新分工程丈尺同分管司道府佐委官職名、逐一查明呈報等因、俱經通行督工各該司道、查照原派五大總分管地方、仍舊分投督理、原無隄者。即便創築。原有而卑薄者。即便加增。興工修理、合用人夫、查照上年取用。并將應修隄工合用工費會同估勘。呈奪未報、該臣又經催行勘估、并各分管隄工開報以憑查閱、具　題去後、今據前因該臣督同司道等官郎中吳自新等、自清河縣至茶城、周爰相視、上源下流、兩岸俱應建築長隄、然患有急緩。則工有先後。在茶城乃漕黃二水交會之處。每被淤淺。在邳睢實地形卑下之區。尤慮衝決。為患不測。工宜先舉。宿遷以下。河闊岸高。茶城以西。黃河上游。觀其部署大是了然運不經行。似當緩圖。目下喫緊隄工。大約四?。今境山至茶城。北岸築隄。束漕水抵黃流。擬作一?。分為一工。即令創築。茶城以下。經徐州至呂梁。兩岸地形頗仰。山麓接連。隄可免築。南岸青田淺至關家口。北岸呂梁城至栲栳灣。擬作一?。分為三工。查照改築加幫、刻限完報。南岸自關家口起至直河止、北岸栲栳陸家灣起、至韓家莊止、擬作一?。照舊仍分五工。酌量幫補、務期高厚、北岸韓家莊起、至直河止、南岸直河起、至宿遷小河口止、擬作一?。分為五工。分投創築。臣詳閱一帶巳築南北二隄除青田淺至陳家湾、離河稍遠、其餘俱逼河身、詢之原管司道諸臣、皆云彼時水占、無處著根、只得於牽路起築、盖當泛溢之秋、不得已而就近爾今將築過者加增高厚、築近者另築月隄、有固隄以為約束、有月隄以為防護、每歲修補、庶可堅久、其見築及新分之工。悉從遙隄之制。至於茶城乃漕黃交會之處。黃水強。則漕水退避而塞。漕水強。則黃水退避而通。不足深慮。其羊山新衝之河。俱已淤平。縱使開通。黃水復塞。不必施工。今議自境山至茶城北岸築隄以束漕水。使其力勁可敵黃流。黃水順下。則沙不倒壅。已該太子少保工部尚書朱衡坐委蕭縣知縣唐文華、帶領夫役常川在彼糧運。未至則濬淺。既至則挽舟。運盡而止。治河事宜先後大異今之所是後即成非如潘公當時甚以為是而亦有非之者故不可執一見以懸断也俱存以俟考以上隄工自境山茶城至宿遷縣小河口。除徐州呂梁兩岸近山之處免築外。其見修補創築隄。共六萬二千三百四丈三尺三寸。臣慮恐入夏。天雨妨工。用力遂難。仍嚴行司道上緊修築。俱限四月伏水未發之前報完。務令堅固。其保萬全人力可為敢不盡瘁臣於河上舟行六百餘里、嘔心二十餘日、竊惟今之語治河者、其說有二、主防運河者。則以隄必亟築。主順水性者。此殆非也則以隄必勿築。臣以為古之治河者。求以去河之害縱其性而順下焉。則無事矣。勿築誠是也。今則不惟去河之害。復欲資河之利。萬一縱其性之所之。如昔年河決張秋。東注于海。則今運道悉為平陸。雖欲勿築。不可得也。故禦盜必資夫城守。禦河必籍夫隄防。但河東趨。則順其性而為之東隄。不可激之使西。河南徙則順其性而為之南隄。不可障之使北。隄遠河則所匯者廣。可使安流。隄近河則所容者隘。必致激摶。尋常水漲。隄有全功。異常水災。隄無勝筭。取譬切則使人自明此河隄之大較也河道流動譬之人身清河以下其尾閭也邳宿之間其水道也徐呂之間其肚腹也旁流既多正道自塞是以有邳河之淤水道既湮肚腹自脹是以有徐州之患故清河之流迅。則邳宿之道自通。而徐州之患自減。此運河之大較也修築長隄、必賴夫力、然白夫不如徭夫徭夫不如募夫。白夫者、州縣借派之夫。未行則有幫貼安家之苦。既行則有道路往返之勞。在役則有支給飯食之費。且騷擾百姓。竭民事河。臣所憂有大於河者。徭夫者定編舖淺閘溜之夫相沿巳久。官民俱安。募夫者雇募貧困之民。損官而不擾民工作而寓賑濟民心既樂。用力尤勤。大率白夫除民貼安家外。官復給之飯食徭夫除編僉工食外。官復給之犒賞。皆有重復費用。若募夫則每工給官銀四分、始量力而分工。終計工而受直。應補給者補給。應扣除者扣除。但不失信。即可子來。故白夫不如徭夫徭夫不如募夫。此夫役之大較也除宿遷以南事宜科臣具題、宜稍從緩、誠以民力所宜稍紓、大工難舉、姑俟司道查勘、至日另行具　題外、今將境山茶城、以至宿遷縣修築創築二項工程、河隄丈尺、并司道府佐職名、理合具本開坐、謹題、

