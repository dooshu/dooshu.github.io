林亦之　同安抚赵子直饯朱晦萩於怀安二首得重字

祖帐寒梅白未空，已看新叶绿重重。

八州斧钺送行客，十里旌旗绕暮峰。

北斗独高韩吏部，南州争慕郭林宗。

一时宾主俱豪杰，敢道招要到野农。

林亦之

林亦之　同安抚赵子直饯朱晦萩於怀安二首得重字

虎夷长想蕙兰踪，螺渚幸修桑梓恭。

诗造本情天下诵，学传正统世儒宗。

三山过客日无数，西海闻人此一逢。

官烛行行送归路，半村无月海云重。

林亦之

