◇纪事

宋初有法琼尼，南方人，不知因缘所出，辟谷食枣栗，不著绵帛，戒德甚尊严，禅定多所感通。会稽恭子张使君莅广州，便供养之。随使君还吴，又随出入。尼自克亡日，舍命后勿棺殓，但以乞乌鸟，至破冈，如期而终。使君依旨，送林野间停，再七日七夕，鸟兽不敢侵，乃收殡焉。亡祖亲使君之第四女也，就琼尼受戒，敕余记录之。（《广弘明集》四十）

