○授裴谂司封郎中依前充职制

敕。台郎望美，词凶地高。粲列宿之辉华，参起草之宥密。自非风仪玉立，器宇川停。ゼ天之雄文，蕴掷地之清韵，则不足以膺我妙选，为时美谈。翰林学士考功员外郎裴谂，袭庆于门，腾芳戴席。端庄抱吉士之操，谨默得贤人之风。灼若春华，皎如瑞素。自擢居文囿，参侍瑶墀，进对益见其周详，词旨不离於雅厚。是宜仍金銮之旧职，荣粉署之新恩。保乃休光，更流芬馥。可依前件。

