○请收兵讨贼启

逆胡犯阙，四海分崩，不因人情，何以兴复？今殿下从至尊入蜀，若贼兵烧绝栈道，则中原之地，拱手授贼矣。人情既离，不可复合，虽欲复至此，其可得乎？不如收西北守边之兵，召郭、李於河北，与之并力，东讨逆贼，克复两京，削平四海，使社稷危而复安，宗庙毁而更存，扫除宫禁，以迎至尊，岂非孝之大者乎？何必区区温凊，为儿女之恋乎！

金城公主

