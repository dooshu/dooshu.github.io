◎梁督部

梁晚香先生（肯堂）任直隶总督时，幕宾有周疯子者，精于天文占测。一日仰天，忽言天牢开矣。先生素信其言，立往查臬司监，则皆以磁碗破锋，互相剃发，将于是夕越狱群逃，以有备而止。先生寝其事，所全活甚多。是时，尚未得孙也。先生之长子某，尝祷于泰山碧霞元君祠而牛小槎，后由部郎出守顺德。凡祷于碧霞君者，例以祠中土偶归供宗祠中。年久，土偶为雨所漏淋，卸其肩之一角，而太守旋患臂痛。后将土偶装塑完好，而臂疾亦痊。今先生之曾孙翰苹太史（敬事）又中丙申进士，入翰林矣。

