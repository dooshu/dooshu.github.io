【江南曲】

汀（万花谷误作汴。）洲采白□。日落（环宇记作晚。万花谷同。《诗纪》作暖。）江南春。（环宇记作村。）洞庭有归客。潇湘逢故人。故人何（《类聚》作久。）不返。春华（乐府作花。《诗纪》同。）复应（《诗纪》云。一作将。）晚。不道新知乐。只（玉台作且。《类聚》作空。文苑作只。）言行路远。（○玉台新咏五。《类聚》四十二。文苑英华二百一。《乐府诗集》二十六。《诗纪》七十九。又太平寰宇记九十四作柳恽诗。引村一韵。万花谷五作为吴兴守诗。引春一韵。）

