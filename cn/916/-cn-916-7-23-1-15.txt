【三日侍兰亭曲水宴诗】

策星依夜动。銮驾总（《类聚》作忽。岁时杂咏同。《初学记》作物。文苑同。又注。集作忽。按作总者是。忽乃因□字致讹。）朝游。旌门临苑（《初学记》误作花。文苑作远。）树。相（文苑误作柏。）风出凤楼。春生露泥泥。天覆云油油。桃花舒（岁时杂咏作生。文苑同。《初学记》作生出。）玉涧。柳叶暗金沟。禊川分曲洛。帐殿掩芳洲。（文苑作州。）踊跃□鱼出。（《类聚》作生。《初学记》作醉。岁时杂咏、文苑同。）参差绛枣（文苑作藻。）浮。百戏俱临水。千钟共逐流。（○《类聚》四。《初学记》四。古今岁时杂咏十六。文苑英华百七十二。《诗纪》八十。）

