方岳　复雪

老夫茅屋住冰壶，山市人家亦画图。

世界空花春势力，神仙乾汞水工夫。

诗情浩浩迷高厚，元气茫茫混有无。

一夜东风天万里，并归石铫小砖炉。

方岳

方岳　复雪

自邻苍头拿短壶，兴成何必剡溪图。

有给为者梅兄弟，岂易卑哉竹丈夫。

宾从野情纷灿熳，山川云气上虚无。

相随石鼎清如水，底用侯家暖玉炉。

方岳

