高斯得　次韵王深道寄题其弟敏道菊山

黄花有鉴能品人，俗士往往遭眼白。

独怜寂寞陶长官，到死同盟不相释。

至今采采东篱诗，千载晶光犹陆离。

犹人妙质久无记，羞对纷纷女曹儿。

子今风尘走异县，故山举头不可见。

奈何友此隐逸花，三嗅幽香意中恋。

我闻瀛壖足隻州，梦生八翼飞秋秋。

不须苦觅菊山句，晚节相期拂衣去。

高斯得

