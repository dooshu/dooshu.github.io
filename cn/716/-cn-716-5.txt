第五篇　論門

角有體乎，曰：「有一門為正，二門為佐，三門雜，四門不成牌矣。門之生熟，視賞所標。已出賞者，為熟路；未出賞者，不論已發，未發，總謂之生。去莫若生，若多留生張，未免惹生矣。存莫若熟。真生但喜重頭，如萬門屬生，而八七萬在手，偶出其一，他人即有九萬，亦未必便得利也。假熟須防縮腳。已發而未見賞者，謂之假熟。此路之賞，未必不起，但難於正本。故縮腳以待耳，若大者既盡，彼必以一大、一小正本矣。勢必惹生，寧為先發雖有兩賞，而無小牌，以副之出，後仍須惹起生路，不如先出生路，而藏賞，以制人也。謀能料敵，方可翻青。如鬮至第七張，本有熟路，而忽然出生，謂之翻青。此必逆料，散家之無，樁家之有，而出奇，以竅之，要之，不可為常也。經曰：多算勝，少算不勝。」況無算乎。

