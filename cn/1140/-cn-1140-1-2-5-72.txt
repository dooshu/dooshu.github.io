岁星堂诗序

文辞之卓然表见於世者有二焉其一曰可喜清词丽句目眩情移者是也其一曰可畏劲气雄风惊魂动魄不可逼视者是也人情好投以所喜而避其所畏故竞为软美涂饰之辞夸世弋名譬犹燕赵之佳人吴楚之艶质粉白黛緑争妍取怜忽有伟人高官佩剑顾盻非常不知所从来袒臂大呼衆皆溃散其气量之大小强弱盖若斯殊也杜陵有云或看翡翠兰苕上未掣鲸鱼碧海中此老跋扈已见乎辞矣伯调与予论诗最久其诗不甚可喜然魁梧自负当其研练匠心则坚金美玉无可瑕疵以予官齐鲁褰裳渡江北游淮泗涉黄河登泰山而望沧海郁其苍茫之气着为诗歌尤洋洋多大风望气者皆错愕敛手予尝畏其难欲抑之使近人伯调握笔不肯下殆未易与争雄也客秋稇载其诗访予宛陵适予留滞?关不得见今相聚武林而其集已刻成菜阳宋公序之矣聊书其所独异者以识其端若使诗能穷人如伯调者虽欲不穷不可得已

学余堂文集卷七







学余堂文集卷八

钦定四库全书

学余堂文集卷八

翰林院侍读施闰章撰

