【古离别】

〖六臣本《文选》注云。五臣作别离。〗

远与君别者。乃至雁六关。黄云蔽千里。游子何时还。送君如昨日。檐前露已团。不惜蕙草晚。所悲道里寒。君在天一涯。（本集作君行在天涯。《类聚》同。六臣本《文选》注云。五臣作君行在天涯。玉台作君子在天涯。）妾身长（玉台作心久。）别离。愿一见颜色。不异琼树枝。菟丝及水萍。所寄终不移。（○本集四。《文选》三十一。玉台新咏五作古体。《类聚》二十九作拟古杂体诗。《乐府诗集》七十一。广《文选》十。《诗纪》七十六。）

