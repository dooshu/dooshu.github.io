○报董景珍书

我之本国，昔在有隋，以小事大，朝贡无阙，及贪我土宇，灭我宗礻方，我是以痛心疾首，无忘雪耻。今天启公等，协我心事，若合符节，岂非上元之意也？吾当纠率士庶，敬从来请。

王绩（一）

绩字无功，绛州龙门人。隋大业中应孝弟廉洁举，授扬州六合县丞。弃官还乡里，躬耕於东皋，时人号为东皋子。贞观十八年卒。

