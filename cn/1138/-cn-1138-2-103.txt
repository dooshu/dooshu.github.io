舍侄稼庵小石至京慰问悲喜而作

其一


槛车北发践严霜，念尔飘摇在豫章。
十载话来真梦寐，一家人际小沧桑。
嵇康未死求丹诀，阮籍何须哭白杨。
见说乡园亲串少，沙虫猿鹤总堪伤。

其二

仲容长恸缺生刍，惊定衔杯得暂娱。
上苑莺花空自好，故园松菊竟何辜。
岂图臣室生朱并，终是天心属赵孤。
华发倍怜归未得，营巢来往羡林乌。

