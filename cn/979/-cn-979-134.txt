释文珦　冯深居长余二十三岁赵东阁长余二十二岁周汶阳长余一十七岁皆折行

三老皆达人，虚受无蕂芥。

笔阵绝纵横，词源极澎湃。

丁时身屡蹇，志道心不懈。

放浪事物表，若曰宇宙隘。

求我於空间，岂识有机械。

留诗在幽窗，足以镇山怪。

神灵谨守藏，光艳无减杀。

今朝一长吟，顿使老疾差。

三老不可作，吾心亦遄迈。

中心曷能忘，长吟复长喟。

释文珦

