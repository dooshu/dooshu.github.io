舒岳祥　题零陵石屏

大山插洪澜，定是关仝笔。

缣素不能永，壁石写雄逸。

舒岳祥

舒岳祥　题零陵石屏

青峰插天隅，淡月如可吸。

江流疑有声，孤舟舞蓑笠。

舒岳祥

舒岳祥　题零陵石屏

大山如大国，小山如小邦。

低树无附丽，洪涛恣舂撞。

舒岳祥

舒岳祥　题零陵石屏

大浪所簸摇，青山为俯仰。

云何峰外雪，亦与相下上。

舒岳祥

