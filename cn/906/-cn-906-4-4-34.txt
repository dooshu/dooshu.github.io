雨雪


陈后主

《采薇》诗曰：“昔我往矣，杨柳依依。今我来思，雨雪霏霏。”《穆天子传》曰：“天子游于黄室之曲，筮猎苹泽，天子乃休。日中大寒，北风雨雪，有冻人，天子作诗三章以哀之，曰：‘我徂黄竹’是也。”《雨雪曲》盖取诸此。

长城飞雪下，边关地籁吟。蒙蒙九天暗，霏霏千里深。树冷月恒少，山雾日偏沉。况听南归雁，切思朝笳音。





