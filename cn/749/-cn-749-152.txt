廖正一


正一字明略，安陆人。自号竹林居士。元丰二年（1079）进士。元祐六年（1091），宣德郎充馆阁校勘，权通判杭州。同年十一月，除秘阁校理。绍圣间，贬信州玉山监税，丧明而没。姓名曾入党籍。大观二年出籍。有竹林集三卷（或云有白集），今不传。

瑶池宴令

飞花成阵。春心困。寸寸。别肠多少愁闷。无人问。偷啼自揾。残妆粉。

抱瑶琴、寻出新韵。玉纤趁。南风未解幽愠。低云鬓。眉峰敛晕。娇和恨。







