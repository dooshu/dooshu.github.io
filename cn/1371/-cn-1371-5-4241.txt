余为成都帅司参议成将军汉卿为成都路兵钤相从无虚日余被召出蜀汉卿坐法谪居於涪既得自便因卜筑为涪人今年广汉僧祖城来山阴乃言尝至永嘉乐清县柳市之广福寺有黄先生寓寺中炼丹及见则汉卿也余闻之感叹不已为赋此诗

将军胸中备文武，铁马黄旗玉关路。



羌胡可灭心自知，富贵有命才可与。



夺官置之三硖中，空山猿鸟同朝暮。



道逢奇士握手谈，明日家人不知处。



平生心事一丹灶，万里生涯两芒屦。



东嘉古寺卧高秋，时有巢仙来叩户。



山中岂识故将军，但怪英姿凛不群；电眼蝟须长八尺，论丹说剑气凌云。



