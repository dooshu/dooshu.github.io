葛立方　春日移舟章园

冰壶彻骨无纤尘，新来结屋苕溪滨。

倾银注瓦叟泥饮，披锦裂绣天行春。

沙平印篆鸟浴羽，浪暖破绡鱼跃鳞。

一丘一壑志愿毕，肯待人招祁孔宾。

葛立方

葛立方　春日移舟章园

腰悬六印不用求，胜处引人着沧洲。

波平草软鸥鸟下，花明柳暗池亭幽。

两园牛鸣一舟了，三春驷隙千觞酬。

肯将仆射易此乐，瀚海飞狐云正愁。

葛立方

