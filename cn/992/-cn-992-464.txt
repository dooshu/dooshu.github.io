魏了翁　袁参政挽诗

奕奕万夫望，才名四十霜。

重来陪讲幄，三入位文昌。

地辟南厅峻，砖重首折行。

修途日未旰，弭节复相羊。

魏了翁

魏了翁　袁参政挽诗

耆旧晨星似，公胡不憗留。

竟成青坞去，莫返赤松游。

时事方欹枕，天年不到头。

独余经在笥，衮衮付公侯。

魏了翁

魏了翁　袁参政挽诗

生世恨不蚤，庚申始识公。

象衣垂綷{左纟右蔡}，长佩奏璁珑。

幸甚蝇依骥，居然燕背鸿。

灵輀送无路，泪洒霅溪风。

魏了翁

