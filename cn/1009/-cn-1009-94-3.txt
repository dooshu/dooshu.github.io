赵孟坚　拜扫易斋先生墓

行乐今非少壮时，一樽聊以酹吾师。

只鸡岂敢方前辈，下马犹能慰所思。

原上松杉新种植，望中桃李半披离。

归途剧饮赓新句，颠倒纶巾不自持。

赵孟坚

赵孟坚　拜扫易斋先生墓

只鸡斗酒礼虽微，苦雨终风志不移。

卧病已辜寒食约，践盟犹及小春时，

老怀伤感浑如旧，同舍追陪尚可期。

少憩东湖勿匆遽，片云来往正催诗。

赵孟坚

