吕祖俭　送汪时法归金华

扁舟南去意茫然，襩被追随便欲前。

亲故道途相与语，但言高义薄云天。

吕祖俭

吕祖俭　送汪时法归金华

梅潦因仍不计旬，舟车屡易敢因循。

昭真观里泠泠水，岂解游人有怒瞋。

吕祖俭

吕祖俭　送汪时法归金华

霁虹解缆动江声，风不随人舟易横。

咫尺青泥含淡月，何时相对话平生。

吕祖俭

吕祖俭　送汪时法归金华

问途快阁得宽恩，舟转风移日未昏。

山月相忘期度岁，别怀祗觉暗销魂。

吕祖俭

吕祖俭　送汪时法归金华

人言追送不嫌远，我独衰残懒出门。

重教来时路旁候，犹留风月伴黄昏。

吕祖俭

吕祖俭　送汪时法归金华

归去儿曹欲与言，相思切处莫窥园。

吾宗事业无多子，守得箪瓢始见根。

吕祖俭

吕祖俭　送汪时法归金华

携手山桥第一轩，谁能结我梦中缘。

他年有意重过我，细细炉熏理旧编。

吕祖俭

