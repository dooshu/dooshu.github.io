黄庚　和茅亦山先生杂咏

风柳吹花糁白毡，莺愁蝶恨有谁邻。

不知春事又三月，堪叹人生无百年。

清气长留诗卷裹，间愁不到酒樽边。

山窗书永浑无事，一榻分云枕易眠。

黄庚

黄庚　和茅亦山先生杂咏

身世飘浮水上蓬，间中清事有谁同。

吟窗梦草添诗料，画笔生花奋化工。

酒后乌鸟时击缶，愁来咄咄自书空。

园林寂寞春何处，春在桑麻雨露中。

黄庚

黄庚　和茅亦山先生杂咏

破砚尘封懒赋诗，晚年才思觉衰迟，

耽书自笑已成癖，煮字元来不疗饥。

风月满怀诗可写，地霜侵鬓镜先知。

太公八十方荣遇，把钓溪边更待时。

黄庚

