【龙蛇歌】

〖附〗

〖《史记》曰：晋国复而文公以得归。赏从亡者。未至介子推。推亦不言禄。从者怜之。乃悬书宫门曰云云。文公出。见其书曰：此介子推也。使人召之。则亡。入绵上山中。於是文公环绵上山而封之。以为介推田。号曰介山。〗

龙欲上天。五蛇为辅。龙已升云。四蛇各入其宇。一蛇独怨。终不见处所。（○《史记》晋世家。《乐府诗集》五十七。《诗纪前集》二。）

