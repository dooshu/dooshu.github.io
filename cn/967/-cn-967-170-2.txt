李祁　郎官湖春日四首

两山收雨暗平沙，遮断溪梅隔水花。

留得烟林作图画，依稀松磴有人家。

李祁

李祁　郎官湖春日四首

空山玉蕊照琼瑰，到处寻花共往回。

欲识春风最奇处，试来同看雨中梅。

李祁

李祁　郎官湖春日四首

朦胧花影月黄昏，著意春风入酒痕。

知是江梅喜佳客，倒垂花蕊照清樽。

李祁

李祁　郎官湖春日四首

十日春阴到水亭，水边杨柳一时青。

梅花过尽桃花恶，乞取山礬入净瓶。

李祁

