李刘　贺参政二首

海山俯视百川东，中有明堂一柱隆。

两社直从平地到，寸心原共老天通。

管乐功烈非轲志，尧舜君民在尹躬。

寿国端须寿君子，原将箕翼等延洪。

李刘

李刘　贺参政二首

东府西枢纪诞辰，非烟郁郁更纷纷。

共知崧岳生申伯，竞把旃檀寿卯君。

燮理已成六月雨，经纶更作八荒云。

齐安即是安天下，敢为先生诵所闻。

李刘

