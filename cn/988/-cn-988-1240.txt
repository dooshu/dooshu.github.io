苏辙　再和二首

病起江南力未匀，强将冠剑拂埃尘。

木鸡自笑真无用，刍狗何劳收已陈。

行从銮旗风日细，侧听庙乐管弦新。

谁知四载勤劳後，并举成功祚泣辛。

苏辙

苏辙　再和二首

宸心恻恻念污莱，南御西池闭不开。

长乐鸣鞘千乘出，顾成荐鬯万方来。

从臣暗泣新宫柳，父老行依辇路槐。

双阙影斜朱户启，都人留看属车回。

苏辙

