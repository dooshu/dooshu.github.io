○答杜黄裳请上尊号表

朕以甭，嗣守丕图，不敢荒宁，以宏理道。幸属岁时丰稔，凶寇枭夷。风雨不愆，礼圜丘而报本，雷霆未震，太社而服刑。斯皆十圣降灵，幽赞寡昧，百辟叶德，驯致和平。永惟宏名，实惧虚美。卿上稽祖训，下酌群情，陈献表章，请加徽号。暨於王公卿士，降及耆艾缁黄，咸一乃心，各三其请。朕尝以宰元化者，曲成於物，法天道者，从欲於人，虽┰隐泣辜，未臻三五之化，而乐推欣戴，难违亿兆之心。德非称焉，让不获已，勉从所请，深愧於怀。

