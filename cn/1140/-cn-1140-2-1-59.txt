莫相忘行【赠同时被召诸公】

人生良会不易得对面东西各南北干戈迟暮更惊心相望那能见顔色朅来文士如云屯一时待诏来金门深山大泽皆罗致申命重招劳

至尊枚马纷纷皆博雅汉世贤良称董贾彩笔雕龙徒满眼吾侪岂是悠悠者从来虎鼠有定命歌声金石贫非病纵令醉尉相揶揄早被

君王识名姓男儿菀枯聚散复何常与君相见莫相忘

