【时人为贡举语】

〖《抱朴子》曰：桓、灵之世。更相滥举。故人为之语曰：〗

举秀才。不知书。举孝廉。父（《书钞》作乃。误。）别居。寒素清白浊如泥。高第良将怯如黾。（《御览》作蝇。○《抱朴子》审举篇。《书钞》七十九。《御览》四百九十六。又《乐府诗集》八十七、《诗纪》八并作后汉桓灵时谣。各引书、居两韵。○逯案。《晋书》引作举秀才。浊如泥。举良将。怯如鸡。与此不相同。）

