李复　咏槐

当年夹路绿参差，曾拥金舆拂羽旗。

得地偶逃斤斧幸，闻风非与雪霜期。

犹残腊火燔空腹，时有惊雷起蠹枝。

想见妖灵占上象，龟山猎罢旧都移。

李复

李复　咏槐

古槐疏惨倚颓墙，病叶先秋已半黄。

封植不知何岁月，凋零今困几风霜。

老根傍出人供爨，蠹腹多穿马系韁。

叹惜他年承爱赏，清阴曾借暑天凉。

李复

