周必大　胡涣季享示寿诗二首十月二十五日因其生日次韵答之

诸父声名塞两间，圭分青白毂朱丹。

莫年勋业心方壮，前日奸谀骨尚寒。

闻道秋官还简擢，独怜处士失荣观。

如今喜见当家子，应赋忠州此日欢。

周必大

周必大　胡涣季享示寿诗二首十月二十五日因其生日次韵答之

杲杲朝曦正在东，文心诗耳一时聪。

学当鼎盛犹无敌，才过颐期想更工。

此去宦游谈笑里，后来家庆画图中。

俾昌俾刈诗人事，不似荒虚汉少翁。

周必大

