夏竦　奉和御製读晋书

安石陵霞致，洁言振玉音。

鸿动济世久，厚德感人深。

朱组虽然袭，虚舟岂易沉。

东山高志在，萧洒谢尘襟。

夏竦

夏竦　奉和御製读晋书

李重推清雅，初传友爱名。

嘉言为时发，大谊傅经明。

崇德诚堪慕，修身岂易倾。

留心众才举，千载仰诠衡。

夏竦

夏竦　奉和御製读晋书

土行勤武力，机鉴信良哉。

国赖桓文业，人推葛陆才。

殊祥双鹤至，吉梦八门开。

终始全高节，诚因左翼推。

夏竦

