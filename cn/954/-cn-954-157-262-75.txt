陈普　咏史下　荀彧

乱离拣得一枝栖，得路争知却是迷。

曹操若逢诸葛亮，暮年当作汉征西。

陈普

陈普　咏史下　荀彧

河济太山犹是汉，匆匆把作贼关中。

久知天下无刘氏，不料人间有孔融。

陈普

陈普　咏史下　荀彧

谁作留侯帷幄中，杀贤可独罪曹公。

拂衣慷慨无文举，添得杨彪伴孔融。

陈普

陈普　咏史下　荀彧

河岱诸人无一贤，鄄城战格与云连。

云长翼德如文若，玄德翱翔早十年。

陈普

