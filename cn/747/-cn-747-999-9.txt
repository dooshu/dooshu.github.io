○献皇帝书

使人李行至，奉书，又尚他辟回日。所令传语，并具承命。且汉与吐蕃，俱是大国。又复先来宿亲，自合同和。天下苍生，悉皆快活，赞扬盛德，当无尽期，及至久长，亦无改变。恐彼此边界黎庶，不委长和，虑有恶人，妄生乱意，请彼此差使相监。从沙州已来洮州已来，分明报告，使无疑虑，即将永定。今奉皇帝金铨、马瑙、胡瓶、羚羊衫段、金银饼盘器等，以充国信。

吐蕃赞普可黎可足

可黎可足，元和十二年立为赞普。长庆元年遣使请盟，会昌二年卒。

