【拟招隐士】

修竹苞生兮山之岭。缤纷葳蕤兮下交阴。木茏□兮巍峨。川泽泱漭兮云雾多。悲猿鸣噪兮啸俦侣。攀折芳条兮聊停伫。夫君兮不还。蕙华不凋残。岁晏兮忧未开。草虫鸣兮凄凄。萧兮森兮玄□间深。怅□徨兮沈吟。纷纷庵□。穷岩穴兮。熊窟幽林。杳冥兮吁可畏。□□兮倾欹。飞泉兮激沫。散漫兮淋漓。弱萝兮修葛。互蔓兮长枝。绿林兮被崖。随风兮纷披。猛兽兮封狐。眈眈兮视余。扶藤兮直上。岩岩兮嶷嶷。霏霏兮敷敷。赤豹兮文□。攀腾兮相追。思慕公子兮心迟迟。寒风厉兮鸱枭吟。鸟悲鸣兮离其群。公子去兮亲与亲。行露厌□兮似中人。（○文苑英华三百五十八。）

