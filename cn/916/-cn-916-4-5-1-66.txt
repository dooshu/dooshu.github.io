【为顾彦先赠妇诗二首】

〖六臣本《文选》引李善注曰：集云为令彦先作。今云顾彦先。误也。且此上篇赠妇。下篇妇答。而俱云赠妇。又误也。○逯案。为令彦先当是为令文彦先之误。陆士龙集有答大将军祭酒顾令文诗。又有与张光禄书云。顾令文彦先每宣陆眷弥泰之惠。即指此二人。又陆士龙亦有为顾彦先赠妇之作。题作为顾彦先赠妇往返四首。称往返则知有赠妇。有妇答。题旨明备。《文选》此目盖有删节处。赠妇下应有往返二字。〗

辞家远行游。悠悠三行里。京洛多凤尘。素衣化为缁。循（《文选》作修。本集、《诗纪》同。）身悼忧苦。感念同怀子。隆思乱（李善本《文选》作辞。）心曲。沈欢滞不起。欢沈难克兴。心乱谁为理。愿假归鸿翼。翻飞浙（群书校补作游。）江汜。（○《文选》二十四。玉台新咏三。本集七。《诗纪》二十五。）

东南（草堂诗笺作海。）有思妇。长叹充（草堂诗笺作脱。）幽闼。（草堂诗笺误作关。）借问叹何为。佳人渺天末。游宦久不归。山川修且阔。形影参商乖。音息（《初学记》作信。）旷不达。离合非有（《初学记》作岂非。）常。譬彼弦与□。（《文选》作栝。）愿保金石躯。慰妾长饥渴。（○《文选》二十四。玉台新咏三。本集七。《诗纪》二十五。又《初学记》十八引达、{□括}二韵。草堂诗笺十一引关一韵。）

