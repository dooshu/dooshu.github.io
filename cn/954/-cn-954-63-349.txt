陈傅良　招隐二首

将子无登山，山上冈复冈。

朝为朱阳炜，暮作阴飚凉。

磴滑幽鸟啼，林深山鬼翔。

子兮何所求，乐此魑魅乡。

国人伫齐轼，吾党多鲁狂。

望子子不来，翠袖天风扬。

缁尘摆落尽，幽愿次第偿。

焦{明鸟}入冥云，虮虱宽贝阳。

子兮竟谁从，独乐无已康。

岂其羊之饥，而可谷与臧。

陈傅良

陈傅良　招隐二首

将子无涉水，水深下无极。

鯈鱼舞浮阳，螭首闯阴碧。

弱去一羽沉，恶来万波激。

子兮何所求，快此蛟涎滴。

议谏起阳城，拾遗招李渤。

望子子不来，羊裘号逋客。

踞坐山石粗，晞发朔风疾。

乱流两白足，何日踔痚逸。

子兮宁不悲，饥氓俟唐稷。

岂其洛之涯，而可温与石。

陈傅良

