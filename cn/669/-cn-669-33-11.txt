11　王績三月三日賦　長安水邊多麗人所本


王無功三月三日賦：「聚三都之麗人。」麗人行「長安水邊多麗人」，語本此。

【元圻案】王無功，名績，太原祁人。隋大業中授祕書省正字，出爲六合丞。歸隱北山東皋，自號東皋子。唐書入隱逸傳。著東皋子集三卷。〇三月三日賦曰：「年去年來已復春，三月三日倚河漘。正是地名，爲禊飲辰。傾兩京之貴族，聚三都之麗人。」





