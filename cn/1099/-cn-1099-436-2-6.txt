○謝賜　皇明典禮揭 【 皇明典禮】

今日伏蒙　皇上遣文書官金忠、捧出　御批、臣等揭帖覽卿等奏朕知道了、御覽過　皇明典禮書一本、卿等存貯閣中、又一本降與禮部、用備議禮稽考成法、諭卿等知、欽此、竊惟　皇上稽古考今、貫串諸書、動協典禮、又念臣等寡陋無聞、將　御覽　皇明典禮一書。特賜臣等存貯閣中。故事當考兼降與禮部各一本。用為稽考成法之資。臣等捧閱再三、曠若發矇、叩首祗領、分降禮部、臣等不勝感戴　天恩之至

