苏轼　韩康公挽词三首

故国非乔木，兴王有世臣。

嗟余後死者，犹及老成人。

德业经文武，风流表搢绅。

空余行乐地，处处泣遗民。

苏轼

苏轼　韩康公挽词三首

再世忠清德，三朝翊赞勋。

功成不归国，就访敢忘君。

旧学严诗律，余威靖塞氛。

何当继韩奕，故吏总能文。

苏轼

苏轼　韩康公挽词三首

西第开东阁，初筵点后尘。

笙歌邀白发，灯火乐青春。

扶路三更罢，回头一梦新。

赋诗犹墨湿，把卷独沾巾。

苏轼

