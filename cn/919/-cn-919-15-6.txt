五痔证治

《经》云：肠癖为痔。如大泽中有小山突出为峙，入于九窍中。凡有小肉突出者，皆曰痔，不特于肛门边生，亦有鼻痔、眼痔、牙痔等。肛门中证状不一，方书分出五种，曰牡，曰牝，曰脉，曰肠，曰气。牡痔者，肛边肿痛，突出一枚，五六日后，溃出脓血自愈。牝痔者，肛边发 数个，如鼠乳状。脉痔者，无头，脉中迸小窍，注下清血。肠痔者，生在肠内，更衣时，非挪搦不入。气痔者，遇忧怒则发，肛门肿疼，气散则愈。治之之法，切勿用生砒，毒瓦斯入腹，反至奄忽。近见贵人遭此，痛不忍言，因书以戒后学。

五痔证治

