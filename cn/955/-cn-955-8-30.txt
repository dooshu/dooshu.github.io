程公许　除夕和唐人张继张佑即事四绝句

六花集瑞九重天，禁漏催朝夜不眠。

流落那知新历换，枫桥寺外看渔船。

程公许

程公许　除夕和唐人张继张佑即事四绝句

经世无才慕管萧，风尘搔首故乡遥。

瘦藤忽梦寻梅去，袅袅寒溪独木桥。

程公许

程公许　除夕和唐人张继张佑即事四绝句

一笑升沉休问天，赞房赢得日高眠。

五湖浪透门前港，何不乘风称放船。

程公许

程公许　除夕和唐人张继张佑即事四绝句

一簪华发雪萧萧，流景星驰道转遥。

拨倦寒炉鸡唱晓，春风携手赵州桥。

程公许

