赵蕃　留别周参政诗二首

元佑登瀛盛古今，只今衰冷愧诸任。

圣朝既有徐州相，得路仍知异日心。

龌龊更无微价市，鹪鹩自爱一枝深。

故同坎轲荆蛮徙，昔所悲歌今放吟。

赵蕃

赵蕃　留别周参政诗二首

故意还叨累十觞，诸家所历信逾常。

黄尘倦马久非地，野水白鸥终是乡。

勾漏不惟兼采药，长沙更欲访沉湘。

凭虚便谓神仙近，却觉仕途真渺茫。

赵蕃

