孙应求　恭次家大人初抵季弟海陵官舍之韵

一家千里赴吴陵，沿道迟留不问程。

风物萧条乡愈远，山川开豁眼增明。

春田未有归耕计，夜雨聊听对榻声。

幸向莱庭同戏彩，回头终有愧难兄。

孙应求

孙应求　恭次家大人初抵季弟海陵官舍之韵

食贫宁问肉如陵，且喜官曹简事程。

千里平淮随地阔，一江远水照水明。

几我怀古登临意，时作搔头讽咏声。

酬唱敢希朱树秀，粗分菽麦异周兄。

孙应求

孙应求　恭次家大人初抵季弟海陵官舍之韵

舟渡金山过广陵，湾头略可计淮程。

回瞻建业祥烟绕，北望长安落日明。

野旷春农虚地力，霜清晓角动边声。

中原雠耻非难复，子弟皆思死父兄。

孙应求

