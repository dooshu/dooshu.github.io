○报苻融



汝为德禾充，而怀是非，立善未称，而名过其实，诗云：“德如毛，人鲜克举。”君子处高，戒惧倾败，可不务乎。今四海事旷，兆庶未宁，黎元应抚，夷狄应和，方将混六合以一家，同有形于赤子，汝宜息之，勿怀耿介。夫天道助顺，修德则禳灾，苟求诸己，何惧外患焉。（《晋书·载纪·苻坚传》，苻融上疏，谏用慕容等，坚报之云云，又《十六国春秋》三十七。）



