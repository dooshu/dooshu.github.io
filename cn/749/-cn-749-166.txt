侯蒙


蒙字无功，高密人。生于至和元年（1054）。元丰八年（1085）进士及第。徽宗时，官户部尚书同知枢密院，进尚书左丞、中书侍郎。罢知毫州。旋加资政殿学士。宣和三年（1121）知东平府，未赴而卒，年六十八。谥文穆。

临江仙

未遇行藏谁肯信，如今方表名踪。无端良匠画形容。当风轻借力，一举入高空。

才得吹嘘身渐稳，只疑远赴蟾宫。雨馀时候夕阳红。几人平地上，看我碧霄中。







