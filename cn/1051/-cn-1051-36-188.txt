卫宗武　挽都务弟

功名剩拟著先鞭，永诀於今十九年。

地下那知多岁月，人间别是一乾坤。

生前桂籍身如在，死后芸编子并传。

已巳归藏无欠事，独怜埋玉重凄然。

卫宗武

卫宗武　挽都务弟

袭舛承讹俗尚仝，为谋所喜适吾从。

伤心几载鴒原梦，洒泪今朝马鬣封。

梁栋材嗟空故木，珠玑香喜长新松。

最忻壤树首丘正，祖垅葱葱佳气钟。

卫宗武

