●大明會典卷之一百十

給賜一

在京官員人等【公差附】

登極

凡皇帝登極、賜在京文武群臣、及軍民人等、銀絹布鈔。宣德十年、公、銀六十兩。候、□、駙馬、五十兩。一品、二品、四十兩。三品、二十兩。四品至五品、遞減五兩。六品至八品、遞減二兩。九品、四兩。雜職、三兩。故侯伯之家、及未承襲者、各十兩。將軍校尉軍匠人等、各二兩。優給幼官、並紀錄幼軍、各照本等例減半。辦事官、監生、生員、人材、吏典、陰陽、醫士、樂人、各絹一疋。在京廂民工匠廚役僧道人等、各布一疋。營造山陵軍人、鈔一百貫、乾魚三斤。聽選公差、及四夷朝貢人員、各賜鈔有差

○弘治十八年、公、侯、駙馬、伯、銀二十兩。一品、二品、十五兩。三品、十兩。四品、八兩。五品、六兩。六品、七品、五兩。八品、九品、四兩。雜職、三兩。操備及營操官員、皆同。故侯伯之家、及未承襲者、各五兩。優給幼官、及鰥寡老疾軍官、一品、二品、銀六兩。三品、四兩。四品、五品、三兩。六品以下、二兩。雜職、一兩。優養軍官母妻見存者、各銀二兩。將軍旗校軍匠馴象養馬人等、及操備等項旗軍、各銀二兩。紀錄幼軍、各銀一兩。辦事官、監生、生員、天文生、樂舞生、醫生、各絹一疋。在京吏典知印承差坊廂裡老民匠廚役樂人、各布一疋。聽選公差官員人等、各賜鈔有差

○正德十六年、公、侯、駙馬、伯、銀三十兩。一品、二品、二十五兩。三品、十五兩。四品、十二兩。五品、及七品、遞減二兩。八品、九品、四兩。雜職、三兩。優給幼官、及鰥寡老疾軍官一品、二品、銀八兩。三品、五兩。四品、四兩。五品、三兩。六品以下、二兩。雜職、一兩。故侯伯家、及優養軍官母妻以下、俱准弘治十八年例。會試中式舉人、各絹一疋

○隆慶元年、公、侯、駙馬、伯、紵絲四表裏。文官一品至九品、各給與應得誥敕。先已給領者、與進應得勳階一等。品同職銜不同者、照見任改給。署職者、與實授。試御史、試中書、候實授、庶吉士候授官之日、各補給。其有願移封者聽。若先已移封、今給與本等誥敕。武官、一品、二品、三表裏。三品、二表裏。四品、一表裏。五品、六品、各紵絲一疋。雜職、絹一疋。試鎮撫百戶、各絹四疋。史館官生、禮部鑄印局儒士、順天府學生、四夷館譯字生、錦衣衛聽差并營操舍人、欽天監天文生、太常寺樂舞生、太醫院醫士、武學官生、每名絹一疋。優給優養官、一品、二品、銀五兩。三品、四兩。四品、五品、三兩。六品以下、二兩。優養軍官母妻、每口銀二兩。將軍旗校力士軍匠馴象養馬及操備等項旗軍勇士、并營操家丁、每名銀二兩。紀錄旗校力士幼軍、每名銀一兩。修理山陵官軍官、照前給與表裏絹疋。軍每名二兩。其已支領者、不許重支。各衙門歷事監生、正歷、免二箇月。雜歷、免一箇月。長差、三箇月。見在監者、先造冊送吏部、候撥歷到部之日、照數減免。各衙門辦事官、免辦一箇月。知印并各當該吏三箇月。承差并辦事吏二箇月。周歲辦事吏一箇月。罰班官吏、每一年減一箇月。其見在聽撥當該辦事者、吏部各造冊、案候著役之日、照數減免。陰陽人、醫生、順天府坊廂里老、各衙門民匠及廚子樂工、每名綿布一疋。各邊軍、每名銀二兩。差官往各鎮頒給。六年賞如元年例。內增雜職、并太常寺冠帶協律郎等官、每員絹二疋。東宮帶刀舍人賞同。東宮各衛侍衛舍人應襲、并書寫應舍、每名絹一疋。翰林院習字生員、三大營侯伯應襲舍人、及內官監冠帶匠役賞同。織染局種藍軍匠、每名銀一兩

纂修凡修實錄。永樂元年、賜監修官、銀一百兩、綵幣六表裏、織金紗衣一套、鞍馬一副。總裁官、銀八十兩、綵幣五表裏、織金紗衣一套、鞍馬一副。纂修官、銀五十兩、綵幣四表裏、紗衣一套。催纂兼謄寫官、銀三十兩、綵幣二表裏、紗衣一套。催纂官、銀二十五兩、綵幣二表裏、紗衣一套。謄寫監生生員儒士、各銀十兩、鈔三十錠、綵幣一表裏。謄寫吏、各銀八兩、鈔三十錠、綵幣一表裏。催督謄寫官、鈔二十錠、絹二疋。辦事吏、各鈔二十錠、絹一疋

○弘治四年、賜監修官、總裁官、各銀八十兩、綵幣四表裏、羅衣一套、鞍馬一副。副總裁官、銀八十兩、綵幣四表裏、羅衣一套。纂修官、銀三十兩、綵幣四表裏、羅衣一套。催纂官、銀二十兩、綵幣二表裏、羅衣一套。謄錄官、銀十五兩、綵幣二表裏、羅衣一套。收掌文籍官、銀十兩、綵幣二表裏。謄錄監生、銀五兩、綵幣一表裏。辦事吏典、鈔二十錠、絹一疋各色人匠、鈔二十錠、布一疋。官陞擢事故去任、及監生事故去者、又近不一、賞賚有差

○嘉靖四年、賞如弘治四年例。惟纂修官、收掌文籍官、各減一表裏。續添謄錄官、賞如監生

○萬曆二年、賞如嘉靖四年例。其羅衣一套、折衣羅三疋。收掌官、賞銀十五兩、綵幣二表裏、折衣羅三疋。史館謄錄官、銀十兩、綵幣一表裏。譯字官生、生員、賞如監生。史館官吏、及校尉、賞如辦事吏典。貼寫官吏、賞如各色人匠

○五年、增稽考參對官、內侍郎、賞如纂修官。修撰等官、賞如收掌官

凡修玉牒。萬曆四年、賜內閣元輔銀四十兩、大紅紵絲四表裏、新鈔五千貫。次輔各銀三十兩、大紅紵絲三表裏、新鈔三千貫。修校官、各銀二十兩、大紅紵絲一表裏、新鈔二千貫。查對官、銀十五兩、謄錄官、各銀十兩、俱大紅紵絲一表裏、新鈔一千貫

經筵

凡經筵初開。知經筵、同知經筵、并侍班官、各賜銀五十兩、綵幣四表裏、鈔五千貫。通政大理侍班官、并講書官、各銀三十兩、綵幣二表裏、鈔三千貫。展書官、各銀二十兩、綵幣一表裏。侍儀并寫講章官、各銀十兩、紵絲一表裏。俱鈔一千貫。大漢將軍、各絹一疋。仍

特賜閣臣蟒衣一襲。日講官、各大紅織金羅衣一襲。或冠帶無常

視學

成化元年、駕幸太學、後三日、賜襲封衍聖公大紅織金麒麟紵絲衣一套、犀帶一條、紗帽一頂。顏孟二博士、青織金雲鷺紵絲衣一套、玳瑁帶一條、紗帽一頂。三氏族人、俱素紵絲衣一套。講官祭酒司業、各照官品、大紅織金紵絲衣一套、羅衣一套。監丞以下、各青織金紵絲衣一套。監生鈔各五錠。吏典二錠。後俱如例

耕耤

弘治元年、賜終畝農人、各布一疋。萬曆八年、賜三公九卿紵絲一表裏。牽牛老人六名、各布二疋。從耕老人三十六名、各布一疋。教坊司官五員、各銀一兩。念禾詞官人二十二員名、各銀五錢。執旗俳色長三百一十三名、各銀三錢

大閱 【 遣閱營操附】

隆慶三年、大閱、前三日、賞軍士銀每名三錢。閱射分四等。其一等、馬步箭全中者、官賞銀十兩、銀牌一面、紵絲二疋、折銀五兩。內平日無過有薦者、仍紀錄超用。軍賞銀一兩、紅布三疋、折銀一兩。馬全中、步中四五箭者、官賞銀五兩、銀牌一面、色(土商)二疋、折銀三兩。內無過者、亦紀錄敘用、軍賞銀一兩、紅布一疋、折銀三錢。馬步二箭至三箭者、官賞銀三兩、銀牌一面、色紗一疋、折銀一兩。軍賞銀一兩。二等、馬二箭、三箭、步一箭者、官賞銀一兩五錢、銀牌一面、軍賞銀四錢。其三等、馬中而步不中、或步中而馬不中、官准策勵供職。軍免責治。若馬不中、步中三四箭以上者、賞如二等。其四等、馬步俱不中、公侯伯、罰住祿米三箇月錦衣衛、并各衛願射官、罰俸三箇月。營中將領等官、罰俸半年。內有過者、革任。軍照例決打。若係教師家丁、仍革支月糧一石。軍士放火器、舞刀鎗鉤鐮、亦分四等賞罰。頒賞之日、仍賞總協戎政大臣、各銀二十兩、紵絲三表裏。巡視京營科道、各銀十兩、一表裏

凡遣官閱視團營官軍。嘉靖二年、令、馬步中箭一等者、俱賞鈔三百貫。劣等罰俸

凡團營操演步射火銃、俱懸銀牌。每一面三錢、中即賞之

冊立東宮

弘治五年、文武官各分五等。一等、賜紵絲二表裏。二等至四等、一表裏。五等、紗一疋。南京同。公差等項官亦同。京衛外衛見操官軍、及侍衛帶刀直宿、錦衣府軍等衛、御馬監、并武驤左等四衛官舍將軍旗軍勇士、午門等門并正陽等九門官軍、各銀一兩。錦衣等衛所官、各絹一疋。力士旗校軍奴、并監局軍匠、各米一石。

內府軍廚民匠、太常光祿寺廚役、各米七斗

節令 【時鮮附】

洪武十六年令、在京文武官吏人等、正旦元宵節錢、支與胡椒、斤兩不等

○十七年令、冬至節錢支鈔、不等

○二十二年、重定賞例、公、侯、伯、鈔十錠。武職、一品、二品、七錠。三品至八品、五錠。文職、二品至六品、六錠。七品至九品、三錠。未入流官、二錠。監生、一錠。俳色長、一錠。樂工、二貫。樂舞生、二貫。各寺首座住持、一錠。眾僧一貫

○二十六年令、聖節、在京官吏監生軍民僧道、並賜鈔。 【 近例、惟閣臣、及日講官、或特賜銀幣有差】

○永樂二十二年令、皇親遇節令、照例賜鈔。若大臣不預宴、公、侯、伯、都督、尚書、賜鈔一千貫。侍郎、五百貫。宣德正統以後、遇節令、文武官、及外夷人員、并國師以下、除有宴外、其餘官吏人等、俱照例關支節錢、官并監生鈔一錠。儒士、知印、吏典、僧道、樂工、二貫。若奉旨免宴、關與節錢、大小官員各鈔一錠。遂為定例

○嘉靖七年、賜文武官制錢當鈔。公侯并一品二百文。內閣、衍聖公、張真人、同。二品三品、一百十四品至六品、九十文。七品至九品、七十文。其餘及朝覲官吏錢鈔中半、鈔一貫、折錢二十一文。凡端午節、文武百官俱賜扇并五綵壽絲縷。大臣及日講經筵官、或別賜牙邊扇并綵絛艾虎等物。各以品級為等。嘉靖中、內閣輔臣、吏禮二部尚書、及日講官、講衍義官、又別賜川扇有差。凡各處歲進時鮮、如鰣魚筍藕枇杷楊梅之類、賜文武大臣、及日講官、各以品級為等

慶賀

凡各王府差來進表箋人員、每人賜盤纏鈔一錠。南京并在外三司官、及諸司差來人員、各五錠。各王府差來進禮物人員、二十錠。其王府內外官員、每員

內府別給綵(土商)一表裏。鳳陽等處

皇陵祠祭署官員社長土民陵戶女戶人等、朝賀到京、鈔十錠。南京并三司官進表回、辭朝、別賜鈔。出自侍恩

陪祭扈從凡聖駕初祭

南郊、賜陪祀官大紅織金紵絲衣。初謁

陵、大閱、賜內閣蟒衣等服色、及鸞帶、金銀瓢、繡袋無常。文武大臣、日講官、侍從供事官、綵幣鸞帶等物有差 【 以後不賜。若閣臣初次不預、後扈從者補賜】

大臣特賜

凡文武大臣考滿、有賜羊酒鈔錠者、以品級為等。或賜宴、及敕諭者、出自特恩

凡文武大臣患病、有賜羊酒米蔬等物、文職大臣致仕、有賜敕及銀幣等物者、皆出

特恩

給假

凡日講官、以省親省墓等項給假、例賜白金綵幣鈔錠。其在京官員給假省親、賜路費鈔。一品二品、五千貫。三品、四千貫。四品、三千貫。五品、二千貫六七品、一千貫。八九品并雜職、五百貫

公差

凡總兵鎮守提督巡撫等官辭朝例賜銀幣寶鈔等物、各以事之輕重為等

凡文武大臣、奉旨勘事回還、及督工選軍審囚等項、事畢、賜鈔幣羊酒等物。各以事之輕重為等

功賞

各處獲功鎮巡總兵等官、俱從兵部咨開

欽賞數目到部、銀兩行司禮監、表裏行內承運庫關出、付公差人員齎給。其官旗軍舍人等。亦從兵部奏定加賞給賞量賞、 【 詳在武選司】

移咨到部仍查各地方賞格、關出、付公差人員齎給。各巡撫衙門造冊奏繳。仍咨禮部查考

○嘉靖四年題准、功賞數少、付公差人員順齎。遇有數百兩以上、綵(土商)數百疋以上、本部照例委官一員齎去交割。各處巡撫官、仍將領過賞賜、年終造冊類報○隆慶二年題准、欽賞銀兩表裏等件、通發各該總督巡撫衙門投驗給散。除總兵官具疏謝恩外、三司將佐等官、將領過賞賜、申報督撫衙門、造冊類奏。其赴部領賞員役、驗有彼處真正批文、方准給發、將原批上填寫數目、用印鈐蓋。各該督撫衙門、年終將給散過各官數目姓名、類冊奏報。仍咨禮部、以憑查考。受賞人員、或以事到京、許親告領。仍取領狀附卷。若陞去新任地方、聽督撫官轉齎新任處督撫衙門、一體查給、類冊奏報。每年三月終、通將前一年賞賜無回報者、咨行各該督撫稽查。未到者、即拘原役究問。仍通將已到未到備咨禮部查考

○萬曆六年題准、功賞銀年遠無人關領者、交還內庫

雜給

凡王府求討書籍藥材等物、及書院樓堂等名、皆請自上裁、大臣亦間有賜者、俱屬祠祭司掌行

凡親王為本府承奉請給服色、查其年久勤勞有功、請自上裁、年勞不及者、不與

凡欽天監觀象臺官生。弘治元年奏定、每二年一次給與禦寒毛襖。冬初具題、行工部關領凡大漢將軍襯甲服色舊例五七年一次換給。正德十三年、令三年一給。每四員名、共大紅紵絲五表裏、紗羅同

凡在京軍民家、選中侍女進入內庭者。嘉靖二十六年、准收充女戶食糧免差。仍各賞銀五兩、(土商)一疋

王府【回賜附】

凡登極。成化二十三年、賜親王、一等、銀三百兩、紵絲十五表裏、羅十五表裏、紗十五疋、錦三疋、鈔二萬貫。二等、銀三百兩、紵絲十表裏、羅十表裏、紗十疋、錦三疋、鈔二萬貫。三等、銀二百兩、紵絲十表裏、羅十表裏、紗十疋、錦三疋、鈔一萬貫

○正德十六年、賜親王、一等、銀五百兩、紵絲二十五表裏、羅二十五表裏、紗二十五疋、錦五疋、新鈔二萬貫。二等、銀四百兩、紵絲二十表裏、羅二十表裏、紗二十疋、錦四疋、新鈔二萬貫。三等、銀四百兩、紵絲十五表裏、羅十五表裏、紗十五疋、錦四疋、新鈔二萬貫。四等、銀三百兩、紵絲十五表裏、羅十五表裏、紗十五疋、錦四疋新鈔一萬貫

凡皇子誕生。嘉靖十二年、賜親王、一等、大紅織金五綵團龍常服紵絲一襲、紗一襲、羅一襲。二等、大紅織金閃色團龍常服紵絲一襲、紗一襲、羅一襲。三等、大紅織金團龍常服紵絲一襲

○十五年、賜親王、一等、織金五綵常服紵絲一襲、白金三百兩、彩(土商)十表裏。二等、織金常服紵絲一襲、白金二百兩、彩(土商)八表裏。三等、織金常服紗一襲、白金一百兩、彩(土商)六表裏

○十六年、賜親王、一等、織金五彩常服羅一襲、白金一百兩、彩(土商)六表裏。二等、織金常服羅一襲、白金八十兩、彩四表裏。三等、織金常服羅一襲、白金五十兩、彩(土商)二表裏

○萬曆十年、賜親王、各大紅織金閃色團龍常服紵絲一襲、紗一襲。羅一襲、管理

親王府事者、與

靖江王、各大紅織金團龍常服紵絲一襲

凡冊立

東宮。成化十一年、賜親王、一等、銀二百兩、紵絲八疋、紗八疋、羅八疋、錦四(土商)、生熟絹十六疋、高麗布十疋、白氁絲布十疋、西洋布十疋。二等、銀一百兩、紵絲六疋、紗六疋、羅六疋、錦四(土商)、生熟絹十二疋、高麗布六疋、白氁絲布六疋、西洋布六疋

○嘉靖十八年、賜親王、一等、銀三百兩、紵絲十疋、紗十疋、羅十疋、錦四(土商)、生熟絹三十疋、高麗布十疋、白氁絲布十疋、西洋布十疋。二等、銀二百兩、紵絲八疋、紗八疋、羅八疋、錦四(土商)、生熟絹十六疋、高麗布六疋、白氁絲布六疋、西洋布六疋。三等、銀一百兩、紵絲六疋、羅六疋、錦四(土商)、生熟絹十二疋、高麗布六疋、白氁絲布六疋、西洋布六疋

○隆慶三年、賜親王、各銀二百兩、紵絲八疋、紗八疋、羅八疋、錦四(土商)、生熟絹十六疋、高麗布六疋、白氁絲布六疋、西洋布六疋。管理

親王府事者、與

靖江王、各銀一百兩、紵絲六疋、羅六疋、錦四(土商)、生熟絹十二疋、布同前凡蜀王府進扇、回賜、銀三百兩、大紅金綵常服三襲。若係世子、改綵(土商)四表裏、銀同。差來人、賞鈔五百貫







