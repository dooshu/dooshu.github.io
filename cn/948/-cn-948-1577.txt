陆游　寄题朱元晦武夷精舍

先生结屋绿岩边，读易悬知屡绝编。

不用采芝惊世俗，恐人谤道是神僲。

陆游

陆游　寄题朱元晦武夷精舍

蝉蜕岩间果是无？世人妄想可怜渠。

有方为子换凡骨，来读晦庵新著书。

陆游

陆游　寄题朱元晦武夷精舍

身闲剩觉溪山好，心静尤知日月长。

天下苍生未苏息，忧公遂与世相忘。

陆游

陆游　寄题朱元晦武夷精舍

齐民本自乐衡门，水旱那知不自存。

圣主忧勤常旰食，烦公一一报曾孙。

陆游

陆游　寄题朱元晦武夷精舍

山如嵩少三十六，水似邛郲九折途。

我老正须闲处著，白云一半肯分无？

陆游

