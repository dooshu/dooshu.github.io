【凌云台】

绮甍悬桂栋。隐映（文苑作映。）傍（文苑云。一作月旁。又作暧。）乔（文苑作槁。）柯。势高凌玉井。临迥度金波。易觉凉风至。早飞秋雁（文苑作叶。注云。一作雁。）过。高台相思曲。望远骚人歌。幸属（文苑作瞩。注云。一作属。乐府、《诗纪》并云。一作瞩。）此迢递。知承云雾多。（文苑作寒露多。注云。一作云雾多。○文苑英华百九十二。《乐府诗集》七十五。《诗纪》九十一。）

