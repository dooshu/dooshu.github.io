【思归引】

〖琴苑要录曰：思归引者。卫女之所作也。昔卫侯有女。邵王闻其贤。请聘之。未至而王薨。太子欲留之。女不听。拘於深宫。欲归不得。援琴而歌。曲终缢而死。〗

涓涓泉水。流及于淇兮。有怀于卫。靡日不思。执节不移兮行不隳。砛轲何辜兮离厥菑。嗟乎何辜兮离厥菑。

（〇《诗纪前集》四。又风雅逸篇二引淇、思、随、茨四韵。〇逯案。晋石崇思归引序曰：崇少有大志。晚节更乐放逸。因览乐篇有思归引。古曲有弦无歌。乃作乐辞云云。又琴操此引亦有序无歌。据此本篇显系后人依托。

