宛丘

三章，章四句


首章讲：国人见此人常游荡于宛丘之上，故刺之。曰：





子之汤兮，宛丘之上兮。洵有情兮，而无望兮。

汤，游荡。四方高、中央下曰宛丘。望，威望。子游荡于宛丘之上，快意适观，流连风景，信有情思而可乐矣。然放纵不检，轶于礼法之外，何有威仪可瞻望乎？

二章讲：然使其汤而有节，犹之可也。





坎其击鼓，宛丘之下。无冬无夏，值其鹭羽。

坎，是击鼓声。值，植也，即持其羽以舞。今子也坎坎击鼓于宛丘之下，所以为乐也。然岂特一时为然哉？且无冬无夏而击鼓，于是值其鹭羽以为舞焉，何其荒淫无度之若是耶！

末章讲同。





坎其击缶，宛丘之道。无冬无夏，值其鹭。

缶，瓦器。吁！此人游荡，而诗人知刺之，亦可谓不移于流俗矣！





