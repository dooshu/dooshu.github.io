杨冠卿　九日

晨风战枯荷，清霜杀高柳。

人生俯仰间，能得几重九。

节序来无停，已及黄花酒。

流落拾遗心，西江独回首。

杨冠卿

杨冠卿　九日

寒花有余馨，香醪甜胜蜜。

红萸尔相宜，饤饾杂梨栗。

家家事行乐，似恐更无日。

时日岂不佳，人意自难诘。

杨冠卿

杨冠卿　九日

凄凉少陵老，梓州九日诗。

朝廷入梦想，弟妹天一涯。

我亦困羇旅，千古同其悲。

不忍嗅新菊，惟思咏江蓠。

杨冠卿

