○书



鉴顿首顿首：灾祸无常，奄承遘难。念孝性攀慕兼剥，不可堪胜，柰何柰何？望远未缘叙苦，以增酸楚。鉴顿首顿首。（《淳化阁帖》二）

郗

鉴字方回，鉴子。成帝时袭爵南昌县公，徵拜中书侍郎；历骠骑何充征北褚褒长史，迁黄门侍郎，转临海太守。以疾去职，居章安十馀年。简文辅政，徵拜光禄大夫，加散骑常侍，出为辅国将军、会稽内史，迁都督徐、兖、青、幽、扬州之晋陵诸军事、领徐兖二州刺史、平北将军假节，转冠军将军会稽内史。简文即位，就加镇军将军都督浙江东五郡军事。孝武时致仕，徵拜司空不起。太元九年卒，年七十二，赠侍中司空，谥曰文穆。有集四卷。



