38.兔丝

〔二〕

一名兔缕，一名兔蘽，一名兔芦，一名兔丘，一名女萝，一名赤网，一名玉女，一名唐蒙，一名火焰草，一名野狐丝，一名金线草。蔓生，处处有之，以冤司者为胜，生怀孟及黑豆上者入药更良。夏生苗，色红黄如金，细丝遍地，不能自起，得草梗则缠绕而生。其子入地，初生有根。及长延草物，其根自断。无叶有花，白色微红，香亦袭人。结实如粃豆而细，色黄，生于梗上。味辛甘平无毒。主续绝伤，补不足，坚筋骨，添精益髓，养肌强阴，去腰痛膝冷，泻精尿血，溺有馀沥。久服去面䵟，悦颜色。

【诠释】

〔一〕又称菟丝子，系旋花科一年生缠绕寄生草本，学名Cuscuta chinensis。茎细柔，呈丝状，橙黄色，多缠络他植物之上，出类似盘状之吸根，吸取其他植物养分而生。叶退化成小鳞片或无。夏秋间开小花，白色带红，花冠之缘端5裂，常簇生于茎侧。蒴果扁球形，种子入药。名见《本草》。

〔二〕松萝亦名女萝，系地衣类松萝科，常自树梢悬垂，全体丝状，灰绿色。与此种形态相似的种类颇多，名见《本草》。

〔一〕

