陆游　春晚即事

桑麻夹道蔽行人，桃李随风旋作尘。

煜煜红灯迎妇担，冬冬画鼓祭蚕神。

陆游

陆游　春晚即事

小时抵死愿春留，老大逢春去即休。

今岁禹祠才一到，安能分日作遨游？

陆游

陆游　春晚即事

渔村樵市过残春，八十三年老病身。

残虏游魂苗渴雨，杜门忧国复忧民。

陆游

陆游　春晚即事

龙骨车鸣水入塘，雨来犹可望丰穰。

老农爱犊行泥缓，幼妇忧蚕采叶忙。

陆游

