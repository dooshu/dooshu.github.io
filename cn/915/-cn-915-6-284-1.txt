◇为吴主告请降书

吴郡孙皓叩头死罪：昔汉室失统，九州分裂，先人因时，略有江南，遂分阻山川，与魏乖隔。今大晋龙兴，德覆四海。暗劣偷安，未喻天命。至于今者，猥烦六军，衡盖路次，远临江渚，举国震惶，假息漏刻。敢缘天朝含弘光大，谨遣私署太常张夔等奉所佩印绶，委质请命，惟垂信纳，以济元元。（《吴志·孙皓传》。《晋书·王传》。案：《薛莹传》云：「皓奉书于司马亻由、王浑、王请降，其文莹所造也。」）

