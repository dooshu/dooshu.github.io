范成大　题画卷五首

凿落秋江水石明，高枫老柳两滩横。

君看叠巘云容变，又有中宵雨意生。

范成大

范成大　题画卷五首

欹倾栈路绕山明，隔陇人家犬吠声。

无限白云堆去路，不知谁识许宣平。

范成大

范成大　题画卷五首

春阴十日溪头暗，夜半西风雨脚收。

但觉奔霆吼空谷，遥知万壑正争流。

范成大

范成大　题画卷五首

暑云泼墨送惊雷，坐见前山骤雨来。

今夜一凉千万里，更无焦卷与尘埃。

范成大

范成大　题画卷五首

秋晚黄芦断岸，江南野水连天。

日色微明鱼网，鴈飞行人苍烟。

范成大

