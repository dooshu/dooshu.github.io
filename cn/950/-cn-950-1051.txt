杨万里　近故太师左丞相魏国文忠京公挽歌辞三首

孝庙深知已，今皇正宰官。

一言能定国，二圣得重懽。

立节山相似，容人海未宽。

至今死诸葛，虏使胆犹寒。

杨万里

杨万里　近故太师左丞相魏国文忠京公挽歌辞三首

镇蜀双清献，回天再子明。

何曾动声色，一笑付权衡。

临绝缘忧国，平生不近名。

中兴贤相傅，日月夺光精。

杨万里

杨万里　近故太师左丞相魏国文忠京公挽歌辞三首

柏府公峨豸，荆溪我把麾。

闻风无半面，折简两相知。

偕掾胶投漆，分襟云与泥。

楼成扁山浦，洒泪欠题诗。

杨万里

