【曲严祖□为斛律光造谣二首】

〖北史曰：齐人解宜阳之围。其丞相斛律明月至汾东。周将韦孝宽参军曲严颇和卜筮。谓孝宽曰：来年东朝必大相杀戮。孝宽因令岩作谣歌曰云云。又言云云。祖□续之曰云云。明月竟以此诛。《诗纪》云。今按。百升者。斛也。明月。光字也。高山谓齐。齐姓高也。盲老公谓□。□先因罪失明也。饶舌老母谓令萱。令萱本妇人也。〗

百升（北史或作斗。）飞上天。明月照（《御览》作耀。）长安。（○北《齐书》斛律光传。北《齐书》祖□传。《周书》韦孝宽传。北史斛律光传。北史韦孝宽传。《御览》九百六十一引三国典略。《诗纪》百十一作後主时童谣。）

高山不推（《周书》、《御览》、《诗纪》作榷。北史或作榷。）自崩。槲木（北《齐书》作树。《御览》同。）不扶自竖。（《诗纪》作举。以上二句。北《齐书》或作高山崩。槲树举。）盲（北《齐书》或有眼字。）老公（北《齐书》或作翁。）背上下（上下二字。《诗纪》只作受字。）大斧。饶舌（北《齐书》或作多事。）老母不得语。（○同上）

