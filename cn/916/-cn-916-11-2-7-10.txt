【门有车马客行】

飞观霞光启。（文苑作起。）重门平旦（文苑作戒在。注云。一作平旦。）开。北阙高箱过。（文苑作□至。注云。一作箱过。）东方连（文苑作远。注云。一作连。）骑来。红尘扬翠毂。赭汗染龙媒。桃花夹迳（文苑作扶岸。注云。一作夹院。一作夹径。）聚。流水傍池回。投（文苑、乐府作捎。《诗纪》云。集作挥。）鞭聊静（《诗纪》云。集作接。）电。捐（乐府作接。）轸暂（文苑作接眼渐。注云。一作珍暂。）停雷。（回、雷二韵。文苑颠倒。）非关万里客。自有（文苑作是。注云。一作有。）六奇才。琴和朝雉（文苑作翟。注云。一作雉。）操。酒泛夜光杯。舞袖飘金谷。歌声绕凤台。良时不可再。（文苑作不再遇。注云。一作可再。）驺驭（文苑作御。）郁相催。安知太行道。失路车轮摧。（○文苑英华百九十五。《乐府诗集》四十。《诗纪》百二。）

