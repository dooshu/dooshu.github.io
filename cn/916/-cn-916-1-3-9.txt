【晋童谣】

〖《左传》曰：晋献公伐虢。围上阳。问於卜偃曰：吾其济乎。对曰：克之。童谣云云。其九月、十月之交乎。丙子旦。日在尾。月在策。鹑火中。必是时也。冬十二月丙子朔。晋灭虢。虢公丑奔京师。〗

丙（《御览》丙下有子字。）之晨。龙尾伏辰。均服振振。取虢之旂。（《御览》作旗。）鹑之贲贲。天策焞焞。火中成军。虢公其奔。（○《左传》僖公五年传。《御览》三百二十八。《诗纪前集》三作晋献公时童谣。）

