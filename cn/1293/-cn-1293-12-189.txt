○戴坤元词

铜士稿中，附其兄芝山明经［坤元］赴粤舟次依铜士韵寄答摸鱼儿云：“叹饥来驱人远出，大都寒士如此。吹箫乞食真无奈，敢惮川途迢递。帆挂矣。任雪虐风饕，要逐樯乌起。炎天瘴地。待莱莉薰香，桄榔糁粉，城访赵佗址。嗟予季。才华不减青兕。池塘好句无二。兴酣落笔看挥酒，墨渖唾花交丽。凭尺鲤。把别後相思，细写加餐字。消愁无计。便浣手开函，百回高咏，宁让对床意。”笙清簧脆，正复相匹。

