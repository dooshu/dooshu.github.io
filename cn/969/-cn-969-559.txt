刘克庄　哭丰宅之吏部二首

江表依公稍自强，讣闻朝野共凄凉。

纛移北府兵皆散，笳返西州宅已荒。

旧戌交锋淮水赤，新坟埋剑越山苍。

此身虚作田横客，血泪无因滴垅旁。

刘克庄

刘克庄　哭丰宅之吏部二首

康时才业未全伸，晚建油幢白发新。

畚土为城尘满面，握拳犹战胆通身。

一生偏任公家怨，四海皆知后事贫。

多少贵交方厚禄，恤孤吊墓属何人。

刘克庄

