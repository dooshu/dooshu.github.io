◇答释法云书难范缜神灭论

猥辱逮告。伏见至尊答臣下审神灭论，俯仰膜拜，徘徊空首，窃闻圣惟一揆，唐虞未有前言，知几其神，今日独奉梁诏，道载则万有挤其沦迷，德寿则九服扬其照筮，方旨振民育德，百神均其摄受，劳民动物，千古咸其折服。法师智深决定，受持之持佥允，志洽通敏，承神之神谐克。陆煦和南。（《弘明集》十。）

