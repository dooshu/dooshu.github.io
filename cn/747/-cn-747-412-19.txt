○授吴凑左金吾将军制

敕：将我南军，秩高中尉，以禁戎之重任，委舅氏之同心。具官吴凑，涂山介祉，章武雅才，言而有宗，俭而能广。达礼乐政刑之要，存忠信孝友之诚。艰虞历年，府寺失职，素以贤戚之望，职司太子之家。清心奉公，庶务悉理，擅美春储之き，流芳秋实之咏。固可以首当裒进，大劝官曹，俾执金吾，用彰贵任。可左金吾将军，馀如故。

