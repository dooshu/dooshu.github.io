○罢海陵监牧敕

海陵是扬州大县，土田饶沃，人户众多，自置监牧已来，或闻有所妨废。又计每年马数甚少，若以所用钱收市，则必有馀。其临海监牧宜停。令度支每年供送飞龙使见钱八千贯文，仍春秋两季各送四千贯，充市进马及养马饲见在马等用。其监牧风在马，仍令飞龙使割付诸群牧，收管讫分析闻奏。

