【答孔嗣宗〈字伯绍，河南人〉二通】

△一〈皇元年〉

某启。辱书，甚善。尹君志文，前所辨释详矣。某于师鲁，岂有所惜，而待门生、亲友勤勤然以书之邪？幸无他疑也。余俟他时相见可道，不欲忉忉于笔墨。加察加察。某再拜。

△二〈皇元年〉

东方学生皆自石守道诱倡，此人专以教学为己任，于东诸生有大功，与师鲁同时人也，亦负谤而死。若言师鲁倡道，则当举天下言之，石遂见掩，于义可乎？若分限方域而言之，则不可。故此事难言之也，察之。

