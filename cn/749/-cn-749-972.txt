毛珝


珝字元白，号吾竹，桐山人。有吾竹小稿一卷。

浣溪纱

桂

绿玉枝头一粟黄。碧纱帐里梦魂香。晓风和月步新凉。

吟倚画栏怀李贺，笑持玉斧恨吴刚。素娥不嫁为谁妆。

踏莎行

题草窗词卷

顾曲多情，寻芳未老。一庭风月知音少。梦随蝶去恨墙高，醉听莺语嫌笼小。

红烛呼卢，黄金买笑。弹丝踮躧长安道。彩笺拈起锦囊花，绿窗留得罗裙草。







