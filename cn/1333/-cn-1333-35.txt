红顶花翎


兔游行于山林中，偶遇一鹤，兔羡之，问曰：“若之顶，何为而红也？”鹤曰：“此朝廷之一品冠制也。”兔默识之。他日，又遇孔雀，兔又羡之，问曰：“若之尾，何为而文彩斓斑也？”孔雀曰：“此朝廷之所以旌有功者，谓之花翎。”兔亦识之。一日，兔复出游，遇猎者，持鸟枪，迎头痛击，适中其颅，鲜血迸出。兔负创返奔，复遇人以箭自后射之，中尻。兔奔益急，遁入林内。适孔雀与鹤闲谈，见兔至，问何来，兔曰：“我把头磕穿了，骗来一颗红顶，到后来花翎也骗着一枝，只是屁股痛得厉害。”





