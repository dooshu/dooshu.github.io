【谏司】


（唐）凡门下、中书二省所隶左、右散骑常侍、谏议大夫、补阙、拾遗统称谏官。谏官治事之所泛称“谏司”。唐白居易《白居易集》卷一《哭孔戡》：“或望居谏司，有事戡必言。或望居宪府，有邪戡必弹。”《旧唐书·李珏传》：“累官至右拾遗，上疏论之曰：‘臣忝谏司，不敢缄默。’”同前书《李泌传》：“泌又奏请罢拾遗、补阙，上虽不从，亦不授人，故谏司惟韩皋、归登而已。……故时戏云：‘韩谏议虽分左右，归拾遗莫辨存亡。’如是者三年，至贞元五年，以前东都防御判官、殿中侍御史内供奉韦绶为左补阙，监察御史梁肃右补阙。”





