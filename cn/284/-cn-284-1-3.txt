黃周星 五首

九烟，湖廣湘潭籍，江寧人。《夏爲堂詩》


楚州酒人歌

酒人酒人爾從何處來，我欲與爾一飮三百杯。
寰區斗大不堪容我兩人醉，直須上叩閶闔尋蓬萊。
我思酒人昔在青天上，氣吐長虹光萬丈。
手拨北斗魁天漿，天廚絡釋供奇釀。
兩輪化作琥珀光，白榆歷歷皆杯盎。
吸盡銀河鳥鵲愁，黃姑渴死哀清秋。
酒人咄咄渾無賴，乘風且訪崑崙丘。
綠娥深坐槐眉下，萬樹桃花覆樽斝。
穆滿高歌劉徹吟，一見酒人皆大詫。
雙成長跪進三觴，大嚼絳雪吞玄霜。
桃花如雨八駿叫，春風浩浩心飛揚。
瑤池雖樂崦嵫促，阿母綺窗不堪宿。
願假青岛探瀛洲，列眞酣飲多如簇。

天下無不讀書之神仙，亦無讀書不飲酒之神仙。
神仙酒人化為一，相逢一笑皆陶然。
陶然此醉堪千古，平原河朔安足數。
瑤羞瓊糜賤如薤，蒼龍可鎈麟可脯。
興酣瞪目呌怪哉，海波清淺不盈杯。
排雲忽復干帝座，撞鐘伐鼓聲如雷。
金莖傾倒沉瀣竭，披髮大笑還歸來。

是時酒人獨身横行四天下，上天下天如龍馬。
百靈奔蹶海嶽翻，所向無不披靡者。
真宰上訴天帝驚，冠劍廷議集公卿。

今者酒人有罪罪不教，不殺不可殺之反成酒人名。
急敕酒人令斷酒，酒人惶恐頓首奏陛下。
臣有醉死無醒生，帝顧巫陽笑扶酒人去。

風馳雨驟蒼黄謫置楚州城，酒人墮地頗狡獪。
讀書學劍皆雄快，白晳鬑鬑三十時。
戲掇靑紫如拾芥，生平一飲富春渚。
再飲鸚鵡湖，手板腰章束縛苦。
半醒半醉柳枝梧，誰知一朝乾坤忽翻覆。
酒人發狂大叫還痛哭，胸中五嶽自峩峨。
眼底九州何蹙蹙，頭顱頓改缶生塵。
酒非酒兮人非人，椎廬破觚吾事畢。
那計金陵十斛春，還顧此時天醉地醉人皆醉。
大夫獨醒空憔悴，從來酒國少頑民。
頌德稱功等游戲。
不如大詔天下酒徒牛飲穐飲兼囚飲。
終日酩酊淋漓嬉笑怒罵聊快意。
請與酒人構人一凌雲燦日之高堂。
以堯舜為酒帝，羲農為酒皇，淳于爲酒霸，仲尼爲酒王。
陶潛李白坐兩廡，糟壇餘子蹲其傍。
門外醉鄉風拂拂，門内酒泉流湯湯。

暮天席地不知黄虞與晉魏，裸裎科跣日飛觴。
一斗五斗至百斗，延年益壽樂未央。
請爲爾，更召西施歌。
虞炬舞，荆卿擊劍，禰生撾鼓，玉環飛燕傳觥籌，周史秦宮奉罍缶。
與爾痛飲三萬六千塲，不視王侯將相皆糞土。
但願酒人一世二世傳無窮，令千秋萬歲酒氏之子孫，人人號爾酒盤古。
酒人聞此耳熱復顏酡，我更仰天鳴嗚感慨多。
即今萬事不得意，神仙富貴兩蹉跎。
酒人酒人當奈何。
噫吁嘻！
酒人酒人當奈何！
爾且楚舞吾楚歌。

椎廬：明還民綠作“椎壚”
塲：明還民錄作“觴”


垂虹橋新漲歌

亦不必觀錢塘潮，亦不必觀廣陵濤。
但看垂虹五月漲，吴江之水勢何高。
我來吳江凡幾度，时見微波落楓树。
前年始至登長橋，垂虹亭子聊縱步。
是時正值大澇餘，水痕刻畫浸橋柱。
閭殫爲河蛟龍遊，民其魚乎公無渡。
今年聞說鳩僝功，重復故道濬吳淞。
長橋側畔盡開闢，一碧萬頃靑天空。
蝃蝀蜿蜒五千尺，垂虹此日真垂虹。
我聞此語心踴躍，恨不飛棹江城角。
何期文酒有奇缘，竭來正逢六月朔。
高堂讌會簉羣賢，星羅霧合霏雲烟。
如荼如墨復如火，囷車龍馬紛駢闐。
解衣盤礴競砥筆，慘澹經營寂不喧。
是時義輪正卓午，滿座荷香風栩栩。
忽然頭上黑雲横，狂飇颯颯驅獰雨。
祝融緾收火龍鞭，列缺更佐豐隆鼓。
詞人拍手酒人歌，金鐵鏦錚百靈舞。
我時魁跣坐高堂，同心之友勸傾觴。
龜茲却奏飛龍鳳，絲竹嘈囋夜未央。
初期讌罷徐觀漲，誰知雷雨復震蕩。
高堂幾欲化長橋，庭階三尺飛鲸浪。
詰朝徒侣遽首歸，回首垂虹空恨怏。
我嘗作客徧九州，洞庭彭蠡幾回遊。
比年朝暮泛笠澤，莫釐縹緲兩鳧鷗。
九天雲垂海水立，談笑如乘竹葉舟。
況復松陵家咫尺，乘興何妨便遡遊。
直須枚叔觀濤日，重看吳江八月秋。


六月六日登洞庭西山縹緲峯放歌

噫吁嘻！怪事哉，洞庭一水三萬六千頃。
中有兩山磅礴而崔嵬，西山之巔曰縹緲。
自有此峯登者不知幾萬輩。
誰會六月六日来？
我來亦非愛觸熱，因緣意外具奇絕。
梁谿有客乘興遊，中宵命棹何勇決。
曉發膠山夕跨塘，詰朝一葦凌蒼茫。
火雲燒空風色静，雙櫓咿軋水中央。
七十二峯紛出沒，日晡始艤西山旁。
舉頭便見蒲萄綠，頓令煩暑化清涼。
從茲綠者不一狀，千綠萬綠森相望。
家家橘柚戶桑麻，遊人步步行圖障。
叟童雞犬寂無喧，别有天地疑巢軒。
世人不信桃源記，誰知此是真桃源。
其桃源，人罕見。水如垣，山如殿。
神仙窟宅尊，羽衲津桑倦。
老殺姑蘇城裏人，何曾一識西山面。
我來終是苦驕陽，搜奇討勝空徬徨。
道逢樵牧爭笑詫，何物褦襯走顚狂。
一遊林屋洞，隔凡幽溼宵如夢。
再遊石公山，劍樓雲嶂聊躋攀。
包山好閣環空翠，歸雲盤石猶等閒。
三遊西湖寺，寺外松杉中荷芰。
其日炎威倍赫曦，僕夫蹩躠何況瘁。
入門總拼高枕休，王侯相喚不回眸。
忽聞縹緲在寺側，起舞仍作登山謀。
各向山僧乞杖笠，同遊七人四人留。
余與二客買勇上，倏忽便到孤峯頭。
俯瞰衆人皆培塿，茫茫震澤連天浮。
東望虎阜，西望荆溪，南望苕霅，北望梁溪。
四顧拍手大叫何不乘風便飛去。
乃猶戀此腥腐齷龊區區九點之齊州。
噫吁嘻！怪事哉！
標緲峯頭六月六日来。
長安貴人渴欲死，名車利馬走虺聵。
余與二客坐天際，剛風凰冕浮雲開。
披襟散髮那知暑，恨不一飮千百杯。
三島十洲在何許，下視塊蘇眞可哀。
噫吁嘻！怪事哉！
標緲峯頭六月六日来。
胡爲來？
噫吁嘻！怪事哉！
縹緲峯頭六月六日胡不來？


秋日與杜子過高座寺登雨花臺

被髮何時下大荒，河山舉目共淒涼。
客來古寺談秋雨，天爲幽人放夕陽。
去國屈原終婞直，無家李白只獞狂。
百年多少憑高淚，每到西風灑幾行。


秋日獨登觀象毫望故宫及功臣廟一带遗址
獨來獨往意何如客心孤意不孤落日河山千古在秋風天地一人無英雄成慨麟麟閣，神鬼睥睨燕雀湖，高處不須搔首問。碧翁大事久糊塗。



