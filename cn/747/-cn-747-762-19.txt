○博异记序

夫习谶谭妖，其来久矣。非博闻强识，何以知之？然须抄录，且知雌黄事类。语其虚则源流具在，定其实则姓氏罔差。既悟英彦之讨论，亦是宾朋之节奏。若纂集克备，即应对如流。余放志西斋，从宦北阙。因寻往事，辄议编题。类成一卷，非徒但资笑语，抑亦粗显箴规。或冀逆耳之辞，稍获周身之诫。求同已，何必标名？是称谷神子。







