释文准　自赞三首

我若自赞，云居罗汉。

我若自毁，无主饿鬼。

赞之不欣，毁之不嗔。

毁誉不动，江鲁西秦。

释文准

释文准　自赞三首

尔图我真，又求我赞。

我真我赞，两重公案。

家丑不外扬，已德不自谈。

寄之以数，六九五十三。

释文准

释文准　自赞三首

我已是妄，尔更妄写。

妄我妄写，两重虚假。

欲传吾真，须泯见闻。

声色不碍，相似十分。

