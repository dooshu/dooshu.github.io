分而為八篇

經曰：風后演握奇圖，自一陣之中分而為八陣。

天有衝，或圓布。黃帝曰：「少則圓利。」為主，色尚玄，而為乾。

地主靜，故方。色尚黃，而為坤。

風附於天陣，象其形銳首利。為客，色尚赤，而為巽。

雲附於地上。太公曰：「左右相向是也。」其形亦銳首而利。為客，色尚上黃下黑，而為艮。

飛龍陣屈曲似龍利。為主，色尚上玄下赤，而為震。

虎翼陣居中，法翼而進宜利。為主，色尚白，而為兌。

鳥翔陣，太公曰：「突擊之義也。」是其形迅亟利。為客，色尚上黃下赤，而為離。

蛇蟠陣，太公曰：「圍之義也。」是其形宛轉利，為主，色尚上玄下白，而為坎。

