病中戏书

五十忽过二，流年消壮心。



避人便小疾，移竹喜微阴。

洗瓮闲篘酒，焚香静斫琴。

镜中青鬓在，切莫遣愁侵。



病中戏书

微疾饯余灾，时须药裹开。



禽惊杵声去，蜂认蜜香来。



闭户知长日，全生幸散村。



晚凉幽兴动，强到竹边回。

病中戏书

食笋动衰疾，清羸逾两旬。



药囊随卧起，诗句杂吟呻。

架足书签蠹，窗凝酒榼尘。



免从官乞假，且喜是闲身。



