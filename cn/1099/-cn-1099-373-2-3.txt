○與王鑑川論貢市第九書 【 貢市】

昨晨得三日書、併俺把二酋來文、知老酋久待、有不耐意、幸昨旨意早飯時即下矣。聖心為此事甚切、前初二日部覆上時、令內使送至內閣傳旨云、此事　重大、疏內語多不能詳覽、卿等可仔細區處、雖多費些賞賜也不妨、觀　聖旨拳拳若此。而卿尹中絕無深誠念國者。真所謂獨使至尊憂社稷也今日貢議之成雖諸相贊翊斡旋。其實宸斷居多。可謂天幸。甥意可明以此意告虜。廟議不肯此意正須與虜知之伎之倚重邊臣則事体得宜操縱在我說滿朝公卿。因爾節年犯邊。都不肯許封貢　皇帝說爾等犯邊。巳申飭中外整兵馬前來大閱。原要三五年間大行征伐。今爾等既知效順。果是真心。我為天下主南北百姓。都一樣愛惜。可且依他。封他官爵。許他通市。若是日久恭順。自有重厚撫賞若或變心。那時再征伐他不難。傳示各邊不要懈了邊備。使諸酋畏威感德亦一機也昨部覆巳擬如開元例。市用廣鍋。旋復中變。甥與諸老言鍋是虜中日用所急。恐求之不已。况廣鍋京中甚多。或他物聽民自用唯鍋官買與為市禁民私市可也吉能一枝既附老酋求封。恐不可獨遺。使虜缺望。而部議漫無定執、此須舅相視機宜、曲為之處也、天氣漸熱虜且過大青山避暑。不知塞上待市有多少人馬各鎮須選集武勇。嚴謹封守。以示有備、俺荅討二十元寶一錠金。老酋之意。以趙全等換伊孫。今縛數逆。以此相抵也。况所縛諸逆皆瑣細不足枚數。此雖非制虜大畧要以□費省事為較便耳如此板升萬眾竭中國之力不足致之矣不如明示不用則虜技窮矣若送至反難處也老把都頗有跳梁。此虜恃其兵力。不肯甘心不搶。以屬夷為事端。或秋來欲紏土蠻侵薊耳。須善偵之。傳諭宣鎮諸將、無生釁隙、使得執以為詞、候天祿再不遣至、亦可疑也、再待封貢後、看虜情的向、前疏陳常差二通夜在渠營中、渠肯容否把都情狀、亦須為老酋一言。使之諭解。仍嚴禁史車二酋。勿使復作梗也。貢使留鎮城。只說內裏熱。恐伊不服水土生病。貢期向後須為活便。方可久是。并廣鍋及諸未盡事宜、舅可急上一疏、以應明旨、悉心區畫、務求穩便可也、今通好之始。須預定規制恐戎心無厭。然向後撫賞亦以年漸增矣後來肆其貪求。與之則費不貲而財難繼不與則棄前好而生後怨矣

