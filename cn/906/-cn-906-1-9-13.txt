昭夏乐


宋·谢庄

蕴礼容，馀乐度。灵方留，景欲暮。开九重，肃五达。凤参差，龙已沫。云既动，河既梁。万里照，四空香。神之车，归清都。璇庭寂，玉殿虚。鸿化凝，孝风炽。顾灵心，结皇思。鸿庆遐鬯，嘉荐令芳。翊帝明德，永祚深光。





*　*　*



[1]　“路”字失韵。《艺文类聚》作“归”，是。

[2]　权火，四部丛刊本作“爟火”。权火、爟火相通。

[3]　“蹊”字失韵。《艺文类聚》作“规”，是。





乐府诗集卷第三　郊庙歌辞　三


