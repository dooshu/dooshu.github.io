竹雪斋

盱江胡子昂，能诗嗜饮，字体逼赵松雪，因自号“竹雪”。求予作竹雪斋诗，久不及奉。近随边将守御兴和，枉道来顾，去后复以书来督，始为作长歌一篇寄去，子昂甚喜，亦和韵来答。予诗曰：“盱江才子世无匹，作字哦诗俱第一。酒酣落笔风雨生，满幅龙蛇飞翐々。平生与竹同岁寒，手种千竿复万竿。开窗倚槛忽有得，四围总是青琅玕。山空岁晚独相对，一夜幻成银色界。静听春蚕食叶声，闲看瑞凤穿花态。琼琚玉佩下朝端，联珠积翠纷成团。曳履先生太寒乞，煮茶学士真儒酸。何似衔杯自宾主，戏呼元颖相尔汝。临池一扫阵云开，狂欲歌兮喜欲舞。手斡造化天无功，颠张醉素趋下风。一纸千金世珍惜，不数前朝松雪翁。”子昂和韵云：“《春秋》家学畴可匹，道德文章追六一。吁嗟白璧点苍蝇，尘尾祛之犹翐々。一从游宦阅暑寒，桐江抛却老钓竿。劬书磨尽万铤墨，狂吟题遍千琅玕。山阴正与剡溪对，兰亭曾把乌丝界。霜猿抱树恣盘袁安爱以菊为主，墨汁淋漓能貌汝。老夫捻断几茎有些，笑看边城六花舞。熬生于我最有功，一醉四座生春风。个中真趣知者寡，此意寄谢存斋翁。”仍题云：“兼柬唐太守晏佥宪袁教习。”时三人与予同寓保安。后一年兴和失守，子昂死焉。悲夫！

