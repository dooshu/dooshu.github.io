○禦倭疏 【 禦倭】

倭患之熾、其原不在于外、中原之雄咸。為之謀主也。土著之奸。人為之嚮導也。窮民為之役使也。有是三者。然後能深入長驅。唯所適而莫之遏。今軍興且四年矣。庶務艸創。法守未明。議論叢生。事端瞀亂。臣謹條其未安者八事、古者兵將相習。教戒素明。乃可赴敵。今軍門督撫分閫列旄下、文武庶僚紛然眾建。然皆空名、有將無兵也將佐雜居。諸軍烏合。加以南方素不知兵。軍政久弛。其視諸將弁髦也。諸將之視郡縣傳舍也。兵將之相視途人也。如是則其赴戰兒戲也。此統兵之制未定者一也。夫將無號令。與無將同兵無約束。與無兵同。故平時之節制。即臨陣之紀律也。今諸軍目不覩軍容。耳不米?耳將令。有急驅之不能卒集。朝而遣。日中不至。晝而遣。日晡不至。臨陣而迯。轉相刼掠。或殺軍民報功。甚者為賊內應。陵夷既久。漸成亂階。因循則威嚴愈褻。矯正則他釁易生。此馭兵之亂。未定者二也。調至土兵。賊頗畏忌然亦獷悍難馴、是時征倭仍收功于請將不收功于土苗也夫以苗攻倭猶以毒攻毒是在上醫國手。劑量斟酌。對証而攻。病去即巳。今既無鼓舞之方。復無調停之法。事急則倍賞以招侮。勢緩則厭弃而生怨。此調兵之制未定者三也。分道募兵。不按名藉。游手無賴。艸竊亡命。悉入彀中及至而茫無統紀聚散無稽多寡不問。戚少保募兵不用游滑之人葢慮此也故募而來。來而去。去而無兵。則又復募。府庫罄竭。道路繹騷終無實用。此募兵之制未定者四也。當始發難時。臣嘗有言急集海上之沙民可無煩客兵眾論相持。事機頓挫。今壯士死于行陣。頑民逸而從賊。民氣破傷。摧慘巳極。乃始欲用鄉兵散客兵。此所謂倒行者也。假令客兵巳遣。若守城之事何待客兵賊眾乘城。鄉兵果可恃乎。鄉兵難恃。未免復徵客兵不惟緩不及事且恐重為客兵所侮此練兵之制未定者五也。失兵有營伍。則耳目心志定。而約束易行。今雜處市廛。嬉遊里巷。百貨之所歆豔、侈俗之所侵淫遂令山東椎鈍變為紈袴狼苗鄙野咸習歌舞精銳銷耎。軍氣不揚。淫蠱流行。死亡枕籍。此屯兵之制未定者六也。古者行軍動眾。必從枕席上過師。故進能克敵而退可保軍。今南方皆沮洳之澤。萑葦之塲。俠邪之徑。至於斷港危橋。單舸片漿。或褰裳而渡。或泅水而遊。動犯兵家之忌。而諸將乃不謹哨探。不量虗實。行無斥堠。止無堅壁。往往履危機墮狡計落坑阱而不悟。此行兵之制未定者七也。師行粮從。強者主戰。弱者主爨。此軍制也。今或臨陣而未食。或食至而不均。師行境外而食具城中設欲晨炊蓐食。捲甲疾趨。何以應之軍機盡泄。士忿不平。此養兵之制未定者八也。夫軍中之事。有不可定者。機宜變化。因乎敵者也。有不可易者。規畫措置。存乎我者也。故將有專閫。兵有常伍。無事相習。有事相隨。則兵可統也。秩其教令。齊其法制。範我馳驅。是謂三軍之衘轡。則兵可馭也。踐更以示其信。處置以服其心。以諸邊節制之兵為之凖。調到狼土之兵為之輔。則兵可調而用也。所募之兵。程其勇力而籍其家室。守法者厚恤其私。犯令而迯者有弩戮之禁。至于鰥曠遊民給其田廬與之配偶則可以縶其歸念而兵可募也以客兵為權宜。以鄉兵為寔用。日省月試。常如賊至。勞來不怠。甘苦必均。則市人可為精兵。耰鋤可撻利?。故兵可練也。有營居。故。兵可聚而不可散有行列。故兵可散而不可。亂。賊所往來。兵所出入。有斥堠。故兵可進也有堅壁。故兵可退也。有戰地。有候人。有諜者。故兵可正可奇可疑可伏也。給軍有制。犒士有資。吊死扶傷恤孤問寡有典故兵可飽可飢可生可死也。信能、行此入者。而廟算之勝。我先得之矣。夫禦倭之道。來則拒之。去則備之。言戰不及守。非完策也。何者。東南無重門阻隔。無高山瞭望。波濤滉瀁。隱見難窺。風帆迅疾。頃刻可至不能預守是海壖之險賊與我共之者也臣聞賊遠來。人持數日之糧。來達岸多苦飢者當于其初至之時挫之賊之死命制於數步之內矣徒以海濱廩藏之富故賊至而掩據之因以為食既飽則所向無前。乘人不備。如使蓄積收歛。野無所掠。此賊坐困之道也。故議守者莫要于城堡。城堡相望。遠近相依。賊少則不能攻城多則所掠不足供所食賊不能持久。破之必矣。夫賊不能宿飽。則不能深入。不能深入。則不能多獲。不能多獲則來者無利而聞風者不來內地可不煩兵而守矣。且瀕海皆膏腴美田。宅廣樹蓄。南方所謂樂土也。為賊蹂踐。民皆遠徙。然其東向思止?帚之心。豈有日夜忘哉。有城堡。則良民止?帚。田野闢葢。非獨禦夷亦安邊足賦之具也且南方諸縣。地方七八百里。賊至放兵肆劫。一令終不足以制之。疆理浩穰禁防疏濶。外為寇賊巢宂、內為逋逃淵藪。凡以壤地相隔。聲埶不貫之過也。誠增置縣邑、多設長吏、使分地而守、分民而治、除器練戎、積餉繕堡、無事則休養生息按堵而居、有事則高城深池、與民共守、足以扼賊衝、輯眾志、此寓將于令。寓兵于民之術也。

