程先


先字传之，休宁人。父为团练使，以偏师御金兵于池州，殉节死。朝议录其嗣，固辞不受。隐居东山，自号东山隐者，所著有东隐集，不传。

锁窗寒

雨洗红尘，云迷翠麓，小车难去。凄凉感慨，未有今年春暮。想曲江水边丽人，影沉香歇谁为主。但兔葵燕麦，风前摇荡，径花成土。

空被多情苦。庆会难逢，少年几许。纷纷沸鼎，负了青阳百五。待何时、重享太平，典衣贳洒相尔汝。算兰亭、有此欢娱，又却悲今古。







