○提督南贑牌行南安府撫緝新民 【 撫緝新民】

據縣丞舒富、稟招撫過新民二百餘徒、乞於橫水思順等處安插、已經行仰照議施行外、看得招來新民安插漸多。新民易動難安略照此法以撫寇之歸順者亦安插之要机也恐有貪功譎詐之徒潛去激誘生變致亂大謀合先禁約為此牌仰知府季斆、將該府招出新民、自行時加撫緝。母令得與外人交接致有驚疑其思順橫水等處。尤要嚴禁。所屬一應官兵人等。不得輒往問訊。傳逓消息。造作語言。惟當專責縣丞舒富悉心經理。一應事機。俱聽從宜區處。敢有假以公差報効等項名色。擅去新民安插地方。有所規圖者。定行拏赴軍門。治以軍法。該府遵照施行、

