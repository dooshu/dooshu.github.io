陈造　次韵郭教授雪二首

皇心忧喜与民同，帝意深怜岁不丰。

瑶检何时下仙界，瑞花一昔覆寰中。

和声已自消疵疠，陈廪从知饱困穷。

今世皋夔活国手，信知人职代天工。

陈造

陈造　次韵郭教授雪二首

霏霏透隙上承尘，想见园林玉树春。

明日银杯随宝马，城东应有探梅人。

陈造

陈造　次韵郭教授雪二首

世纷长作眼中尘，酒力能回物外春。

清论挟霜诗映雪，即今超俗赖斯人。

陈造

陈造　次韵郭教授雪二首

诗力駸駸雅颂同，人言平处逼熙丰。

清篇自昔传平水，妙曲何人和郢中。

颇怪鲸牙须手揽，悬知鼠技笑吾穷。

衰慵合袖推敲手，且可旁观斲鼻工。

陈造

