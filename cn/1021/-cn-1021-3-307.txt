晁公溯　用薛郎所寄示诗三韵

子勿诮毛颍，渠言何使余。

遥知禾白室，谁助杀青书。

巴墨漆相似，蜀笺霜不如。

殷勤遣分寄，吾汝与同车。

晁公溯

晁公溯　用薛郎所寄示诗三韵

阿传议酒食，察贰更廉空。

开瓮鸭头绿，磨刀鱼眼红。

报功他日在，食淡暂时同。

富贵行自致，圣时无道穷。

晁公溯

晁公溯　用薛郎所寄示诗三韵

薛君昔在日，才可齿诸任。

继世能传业，为文有嗣音。

千秋当却老，六籍更钩深。

何以寿吾子，高才无陆沈。

晁公溯

