○对梦得篱粟判

〈索和诚家贫至孝，梦西篱下有粟，掘得十五锺。乡人以告非营求所得，请纳官。〉

穹壤之福，允及君子，纯嘏之徵，良归盛德。索和诚孝总心极，义切天经，其行则晋代荀何，其道则孔门会闵。获西篱之粟，遂贻俗士之讥；采南陔之兰，忽招狱官之讼。愚谓不可，况夫贤哉。

韩极

极，（一作拯）元宗时擢书判拔萃科。

