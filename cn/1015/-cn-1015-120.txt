杨亿　故枢密宋给事挽歌三首

宸游方扈從，移疾废枢机。

步辇亲临问，肩舆遽告归。

忽闻号左毂，旋见泣中闱。

城郢遗言切，忠魂定有依。

杨亿

杨亿　故枢密宋给事挽歌三首

六龙初展义，七圣尽陪游。

塞外狼烟起，军中羽檄稠。

汉帷方借助，庄壑忽沉舟。

不奈良臣死，秦医亦漫求。

杨亿

杨亿　故枢密宋给事挽歌三首

永辞温室地，长别谏书帷。

玉恨埋黄壤，星愁析紫微。

韭歌偏怨咽，衮敛更光辉。

可惜岑文本，辽阳不共归。

杨亿

