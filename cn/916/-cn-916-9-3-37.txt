【时人为法上谚】

〖北山录曰：法上肇落两髦。嶷然成器。刻意尚行。颇究玄微。时人以为圣沙弥。谚曰：〗

沙弥若来。高座逢灾。（○北山录三。○逯按。此谚亦见续高传。文字稍异。齐大统合水寺释法上传云。法上姓刘氏。朝歌人。年暨学岁。创讲法苑。酬抗疑难。无不叹伏。昌言胜负。而形色非美。故时人谚曰：黑沙弥若来。高座逢灾。）

