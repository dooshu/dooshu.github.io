曹彦约　赵和宗挽诗三首

壮日民师帅，中年国典刑。

六分名郡竹，两粲使华星。

彩戏方娱侍，丹旌忽篆铭。

空馀泉一滴，万古叹清泠。

曹彦约

曹彦约　赵和宗挽诗三首

三桂先猷远，公来应瑞芝。

子能传世业，令欲偏孙枝。

笏盛床应满，端闿橐已持。

挂冠犹进秩，天意卜深知。

曹彦约

曹彦约　赵和宗挽诗三首

汇水夸同邑，桐江事事贤。

骨寒谁与地，言重却笺天。

游宦常千里，归来共一川。

西门今日路，忍泪入资延。

曹彦约

