○对舆尸谒庙判

〈郑太曾祖亡，舆尸谒其家庙。人告狂怪。〉

白驹易往，素盖俄归，长沙空庚日之灾，北海奄已年之梦。郑太留永慕，捧砚长悲通德之门，露缠书草；承明之殿，尘绝履声。且周设冢官，孔演师卦，战亡犹令幽兆，舆尸岂宜庙谒？虽理殊观蜡，同赐也之云狂；而义异乱神，乃夫子之称怪。窃寻古制，合置今绳。

刘廷实

廷实，（一作宾）宝时擢书头目拔萃科。

