◇为高曾祖母持重服

刘景升以妇人之不可逾夫，既已乖矣。按成粲云：「已自受重於父，不受重於祖，为祖母不应三年，亦可谓殊途而同谬者矣。」又刘智《释疑答问》云：「高曾祖母与祖母俱存，其卑者先亡，则当厌屈不？」昔鲁穆姜在，而成公夫人薨，《春秋》书曰：「葬我小君齐姜。」旧说云：妻随夫而成尊，姑不厌妇，妇人不主祭，已承先君之正体，无疑於服重也。（《通典》八十九。）

妇从夫嫡，曾高祖母，正体所传，并有重，何疑其亡先後。（同上。）

