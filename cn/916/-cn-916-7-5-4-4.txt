【旦发渔浦潭诗】

渔（《类聚》作鱼。）潭雾未（《类聚》作已。）开。赤亭风已（《类聚》作未。）□。棹歌发中流。鸣な响沓障。（《诗纪》云。一作嶂。《类聚》作嶂。六臣本《文选》注云。五臣作嶂。）村童忽相聚。野老时一望。诡怪石异象。崭（《类聚》作苑。）绝峰殊状。森森荒树齐。析析（《类聚》作淅淅。）寒沙涨。藤垂岛易（《类聚》作异。）陟。崖倾屿难傍。信是永幽栖。岂徒暂清旷。坐啸昔有委。卧治今可尚。（○《文选》二十七。文苑英华百六十三。《诗纪》七十七。又《类聚》九引□、嶂、望、状、涨、傍六韵。）

