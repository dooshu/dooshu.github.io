○黄妃塔记

敬天修德，人所当行，矧ㄈ忝嗣丕图，承平滋久，虽未致全盛，可不上体祖宗师仰瞿昙氏慈忍力所沾溉耶？凡於万机之暇，口不辍诵释氏之书，手不停披释氏之典者，盖有深旨焉。诸宫监尊礼佛螺髻发，犹佛生存，不敢私秘宫禁中，恭率瑶具，创堵波於西湖之浒，以奉安之。规模宏丽，极所未见，极所未闻，宫监宏愿之始，以千尺十三层为率，爰以事力未充，姑从七级梯，初志未满为慊。计砖，灰土木油钱瓦石，与夫工艺像设金碧之严，通纟昏钱六百万视会稽之应天塔。所谓许元度者，出没人闲凡三世，然後圆满愿心。宫监等合力，於弹指顷，幻出瑶坊，信多宝如来分身应现，使之然耳。顾元度有所不逮，塔成之日，又镌《华严》诸经，围绕八面，真成不思议劫数大精进幢，於是合十指爪以赞叹之，塔曰黄妃云。吴越国王钱ㄈ拜手谨书於经之尾。

