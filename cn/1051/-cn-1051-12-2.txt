崔敦诗　淳熙八年春帖子词　太上皇后合六首

春晓慈闱启，君王奏问安。

和声调巓管，欢颂献椒盘。

崔敦诗

崔敦诗　淳熙八年春帖子词　太上皇后合六首

春昼慈闱静，宫帘日上徐。

焚香开竺典，滴露写仙书。

崔敦诗

崔敦诗　淳熙八年春帖子词　太上皇后合六首

春夕慈闱永，瑶池乐未央。

管弦声合奏，灯月影交光。

崔敦诗

崔敦诗　淳熙八年春帖子词　太上皇后合六首

昨夜三更斗柄旋，东风催放百花鲜。

飞来峰下溶新绿，流得春光到外边。

崔敦诗

崔敦诗　淳熙八年春帖子词　太上皇后合六首

郁葱嘉气满篷莱，天子双称万寿杯。

朝罢乐音迎复道，舆同上望春琱台。

崔敦诗

崔敦诗　淳熙八年春帖子词　太上皇后合六首

有象升平属好春，九衢歌舞乐芳辰。

濯龙门外车如水，应笑豪华汉外亲。

崔敦诗

