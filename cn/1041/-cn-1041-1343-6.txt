熊瑞　和胡文友冷齐口号四首

一声暮笛穿云裂，数点昏鸦破雨飞，

惆怅满颠丝样白，倚门竚立望谁归。

熊瑞

熊瑞　和胡文友冷齐口号四首

近来触景多生感，老去浮名祗浪夸。

赖有风霜数丛菊。年年岁杪对黄花。

熊瑞

熊瑞　和胡文友冷齐口号四首

交情落落今如此，世事茫茫何所之。

安得檐花清夜酌，相同郑老话襟期。

熊瑞

熊瑞　和胡文友冷齐口号四首

户容学屦坐常满，囊有诗篇家岂贫。

笑我淡交寒似水，势无可热亦无嗔。

熊瑞

