郑侠　次韵严巨孟

侠也生来拙，论才寸不通。

趋时惭寡术，守古又无功。

永日书千卷，闲宵月数峰。

惟期贤者达，邃阖见开通。

郑侠

郑侠　次韵严巨孟

侠也荒唐学，文章愧古风。

谁将覆醯醢，子谓近蝩虹。

去圣虽云远，微言信可宗。

期君振颓敝，谟典嗣前功。

郑侠

郑侠　次韵严巨孟

侠也愚而已，奚称忠与刚。

未能安社稷，自合窜炎荒。

国以民为本，仁当生不伤。

君其明辩此，万里在飞翔。

郑侠

