纵酒妄杀


齐史纪：齐主洋嗜酒淫佚，肆行狂暴。尝作大镬、长锯、锉碓之属，陈之于庭。每醉，辄手杀人以为戏乐。杨愔乃简死囚，置帐内，谓之供御囚。齐主欲杀人，辄执以应命。

六朝齐史上记：齐主高洋，好酒而荒淫轶乐，肆行狂暴。尝作下烹人的大锅，解人的长锯，与铁锉碓臼等物，摆列庭中，以为刑具。每醉，便手自杀人，以为戏乐。那时，宰相杨愔不忍无罪之人被杀，乃简那该死的囚犯，置列庭帐之内，叫做供御囚。待齐主醉后要杀人之时，就以此囚应命。

夫人命至重，虽犯罪该死，犹且三覆五奏，然后行刑。是以，禹见罪人，下车而泣，重人命也。齐主酷暴若此，岂不大失人心！然齐主即位之初，亦尝留心政事，推诚任使；军国机务，独自裁决：可谓贤主。后来，只因好酒乱性，遂成无道之君。此大禹之所以绝旨酒，而《书》作《酒诰》以为戒也。





