◎王肃

肃字子雍，朗长子，黄初中为散骑黄门侍郎；太和中拜散骑常侍；青龙末领秘书监，兼崇文观祭酒；正始初出为广平太守，征拜议郎，寻为侍中，迁太常；后为光禄勋，迁中领军，加散骑常侍。甘露元年卒，谥景侯。有《书》、《诗》、《论语》、三礼、左氏解，及撰定父朗所作《易传》，皆列于学官。又有《圣证论》十二卷，《家语解》二十一卷，《政论》十卷，集五卷。

