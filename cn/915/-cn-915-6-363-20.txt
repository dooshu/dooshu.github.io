○诸侯之大夫为天子服对



简文帝崩，镇军府问参佐纲纪服。邵戬答曰：“礼，臣为君服，皆斩衰。大夫居庐，士居垩室。又礼，君之丧，诸达官之长杖。先儒以为，非达官谓官长所自除人在官者也。庶人在官服天子，与畿内之人同，齐衰三月。案参佐无除者，宜用此礼。又礼，诸侯之大夫会见天子者，为天子服む衰七月。案今纲纪，虽或被除敕，犹古诸侯之卿，命于天子比耳。见北面时君，无二君之道，宜依む衰之制。其无除敕，又未尝会见，则宜无服。（《通典》八十一）

刘遵

遵，宁康初为尚书右丞。



