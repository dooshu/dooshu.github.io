○卜世论

周成王定鼎於郏辱阝，卜世三十，卜年七百。夫帝王括囊宇宙，位重优崇。天生利民，非乐兆民之上。故君民者，遇夫圣则禅之，不遇则以子继之。尧之於舜，舜之於禹，禹之於子。是以周都天地之中，欲便四方之会。不恃山河，务从德化，原其意也。在乎利民，岂异唐虞之道，而反卜年卜世耶？必也欲永其祚，莫先德义，贻厥後世，天人之，岂非无穷也哉？何三十、七百年世之有？若右其卜而其德左，俾乎厥後恃年世之永久，必轻乎德义。若此之谋，非君子之道也。昔太戊惧灾而盛，帝辛恃瑞而亡。在此不在彼，岂不知之而卜年卜世者乎？

