洪咨夔　新秋药名两首

老色苍苍耳向聋，秋声欺得白头翁。

已甘草诏元无分，只苦耽诗久欠功。

引兴从容风月足，放怀浪宕水云空。

雨余凉意生庭户，夜半天河鹊信通。

洪咨夔

洪咨夔　新秋药名两首

两眼旋花雪点须，鑽头故纸枉工夫。

倦怀懒附子公椟，闲性熟谙摩诘图。

枝拂云香行到桂，叶随风舞又催梧。

乘槎欲到空青问，织女牵牛事有无。

洪咨夔

