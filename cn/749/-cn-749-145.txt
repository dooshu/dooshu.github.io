赵顼


顼即宋神宗，英宗长子。庆历八年（1048）生。治平四年（1067）嗣位。任王安石，行新法。在位十八年，元丰八年（1085）卒，年三十八。纪元三：熙宁、元丰。

瑶台第一层

西母池边宴罢，赠南枝、步玉霄。绪风和扇，冰华发秀，雪质孤高。汉陂呈练影，问是谁、独立江皋。便凝望、壶中珪璧，天下琼瑶。

清标。曾陪胜赏，坐忘愁、解使尘销。况双成与乳丹点染，都付香梢。寿妆酥冷，郢韵佩举，麝卷云绡。乐逍遥。凤凰台畔，取次忆吹箫。







