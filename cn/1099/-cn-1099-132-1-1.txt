○與王晉溪第三書 【 議處贛州鹽利】

前月奏捷人去、曾瀆短啟、計巳達門下、守仁才劣任重大懼覆餗、為薦揚之累、近者南贑盜賊。雖外若稍定、其實譬之癰疽。但未潰泱。至其惡毒。則固日深月積。將漸不可療治。生等固庸醫、又無藥石之備、不過從傍撫摩調護、以紓目前、自非老先生發鍼、指示方畧、安敢輕措其手、冀百一之成、前者申明賞罰之請、固亦求鍼砭於門下、不知老先生肯賜俯從、卒授起死回生之方否也、近得輋中消息云、大舉乘虛入廣、葢兩廣之兵、近日皆聚府江。生等恐其聲東擊西。亦巳密切布置。將為先事之?。但其事隱而未露。未敢顯言於朝。然又不敢不以聞於門下。且聞府江不久班師。則其謀亦將自阻。覌文成所用皆南贑兵不□□目則其兵尚為可用大抵南贑兵力極為空疏近日稍加募選訓練始得三千之數。然自糧賞之資。則又百未有措。若夾攻之舉果行。則其勢尤為窘迫。欲稱貸於他省。則他省各有軍旅之費。欲加賦於貧民。則貧民又有從盜之虞。惟贑州雖有鹽稅一事。邇來既奉戶部明文停止。但官府雖有禁止之名。而奸豪實竊私通之利。其詳具書中又鹽利下通於三府。皆民情所深願。而官府稍取其什一。亦商人所悅從。用是輒因官僚之議。仍舊抽放。葢事機窘急。勢不得已。然亦不加賦而財足。不擾民而事辦。比之他?。固尤計之得者也。今特具以聞奏、伏望老先生曲賜扶持、使兵事得賴此以濟、實亦地方生靈之幸、生等得免於失機誤事之誅、其為感幸、尤深且大矣、自非老先生體國憂民之心、何敢每事控聒若此、伏冀垂照不具、

