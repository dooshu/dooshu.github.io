○官缺政弛回祿示儆仰乞聖斷以興聖治疏 【 官缺政弛】

神祖末年缺官不補以致綱紀凌夷至光熹之際林下諸公一時俱起部寺恒至数十人又一変也

臣惟皇皇上帝、亦須雷雨風雲、各司其職、亘古君王、匪藉臣鄰庶寀、不致于理、安有閣部台省、寥寥乏人、諸務停廢、如今日大小臣工、連篇累牘、腕扼舌枯、請之不得、聖意淵微、誠不可測、□者火災示異、朝房半燬、夫朝房者。朝臣栖止之所也。朝臣既缺。房于何有昭昭之表、未必非藉是以啟牖　聖衷、　皇上安得漫然巳乎、臣再四思維、意者臣下舛違。仰負　聖明故向來一切點用。過于慎重。苐國家喫緊重務、莫踰于此、惟當講選用之良策、不宜久躊躇而滋廢弛也臣請歷數之、一則先是輔臣爰立、持軸秉衡、非不委重、然爕理天工、情態畢露、以致南北諸臣、交章論罷、目今枚卜遲延、似懲乎此、顧雖噎之懲食、食詎可廢、則亦如近時言官條陳內外互用、南北並取、而又勿採虛望、務核實行、其偽聲欺世、末路隳節、熟軟執?????者、不得與推擇之選、是在嚴諭部院而巳、何患不得人成治也。二則大僚每缺、奉旨推用、既經推舉、屢掛彈章、及至催請、猶然廁名、薰蕕未分、黑白操雜、祗長奸萌、大非政體、近奉　聖旨、諭吏部折衷眾論、務求至當、方許疏名、大哉　皇言、允合肯綮、何不即令該部一槩詳註某某宜列名。某某宜點名。開寫簡明。恭候欽裁。頃刻之間。便自清楚。且　聖諭有云、其或舉非其人、科道官、即行糾正、毋得點後讒說，會推之後、既干清議、而該部尚爾列請、倘僥倖冐進、則言官將言之乎、抑不言乎、不言則非糾邪之職、言之則為點後之凟、何所適從焉、三則三五大臣、不啻晨星、或一人之身、催補幾缺、駢見疊出、頗復厭觀　皇上每命另推。無非廣求賢雋。而至再至三仍此數人摠由任用不預故致臨期乏人如是耳盖卿貳久缺。乃無以備正卿之推。督撫久缺。乃無以備卿貳之推。壅滯既為常事。資俸每不相應。况林下耆英。一擯永弃。以有用之材。徒令沉淪者多矣。正宜鑒既往樹人之不蚤。而廣為簡任。豈可俾將來寥落之益甚。而緩急無資也。四則科道以言為職。為國發奸。不辭任怨。然在憂國奉公者。必謂讜言不可巳。懷私保祿者。則謂生事而可厭其被論之人。侈口闢辨。既若聚訟。又或因言而去。則嫉言官為逐巳。而橫議滋生矣。夫被論飾辯明禁森嚴、其因言求去情亦不同、為有反躬引咎、避疑恬隱以全大臣之節者、有一事偶誤、無損平生、雖求去而眾共原之者、亦有口談泉石、心戀羶膩、求去之疏、或致數十、不過傳之抵報、此言乃為揆席而發非泛論也以塗天下之耳目、直至事理窮迫、勢難駐足、則于異巳者拉扯而去、恐發其平日、于同巳者夤緣使入、仍托以未竟之私。但知自便身圖豈顧禍延宗社、故言路壅塞、正士緘口、則奸邪之輩、如前所言者、莫不彈冠而相慶以　皇上之神明、燭破此套、而考選科道。亦自不容緩矣。凡此卜相也、簡大僚也、急樹人也、選言官也、言者章奏幾滿公車、而臣復喋喋、惟以國事林?耴挫、士風委靡、民生困苦、邊政頹敗、咎在無人、今茲朝臣空署為焦土、上天之意、亦復彰彰可曙、臣備員言職、不敢隱默、

