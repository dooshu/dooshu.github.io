转贫为富


忧国者每忧中国贫。以余观之，估修一洋式宫房，动言若干百万，则朝廷何尝贫？遣一二亲贵到外洋闲逛一次，动支盘费辄数十万，则国家何尝贫？一官之任时，虽或行李萧条；及其满任而去，则千仓万箱，陆行满车，水行满舟，则官何尝贫？官之所以得如此者，无非剥削民脂民膏耳。一官去，一官来，皆以剥削为事，年年岁岁，更无已时，而民之脂膏，不即闻告竭，则民何尝贫？或曰：“如子言，中国当转贫为富矣！”





