○仙都山铭

亭亭仙都，峻极维嵩。屹立溟右，削成浙东。发地直方，磨霄穹崇。灵沼在上，祥积中。植千仞，柱宁四封。目睹不及，翰飞靡穷。群阜奔走，列仙会同。黄帝攸访，碧岭是冲。凡穴傍起，金溪下融。日临霞附，月映绡蒙。壤绝栖尘，木无寓丛。居幽不昧，守一而雄。万岁报响，九成来空。嘉名乃复，展礼斯洪。录作惩止，年祈感通。莫高匪兹，造物之功。

李季卿

季卿，京兆人。明经擢第，代宗朝官潮州刺史。

