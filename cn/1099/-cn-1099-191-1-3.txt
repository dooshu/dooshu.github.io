○折糧減運以蘇軍民困苦疏 【 泗州折粮减運】

臣原任直隸鳳陽府泗州知州、切見本州地方艱難、軍民困苦、言之固非一端、姑指其于　陵寢有関、于制度有變、于人情有所不通于公論有所不恊者二事、開列具進、

一折稅寬民、以通　陵寢之禁、泗州　祖陵所在、方百里內、皆有厲禁、寸土塊石、不敢擅動、以故高亢之地、不得濬為洿池、卑下之田、不得築為堤山??、水無蓄洩之備、歲有旱澇之灾、每年秋夏稅粮、率皆百姓賠貱、有力則刈艸捕魚、收雞養豕、無告則破家蕩產、賣子鬻妻、如此民安得而不流亡、里安得而不空乏、天下州縣艱難固多、非獨泗州可恤、但責之他處、民或未勤、官或有惰、泗州雖有勤民、地難耕作、雖有能吏、例難違慢、一應粮稅、可以收徵、伏望念　祖宗創業垂統之鄉、遊神藏白?鬼之地、曲賜矜憐、急為區處、縱不敢望漢人湯沐之恩。亦宜思豳風衣食之始。將本州二稅原額。照例准折。以寬民力。則三廟在天之靈。庶幾少慰。而百姓逓年之苦。亦或少紓矣。

一減運恤軍、以重　陵寢之守備、天下衛分、額設五所、獨泗州增置九所者、為　祖陵護衛也、　祖陵與皇陵、追崇之禮、略有等差、護衛之心、初無隆殺、今鳳陽　皇陵衛得免漕運、泗州衛運船反多他處、殊非舊制。以致本衛官軍。受累迯亡大半。城操軍士、止得孱弱三百餘名。葢以屯田三百餘名、略足操練、虗應故事、萬一如正德六年、流賊犯雙溝。去　祖陵纔九十里。不能守備。誰任其咎。伏望念　祖宗增設九所之心。以重一杯之土。比照　皇陵事例。將本州運船除去。或量為減免。以寬貧軍。則　祖宗報本追遠之心。不為虗文。而思患預防之意。亦有實用矣。

