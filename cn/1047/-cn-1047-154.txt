王令　寄满子权二首

窗前午枕梦忘还，门外清风旴　掩关。

天下谁当千古後，床头自笑六经闲。

能将道系穷通里，安用身居进退间。

自愧公心犹有蔽，清时无日不思山。

王令

王令　寄满子权二首

终年谋食亦何得，浪取穷愁只自侵。

饿死有时非正命，劳生几不愧常心。

百年此去尘埃在，万古从来意思深。

莫说山林是轻往，穷来无计得山林。

王令

