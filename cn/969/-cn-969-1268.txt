刘克庄　题小室二首

已向深林卓小庵，是中仅可着禅龛。

士师何止三无愠，中散居然七不堪。

一去重华那复得，方当盛汉勿多谈。

近来弟子俱行脚，谁伴山僧面壁参。

刘克庄

刘克庄　题小室二首

阡陌东西山北南，半生常带散人衔。

何曾云梦芥八九，一任狙公芧四三。

合上大夫投欲死，畒间吏部寝方酣。

可怜子骏无家法，下见先人面有惭。

刘克庄

