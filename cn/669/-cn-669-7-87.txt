113　儒行言自立特立　顔子孟子言卓然自立


儒行言「自立」者二，言「特立」者一，言「特立獨行」者一。人所以參天地者，其要在此。「如有所立卓爾」，何云：「如有所立，又别一義。宏詞人誇多，故誤引也。」〇全云：「如有所立卓爾，深寧蓋以爲卓然自立之謂，不主舊説。何氏譏其誤引，非也。」顔子言之。「立天下之正位，先立乎其大者」，孟子言之。





