8　周禮内外官數


易氏總義云：「府史胥徒，通典職官一總言其爲六萬三千六百七十五人。」愚攷之通典，周六萬三千六百七十五員，内二千六百四十三人，閻按：「文獻通考云：『此數未知何據，據周禮當作二萬五千二百六十五人。』」外諸侯國官六萬一千三十二人。按通考又云：「此據王制，殷時天下諸侯官數則合。」此乃官數，非謂府史胥徒也。





