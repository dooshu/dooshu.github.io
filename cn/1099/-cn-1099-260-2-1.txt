○行總督軍門胡 【 倭寇】

為軍情事、照得倭賊泛海入寇、至崇明三沙、職督率副總兵盧鏜、都司楊尚英、於四月十一日海上邀擊、斬獲首級一百十四顆、於時職應援江北之急、留盧鏜等攻圍沙賊、職至江北、攻廟灣賊巢、獲首級四十六顆、俱經具題外、職正在廟灣攻賊、忽得蘇松兵備熊桴手本、言沙上賊久將有變、而諸將推延猶未上沙勦賊續又得總督軍門書、促職過江、至三沙督兵、職即發江北五月十五日至三沙、是時賊巳蟠據一月、而諸將未有一人上沙攻賊者、兵??厺宜乘其新至饑疲營壘未成擊之、失此機會、使賊得以鳩粮立柵、為堅持計、而又得造有小船數十隻、以備突走矣、職即督盧鏜與參將劉顯劉堂等、於十八日率兵上岸立營、而職帶守備高??寔等兵五枝、及土官張空所部鎮溪兵亦續至、聯營而居、職議立賞格出銀示眾、以為懸賞、二十一日黎明、合兵、盧鏜率鳥銃先逼巢賊、多被彈傷、不能得首級、盧善謀而小怯劉好鬪而無筭故必相倚成功賊分勁銳先衝劉顯兵、顯素驍將、率部下郭成車梁等鏖戰抵賊、得首級六顆、而盧鏜部下得首級二顆、賊復衝劉堂兵、堂部下田應山兵最後、不交鋒而先奔、劉堂兵逼巢者、多為賊殺、餘兵亦奔、其部下王如澄廣兵以苦戰亦多殺死、盧鏜亦遂還營、劉顯高??寔等尚戰於巢門、頃之、亦收兵歸眾議以劉顯將先鋒、而盧鏜將老營兵駐後、各營罄選鋒付劉顯、是時蘇松廵撫陳某以告病候代於蘇州、猶調度兵食、時遣牌督戰、而廵按朱某以憂去、廵江江某任滿去、交代未至、職止與兵備熊桴從事海中、至六月初一日、劉顯率選鋒攻巢、賊閉巢不出、是時賊四面起土墻障箭銃墻內鎗齊立、賊眾時出環墻而趨、官軍不敢逼巢、賊亦不敢躡官軍、竟不接?而還、是時總督軍門、遣遊擊王應岐、率兵五千應援又遣都司李忧所募土官、吳九韶鎮溪土兵四千赴三沙、是日、王應岐全軍至、吳九韶兵四百先至、初三日會兵合戰、劉顯將前鋒、與王應岐等分路入、而盧鏜劄老營在後、盧鏜選鋒兵攻巢、得首級三顆、劉顯兵得首級一顆、賊衝右哨王應岐兵、贊畫生員李應春被殺、先鋒亦多殺傷者、應岐子光祖棄馬奔而免、餘兵數千、不顧主帥而先潰、右哨張窖兵亦潰、是役也、以老營堅、故賊不能遠躡、而潰兵得徐還、劉顯亦收兵歸、明日吳九韶兵盡至、名為四千、實不及二千也、葢土兵張虛數以冒粮賞、大率如此、眾議初六日進兵、劉顯仍率前鋒攻賊、賊多為銃打死、蜂擁出張窖兵先奔、盧鏜斬其一人開銃自打潰兵、亦不能定、賊數戰頗輕易我兵、竟追至諸營勢甚張、盧鏜營舉放發熕佛郎機、連倒七賊各營亦發銃擊賊賊纔退歸各營共斬真倭首級十二顆、是役也、不藉火器老營幾不守。先是職攻廟灣皆躬自擐甲陣中。及至三沙。以盧鏜劉顯有名宿將可仗。又國家方用以為總兵副總兵。遂不復自擐甲。而但與兵備熊桴居老營督戰至是知諸將易進易退不足盡倚乃復自擐甲。入陣中至十一日復戰、分布陣勢、指揮伍惟統把總田應山為誘兵、布賊巢門、吳九韶劉顯苗兵分伏左右、王應岐選鋒與張窖兵左右綴為副伏兵、欲誘賊入伏而夾擊之、盧鏜札老營、王應岐餘兵及王如澄兵左右翼、以防賊東西衝、陣既定、職擐甲徧廵諸軍促營中傳餐食誘兵伏兵、賊甚狡、先為四層木巢以覘我軍、一動靜、十里必見、揣知我有伏、誘之不出劉顯請撤兵、職曰、合兵甚難。少忍半時。賊且出矣。顯謬言軍饑疲、職曰、適傳餐何言饑、伏兵蔭草木間。未嘗戰何言疲也顯不能荅、而專欲收兵職遂前至誘兵所見誘兵亦怯甚。去巢尚三箭遠。不能怒賊。又?火器至巢邊火亦不能入巢。賊以故不出應之職過誘兵而前下馬獨拔刀步行過鱭魚港去巢二箭盧鏜劉顯與左右爭向前抱持職曰。柰何若此。職曰。吾不能督諸將惟有自往死鬪耳。二將誓以必??烕賊遂扶職上馬還未半時。兵竟撤矣明日復戰布陣如前吳九韶土兵感激遂攻巢川苗兵次後。賊先戰頗得我鳥銃手、至是穴墻以通銃眼、項鎖銃手一人、使彈土兵、土兵一人死六人傷、遂退、究我軍所以不能破賊之故有三。札營太遠。出軍五六里而至巢。賊閉門而臥。開門而衝賊逸我勞。其弊一也。立營既遠。又無行營。其弊二也。烏合不同。將雜勇怯不齊之兵。怯者先潰。勇者不能支。其弊三也。職督諸將移營近賊。諸將以為營遠尚畏賊刼。奈何近之。又為諸將造行營木城三座。進兵又不肯用。其所以宜急圖而不宜緩攻之故。亦有三。賊巳造有小船五六十隻勢必乘月黑潮滿之夜。出海搶船。突上老岸。則江南北之禍。又自此始。其不宜緩一也。陸兵進攻。水兵守海。職與兵備熊桴晝夜風濤中者。巳及一月。每見大風潮。則福蒼等船必壞數隻。今入秋風惡。久之船將盡壞。誰與守賊。其不宜緩二也。江南大旱。禾苗槁死。聚兵太多饋餉難繼。一日計口粮行粮火藥諸費。不下二千金。萬一不給。軍自生變。其不宜緩三也。職才不足以料敵制勝。權不足以督勵諸將。致此殘寇。尚緩天誅。除一面候新降敕書奉行。一面調生力兵上沙會剿外。為此合用手本前去貴部院、煩為查照施行、照得本部欽奉敕命、欲圖長策、須得兵粮數月詳細查筭、除各參將所管細數、巳經具呈外、至于一鎮總數、未及併歸一處、仰中軍官即行查照、要見該鎮主兵之數水兵共是幾何。陸兵共是幾何。歲用軍需幾何。其軍需原用何項錢粮措辦。船隻共是幾何。原打造用銀幾何。每年修理用銀幾何。各具大數回報。不必細開花名。至於客兵雖無常數。及難預定。但以每年通計之。亦可見其大畧。仰查自倭寇以來、某年調過客兵幾枝。某年减調或添調客兵幾枝。其客兵或係徵調。或係招募。及每年用過募兵銀幾何。供給客兵錢粮幾何。今年該調客兵幾何。度用錢粮幾何。逐款查報、以憑本部會同廵撫李某、斟酌區處、畫一奏請

