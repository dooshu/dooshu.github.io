杨万里　舟泊吴江三首

独立吴江第四桥，桥南桥北涉银涛。

此身真在吴江里，不用并州快剪刀。

杨万里

杨万里　舟泊吴江三首

江湖便是老生涯，佳处何妨且泊家。

自汲松江桥下水，垂虹亭上试新茶。

杨万里

杨万里　舟泊吴江三首

东是吴江西太湖，长桥横截万寻余。

江妃舞倦凌波袜，玉带围腰揽镜初。

杨万里

