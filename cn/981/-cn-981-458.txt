舒岳祥　停云诗

我怀同人，如暵望雨。

天地崩裂，干戈间阻。

陈编孤哦，槁梧自抚。

思而不见，援桂延伫。

舒岳祥

舒岳祥　停云诗

千山月白，露气蒙蒙。

四顾戃慌，素霭成江。

飞萝扫屋，悬泉挂窗。

之子不至，世孰吾从。

舒岳祥

舒岳祥　停云诗

小园宛宛，水木鲜荣。

子念及此，我宁忘情。

曩岁中都，我归子征。

以子出处，用观我生。

舒岳祥

舒岳祥　停云诗

俯仰换世，昨梦蚁柯。

故交零落，屈指无多。

孔时尹任，夷清惠和。

各言尔志，夫也如何。

舒岳祥

