◇失父零丁

敬白诸君行路者，敢告重罪自为祸。积恶致灾天困我，今月七日失阿。念此酷毒可痛伤，当以重币用相偿，请为诸君说事状。我父躯体与众异，脊背伛偻扌卷如，唇吻参差不相值，此其庶形何能备。请复重陈其面目，鸱头鹄颈犭葛啄吸，眼泪鼻涕相追逐，吻中含纳无齿牙，食不能嚼左右蹉，□似西域□骆驼。请复重陈其形骸，为人虽长甚细材，面目芒苍如死灰，眼眶臼陷如羹杯。（《御览》五百九十八。）

