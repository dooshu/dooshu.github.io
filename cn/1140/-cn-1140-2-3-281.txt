李相国示心远堂集奉赠

凤城满眼多高位谁存洒落沧洲意高阳才子今元老俯视青云独孤寄示我山堂诗一编三山五岳蟠胸次於乎古来作者有深义篇章不独矜文字先生经术本闳深短歌长句皆?异郊居杂述忆田园咏史秋怀横涕泗中间折衷及风骚异曲偏师安位置我昔献诗良草草泛爱殷勤辄言好枉答瑶华亦偶然春风一日生枯槁雨散云飞二十年吹嘘重集长安道不信洪钟怜瓦缶宁知溟渤收行潦对策谁能比仲舒虚名窃恐如殷浩高秋緑酒坐园林风议澄怀接苍昊感公知已非衆人不敢慁公甘迹扫连年蛮峤愁鼓鼙山多豺虎海鲸鲵

圣皇侧席尚文治欲绥卭僰来雕题我公委蛇参密勿天旋日转无端倪才雄心小恩遇重卿云扬拜翻含凄礼闱罗尽天下士龙门清峻谁攀跻腐儒愁疾将杖藜软尘对面迷东西寒梅欲破忽惆怅双柑苦忆听黄鹂迂疎那称平津客只合长鑱归旧谿

