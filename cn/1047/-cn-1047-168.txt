王令　江上四首

风吹平江起长澜，野客坐啸酒在颜。

兴来就上南山观。固应散发游更好，

何用美质加弊冠。

王令

王令　江上四首

梦载十舟胜一钩，曳缗万里悬十牛。

饱食身至东海投。还踞秦山待鱼食，

所得果可餵九州。

王令

王令　江上四首

山头斫竹下作竿，系钩沉水坐岸观。

饵微水浊鱼不干。栖迟终日或有得，

归去犹可妻子欢。

王令

王令　江上四首

江头风平可照水，衣冠面目略相似。

与我同笑固相喜。何用妄携客子来，

不可与语祗相视。

王令

