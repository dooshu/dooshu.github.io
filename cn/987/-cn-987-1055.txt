苏轼　梅圣俞诗集中有毛长官者，今於潜令国华也。圣俞没十五年，而犹为

诗翁憔悴老一官，厌见苜蓿堆青盘。

归来羞涩对妻子，自比鮵鱼缘竹竿。

今君滞留生二毛，饱听衙鼓眠黄紬。

更将嘲笑调朋友，人道猕猴骑土牛。

愿君恰似高常侍，暂为小邑仍刺史。

不愿君为孟浩然，却遭明主放还山。

宦游逢此岁年恶，飞蝗来时半天黑。

羡君对境稻如云，蝗自识人人不识。

苏轼

