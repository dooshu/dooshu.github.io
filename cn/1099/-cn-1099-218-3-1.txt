○土官志 【 土官】

土官故隸吏部騐封、洪武三十年、凡掌土官者改隸兵部、洪武中、土官無子弟。其壻與妻皆襲、永樂中襲替人文出十年者亦聽、然皆萬里赴闕、或獻馬方物、請命最謹、天順八年三月、上西宮徽號、始許土官繳呈勘、奏與冠裳、於是介使未將。威福自恣。雖托羈縻之名。竟開驕悍之漸。成化十五年、又有納穀備賑之令。則經制日卑。規取愈陋。　孝宗末年、發憤釐革、至正德旋復隳廢、嘉靖九年、今　皇帝斟酌情理、曲為條約、稍復　祖宗之舊、今攷府州縣正貳幕屬廵撿驛傳、凡三百六十隸騐封、宣慰宣撫按討安撫長官凡一百三十二隸武選、隸騐封者皆領布政司、武選所隸、或領都指揮使司、文武相繼、機權攸寓、細大相關、掌股易運、數年來鎮撫廵部諸臣建白日煩、紛更巳甚、聰明自用而憲典稍遺矣、雲南本徼外地、　國初元孽竊據、戊申開基、尚阻聲教、王褘秉義捐軀、傅友德沐氏父子兄弟、威戡惠戢、梅思祖張紞繼膺藩屏、平徭均賦、疆土稍開、顧其人慓悍、不得已因俗為政、官其酋領、稍示安輯、元江永寧鎮沅孟良景東最強獷、鎮南蒙化順寧霑益差小、然皆向背靡常、調濟為難、諸甸約攝騰衝、諸羅窺竊尋靖、葢自麓川虛耗中土、孟養曲狥奸夷、正統迄今、益復反復、况投宦非人。刓法好貨。湖南滇北將有梗隔之憂、至求馬湖建昌川陸逵道。計亦晚矣。貴州本西夷羅施鬼國、國初靄翠宋欽歸附、仍其世官、山峭地瘠、夷情猾詐、分隸川湖雲南。永樂癸巳、始立三司、當時顧成威懷有方、稍稱馴順、顧其壤地聯絡、衝胸掣肘、自泗城北窺、永寧芒部、南擾畢節、西播外突、普凱內潰、交讒搆亂、喜禍隹兵、每一梗阻、滇南中斷。乃知分割三隸疆域相牽不可謂非策也湖廣土官。皆據湖南。古巫黔中地。中錯辰常。外聯川貴。溪峒嶮深。難擾易亂。彭氏富強雄脇諸司。自宋迄今。搆結滋廣。驕橫益堅。　國家稍有征誅。輒議調發。所過殘破。慘于劇盜。官司莫敢誰何。嘉靖中、王守仁討岑氏時、湖臬僉事汪溱統馭嚴飭、頗稱戢歛、以故順靖之禍。不獨湘楚。永寶之憂。豈直苗夷也。廣西當嶺角右偏。土瘠民獷。視東道特異。諸夷窟穴盤繞其間。左黔右鬱。荔浦東西。殘破不可言。大藤峽深險尤甚。成化中誅鋤極慘。近復跨江倚山。出沒剽奪。田寧梧藤諸孱卒竟不能扼制。桂林之北六峒為孽。則北連武崗。柳慶之西、八寨尚存。則東通懷遠。府江上下。半為夷巢。寇竊無虛日矣。至今江右岑氏猛賊雖誅。餘孽尚在。王盧再叛。思田更強。二語盡撫勦事宜信乎難得上策也姚鏌勦則黷兵守仁撫則納侮恐數年之問。復煩經畧爾。四川山包劍棧。水鎖瞿硤。襟帶擁束。足稱天險。惟烏蠻阻其東南。蔓繞西抵番族。欲其馴順。是在調擾。龍州為松番咽喉。每遮我餉道。烏蒙烏撒芒部諸府雖仰我鼻息。顧其內黨日堅。數啟隙亂。唇齒之勢。彼得挾而擾我。敘瀘之間。宜有機權。携其醜類。若在碉門遠引諸番。播州旁通西省。所謂與蜀盛衰者也。

論曰、明興平定四海。凡夷獠蠻棘?火猺獞之地。西起巴東牂牁。抵湘楚。包絡湖嶺。東折而南。南盡海上。又東跨百粵三江。大者兼據連城。細者保恃深箐。雖稍奉約束。要在羈縻而巳。然兵力稍徤。乍叛乍歸。茍功率過濫。附懷失策。雄圖自縮。狡窟益深矣。况地廣官高擅利習兵。生齒益繁。財貨益廣詐以謀成罪以功解種憂釀禍、蔑玩中土。未可謂無虞也。嗟乎夏典要荒、周官蕃鎮、大抵因民順俗、橫海伏波、逾湟絕嶺、輿地漸開。化理終塞、乃知天德無私。王道有量。闢國陋于綏人。曲防窘于矌度。苟醜類自獲飽煖。中華不患荼毒。吾又何求焉。惟夫吏好蓄積。政多解弛。或遠嫌自??絜。或求勝喜功。於是侵警日聞。師徒數起網漏綱頹。夷夏並困。茲欲收總長策、用圖久安、必定畫疆理。則隣族靡爭。預陳嫡孽。則宗庶自定。世及之際。以時覈聞、錢穀之輸。一切報罷。而又飭武備于節帥。修文德于廟堂。猾亂之憂。斯其鮮矣。

