○與宋桐岡論護饟道 【 論護饟道】

今日正有客見過、憂王京之賊、僕應之曰、彼非天神必資粒食、豈有我飢而彼常飽者、但軍中謹護饟道。會自有不驅而遁之時。正恐遁後。未保將來結局何如耳。茲奉大教并面詢來人、具悉窮寇飢疫之狀。而門下且聲且實。巳步步中窽喜慰不可言。至中朝夢語。煩語督撫公。大將在外。其身之不遑恤。何暇論是非矣。袁贊畫、不識肯幅巾羽扇、暫留軍中否

