○定議江南江北兵糧疏 【 江南江北兵糧】

臣會同廵按直隸監察御史李逢時議、照江北四府三州連年飢饉、雖蒙　聖恩蠲賑、及令臣等竭力撫綏未見寧輯去歲逆賊師尚詔竊發、今年通州等處倭寇焚劫、調遣徐亳邳宿等處官兵剿捕、各給召募安家盤纏銀兩、隨途應付行糧草料、皆取給于四府三州、庫藏空虗、里甲困敝、巳自不堪、近遽廬鳳徐沛蕭碭泗亳等府州縣節申、江南防禦倭寇、屢蒙上司明文、責令挑選兵快、多寡不等、各要量給盤纏、差官管領、至江南等處聽候遣用、沿途有司、支給行糧等因到臣、臣因賊情緊急、當即批行依文荅應、所費錢糧、難以委數、只如無錫之富庶、奚啻百倍於沛縣、此疏正論江南調兵于江北不宜復費江北資糧也今調沛人以守無錫又令沛縣出辦安家銀一百二兩自沛至?洲經行江北一千五百餘里。所過又皆出辦行糧。江北地方豈堪此等勞費。臣曾備咨總督衙門定示規則、凡有調遣自備行糧既無騷擾地方之憂又使統兵將官易于鈐轄要令江南調江北之兵。自備錢糧。給與盤纏。并隨途糧草應用。其召募去處。并經過有司免其責辦。臣又節查先年浙江江南廵撫等衙門差官前來江北召募驍勇、俱係自備銀兩、前到所擬地方顧募、合用盤纏行糧、俱帶領前來給散、惟近日調取江北兵快。不下三千餘人。錢糧一切取辦於江北通計不下銀萬兩夫既役江北之人復竭江北之財是江北四府三州兼江南之徭賦矣即今鳳淮等處修理　皇陵。葢造高牆。建閘濬河。摉括巳盡。不惟有司幹辦不前。民間亦甚騷擾。此江南江北錢粮議處者也。再照倭寇之內。華人所居七八。類多姦狡。知我水陸險易。地里遠近。將官強弱。軍兵多寡。謂蘇松在浙西江北間。以故今春先犯蘇松。致使浙西參將盧鏜、江北參將解明道、各領兵策應、賊遂分投南北。登岸搶劫。遂至蘇松浙西江北南北千里。處處失利。論舟行遲速甚為明暢葢賊船外洋乘風惟所向往頃刻可到我兵策應必繇腹裏道路迂遠非浹旬半月必不能至若江北兵赴江南中隔大江。卒遇風波。又難預料。今宜沿海地方。各有守兵。各有援兵。守兵駐劄保障。賊至出戰。援兵酌量賊情。審度地勢。分布四五枝。如北邊遊擊事例。遇有緊急。往來策應。庶保無虞。據臣撫屬、自海門以至海州、不啻千有餘里、萬一海州鹽城有警。通泰參將梅希孔亦必不能舍通州而赴急况敢越江而赴江南乎又如鳳陽泗州　陵寢高牆所在。關係尤重。通州被圍之時。鳳泗雖有一留守司十衞所官軍。又蒙　皇上軫念根本重地。發回京操官軍三千員名。臣並不曾敢調動一人一馬。足以知近日流寇之禍及陵寢在調度之失宜也葢事體有輕重自不敢顧彼而失此也徐州雖有勁兵千餘。亦緣彼處自古號為強悍。必須兵力彈壓。以此通州被圍之時。臣不得巳調取徐兵六百名。一戰勝賊。即時發回。誠恐山東河南交界去處。盜賊生發。須兵堵絕。此皆重地奸人所窺一則近護運河一則遙防高牆故也夫善守者必逸巳而勞人。善戰者必安內而攘外。今連年防倭。南京浙江江南等處調募江北兵勇。先後不啻五千餘人。是防倭而不顧鳳泗徐邳恐亦非長策萬一事出不測。臣何所逃罪。此江南江北軍旅所宜議處者也。臣本菲才、當此多事、日夕憂惶、豈敢偏執巳見、自分彼此、竊念倭寇焚劫之禍。顯而易見。閭閻窮苦之變。隱而難知。小民至行一切之法。少壯者既令其奔走於鋒鏑之間。老弱者又令其供億於徭賦之外。安能保其不有他變乎。况賊情難輯而易發。民心易動而難安。良善為之疑疑。姦雄因而扇動。是海徼未寧而中原先敝矣。伏望　皇上軫念江北地方　陵寢所在。乞　勑該部從長計處。以後江南調兵江北、擬定矢?見則、令其自備錢糧、給與盤纏、并隨途糧草應用、其召選去處、并經過有司免其取辦供應、前項用過江北錢糧、亦不敢望其解還補庫、其調取江北官兵赴江南者、通不得過二千員名、原係守兵屯住信地者、亦不得調動、鳳泗徐邳、亦宜仍留官兵防守、不得專意防倭、而不慮及　陵寢運道高牆及鄰境盜賊如此庶民財不致偏累、事體不致偏重、外患可憑而內憂可弭矣、

