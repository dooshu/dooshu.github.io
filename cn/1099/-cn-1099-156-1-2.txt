○論治河理漕疏 【 治河理漕】

臣伏蒙　召命。道經豐徐。竊見黃河為災、傷民敗漕、甚非細故、敢究致災治漕之詳以聞臣按黃河發源吐蕃朵甘思西鄙、名星宿海、經流萬餘里。其水本清。浸近中國。漸變黃濁。三代以前。惟有漲溢。自漢以來。始多決河。盖河高湍悍。壺口以上。山原相夾。猶在澗中。地雖高下。未至壁絕。水雖并入。未至甚多。勢雖奔流。未至衝擊。猶夫河也。至壺口以下。受水始多。龍門壁絕。砥柱橫突。懸水迅湍。始成衝擊豫州之土脆故至此多决地夷土脆故得為患昔禹導河至大伾北流分為九河。至碣石入海。經史所載。皆不言導此之故。臣考堪輿之說。凡兩山相夾。中必有水。一水中流。兩必有山。南條與中條相夾長江是也中條與北條相夾黃河是也兩山相夾其間地勢必兩高中低自為水道就而導之水趨無散故無決河之患惟流久積壅但有漲溢而巳及禹疏治幾八百年。並無水災至周定王時方云河徙砱礫此後又數百年。不聞為災迄至戰國阡陌開溝洫廢平陸之土。漸不可田建國都者無所仰給不免作渠灌田通漕致運作渠灌田者必引水自高方能跨原阜以成其利通漕致運者必從?穿决方能貫河渠以足其用况砥柱以下。始多衝擊。岸衝擊則崩頹水衝擊則湍漩湍漩崩頹者多故水益黃濁多泥凡經河流無不淤泥日積夫淤泥積于下。河流升于上不為隄防何以障之今洛陽河隄高于汴城豈一朝夕之故猶以盤盂盛水。稍動則水溢几案矣故自漢以來始多决河之患或者不知每歸天數豈不繆哉武帝因瓠子災久不息然後導河北行二渠復禹舊跡梁楚之地以寧。未幾復决舘陶此後歷代决塞不常不可殫舉至隋煬帝開通濟渠自板渚引河入汴河始入淮今黃河只金龍口至安平鎮一支或時北流其餘不入漕河則入汴河皆合淮入海矣今則跨中條而南乃在山阜之上河下為河南山東兩直隸交界處地勢西南高東北下。水性趨下。河下之地皆易墊沒故自昔潰决必在東北而不在西南也。今豐沛徐淮之水則自沛河滲流所致遂為豐沛徐淮劇患陰雨浹旬千里為沼室廬乃魚鱉之藪穀土皆洪波之壑人物蕭條生意索然久將若何民患固當軫念况豐沛徐淮南北之中。　國家喉襟尤當慮者憶臣曩歲經沛。見小溝上石橋為水衝頹石間有聲浮?虎浮?虎問之曰黃河滲流未幾復過小溝、巳為巨川臣時逆知必有今日之患葢彭城諸山發跡嵩少。至于西南轉之東北而至泰山馬陵蒙羽諸山又從泰山發跡自東轉西至于淮口以逆水勢水小則循呂梁出清口入淮大則河不能容水為山阻泛濫原野為豐沛徐淮患勢必然也若不疏導別行害無巳時今欲治之非順其性不可川瀆有常流地形有定體非得其自然不足以順其性必于兗冀之間尋自然兩高中低之形。即中條北條交合之處于此浚導使返北流。至直沽入海。而水由地中行。如此治河。欲導河北流至直沽入海又一議也則可永免河下諸路生民墊沒之患。且免河防夫役之苦。雖不求禹跡。即禹跡也務求禹跡。恐積淤日久。反成高陸。若泛聽典籍人言。必為所誤。前代欲復舊跡。終不可復者此也。况九河巳淪。小海碣石。巳入海中。今云九河。臆度非真矣。或欲自渦河疏導入淮。稍殺豐徐之患。是亦權救之說。但泗州鳳陽　祖陵　皇陵所在。　國家基本。又須回避拱抱。不可逼衝反跳。或致傷犯。厥害非細。若沛流既去。漕河必淤。又為漕舟之盧欲預自沛縣及呂梁至淮。多造滾江龍鐵齒濬川杷之類。於上流往來拽之。泥沙必隨水而去。弗俟水落淤成。然後開浚、工費萬倍。或謂黃河雖為豐沛徐淮患。亦為漕河之助漕河不資黃河此論為允殊不知漕河之源皆發山東不必資于黃河夫南旺馬腸樊村安山諸湖。本山東諸泉之所鍾聚。鍾聚于此。然後分為漕河。今為漕者。惟知封濬泉源為急。而不知南旺馬腸諸湖。積沙淤塞。隄岸頹廢蓄水不多之為害也。若能疏浚南旺諸湖。修緝隄岸。更引他泉別□者而摠蓄之漕河不患其竭矣。又見南旺馬腸湖隄之外。西南土名孫村湖長溝陂馬房屯等處。南至釣兒口、北至安山等處一帶地形下隰。較之湖水反低。即禹貢所謂巨野。宋時所謂梁山泊是也。民之?木豆寸?藝。遇水即沒。恃隄為障。欲就此瀦蓄為湖。并將。漕河改經于此。可免濟寧高原淺澁之艱。且自釣兒口入谷亭。自谷亭至安山。路亦不遠為力頗易。葢濟寧地從東北來。故地形東北高西南下。因其下為湖水有歸宿。潦不至溢、旱不至乾。如高郵邵伯諸湖。源流未必多于山東諸泉。但鍾聚得所。水自多也。如此為漕。則可耐久無弊矣。抑自漢唐宋京師之粟。皆仰給東南、漢唐都關中。其漕泝江淮河渭以入。宋都洛陽。其漕泝江淮汴洛以入皆因自然之勢微濟以人力惟元都燕。始引山東諸泉、剏為此道。名曰會通河。與海道兼運、河在高原之上南北峻坂。水勢兩下。無停瀦之所。惟仗諸閘節蓄。方可行舟一日風塵梗塞。諸閘不守。舟不可行。故元末漕河蚤廢。海運不通。京師乏食。無可奈何。至乞哀叛逆。斗米銀六兩。勳戚權貴。皆為餓殍。聞我太祖皇帝大兵南來畧無鬪志惟開北門遯之沙漠而巳今　國家自太宗皇帝徙都于燕即元故地命尚書宋禮等修二會通河罷海運疏鑿廣深倍于昔時立法備守巳非昔比似可無慮然明者嘗憂於未形。智者嘗謀於無事。猶不免意外之憂或以海運一道當豫修復設官立法。分撥漕船導引商賈稍開熟路未必無為且泝淮入汴。至於汝衛支河北流可以入都當相度疏治分撥各近漕船就便往來。廣通運道以備不虞實為國家至計臣愚偶爾有見區區寸誠不能巳、亦猶杞人漆室之憂云爾

