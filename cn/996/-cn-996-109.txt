项安世　次韵和谢江陵杨县丞投赠四首

柴门密掩但如孙，白榻高县偶似陈。

皮骨久将梅共瘦，鬓毛难与柳争新。

却思二十三年上，曾醉千岩万壑滨。

蘯月蓼风如昨日，尧天依旧满怀春。

项安世

项安世　次韵和谢江陵杨县丞投赠四首

径苔铺翠叶堆黄，生怕人来便踏伤。

病久养成心性懒，闲多衍得岁年长。

已拚故我忘俱尽，忽话当年喜欲狂。

莲荡稻田相对起，镜湖南北好风光。

项安世

项安世　次韵和谢江陵杨县丞投赠四首

与君齐宦五云东，与我齐生一岁中。

今日天涯须共笑，半生头鬓备相同。

观中香火无官守，庭下吟{左口右名}少事功。

未必苕溪闲惟此，卖船归去莫匆匆。

项安世

项安世　次韵和谢江陵杨县丞投赠四首

卖臣五十贵何疑，衣锦怀章亦未迟。

苕霅有情依替毂，簪缨无数足亲知。

只消笑同长安得，何用歌穿郢市为。

江汉且漳吾老矣，药囊如栉气如丝。

项安世

