○请禁恶钱疏

伏见市井用钱，不胜滥恶，有加铁锡，即非公铸。兮损正道，惑乱平民，铜锡乱杂，伪钱丰多，正刑渐失於科条，明罚未加于守长。帝京三市，人杂五方，淫巧竞驰，侈伪成俗。至於商贾积滞，富豪藏镪，兼并之人，岁增储蓄；贫素之士，日有空虚。公钱未益于时须，禁法不当於世要。其恶钱臣望官为博取，纳铸钱州，京城并以好钱为用。

源乾曜

乾曜，相州临漳人。举进士，景中累迁谏议大夫，出为梁州都督。开元四年拜黄门侍郎同紫微黄门平章事，八年加银青光禄大夫，迁侍中，十七年迁太子少傅，封安阳郡公。十九年卒，赠幽州大都督。

