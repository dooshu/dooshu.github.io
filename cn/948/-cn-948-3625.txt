陆游　溪上作

落日溪边杖白头，破裘不补冷飕飕。

戆愚酷信纸上语，老病犹先天下忧。

末俗陵迟稀独立，斯文崩坏欲横流。

绍兴人物嗟谁在？空记当年接俊游。

陆游

陆游　溪上作

伛偻溪头白发翁，暮年心事一枝筇。

山衔落日青横野，鸦起平沙黑蔽空。

天下可忧非一事，书生无地效孤忠。

东山七月犹关念，未忍沉浮酒醆中。

陆游

