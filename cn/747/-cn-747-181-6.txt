○上已浮江宴序

吾之生也有极，时之过也多绪。若夫遭主后之圣明，属天地之贞观，得亩亩之相保，以农桑为业，而托表宇宙者幸矣。况乃偃泊山水，遨游风月，樽酒於其外，文墨於其间？则造化之於我得矣，太平之纵我多矣。

兹以上已芳节，开胜地，大江浩旷，群山纷纠。出重城而振策，下长浦而方舟。林壑清其顾盼，风荡其怀抱。於时序躔清律，运启朱明，轻荑秀而郊戍青，落花尽而亭皋晚。丹鹦紫蝶，候芳晷而腾姿；早燕归鸿，俟迅风而弄影。岩暄蕙密，野淑兰滋，弱荷抽紫，疏萍泛绿。於是俨松ぎ於石奥，停桂楫於璇潭，指林岸而长怀，出河州而极睇。妍妆ㄚ服，香惊北渚之风；翠幕元帷，彩缀南津之雾。若乃寻曲渚，历回溪，榜讴齐引，渔歌互起，飞沙溅石，湍流百势，翠丹崖，冈峦万色。亦有银钩犯浪，挂翼於文竿；琼舸乘波，耀锦鳞於画网。锺期在听，元白雪之琴；阮籍同归，紫桂苍梧之醴。既而游盘兴远，景促时淹，野日照晴，山烟送晚。方披襟朗咏，饯斜光於碧岫之前；散高吟，对明月於青溪之下。

客怀既畅，游思遄征。视泉石而如归，伫霞而有自。昔周川故事，初传曲路之悲；江甸名流，始命山阴之笔。盍遵清辙？共抒幽襟，俾後之视今，亦犹今之视昔。一言均赋，六韵齐疏。谁知後来者难？辄以先成为次。

