景德二年三月试草泽刘牧策二道【奉圣旨撰】

问化成之道儒术为先故大学之兴存於周礼博士之设始於秦官历代相沿旧章咸在国家盛胶庠之制崇俊造之科镂版以广圣言祭菜以严祀典传经请益必选硕儒讲肄胄筵咸稽古训而公卿之子弟鲜隶籍於成均州里之俊髦率登名於乡老岂劝诱之未至将沿袭之或殊何以复杏坛槐市之规遵小成大成之制弦歌不辍诞扬洙泗之风生徒寖多克追唐汉之盛愿闻嘉话用洽永图

