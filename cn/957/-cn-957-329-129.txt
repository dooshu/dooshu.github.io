王灼　赠瑄上人

日日登南楼，支颐望西山。

念我知心友，一榻栖孱颜。

诗如山中云，婆娑意自闲。

世无飞仙术，尘步愁跻攀。

我懒久不出，碧藓封柴关。

应头五字稿，期师一来删。

王灼

王灼　赠瑄上人

诸公争谈诗，健舌秋河倾。

袖手但兀坐，欲语不敢声。

独喜圆颅师，嗜好与我并，

相见不言他，古律同细评。

爱惜丈八矛，徐攻刘长城。

向人勿浪出，三年戎飞鸣。

王灼

王灼　赠瑄上人

白发潜庵老，近乾焚翰墨。

长身书台子，江湖断信息。

肥宗与短演，见面应不识，

桑门减诗侣，熟念气填臆。

惟师两无择，同我滞乡国。

努力事唱酬，异时亦南北。

王灼

