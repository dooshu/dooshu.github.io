◇玄馆碑

夫朋白兔而谷青鸟，启银函而讲金字者，有道存焉。故能大叩玄宗，郁为物范，则天地而正六合，照日月而导苍生。神道无门，阴阳不测。是故赤松家石室之下，神农行弟子之敬，广成在崆峒之上，轩辕禀顺风之礼，洛浦笙飞之秀，关山驾凤之英。凡此之俦，希世间出，皆雍容以沐咸池，或萧洒而开阊阖。（《艺文类聚》七十八）

