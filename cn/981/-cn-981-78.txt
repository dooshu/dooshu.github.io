舒岳祥　次韵和正仲种菜种麦二首

賸欲栽蔬抵食鱼，蠹繁骨立谩长吁。

畦丁伛背挥丛篲，鸡母将鷕啄浅芜。

菜字元修须雨长，菁名诸葛待霜腴。

闭门欲吃无忧饭，已戒应门早了租。

舒岳祥

舒岳祥　次韵和正仲种菜种麦二首

稻畦已改翻泥细，麦承初分趁势斜。

觳觫倦耕眠树下，毕逋得食下天涯。

嫩晴微雨周时序，腊雪春风润土砂。

避地山村成保社，倚需汤饼及邻家。

舒岳祥

