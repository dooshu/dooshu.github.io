【酒会诗】

乐哉苑（本集作菀。）中游。周览无穷已。百卉吐芳华。崇台（《诗纪》作基。）邈高□寺，林木纷交错。玄池戏鲂鲤。轻丸毙翔（本集作飞。）禽。纤纶出鱣鲔。坐（本集作研。中发美赞。异气同音轨。临川献清酤。微歌发皓齿。素琴挥雅操。清声随风起。斯会岂不乐。恨无东野子。酒中念幽人。守故弥终始。但当体七弦。寄心在知己。（○本集一。《诗纪》十八。）

