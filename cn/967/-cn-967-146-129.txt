李流谦　钱氏隐居三首

高栖挽氛秽，华屋照沧浪。

列岫带修竹，小池环海棠。

晚杯鱼蟹富，春筹蕨薇香。

涉世真无意，吾今号漫郎。

李流谦

李流谦　钱氏隐居三首

野水莹心碧，春山入骨清。

去穿云际屐，来卧竹间亭。

鸟语风嘲哲，花枝日杳冥。

晚来江上笛，客里不须听。

李流谦

李流谦　钱氏隐居三首

远树高低见，清溪曲折流。

草眠耕后犊，波泛狎余鸥。

醒醉无人管，登临各自愁。

扁舟大如叶，烂漫作春游。

李流谦

