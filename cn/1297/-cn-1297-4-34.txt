困敌第三十四

敌有谋臣，以间疏之；敌有积聚，细人焚之；敌有种，植欺而刈之；敌有民人，强而（一作以）虏之。阴赂敌之密人，使进敌美女以惑其意，献良犬骏马以荡其心，多方以误之。迨其外困而内惑，则国事懈矣。然后举兵伐之，可不劳而功立矣。善用兵者，常谋困敌。敌困则我逸矣，以逸击困，尚何敌之不克哉！

