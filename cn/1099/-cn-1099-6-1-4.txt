○送譚鎮撫調平陽序 【 國初鎮撫】

衛有鎮撫所亦有鎮撫以千戶為主將而鎮撫佐之則譚侯乃所鎮撫也其于武弁為至微矣而蘇先生輩又以文學為　太祖所優禮者乃其居鄉以鎮撫之折節為難而稱道之然則國初武弁之重何如哉此可以觀事埶之变故存之

都指揮使徐公、以平陽岸大海。內與南閩接瓖。外連日本諸藩。雖宿重兵。而守將不足以任折衝。既簡千夫長之材者往代之。復命鎮撫譚侯濟翁往佐焉、聞命之日濟翁方與吾黨之士、就謁胡先生金華山中、胡先生方刲羊豕、備酒醴、相燕勞、酒行而報至、濟翁命焉竟止?帚。滿坐咸憮然不懌、曰譚侯其遂去我等矣、自今我等。當誰慰藉哉。竟酒無一人醉者。嗟乎文武士之異趣久矣求其見能且不可得尚何相切之望乎、今吾黨顧于濟翁如此、夫豈不以于濟翁而復見折節下士之風哉。?余之留京師也、聞方今藩翰。惟浙東諸大將。能忘執以禮天下之士。而平章李公左丞林公、指揮徐公夏公、實表勵焉、余恆欿然以不得趨其下風為憾暨辭免編摩之職來止?帚。則李公林公皆徵入朝徐公夏公皆移鎮錢塘、所見克紹其風猷而士譽翕然止?帚之者、上則師長朱君、下則鎮撫表仁仲、馭吾濟翁皆其人也、而幸托交焉、濟翁暇日過余升堂即席必讓、周旋必度、語諾必謹、相接以文、而相與以誠、始余見之、意其新交際適然耳、既而其後交際皆然、今且四五年、朝夕聚首、其交際未嘗不然、過相規也、疑相質也、急相賙也、喜相慶也、有無相通也患難相恤也、疾病相憂也、歲時必臻吾門、拜吾親、而時致異味奉焉、曰而之親猶兄弟也、托姻聯於吾、而以空乏叩其門、必有以賑焉、曰而之親戚、猶吾之親戚也、四方俊乂、遊吾土而知吾者、禮之惟恐不至焉、曰、而朋爻猶我之朋友也、何其自謙若尔耶嗟乎無所肖似若余、豈足言士哉、而路翁禮貌之乃爾、則其於鴻生魁彥、可知巳、且濟翁友余於里居家食之日。固知其不能延譽。而使之增重於時。于是從而禮貌焉。則凡濟翁之交際。豈要名譽而借助聲埶哉。夫亦志乎道而巳矣。豈易得哉、而今又當別去、則于濟翁之別也、豈不異于人之別歟、茲吾黨所為眷眷者耶、濟翁之美眾矣余獨表其一節以告平陽之士、尚聞其風聲、爭磨冶洗濯以求交于濟翁、而無槩視為武弁之流哉、先民有云、自天子至於庶人、未有不須友以成者、濟翁能取友以宏其德器、而增崇其遠大之業、雖當方面而有餘裕矣、况佐平陽乎、此余之所望于濟翁而亦濟翁之志也、

