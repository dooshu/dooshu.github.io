陈普　咏史下　关羽四首

巴山汉水本兴刘，诸葛才华备赞留。

但得关髯师广武，北州韩信在南州。

陈普

陈普　咏史下　关羽四首

寝席羹杯几载同，不知玄德访隆中。

吕蒙陆逊诚奸贼，消为孙登作妇翁。

陈普

陈普　咏史下　关羽四首

北人更欲生关羽，犹倚糜芳信士仁。

曹操雄心怀白马，董昭空自弄精神。

陈普

陈普　咏史下　关羽四首

羽血未乾蒙陨命，蒙妻正哭妾分香。

天地有心诛汉贼，但迟数月取襄阳。

陈普

