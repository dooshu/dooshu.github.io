释清旦　偈二首

三世诸佛不知有，一一面南看北斗。

狸奴白牯却知有，云外金毛正哮吼。

个中隐显现全身，头头透脱无前后。

拨转机轮向上关，八角磨盘空里走。

释清旦

释清旦　偈二首

三脚驴子弄蹄行，步步相随不相到。

树头惊起双双鱼，拈为一老一不老。

为怜松竹引清风，其柰出门便是草。

因唤檀郎识得渠，大机大用都推倒。

烧香勘证见根源，粪埽堆头拾得宝。

丛林浩浩谩商量，劝君莫谤先师好。

释清旦

