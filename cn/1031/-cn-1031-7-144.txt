葛立方　赠施尧年老人

何须石室秘仙书，家有云英尚药炉。

奕世大年缘底事，知君华胄出肩吾。

葛立方

葛立方　赠施尧年老人

从今九夏即期颐，小楷犹搜贺雨诗。

未得雨时曾过我，见君忧色上庞眉。

葛立方

葛立方　赠施尧年老人

谒叟搘筇步后吴，茅檐枳落水平铺。

大儿侍侧霜飘领，犹着荆衣学弄乌。

葛立方

