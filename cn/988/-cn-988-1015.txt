苏辙　所寓堂後月季再生与远同赋

客背有芳藂，开花不遗月。

何人纵寻斧，害意肯留卉。

偶乘秋雨滋，冒土见微茁。

猗猗抽条颖，颇欲傲寒冽。

势穷虽云病，根大未容拔。

我行天涯远，幸此城南苃。

小堂劣容卧，幽阁粗可蹑。

中无一寻空，外有四邻市。

窥墙数柚实，隔屋看椰叶。

葱蒨独兹苗，愍愍待其活。

及春见开敷，三嗅何忍折。

苏辙

