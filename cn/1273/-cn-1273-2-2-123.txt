二月十一夜梦至一所茅屋数椽水竹明瑟有素衣女子出见手一册题曰忏碧吟展卷多缠绵哀思之音阅未竟有风筝坠前庭杏花上蓦然而醒止记其断句四语曰春酿微阴柳絮飞无影日落红不扫衬香勾印遍春痕亦忘其何词也


梦入女儿江上村，马缨一树正垂门。扫红小径人初出，忏碧新词律细论。

一院阴迷飞絮影，双钩香印落花痕。风筝吹坠东墙角，惊觉犹劳为断魂。





