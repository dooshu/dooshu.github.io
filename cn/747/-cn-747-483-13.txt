○宏文崇文生策问三道

问：儒馆设科，以优华绪，亦明勤学，然後审官。诸生或以纨绮之年，讲育未暇，在琢玉之或怠，於制锦而如何？傥稍举，章程，以明课试，因粲粲之质，加孳孳之勤。可以远图，固为尽善。但因循既久，虑物议为难。盍自言之，将求折衷？

问：左掖东朝，载宏学学攵，贵游门子，於是翔集。法禁或弛，艺实难徵，推恩补员，据阙升第。或人疑张禄，或词假葛龚。诚瑕不扌瑜，岂仕优则学？澄汰则众心未允，因仍则流弊浸深。有司病诸，幸喻其术。

问：乡赋国庠，巳有定制，又辟两馆，以延诸生。盖砥砺贵游，而进之於学也。二三子江夏童年，颇闻岐嶷，舞雩春服，皆巳鲜明。虽异宾兴，亦称讲业。於经书所好何句？於古哲所慕何人？兼陈从政之方，用辨保家之美。

