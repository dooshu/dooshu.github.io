与吴孟举

相距四五百里积怀数年不得见读黄叶村庄一帙虽偶尔小作具见胷中武库矣衰病废学仅和得种药二絶直是打油声口然窃疑年丈闳才博览一片雄心恐难以菜根消却辄复以短句奉嘲云叶满村庄酒满樽便便腹笥舌难扪紫螯黄雀饶香味肯把黄虀嚼几根览至此或当一捧腹也手制敬亭绿雪伴柬肯寄一絶句纪事便是山中佳话玉老濒行来别廹不他及

