○廣福人通番當禁論 【 禁通番】

倭奴擁眾而來、動以千萬計、非能自至也、接濟奸人祗射利耳雖無大患要之蔓害不淺由內地奸人接濟之也。濟以米水。然後久延。濟以貨物。然後敢貿易。濟以向導。然後敢深入。海洋之有接濟。猶北陲之有奸細也。奸細除而後北虜可驅。接濟嚴而後倭夷可靖。所以稽察之者。其在沿海寨司之官乎。稽察之說有二。其一曰稽其船式。葢　國朝明禁。寸板不許下海。法固嚴矣。然濱海之民以海為生。採捕魚蝦、有不得禁者。則易以混焉。要之雙桅尖底始可通番。各官司于採捕之船。定以平底單桅。別以記號。違者燬之。照例問擬。則船有定式而接濟無所施矣。鼠輩行事每每出可其二曰稽其裝載。葢有船雖小。亦分載出海。合之以通番者。各官司嚴加盤詰。如果採捕之船。則計其合帶米水之外。有無違禁器物乎。其回也魚蝦之外。有無販載番貨乎。有之即照例問擬。則載有定限。而接濟無所容矣。禁令□嚴偏多漏網吾末如之何矣此須海道嚴行設法。如某寨責成某官。某地責成某哨。某處定以某號。某澳束以某甲。如此而謂通番之不可禁。吾未之信也。

