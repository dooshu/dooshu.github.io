王子乔

王子乔，化为凤凰何飘飘，化为凤凰何飘飘。
尚容与，王子乔，不乐宫殿云为家，永逍遥，往来天门日月历斗杓。
乘白鹤极瀛海中，远历流沙若木，青裙更谒东王公。
真僚玉女吹笙簧，审风入律应嘉祥。
中华圣人坐明堂，神人化洽群龙翔。
羽衣受策灵坛旁，贶汝宝箓祚永昌。
黄鹄离哉鸣柏梁，四海和乐登云房。
手持琼浆进玉斝，君今万年治诸夏。




