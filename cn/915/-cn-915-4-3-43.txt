◇增修群祀诏（同上）

经称「秩元祀，咸秩无文」。《祭法》：「功施于民则祀之，以死勤事则祀之，以劳定国则祀之，能御大灾则祀之。以日月星辰，民所瞻仰也；山林川谷丘陵，民所取财用也。非此族也，不在祀典。」传曰：「圣王先成民而后致力于又神。」又曰：「山川之神则水旱疠疫之灾，于是乎之。日月星辰之神则水旱疠疫之神，则雪霜风雨之不时，于是乎之。」孝文十二年令曰：「比年五谷不登，欲有以增诸神之祀。」《王制》曰：「山川神有不举者，为不敬。」今恐山川百神应典礼者尚未咸秩，其议增修群祀宜享祀者，以祈丰年，以致嘉福，以蕃兆民。《诗》不云乎：「怀柔百神及河乔岳。」有年报功，不私幸望，岂嫌同辞，其义一焉。（《续汉·祭祀志中》注引《东观书》，又略见《后汉·章帝纪》，又《蔡邕传》注）

