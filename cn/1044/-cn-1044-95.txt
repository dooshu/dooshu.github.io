王禹偁　次韵和仲咸感怀贻道友

莫问穷通事若何，遇花逢酒且狂歌。

人情易逐炎凉改，官路难防陷穽多。

只合收心抛世网，不须推命说天罗。

如今玉石休分别，免被无辜刖卞和。

王禹偁

王禹偁　次韵和仲咸感怀贻道友

好齐生死与穷通，古往今来事略同。

轩后谩留烧药鼎，汉皇虚篵望仙台。

鑑中容魒看看老，梦里荣枯岁岁空。

不逐冥鸿天外去，可怜焦烂扑灯虫。

王禹偁

