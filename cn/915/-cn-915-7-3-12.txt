◇追封东汉沈戎为述善侯诏（三年）

东汉故臣沈戎，沈国嫡系，世有善行，才智兼长，忠义自矢，遂敢身入虎穴，论以至诚。一矢不加，逆子格面，茅社之锡，用以旌功。乃国难既夷，挂冠远遁，舍故宅为佛寺，弃封侯如脱屣。进不为身，退不为名，忠上洁己，邦家之光。沈氏积善，唯戎述之，可追封为述善侯。（沈麟士《述祖德碑》）

