薛嵎　冬日杂言五首

茅檐日出胜重裘，饱饭看山倦即休。

识得个中真气味，自然无梦到封侯。

薛嵎

薛嵎　冬日杂言五首

古藤荒草乱成堆，自课园丁日日来。

只有梅花耐清苦，霜风枝上犯寒开。

薛嵎

薛嵎　冬日杂言五首

竹炉槁叶坐烧残，冷屋荒村夜更寒。

冻得形模龟样缩，谁知方寸似天宽。

薛嵎

薛嵎　冬日杂言五首

鹤唳柴门月过墙，梅花如雪满林香。

风光直许闲人占，不耐闲人夜亦忙。

薛嵎

薛嵎　冬日杂言五首

布被烘来暖似汤，蒙头高卧未昏黄。

道人不是贫鼾睡，省事门中第一方。

薛嵎

