◇止欲赋

媛哉逸女，在余东滨。色曜春华，艳过硕人。乃遂古其寡俦，固当世之无邻。允宜国而宁家，实君子之攸嫔。伊余情之是说，志荒溢而倾移。宵炯炯以不寐，昼舍食而忘饥。叹北风之好我，美携手之同归，忽日月之徐迈，庶枯杨之生ㄗ，欲语言于玄鸟，玄鸟逝以差池。（二语依《文选·江淹杂体诗》注补。）道攸长而路阻，河广氵养而无梁。虽企予而欲往，非一苇之可航。展余辔以言归，含よ瘁而就床。忽假暝其若寐，梦所欢之来征。魂翩翩以遥怀，若交好而通灵。（《艺文类聚》十八）

