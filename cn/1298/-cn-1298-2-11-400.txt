阳山龙

平江府二十里间阳山龙母祠。相传其子每岁四月、必一至祠下。皆取道野外。吴中人多见之。唯绍兴二十年独入城。章几道仅宅后有廨院。曹云借居之。是日雷电旋绕其室。曹在堂上。有物拥之向壁。揭庭下松棚。从空起。室中箱箧。皆挈徙它处。几道与其甥何德辅俌仰望。见云中火光。巨鳞赫然。或僧、或道士、或尼、或倡女。杂沓其前。履空蹑云。为捧迎状。越城一角而去。何德献说

