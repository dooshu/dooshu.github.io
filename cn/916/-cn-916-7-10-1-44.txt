【答萧新浦诗】

仆本二陵徒。英豪（文苑云。一作俊。）多人要。角□（文苑作□氐。注云。宋本□。）良家儿。期门恶年少。身（《诗纪》云。一作腰。）纡丈二组。手擎尺一诏。问子行何去。高帆舣江干。今夜杯酒别。明朝江水边。莓莓看细雨。漠漠视浓烟。飒洒八（文苑作入。）铜箭。低昂五会船。欲知故人者。江南共采莲。悒然心不乐。跨马出城壕。观涛看白鹭。望草见青袍。青袍行中把。蔽草覆平野。公子不垂堂。纷纷故（文苑作吾。注云。一作纷吾故。）交者。肘悬辟邪印。屋曜鸳鸯瓦。翩翩流水车。萧萧曳练马。是时君别我。青莎没马蹄。连连文蚕{尔虫}。□□伺朝鸡。今日予怀友。积恨（文苑作雪。注云。一作恨。《诗纪》云。一作雪。）满东西。（○文苑英华二百四十。《诗纪》八十一。）

