○对莱田不应税判

劝农使称莱田旧不应税，州县令有徵纳，为例各自不同，或据亩数均收，或随上下加减。百姓纷诉，使司科均收以不应为从重，科加减以非法均赋敛。州诉恐年饥无以给贷，且使司法例不平，不伏处断。

宇宙为家，实惟天府；疆理为亩，成赋中邦。而九州同风，万国共贯，莫不开庐井而平赋税，准沃脊以明劳逸。则人狎於野，穑而成功。是以晋置爰田，既易种於差美；周任稍地，复出布於不毛。相彼莱田，是称馀地，旧不应税，今则有徵。事将利国，法焉循古？虽纷若人讼，而略陈地宜。何者彼田？若焚草，沟塍相错，稼穑屡登。亦可据亩数以均收，随上下而加减。必孟春月，陈新未即，事不应而可坐，处非法而奚疑？况州阻饥馑，薄言给贷。仿均地之法，事举其中；轸忧人之道，敛从其薄。劝农便国，待子而行，即徽纟墨，未为允当。

