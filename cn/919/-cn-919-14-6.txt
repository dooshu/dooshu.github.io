气分证治

气分与胸痹、中满皆相类，但胸痹属气实，中满为气虚，气分则挟涎饮。气为涎饮所隔，荣卫不利，腹满胁鸣，相逐气转，膀胱荣卫俱劳，阳气不通则身冷，阴气不通则骨疼，阳前通则恶寒，阴前通则痹不仁，阴阳相得，其气乃行，大气转，其气乃散，实则失气，虚则遗溺，乃知气挟涎饮之所为也。其脉寸口迟而涩，迟则为气不足，涩则为血不足；趺阳脉微而迟，微则为气，迟则寒，斯证也，名曰气分。

气分证治

