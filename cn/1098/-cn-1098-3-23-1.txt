○送刘户曹成卿使荆楚

帝将北伐岁云暮。使者南征三楚赋。借问何人当此行。东平文学今刘桢。朔塞风尘暗赤县。中原戎马疲苍生。飞旌直下武昌道。黄鹄矶头见春草。仙侣不来空倚楼。汉江东流波浩浩。孤凤呌天天上闻。野田鸟雀何纷纷。湘竹遥连洞庭雨衡山半落苍梧云云岑烟树莾相似。猿声至今悲帝子。有才偏抱千古愁。片月多情照湖水。国计艰难非昔时。君今肯醉习家池。无限悲歌楚人调。秋风独遣骚人知。

【辕文曰茂秦七言古亦刻意济南】

【舒章曰湘竹二语写景淋漓】


