魏了翁　张大著以韩持国绿樽红妓事再和见戏复次韵

世路羊肠几覆颠，如君操行雪朝鲜。

书胸满贮宣和库，学力要装元佑船。

剩喜孟龙来并世，肯呼祢鹗与忘年。

闭门笄珥无膏沐，不作倾城冯小怜。

魏了翁

魏了翁　张大著以韩持国绿樽红妓事再和见戏复次韵

壮心十五亦狂颠，十五年来洗濯鲜。

负郭元无三亩宅，浮家安有五湖船。

焚香读易谢来况，饮绿围红回长年。

不是柳桃曾作恼，安知世味有妍怜。

魏了翁

