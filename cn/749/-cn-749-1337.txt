附录四误题撰人姓名词存目


陈彭年

彭年字永年，抚州南城人。生于建隆二年（961）。雍熙二年（985）进士。真宗朝召试，为秘书丞、直史馆、翰林学士、拜参加政事。天禧元年（1017）卒，年五十七，赠右仆射，谥文僖。

瑞鹧鸪

尽出花钿散宝津。云鬟初剪向残春。因惊风雨难留世，遂作池莲不染身。

贝叶乍翻疑锦轴，梵声才学误梁尘。从兹艳质归空后，湘浦应无解佩人。

杜衍

鸡叫子

咏雨中荷花

翠盖佳人临水立。檀粉不匀香汗湿。一阵风来碧浪翻，真珠零落难收拾。

文同

同，字与可，梓潼人，自号笑笑先生。皇祐元年（1049）进士，集贤校理。元丰初，出守湖州，行至宛丘驿，忽留不行，沐浴冠带而逝。有丹渊集。

天香引

游嘉禾南湖

三月三、花雾吹晴。见麟凤沧洲，鸳鹭沙汀。华鼓清箫，红云兰棹，青纻旗亭。

细看来、春风世情。都分在、流水歌声。剪燕娇莺，冷笑诗仙，击楫扬舲。

又

拜和靖祠

正当时、处士、山祠。渐以南枝。春事些儿。枫渍殷脂。蕉撕故纸。柳死荒丝。

自寒涩、雌雄鹭鸶。翅参差、母子鸬鹚。再四嗟咨。捻此吟髭。弹指歌诗。

李公麟

公麟字伯时，舒城人。熙宁三年（1070）进士，为后省删定官，元符末致仕。善画，号龙眠山人。

四时乐

春

桃李花开春雨晴。声声布谷迎村鸣。家家场头酹酒觥。为告庄主东作兴。黄犊先破东南村。

夏

火云蔽日当空浮。田头耨草汗欲流。绿竹人寂鸟声休。暂来歇午乘清幽。山妻送饷扇遮头。

秋

黄云万里秋有成。村村酒熟家家迎。封羊赛社人未醒。醉后鼓腹歌升平。欣然同乐仓满盈。

冬

寒风十月雪欲飞。居人木榻添纸帏。地炉活火酒频煨。瓦杯不设羊羔肥。醉来曲肱歌声微。

郭生

玉楼春

游寒溪改乐天诗

乌啼省噪昏乔木。清明寒食谁家哭。风吹旷野纸钱飞，古墓累累春草绿。

棠梨花映白杨路。尽是死生离别处。冥漠重泉哭不闻，萧萧暮雨人归去。

于真人

行香子

阆苑瀛注洲。金谷重楼。总不如、茅舍清幽。野花铺地，算也风流。却也宜春，也宜夏，也宜秋。

酒熟堪篘。室至须留。更无荣、无辱无忧。退闲一步，著甚来由。但倦时眠，渴时饮，醉时讴。

刘斧

斧，北宋人，著有青琐高议、翰府名谈、摭遗等书。青琐高议今有传本。

谪仙怨

晴山碍日横天。绿叠君王马前。銮辂西巡蜀国，龙颜东望秦川。

曲江魂断芳草，妃子悉凝暮烟。长笛此时吹罢，何言独为婵娟。

刘才邵

才邵字美中，自号檆居士，庐陵（今江西吉安）人。大观二年（1108）上舍释褐。宣和二年（1120）宏词。官至工部侍郎权吏部尚书。有檆溪居士集，辑自永乐大典。

夜度娘

菱花炯炯垂鸾结，懒学宫妆匀腻雪。风吹凉鬓影萧萧，一抹疏云对斜月。

邓深

深字资道，一字绅伯，湘阴人。绍兴中进士，知衡州，擢潼川漕，以朝请大夫终。著有大隐居士诗集。

秋风清

雨飘零。风凄清。坐念今夕月，知从何处明。未须无月更作恶，但愿有酒常同倾。

钱选

选字舜举，号玉潭，乌程人。景定三年（1262）进士，为吴兴八俊之一。入元不仕，流连诗画，以终其身。

行香子

折枝芙蓉

如此红妆。不见春光。向菊前、兰后才芳。秋波易老，寂寞横塘。正一番雨，一番风，一番霜。

浣纱人去，歌韵悠扬。口口口、口口口口。口口口口，口口口口。但月溶溶，云渺渺，水茫茫。

郭新

新，宁远人，咸淳四年（1267）进士。宋亡，隐居不仕。

渔父

山光清，水色绿。春风澹荡看不足。草绵芊，花扑蔌。渔艇移歌相续。

信浮沉，无拘束。钓回乘月归湾曲。酒盈樽，云满屋。不见世间荣辱。

无名氏

点绛唇

美满生离，据鞍兀兀离肠痛。旧欢新宠。变作高唐梦。

回首孤城，依约青山拥。西风送。戍楼寒重。初品梅花弄。

无名氏

踏莎行

玉臂宽环，纱衫缓扣。乡窗针线无心久。豹头枕冷麝兰轻。虾须帘静尘埃厚。

紫燕风头，黄梅雨后。柳条乱拂长江口。但言幂柳如烟，谁知摇曳如柳。

又

红叶空传，朱绳未绾。天涯可见人难见。绿窗病起落梅繁，玉萧梦断行云短。

波眼将穿，柳腰似刬。寂寥偏与东管。水仙愁绝翠围寒，春云空谷兰香远。

又

香罢宵薰，花孤昼赏。粉墙一丈愁千丈。多情春梦苦抛人，寻郎夜夜离罗幌。

好句刊心，佳期束想。甫愁春到还愁往。销魂细柳一时垂，断肠芳草连天长。

又

佳约易乖，韶光难驻。柳絮飞尽江头树。朝来为甚不钩帘，残花正满帘前路。

春赏未阑，春归何遽。问春归向何方去。有情燕子不同归，呢喃独伴春愁住。

蝶恋花

梳罢晓妆屏上倚。欲把金针，玉腕娇无比。轻卷珠帘窥竹里。翠禽飞下栏杆嘴。

步向荷缸闲弄水。荷叶田田，觉有清香起。照面水中心自喜。芙蓉四月先开矣。

无名氏

柘枝行

将军奉命即须行。塞外领强兵。闻道烽烟动，腰间宝剑匣中鸣。

此外尚有误题撰人姓名各词，因所误题者及唐或元明清人，不见地本书，列表如下：







