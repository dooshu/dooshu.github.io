方回　唐合门挽诗三首

除布何飘骤，偾亡足败伤。

宁歌紫芝曲，自老白云乡。

兵息潢池弄，书全屋壁藏。

铭碑端不愧，今代蔡中郎。

方回

方回　唐合门挽诗三首

儿子与门生，东篱忆送迎。

吾虽愧光禄，独幸识渊明。

爱酒终成疾，工诗早得名。

晁家难肋集，已足继新城。

方回

方回　唐合门挽诗三首

异日烟霄梦，终身水竹居。

早交天下士，尽读世间书。

汉祚金刀末，江流玉树余。

兴亡较功罪，元不涉樵渔。

方回

