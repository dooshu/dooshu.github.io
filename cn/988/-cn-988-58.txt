苏辙　蚕麦

春旱麦半熟，蚕收仅十分。

不忧无饼饵，已幸有襦裙。

造化真怜汝，耕桑不谩勤。

经过话关陕，贫病不堪闻。

苏辙

苏辙　蚕麦

春寒风雨淫，蚕麦止半熟。

耕桑未尝亲，有获敢求足。

邻田老翁妪，囊空庾无粟。

机张久乏纬，食晏惟薄粥，

熟耕种未下，屡檮云不旋。

私忧止寒饿，王事念鞭扑。

为农良未易，为吏畏简牍。

闭门差似可，忍饥有余福。

苏辙

