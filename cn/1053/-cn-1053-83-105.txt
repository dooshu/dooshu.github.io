黎廷瑞　清溪许希贤自号拙逸为赋四绝

结绳已是散洪濛，书契纷纷日更工。

无极已前谁得似，一帘草色自春风。

黎廷瑞

黎廷瑞　清溪许希贤自号拙逸为赋四绝

瓜果蛛丝五彩针，年年儿女费精神。

世间巧尽天无巧，更要如何巧与人。

黎廷瑞

黎廷瑞　清溪许希贤自号拙逸为赋四绝

能言鹦鹉锁金笼，夜夜家山桂子风。

羡杀双鸠有閒福，相呼相唤柳阴中。

黎廷瑞

黎廷瑞　清溪许希贤自号拙逸为赋四绝

莫笑区区老汉阴，桔槹省力却劳心。

翁头别有天机在，春雨半畦新绿深。

黎廷瑞

