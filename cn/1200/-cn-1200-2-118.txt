第一百十八岁登卦〔孤阴失助坤地西南〕：二中迟吉之象

象曰：天地开通，万物皆灵。事方决定，岁终大丰。

颜曰：此卦亦由上卦，天地播植之功，大致丰盈。此卦小吉。谋事通泰，断无阻碍。

何曰：凡事迟吉，不宜速得。宜自持正，百事皆然。失脱可获。

陈曰：二为地阴，乃居人位。若人受地之柔顺以生也。且享地利之美，故曰云云，二能合于阳也。

刘曰：人道将泰。此卦自一至二，生物渐多之象，求事以渐可也。

诗曰：自从持守定，功在众人先。别有非常喜，随龙到九天。

又曰：覆载功虽大，犹资雨露先。待时将有获，欢庆乐丰年。

