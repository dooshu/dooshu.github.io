【答庾僧渊诗】

〖庾当作康。〗

茫茫混成始。豁矣四天朗。三辰还（广弘明集作环。）须弥。百亿同一像。灵和陶氤氲。（广弘明集作烟カ。注云。三本、宫本作氤氲。）会之有妙常。（《诗纪》云。一作长。广弘明集注。明本云。一作常。）大慈济群生。冥感如影响。蔚蔚沙弥众。粲粲万心仰。谁不欣大乘。兆定於玄曩。三法虽成林。居士亦有党。不见虬与龙。洒鳞凌（广弘明集注云。宋本、宫本作陵。）霄上。冲心超远寄。浪怀邈独往。众妙常所□。维摩余所赏。苟未体善权。与子同佛仿。悠悠诚满域。所遗在废想。（○广弘明集三十。《诗纪》一百七。）

