杨万里　和丁端叔岁晚书怀

嗟予不能知止如邴曼容，又不能毕昏如尚子平。

软红尘里白双鬓，坐见岁律空峥嵘。

催科抚字两何有，伎俩巳穷惭九九。

拔薤一本水一杆，多谢同朝金石友。

雪欺老病忽抵巇，西山冻裂不留薇。

诗坛老将更黩武，我巳磇北三穷追。

老怀不中数怊怅，急漉鹅黄翻瓮盎。

苛留残雪更些时，为我装严丽谯上。

杨万里

