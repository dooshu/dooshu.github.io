叶茵　梅

溪桥一树玉精神，香色中间集大成。

疏影逼真前处士，群花推重老先生。

春回陇首人千里，月到窗前梦五更。

甚欲折来还不忍，岁寒留取看峥嵘。

叶茵

叶茵　梅

疏影几黄错，明明野水滨。

未风先信息，无雪更精神。

一白见真色，万红随后尘。

自来共下饮，肺腑尽生春。

叶茵

叶茵　梅

霜月相摩漏二更，书窗伴我一枝横。

自矜前辈持清白，妒紫妖红总后生。

叶茵

