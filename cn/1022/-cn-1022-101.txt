仇远　和费廷玉

我昔南徐讲席分，知君肥遯白云村。

草深能使芝兰没，木落方推竹柏尊。

试问上书投魏阙，何如解组守衡门。

西风吹醒槐安梦，斜日悠悠半隐垣。

仇远

仇远　和费廷玉

笑人狗走鹿斯奔，父子瓜畦手自耘。

不愿青黄施断木，且将苍白看浮云。

山巾聊友华阳鹤，野饭时羹古涧芹。

显宦何如廉贾好，茜卮千石鮦千斤。

仇远

