徐铉　和萧少卿见庆新居

湘浦怀沙已不疑，京城赐第岂前期。

鼓声到晚知坊远，山色来多与静宜。

簪屦尚应怜故物，稻粱空自愧华池。

新诗问我偏饶思，还念鹪鹩得一枝。

徐铉

徐铉　和萧少卿见庆新居

惊蓬偶驻知多幸，断雁重联惬素期。

当户小山如旧识，上墙幽藓最相宜。

清风不去因栽竹，隙地无多也鉴池。

更喜良邻有嘉树，绿阴分得近南枝。

徐铉

