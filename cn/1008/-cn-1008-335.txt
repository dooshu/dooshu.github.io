赵蕃　次韵斯远重别六言四首

欲语动怀抱恶，重吟生肝肾愁。

平生几为此别，今年又作南游。

赵蕃

赵蕃　次韵斯远重别六言四首

微禄我嗟趋走，穷苦君厌荒凉。

谋道与之谋食，未知何计为长。

赵蕃

赵蕃　次韵斯远重别六言四首

不惮舆篮百里，要成对榻深论。

论自衷怀易感，况因远别伤魂。

赵蕃

赵蕃　次韵斯远重别六言四首

君才绝出辈流，语不惊人不休。

莫叹阳春寡和，会逢知我春秋。

赵蕃

