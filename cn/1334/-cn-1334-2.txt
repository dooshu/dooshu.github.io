酒中三鬼


杜康酿酒既成，试他一秀才饮之，秀才醉死。知为太也，薄其味，复使一武弁试饮，亦醉死。酿三成，乃使丐儿试饮，乞儿亦死焉。三鬼共讼于阎王，阎王曰：“已死不能复生，然念汝等枉死，免入地狱，纵之阳间，凡遇饮酒者，汝等皆从而鬼混之可也。”三鬼大喜。故凡聚饮者，初入席时，必互相逊让，举杯举箸，必闻“请啊”“请啊”之声，此秀才鬼混之也；及至饮酣，互相拇战，揎拳捋袖，势若用武，此武弁鬼混之也；及其既醉，不能复饮，则相率求主人赐饭，此则乞儿鬼之矣。吴趼人酒后，恒不吃饭，每语人曰：“吾差幸不为乞儿鬼所混。”





