张閏　南湖书事五首

初来作舍少人行，桥外如今满市声。

绕岸种成桃间柳，一家和气万家生。

张閏

张閏　南湖书事五首

过午人家起灶烟，被风轻引向晴川。

须臾却与云阴杂，不碍玻璃镜自圆。

张閏

张閏　南湖书事五首

科树梯斜倚暮晖，犬声如蛤透痚篱。

谢天排出江村景，副我凭栏一望时。

张閏

张閏　南湖书事五首

水鸟鸿俦已可听，湱然分练蹙波声。

成群争似沙鸥少，别有高閒物外情。

张閏

张閏　南湖书事五首

恍看滟滟紫金幢，日脚横澜万褶光。

吹到槛边争荡激，直疑身似水仙生。

张閏

