追忆征西幕中旧事

大散关头北望秦，自期谈笑扫胡麈。



收身死向农桑社，何止明明两世人！



追忆征西幕中旧事

小猎南山雪未消，绣旗斜卷玉骢骄。

不如意事常千万，空想先锋宿渭桥。



追忆征西幕中旧事

忆昨王师戍陇回，遗民日夜望行台。



不论夹道壶浆满，洛笋河鲂次第来。

追忆征西幕中旧事

关辅遗民意可伤，蜡封三寸绢书黄。



亦知虏法如秦酷，列圣恩深不忍忘。



