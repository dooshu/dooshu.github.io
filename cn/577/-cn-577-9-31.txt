赠陈二补阙


世儒多汩没，夫子独声名。献纳开东观〔一〕，君王问长卿。皂雕寒始音试急〔二〕，天马老能行。自到青冥里，休看白发生。

〔一〕东观：和帝永元十三年，帝幸东观，览书林，阅篇籍，博选艺术之士，以充其官。注：陆机《洛阳记》曰：在南宫。高阙十二间，介于承风观。

〔二〕皂雕：《旧书》：王志愔除左台御史，百僚畏惮，时人呼为“皂雕”，言其顾瞻人吏，如皂雕之视燕雀也。





