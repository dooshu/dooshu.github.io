显王


十四年，齐威王、魏惠王会田于郊。惠王曰：“齐亦有宝乎？”威王曰：“无有。”惠王曰：“寡人国虽小，尚有径寸之珠，照车前后各十二乘者十枚。岂以齐大国而无宝乎？”威王曰：“寡人之所以为宝者，与王异。吾臣有檀子者，使守南城，则楚人不敢为寇，泗上十二诸侯皆来朝。吾臣有盻子者，使守高唐，则赵人不敢东渔于河。吾吏有黔夫者，使守徐州，则燕人祭北门，赵人祭西门，从而徙者七千余家。吾臣有种首者，使备盗贼，则道不拾遗。此四臣者，将照千里，岂待十二乘哉！”惠王有惭色。

田，是田猎。郊，南城。高唐、徐州，都是县邑名。径寸之珠，是围圆中径过一寸的大珠。

周显王十四年，齐威王、魏惠王相与约会田猎于汶上的郊邑。相见间，惠王问说：“你齐国中有什么宝贝？”威王说：“没有什么宝贝。”于是惠王自夸说：“寡人之国，虽然褊小，尚有径寸的大珠，其光明可以照车前后各十二乘者，共有十枚。以齐国之大，何独无宝？”夫惠王所宝，在于珠玉玩好，此等物，何足为国之轻重而宝之，见亦陋矣。威王对说：“寡人之所以为宝者，与王不同。盖王以珠玉为宝，吾则以贤才为宝。吾齐国之臣，有檀子者，使他守南城地方，则楚人近我南边的，不敢来侵伐为寇，那泗水上十二个小国诸侯，都来朝于齐。吾之所宝，檀子其一也。又有盻子者，使他守高唐地方，则赵人近我西边的，不敢东来取鱼于河，恐惊动我境上。吾之所宝，盻子其一也。又有黔夫者，使他守徐州地方，则燕人近我北边的，畏我兵出北门，赵人畏我兵出西门，都去祭告祈祷于神，求免齐之侵伐；两国界上的百姓，从而徙居于徐州者，凡七千余家。吾之所宝，黔夫其一也。又有种首者，使他备国中的盗贼，他的令行禁止，盗贼都变为良民，就是道路上偶有遗失的物件，人也不敢拾取，况有攘窃劫夺者乎？吾之所宝，种首其一也。王所宝的珠，前后止照得十二乘。若论我这四个臣，保国安民，折冲御侮，其威名所及，将远照千里之外，何止十二乘哉！这个比王之所宝何如？”于是惠王自知失言，默然有惭色。

夫齐威王不以径寸之珠为宝，而以贤臣为宝，此与《大学》所引《楚书》“惟善以为宝”意思正同，亦可谓知所重者矣。此所以为战国之贤君也。





韩昭侯有敝裤，命藏之。侍者曰：“君亦不仁者矣，不赐左右而藏之。”昭侯曰：“吾闻明主爱一颦一笑，今裤岂特颦笑哉！吾必待有功者。”

裤，是下体之衣。颦，是微笑。

韩昭侯有一件穿旧了的裤衣，分付左右的人收藏之。左右侍臣说：“仁德之君，必乐于好施。今观吾君，一旧裤衣，也舍不得赏赐左右之人，还要收藏，这等样吝啬，岂是仁德之君乎？”昭侯说：“我闻明主行赏，必加于有功。不但赏赐人衣物，便是一颦一笑，启口之间，也不肯轻易发出。其颦也必有所为而颦，其笑也必有所为而笑。今裤虽敝，是我服御之物，岂特一颦一笑而已哉！我所为藏之者，将以等待有功的人，然后赏赐之耳。”

盖赏罚乃人君威福之柄，赏当其功，而后人知所劝。若不论有功无功，冒滥行赏，则得之者不以为重，而他人亦不知所劝。昭侯之藏裤，岂吝此一物之微哉！其后宋太祖常解自己所着貂裘，以赐征西将士，正昭侯所谓以待有功也。





三十三年，邹人孟轲见魏惠王，王曰：“叟，不远千里而来，亦将有以利吾国乎？”孟子曰：“君何必曰利，仁义而已矣。”初孟子师子思，尝问教民之道何先，子思曰：“先利之。”孟子曰：“君子所以教民，亦仁义而已矣，何必利？”子思曰：“仁义固所以利之也。上不仁，则下不得其所；上不义，则下乐为诈也。此为不利大矣。故《易》曰：‘利者，义之和也。’又曰：‘利用安身，以崇德也。’此皆利之大者也。”

邹，是鲁邑名，在今山东境内。叟，是年高有德之称。

周显王三十三年，邹邑中有个贤人，叫做孟轲，他传受孔子之道，所学以仁义为主，论治以尧、舜为法，而战国诸侯皆不能用，故孟轲隐居不见。及魏惠王卑礼厚币，招聘贤者，乃自邹至魏，见魏惠王。惠王见了孟轲，尊而称之说：“自邹至魏，路程千里。叟，今不以千里为远，来到吾国，岂是徒然，或者也要施展平生的抱负，使我财富兵强，于国有利乎？”孟子对说：“君何必说利，治国之道，只是仁义尽之矣。”然孟子之言仁义，不是从今说起。初时孟子从孔子之孙子思受业，尝问子思说：“牧养百姓之道，何者为先？”子思说：“先要利民。”孟子又问说：“君子所以教民，只是仁义便了，何必曰利？”子思答说：“我所谓利，正从仁义中来。且如上不仁，则必残害其民，而下民不得其所；上不义，则必以智术御民，而下民仿效，乐为诈伪。上下如此，必至危亡，其为不利莫大矣。所以《易经》上说：‘利者，义之和也。’言物惟有利，则各得其所，不相侵害，乃为义之和洽。又说：‘利用安身，以崇德也。’言施用利而身安，乃所以为崇德之资。这两句都是说仁义之利，乃利之大者，而非如富国强兵之小利也。”

即子思、孟子之所授受，见孟子之言仁义，乃其平生学问，原是如此。人君欲用贤者之道，其无使舍所学而从我哉！





