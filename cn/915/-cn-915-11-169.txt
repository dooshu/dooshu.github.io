◎崔楷

楷，字季则。挺从弟。宣武初，为奉朝请、员外散骑侍郎、广平王怀文学。后为尚书左主客郎中、伏波将军、太子中舍人、左中郎将。孝明时，京兆王继西讨，引为司马。还转后将军、广平太守。孝昌初，加持节散骑常侍、光禄大夫、兼尚书北道行台，转军司。寻为／州刺史，加后将军，为葛荣所破，遇害。赠镇军将军、定州刺史。永熙中，又特赠侍中、骠骑大将军、冀州刺史。

