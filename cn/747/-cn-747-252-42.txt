○授杨谦陕王傅制

门下：利建子弟，旁求师传，委之训导，必举方直。银青光禄大夫前岐州刺史上柱国归义县开国男杨廉，外示静默，言将发而寡辞；内敷条理，德不孤而应物。故能游艺聚学，修官辨政，台阁尽清华这选，吏人怀抚贷之馀。仪刑是称，参议斯在，当肄业於邹衍，俾赋诗於韦孟。可陕王传，勋封如故，主者施行。

