以诗代柬寄金长真宪副【公索刻余全集】

老友畏情多情多引离思抱君白下书转侧宵不寐言当会秦淮要约过五四通都冠盖繁休沐分相弃泛爱烦诸侯野性苦乖异解官垂十年始知符节贵箧中余旧草半辑嬾诠次长怀敝帚惭敢为故人累老贱念贫交失计喜闲事有时辍梨枣持充宾客费谁当定吾文此语千春泪使君侨肸徒风义动天地不愿十日饮愿复一把臂积雪明山楼疎梅烂江寺托身语春风为我御征辔

