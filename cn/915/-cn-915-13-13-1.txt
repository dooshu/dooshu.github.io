◇复故人书

辱告存念，见令起疾，循复眷旨，似疑吾所伤。未必是犭制，吾岂愿其必犭制，但理契无疑耳。就足下疑之，亦有过说。足下既疑其非犭制，亦可疑其是犭制，其凝半矣。若疑其是犭制而营护，虽犭制亦无损，疑其非犭制而不疗，傥是犭制则难救。然则过疗则致万全，过不疗或至于死。若王无可惜也。则不足取，既取之，便是可惜奈何夺其万全，任其或死。且将军威德所被，飙飞雾袭，方掩八，岂在一介。若必从隗始，先须济其生灵。足下何不从容为将军言也。（《北齐书·王传》。西魏将独孤信入洛，署为开府记室。称先被犬伤，困笃不起。有故人疑其所伤非犭制，书劝令起。又见《北史》二十四。）

