◇受禅坛议

受禅登坛，以告天也。故魏受汉禅，设坛于繁昌，为在行旅，郊坛乃阙。至如汉高在汜，光武在高阝，尽非京邑所筑坛。自晋、宋揖让，皆在都下，莫不并就南郊，更无别筑之义。又後魏即位，登朱雀观，周帝初立，受朝于路门，虽自我作古，皆非礼也。今即府为坛，恐招後诮。（《隋书·礼仪志》四，周大定元年，静帝禅位于隋，司录虞庆则请设坛于东第，博士何妥议，从之。）

