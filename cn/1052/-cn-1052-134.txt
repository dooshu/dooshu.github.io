佚名　元符亲享明堂十一首

严父配天，孝乎明堂。

兴奠升阶，降音以将。

天步有节，帝容必庄。

辟公定之，礼无不藏。

佚名

佚名　元符亲享明堂十一首

圣能享帝，孝克事亲。

于皇宗祀，盛节此陈。

何以下虔，二精有类。

何以致祥，上天鉴止。

佚名

佚名　元符亲享明堂十一首

合宫礼备，时维哲王。

堂筵四敞，明德声香。

圣孝来格，降福穰穰。

承承继继，万祀其昌。

佚名

佚名　元符亲享明堂十一首

奕奕明堂，天子即事。

奠我圣考，配于上帝。

凡百有职，畴敢不祗。

俎洁牲肥，其登有备。

佚名

佚名　元符亲享明堂十一首

惟礼不渎，所以严亲。

惟孝不匮，所以教民。

陟配文考，享于大神。

重禧累福，祚裔无垠。

佚名

佚名　元符亲享明堂十一首

隆功骏德，两有烈光。

陟配宗祀，惠我无疆。

佚名

佚名　元符亲享明堂十一首

舞以象功，乐惟崇德。

文经万邦，武靖四国。

一张一弛，其备不忒。

神鉴也昭，孝思维则。

佚名

佚名　元符亲享明堂十一首

于昭盛备，严父配天。

尽物尽诚，莫匪吉蠲。

重觞既证，九奏相宣。

神介景福，亿万斯年。

佚名

佚名　元符亲享明堂十一首

莫尊乎天，莫亲乎父。

既享既侑，诚申礼举。

戛击堂上，八音始具。

天子亿龄，饮神之作。

佚名

佚名　元符亲享明堂十一首

穆穆在堂，肃肃在庭。

于味辟公，来相思成。

神既歆止，有闻无声。

锡我休嘉，燕及群生。

佚名

佚名　元符亲享明堂十一首

有奕胡堂，万方时会。

宗子圣考，作帝之配。

我酌虞典，礼从周志。

釐事既成，于皇一暨。

佚名

