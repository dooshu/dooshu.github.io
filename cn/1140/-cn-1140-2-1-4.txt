神搤虎诗

海阳人捕虎虎入阳山寺见判官像爪之像辄仆压虎不能动若神搤之者衆遂击杀余读其碑慕神威德时新安岁饥多虎作是诗俾土人歌以侑神焉

虎欲啮人睯不畏神神赫且武视虎如鼠兔罝在原虞人如雨不弧不矢在庑之下孟贲失勇卞庄无功殪猛荐馨击鼓逢逢降凶自天实蕃厥族人饥虎餐嫠妇涂哭谁使渡河我不敢知神食此土扞灾是尸载驱载殄兼屏蟊贼宁我妇子丰我黍稷何以荐之击豕刲羊何以酌之椒醴兰浆有溪湜湜有岳矗矗刻诗告?则百我福

