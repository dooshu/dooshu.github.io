岳珂　闰月之腊诏赐银合腊药三首

驿使锦连乾，传宣下九天。

缄题瞻赐玺，走送跌鸣鞭。

意溢兼金外，恩从玉陛前。

更怜戍边客，一骑入秦川。

岳珂

岳珂　闰月之腊诏赐银合腊药三首

式赐十一种，分驰数百程。

虎符多俊杰，貂帽比恩荣。

老矣何能役，居然忝此名。

圣情天样阔，美报誓余生。

岳珂

岳珂　闰月之腊诏赐银合腊药三首

无功庆自念，有赐盍先尝。

病作余生累，恩颁上剂良。

原觇齐国证，小效越人方。

采菲傥留意，须先元气防。

岳珂

