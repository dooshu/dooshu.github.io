◇上明帝表

武皇帝承凉州从事及武都降人之辞，说张鲁易攻，阳平城下南北山相远，不可守也，信以为然。及往临履，不如所闻。乃叹曰：「他人商度，少如人意，攻阳平山上诸屯，既不时拔，士卒伤夷者多。」武皇帝意沮，便欲拔军截山而还，遣故大将军夏侯、将军许褚呼山上兵还。会前军未还，夜迷惑误入贼营，贼便退散。侍中辛毗、刘晔等在兵后语、褚，言官兵已据得贼要屯，贼已散走，犹不信之。前自见，乃还白武皇帝「进兵定之」，幸而克获。此近事，吏士所知。（《魏志·张鲁传》注引《魏名臣奏》）

