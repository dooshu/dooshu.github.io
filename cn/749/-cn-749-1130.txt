胡幼黄


幼黄字成玉，永新人。绍定二年（1229）生。咸淳十年（1274年）进士第三人。调官未上而宋亡，避匿不出。

水调歌头

寿段知事。时方旱，祈雨大作

有喜君初度，风雨作秋声。连旬烈日，稻畦麦垅欲扬尘。好是天瓢在手，笑把君龙呵叱，四野注如倾。勃勃生意满，翠浪涌纵横。

君知否，仁者寿，寿斯仁。自从三代而下，民命寄苍旻。满目桑麻谷粟，满目簿书期会，试说与仁人。小试作霖手，苏醒永新民。







