142　説文稱詩毛氏者皆古文　爲蟾蠩是韓詩説


説文敘云：「其稱詩毛氏者，皆古文也。」以今詩考之，其文多異。「得此」爲蟾蠩，「碩大且」爲重頤，皆韓詩之説也。

【集證】説文黽部「」下：「，詹諸也。詩曰『得此』，言其行。，式支切。」女部「」下云：「，含怒也。一曰難知也。詩曰『碩大且』，五感切。」

【元圻案】王氏詩攷：「燕韓嬰作内、外傳數萬言，頗與齊、魯間殊。」又曰：「新臺『得此戚施』，薛君曰：『戚施，蟾蜍，喻醜惡。』澤陂『碩大且』，薛君曰：『，重頤也。五檢反。』並見太平御覽。」一見九百四十九卷，一見三百六十八卷。





