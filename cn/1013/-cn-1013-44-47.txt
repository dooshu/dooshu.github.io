周南　丘都督枢密挽章

曩时威风览辉初，独对丹霄耸万夫。

千载阜陵嗟见晚，百年乔木有神扶。

只将囊底安江左，不见天中运斗枢。

圣主恩深臣命薄，悔令强敌尚逋诛。

周南

周南　丘都督枢密挽章

淮水尘清小使归，坏梁俄叹哲人萎。

江山收泪还风景，草木知名怖鼓旗。

生惜动庸专管葛，死余忠信压边陲。

南州十月停砧杵，料得闻丧处处悲。

周南

