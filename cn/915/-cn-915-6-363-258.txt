○临死上表



臣裕北讨，众并不同。惟臣赞裕行计，致使强贼乘间，社稷危逼，臣之罪也。今谨引分，以谢天下。（《宋书·武帝纪》上）

刘穆之

穆之字道和，小字道民，东莞莒人，为江岂攵琅邪府主簿，元兴中从刘裕起义军，署府主簿，迁尚书祠部郎，复为府主簿记室录事参军，领堂邑太守，以平桓玄功封西华县子，转中军太尉司马，加丹阳尹，建威将军，进前将军，迁尚书右仆射，转左仆射，义熙十三年，以未遣宋公九锡忧卒，赠散骑常侍、卫将军、开府仪同三司，加赠侍中司徒，封南昌县侯，宋受禅，进封龙阳县侯，谥曰文宣公。（案，穆之为宋佐命，而其死与汉末荀略同，故编入晋末。）



