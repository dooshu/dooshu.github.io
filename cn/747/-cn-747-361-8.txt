○老人星赋

鲁大夫登大库，观上元。端北辰以正象，望南极之穹天；辨列宿之高映，见丈人之独悬。色荧煌以夺目，形皎洁而临边；候德至而浮彩，副时和而应躔。尔其元鸟司分，苍龙御历；节春秋而隐见，当丙丁而的。且遗光以表庆，亦应祉而纯锡。故经曰：“其国泰，其星明，天垂象，物与祯，循晷度而靡替，顺璇衡而则呈，其座也一，符帝者之一位；其义也寿，契哉之寿名。元武宵中，侦西陆以凝质；白藏气杪，直南郊以散精。夫有开必先，无福不应；若政事中律，则嘉祥叶证。五纬分影而交朗，九月腾华而吐孕。此乃王泽宏，天瑞作；恒星转耀而同焕，布景摇辉以相薄。初穹昊，月午而孤烛犹然；末映疏林，夜久而圆珠未落。景贶繁集，灵机众夥；臣望气以敷奏，君向阳而拱坐。虽戬谷而自天，实休徵之在我。も芒下射，灭草莽之飞萤紫焰旁融，掩榆关之流火；老人彰矣，成此乾文。老人出矣，赞此明君。书玉牒以垂范，纪缃图而播芬。自古为天官者，莫不察时变，纪殊尤。唐昧擅誉於南楚，史佚专美於西周；宋则子韦遐鉴，郑乃裨灶深求。殷馗纵眺，识曹公之肇迹；李凝目，知汉使之将游。余非曩昔之群彦，愧懵学於前修；徒循甘石之遗旨，愿献祜而归休。

