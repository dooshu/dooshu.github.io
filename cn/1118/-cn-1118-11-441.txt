【清军】


（明）清军御史省称。职掌清理军役，包括清理所临州府军员数，及隐匿、逃亡军籍，以补军役之缺。系点差监察御史往各处清理军役者。正七品。属中差。明余继登《典故纪闻》卷一六：“清军一事，虽曰急务，但所清之军，自洪武、永乐以来，远者百余年，近者数十年，而正身之存者少矣。其子孙年深，亦多更名避地，不可卒识，间有清出，亦千百之一、二耳，所得之军甚少，所扰之民实多。”明申时行等《明会典》卷二一〇《都察院·奏请点差·清军》：“宣德二年，遣给事中、御史十四员，往各处清理军役。弘治十年，奏准清军御史三年满日……十五年奏准清军御史自到地方日为始，扣至三年满日赴京复命。”明璩崑玉《新刊古今类书纂要》卷五《仕宦部·都察院》：“钦差察院：……清军。俱正七品。”





