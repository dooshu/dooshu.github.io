释行海　鹿台止作二首

九州烟景杂尘埃，自爱吾庐住鹿台。

百计不如归最好，五行只可问无灾。

野园日暖花争发，贪屋春深燕自来。

王戴风流千载下，水声山色更徘徊。

释行海

释行海　鹿台止作二首

林下寥寥宇宙宽，孤怀懒与世相干。

穷通有限随时好，仁义相拘作事难。

故国不知春后信，他山频在梦中看。

棠梨花发幽窗下，游蝶不来风雨寒。

释行海

