黄钟·侍香金童


春闺院宇，柳絮飘香雪。帘幕 轻寒雨乍歇，东风落花迷粉蝶。芍药初开，海棠才谢。

〔幺〕柔肠脉脉，新愁千万叠。偶记年前人乍别，秦台玉箫 声断绝。雁底关河，马头明月 。

〔降黄龙衮〕鳞鸿无个，锦笺慵写，腕松金 ，肌削玉 ，罗衣宽彻。泪痕淹破，胭脂双颊，宝鉴 愁临，翠钿羞贴。

〔幺〕等闲辜负，好天良夜，玉炉中、银台上、香消烛灭。凤帏冷落，鸳衾虚设，玉笋频搓，绣鞋重攧 。

〔出队子〕听子规啼血，又西楼角韵咽 ，半帘花影自横斜，画檐间丁当风弄铁 。纱窗外琅玕 敲瘦节。

〔幺〕铜壶玉漏 催凄切，正更阑 人静也。金闺潇洒转伤嗟，莲步轻移呼侍妾，把香桌儿安排打快些。

〔神仗儿煞〕深沉院舍，蟾光皎洁，整顿了霓裳，把名香谨爇 ，深深拜罢，频频祷祝：不求富贵豪奢，只愿得夫妻每早早圆备者。





套数


黄钟·侍香金童


春闺院宇，柳絮飘香雪。帘幕 轻寒雨乍歇，东风落花迷粉蝶。芍药初开，海棠才谢。

〔幺〕柔肠脉脉，新愁千万叠。偶记年前人乍别，秦台玉箫 声断绝。雁底关河，马头明月 。

〔降黄龙衮〕鳞鸿无个，锦笺慵写，腕松金 ，肌削玉 ，罗衣宽彻。泪痕淹破，胭脂双颊，宝鉴 愁临，翠钿羞贴。

〔幺〕等闲辜负，好天良夜，玉炉中、银台上、香消烛灭。凤帏冷落，鸳衾虚设，玉笋频搓，绣鞋重攧 。

〔出队子〕听子规啼血，又西楼角韵咽 ，半帘花影自横斜，画檐间丁当风弄铁 。纱窗外琅玕 敲瘦节。

〔幺〕铜壶玉漏 催凄切，正更阑 人静也。金闺潇洒转伤嗟，莲步轻移呼侍妾，把香桌儿安排打快些。

〔神仗儿煞〕深沉院舍，蟾光皎洁，整顿了霓裳，把名香谨爇 ，深深拜罢，频频祷祝：不求富贵豪奢，只愿得夫妻每早早圆备者。





