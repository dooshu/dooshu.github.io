◇瓜步山揭文

岁含龙纪，月巡鸟张，鲍子辞吴客楚，指兖归扬，道出关津，升高问途。北眺毡乡，南晒炎国，分风代川，揆气闽泽，四睨天宫，穷曜星络，东窥海门，候景落日，游精八表，驶视四遐，超然永念，意类交横。信哉古人，有数寸之，持千钧之关，非有其才施，处势要也。瓜步山者，亦江中眇小山也，徒以因回为高，据绝作雄，而凌清瞰远，擅奇含秀，是亦居势使之然也。故才之多少，不如势之多少远矣。仰望穹垂，俯视地域，涕Д江河，疣赘丘岳。虽奋风漂石，惊电剖山，地纶维陷，川斗毁宫，豪盈发虚，曾未注言。况乎沉河浮海之高，遗金堆璧之奇，四迁八聘之策，三黜五逐之疵，贩交买名之薄，吮瘫舐痔之卑，安足议其是非。（本集。）





卷四十八

