陈鉴之　题郑承事所作惠兰三首

兰如君子蕙如士，此评吾得这涪翁。

有余不足姑勿率，毕竟清幽气类同。

陈鉴之

陈鉴之　题郑承事所作惠兰三首

托迹不辞岩谷深，异於萧艾亦何心。

清风披佛自多事，斜日淡云香满林。

陈鉴之

陈鉴之　题郑承事所作惠兰三首

郑君欲与兰写真，心神暗与兰俱春。

诗家三昧正如此，境融意会今何人。

陈鉴之

