85　李椅常衮設鄉校化閩　家有洙泗户有鄒魯


獨孤及福州新學碑銘云：「閩中無儒家流，成公至而俗易，【原注】成公，李椅也，在大曆八年。家有洙、泗，户有鄒、魯。」【原注】常衮，建中初爲閩人設鄉校，李椅在其前。

【閻按】唐宗室世系表：蜀王湛五世孫，爲福建觀察使椅。

【元圻案】世系表：椅乃湛之六世孫。〇獨孤及傳：「及，字至之，河南洛陽人。天寶末，以道舉高第。歷司封郎中，徙常州。」〇著毘陵集二十卷。福州新學碑見文苑英華八百四十七。





