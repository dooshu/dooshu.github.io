○武职银青阶准文资赐紫例不得奏为州县官敕

诸道奏荐州县官，前衔内有赐紫金鱼袋。先於长兴元年敕，州县官若循常例，十六考方得叙绯。傥或已佩金章，固难却为令录。必若藉其才器，则可别任职资。文资官结衔内已有金紫，尚不许荐为州县官，其武职银青阶，亦宜条理。诸道详文资赐紫例，不得奏为州县官。

