◇吊萧孟恩文

东海萧惠字孟恩者，父昔为御史，与皙先君同僚。孟恩及皙，日夕同游，分义蚤著。孟恩夫妇皆亡，门无立副；皙时有伯母从兄之忧，未得自往。致文一篇，以吊其魂；并修薄奠。其文曰：

旧友人阳平束皙：谨请同业生李察奉脯一束、麦一器，以致祠于处士萧生之墓曰：呜呼哀哉！精爽遐登，形骸幽匿。有邪亡邪，莫之能测。敬荐薄馈，魂兮来食！孟恩孟恩，岂犹我识？（《御览》四百十）

