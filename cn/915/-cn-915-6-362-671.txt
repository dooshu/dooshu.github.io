○礼二墓论



《史记》及孔安国说，皆为实录。未生之前，不可以逆责夫子也。既长谒墓，固以识其外矣。但母不告其内，义无强请。然葬宜详，是以问焉。《记》但言不知其墓，非都不知也。所以不应者，欲言非礼，则弟子有忘敬之情；欲言是礼，则墓不须防而固。然言及宅兆，是以流涕耳。防亦防虞，此岂地名。犹《传》言“文公之入也无卫”，非无康叔之国也。（《通典》一百三）

杜瑗

瑗，咸和中为太常博士。（案别有杜瑗，晋未为交州刺史、非即此。）



