《绘图海上名妓四大金刚奇书》出售


年来海上游客多指林黛玉、陆兰芬、金小宝、张书玉四妓为四大金刚，后又以金小宝不胜金刚之任，而以傅钰莲补之。此虽游戏笔墨，而冥冥中殆有定数存焉。抽丝主人深悉其来历，乃撰成《四大金刚奇书》，以供同好。将四妓之前因后果，历历绘出，令阅者如身入个中。至于悲欢离合之情形，因果报施之奇巧，尤足令人拍案称奇。兹特另加绘像，付诸石印，每部连套价洋四角。所印无多，欲先睹为快者，速向上海四马路文宜书局购取可也。





