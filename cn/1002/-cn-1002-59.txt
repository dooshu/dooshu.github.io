曾丰　代贺皇太子生日

里社鸣连日，黄河清九湾。

乾坤和气满，朝野太平还。

星斓荆州界，光流兰殿间。

阶{萱一换六}犹美人，篱菊具花悭。

祥吹哗铜律，欢声塞卫环。

天资岐更嶷，渊德雅而娴。

银榜题新出，桑弧挂未弯。

双龙牢国本，三善系人寰。

墙石涂深碧。车轮刷浅斑。

诞弥今月是，宴馔两宫颁。

鱼藻清游急，铜龙白尽闲。

承华门可款，博望客难攀。

曾玷瀛洲选，仍联甪里班。

梦虽疏角观，足未遽商山。

江右新持节，吴头旧逼蛮。

五云依远庇，三祝护童颜。

曾丰

曾丰　代贺皇太子生日

运转黄河旧，波澄少海清。

菊篱浮喜色，兰殿沸欢声。

岐嶷亲王羡，聪明左右惊。

英姿涵玉裕，册礼建蛮精。

入省龙楼晚，归休鹤禁晴。

讲筵心会道，宾苑礼通情。

诞日愉谣满，储庭瑞彩盈。

两宫筵具渥，六佾舞仪轻。

静念孤踪远，曾叨四友荣。

尚稽陪角绮，遥祝寿粀铿。

曾丰

