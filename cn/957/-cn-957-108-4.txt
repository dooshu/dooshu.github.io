王居安　送刘改这二首

刘子堂堂七尺躯，高谈世事奋髯须。

观渠论到前贤处，据我看来近世无。

出语令人惊辟易，处穷无鬼敢揶揄。

徜徉闹市浑无畏，要是人间烈丈夫。

王居安

王居安　送刘改这二首

不识刘郎莫便语，酒酣耳热未全疏。

士当穷困能无慊，我自斟量愧不如。

横槊赋诗俱有分，轻裘缓带特其馀。

当今四野无尘土，宜有奇才在草庐。

王居安

