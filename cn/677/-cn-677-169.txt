曼倩辞

曼倩辞①


十八年来堕世间② ，瑶池归梦碧桃闲③ 。如何汉殿穿针夜④ ，又向窗中觑阿环⑤ ？

【题解】

诗人以东方曼倩自喻，以碧桃喻女冠。前二句谓己本是神仙中人，长久沦落人间，玉阳学道与女冠相恋之旧梦久已断绝。后二句谓不意在七夕之夜又得与伊人久别重逢，亦如当初向窗中窥望其人一样激动不已。末句合用东方朔窃从朱鸟牖中窥西王母事及阿环拜见西王母事，诗人想象东方朔既窥西王母，则并窥阿环也。

【注释】

①《汉书·东方朔传》：“东方朔，字曼倩，平原厌次人。”东方朔是西汉文学家，武帝时为太中大夫，性诙谐滑稽，善辞赋，《答客难》较为有名。

②《仙吏传·东方朔传》：“朔未死时，谓同舍郎曰：‘天下人无能知朔，知朔者惟太王公耳。’朔卒后，武帝得此语，即召太王公问之曰：‘尔知东方朔乎？’公曰：‘不知。’‘公何所能？’曰：‘颇善星历。’帝问诸星皆具在否？曰：‘诸星具在，独不见岁星十八年，今复见耳。’帝仰天叹曰：‘东方朔生在朕旁十八年，而不知是岁星哉！’惨然不乐。”

③“瑶池”句：古代神话中西王母所居。

④《西京杂记》：“汉彩女尝以七月七日穿七孔针于开襟楼。”

⑤觑：窥望。阿环：上元夫人小字。《汉武内传》：“七月七日，西王母降于宫中，遣侍女郭密香与上元夫人相问，上元夫人又遣一侍女答问，曰：‘阿环再拜，上问起居。’俄而夫人至，年可二十余，天姿精耀，灵眸绝朗，向王母拜，王母呼同坐北向。母敕帝曰：‘此真元之母，尊贵之神，汝当起拜。’帝拜问寒温，还坐。”





