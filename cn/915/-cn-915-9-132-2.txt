◇与建安王谢秀才笺

州民泥途，何逊死罪，即日被板，以民充年秀才，民谢声□□□，非关右月旦□□□名谁录。睹物托兴，乏澹雅之才，□□□文，岂飘然之作？伏惟大王殿下，令闻令望。迈楚逾河，好德好士。云归海赴，若夫选重雄州，望隆观国，必使声高後进。德继前修，民学异扣钟，辨惭炙果，将以允应贡选。待问金门，上第甲科。既惭仿佛，管窥锥画。弥畏友朋，恩荣忽贲。固请无涯，便当妄忝鲁服。滥同齐吹，战荷屏营。忻惶共色，不任下情，谨奉笺以闻。

