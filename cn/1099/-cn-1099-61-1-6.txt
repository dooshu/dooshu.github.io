○地方事 【 一城池一邊墻一耕作一將才一流民】

節該奉　敕朕惟武備所以折衝禦侮、衛國保民、自古有國家者、莫不恃此以安、茲者各處地方災異迭見、加以戎虜逼近邊陲、防危慮患、此正其時、敕至爾等即便會同巡按三司等官、從長計議、彼處弭盜安民之術、選將練兵之方、與凡可以禆補事機重務者、逐一條陳以聞、務在鑿鑿可行、不許浮泛不切、爾等其欽承之、欽此欽遵。會同鎮守總兵廵按三司掌印分廵等官、議將裨補軍機重務。開坐奏請施行

一衛國之計、據西安府申、陝西城池。自古無水。且城中井水苦醎。人吃多病省城本利所關不小悉之則可得防守机宜宋時從東引龍首渠水入城年久渠道崩塌土崖。隨修隨壞。致水或斷或續。利用日少。缺用日多。勞民傷財。難以紀極况城中之用。不能周偏。成化二年、復從西引潏河之水自地名丈八頭起。修石閘一座。樽節放水二分。到於西門。遠有一十五里。穿城而過。儘勾居人之用。多餘者泄出城壕。年復一年。積滯過多水面與城腳相等譬如人之一身。水穀有出有入。方無壅塞。前項餘水有入無出。恐勢不待。目下即有侵倒城垣渰沒民田損壞民居之患。似前耗力費財。勢所必至。原係三邊根本。親藩所在。不可不慮。合無從本城西北角地勢低窪去處。亦如丈八頭開渠一道。量泄前項城壕餘水經過漢時故城以達於渭不過二十餘里。節財省力。其實在此。臣等議得前項軍民所告事體相應、若依今年秋收之後、先儘操練軍餘民壯人等、再行添輳城中火夫併工修挑不必旬日、工可就緒、乞　敕兵部施行、

一保民之計、據西安府申延慶境外。即係河套。正統初年、鎮守守備等官貪圖地名深井圍塲寬濶。易於打獵。水草便利。易於孳牧。地土肥饒。易於收種。據外以守險移內以便民二者未可相非當論時勢便否耳於此築城。取名安邊營以為守備之處其實矢?見利幹家之意多保障地方之意少向後達賊每遇河凍。踏?過套。不時入裏搶掠。鎮守守備等官。不過束手閉門。只聞失機未聞得捷。成化年來。官軍委靡。又不如前。成化九年、蒙鎮守分守等官計議量留官軍看守深井舊城。以為截殺之所。將安邊營大勢軍馬。那入近裏。地名中山坡。即深溝兒。就險守備。深溝陡崖。邊墻牢固官軍易於戰守。軍民易於轉輸縱有達賊在套軍民耕牧自若高城深池。隨修完固。近該陝西布政司將各縣成化十三年馬草。共五萬三千四百束零起運新安邊營便利倉、將及起程間、聞說延綏鎮守分守等官、不肯那移前項草束、仍要送去深井舊倉上納、百姓不堪、告乞施行等因、臣等查得廵撫都御史馬文升等、各照地方歷舉安邊之策內一款、延綏西路定邊安邊二營、正統初年開創、俱係平漫沙漠去處。難於打墻挑壕。近年因是相去路遠。於定邊東空添築永濟小堡。按伏馬一百餘匹。接濟飛報軍情。及鎮靜堡軍馬原守塞門。今那於地方畢家梁。前項五營堡。俱各水苦且遠。人多生病。馬不長臕。內定邊新興安邊永濟四營堡。賊易窺見虗實。軍馬難於出入前項鎮靖堡巳行奏准。仍守塞門。其餘四營堡俱各那移就險而守。但定邊營接連寧夏花馬池營我固便利彼無隣援合當照舊不動。合無將新興堡那於迤南古跡海螺城。安邊營那於迤南地名中山坡。永濟堡那於迤南地名上紅寺。鎮靖堡不必那回塞門。卻那於迤北白塔澗口。前項海螺城中山坡上紅寺。多是削山為城。因欲伏兵放馬。俱巳削城。修有門禁。就可搬移。逐漸修理。其白塔澗口就决灘河迤南之險。其河深有二三丈。遠有一百餘里。事成之後。定邊新興安邊永濟寧塞靖邊鎮靖龍州八營堡。以守則固。以戰則利况常年不須民間運納穀草但得納戶就彼採。打野草足勾供給該兵部題奏欽遵外、今告前因、乞　敕兵部、行令照依前該會官、連名奏請施行、

一安民之計、據西安鳳翔二府所屬咸寧長安鳳翔等州縣里老連名狀告。延慶邊方。正統初年。蒙上司恐軍民境外種田。引惹邊釁。埋立石界。嚴加禁約。人知遵守、邊境晏然、向後官豪人等、越界種田。頭畜徧野。達賊窺伺搶掠。蒙　朝廷西顧重以為憂。遠勞禁兵。及四集大同宣府甘寧陝西軍馬併力戰守。老師費財。難以數計。幸而達賊悔過。退遁河外。即今軍民瘡痍未復。稚弱未成。復聞沿邊把總守備等官。未審奉何明文。又將邊墻以外。烟墩以裏。堪種地土。邊界所在固宜退為閒田如吳魏分割江淮之間各棄地不耕是也丈量種菜未免引惹邊釁又似往年遠近聞之無不驚疑等因。臣等議得延慶沿邊一帶、正統初年該鎮守陝西都御史陳鎰、經理邊務、埋立界石、彼時軍民依界種田。不敢纖毫違越未聞難過近年營堡多有移出界石之外。遠者七八十里。近者二三十里。越境種田。引惹賊寇。節該建議嚴禁。皆蒙俞允。今前項人民所告果實緣邊墻至烟墩、如清水營一帶。中間多有耕種百里者誠恐此弊一開末流無所不至萬一被把總官員將地土霸占。派令軍人代種或歲有旱澇而追租無旱澇人有迯亡而追租無逃亡往時覆轍。今猶在目。為今之計。當思種菜之舉。比之兵連禍結。勞民傷財。孰為輕重此守境要策况堅壁清野古今禦寇一策即今陝西地方災異非常。人心洶洶。恐於時政未宜。合無將原降　聖旨榜文、并各官建議邊墻圖本內事理、重與申明、乞　敕兵部施行、

一選將之計、有十萬人之將、如都指揮以上之類、有萬人之將、如指揮之類、有千人百人之將、如千戶百戶之類、陝西地方。十萬人以上之將。能稱厥任者。雖不多見。為萬人之將比亦非易村矣其萬人千人百人之將容或有之。此等官員。非軍功不陞。但中間或有被奸人排陷。如遇勘問官員。畏避嫌疑。不肯擔代。即罹禁錮。後雖改過。棄村可惜况舉劾又未必當乎終身帶俸差操不許管軍管事在在缺員。職此之故。合無今後此等官員。三五年後。果能改過自新。照依舊例。聽鎮守廵撫廵按并三司官、從公奏保。前項官員。有一不願者。恐非公論。不許輕易施行。所保官員。再犯貪淫等項者。方纔終身不錄。如此、則人有自新之路、政無下舉之理、乞　敕兵部施行。

一善後之計、照得近該都御史原傑、欽奉　敕諭處置荊襄等處流民、編排里甲、納糧當差、既設都司衛所控制、又設府縣管束、百戶逋逃、一旦安枕、弄兵扇禍之輩。當今流寇多在此境可見經理之難盡變耕田鑿井之民但事方垂成原傑物故雖是新設廵按御史。難行便宜之事。誠恐前項盛舉無官督責。未成者中止。巳成者遽廢。臣等境內如山陽商南等縣。亦在處置之數。固巳就緒使別處未效壤地相接亦為無益合無仍　命廷臣一員。亦如原傑所奉　敕諭。加重付託務責三二年內完報如此則前功不棄。後患潛銷。乞　敕戶部施行、

