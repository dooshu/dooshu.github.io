王迈　试墨五首

雪斋凡数种，此种出清漳。

或作西斋号，南州许擅场。

王迈

王迈　试墨五首

长沙游玩地，多有墨工奇。

旧说胡光烈，今夸郑子仪。

王迈

王迈　试墨五首

柯山叶茂实，胶法颇精坚。

潘李今何处，斯人得正传。

王迈

王迈　试墨五首

齐峰何处是，似亦出柯山。

此是西山物，研磨双泪潸。

王迈

王迈　试墨五首

墨上署臣字，必曾经进来。

一年磨一寸，须作墨中魁。

王迈

