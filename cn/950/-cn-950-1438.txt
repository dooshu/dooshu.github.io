杨万里　瑞香花新开五首

外著明霞绮，中裁淡玉纱。

森森千万笋，旋施两三花。

小齐迎风喜，轻寒索幕遮。

香中真上瑞，兰麝敢名家。

杨万里

杨万里　瑞香花新开五首

老子观书倦，昏然睡思来。

梦中谁唤醒，牖外瑞香开。

只道花头细，能追国艳回。

殷懃伴幽独，渠与一瓶梅。

杨万里

杨万里　瑞香花新开五首

短短熏笼小，团团锦帊围。

浮阳烘酒思，沉水著人衣。

抹利通家远，楠花具体微。

春愁浑瘦尽，别有瘦中肥。

杨万里

杨万里　瑞香花新开五首

雪里移苍斛，梢头点翠芒。

只销三日暖，便圻数花房。

紫袖染难透，琼肤晒转香。

小留供鼻观，开去未须忙。

杨万里

杨万里　瑞香花新开五首

馨德潜丘岳，春风是德还。

新从众香国，移种洞庭山。

孤韵真无对，千花忧莫攀。

骚经吾欲续，谱入芷蘅间。

杨万里

