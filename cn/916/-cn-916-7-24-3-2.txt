【奉和往虎窟山寺诗】

神心□卷物序。访道绝尘嚣。林疏盖影出。风去管声遥。息徒依胜境。税驾上山椒。年还节已仲。野绿气方韶。短叶生乔树。疏花发早条。远峰带云没。流烟杂雨飘。复兹承乏（广弘明集云。宫本作之。）者。颁名厕末僚。愿藉连河（广弘明集云。明本、宫本作阿。）涧。庶影慧灯昭。一知衣（广弘明集云。明本作仍。）内宝。衣惭（《诗纪》云。一作悲。）兹（广弘明集作悲慈。注云。宋本、元本作渐兹。明本作渐。注。一作悲兹。）地辽。（广弘明集作饶。注云。三本作辽。○广弘明集三十。《诗纪》六十八。）

