陈鉴之　守斋和张倅古岩诗予用韵赋三绝呈守斋

天然石屋两三僧，趺坐寒云几上生。

想见瓦炉烟断处，一函经对万松清。

陈鉴之

陈鉴之　守斋和张倅古岩诗予用韵赋三绝呈守斋

贰车林下喜逢僧，眼底千峰逸兴生。

五马未游心已到，吟笺零乱岫云清。

陈鉴之

陈鉴之　守斋和张倅古岩诗予用韵赋三绝呈守斋

澹泊贤侯似衲僧，功深心地枣梨生。

画堂歌舞聊娱客，客退依然禅榻清。

陈鉴之

