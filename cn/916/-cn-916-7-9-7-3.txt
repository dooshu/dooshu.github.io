【奉和同泰寺浮图诗】

〖和简文。〗

副君坐飞观。城傍属大林。王门虽八达。露塔复千寻。重栌出汉表。层ㄆ冒云心。昆山雕润玉。丽水莹明金。悬盘同露掌。垂（广弘明集作插。注云。三本、宫本作垂。）凤似飞禽。月落檐西暗。日去柱东侵。反流开睿属。搦翰动神襟。愿托牢舟反。（广弘明集作友。注云。明本作返。）长免爱河深。（○广弘明集三十。《诗纪》八十六。）

