○请罢隐章怀懿德节愍四太子陵庙疏

王者制祀，以功德者，犹亲尽而毁。四太子庙皆别祖，无功於人，而园祠时荐，有司守卫，与列帝侔。金奏登歌，所以颂功德。诗曰：“钟鼓既设，一朝飨之。”使无功而颂，不曰舞咏非度邪？周制始祖称小庙，未知四庙欲何名乎？请罢卒使，诏祠官无领属，以应礼典。古者别子为祖，故有大小宗，若谓祀未可绝，宜许所後子孙奉之。

