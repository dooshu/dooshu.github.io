◎张率

率字士简，充从弟，宋右光禄大夫永孙。齐建武初为著作佐郎，举秀才，除太子舍人，迁尚书殿中郎、太子洗马。梁台建，为相国主簿。天监初为鄱阳王友，迁司徒谢フ掾，进秘书丞，历中权建安王中记室参军、云麾晋安王中记室，随府转宣毅谘议参军，除中书侍郎，复为晋安王宣惠谘议，领江陵令，随府迁江州谘议，领记室，出监豫章临川郡，还除太子仆，迁招远将军、司徒右长史、扬州别驾，又迁太子家令、黄门郎，出为新安太守，有《文衡》十五卷，集三十八卷。

