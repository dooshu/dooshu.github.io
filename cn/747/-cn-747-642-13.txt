○雍举火赋（以“享神之期，候此为节”为韵）

雄雄雍兮神州之壤，赫赫火兮桥衡之象。所以郊祀克明，所以照临是仰。成形中度，知有要而有伦；烛幽以时，表来顾而来享。肇秦帝而有制，洎汉皇而不爽。伊昔克修群祀，大合百神。声明云集，文物星陈。仰珠旒则严其待曙，听玉漏则暗然未晨。晦威仪之秩秩，迷俎豆之莘莘。张华灯而其光不远，秉神烛而其明不均。则雍之举火也，莫之与伦。既而亭亭有揭，焰焰方。於以观百里之备，於以昭五夜之节。拂瑞云之表，乍疑乎烛龙方来；入灵坛之中，又似乎神光不绝。由是皑皑炳映，盏彝。咸若光而若灭，罔颠之而倒之。熠龠无替，荧煌自持。在质明而有让，当委照而无私。殊太叔之于田，盘游是举；异齐侯之设燎，朝会为期。荐嘉者於焉仰止，执热者难乎向迩。电延则自西自东，星繁而一彼一此。比王屋之火，空际不流；似陈宝之光，祠中乍委。则雍之义，斯焉取斯；火之作，为於有为。照与芬芬，自明无黩；烛跄跄与济济，方表有仪。故将崇其明祀，立我洪规。岂徒散孤光於地表，煽丹焰於天垂而已哉。国家祀典式崇，旧章必授。思宅中而图大，雍方宏；法居上而克明，火斯候。足以掩前王之纯懿，谅介福而何究。

