寄答陈梦石即题其东溪吟草　四首


诗无今古真为贵，学有中西汇乃通。君自运筹并运笔，一时双管下春风。

床头算草参诗草，门外松声答水声。坐对溪山安砚席，方田如罫赋春耕。

身原博士非关算，天遣穷人最是诗。消受时名但馀技，空山谁识老经师。

平生不识马几足，捉鼻能为洛下吟。手把君诗消永昼，满庭红雨落花深。





