纪七十四 神宗万历三十六年戊申至四十一年癸丑


纪七十四起著雍涒滩，尽昭阳赤奋若，凡六年。
神宗显皇帝 万历三十六年
春，正月，户部言：“山东、河南及南直隶淮安、凤阳.徐州、扬州诸属水旱为灾，请发帑振济。”不报。【考异】《明史·本纪》“正月，河南，江北饥”。《三编》据《实录》户部原奏，增人山东于目中，又言“此疏不报，故《本纪》不书振”。
二月，戊辰，京师地震；同时昌平州亦震。【考异】昌平地震，《明史·五行志》佚，《三编》据《实录》增入目中。
是月，饬边备。
时蒙古喀尔喀诸部悉归于大清，蓟辽总督塞达疏请为备，廷臣亦请亟罢矿税以安人心，不省，寻有是命。【考异】《明史·本纪》书喀尔喀诸部归大清于三十四年。《三编》改人是年二月下，并增“明饬备边”之文，叙其事于目中，今从之。
夏，五月，戊子京师雨雹。六月，乙卯，南畿大水。
南京科、道官揭报：“霪雨连绵，江湖泛涨，自留京至苏、松、常、镇诸府皆被淹没，盖二百年来未有之灾。乞速行振济。”礼科都给事中胡忻言：“部、院、藩、臬诸官，悬缺不补，人民愁2064
纪七十四 怨召诊，宜思所以修省之实。”不报。是月，锦州松山军变。
初、中官高淮税辽东，以诬系诸生激变，为巡按所劾，卒不问。忽于三十一年夏，淮率家丁三百余，张飞虎帜，金鼓震天，声言欲入大内谒上，潜驻广渠门外。给事中田大益、孙善继、姚文蔚等言：“淮搜括士民，取金至数十万，招纳诸亡命降人，意欲何为！”吏部尚书李戴，刑部尚书萧大亨，皆劾“淮擅离信地，挟兵潜住京师，乃数百年未有之事。”御史袁九皋、刘四科、孔贞一、给事中梁有年等各疏劾淮，不报。巡抚赵楫，劾“淮罪恶万端，且无故打死指挥张汝立”，亦不报。淮因上疏自称镇守，协同关务，兵部奏其妄，上心护淮，谬曰：“朕固命之矣。”
淮自是益募死士，时时出塞射猎，发黄票龙旗、走朝鲜索冠珠貂马，数与边将争功，山海关内外咸被其毒。又扣除军士月粮，是年四月间，前屯卫军甲而噪，誓食淮肉。至是锦州、松山两军复变，淮惧，内奔，诬“同知王邦才、参将李获阳逐杀钦使，劫夺御用钱粮，”二人皆逮问，边民益哗。蓟辽总督蹇达再疏暴淮罪，乃召归，而以通湾税监张晔兼领其事。获阳竟死狱中，邦才久之始释。【考异】“获阳”《明史·宦官传》又作“孟阳”，特书于三
十六年之六月。《三编》开矿目中系之三十七年者，据王邦才等被逮年月
也。
辽东总兵官李成梁罢。
成梁始镇辽东，锐意封拜，师出必捷，威震中外。已而位望益隆，子弟尽列崇阶，仆隶无不荣显。贵极而骄，奢侈无度，军赀、马价、盐课、市赏，岁干没不赀，全辽商民之利尽笼入己。以是灌输权门，结纳朝士，中外要人，无不饱其重赇，为之左右。其战功率在塞外，易为缘饰；若敌入内地，则以坚壁清野为辞，拥兵观望，甚或掩败为功，杀良民冒级。阁部共为蒙蔽，以故物议沸腾。后申时行、许国、王锡爵相继谢政，成梁失内主，
2065 明通鉴卷七十四
遂以去位。其所藉健儿李平胡、孙守廉辈皆富贵，拥专城，又转相掊克，士马为之消耗。及成梁再镇辽，又议弃六堡，为言者论劾。上素眷成梁，不之罪，及是罢，久之卒。
秋，七月，丁酉，京师地复震。甲寅，北直隶各府州县同时俱震。
郴州矿贼起。
八月，癸亥，以武定失事，逮云南巡抚陈用宾、总兵官沐睿至京师，俱下狱论死。
庚辰，振南畿及嘉兴、湖州饥。
是月，刑部侍郎沈应文升任本部尚书。九月，甲午，武定贼平。
先是阿克之变，巡按御史周懋相亟调霑益等处土兵击之，屡战皆捷，及是诸路兵大集，阿克与郑举奔东川，官军追及之，土司禄哲缚阿克及举以献。而副使罗希益、参政杨俊臣，亦击斩寻甸土司杨礼，及败土妇海冲，皆攻陷嵩明之贼党也。于是武定及元谋、罗次、嵩明、禄丰等州县皆复，巡抚都御史乔璧星以闻。械阿克等至京师，磔于市，乃悉置流官。
是月，复起吏部尚书孙丕扬。
丕扬罢归久之，起南京吏部尚书，辞不赴。及吏部尚书李戴免，上难其代，以侍郎杨时乔摄之。时乔数请简用尚书，上终念丕扬廉直，乃召起故官。丕扬屡辞，不允，明年四月，始入都受事，年七十有八矣。【考异】见《明史》本传。传及《七卿表》皆系之是年之九月，今从之。
是秋，东部宰桑犯开原，官军击却之。冬，十一月，壬子，朱赓卒。
赓醇谨无大过，而与沈一贯同乡相比，又昵给事中陈治则、姚文蔚等，以故蒙诟病。当一贯、鲤去位时，赓年七十有二，独当国政。时朝政日弛，中外解体，赓疏揭月数十上，十不获一2066
纪七十四
下；赓因力请上更新庶政，于增阁臣、补大僚、充言路三事语尤切，上优诏答之而不行。赓乃素服诣文华门恳请，终不得命。赓以老，屡乞引疾。
阁中空无人、乃用于慎行、李廷机、叶向高，而召王锡爵于家，以为首辅。给事中王元翰、胡忻，以廷机之用，赓实主之，疏诋廷机，并侵赓；赓疏辨，上为切责言者。既而言路攻讦四起，先后疏论者至五十余人，是时赓已寝疾，乞休疏二十余上，言者虑其复起，攻不已。至是卒于官。
是月，兵部尚书萧大亨罢，以戎政尚书李化龙掌部事。十二月，戊午，再振南畿，并免税粮。
是月，朵颜犯蓟州。
朵颜察罕之子赉珲岱，旧作赖晕歹。狡黠为边患，与其从父莽吉勒旧作莽金。潜人蓟镇，大掠河流口，参将马栋等不能御。时援师所至，居民望见火光，惊为敌至，逃入京师者日数万，九门尽闭，京师戒严。兵部尚书李化龙“请以三十万金补蓟镇缺饷，并修守备之具”；而度支告匮，户部请“暂借内库矿税银，限以岁月补还”。上难之，命发太仆寺马价十万，户部银十万畀之，军情稍定。敌以有备引去。
《三编·发明》曰：朵颜入寇，居民见援师而惊为敌至，逃奔京师。此时正宜抚辑晓谕以安众心，何至仓皇失措，九门尽闭，一若强敌之临城下者！则是时上下皆无定见，而时事之失可知矣。
至度支告匮，实由理财乏术而费用不经所致，咎何足责！乃户部请借内库矿税银，而神宗犹复难之。国家储蓄，本为军国预筹。乃以矿税所入，守为私财，虽兵饷守备之急，尚不肯支发应用，则向来中使四出，岂专为内府厚藏计乎！且太仆马价，宁独非天子之财！而于彼于此，自生岐视，真有莫能为解者耳。
2067 明通鉴卷七十四
三十七年
春，正月，癸未朔，永昌地震，声如雷，自元日至十日。【考异】《明史·五行志》佚，《三编》据《实录》增目，今从之。
二月，吏部侍郎杨时乔、礼部侍郎杨道宾皆署本部尚书，旬日间相继卒，于是吏、礼二部长、贰遂无一人。
时乔署铨部五年，上悉委之，又不置右侍郎，一人独理铨政。而是时堂廉扞格，旷官废事，日甚一日，又值中朝议论方嚣，动见掣肘。是时起孙丕扬，尚未至，而时乔已卒。箧余一敝裘，同列赙襚以敛。诏赠吏部尚书，谥端洁。
以礼部侍郎吴道南署本部尚书。大学士叶向高，请令东宫讲学。
时东宫辍讲已五年矣，至是向高择吉以请，并推举堪任宫僚之吴道南、翁正春等，不报。【考异】见《明史》本传，特书三十七年二月，今从之。
三月、辛卯，套部贡图旧作拱菟。寇大胜堡。
先是朵颜赉珲岱大掠蓟镇去，复结鸿台吉谋犯喜峰口。总兵官杜松，受总督王象乾指，潜捣鸿台吉帐以牵蓟寇，乃从宁远中左所夜驰贡图营，掩杀百余人，以大捷闻。兵备副使马拯，谓“彼无故被剿，必复仇，事且叵测”。至是果以五千人攻大胜堡，游击于守志御之，败绩。敌执守将耿尚文，支解之，杀掠几尽。复深人小凌河二十二里，官军多败。
时杜松驻大凌河，不敢救，辽人多咎松；部议亦以“衅由杜松，令戴罪自效”。松恚甚，言抚、按诸臣附会马拯，害其奇功，乃自提兵出塞，将捣巢以雪前耻、而所得止五级，士马多陷没。松益惭，尽焚铠仗，置兵事不问，乃勒还籍。
松，故总兵桐弟也，并以战功著，至是废，时多惜其勇，然恶其偾事，无推毂之者。
2068
纪七十四 辛丑，太白昼见。
己酉，大学上叶向高请发言官章疏。
时言路互相攻讦，上心厌之，章悉留中。给事中王元翰，居谏垣四年，力持清议，举朝忌之。吏科都给事中陈治则，与元翰不相能，嗾门人御史郑继芳劾“元翰盗库金，克商人赀，奸赃数十万”，元翰亦疏诋继芳、左右二人者复相角不已。向高忧之，乃请“下诸疏，敕部、院大臣评其曲直，罪其议论颠倒者一二人以警其余。”疏入，不报。
方继芳之劾元翰也、命未下，继芳辄遣人围守元翰家。元翰愤甚，乃尽出筐箧，舁置国门，纵吏士简括，痛哭而去。吏部坐元翰擅离职守，谪其官。自是树党相攻者不已。
夏，四月，倭寇温州。
是月，工部侍郎王汝训署本部尚书。
五月，福建大水，建宁等府丁口失者殆十万。
吏部参给事中孙善继、刘道隆、顾天埈等不告自去，议处有差。
六月，辛酉，甘肃地震，军民压死者八百四十余人，边墩毁坏者八百七十里。东关地裂，南山崩，绝河流数日。
秋，八月，山西宣府饥。江西大水。江南徐州以北及山东济南、青州诸府蝗。湖广、四川、河南、陕西、贵州大烈风，白气互天，岁歉。【考异】《明史·本纪》书于是秋，《五行志》入之九月。《二编》改入八月，盖据《实录》类书，今从之。
九月，癸卯、署左都御史詹沂封印自去。
先是沂请告已数年，辅臣叶向高以为言，不报。至是沂拜疏出城候旨，向高等言：“目前最急者，无如都察院、刑部两官，都院有考察之事，刑部有审录之事。且以往年审录准之，近已逾期矣。”不报。
时以仓场尚书孙玮兼署院事。
2069 明通鉴卷七十四
丁未，停刑。
冬，十月，戊午，朝日坛火。
十二月，己巳，诏留畿内、山东诸省税银三之一振饥民。时各省皆报灾伤重大，户部“请借马价二十五万并工部税银十五万，解给各镇支用，其北直、山东、河南、山西、陕西、福建、四川，常年征在官听解内帑税银，请以二分解部留充军饷，一分振饥民。”报可。
徐州贼作乱，杀如皋知县张藩。是岁，日本人琉球，执中山王尚宁。
初，琉球国王尚永卒，世子尚宁遣人请袭。福建巡抚许孚远，“请援先臣郑晓领封之议，遣官一员赍敕至福建，听其陪臣面领归国，或遣习海武臣一人偕陪臣同往。”报可。后以倭侵朝鲜，海上多事，三十一年，始遣给事中夏子阳等册封，仍令其领封海上，永为定制，越二年，始藏事。
是时日本方强、有吞灭之意，而琉球外御强邻，内修贡不绝，至是日本竟以劲兵三千人其国，虏尚宁，迁其宗器，大掠而
去。
浙江总兵官杨宗业以闻，诏镇、巡官严饬海上兵备。【考异】琉球国王被掳，《明史·本纪》系之是年之末，《史稿》系之是年之三月，而琉球本传书于四十年。盖尚宁告归国在四十年，《本纪》分书之，传中牵连并记耳。今据《明史·本纪》。
三十八年
春，正月，大学士叶向高复请皇太子及福王出阁讲学，又请增补阁臣，皆不报。
二月，癸酉，有星大如斗，坠山西阳曲县西北，碎星不绝，天鼓齐鸣。
三月，癸巳，赐韩敬等进士及第、出身有差。2070
纪七十四
是月，吏部尚书孙丕扬请留朝觐俸深各官，略曰：“臣惟中外臣僚，惟州县官最为劳苦，事上使下一不当，则祸败立见，亦最为险途。故向来州县官，历任三四年即与升转、非但以均劳逸，亦将爱惜人才，为国家用也。顷年仕途壅滞，州县官至有八九年不得转，或幸得一转而又以原任挂议去者。故人情甚为厌苦，即强之莅事，亦衰颓不振，于民生吏治两无所益，其关系甚不细也。今此朝觐各官，其资俸视前尤更久，属地方灾祲，拊循拯救，百凡竭力、其劳苦视前尤更倍。目下进士放塝，六月间应选，便有百余人，何处得缺，势必转升旧者以处新者。即各官复任、亦不能月日，而道路公私之费，吏民迎送之烦，已不胜其扰矣。揆度事势，万不容已，乃敢具题。盖一以为朝廷存旧章，一以为地方省劳费，一以为铨部通选法，非有私于各官也。”疏入，不报。【考异】《明史·丕扬传》，不载此疏，今据《从信录》增。
闰月，京师旱。
礼部言：“今日旱灾，皆政务废弛所召。盖天下人情，莫郁于此时，郁气浮发，必结为灾。
如储宫，天下本也，不令与诸臣相接，讲明经术，练习世务，而久置之深宫，使耳目聪明俱塞，天下之人心，郁乎不郁乎？
大僚为国家撑持桢干，阙其大半；按差为朝廷察吏安民，久请不下；甚至刑部衙门悬印半载，谳决无人，控吁无路，怨气满狱，天下之人心，郁乎不郁乎？
内帑山积，而闾阎半菽不充，父卖子，夫鬻妻，惨不忍闻，而坐视其死亡，天下之入心，郁乎不郁乎？
逮系之臣，如满朝荐、卞孔时，皆一时循吏，为君上爱养百姓者，以权珰罗织而使之累年淹禁，见天无日，天下之入心，郁乎不郁乎？
废弃诸贤久锢、铨曹日补牍以请，而点用百不得一，登进无
2071 明通鉴卷七十四
期，正气塞结，天下之人心，郁乎不郁乎？
四海同一郁积，以故结成旱魃。诚慨发德音，将以上诸政一旦举行，则甘霖遍宇内矣。”疏入，不报。
夏、四月，丁丑夜，正阳门箭楼火，至次日辰刻未熄。
给事中周日库上言：“正阳门楼与正殿相对，坐子面午，义取当阳，正南面以临天下者也。自万历二十年来，深居大内，大小臣工，莫能接见，朝夕左右，不过宦寺之流。一念精明强毅之心，日敛月消，而人材邪正，政事得失，皆置之膜外。昔年宫殿灾，业已示谴；迄今十余年，玩揭如初。所谓“恭己正南面＇者、杳无时日，则何取于正阳之名为哉！天故火之，庶几顾名思义耳。愿稍加振刷、勤庶政，信百官，亲百姓，则天下事尚可为也。”疏人，不报。
辛卯，以久旱敕廷臣修省，并谕“各举职业，勿彼此攻讦”。辛丑，遣官分振畿内、山东、山西、河南、陕西、福建、四川饥。
时各省告灾，诏“发内帑银十万两，分道振济，仍发米三十万石振给畿辅饥民，复留本年春夏税银振给四川、福建”。
五月，叶向高催请刑部掌印，揭言：“刑部掌印官，候命日久，催请烦数，未蒙俞允。狱囚积至千人，莫为问断；囚米日增，皆责铺户包赔。窃惟重罪固不足惜，而轻罪亦自可怜。祖宗以来，每年有热审之例，而三年恤刑之差，旧例皆于二三月题请，延至今日，势难再缓。臣之所以恳恳倦惓，以该部掌印为请者，盖亦万不得已之苦衷耳。”疏人，不报。
时侍郎刘元霖以工部侍郎兼署刑、工二部事，以沈应文致仕，王汝训复卒也。
河南贼陈自管等作乱，有司讨禽之。
八月，叶向高再请户、礼二部掌印，揭言：“目前户部事务，停阁已久，其最急者，如各边请饷，无人给发；各处解银，无人2072
纪七十四
批收：此如咽喉哽塞，一切饮食出纳皆不得通，最为困急。而礼部则颁历贺冬，皆将届期、典礼之臣，岂容久缺！即如进贡番夷有六七百人，久当发遣，亦以部堂无官，遂至停滞，留一日则费光禄寺——日之供给，该寺钱粮方极匮乏，而复有此冗滥之费，甚可惜也。”亦不报。
九月，礼部侍郎署尚书吴道南以忧去，侍郎翁正春署代。户部尚书赵世卿请告，出郊待命。
冬，十月，辛丑，太白昼见。停刑。十一月，壬寅朔，日有食之。
礼部右侍郎翁正春言：“前两岁食四月朔，纯阳之月也；今食十一月朔、阳生之月也。·仲冬之月，于律为黄钟，于卦为复，乃群阴已极、一阳初生之候，而有此亏蚀，其灾异尤甚。君德象日，宜照临宣布，不宜暗汶闭藏。自万历二十年后，财货日敛聚，人才日剥落，一切请补大僚，考选起废，率皆不报。六卿九列之地，三五晨星，阊阖徒号，天听愈杳。天下不见阳和舒育之气，如在穷阴冱寒之中，是以上天遣告如此。然日之食与更只在一时，而皇上之寝与行只在一念，诚翻然转移，立见改辙，将日中之治可保无疆矣。”疏人，不省。【考异】《明史》本传，但记正春以日食极言阙失，不报。《三编》据《实录》增人正春原疏语，今从之。
是日，钦天监推日食分杪及亏圆之候，职方郎中范守己疏驳其误。礼官因博求知历学者，令与监官昼夜推测，庶几历法靡差。于是五官正周子愚言：“大西洋归化远臣庞迪峨、熊三拔等，携有彼国历法，多中国典籍所未备者。乞视洪武中译《西域历法》例，取知历儒臣，率同监官将诸书尽译，以补典籍之缺。
先是，大西洋人利玛窦进贡土物，而迪峨、三拔及龙华民、邓玉函，汤若望等先后至，俱精究天文历法。礼部因奏“精通历法如邢云路、范守己，为时所推，请改授京卿，共理历事。翰林院检讨徐光启，南京工部员外郎李之藻，亦皆精心历理，可与迪
2073 明通鉴卷七十四
峨，三拔等同译西洋法，俾云路等参订修改。然历法疏密，莫显于交食，欲议修历、必重测验，乞敕所司修治仪器，以便从事。”疏入，留中。
未几，云路、之藻皆召至京，参预历事。云路据其所学，之藻则以西法为宗。西法人中国自此始。
丁卯，以军饷匮乏，谕廷臣，“陈足国长策，不得请发内帑。”
初，自万历二十年，宁夏用兵、费帑金二百余万；其冬，朝鲜用兵，首尾八年，费帑金七百余万；二十七年播州用兵，又费帑金二三百万。其时三大征接踵，加以二十四年乾清、坤宁两宫灾，二十五年三殿灾，营建无资，计臣束手，而矿税因之大兴。溯自世宗时修工部旧库，名曰节慎库，以贮矿银，尚书文明以给工价，奉旨诘责，令以他银补偿，自是专以给内用。至万历中叶，矿使四出。久之内府之藏冠绝千古，而上拥为己有、若欲与国赋分为二者，遂有是谕。然其时大珰、小监，纵横驿骚，吸髓饮血以供进奉，大率人公帑者不及什一，而天下萧然，生灵涂炭矣。【考异】此据《大事记》中语，而《明史·宦官传》亦具大略，今从之。
初，顾宪成家居，讲学东林，从之游者甚众，而忌者日益多。是时廷臣党势日盛，国子祭酒汤宾尹与谕德顾天埈，各收召朋徒，干预时政，谓之“宣昆党”，以宾尹宣城人，天埈昆山入也。自上倦勤，内外章奏悉留中不发，惟言路一攻，则其人自去，以故台谏之势积重不返。有齐、楚、浙三党：齐则亓诗教、周永春、韩浚、张延登为之魁，而燕人赵兴邦辈附之；楚则官应震、吴亮嗣、田生金为之魁，而蜀人田一甲、徐绍吉辈附之；浙则姚宗文、刘廷元为之魁，而商周祚、毛一鹭、过庭训等附之；与宾尹、天埈声势相倚，并以攻东林，排异己为事，创“大东、小东”之说，目东宫为“大东”，东林为“小东”。一人稍异议，辄群起逐之，大僚非其党不得安于其位，天下号为“当关虎豹”。2074
纪七十四
是年，侍郎王图主庚戌会试，宾尹以庶子为分校官。举人韩敬尝受业宾尹，及会试、敬卷为他考官所弃，宾尹越房搜得之，与各房互换闱卷凡十八人，强图录敬为第一，知贡举侍郎吴道南欲劾之，未果。至是宾尹已为祭酒，而图方掌翰林院，衔之，遂起明年京察之狱。【考异】辛亥京察在明年，而事起于庚戌，据《明史》本传分书之，为李三才请罢汤宾尹被察张本。
三十九年
春，正月，阁臣叶向高请吏部考察日期、兵部考选军政日期，略言：“国家所以整肃纲纪，修明戎秩者，惟此六年一举之旧章，万不可缓。”疏人，报闻。
二月，庚子，河套部犯甘州之红崖青湖，官军御却之。是月，凤阳巡抚都御史李三才罢。
初，三才在淮，以凌折税监得民心。山东税监陈增，兼领徐州，数窘辱长吏，独三才以气凌之，裁抑其爪牙肆恶者；常密令死囚引为党，辄捕杀之，增为夺气。歙人程守训，以费官中书，为增参随，纵横自恣，三才劾治之，得赃数十万。增惧为已累、亦收获守训违禁珍宝闻于朝，论死，远近大快。屡加至户部尚书；然颇通赂遗，结纳遍海内。辅臣缺，建议者请参用外僚、意在三才，由是忌者日众。工部郎中邵辅忠，劾其贪伪险横；御史徐兆魁、乔应甲、给事中王绍徽等十余人继之；胡忻、曹于汴等交章论救。朝端聚讼，数月未已。
顾宪成方讲学东林，三才与宪成深相结，尝请“增大僚，选科、道，录遗佚”，因言：“诸臣只以议论意见一触当途，遂永弃不收，要之于陛下无忤。今乃假天子威以锢诸臣，复假忤主之名以文已过，负国负君，罪莫大于此。”意为宪成发也。于是宪成贻书叶向高、孙丕扬，盛称三才廉直；御史吴亮，素善三才，以宪成书附传邸报中，由是议者益哗。三才力请罢去，疏至十五上，
2075 明通鉴卷七十四
不得命，遂自引归，上亦不罪也。
三才才大而好用机权，善笼络朝土。其用财如流水，尝宴顾宪成，止蔬三四色；厥明，盛陈百味。宪成讶而问之，三才曰：“昨偶乏，即寥寥；今偶有，故罗列。”宪成以此不疑其绮靡，故盛誉之。
三月，有流星大如碗，赤色照地，天鼓鸣。【考异】《明史·天文志》佚，《三编》据《实录》增纲目，今从之。
大计京官，祭酒汤宾尹等降黜有差。
先是计典将届，恶东林者设词以惑吏部尚书孙丕扬，令发访单咨是非，将阴为钩党计；侍郎王图亟言于丕扬，止之，群小大恨。
而图掌翰林院祭酒，京察例由掌院注考。宾尹以庚戌事恐被察，属图乡人王绍徽为之请，图峻拒之。又御史金明时，居官不职，虑见斥。会有为浙江巡抚郑继芳伪书抵绍徽者，书有云：“欲去福清，先去富平，欲去富平，先去耀州兄弟。”又言：“秦脉斩断，吾辈可以得志。”福清，谓叶向高，耀州兄弟，谓图与其兄国；富平，即丕扬也。国时巡抚保定，图为侍郎，与丕扬俱秦人；故曰“秦脉”。盖小人设为挑激语以害继芳辈，而其言乃达之丕扬，不扬不为意。明时廉得之，疑书出选授御史徐缙芳等，乃先上疏力攻图，并诋缙芳，因及伪书事；图与缙芳皆疏辨，朝端哄然。
及注考，丕扬与侍郎萧云举、副都御史许宏纲领其事、考功郎王宗贤，都给事中曹于汴、御史汤兆京、乔允升佐之。兆京谓“明时倡言要挟逃察”，丕扬特疏劾之；旨下，议罪。而明时疏辨，复犯上讳字，上怒，褫其职。其党大哗，谓“明时未尝要挟，兆京只以劾图一疏为图报复。”于是主事秦聚奎力攻不扬等结党欺君，丕扬因发聚奎前为知县时贪虐状，劾罢之。而宾尹、天埈、御史刘国缙及前给事中钟兆斗、陈治则、宋一韩、姚文蔚、2076
纪七十四
御史康丕扬、徐大化、主事郑振先、张嘉言等咸被察，又以年例出绍徽及其同官乔应甲于外。
时察疏未下，党人咸谓“丕扬果以伪书故斥绍徽、国缙，且二人尝攻李三才、王元翰，故为修隙”，议论汹汹。礼部主事丁元荐，甫人朝即抗章尽发宣昆构谋状，于是党人姚宗文等争击元荐，为金明时讼冤，赖叶向高调护，久之，察疏乃下。由是诸失意者相继攻图，并及丕扬。
夏，四月，戊子，怡神殿灾。
御史马孟祯言：“二十年来，郊庙、朝讲、召对、面议俱废，通下情者惟章奏，而疏入旨出悉由内侍，其彻御览与果出圣意否，不得而知，此朝政可虑也。臣子分流别户，人主出奴，爱憎由心，雌黄信口，流言蜚语，腾入禁庭，此士习可虑也。畿辅、山东、山西、河南，比岁旱饥，民间卖女鬻儿，食妻啖子，挺而走险，急何能择！一呼四应，则小盗合群，将为豪杰之藉，此民情可虑也。”疏人，不省。
山海参将李获阳忤税监下狱死，孟祯为讼冤，因请贷卞孔时、王邦才、满朝荐、李嗣善等之在狱者。且言：“楚宗一狱，死者已多，今被锢高墙者，谁非高皇帝子孙，乃令至是！”皆不听。丙申，诏设边镇常平仓。
是月、京师早。
五月，辛丑、雷震正阳门楼。
壬寅，御史徐兆魁劾东林讲学诸人，首诬诋顾宪成，谓“浒墅有小河，东林专其税为书院费；关使至，东林辄以书招之，即不赴亦必致厚馈；讲学所至，仆从如云，县令馆谷供亿非二百金不办；会时必谈时政，郡邑行事偶相左必令改图。”又劾其受黄正宾贿。其言皆绝无左验。光禄丞吴炯上书，为一一致辨，因言：“宪成贻书救三才，诚为出位，臣尝咎之，宪成亦自悔。今宪成被诬，天下将以讲学为戒，绝口不谈孔、孟之道，国家正气从此
2077
明通鉴卷七十四 而损，非细事也。”疏入，不报。
是月，广东、广西大水。广西积雨凡五阅月。
六月，南、北两畿及湖广皆大水，抚、按官请罢榷税以苏民命，不省。
辅臣叶向高言：“今自阁臣至九卿，台省曹署皆空，南都九卿亦止存其二，天下方而大吏，去秋至今未尝用一人。陛下万事不理，以为天下长如此，臣恐祸端一发不可收也。”上亦不省。
是夏，停热审。
秋，八月，河南巡按曾用升以灾请蠲振。
时河南洊饥，开封、归德、汝宁等府，自春徂夏，霪雨连旬，平地水深丈尺，飞蝗蔽野。用升奏言：“中州钱粮自三十年迄今，逋赋三十九万有奇，请悉免之，并请留秋冬税银以振灾重州县。”不报。
九月，已酉，肃靖皇贵妃薨，皇太子生母也。
贵妃病革，太子请旨得往省，宫门犹闭，抉钥而入。贵妃病目眚，手太子衣而泣曰：“尔长大如此，我死何恨。”遂薨。
大学士叶向高言：“皇太子母妃薨，礼宜从厚。”不报；复请，乃得赐谥。光宗即位，加上尊谥曰孝靖皇太后，葬定陵。【考异】王皇妃薨，《明史·后妃传》书于万历四十年，证之《明史稿·光宗纪》，则云“万历三十九年”。又《通纪》、《纪事本末》书“三十九年九月已酉”，而文氏《先拨志始》直云“九月十三日”。按是年九月丁酉朔，己西正十三日也。盖王妃失宠，传据逾年请谥书之，今据野史。
是月，起终养尚书赵焕任刑部尚书。焕以去年九月召，至是始受事。
是秋、掌翰林院事王图罢。
先是金明时劾图，并诬劾“其子宝坻知县淑抃赃私巨万”，又谓“其兄国素恶李三才，图为求解，国怒詈之”。图遂欲以拾遗求去，诏慰留，既而考察事起，攻者日益众。图复累疏乞体，出郊2078
纪七十四
俟命，温旨勉留、坚卧不起。至是始得告归，国亦寻致仕去。冬，十月、丁卯、户部尚书赵世卿请告，不得命，径自去。世卿素厉清操，当官尽职，上雅重之，尝兼署吏部，推举无所私。惟楚宗人之狱，世卿力言王非伪，与沈一贯议合；李廷机辅政，世卿力推之；廷臣遂疑世卿党比。于是给事中杜士全、邓云宵、何士晋、胡忻、御史苏为霖、马孟祯等先后劾之。世卿遂杜门乞去，章十余上，不报；及拜疏，出城候命，又一年，仍不得命；至是遂乘柴车径归。上知之，亦不罪也。家居七年卒。世卿既去，始以侍郎李汝华署代。【考异】赵世卿致仕，《辑览》系之九月，重修《三编》据《明本纪》及《实录》改人十月。《七卿表》人之二十八年九月者，据始告年月也，今仍据《本纪》分书之。
《三编·发明》曰：楚宗事至是几十年矣，而廷臣犹以世卿右王之故相继论劾，借端攻击，报复相寻，朝事已不可问。至世卿乞罢，或听或留，不过一言而决，乃迟之逾年，竟付不报，而世卿亦遂不待朝命，怫然而去，卒亦不闻以擅去为罪。前此左都御史詹沂封印自去，未几吏部尚书孙丕扬亦拜疏自去，而阁臣李廷机亦以上疏不得命竟归，一时大臣之去留，朝廷若罔闻知者。医书以手足痿庳为不仁，大臣，国之股肱，而一至于是，其为痿庳，不已甚哉。
甲申，停刑。阁臣请释轻犯，不报。十二月，兵部尚书李化龙卒。
化龙以是年八月一品秩满，加少傅。至是卒于官、年七十。
化龙具文武才，播州之役，以刘蜓骄蹇，先摧挫之而荐其才，故蜓为尽力。开河之功，为漕渠永利。
卒，赠少师，加赠太师，谥襄毅。四十年
春，正月，兵部复奏请考选军政，疏仍不下，盖锦衣都督王
2079 明通鉴卷七十四
之桢挠之也。言官屡劾，皆不报。
是月，天鼓鸣，宣府、怀来、延庆皆地震。又有星如盏，起左摄提，光烛地。【考异】《明史·天文》.《五行志》俱佚，《二编》据《实录》以天鼓鸣为纲，余详目中，今据之。
召蓟辽总督王象乾为兵部尚书。
二月，癸未，吏部尚书孙丕扬拜疏自去.
初，丕扬见廷臣日事攻击，议论纷呶，久怀去志；及京察事起，人言纷至，累疏求去，优诏勉留。丕扬自以白首趋朝，非荐贤无以报国，先后推毂林居耆硕，若沈鲤、吕坤、郭正域、顾宪成、赵南星、邹元标、冯从吾、于玉立、高攀龙、刘元珍、庞时雍、姜士昌、欧阳东凤辈，上雅意不用旧人，悉寝不报；又请起故御史钱一本等十三人，故给事中钟羽正等十五人，亦报罢。丕扬齿虽迈，上重其老成清德，眷遇益隆。而丕扬求去不已，疏复二十余上，既不得命，拜疏径归。叶向高闻之，亟言于上。丙戌，始得诏，许乘传归，且敕所司存问。已，丕扬疏谢，因陈时政四事，复优诏答之。家居二年，卒，年八十三。赠太保。天启初，追谥恭介。
三月，丙午，振京师流民。
时顺天府饥民流移，皆集京师，户部请给米煮粥以振，从N。
是春，辅臣叶向高，言“历代帝王享国四十年以上者，自三代迄今止十君”，劝上力行新政，因复以用人行政请，亦不报。
向高志不行，无月不求去，上辄优旨勉留。向高复言：“臣进退可置不问，而百寮必不可尽空，台谏必不可尽废，诸方巡按必不可不代。中外离心，辇毂肘腋间，怨声愤盈，祸机不测。而陛下务与臣下隔绝，帷幄不得关其忠，六曹不得举其职。举天下无一可信之人，而自以为神明之妙用，臣恐自古圣帝明王无此法也。”
2080
纪七十四
先是向高疾，阁中无人，章奏就其家拟旨者一月。及是向高坚卧益久，即家拟旨如前，论者以为非体。向高亦自言其非，坚乞去；上卒不命他相，遣鸿胪官慰留。至万寿节，始起视事。
夏，四月，丙寅，南京各道御史言：“台省空虚，诸务废堕，上深居二十余年，未尝一接见大臣，天下将有陆沈之忧”，不报。
五月，甲午朔，日有食之。壬寅，太白昼见。
云南大理、曲靖等府二月地震，至是月又震，房屋多倾。是月，南京光禄少卿顾宪成卒。
宪成废归，以三十六年起官南卿，辞不就，至是卒于家。
宪成既卒，攻者犹未止。凡救三才者，争辛亥京察者，卫国本者，发韩敬科场弊者，宪成既卒，请行勘熊廷弼者，抗论张差梃击者、最后争移宫红丸者，忤魏忠贤者，率指目为东林，抨击无虚日。借魏忠贤毒焰，一网尽去之，杀戮禁锢，善类为一空。崇祯立、始渐收用，而朋党势已成，小人卒大炽，祸中于国，迄国亡而后已。【考异】据《明史》宪成本传，卒于四十年，其五月，据《明儒学案》。
河套寇犯保宁，延绥总兵官官秉忠督参将杜文焕败之白土涧，一日再捷，俘斩二百五十，馘其长五人。
秋，八月，以刑部尚书赵焕兼掌吏部尚书。
时上怠荒益甚，久不御政，曹署多空。内阁止叶向高，杜门已久；六卿惟焕一人，又兼署兵部，至是改署吏部；兵部尚书李化龙卒，召王象乾未至，亦不除；侍郎，户、礼、工三部止各一人。都察院自温纯罢去，八年无正官；六科止数人；十三道皆以一人领数职。在外，巡按十余年不得代；督、抚、监司亦屡阙不补；郡守缺什之五六。文武大选急选官及四方教职，积数千人，以吏、兵二科缺掌印，不给牒，久滞都上，时攀执政舆哀诉。焕
2081 明通鉴卷七十四
累疏乞除补、始除侍郎数人。既而考察命下，补科、道六十余人，时称盛事云。【考异】据《明史》赵焕本传，焕以三十九年九月任刑部尚书、寻兼署兵部。四十年二月，孙丕扬致仕，改署吏部，八月始改吏部尚书。按李化龙以三十九年十二月卒，明年正月，召王象乾未至，故焕兼署兵部也。至二月，以孙丕扬去，改署吏部，八月始即真，今《七卿表》但书其八月改吏部事，而于正月署兵部、二月改署吏部皆不载，今悉据《二编》汇记于八月下，
河决徐州。
去年六月，决徐州狼矢沟，至是大决三山，冲缕堤二百八十丈，遥堤百七十余丈。梨林铺以下二十里，正河悉为平陆，邳、睢河水耗、竭。
总河都御史刘士忠，“请开韩家坝外小渠，引水复故道”，从之。【考异】《明史》、《三编》皆系之八月。《河渠志》书于九月者、据奏至月日也。今据《本纪》。
是科各省乡试，部臣屡疏请考官，久之始下，则已七月终矣。于是应天、浙江、江西、湖广、陕西皆改期，或十余日，或二十余日。
九月，庚戌，李廷机罢。
廷机系阁籍六年，秉政止九月，无大过，言路以其与申时行、沈一贯等相比，交章诋之。其在礼部，楚宗人华越，以奏讦楚王既拟夺爵锢高墙，廷机援祖训谋害亲王例，议置之死。言路势张，政府暨铨曹畏之，不敢出诸外，年例几废。主事聂云翰论之，廷机希言路意、中云翰察典。初人阁，廷臣争论之。廷机累疏乞休，杜门不出。待命逾年，乃屏居荒庙，人迹都绝，言者犹攻之不已。至是疏已百二十余上，不得命，竟归。然辅臣以崎龁受辱，屏弃积年而后去，亦前此所未有也。
是月，副都御史许宏纲署刑部尚书。辛亥京察，宏纲兼署院事，至是复兼署刑部，代赵焕也。
2082 8육一二基自
纪七十四 冬、十月，甲申，停刑。
闰十一月，长至节，赐廷臣宴。
是冬，福王府第成，工部以之国请。阁臣叶向高拟旨，上不发，谕改明春。至是期迫，向高请先饬仪卫舟车，不纳。
是岁，琉球中山王尚宁遣使报归国，盖日本议和，复释之也。礼部以其国残破，请定自后十年一贡之例，从之。然明年其国仍修贡如故。【考异】此据《明史·本纪》，盖以三十七年执，四十年释也，今分书之。
四十一年
春，正月，庚申，谕朝鲜练兵防倭。
初，朝鲜国王李昖卒，其次子珲自立。据《朝鲜传》，在三十六年，诏从其臣民之请，封为国王，仍赐昖谥，珲立，奏言：“倭使频来要挟和款，兵端渐露。乞选将率兵，督同本国训练修防。”上以前留将士，教习成法具在，毋庸再遣，命其使赍敕戒励。及是海上有倭警，巡按张五典，议“用南兵教朝鲜水兵，北兵教朝鲜陆兵。”兵部尚书王象乾，谓“出水陆兵寄食彼中，馈饷不继。惟以中国之事责中国，以属国之事责朝鲜，所以为属国谋者如是止耳。”因申谕朝鲜：“招募训练防倭，简除戎器，整备兵船，务求实用，以壮声援。”
是月，真定天鼓鸣，流星昼陨有光。【考异】《明史·五行志》及《三编》俱作“正月庚子真定天鼓鸣”。按去年冬闰十一月，《明史·本纪》及《三编》皆不具，见沈氏《从信录》。是月之朔，即长至节也。据此，则正月无庚子，而《明史》所载正月，三月干支上推之，中间必有闰月.盖三十八年闰三月见《三编》，四十三年闰八月见《本纪》、五年再闰，则四十年不容无闰。今但书天鼓鸣于是月，不书庚子，并附识之，以俟考。
以孙玮为都察院左都御史。
2083 明通鉴卷七十四
都宪自温纯去后，八年不置代，玮以仓场尚书兼署，已，又兼署兵部。至是以外计期迫、始命玮以兵部尚书掌左都事。
二月，会试，阁臣叶向高主试事。
时向高独相，屡请增置阁臣，不省，于是章奏皆送闱中。时以为异事云。
三月，癸酉，赐周延儒等进士及第、出身有差。是月，加淮、扬田赋。
是时倭寇连延闽、浙，出没无常。福建巡按丁继嗣疏陈防海七事，乃敕沿海郡县驻兵防倭。而凤阳巡抚陈荐，以“江上防倭需饷急，请加派淮、扬等府赋银十四万六千两有奇，俟地方无事请裁”，从之。
时巡按御史颜思忠言：“淮、扬东邻日本，如廖角嘴为倭奴首犯登岸之地，犯嘴之南，则通海等州受敌；犯嘴之北，则庙湾等处直捣；诚苏、松之肩背，淮、扬之门户。国初于此嘴设廖角、大河二塞，拨官兵统领驻防，后移驻吕场，大河营尚有官军，廖角塞则全虚矣。今当于淮安大营调兵六百名，分守廖角嘴等营，仍委千百户三员统领，以复国初之旧。”报可。【考异】《明史·本纪》及《日本传》皆不具。《三编》系之三月，并据《明实录》增目，今从之.
是春，廷臣交章请福王之国，谕改明春。已，忽传旨：“庄田非四万顷不可。”
阁臣叶向高因言：“会典载亲王禄米万石，养赡名目，已是添设，岂可过多！各直省田土之数，惟大郡方有四万顷，少者止一二万顷。自祖宗以来，封国不少，使亲王各割一大郡，则天下土地已尽，今日非但百姓无田，即朝廷亦无田矣，况圣子神孙源源未已乎！列圣相传，遵守家法，岂无爱子欲加厚？以祖制不敢逾越，必如是而后万世可常行耳。福王所陈，不过引景府、潞府事例。夫潞府就封时，废府田地尚多，未尝括及民间。今田地已2084
纪七十四
尽，而租银之人已过潞府，何更求多乎！至景府久不之国，皇考在裕邸，常怀危疑，其后皇祖断然遣之，人心始安。景府屡请楚地，几至激变，当时皆讥皇祖过宠，非以爱之，亦前事之鉴也。臣愚谓祖制当遵，吉典当举。王方建维城之固，与国同休，不当以土田小事滋天下之口。”
又言：“使福王庄田必足四万顷，则之国无日。王疏以祖制为言，试思亲王四万顷之庄田，祖训、会典、累朝功令有之乎？臣不知王所引祖制何指也！自景府以前，无田数千顷外者，惟景府以宠爱逾分，致坏祖制，王奈何尤而效之乎！况今河南、山东，抚、按官搜括已尽，恐有奸徒以投献为名者挟雠报怨。中州、齐、楚间，稍有土地者不安其生，天下从此多事矣。”
上报曰：“庄田自有成例。且今皇太子与福王，大分已定，复何猜！”
夏，四月，辛亥，东部绰哈旧作炒花合宰桑、暖土旧作宰僧、暖菟以三万骑寇辽东平虏堡。
五月，己已，诫廷臣毋植党妄言。
先是孙丕扬、王图，以京察为党人所攻，先后去；阁臣李廷机，被言路攻讦去，而是时南畿提学熊廷弼，以杖死诸生事，与巡按御史荆养乔相讦奏，养乔投劾去。都御史孙玮，议廷弼解职听勘，遂为廷弼之党官应震、吴亮嗣辈交章攻玮。玮累疏乞休，上慰留之，因谕吏部，都察院曰：“年来议论混淆，朝廷优容不问，遂益妄言排陷，致大臣疑畏，皆欲求去，甚伤国体。自今仍有结党乱政，颠倒是非，诬诋要誉者，罪不宥。”
是月，以礼部侍郎孙慎行署本部尚书，时翁正春改吏部侍郎也。
初、慎行佐礼部，以上二十余年不亲郊庙大享，而东宫辍讲者八年，皇长孙九龄未就外傅，瑞王二十二未婚，楚宗人久锢未释，臣僚章奏一切留中，福府庄田取盈四万顷，慎行并切谏，不
2085 明通鉴卷七十四
省。代王废长子鼎渭，立爱子鼎莎，李廷机时为侍郎主之，其后廷臣争者百余疏，皆不纳，慎行屡疏争，乃获更置。而楚宗人之狱，锢高墙者二十三人，谪边远者二十三人，皆以慎行力争得释云。
六月，乙未，以布色图袭封顺义王。
时布色图始婚于忠顺夫人，东、西诸部长皆具状为请封。而忠顺夫人旋卒，布色图势益衰，不复能制诸部，萨囊、乌鲁木、额森译皆见前。诸台吉皆与之埒。朝廷以宣大总督涂宗濬请，各升赏如例。
乙卯，绰哈复犯大宁，皆要求抚赏，许之，乃去。是月，通惠河决，以工部侍郎刘元霖任本部尚书。
初，上既谕以明春遣福王之国，叶向高疏谢，因又言：“皇考时名位虽未正，然讲读不辍、情意自通。今东宫辍讲八年，且不奉天颜者久，而福王一日两见，以故不能无疑。惟坚明春之国期，无以庄田藉口，庶天下疑自释也。”
至是有锦衣百户王曰乾者，以私事与孔学、赵宗舜等相讦告；刑官谳未竟，日乾乃人皇城放炮上疏，刑官大惊，将拟曰乾死罪。日乾遂讦奏“郑妃内侍姜严山，与学等及妖人王三诏，用厌胜术诅咒皇太后，皇太子，欲拥立福王。”上震怒，绕殿行半日，曰：“此大变事，宰相何无言？”会向高奏至，言“此事大类往年妖书。然妖书匿名难诘，今两造具在，一讯即情得。陛下当静处之，稍张皇则中外大扰。至其词牵引贵妃、福王，尤可痛恨。臣与九卿所见皆同，放以闻。”上读竟，太息曰：“吾父子兄弟全矣。”明日，向高又言：“曰乾疏不宜发，发则上惊圣母，下惊东宫，贵妃、福王皆不安，宜留中，而别谕法司治诸奸人罪。且速定明春之国期以息群喙，则天下帖然无事。”上尽用其言，太子、诸王乃得相安。【考异】诸书皆系是事于九月，今据《明史·光宗本纪》月分。
2086
纪七十四
初，广东珠池自三十三年罢采，至是金吾右卫指挥倪英复请开、从之。刑科给事中郭尚宾极论开采之害，不报。
秋，七月，甲子，兵部尚书掌都察院事孙玮拜疏自去。
玮素负时望，方欲振风纪，而是时朋党势成，言路大横。会进士邹之麟分校顺天乡试，所取童学颜有私，御史孙居相、给事中孙振基，遂并发汤宾尹会试分校越房取其私人韩敬事。下部院议，顾不及宾尹事；振基疏请并议，未得命。礼部侍郎翁正春议黜学颜、谪之麟，亦不及宾尹等；振基谓议者庇之，上疏论劾。诏廷臣再议，正春乃坐敬不谨落职。于是党人亓诗教等交章论列，并劾正春，纷呶不已。而是时玮方以议熊廷弼事为党人官应震等所攻，于是振基及诸给事御史复劾应震等植党背公，南北台谏，各有左右。上竟如玮言、令廷弼解职。
吏部尚书赵焕，以年例出振基及御史王时熙、魏云中于外，不关都察院。玮以失职求去，疏十余上不得命，遂径出城。未几、正春亦以侍养归。
丁卯、宣府大雨雹，杀禾稼。
是月，宁夏镇天鼓鸣。两畿、江西、河南皆大水。副都御史署刑部尚书许宏纲罢。
初，宏纲以副都御史领辛亥京察事，畏诸党人，累疏请竣察典，语颇示异群小，藉以攻孙丕扬，主事丁元荐劾宏纲持议不宜前却。及丕扬、王图等相继去，宏纲遂不安其位。是年五月乞休，至是始得命。以兵部侍郎魏养蒙兼署刑部事。
八月，山东、湖广、广西俱大水。
九月，壬申，以吏部左侍郎方从哲，前吏部左侍郎吴道南并擢礼部尚书兼东阁大学士，预机务。辅臣叶向高屡引疾，请增置阁臣，章百余上，久之始有是命。
从哲家居久，以中旨起佐吏部，遂人阁。道南居忧，方服阕，即家起之，三辞不允，逾年始至。【考异】二人人阁，《辑览》
2087
明通鉴卷七十四
系之八月。重修《三编》据《明史·本纪》改入九月，今据之。
庚辰，吏部尚书赵焕拜疏自去。
焕素有清望，顾雅不善东林，惟同乡亓诗教言是听。诸党人攻东林者乘间入之，凡所举措，多弗协清议，先后为御史李若星、给事中孙振基所劾。遂乞归，优诏慰留。
已而兵部主事卜履吉为尚书孙玮所论，焕以履吉罪轻，拟夺俸。给事中赵兴邦劾焕徇私，焕疏辨，再乞罢.叶向高言：“今国事艰难，人才日寡、在野者既赐环无期，在朝者复晨星无几。乃大小臣工，日寻水火，甚非国家福也。臣愿自今以后，共捐成心，忧国事，议论听之言官，主张听之当事。使大臣展布而毋苦言官之掣肘，言官得发舒而毋患当事之摧残，天下事尚可为也。”因请谕焕起视事，焕乃出。
既而御史汤兆京以振基出外不移咨都察院，守故事力争不得，投劾径归。其同官李邦华、周起元，孙居相及户部部中贺烺，交章劾焕擅权，请还振基、诏夺诸臣俸，贬烺官以慰焕。焕请去益力，遂叩首阙门，出城待命，上犹谕留。给事中李成名复劾焕伐异党同、焕遂称疾，坚不起。
是月，辽东大水。
时各省以灾告者，俱令振之，并蠲苏、松等处积逋，停征黄梅、长沙、湘阴、善化等县兵、工二部逋税，又折征南直隶兑军米及屯粮。
冬，十月、戊子，孙玮致仕。已丑，赵焕致仕；盖请告至是始得命也。
是月，兵部尚书王象乾兼署吏部尚书，工部尚书刘元霖兼署都察院左都御史。
十二月，甲辰，寇犯宁远，参将郭有功死之。
是月，以宋儒罗从彦、李侗从祀孔庙。【考异】二人从祀，《明史·本纪》不具。《三编》《辑览》原系之隆庆六年，而《明史·礼志》入2088
纪七十四
之万历中，亦误系于王守仁等三人从杷之前。重修《三编》始查照孙慎行奏议改人是年十二月，并签出原误年月，今从之。
初，户部主事李朴，以党祸方兴，力为顾宪成、于玉立、李三才，孙丕扬等辨谤，而荐吕坤、姜士昌、邹元标、赵南星，不报。是年，迁郎中。齐、楚、浙三党势日盛，稍持异议者，群噪逐之.朴性戆，积愤不平。
是月，乃上疏曰：“朝廷设言官，假之权势，本责以纠正诸司，举刺非法，非欲其结党逞威，挟制百僚，排斥端人正士也。今乃深结戚畹近侍，威制大僚，日事请寄，广纳赂遗。亵衣小车，遨游市肆，狎比娼优，或就饮商贾之家，流连山人之室，身则鬼蜮，反诬他人。此盖明欺至尊不览章奏，大臣柔弱无为，故猖狂恣肆，至于此极。臣谓此辈皆可斩也。
孙玮、汤兆京、李邦华、孙居相、周起元，各争职掌，则群攻之。今或去或罚，惟存一居相，犹谓之党。夫居相一人耳，何能为！彼浙江则姚宗文、刘廷元辈，湖广则官应震、吴亮嗣、黄彦士辈，山东则亓诗教、周永春辈，四川则田一甲辈，百人合为一心以挤排善类，而赵兴邦辈附丽之。陛下试思，居相一人敌宗文辈百人，孰为有党耶？乃攻东林者，今日指为乱政，明日目为擅权，不知东林居何官，操何柄？在朝列言路者反谓无权，而林下投闲杜门乐道者反谓有权，此不可欺三尺竖子，而乃以欺陛下哉！
至若黄克缵赃私巨万，已败犹见留；顾宪成清风百代，已死犹被论；而封疆坐死如陈用宾，科场作奸如韩敬、趋时鬻爵如赵焕，杀人媚人如熊廷弼，犹为之营护，为之称冤，国典安在哉！望俯察臣言，立赐戚断。先斩臣以谢诸奸，然后斩诸奸以谢天下，宗社幸甚！”
疏奏，台谏皆大恨，宗文等及其党力诋，并侵居相，而一甲且罗织其赃私。上雅不喜言官，得朴疏，心善之。会大学士叶向
2089 


明通鉴卷七十四
高、方从哲亦谓“朴言过当”，乃下部、院议罚。
而朴再疏发亮嗣、应震、彦士、一甲赃私及宗文、廷元庇韩敬、兴邦媚赵焕状，且言“诗教为群凶盟主，实社稷巨蠹，陛下尤不可不察。”上为下诏切责言宫，略如朴指，党人益怒，排击无虚日。侍郎李汝华亦以“属吏出位妄言”劾朴，部、院议镌朴三级，调外任，上持不下。明年，党人再攻朴，始下部、院疏，谪朴州同知。





