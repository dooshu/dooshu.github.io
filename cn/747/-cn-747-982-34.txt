○对寝苫枕草判

〈甲雅修士礼，为宗党所敬。居斩寝苫枕草闾里化之。御史劾其惑众。〉

甲修道训，允乎厥休，宗党称其有仪，闾阎美其惟孝。而夜壑匪固，风林多感。虽就礼之则，俯同之仪；而由衷之心，无夺纯深之至。寝苫枕草，抑惟宁戚，仁里德门，所居则化。御史骢威电发，隼视霸雄，坐非平仲之仁，行问冶长之罪。且乡人化善，则刑章；邻母兴悲，欲从何典？既有明於古事，亦何滞於今科。

