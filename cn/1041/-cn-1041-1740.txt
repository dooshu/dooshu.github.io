诸臣撰　咸平亲郊八首

圜丘何方，在国之阳。

祀神合祭，运避无疆。

祖考来格，笾豆成行。

其人肃肃，降福穰穰。

诸臣撰

诸臣撰　咸平亲郊八首

礼偿乐成，乾健天行。

帝容有穆，佩玉锵鸣。

诸臣撰

诸臣撰　咸平亲郊八首

定位毖祀，告于神明。

嘉玉量币，享于克诚。

诸臣撰

诸臣撰　咸平亲郊八首

有牲斯纯，有俎斯陈。

进于上帝，昭报深仁。

诸臣撰

诸臣撰　咸平亲郊八首

大报于帝，盛熏升闻。

视齐良洁，粢盛苾芬。

诸臣撰

诸臣撰　咸平亲郊八首

祀帝圜丘，九州献力。

礼行于郊，百神受职。

灵祗格思，享我明德。

天鉴孔章，玄祉昭锡。

诸臣撰

诸臣撰　咸平亲郊八首

羽籥云罢，干戚载扬。

接神有格，锡义无疆。

诸臣撰

诸臣撰　咸平亲郊八首

神驾来思，凤举云飞。

神驭归止，天空露晞。

