◇与陈居士书

云波遥，燕越数千，行云郁术，征禽难使，用隔巾车，未能搦札，引领南望，怅矣心飞。幸因劣薄，怀章贵壤，依然谷口，觉子真之咫尺，静睇岩滩，信子陵之非远，林麓以入虚白之室，用披蓬蒿之径，禀纷纶之高谕，承希微之妙旨，虚往实归，用祛尘惑。（《艺文类聚》三十七。）

论任过於董生扬子，乐人之乐，忧人之忧，虚往实归，忌贫去吝，行可以厉风俗，义可以厚人伦，能使贪夫不取，懦夫有立。（《南史》五十九《任传》。）

