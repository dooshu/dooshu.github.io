五云山


五云山去城南二十里，冈阜深秀，林峦蔚起，高千丈，周回十五里。沿江自徐村进路，绕山盘曲而上，凡六里，有七十二湾，石磴千级。山中有伏虎亭，梯以石墄，以便往来。至顶半，冈名月轮山，上有天井，大旱不竭。东为大湾，北为马鞍，西为云坞，南为高丽，又东为排山。五峰森列，驾轶云霞，俯视南北两峰，若锥朋立。长江带绕，西湖镜开，江上帆樯，小若鸥凫，出没烟波，真奇观也。宋时每岁腊前，僧必捧雪表进，黎明入城中，霰犹未集，盖其地高寒，见雪独早也。山顶有真际寺，供五福神，贸易者必到神前借本，持其所挂楮镪去，获利则加倍还之。借乞甚多，楮镪恒缺。即尊神放债，亦未免穷愁。为之掀髯一笑。

题记：在杭州城南二十来里地就是五云山，山峦俊秀，遍地森林。文中同时还写了五云山周围的一些景点，山上有七十二湾、伏虎亭、月轮山、天井等；在东面有大湾、北面有马鞍山、西面又云坞、南面是高丽，再东面是排山。看来杭州周围到处都是优美的旅游景点。究其原因，杭州气候温暖，又常年多雨，山水自然要秀气了。





