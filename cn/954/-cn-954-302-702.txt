陈造　王母致语口号

天仗凌晨拱未央，君王亲奉紫霞觞。

社鸣当纪乾坤辟，筴授端知日月长。

为祝尧龄辞翠水，闲留羲驭顿扶桑。

儿家不上千秋鉴，自摘蟠桃寿圣皇。

陈造

陈造　王母致语口号

曾燕瑶池到世间，祝尧今复驭青鸾。

众真已送骈蕃瑞，万国同瞻咫尺颜。

圣统有传尊北极，帝龄无尽等南山。

儿家几许蟠桃熟，准拟年年荐露盘。

陈造

