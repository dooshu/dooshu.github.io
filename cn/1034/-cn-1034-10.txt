孔武仲　板桥辞太母灵辺三首

吉仗凶仪备古今，哀歌仍杂管箫音。

喧阗四海修同轨，未满君王孝养心。

孔武仲

孔武仲　板桥辞太母灵辺三首

元夕三宫采杖随，月华灯彩近瑶池。

连昌故老曾经见，似梦如醒恍自疑。

孔武仲

孔武仲　板桥辞太母灵辺三首

郁郁陵台瑞气多，短箫声裂想悲歌。

西郊泪尽身先返，唯有心随洛水波。

孔武仲

