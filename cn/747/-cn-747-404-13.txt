○对增赀就赋判

〈刘乙为邑道百里，增赀就赋，减年从役。〉

四井为邑，先王所以致理；九赋敛财，太宰由其悬法。刘乙返风遗绪，震雷成化，不下堂以任人，入其境而称善。无违时以立教，终悦使以忘劳，故增赀以请征，方减年而愿役。鹑衣本敝，已闻杼柚之空；鹤将衰，尚劳筋力之事。当令升域中之福，致天下之肥；高三代之养老，遵九式而节用。何必增赀减年，然後计弊论绩，道纪成於咸畅，理仪守其恒典。

薛彦国

彦国，天宝时擢书判拔萃科。

