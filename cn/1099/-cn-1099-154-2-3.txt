○淮南議 【 淮南】

凡經理天下曰賦與兵。議者必倚江淮為重而淮又江之蔽也自少室宗望至桐栢。蜿蜒歷巢湖。接射陽老觀京口彭城。互有腹背。廣陵?步淝水潁泗與河會流經其壖而為之表也。壯哉英雄用武之地。南北之限。輕重係之矣。古初帝王代興西。淮漢以南。若羈縻外服。舜肇十二州。淮北居九。周公九州居七漢十三部如舜時。晉武平吳籍戶才五十萬隋文平陳如晉時。李唐一家。淮南漸盛宋置十三路。而淮南遂當其八。天下戶止千有六百五十萬而淮南千有百餘萬。勝國起沙漠。中國之地如宋時。然漢以前兵爭止於隣壤。淮無恙也。貢道則自禹始。入渭亂河輸幣九貢趨于冀粟止四百里。米五百里總百里。銍秸服二三百里。周畿千里。故無遠賦漢運巴蜀。取足敖倉時漕山東數十萬。鄭莊始議漕渠。尚未及淮。而武帝徙灌夫淮陽則曰天下勁兵處也後用兵者廼以淮為意魏與吳晉與苻堅。宋齊梁與拓拔。戰爭尺寸。謝安祖逖諸豪。亦每每恃為要害淮是以兵為虗莫之賦也。唐鎮不預度支。而漕賦始辦於江淮。劉晏輩轉運自江入淮。自淮入汴。入河入渭。各以便習成國計。而憲宗中興。惟裴度淮蔡之績可紀。宋漕四路。自三門白波。自惠民河。自廣濟河。而大農仰給。惟江淮六百萬石。末造棄淮北。世忠死戰卒不能遏胡馬以重江之險我祖宗基淮甸。以一區宇。北都既奠民賦給中都官。而漕粟之重於江淮。如唐宋時。江以南運于淮。淮以南于徐于清河。以北于平原于潞。以達都會。漕卒更番支兌。計道里式師禹意。特不以五百里為限耳。制因時利。與晏相出入而文武重臣總其成戶曹郎以董正。刑曹郎以治獄工曹郎以視河渠以疏。泉以職提舉事漕渠著令未止。如鄭莊時。而弛張法吏獨詳于淮江者必守淮未有不能守淮而畫江以為險者則以淮南之盛視古數倍而成賦之會不特為勁兵處也日者大農歲計京師無參積。而漕粟玉者。恒不及初。南北兵荒之故亦多矣。負經世之志者。重有責也。而况當其事者乎。又况居其地。而悼三國六朝。且以吊望祖謝裴韓之靈。而增感慨者乎。嗚呼。淮重鎮也。有事則倚以重兵。無事則倚以重賦信也。

