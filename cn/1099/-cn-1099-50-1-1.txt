○乞省買辦疏 【 省買辦】

方洲為名給諫　英宗復辟後甚重之銳欲擢用吏部已掃南中卿貳上不許欲待北部有缺敘用會有鼎湖之変李文達當國心不善方洲竟與岳季方先生各得郡守以去

近因買辦煩重、該順天府宛平縣奏稱、大興縣地方廣濶、鋪面數多、本縣地方稀少、鋪戶消乏、乞踏看多寡、均平買辦、奉　旨著戶部整理、欽此、臣聞此令一下、物議喧騰、謂將減宛平之常科、加大興之新額、以近事言之。似為可用。而節財裕用之本則未盡焉。市情既不可擾而京師四方輻湊之地尤不宜輕有追呼也切照連歲四方多故、水旱相仍、粮道方艱、倉儲未實、而京師物價不甚踴貴。京民未甚窘迫者。政以買辦交通。商賈四集。有無得以相通。匱乏得以相濟也。若准所奏。差官踏看。則必搜求攀指。彼此互持。切恐貨易之家。咸懷疑懼。徵發日甚。息本不充。居者閉門。行者散去。貿遷之源不行。物產之來漸少。官司又復點按常額。一體催科。物價之踴貴可期。京民之窘迫可待。况今歲秋收。四方未卜。加以畿甸根本。設或多虞。甚非所以宅中御外之勢也。且今日宛平告乏。既止?帚之大興。倘他日大興告乏。止?帚之何地。是猶割股充飢。腹不飽而股就廢矣。臣聞古之域民。或廛而不征。或法而不廛。市宅貨易。本非為官而設。比論為切事昔曹參入相。属齊後相無攪獄市。其後卒成清淨之治。伏望軫念民艱、思近圖遠。省用裕民、凡　朝廷祭祀宴享賞賚兵戎軍國重務遇有缺乏量給官錢均平買辦其餘齋醮賜予營造服御不急之務。得巳之征。無名之費。悉宜停罷。以甦民困。不必差官踏看。

