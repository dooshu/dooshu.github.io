○早定足邊大計以免後患疏 【 陜西漕運】

臣准戶部咨、該廵按陜西監察御史毛鳳韶等、題稱陜西地方連年災旱、戎虜益肆、糧不足以給軍、食不足以賑民、乞要遣官將河南陜西黃河陜州各一帶、永陸運道、刻意修復、暫照成化二十年事例、急發京運糧米、仍將附近河南一府陜西等處京運折色、查照陜西歲用不足之數、內扣二十八萬石、改為本色、年年坐派陜西、於陜西立倉收貯、水陸轉運關中、以給各邊、戶部將補陜西歲用不足糧銀一十九萬三千三百餘兩、扣留太倉、抵補前數其潼關而上、通榆林綏德一帶、黃河散漫、橫石森列難行、必自渭河入陜城、方可從大路穵運、榆林等邊水路難通、陸路極□□訪得十月以後、漸成氷凍、將前糧米、以木為平車裝載、三截轉運等因、本部查得先奉　明旨大會廷臣、咸以為水道阻塞、陸程艱險、勞損騷動、得不償失、不若先發銀兩、多方糴買、尤恐人人所見不同、備行各該廵撫多方勘處、今本官又陳氷運之法。然自古未有也。一旦創作、耳目所限、恐有未盡、宜再審處合行漕運河南山西及陜西各該廵撫都御史、從公查議黃河經由運道、自某處抵某處、堪以舟運、有無阻塞、糧米支運何倉、軍船分撥何衛、及潼關至榆林一帶、十月氷凍、自某處抵某處、堪以車運、有無妨礙、及山川險易、程途近遠、各令徑自奏請定奪等因、奉聖旨是依擬行、欽此欽遵、備咨到臣、卷查先該前都御史劉節准戶部咨、為急處糧運、以實重邊、以保盛業事、該廵撫陜西右副都御史王堯封會同廵按陜西監察御史毛鳳韶題、本部會官議擬、竊以成化二十年運米。秦運之難如此永叔所上劄子固今古必用之石畫也三年不成。竟留河南支用。易銀一十四萬解送陜西。方纔了事。就若今日徑發銀兩賑濟給邊、輕省葢巳不止數倍矣、就事論事、所見如此、誠恐執議或拘於見聞、事體未盡乎幾微、或將轉漕運米一事、再行漕運及山西河南各該都御史多方勘處、另行奏請等因、覆題奉　聖旨既會議明白、依擬行、欽此欽遵、備咨在卷、勘議間、又准前因、臣竊惟陜西重地、值此災傷、臣固嘗切私憂、而開運大事、易舉難成、不得不為曲慮、嘗考之漕誌、參之輿論、黃河自淮安以遡徐州。自徐州以遡潼關。水勢洶湧。雖曰難行。而舟楫尚有可通然古有江船不入河之說葢水勢不同。舟制亦異。則漕船未可分。而漕卒亦未可用也。况西抵龍門。懸流千丈自漢唐巳艱於運。然彼時猶有倉廒寄囤。陸路轉運以達於渭。故有河船不入渭斗錢運斗米之說。計今改造運船。雇募水手。創立倉廒。所費當又不貲。而運道尚未可知也。至於糧米支運何倉、軍船分撥何衛須待運道有成、方可擬定、姑未暇論、其冰運一節。勢亦頗難。嘗聞黃河嚴冬之際。冰塊順流而下謂之走凌一為南風所逆。冰扼不行。森然植立。須臾凍結。屹如山石。層疊巉巗。况猶有山??合而中開。水溢而中斷之處。恐車運亦未敢保其必行也。臣淺劣見聞、止於如此、若或別有長策。非臣所及伏望　陛下仍敕該部再會廷臣議處、務為經久可行之策、庶運道無阻、而邊有賴矣、

