司马光　读颍公清风庥

伊皋垂训皆王度，周召陈诗尽国风。

非独立言方不朽，相君功德已无穷。

司马光

司马光　读颍公清风庥

人生百岁隙中光，唯有高名久不亡。

千古但令编简在，清风养物一何长。

司马光

司马光　读颍公清风庥

佳城郁郁必英灵，幸有文章见典刑。

开卷未终双袖湿，目前仿佛对渊庭。

司马光

司马光　读颍公清风庥

一言华衮足为荣，况吒文编久愈明。

邹湛不逢羊叔子，世间何处复知名。

司马光

