【采石上菖蒲诗】

瑶（本集作琼。《类聚》同。）琴久芜没。（本集作尘没。）金镜废不看。不见空闺里。纵横愁（《初学记》作秋。）思端。缓步遵汀渚。（《初学记》作行波。文苑同。注云。一作污渚。）扬□（《初学记》作□曳。文苑同。）泛春（本集作波。）澜。电至（《初学记》作窦赤。文苑同。）烟流绮。（本集作窦至烟水流。）水绿（本集作绿缓。）桂涵（《初学记》作涵轻。文苑作滔轻。注云。一作挂涵。）丹。凭酒竟（本集作意。《类聚》、《初学记》、文苑同。《诗纪》云。一作意。）未悦。半景（《类聚》作影。）方自叹。每为忧见及。（文苑作集。）杜若讵能宽。冀采石上草。得以驻馀（《初学记》作衰。文苑同。《诗纪》云。一作衰。）颜。赤鲤傥可乘。云雾不复还。（○本集三。《初学记》二十。文苑英华三百二十七。《诗纪》七十五。又《类聚》八十一作石上菖蒲诗。引看、端、澜、丹、叹、宽、颜七韵。）

