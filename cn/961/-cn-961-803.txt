黄庭坚　情人怨戏效徐庾慢体三首

秋水无言度，荷花称意红。

主人敬爱客，催唤出房笼。

一斛明珠曲，何时落塞鸿。

莫藏春笋手，且为剥莲蓬。

黄庭坚

黄庭坚　情人怨戏效徐庾慢体三首

翡翠钗梁碧，石榴裙摺红。

隙光斜斗帐，香字冷薰笼。

闻道西飞燕，将随北固鸿。

鸳鸯会独宿，风雨打船蓬。

黄庭坚

黄庭坚　情人怨戏效徐庾慢体三首

障羞罗袂薄，承汗领巾红。

晚风斜虿发，逸艳照窗笼。

胡琴抱明月，宝瑟阵归鸿。

倚壁生蛛网，年光如转蓬。

黄庭坚

