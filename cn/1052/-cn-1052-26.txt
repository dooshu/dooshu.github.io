佚名　大观祭风师六首

羽旗云车，飘飘自天。

猗欤南箕，歆嘉升烟。

牲饩粢盛，俎簋铏笾。

维神戾止，从空泠然。

佚名

佚名　大观祭风师六首

明昭惟声，威备孔时。

锵锵鸣佩，钦荐牲牺。

惟恭惟祗，无愆无达。

周旋中礼，肃恭委蛇。

佚名

佚名　大观祭风师六首

吹嘘于喁，披拂氤氲。

众穷咸作，潜运化钧。

恩大功丰，酬神维恭。

嘉赠盈箱，于物有容。

佚名

佚名　大观祭风师六首

牺尊斯东，清酤盈中。

芬芬苾苾，声香交通。

明灵来思，歆我精衷。

维千万祀，品物苖苖。

佚名

佚名　大观祭风师六首

清酤洋洋，虔恭洋兹。

条鬯敷宣，神用歆之。

尊痓静嘉，金奏谐熙。

于皇肆祀，休我群黎。

佚名

佚名　大观祭风师六首

窈冥无穷，脄乡斯融。

来终嘉荐，归返遥空。

惟神之归，欣安导和。

惟神之泽，于彼滂沱。

佚名

