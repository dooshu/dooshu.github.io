赵蕃　寄韩仲止主簿

旧来绝叹茶山行，今日重悲南涧泉。

儒雅风流真不愧，两贤真可作三贤。

赵蕃

赵蕃　寄韩仲止主簿

海内知名长少公，在今谁复可同风。

可怜籍湜今头白，空复挂名家集中。

赵蕃

赵蕃　寄韩仲止主簿

介室于余亦外家，二年朝夕向长沙。

闻君往会临川葬，我不及前空叹嗟。

赵蕃

赵蕃　寄韩仲止主簿

病卧凄然寂寞滨，既亲且故几何人。

如君父子风流似，宁复可疏当可亲。

赵蕃

