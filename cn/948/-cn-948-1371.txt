陆游　寒雨中偶赋

鬓毛萧飒齿根浮，徂岁翩翩肯暂留？

穷巷多泥谁问疾，空阶滴雨又经秋。

自营可笑夸三窟，善守宁须筑百楼？

但使胸中机事尽，一樽随处送悠悠。

陆游

陆游　寒雨中偶赋

暮年心事与谁同？到处飘然一病翁。

断梦凄凉灯影里，残诗零落雨声中。

莫惊颜鬓浑非昨，略数朋侪已半空。

祠禄上还犹负媿，何功班缀冠僲蓬？

陆游

