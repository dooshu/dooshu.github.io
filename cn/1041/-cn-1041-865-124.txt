丘葵　哭吕朴卿先生

已拟侍荷橐，俄抽似叶身。

甘为南地鬼，不作北朝臣。

屋壁遗文坏，邻州战血新。

劫灰飞未尽，碑碣托何人。

丘葵

丘葵　哭吕朴卿先生

潮士瞻韩木，莆民爱召棠。

名随天共远，身与物俱亡。

血碧一时恨，汗青千载香。

玄虬方陨蹶，蟨蛭恣飞扬。

丘葵

丘葵　哭吕朴卿先生

斯文天欲丧，疑义有谁祛。

无复谆淳诱，空令咄咄书。

秋风冢上木，夜月墓边庐。

每与诸孤道，相看泪满裾。

丘葵

