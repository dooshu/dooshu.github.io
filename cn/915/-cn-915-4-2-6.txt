◇恤烧何豪诏（二年）

昔桓公伐戎而无仁惠，故《春秋》贬曰「齐人」。今国家无德，恩不及远，羸弱何辜，而当并命！夫长平之暴，非帝者之功，咎由太守长吏妄另残戮。比铜钳尚生者，所在致医药养视，令招其种人，若欲归故地者，厚遗送之。其小种若束手自诣，欲效功者，皆除其罪。若有所逆谋，为吏所捕，而获状未断，悉以赐有功者。（《后汉·西羌传》）

