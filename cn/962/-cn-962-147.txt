姜特立　归括苍和杨嗣之吏部烟雨楼韵四首

谁发天悭得胜游，佳名收拾更无留。

郑虔祁岳今谁是，为扫阴沈万壑秋。

姜特立

姜特立　归括苍和杨嗣之吏部烟雨楼韵四首

几重绿树暗罗纨，多少空蒙远近山。

物色联翩吟不断，使君佳句玉连环。

姜特立

姜特立　归括苍和杨嗣之吏部烟雨楼韵四首

绝唱从前恨未多，骚人墨客浪经过。

直须吏部杨夫子，始奈楼中烟雨何。

姜特立

姜特立　归括苍和杨嗣之吏部烟雨楼韵四首

宴坐帘旌卷翠微，朝昏万蛮发新姿。

锦囊莫怕岚霏湿，带取风光入凤池。

姜特立

