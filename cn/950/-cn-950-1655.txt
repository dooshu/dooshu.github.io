杨万里　送刘德修殿院直阁将漕潼川二首

乌府何缘著佞臣，紫皇亲擢得斯人。

金册半粒回元气，玉宇祟朝作好春。

不惜孤身轻一叶，坐令九鼎重千钧。

万生回首求梁栋，未要沱江理钓缗。

杨万里

杨万里　送刘德修殿院直阁将漕潼川二首

半世西风吹盛名，晚同朝路慰平生。

一言半语到金石，四海九州成弟兄。

雪岭锦城君理棹，青鞋黄帽我皈耕。

长江万里通吴蜀，逢著双鱼各寄声。

杨万里

