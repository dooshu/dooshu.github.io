赵汝绩　送葵廉父赴赣辟

同游两见菊花时，忍对西风话别离。

官远人应观所主，心平事必得其宜。

急汉进进常思退，公事惺惺要带痴。

执手羞为儿女语，此言或可当箴规。

赵汝绩

赵汝绩　送葵廉父赴赣辟

西山影淡水无声，知道扁舟破晓行。

我欲梦魂随去棹，君应望眼断高城。

红莲绿水官中事，白酒黄花客里程。

从此郁孤台上月，十分知为故人明。

赵汝绩

