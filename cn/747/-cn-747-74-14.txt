○专责令史简点选人文案敕

应选人及冬集人文案，门下省简勘毕后，比来更差南曹令史收领，却纳门下甲库，在於公事，颇甚烦劳。自今已后，谨敕吏部过选院本令史，便自分付甲库，以备他年简勘。仍请门下省勒甲库令史，每过选时，常加检点收拾，明立文案，据官吏等递相分付，不得妄有破除。南曹申请之时，如有称失落欠少，本令史及专知官准检报揩改违条例处分。

