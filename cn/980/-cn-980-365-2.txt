释彦岑　颂古五首

胡也吃毛虫，乌狗上佛殿。

大地雪漫漫，澄不净如练。

释彦岑

释彦岑　颂古五首

蛮奴赤脚上皇州，卖尽奇珍跨白牛。

贪著市朝人作市，又随歌舞上官楼。

多意气，好风流，月冷珠帘挂玉钩。

分明忘却来时路，百尺竿头辊绣毬。

释彦岑

释彦岑　颂古五首

岣嵝峰头神禹碑，字青石赤形模奇。

无目仙人才一见，便应抚掌笑嘻嘻。

云暗苍龙化葛陂。

释彦岑

释彦岑　颂古五首

一桡打著这瞎汉，堪笑令犹行一半。

竿头比重线约鲸波，趯浪拿云犹是钝。

释彦岑

释彦岑　颂古五首

没踪迹处莫藏身，看来端是眼中尘。

全机打破系驴橛，捧头敲出玉麒麟。

