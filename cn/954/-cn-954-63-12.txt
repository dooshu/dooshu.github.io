陈傅良　酬王判官和九日韵

皇华六辔按倭迟，博採参差到接余。

我独内惭无具甚，万家亦免釜生鱼。

陈傅良

陈傅良　酬王判官和九日韵

想悬郴桂一云泥，夫子声名正日跻。

乞与早移河内粟，牙牌归听报班齐。

陈傅良

陈傅良　酬王判官和九日韵

翩翩公子一何佳，衔金穷山薄岁华。

独自把将诗过日，不知梅影下窗纱。

陈傅良

陈傅良　酬王判官和九日韵

怀自何年晚见懽，匆匆惜已□声班。

青刍白饭吾何有，风月犹堪倒玉山。

陈傅良

