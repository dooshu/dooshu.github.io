【京西转运按察使虞部员外郎杜杞可刑部员外郎直集贤院充广西转运使制】

敕具官杜杞：自五隅用兵，而调发输役之繁，无远不及。况广东、西之路，于东南尤为远者，而吏多不良。吾之疲民，既有赋敛之劳，而今又罹盗贼之患。吾一虑及，为之恻然。凡与吾忧国者，岂遑暇于安居哉？汝为吾往，其可惮劳？吾又嘉汝名臣之后，好学博文。尚有荣名，以为汝宠。凡吾寄汝之事，ム汝之材，吾惟责成。尔可自勉。可。

