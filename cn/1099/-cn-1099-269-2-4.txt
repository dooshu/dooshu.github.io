○呈諸臺揭 【 按伏水兵】

近聞江北之寇。將出長江。松江之寇。將出乍浦。此葢聞大兵將至。各思遁逃以求生者也。夫倭奴之技。長于陸戰。我兵之策。得于水攻。此固部院之所洞察。而亦用兵者之自竊窺者也為今之計。合無行令俞總兵即將各總兵船盡行防守各口外。其餘福沙蒼船分為二舟?宗。一舟?宗本官親自督至金山乍浦一帶。一舟?宗委官督至崇明沙後一帶。各按伏深洋。不露形跡。請乞大兵先于常州江陰之間。深達兵勢之言大張聲威。作為驅擣之勢。則江賊必開。而兵船之在崇明者或可收捷矣南賊聞風。必將併去。如尚遲留。仍請大兵由吳江嘉興照前聲勢。則南賊不知為計。而收全功者必乍浦之兵船也夫用旱兵之聲威則敵不知其所守運水兵之長技則敵不知其所攻此謂致人而不致于人之道也。

皇明經世文編卷之二百六十九終







