汪晫　静观堂十偈

静观打透两重关，无静无观总一般。

须信静时非境静，从知观处是心观。

汪晫

汪晫　静观堂十偈

一间虚空自女然，何必是仙更问禅。

仪日焚香闭门坐，饥来吃饭困来眠。

汪晫

汪晫　静观堂十偈

万缘一息丝不挂，一个閒身煞潇洒。

静中有味淡如如，哑子得梦难为话。

汪晫

汪晫　静观堂十偈

我无官守无言责，自倚栏干时一拍。

只因冷眼看破来，笑杀时人空擘画。

汪晫

汪晫　静观堂十偈

东风万物皆舒畅，野色溪光无尽藏。

谁唤春来春不知，草自青青花自放。

汪晫

汪晫　静观堂十偈

春去人间日正长，天工催促绿阴忙。

古槐高柳争新意，自是无人知底凉。

汪晫

汪晫　静观堂十偈

长空一望如水碧，泉润幽幽风淅淅。

惊人暑退寒渐生，蓼染春红映素壁。

汪晫

汪晫　静观堂十偈

香到梅梢岁又还，老天春事不曾閒。

酸风冻雪侵重户，僵卧长松独恃顽。

汪晫

汪晫　静观堂十偈

有时检点旧閒游，出岫行云野渡舟。

蓦地静中消息好，夕阳西下水东流。

汪晫

