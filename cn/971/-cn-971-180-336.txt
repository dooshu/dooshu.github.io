刘宰　因石令君行有感成古诗一章呈丞尉二丈不知退之亦肯效孟郊樊宗师以

绝代有佳人，洁齐处深宫。

组识成文章，黼黻可帝躬。

兰菊媚幽姿，桃李自春风。

出门非所识，所识非所从。

婉娈彼谁女，剪制了不江。

膏沐倚市门，苟为悦为容。

顾盼若有得，刍雉靡不同。

出门惟所之，谐笑缭西东。

寄语道傍人，取舍须至公。

荣华一时耳，礼义百年中。

刘宰

