○西番考 【 西番】

西番古吐番地、本羗屬、凡百餘種、散處河湟江岷間至唐時、並吐谷渾始盛、唐末復衰、宋入貢不絕、元世祖始郡縣其地、以番僧人思巴為大寶法王帝師、領之嗣世弟子號司空司徒國公、佩金玉印、明興、洪武二年、遣使持詔諭之、隨寇臨洮、守將韋正禦之、時河氷未合、師不得濟。正祝天。賊若平者。則令河氷。頃之有氷。頃之有氷如巨屋。自上流而下。風隨之。氷合。即渡河擣其營。賊大驚請降。自是諸部相繼來止?帚。六年、令諸酋舉故官授職、以攝帝師、喃加巴藏卜為熾。盛佛寶國師、給玉印、置烏思藏朵甘二指揮使司、及宣慰司、招討司、元帥府、萬戶府官、故國公南哥思丹八亦監藏等為指揮宣慰招討元帥萬戶等官、領之、明年、陞烏思藏朵甘為都指揮使司、置西安行都指揮使司于河州、以韋正為使、統二番司、復封番僧為大寶法王、大乘法王、闡教王、護教王、闡化王、贊善王、凡七王。各給印誥。俾導其眾。約比歲或間歲一貢。使者時往撫諭。八年、川藏族殺我使鞏哥鎖南等、於是命衛國公鄧愈為征西將軍、沐英副之、討川藏、師分三道。進覆其巢窮追至崑崙山、俘男女一萬口、馬五千匹、牛羊十三萬而還、十二年、洮州十八族番酋三副使汪舒朵兒癭嗉子阿卜?等叛、據納隣七站、復命英討之、英兵至洮州、賊皆遁去、斬叛迯土官阿昌失納等、築城于東籠山南川、留兵戍之、疏聞、　上曰、洮州為西番門戶城之是扼其喉矣。命置洮州衛。英兵進擊三副使癭素子悉破擒之、斬獲人畜甚眾、十五年、敕松州衛指揮耿忠。令番人計戶出馬充賦。即金牌所徵發事例也名為差發。二十年、禁番使闌出麻鐵、二十五年、建昌衛指揮使月魯帖木兒繹忽樂等叛、都指揮使瞿能討之月魯帖木兒遣人請降、諸將疑其詐、請擊之、能不聽賊遂遁去、　上命凉國公藍玉討之、月魯帖木兒與瞿能戰敗、玉誘執之、送京師伏誅、玉因言四川地曠山險。控扼西番。連歲蠻夷梗化。葢由軍衛少而備禦寡也。宜增置屯衛。杜遏奸萌。從之。玉又請籍民為兵、并討長河西朵甘百夷上曰、民勞甚、復籍之、其何以堪、長河西諸夷姑待後舉、玉遂班師、明年、製金牌信符、遣使頒給諸番、諭之曰、往者朝廷有需于爾。必以茶貨償之。未嘗暴有徵也。近聞邊將多假朝命漁獵爾等。朕甚惡之。今後遇有差發。必合符乃應。不者械至京罪之。隨立茶馬司於洮河二州、聽番人以馬易茶。民毋得私市。違者死。遣曹國公李景隆至番市馬以茶五千餘斤。得馬一萬三千五百餘匹。分給衛士復令禮部檄長河西打煎爐番酋、責以納馬修貢、諸番咸稽首奉約茶法大行。永樂元年、遣使賜番酋及諸國師白金鈔幣。定番族來朝賞格。四年、迎番僧尚師哈立麻至京、封為大寶法王、厚賜遣止?帚明年、遣指揮劉昭等往西番設驛通使。仍撫諭軍民、昭還遇番賊刼掠、率眾攻敗之、洪熙時、曲先安定二衛酋邀殺中使、朱英討破之、以番兵從征功、國師宛卜格剌思巴等皆晉秩、給誥命銀印、宣德元年、遣太監侯顯等使諸番、更三歲方止?帚、正統四年、生番隨渠等八百二十九寨寨首曲吾巴等、各遣僧入貢、初諸番有欲貢者。為生番所阻。松藩守將趙得遣人諭之。故相率貢。指揮趙諒與番僧商巴有隙、因與得誘執之。掠其財其弟小商巴率眾入犯、遣都御史王翱都督李安討之、翱察其枉、出商巴于獄、具以聞、諒伏誅、得謫戍、復命商巴為國師十四年、停西番金牌、歲遣行人四人視政政、景泰間、西番黑樓等三十一處男婦一百餘人朝貢、諸番柔服。獨董卜韓胡都指揮使克羅俄監粲稍桀黠悖慢、屢詔讓之、未幾死、天順五年、番寇涼州、圍都督毛忠、總兵宣城伯衛穎戰卻之、八年、西寧番族把沙作亂、穎與廵撫都御史吳琛率眾討破之。初番僧入貢。不過三四十人景泰漸增。至天順。遂至二三千人、前後絡繹。賞賜不貲、所至騷動。成化元年、禮臣以為言詔諭闡化王、令遵貢期、三歲一至、毋多人、毋雜用國師禪師等印、未幾、番僧劄巴堅參等、以秘密法進天子、愛幸之、法王封號、至累數十字、道從用執金吾仗、賜予駢蕃、其徒錦衣玉食至數千人矣、九年、岷州番入寇、千戶包景禦之、被害、十七年、給烏思藏諸番王及長河西魚通寧遠等宣慰司敕書勘合、令貢時、四川陝西驗入、十九年、以都御史阮勤言、歲運四川茶十萬斤至陝、給賜番僧、二十四年、罷行人廵茶。以其不受約束者、徵兵問罪以警其餘、奏上議行之、正德初、蕃僧復肆、法王綽吉我些兒者、烏思藏使也、以術得幸、出入禁中、請授其徒二人為國師還居烏思藏、如大乘法王例入貢、禮部尚書劉春言烏斯藏遠在西方、性極頑獷雖設四王撫化、而其來貢必為之節制、令毋患邊而巳、今無故遣僧往、萬一詐誘羗胡。妄有所求請、因以冐利不從、便為失異俗意、從之則反生事端、其害甚大、請罷之、不聽、尋遣奄劉允入番取佛、禮部尚書毛紀、及臺諫連章諫止、俱不聽、是時西海逋虜亦不剌暴掠西番無寧歲徵兵逐勦、虜避走松潘、旋止?帚故巢、費以萬計、竟無成功、嘉靖元年、西番反、鎮守都督鄭卿討之、不能克、自是歲入境殺、擄人畜、卿與諸將各擁兵不戰、總督尚書王憲以聞詔讓卿、八年、洮岷番賊數入鞏昌、隴右騷動自景泰後、茶政稍弛、番馬多不至、非復國初時矣、弘治末、命都御史楊一清理其事、一清請復金牌信符舊制、疏曰、楊公本疏巳全載之矣臣考前代、自唐時回紇入貢、巳以馬易茶宋熙寧間行之、所謂摘山之產。易廄之良。無害而有利計之得者。我朝納馬謂之差發。如田之有賦。身之有庸。必不可闕。非虗使于番也。因納馬而酬茶。體尊名順。非互市交易之比也。且非獨以馬故也。葢西番之為中國藩籬久矣。自漢武帝表河西。列四郡。斷匈奴右臂。而漠南無王庭。今金城之西。綿亘數千里。北有狄。南有羗。狄終不敢越羗而南者。以羗為世讐。恐議其後也。不然。則河洮岷隴之區。能無戎馬之跡乎。夫羗夷之人。本年孝子順孫。徒以資茶于我。絕之則死。故俛首服從。此制番控虜之上策。前代略之而我朝獨得之者也。頃自金牌制廢。私販盛行。雖有廵茶之官。率莫能禁。坐失重利。垂六十年。豈徒邊方乏騎乘之用。將來遠夷無資于我。跳梁自肆。將生意外之憂。撤藩籬之固。甚非計也。請下所司、申明舊制、昭示番族、從之、十二年、烏都鵓鴿番為亂、四川巡撫楊守禮討破之、是時金牌為海虜所掠、盡散失、二十八年、劉崙以為言、兵部議番族變詐不常、北虜抄掠無巳、脫給而再失、失而又給、而又失之、如國體何夫番人納馬。欲得茶耳。誠嚴闌出之禁。雖無金牌。馬將自集。不然終無益也。宜給勘合如成化故事、從之、四十二年、烏思藏闡化等王請封、上以故事遣京寺番僧遠丹班麻等為正副使、以通事序班朱廷對監之、班麻在途騷擾、廷對止?帚白其狀、禮部議自後請封。即以敕付其使。毋別有所遣。從之。封諸藏之不遣番僧。自此始也。王瓊既定諸番、亦卜剌亦為虜所收復。西陲稍寧。至隆慶末。虜俺答以迎佛為名。復駐牧西海。蠶食日甚。番人大困矣。其地自烏思藏朵甘二都指揮使司外、為指揮使司一、曰隴答、宣慰使司三、曰朵甘、曰董卜韓胡、曰長河西魚通寧遠其字雖長止一司也、招討使司六、曰朵甘思、曰朵甘隴答、曰朵甘丹、曰朵甘倉溏、曰朵甘川、曰磨兒勘、萬戶府四、曰沙兒可、曰乃竹、曰羅思端、曰別思麻、千戶所十七、曰朵甘思、曰剌宗、曰孛里加、曰長河西、曰多八參孫、曰加八、曰兆日、曰納竹、曰倫答、曰果由、曰沙里可哈思的、曰孛里加思東、曰撒里土兒千、曰參卜郎、曰剌錯牙、曰泄里壩、曰??門側魯孫、皆洪武間所置、其後亦時有增設。及族種甚繁。不勝紀焉番有生熟。其受差發者為熟番。不者為生番。俗質直朴魯。上下一心。君臣為友吏治無文、音樂尚琴瑟。食酪衣氊、居毛帳、務耕牧、好狼鬬、貴壯賤弱、懷恩重利尊釋信詛其山川崑崙山可跋、海黃河析支湟水為大、物產犛牛羱羊艸上飛骨篤犀金剛鑽馬價珠銅佛天鼠皮沙棠樹黑驢為奇、貢道由四川陝西、屢違約多人且不如期至隆慶三年。俱限三年一貢。定名數。每處赴京。毋過十人。餘留邊候命。賞賜有全有减。著為令。

論曰西戎為患、自三代然矣、盛于漢、熾于唐、而馴服于明、非向背之情異也、合則強。分則弱。勢固然耳。然當其強也。足以抗虜。及其弱。反折而入于虜。抗虜則虜虞。是虎爭之形也。折而入於虜。則我虞。是蠶食之漸也。是又無全利全害者也。夫正嘉以前。河湟之守未失。虜不西也。自亦卜剌逋。俺答譎。而青海為虜穴矣。自俺答通青海後至鄭洛為經略而青海復清負嵎而躭躭。我其能久有羗哉。以羗合羌。尚為我患。以虜合羌。憂方大耳。夫欲制羗命。伐虜謀。則有　高皇帝之神謨在。其毋泄泄然以羗予虜也。

