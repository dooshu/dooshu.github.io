改革之比例


吴娘娇怯，不耐痛苦，自小缠足时，即不肯十分收束。及至长大，莲船盈尺然，较之楚娃扬女之纤不盈握者，未免相形见绌。至是始装乔作伪，以饰外观。近年天足盛行，大家闺秀亦多作天然足。于是一般吴娘亦不以硕大为耻，撤去伪饰高底，改穿平履。自旁观者视之，似天足而不免有缚束痕，似小足又不免露臃肿状。滑稽者曰：“近日朝政之改革，何以异是？”





