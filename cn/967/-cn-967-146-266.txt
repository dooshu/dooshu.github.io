李流谦　挽张雅州

酣饱风烟德有芽，从来三戟是张家。

翩翩群从同时贵，落落高门一世华。

人自不欺华用忍，身如可赎但空嗟。

路人泣指飞丹旐，犹忆双旌卷暝霞。

李流谦

李流谦　挽张雅州

三年流落塞垣春，雪屋冰庐乐藻芹。

司业颇知怜郑老，薛宣能不吏朱云。

鹗牋重剡新如昨，蚁壤高眠唤不闻。

一掬垅头知已泪，霜风吹堕白杨坟。

李流谦

