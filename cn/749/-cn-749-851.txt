徐元杰


元杰字仁伯，信州上饶人。绍定五年（1232）进士第一。嘉熙二年（1238），秘书省正字。累官国子祭酒、权中书舍人，拜工部侍郎。淳祐五年（1245）卒。谥忠愍。有梅埜集。

满江红

以梅花柬铅山宰

似玉仙人，三载相见，西湖清客。攧不碎、一团和气，只伊消得。雪里水中霜态度，腊前冬后春消息。看帘垂、清昼一张琴，中间著。

寒谷里，轻回脚。魁手段，堪描摸。唤东风吹上，兰台芸阁。只怕傅岩香不断，摩挲商鼎羹频作。管一番滋味一番新，今如昨。







