纪三十七 孝宗弘治四年辛亥至七年甲寅


明通鉴卷三十七
纪三十七起重光大渊献，尽阙逢摄提格，凡四年。
孝宗敬皇帝
弘治四年
春，正月、癸未，以修省，罢上元节假。
己丑，大祀南郊。
辛卯，停庆成宴。
是月，户部尚书李敏致仕。
时敏有疾在告，上遣医视疗。已，复力请，诏乘传归、未抵家卒。赠太子少保，谥恭靖。
敏生平笃于行谊，所得禄悉以分昆弟故人。里居时，筑室紫云山麓、聚书数下卷，与学者讲习，及巡抚大同、疏籍之于官，赐名紫云书院。 掌户部，力请革皇庄，时不能用。继以论救姜缩与中官相恶，遂不得行其志云，
敏罢逾月、进户部侍郎叶淇为本部尚书。
二月，己巳，敕法司曰：“曩因天变示谴，敕天下诸司审录重囚，矜疑放遣者数十百人。朕以为宽之于终，孰若慎之于始！嗣后两京三法司及天下问刑官，务存心仁恕，特法公平，详审其情罪所当，毋姑息，毋苛刻、毋傅致干一时，冀不坐于他日、庶协古人钦恤之训焉。”
1012
纪三十七
是月、召南金都御史白昂为都御史，以屠蒲罢也。三月，逮两广总督秦纮。
先是纮在镇、劾总兵安远侯柳景贪暴不法，诏逮景下狱。景评纮，勘无左证，法司当景死。景连姻周太后家，有奥援，讦纮不已，乃并逮纮。连鞠，卒无罪，诏宥景死，夺爵闲住，而纮亦坐罢。尚书王恕请留纮，不纳。
纮自成化末，被诬为尹旻党谪官，上即位，以恕荐督漕运，寻督两广军务，在制府二年，多所饬治。时中官、武臣镇两广者，率纵私人扰商贾，干预公事，贼杀无辜，又交通土官为奸利、前督臣宋旻、屠濂，噤不敢言。纮至、辄疏于朝、请申条禁，镇守官益衔之。
会田州之乱，遣兵安定，方议讨平黎、猺，剿山后之贼，而逮治之命已下。纮部署军事毕，从容就道，仪卫驺从仍如开府仪。逾岭，囚服就系。语官校曰：“两广蛮夷杂处，总制体尊，逮就拘执，恐损国威。既逾岭，真囚矣。”人皆服其知礼.
夏、四月，乙丑，遣司礼太监韦泰同法司录囚。
辛未，太白昼见。
是月，以礼部公廨火，尚书耿裕、侍郎倪岳、周经被劾下狱。已，释之，停其俸。【考异]事见《明史·裕传》，据《七卿表》在是年四月。今按《五行志》，礼部官廨火在是年二月戊午，盖诸人被劾，至此始下狱也. 今据本传，
六月，辛亥，京师地日凡三震。【考异】《三编·目》云月之六日也，是月丙午朔，今从之。
是月，南京工部侍郎黄孔昭卒。
孔昭在成化中，由工部主事改吏部文选司，进郎中、故事：选郎率闭户谢客，孔昭日：“国家储才，犹富家之积粟也。粟积于丰年，乃可以济饥；才储于平日，乃可以济用。”每公退、遇客至辄延见、访以人才，书之于册，由是铨叙平允。居平嗜学笃行，
1013
明通鉴卷三十七
与陈选、休鹗、谢铎友善。并为上类所宗。
嘉靖中，追赠礼部尚书，谥文毅。【考异】孔昭之卒，据《明史》本传在是年。《宪章录》系之六月，今从之。
秋、八月，庚戌，以水灾，停苏州、浙江今年织造。
乙卯、南京及淮、扬二府同日地震。【考异】《明史·本纪》但书“南京地震”。证之《五行志》，则淮.扬亦同日震，《三编》亦据增于六月《京师地震》月中，今从之。
是 H、南京晦冥。
已未、封皇弟祐榰为寿王，祐椁汝王，祐樨泾王，祐枢荣王，祐楷申王。
丁卯，以《宪宗皇帝实录》成，刘吉进少师，华盖殿大学上，徐溥进太子太傅、户部尚书兼武英殿大学士，刘健进礼部尚书兼文渊阁大学士。
是月、刑部尚书何乔新致仕。
乔新在刑部，值阁臣刘吉仇正人，屡兴大狱，乔新率据法直之。占愈愤、数摭他事，夺俸二年。属大理丞阙，御史邹鲁觊正，而乔新荐郎中魏绅，会乔新外家与乡人讼，鲁即诬乔新受赇曲庇。吉取中旨，下其外家诏狱，乔新乃拜疏乞归。顷之，穷治无验、鲁坐停俸，乔新亦许致仕。
乔新居官廉介，与人寡合，气节友彭韶，学问友邱濬而已。时论惜之。【号异】乔新致化，《究章录》、《纪闻》等书皆系之是年之
春，盖据其外家起讼之月也。至诸书皆云‘乔新坐受馈遗下狱”，证之《明
史》本传，则下狱者乃其外家、非乔新也。今据《·七卿表》，乔新致什在八月，其本木参本传书之。
九月，丁酉、皇长子生。【考异】《明史·本纪》书皇子生于十月丙辰，据下诏之片口也。《三编》汇载于五年《立太子》目中，云“前年九月丁酉”、据《实录》也。诸书作“九月二十四日”，是月甲戌朔，丁酉正二十四H，今据之。
1014
纪 三 十 七
是月、擢吏部侍郎彭韶为刑部尚书，代何乔新也。
韶与乔新同以气节相尚、佐吏部，与王恕甄人材，核功实仕路为清。至是迁掌刑部。
会柳景为秦纮劾罢，坐赃数千、征仅十之一、以其母诉免，韶执奏曰：“昔唐宣宗元舅郑光官租不人，京兆尹韦澳械其庄吏，宣宗欲宽之，澳不奉诏。景无元舅之亲，赃非负租之比，独蒙宥除，是臣等守法愧于澳也。”不从。
冬，十月，癸丑，录囚.丙辰，以皇子生诏天下。
戊午，河决开封，怀庆及宣武、睢阳诸卫皆被灾，命有司分振之、
务。
乙丑，晋礼部尚书、太子太保邱濬兼文渊阁大学士，预机
初，大臣人阁，自景泰间王文始，然犹都御史也；至是濬以尚书入阁，而阁体愈崇。故事：大学士秩五品，非加三孤及宫傅者，仍班尚书下。时王恕长六卿，位濬上。濬自以阁部相兼，欲示尊异，而恕仍旧制不让，濬不悦。已而内宴，濬径居恕上。自是由侍郎、詹事人阁者，班皆列六部尚书上，实自濬始也。【考异】据王弇州《二史考误》、言“以大臣入阁者，前有王文、邱清、王琼。王文以都御史人阁，而以尚书人阁者实自潜始，并叙之
前庶吉士邹智卒。
《双溪杂记》以为尚书入内阁、自焦芳始，误也。”《三编·质实》引之。然
是月，改封兴王于安陆。
智以汤鼐狱谪广东石城所吏目。比至广东，总督秦纮檄召修书，乃居会城。闻陈献章讲道新会，往受业、自是学益粹。
至是得疾遽卒、年二十六。天启初，追谥忠介
十一月，庚辰，振南畿灾。
十二月、甲子，土尔番复贡狮子，“请还金印及所据哈密十一
1015
明通鉴卷三十七
城”。甘肃总兵官周玉为之奏请，许之，果以城，印来归，【考异】据《明史》，土尔番贡狮子在是年之秋，盖边臣奏闻之日也.至是贡使人都，《纪》据书之。诏还其所拘之使臣，并厚赉之。
是月，凤阳陵火。
时有遗火山场者，遂延爇九十余里。巡按官劾留守中官王正等罪，赎杖，还职。
复召秦纮为南京户部尚书。
时言官交章论纮无罪，诏起之。
纮自为大臣，先后以劾宗戚屡得罪，赖廉直受主知，又所在著劳绩，为廷臣所推，故再仆再起云。
是岁、以河南布政使徐恪为右副都御史，巡抚河南。
格所部多王府，持法严，宗人多不悦。平乐、义宁二王，遂讦恪减禄米、改校尉诸事，勘无验，坐恪人王府误行端礼门，欲抚韩文易任，吏民罢市泣送，数十里不绝。
以平二王忿。上知恪无罪，而以二王幼，降敕切责，命与湖广巡
比至湖广、值岐王之国，中使携盐数百艘抑卖于民、为恪所持阻不行，其党密构于上，居一年，中旨改南京工部侍郎，恪上疏曰：“大臣进用，宜出廷推，未闻有传奉得者。臣生平不敢由他途进、请赐罢。”上慰留，乃拜命。
召右副都御史侣钟为户部侍郎。
后以考绩入都，得疾，遂致仕，卒。
钟以三年巡抚苏、松诸府、尽心荒政，至是召佐户部，总督仓场。未几，改吏部。
五年
春，正月，壬午，大祀南郊。
二月，丙寅、诏封安定王之族人善巴旧作陕巴为忠顺王。
时土尔番既献还哈密城，兵部尚书马文升言：“番人索畏蒙1016
纪三十七
古，必得元裔镇之。有安定王沁布旧作干奔之族人善巴，乃故忠顺王托克托之近属从孙，可主哈密。”从之。
时又有绰尔济者，沁布弟也。初，哈密无主，廷臣固尝属绰尔济，而绰尔济惮哈密多事，不欲立，及事定，又觊得爵，兵部以其反复,持不许。会诸番亦以善巴奏请,遂有是命,而以阿穆 呼朗为都督金事辅之。
庚午，减陕西织造绒毼之半，巡按御史张文请之也。
文言：“陕西岁歉之后，民病未苏，司礼监近下帖子降图式织
造绒毼数百事，并宜停止，以其价振业贫民。”命减其半。
三月、戊寅，立皇子厚照为皇太子，赦天下。
录太庙配飨功臣后。
初，功臣佐太祖定天下，卒后追封王者六人：中山、开平、岐阳、宁河、东瓯、黔宁是也，其子孙皆袭侯。至是不替爵者惟中山、黔宁而已。上以立太子，颁恩诏及之，命吏部访以闻。【考异】诸书皆系诸臣裔孙袭封于是年，惟《明史·本纪》分书之，盖访录在先，予袭在后也，《三编》统系之六年二月《目》中，亦类记访录功臣后
干五年。盖《本纪》之分书，其月日皆据《实录》也。今参《三编》所记分书之。
辛卵，古田撞叛。
初，广西猫獐，惟古田种类最繁、其强者曰韦、日白，曰闭，而皆并于韦、贼首韦朝威据古田，县官窜会城；遣典史人县抚谕，烹而食之、事闻，命副总兵马俊、参议马铉、千户王珊等进讨，皆遇伏败死。诏夺两广总督闵珪等俸，令益兵进剿。
是月，进后父张峦为寿宁侯。
先是峦封伯，请勋号诰券，尚书王恕言：“钱、王两太后正位中宫数十年，钱承宗、王源始邀封爵。今皇后立甫三年，峦已封伯，遵有此请，累圣德、不可许。”至是仍以后故晋封爵。
夏，四月，丁巳，录囚。
1017
明通鉴卷三十七
是月，大学士邱濬上言：“成化时彗星三见，遍扫三垣，地五六百震，迩者彗见天津，地震天鸣无虚日，异鸟三鸣于禁中。《春秋》二百四十年，书彗孛者三，地震者五，飞禽者三。今乃屡见于二十年之间，甚可畏也。愿陛下体上天之仁爱，念祖宗之艰难，正身清心，以立本而应务；谨好尚，不惑于异端；节财用,不至于耗国；公任使、不失于偏听。禁私谒、明义理、慎俭 德、勤政务，则承风市宠，左道乱政之徒，自不敢肆其奸，而天灾弭矣。”因列时弊二十二事，上纳之。【考异】据《明史·液传》，上书在是年。《宪章录》、《二申录》皆系之是年之四月，今据之。
五月、乙亥，太白昼见。
是月、诏求遗书，从大学士邱濬之请也。
濬言：“高皇帝当至正丙午之岁，始肇帝业、首求遗书。既平元都，得其馆阁秘册，又广购民间，一时所积不减前代。太宗当多事之时，犹集儒臣纂《永乐大典》以备考究。今承平百年，中外无事，乌可使经籍废坠！夫民庶之家，迁徙不常，好尚不一，既不能广有储藏，即储藏亦不能久远。所赖石渠邃阁，积聚之多，收藏之富，扃钥之固，类聚者有掌故之官，阙略者有缮写之吏，损坏者有修补之工，散佚者有购访之令，然后不致废坏阙失。前代藏书之多，有至三十七万卷者，近内阁书目不能什一。数十年来，在内未闻考核，在外未闻购求，及今失之，恐遂放佚。自古藏书不一所，汉有东观、兰台、鸿都，唐有秘书监、集贤院，宋有崇文馆、秘书省，国朝罢前代台监馆省之官，并其任于翰林院，设典籍二员，掌文渊阁书籍。南京国子监虽设典籍，仅掌累朝颁降之书及旧锓书板而已。今请敕内阁所藏书籍，令学士以下督典籍官、汇若干册、册若干卷，检其有副本者、分贮一册于两京国子监。若内阁所无或不备者，乞敕礼部行天下提学官榜示购访，俾所在有司校录呈送。其藏书之所，二在京师，曰内阁，日国子监，一在南京，日国子监；使一书而存数本，一本而
1018
纪 十Ե
藏三所。每岁三伏时,令翰林院僚属同赴阁、监曝书,毕事扃 𫔎。廷臣有因事欲稽考者，奏请诣阅，以为常规，则于文治有裨焉。”疏人，上嘉纳之，故有是命。《三编·质实》：“按《宋书·七俭传》称明帝置东观祭酒，《晋志》称魏兰台选二御史居殿中，《唐志》称龙朔.年改秘书省曰兰台。则宋亦有东观，魏，唐亦有兰台、不独汉也。《通典》称汉延熹二年置秘书监，《唐志》称东宫官崇文馆学士二人，《唐六典注》称魏有崇文馆，则秘书监非始于唐，崇文馆亦非始于宋也。《宋志》称秘书郭掌集贤院图籍、则宋亦有集贤院，不独唐也，唐、宋皆设秘书省，其官皆称日监、亦非唐谓之监而宋谓之省也。濬云然者，特临文偶举耳。”
加兵部尚书马文升太子少保。
文升请崇正学，抑邪说，节财用，省工作、所论奏甚众。至是以民困赋役，极陈其害，谓：“今民田十税四五、其输边塞者粮一石费银一两以上，丰年用粮八九石方易一两。若丝绵布帛之输京师者，交纳之费过于所输。南方转漕通州，至有三四石致一石者，中州岁役五六万人治河，山东、河南修塞决口夫不下二十万、苏、松治水亦如之、湖广建吉、兴、岐、雍四王府、江西益，寿二府，山东衡府，通计役夫不下百万，诸王之国，役夫供应亦四十万。加以湖广征蛮，山、陕防边，供馈饷，给军旅者、又不知凡几。赋重役繁，未有甚于此时者也。宜严敕内外诸司，省烦费、宽力役，毋擅有科率，王府之工宜速竣、庶令困敝少苏。”上皆嘉纳之。【考异】事见《明史》文升本传，证之是年河决，江、浙水灾及征蛮防边皆用工役之时，今统系之是月加太子少保下。
六月，丁未，免南錢去年被灾税粮。
是月，下御史彭程于狱。
程巡视光禄寺，见造皇坛祭器。皇坛者，宪宗斋醮之所也。程上统言：“光禄金钱，皆民膏血，用之得当，犹恐病民，况投之无益之地。先帝笃信李孜省、继晓辈，意在求福；今二人已伏辜，尚不能自免祸，焉能福人！陛下即位，若辈废斥殆尽，何复
1019
明通鉴卷二十七
有皇坛烦置器！果复有此，则宜過之将萌，如无之，请治所司逢迎罪。"时上初无造皇器之命，特光禄仍故事未革，置以备也。及得疏、以程暴扬先帝过，下锦衣狱。给事中丛兰亦巡视光禄，继上疏论之.上宥兰，夺光禄寺卿胡恭等俸，付程法司论罪。
刑部尚书彭韶，拟程赎杖还职，不许。韶复抗章申救，且言：“光禄寺糜用无籍，经费不支，牲物概赊之市肆，大为贾人累。及今不节,恐无以善后。程欲为国家惜经费,心本无他、但 不应引李孜省事。”疏人，上令光禄寺籍岁出之数以闻，而戍程及家属于边。程母李氏，年老，无他子，叩阙乞留侍养。南京给事中毛珵等亦奏曰：“"昔刘禹锡附王叔文，当窜远方，裴度以其母老为请，得改连州。陛下圣德非唐中主可比，而程罪亦异禹锡。祈少矜怜，全其母子。”不许。子尚，随父戍所，遂举广西乡试。明年，上念程母老，放还。
秋，七月、甲午、振南畿、浙江、山东饥、
时山东久早，南畿、浙江水灾，兵部尚书马文升疏请振恤、从之。
先是浙饥，余杭致仕尚书邹干疏言：“浙江水早相仍、民穷且盗。乞亟行振恤。”上以干家居忧国，赐羊酒文绮劳之。乃特遣侍郎关厚巡视浙江，督有司振济。给事中吴世忠复上疏言：“近者各行省以灾告，而浙江为甚，致廑宸衷，屡饬百司经画。乃振恤之 典有加，而惠泽之实未究。良由府县官吏，发粟不时、文书勘报，动淹旬月，俟既得食，而饥者已死。流者已远，又况书吏胥役，因缘为奸，更有不可胜言者。今欲约之以法、莫若稽诸册籍，以产之多寡验民之穷富，凡遇给振，视此为则。富者不得滥支，贫者获沾实德，庶弊革而惠行。”因条上兴水利、复常平仓二事、诏举行之。【考异】《明史稿》书振南畿、山东于是月，而振浙江更系之八月乙卯。《明史》统书之是月，《三编》纲目亦书于七月下，今从之。
1020
纪卜
是月，河复决数道、人运河、坏张秋东堤、夺汶水人海、漕流绝。命工部侍郎陈政总理河道，集夫十五万，治未效而政寻卒。【考异】诸书皆系之是年之七月，惟《明史》”运河”条下书于四年。按明年命刘大夏治河，则政卒当在是年，今牵连书之。
八月，癸卯，刘吉罢。
吉居内阁十八年，柄政久、权势烜赫。上初加委任，后眷亦渐衰，而吉无去志。及是上欲封后弟张延龄伯爵，命吉撰诰券，吉言“尽封二太后家子弟乃可”，上不悦，遣中官至其家，讽令致什，给驿归。
吉性机诈，善傅会，锐于营私，屡为言路所攻、晋官不已，人目之为“刘棉花”，以其耐弹也。吉疑其言出下第举子，因请举人三试不第者不得复会试。时适当会试期，举子已群集都下、礼部为请，诏姑许人试，后如令。已而吉罢，令亦不行，归逾年卒。【考异】据《明史·吉传》，言‘帝欲封后弟伯爵”。是年后父张峦卒，峦时已进侯，子鹤龄于是年十一月袭侯爵，则此所指盖延龄也。证之《恩泽表》，延龄封伯在八年千一月，盖帝欲以是年封，因吉言中止耳。今据《表》、《传》参书之，
乙丑，停南京、苏州、浙江额外织造，召督造官还，灾故
也。
是月，寿宁侯张峦卒，追赠昌国公、命其子鹤龄袭为侯。
峦以后父故、特赐祭葬,钦天监革职监正李华择葬地,中旨 复官，大学士徐溥等言：“即位以来，未尝有内降，幸门一开，末流安底！臣等不敢奉诏。”乃止。
冬，十月，丙辰，录囚。
壬戌，贵州都匀苗叛。
初，有苗贼七干人攻围杨安堡，都指挥刘英统兵觇之、为所困、诏镇巡官往援，乃得出。至是复有苗党乜富架、长脚等煽聚为乱，会巡抚邓廷瓒莅任，乃诏镇远侯顾溥率官兵八万人，以廷
1021
明通鉴卷.十七
瓒提督军务，太监江德监军往讨之。溥、兴祖之孙也。【考异】《明史·本纪》书“贵州黑苗叛”，证之上司及廷瓒《传》即都匀苗也，今参二《传》书之。
是月，更中盐法。
初、洪武时，各边开中商人招民垦种、筑台堡自相保聚、边方菽粟无甚贵之时、成化间始有折纳银者、然未尝著为令也。商人纳米钞给盐，恒苦守支。至是户部尚书叶淇、淮安人，盐商皆其亲识，因与淇言：“商人赴边纳粮，价少而有远涉之虞，在运司纳银，价多而得易办之利。”淇乃奏请“召商人纳银运司，类解太仓,分给诸边、每引输银三四钱有差”、视国初中米直加倍,而 无守支之苦，一时太仓银累至百余万。然赴边开中之法废、商屯撇业，菽粟翔踊，于是边储因之日虚。
《三编·发明》曰：叶淇召商纳银之议、论者多咎其更开中法，以致边储日匮。而不知明代边储之匮，自在屯政不修，而不尽关于盐法。其盐法之坏，又在势家乞中，而不关淇之变法也。
盖产盐有盈有绌，边地不能悬知，则但知召商开中而初不为支盐计。故守支之弊，在永乐时已所不免。逮宪宗之世，势家争先奏乞，所赐盐引动以万计，且许其越场支盐，不限年次，于是商人益困守支，而盐亦壅阏不行。夫商人挽输数下舆外，守支至数十年之久而不得盐，及既得盐，复为奏乞盐所壅阏而不获速售，然则商人之病开中亦极矣，虽日下令招之，其谁应哉！
淇见报中之急，乃为更制以利商、商利则报中多，报中多则国课裕，是亦救弊之策也。如云商屯撤业，边粟翔贵，独不思塞下之地，商可屯，军不可屯乎？
《明食货志》称成化时屯田法废，戍卒多役于私家，子粒不归于公廪。论者不深咎此，而徒责淇变法，亦味于轻重1022
纪二十七
之计者矣。
十一月，丙中，闭浙江温、处银坑。
是月，停纳粟例。初，成化末，以陕西、河南诸省饥，始开事例，凡纳粟者许为监生、吏、典等项。至是尚书王恕言：“永乐、宣德、正统间，天下亦有灾伤，各边亦有军饷，当时无纳粟例，粮不闻不足，军民不闻困弊。比年来一遇灾伤，辄行捐例，以致正途壅滞。出身候选，多至十五六年以上才得一官，年已向欲它日不贪财害民，何由可得！”上是其言，立命已之。
暮，谁肯尽心职业！又况前项人员既以财进身，岂能以廉律己！
十二月.丁巳，荆王见肃有罪。
见肃者，荆宪王之孙，靖王子也。靖玉三子，次见溥，封都梁王，与见肃同母。见肃怨母之昵见溥也，锢母，夺其衣食，竟死，出柩于窦。召见溥入后园，捶杀之，绐其妃何氏人宫，逼淫之。从弟都昌王见潭妻茆氏美，求通焉；见潭母马氏防之严，见潚兒马鞭之,囊土压见潭死,械系茆妃入宫。尝集恶少年,轻骑 微服，涉汉水掠人妻女、弟樊山王见漯，惧祸及已，密以闻。上召至京师，御文华殿，命廷臣会鞫。见肃引伏，废为庶人，锢之西内。
是岁、吏部主事蔡清上疏，略曰：“今日急务，在朝廷之纪纲、而其次在边境。今士大夫皆谓罪可以计免，功可以权得，苟利其家、朝廷之事不暇顾也。民之贫者无立锥之地，而宦官厮养富过王侯。朝廷锱铢取于民以为士马资者，半人于庸将之家，而转输于权幸之门，于是兵弱而不能卫民，盖士风弊则人才乏、民力屈则兵力弱，势也。夫贤者必用，不肖者必去，功必赏，罪必罚，此纪纲之大要也。若其本则在人主之一心，心正而后事可理，理明而后心可正、讲学而后理可明。真氏《大学衍义》一书，不易之则也。”上嘉纳之。【考异〕诸书不载蔡清上书事，此据《明鉴》补。证之《明史》本传，言“王恕时长吏部，访以时事，清乃上二札，
1023
明通鉴卷三十七
……请振纪纲，一荐刘大夏等三十余人，恕皆纳用。”据此，则清乃上恕札，恕纳其育，复行上奏耳。《明鉴》所载在是年卜月，今系之是年之末。
六年
春，正月，已卯，火祀南郊，
是月，吏部考察大学士邱潜言于上曰：“唐、虞三载考绩，三考验陟、今有居官未及一载而黜者，所黜徒信人言，未必皆实。此非唐、虞之法，亦非祖宗阳制也。”上然之，敕吏部：“凡历官未及三载者、俱令复任，虽经三考、非有贪暴实迹者亦勿黜。”时王恕主吏部、争之不得、遂有隙。
二月，甲寅、吏部访得开国勋臣常遇春玄孙复、李文忠玄孙璿、邓愈五世孙炳、汤和六世孙绍宗以闻。诏袭指挥使，奉先祀。
时有滁人郭琥，自言滁阳王子老舍四世孙。老舍当宣德间曾 以滁阳王亲来朝，至是琥遂冒之，命予冠带奉祀。已而为宥氏所计，宥氏者，故滁阳王邻，太祖复其家，令世守王墓者也。礼部
审《滁阳王碑》文，王实无后，老舍非王子，复夺其冠带。
是时张秋屡决，上深以为忧，命廷臣荐才识堪任者。时大夏方为浙江左布政使，以王恕荐，赐敕遣之。【考异】据《明史·本纪》、《三编》，在是年二月，证之《河渠志》“黄河”条下特书“弘治六年二月”，与《本纪》合。而“运河”条下以为七年之春，盖大夏以六年往，七年议治河，《志》中未分析。且下文所载，正直夏汛将至，漕舟鳞集，皆七年大夏经营之本末，非《二志》自相矛盾也，今分书之。
丁巳，擢布政使刘大夏右副都御史，治张秋河。
是月，兵科给事中吴世忠上言：“太宗皇帝奉天靖难、当时文臣如方孝孺、周是修、练子宁、邹瑾、魏公冕、齐泰、黄子澄诸人，皆伏节以死。夫太宗靖难者，武王之心，天下之大权也；诸臣抗节者、夷、齐之志，天下之大经也。世之论者，徒以诸臣之
1024
纪三十七
迹为疑，此皆不知祖宗之心，帝王之孝者，太宗尝谓群臣曰：‘若练子宁在、朕固当用之。’仁宗即位之初，即诏赦诸忠臣子孙。此二圣之所已行者。且仁宗既罪李时勉而日后又有‘忠文之谥，英宗既诛于谦而未几又有庙祀之举，祖宗雄略，率多类此。陛下以祖宗之心为心，褒赠诸臣、九庙神灵岂特生色而已耶！”事下礼部
议，竟格不行。【考异】据《宪章录》、《法传录》、《明书》、皆系吴世忠请褒恤方孝孺等于是月，《三编》不载，今据增.
三月，癸未、赐毛澄等进士及第、出身有差。
是月，宁夏地震。连三年共二十簇。
夏，四月，己亥，土尔番复据哈密。
善巴既立，诸番索犒赏不得，皆怨之。寻阿穆呼朗又引别部默克埒旧作乜力克人掠土尔番牛马，阿哈穆特怒，潜兵夜袭哈密，围之三日，诸番莫肯捧御，沁布忌其立，亦不援；默克埒、卫喇特以兵来助，俱败去。乃执善巴，禽阿穆呼朗，支解之。伊兰复据其城。
事闻，邱濬谓马文升曰：“西陲事重，烦公一行。”文升曰：“西域入嗜利，自古未有能为中国患者，徐当靖之。”濬复以为言，文升请行。廷臣金言：“北寇方张，本兵未可远出，请改命大臣。”已酉，遣兵部侍郎张海、都督同知缑谦经略哈密。
庚申，录因、并命南京法司暑月录囚如京师。
辛酉，久旱，敕修省，求直言。
庶子李东阳，条摘《孟子》七篇大义，附以时政得失，累数千言，上之；吏部侍郎张悦，陈“遵旧章，恤小民，崇俭素，裁冗食，禁滥罚”数事，又上修德、图治二疏；上皆嘉纳。【考异】久早求言，据《本纪》在是年四月，而东阳本传列之五年，其实五年并无久旱求言事，疑误记也
是月，太医院院判刘文泰劾吏部尚书王恕，大学士邱濬使之
也。
1025
明通鉴卷三十七
濬与恕素不相能，是年考察，怨奏罢二于人，濬调旨留之者九十余人，恕遂求去。文泰者，故往来濬家，以求迁官为恕所沮，衔之。恕里居日，尝属人作《传》，镂板以行，濬谓其沽直谤君。文泰心动，乃自为奏草，示除名都御史吴祯润色之，讦“恕变乱选法，且《传》中自比伊、周，于奏疏留中者，概云·不报，，以彰先帝拒谏、无人臣礼”，欲中以奇祸。恕奏辨，且言“文泰无赖小人，此必有老于文学多阴谋者主之，请赐廷鞠”。盖指濬也。诏下文泰锦衣狱，词连濬，诸言官亦交诋濬，请并逮祯对簿。上不悦、降文泰御医。【考异】据《明史·七卿表》，王恕致仕下，而分书忽致仕于闰月。
在闰五月、盖文泰之劾在是月，故《明史稿》书之四月癸丑，今系之是月
五月，丙寅，小王子犯宁夏、杀指挥赵玺。
闰月，乙未，免南幾被灾秋粮凡一百八十万石有奇。
应天巡抚侣钟复以饥告，“请截留苏、松、常、湖四府漕粮三十万石分振被灾郡县”，从之。
是月，太子太保吏部尚书王恕致仕。
文泰之贬也，上责恕沽名，令焚所镂板，而置濬不问。恕再疏辨，不省，乃力求去，听驰驿归，不赐敕。廷论以是不直濬。
王世贞曰：按缙绅之论，皆以文泰此举出自邱公、然三原止合略辨其事,力求归休,不当疏请廷鞠,又以“老学阴谋”肆 加诋斥。大臣恬静之体，与事君恭顺之道，惜乎无为三原谋者！盖公北人伉直少文之故。而《宪章录》为贤者讳，亦似未考其事之颠末也.
六月，庚午，京畿大旱。
飞蝗过京师，自东南面西北，日为之掩者三日。户部请“遣顺天府丞毕亨行县督捕，其直隶府、卫及各布政司、并令正、佐官行视”，从之。
壬申，总督湖广右都御史闵珪击古田叛獐，破之。
1026
纪 三 ተቲ
上年马俊等之败没也，诏切责珪等，珪乃与总兵官毛锐复进兵连破七寨，余皆就抚。遂连定百余寨，獐患渐戢。
于时南京户部员外周琦上讨撞三策，谓：“桂林之古田，柳州之马平，山势绵亘，径复冈连。大军北进则贼南走，西进则贼东 走，师甫退则贼盘据如故，以是屡发兵讨，迄不能创贼。所当厚集兵力，环四面锐攻，遏其奔窜之路以覆其巢。抚定残獐，召还逋民，编户给田，薄租赐复。或析村附邻县，或因俗置土官。三年安堵、然后班师。此为计长久之策。
如不能然，仍止调附近官军与土兵进剿，则师期不可不早。往者讨獐之师，大抵秋征冬集，春初入出，雨水既多，瘴疠将发、势不能久驻。若于六月调发、霜降进攻，不致迫于撤兵，则深阻可穷而功乃克集。
且獐贼之叛，虽常数十峒猬起，而倡乱特一二凶渠。郡县既闻窃发，四五百里禀命制府，议抚议剿，辄淹旬时，贼得以其间连结诸獐，势乃益炽。若责成分镇军官，乘其蠢动，即率所部偕郡县吏以时扑灭，则可不征师不糜饷而事济。此二者，亦创贼之策也。”
琦，马平人，生长诸獐出没之地，知其情势，故所陈策颇得贼要领，廷议皆是之，下两广守臣议行、而古田寻告捷、守臣幸纾患目前，遂置琦策不用。【考异】 周琦上《讨独三策》，诸书不载，《三编》书之是年《目》中。据云：“琦策方议行、而古田寻告捷。”是二事同在一年，今据增。
是月，改耿裕为吏部尚书，以礼部侍郎倪岳为本部尚书。
岳任事未久，会诏取国师，领占竹于四川，岳力谏，不省；给事中夏昂、御史张祯等相继争之，事竞寝。时营造诸王府，规制宏丽，逾永、宣之旧，岳请颁成式，从之。【考异】谏取四川国师事，《法传录》系之九月，证之《明史·岳传》，即擢尚书后事、今牵连并系之是月下。
1027
明通鉴卷三十七
秋、七月，刑都尚书彭韶致仕。
韶莅任三年，昌言正色，与王恕、何乔新称“三大老”。时内官王明、苗通、高永，杀人遣戍；昌国公张峦，建坟逾制，役军至数万；畿内民冒充陵庙户及勇士旗校辄免徭役，致见户不支，流亡日众。韶抗章极论，皆格不行，贵戚、近习深疾之。韶因连疏乞休，竟得请去。
八月，辛未，雨雹，大如弹丸，平地壅积。
礼部尚书倪岳疏弭灾急务，劝上勤圣学，开言路，止无功之费，停不急之役，黜奸贪，进忠直，多见采纳。
先是四方所报灾异，礼部岁终汇奏，视为具文，岳在部，乃以日月先后汇分条析、复援证经史，为上恳切言之。
甲戌，免顺天之河间、保定等府被灾夏税。
是年以灾蠲者，两京外，蠲山西太原诸府、平阳诸县夏税河南开封诸府夏税之半，祥符诸县秋粮。又免沈阳卫屯粮六万四千余石。振则自苏、松外，山东饥甚，巡抚王霁先后请发帑金五十余万，米二百余万石，选廉能吏验口给之，凡活饥民二百六十余万。【考异】以上各省蠲振，《三编》统系之闰五月《免应天、苏、松田租》目中.证之《明史·本纪》，于南畿、山东之振皆遗之，今据《三编》，汇记于是年八月下
是月，以都御史白昂为刑部尚书，代彭韶也。复召屠镛为左都御史以代昂。
九月，丁酉，免陕西被灾夏税。【考异】是年蠲振，悉其《三编》闰五月《目》中，惟漏却陕西，今据《明史》月日增。
是月，赐荆王见肃死。
见肃既系西内，复自系中摭奏见瀑罪，诬其与楚府永安王谋 不轨，诏遣使往按问不实。见滑更奏“见潚尝私造弓弩，与子祐柄有异谋”、验之得实。乃赐见潚令自尽、废祐柄，而以见溥子祐桐嗣为荆王。
1028
.. + Ե
冬，十月，丙寅，以灾伤，罢明年上元灯火庚辰，停甘肃织造绒毼。
十一月，庚申，振京师流民。
是月，诏举天下材德之士隐于山林者。顺天府尹唐恂、举布衣潘辰。
辰，景宁人，少孤，随从父家京师，以文学名，吏部以其生长京师不录，至是恂复奏，而给事中王纶、夏昂亦交章荐，乃授翰林待诏、掌典籍。《会典》成，进《五经》博士、累官至太常卿、一时士大夫重其学行、称为南屏先生。【考异】潘辰事见《明史·陈济传》，《传》言诏举才德之士在弘治六年，《明书》系之是年十一月，今从之。
十二月，乙丑，太白昼见。
辛未，以灾伤复开银米事例，备振济之用。
己卯，敕天下镇、巡官修省。
是月，南京大雷雨、拔孝陵树。
巡按河南御史涂升疏论治河。
其略曰：“黄河之为患，南决病河南，北决病山东。昔汉决酸枣，复决瓠子，宋决馆陶，复决澶州，元决汴梁，复决蒲口。然汉都关中、宋都大梁，河决为患，不过濒河数郡而已。今京师专藉会通河，岁漕粟数百万石；河决而北，则大为漕忧。臣博采舆论，治河之策有四：一曰‘疏浚，。荥、郑之东，五河之西、饮马、白露等河，皆黄河由涡入淮之故道。其后南流日久，或河口以淤高不泄，或河身狭隘难容，水势无所分杀，遂泛滥北决。今惟蹦上流东南之故道，相度疏浚，则正流归道，余波就壑，下流无奔溃之患，北岸自无冲决之虞矣。二曰‘扼塞’。既杀水势于东南，必须筑堤于西北。黄陵冈上下旧堤缺坏，当度下流东北形势，去水远近，补筑无遗，排障百川，悉归东南。由淮入海，则
张秋无患而漕河可保矣。三曰‘用人。荐河南佥事张鼐。四日
1029
明通鉴卷三十七
‘久任’。则请专任大夏，且于归德或东昌建公廨，令居中裁决也。”
上是其言，诏大夏议行之。【考异】涂升论治河，诸书不载、具见《明史·河渠志》、书于六年十二月，今据增。
是岁，擢布政使何鉴为右副都御史，巡抚江南，兼理杭、
嘉、湖三府税粮。
七年
春，正月，丁酉，大祀南郊。
是月、兴王之国安陆，舟次龙江，有慈乌数万绕舟，至黄州亦然，时以为瑞。谢疏陈五事，上嘉之。【考异】事见《明史》本传，明人诸书皆系之是年正月，以世宗故，记之特详，今据之。
二月，甲子，以去冬孝陵风雷之变，遣使祭告。敕两京群臣修省,求直言、并命内外慎刑狱,决轻系,从给事中马子聪、御 史刘琬之请也。
是月，工部尚书贾俊罢，以侍郎刘璋升任代之。河复决张秋.
时刘大夏以夏汛将至，漕舟鳞集，乃先自决口西岸凿月河以通漕。
三月，癸巳，贵州苗平。
先是巡抚邓廷瓒奉提督军务之命，以副使吴倬善计画，引赞军事。倬遣熟苗诈降富架，诱之人寇，伏兵禽之。乘势深入，连破百余寨，生禽长脚以归，群苗震慑。
廷瓒言：“都匀、清平，旧设二卫、九长官司，以土人世官，自用其法，恣虐激变，苗民乱四十余年。今元凶就除，非大更张不可。请改为府县、设流官，与土官兼治，庶可久安。”于是设府一，曰都匀，州二，曰独山、麻哈、县一，日清平。苗患自此渐息。【考异】升都匀为府，属二州一县，据《地理志》，在弘治七年五月。1030
纪三十七
盖平苗奏报在先，处置在后也、今并记之
戊申，敕两畿捕蝗。民捕蝗一斗者，给米倍之。夏，四月，丁亥，录囚。
是月，张海等自土尔番还。
海与缑谦皆庸才，行至甘州，遗土尔番人归谕其主，令还侵地，身驻甘州待之。至是阿哈穆特遣使求贡，诡言愿还善巴及哈密。廷议以番人谲诈，谋弃善巴，闭嘉峪关，绝番贡.海等闻之大喜、遂逐番使，封关而还。言官劾其罪，下狱，寻贬秩。【考异】据《明史·土尔番传》，海等还在是年。《三编》类记于六年四月，《臼》中亦云“明年”。证之《明书》、《宪章录》. 皆系之四月，今据之。
五月、甲辰、遣太监李兴、平江伯陈锐往会刘大夏治张秋决河。【考异】《宪章录》书张秋河成于是月、盖因命李兴等牵连并记也。《明史·纪》遣治在五月，河成在十二月、今据分书之.
是月、宣府、山西、河南有星昼陨。
六月，筑高邮湖堤成，赐名“康济河”。
初，白昂治开封决河讫工，遂自山东循运河而南，抵扬州，议治之。时御史孙珩、郎中吴瑞方董南河事，皆谓“高部州运河九十里，自州西北三里入新开湖道。湖凡五十里，湖东直南北为堤、洪武中障以土，正统中固以石，屡决而复修、其西北则与武安、张良、七里、珍珠、甓社诸湖相灌注，萦回数百里。每风涛作、挟舟触堤石辄坏，多覆溺者。当于湖东开复河以避其险。”
昂遂上其议，召工开凿。起杭家嘴，历清水潭，抵丁志港，长竟四十里，两岸壅土为堤，堤首尾置闸，与湖通。堤之东又置闸四，焓洞一。至是成，会大夏治张秋河、奏上之。【考异】白昂治开封决河在前、筑高邮堤在后，诸书并系之二年之冬，牵连并记耳。《三编》据其成之日，列其事于《目》中，今从之。
秋，七月，乙巳，京师地震。《三编·目》云：“月之十九日乙巳也。”此据《实录》。《明史·五行志》无月日.
1031
明通鉴卷三十七
丙午，命工部侍郎徐贯往苏、湖，会巡抚副都御史何鉴经理南畿水利。
时三吴水道湮塞，给事中叶绅、巡按御史刘廷瓒乞遣官浚治，乃命贯往。
贯上言：“自永乐初命夏原吉浚治，时以吴淞江滟沙浮荡，未克施工，逮今九十余年、港浦复塞。臣相度地势，疏吴江长桥，导太湖散入淀山、阳城、昆承等湖、又开大石、赵屯等浦，泄淀山湖水由吴淞江入海，开白鱼洪、鲇鱼口等处，泄昆承湖水由白茆港入江，开斜堰、七浦、盐铁等塘，泄阳城湖水由七丫港入海。下流既通，于是开湖州之溇泾，泄天目、安吉诸山水自西南入太湖，又开诸斗门以泄运河之水，由江阴人大江，上流亦通。东南水患少息。”并奏以主事祝萃自随，从之。
南京六、七两月，复大风雷，坏孝陵树。
八月以李东阳为礼部右侍郎兼翰林侍读学士，典诰敕。
时阁臣徐溥等以诏敕繁，请如先朝王直故事、设官专领，乃推东阳人阁典之。
晋徐溥少傅、吏部尚书、谨身殿大学士，邱濬少保、户部尚书、武英殿大学士，刘健太子太保兼礼部尚书、武英殿大学士。
九月、丁亥、以水灾停苏、松诸府所办物料，留关钞户盐备振。
是月，南京地震。
时御史宗彝等请召致仕尚书何乔新、彭韶，不报。【考异】
《明史·五行志》于是年书云：“是岁两京凡六麓。”《三编》据《实录》书于七月《京师地震》目中，云“九月戊寅南京地震，十一月壬子，京师地复震。”凡可考者三，南京一见，即是年之九月。惟九月无戊寅，戊寅为八月二十二日，盖八月丁巳朔也。《三编》“戊寅”二字疑误，否则“九月”二字当为“八月”之误。今但书“是月”，不书“戊寅”。
加吏部尚书耿裕、兵部尚书马文升俱太子太保，户部尚书叶1032
纪 三 十 七
淇、刑部尚书白昂、都御史屠濂俱太子少保冬，十月，己未，录囚。
是月，立佥民壮法
初，正统、景泰间，尝募民壮愿自效者，然未定佥法。至是以给事中孙鼐言：“令州县七八百里以上里佥二人，五百里三人，三百里四人，百里以下五人，俱于丁众粮多之家，选年力强者充之，有司以时训练。遇有调发，给粮以行。而禁占役贿纵之弊。富民不愿者，则上直于官、官自募之。”【考异】诸书皆系金民壮于二年，今据《二编》，本《实录》也。
·广洋卫指挥石文通，奏太监蒋琮僭侈杀人、掘聚宝山伤皇陵 脉及殴杀商人诸罪，琮竟减死，谪充孝陵净军。
十一月，壬子，京师地复震。
十二月，甲戌，张秋河工成。
初、刘大夏奉敕治河，时河流淌悍、决口阔九十余丈。大夏行视之，曰：“是下流未可治，当治上流。”于是即决口西南开月河三里，属之旧河，使通漕运。乃浚黄陵冈南贾鲁旧河四十余里，由曹出徐以杀水势，又浚孙家渡口，别凿新河七十余里，导使南行，由中牟、颍上东入淮。又浚祥符四府营淤河，由陈留至归德分为二：一由宿迁小河口，一由亳州涡河，俱会于淮。然后沿张秋两岸筑台立表，贯索连巨舰，穴而窒之，实以土。至决口、去窒沉舰，压以人埽，且合且决，随决随塞、连昼夜不息，功乃成。上遣行人往劳，改张秋名日安平镇。【考异】明人诸书皆系张秋河成于四月，今月日悉据《明史》纪、志。
己卵，小王子数犯甘凉、永昌、庄浪。诸被掠者，敕镇、巡官恤其家，给以牛种。
是岁，免北京、河南、湖广、陕西、山西被灾夏税。【考异】是年免各省税粮，《明史·本纪》不书月日，统系于是年之末，《三编》同，今据之。
1033
明通鉴卷三十七
前翰林院检讨庄昶，以成化初与章懋、黄仲昭等谏内廷张灯，廷杖被谪。寻授南京行人司副，居三年，母忧去。旋丁父忧，服除，不复出。居定山二十余年，学者称定山先生。巡抚王想尝欲葺其庐，辞之。荐章十余上，部檄屡趣不赴，大学士邱濬恶昶，语人曰：“率天下士背朝廷者昶也。”
是年，有荐昶者，应诏起用。昶念濬当国，不出且得罪，强起入都。阁臣徐溥欲复起为翰林，潘曰：“我不识所谓定山也。”乃复以为行人司副。俄迁南京吏部郎中，得风疾，明年乞休，部臣不为奏。又明年，京察尚书倪岳以老疾罢之。居二年卒。天启初，追谥文节。
前威宁伯王越，以汪直党被谪，时议颇以越功大罪轻、然竟无白之者。上嗣位，赦还。是年，越屡疏讼冤，诏复左都御史致仕。越时年七十，耄矣，复结中官李广，以中旨召掌院事。给事中季源、御史王一言等交章论，乃寝。【考异】以上二事、据《明史》本传皆特书于是年，诸书不载、今掘增。






