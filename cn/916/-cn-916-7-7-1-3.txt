【奉和竟陵王药名诗】

丹草秀朱翘。重台架危□。（《类聚》作{巳山}。）木兰露易饮。射干枝可结。阳隰采辛夷。寒山望积雪。玉泉亟周流。云华乍明灭。合欢叶暮卷。爵林声夜切。垂景迫连桑。思仙慕云埒。荆实剖（《类聚》作部。）丹瓶。龙刍汗奔血。照握乃夜光。盈车非玉屑。细柳空葳蕤。水萍终委绝。黄符若可挹。长生永昭皙。（○《类聚》五十六。《诗纪》七十三。）

