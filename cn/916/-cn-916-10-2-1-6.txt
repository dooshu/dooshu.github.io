【结客少年场行】

结客少年场。春风满路（文苑作路满。）香。歌撩（文苑云。一作嫌。）李都尉。果掷潘河阳。隔（乐府作折。注云。一作隔。文苑、《诗纪》并云。一作折。）花遥劝酒。就水更（文苑云。一作便。）移床。今年喜夫婿。新拜羽林郎。定知刘碧玉。偷嫁汝南王。（○本集二。文苑英华百九十五。《乐府诗集》六十六。庾开府诗集上作赋得结客少年场。《诗纪》百十四。）

