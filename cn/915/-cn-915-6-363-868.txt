○大智论记



究摩罗耆婆法师以秦弘始三年岁在辛丑十二月十日至常安。四年夏，于逍遥园中西门阁上，为姚天王出释论，七年十二月二十七日乃讫。其中兼出经本禅经戒律百论禅法要解，向五十万言，并此释论一百五十万言，论初品三十四卷，解释一品是全论，其本二品已下，法师略之，取其要足以开释文意而已，不复备其广释，得此百卷。若尽出之，将十倍于此。（同上。）



