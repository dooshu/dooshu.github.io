方回　次韵谢吕君见寄二首

弱冠清修更老成，诗来重　°故人情。

向曾屡共阿戎语，今乃新闻侯喜声。

材大君当为杞梓，哭微吾仅比瓶罂。

平生吟社雕零尽，合许忘年友与盟。

方回

方回　次韵谢吕君见寄二首

鄂城未至客湓城，谁识惓惓欲见情。

端肯寄书凭雁足，遥知求友认莺声。

论心政愿投胶漆，临路良难渡水罌。

江海一生今老矣，待来重结岁寒盟。

方回

