◎萧子云

子云字景乔，子范第九第。建武四年，封新浦县侯。梁受禅，例降爵为子。历秘书郎、太子舍人、北中郎外兵参军、晋安王文学、司徒主簿、丹阳尹丞、北中郎庐陵王谘议、参军兼尚书左丞，除黄门郎。迁轻车将军兼司徒左长史，入为吏部长兼伺中。出为贞威将军、临川内史，还除散骑常侍，复为侍中国子祭酒，领南徐州大中正，出为仁威将军东阳太守，还除宗正卿。台城陷，东奔晋陵，饿死。有《晋书》一百十二卷，《东宫新记》二十卷，《集》十九卷。

