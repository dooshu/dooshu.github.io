虞俦　秋日同官游圣感寺晚饮范公亭分韵得须对二字

招提城东隅，胜集僚友俱。

腐儒元自舑，午饭厄斋盂。

不如许一醉，况有高阳徒。

小秋颇解事，鸡鹜营庖厨。

我归与妇谋，但问酒有无。

妇言有斗酒，待子不时须。

虞俦

虞俦　秋日同官游圣感寺晚饮范公亭分韵得须对二字

木末好风来，山头凉月杅。

快哉城上亭，登临吾亦再。

堂堂文正公，精神凛犹在。

怀行且停饮，四座俱起酹。

义气激余衷，豁若挹沆瀣。

此夕饮也清，且无俗子对。

虞俦

