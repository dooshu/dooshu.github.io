黄山记游


咸淳戊辰十月既望，鲁斋鲍云、古梅吴龙翰、足庵宋复一来观黄山。贔贔登高，餐胡麻饭，掬泉饮之，不火者三日，从者皆无人色，率不能从。予三人愈清狂。上丹崖万仞之巅，夜宿莲花峰顶，霜月洗空，一碧万里。古梅谈玄，鲁斋诵史，足庵歌《游仙》、《招隐》之章。少焉，吹铁笛，赋新诗，飘然有遗世独立之兴。次蹑炼丹峰，过仙人石桥，酌丹泉，徜徉之久。次纡路水帘洞，踏月窗归。少憩兰若、把酒临风，对天都而酹之曰：“吾辈与若为熟识，他年志愿既毕，无忘此山。”

题记：以黄山幽险奇丽，可描绘之景正多，而作者却着意抒发峻峰之上，皓月之夜所产生的飘然遗世之想。以从者“无人色”、“率不能从”，说明山险路难反衬作者的意兴之浓；月夜吹笛、吟诗、谈玄，突出三人的清疏旷放；临风把酒，酹山而誓，说明兴犹未尽。结得隽永，饶有情趣。

作者简介：吴龙翰，生卒年不详。字式贤，南宋口县人。咸淳中，贡于乡。被荐为编校国史院实录院文学。德祐二年（1276），乡校请任教授，不久辞去。家有老梅，因号“古梅”。著有《古梅吟稿》。





