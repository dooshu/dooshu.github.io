释道璨　上安晚节丞相三首

相国归来卧书山，功名虽好不如閒。

向来北望中原眼，送在沧波白鸟间。

释道璨

释道璨　上安晚节丞相三首

清於独鹤瘦於梅，小袖春衫晋样裁。

推出柴车人不指，前身曾住洛中来。

释道璨

释道璨　上安晚节丞相三首

日食何曾费万钱，只将苜蓿荐春盘。

俸余不用肥奴马，留买青山取性看。

释道璨

