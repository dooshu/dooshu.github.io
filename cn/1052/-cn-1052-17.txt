佚名　朝会

华滋凝气，灵粹发祥。

紫盖轮困，金跗烩烩。

阳蓼三秀，甘泉九房。

瑞图休证，君五寿昌。

佚名

佚名　朝会

湛湛露斯，其甘如饴。

清宁鉴德，和气应之。

神云播液，冰玉凝姿。

是为仁瑞，万寿维其。

佚名

佚名　朝会

太平之符，昭发众瑞。

爰有嘉禾，异垅合穗。

大田加云，既入既刘。

野人愉愉，不亦有几。

佚名

佚名　朝会

爰有嘉禾，含章自天。

宛城洛书，粲若奎跻。

珍符天著，灵意昭宣。

永告洪业，时万斯年。

佚名

佚名　朝会

毓粹乾坤，储休阴阳。

氤氲馥郁，纷结煌煌。

融为和气，发为祥光。

瑞牍绍纪，万寿无疆。

佚名

佚名　朝会

地效珍物，时维兹禾。

秀標四颖，祥掩闰柯。

嘉生绝拟，善应为多。

光溢图谍，宣用登歌。

佚名

