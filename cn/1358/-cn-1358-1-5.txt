黄鹤楼

崔颢题黄鹤楼，太白过之不更作。时人有“眼前有景道不得，崔颢诗在上头”之讥。及登凤凰台作诗，可谓十倍曹丕矣。盖颢结句云：“日暮乡关何处是，烟波江上使人愁。”而太白结句云：“总为浮云能蔽日，长安不见使人愁。”爱君忧国之意，远过乡关之念，善占地步矣！然太白别有“捶研讨会黄鹤楼”之句，其於颢未尝不耿耿也。

