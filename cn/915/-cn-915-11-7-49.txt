◇令一品至五品各举所知诏（孝昌元年三月甲戌）

选众而举，其来自昔。朕缵承大业，综理万几，求贤致治，心焉若渴。知人则哲，振古所难，宜博访公卿，采兹声实。可令第一品以下、五品以上，人各荐其所知，不限素身居职，必使精辩器艺，具注所能，然后依牒简擢，随才收叙，庶济济之美，无替往时，謇謇之直，有申兹岁。（《魏书·孝明纪》）

