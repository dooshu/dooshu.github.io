○请以正冬至日祀圆丘议

臣闻礼以冬至祀圆丘於南郊，夏至祭方泽於北郊者，以其日行躔次，极於南北之际也。日北极当晷度循半，日南极当晷度环周，是日一阳爻生，为天地交际之始。故《易》曰：“复其见天地之心乎”，即冬至卦象也，一岁之内，吉莫大焉。甲子但为六旬之首，一年之内，隔月常遇，既非大会，晷运未周。惟总六甲之辰，助四时而成岁，今欲避环周以取甲子，是背大吉而就小吉也。

卢粲

粲，幽州范阳人。举进士，景龙二年累迁给事中，以忤安乐公主出为陈州刺史，累转秘书少监。开元初卒。

