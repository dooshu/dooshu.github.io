◇庶祖母慈祖母服

按《丧服传》释慈母如母，以为妾之无子，妾子无母，父命以为母子，然後慈母之义全也。智云有子之妾，有母之子，并乖经传所说，如母之义，何由而生？子不违父之命，岂从失礼之命。《小记》云：「慈母之父母无服。」今子服慈母如母，犹无所从，况可得从父服慈祖母乎？且先儒所云：妇人不服慈姑者，妇从夫尚犹不服，则子不从明矣。（《通典》九十八。）

