○为韦特进已下祭汝南王文

维大唐景龙二年岁次戊申月日，某官某等，谨以清酌之奠，祭於汝南王之灵：相门踵德，王实挺生，天资温克，神与聪明。人称玉树，我嗣金ぷ，芝庭欲秀，桂林将逐。惟彼雁堂，坠兹鸿陆，魅夺精气，坟迷草木。汉皇纂，周母参功，夷夏昭洗，幽明感通，九魂见日，一叶随风。孝极先妃，丹前归，慈殷诸季，素相次，楚啜泣，秦人下泪。荆分自久，棣落无馀，悲炎海之下制，惟观津之上书，鸢忌南而ㄢ水，雁爱北而随车。呜呼！凡在枝戚，衔恩极遍，宠贲濯龙，荣分化燕，独伤元子，冥寞无见。玉宸下感，金屋增悲，珠亡祸速，沙崩庆迟，绿车为赠，黄泉各思。官舍攸止，先茔甫托，齐国返葬，随原可作，灵之归来，无惑瓯骆。尚飨。

