周南　咏梅

此君一日不可欠，独尔梅花动隔年。

更有晦冥风雨在，可能相见不依然。

周南

周南　咏梅

此花高是少人知，步到乔林始见之。

老我怕风并怕雨，一年过了又无诗。

周南

周南　咏梅

不是衡寒欲避春，古来辞富不辞贫。

高之孤竹求仁辈，卑是羊裘钓雪人。

周南

周南　咏梅

诗在溪桥兴在人，年来绕树费追寻。

何人炼得冰霜骨，调出孤山韶瀋音。

周南

