附：和作


故人音问未常通，况复南西与北东。四省监司真愧我，一官潇洒孰如公。

避家作客三生恨，割地求和万古忠。相别时多相见晚，只谈今夕月耶风。

卌年游子苍梧泪，负骨心伤客路长。海上今朝新奉使，水曹旧日共为郎。

青云不少同侪贵，黄菊犹多晚节香。我亦思归归未得，相期努力爱时光。

——据丘氏《岭云海日楼诗钞》手稿第五册（己亥）第三十页





