○豐財用材 【 豐財用材】

防禦邊患、雖非一事、總其大要、不外兩途、曰豐財用材而巳。以豐財言之、月糧賞賜。俱有定額。此每鎮經常之制。可以預而計者也。行糧料草。師出無常。此每鎮不時之需。難以逆而知者也。弘治以前、每邊在倉糧料、皆百萬以上、陳陳相因、葢非一日之積也、後遭正德十五六年之間、費用俱盡、各鎮倉廩皆空、宣大遼東延綏寧夏為甚、而甘肅為尤甚、姑指一事最易見者言之、如米每石值銀一兩。而官散折銀六錢。是官軍每月止得米六斗而少四斗。軍何得不貧。米每石值三兩。軍多餓死。是官銀三兩。止當銀一兩之用。官安得不費。各邊眾口嗷嗷。皆咎巡撫不于有收之際。預買以省銀。巡撫非不知出此。其如無見銀何。人又咎戶部出納之太吝。然戶部每歲額外解發各邊官銀。動輒至數十萬。或百萬。不為不多。然歲入巳盡。而上不足以塞請者之求。葢以數年之深弊。非歲月之可以驟舉。其勢然也。理財者自古為難。而在今為尤難也。臣嘗備員各邊頗識其俗。請舉一言以贊末議之萬一。曰預而巳。假如各邊于歲用外。每歲預得見銀二十萬兩別儲之。歲小收則可買米二十萬石。大收或倍之比之以三兩折米一石在官獲三倍之利矣歉歲得一石米值銀三兩軍亦獲三倍之利矣实边于屯田之外惟此一法葢各邊穀粟之價。不論豐凶。十二月以前。其價尚可。正月以後。則日貴一日。商賈興販之術。亦無他巧。只是米賤則買于民米貴則買于官。若官府銀有餘。米賤時買于商。而以銀折放官軍月糧。米貴時俱發本色。官軍咸□而商賈亦不得以年大利矣以用材言之、取邊任之才。與內地異。邊將之選。與文臣異。副參以下。又與大將異。大抵文臣之用于邊者。論边材不出此数語當取其深沉有實材者為上。警敏識兵勢者次之。而小廉曲謹。避謗遠一者。非其人也。此種最能令人誤認奇特其好名刻薄之徒。不可用之。必壞邊事大將為貴持重有謀。能節制偏俾。而不專于勇。副參守備。但有地方之責者。固當選其勇。然非廉則地方受害。遊擊中軍千總之類。是為軍鋒。必以勇力為主而不可責備。宜行各邊總制巡撫會同巡按御史將見任副參以下。從公開註某人材器堪任何官何地、分別優劣、具奏黜陟、仍于属內體訪。果有材堪將領者、坐名保舉擢用。若大將內有不稱任者、在京從科道、在外從巡按御史、指實劾奏罷斥、然邊方之事。征戰固在將領。戎務所寄實在文臣近來臣僚之選。皆重內輕外。而于外之中。又重腹裏而輕各邊。在邊有聲望者。不久多改內地。欣然以為陞秩。或稍遲則人必慢易之矣。古稱天下安危。其重在邊。而臣又以為邊地安危。其重在文臣。嘗自歷陝西查得各邊倉糧。被官攢通同姦徒虛出通関侵盜者。動以千萬計。時管糧兵備憲臣、多考察才力不及者、或老弱不振者、調除、不惟不能禁下人作弊。亦有身親為之者。豈惟是哉。甚則身為巡撫。亦復効尤。邊備奈之何其不大壞也。自　皇上中興以來、宿弊一清、斷無此事、然臣猶以為言者、弊俗重內職而輕邊任。猶未盡變。而各邊管糧兵備之選猶輕也。至如州縣之職。尤為親民陝西雲貴四川廣西邊遠州縣、稅糧差徭。皆供邊之數。而撫養百姓尤安邊要務各正官動輒半年或一年缺員。銓司間有除補。彼或畏難。徑自舍之而去者有矣甫及數月。又以朝覲離任年餘不肯復往者有矣。此風不變。邊方困苦之軍。受衛所之害而無人為革。邊方愚弱之民。受有司之害。而無人為主。故我　皇上雖有堯舜之仁心仁聞而遠方赤子、至今十年尚未得蒙至治之澤也、伏望　聖明留意

