○請處治邪佞內臣疏 【 處治內臣】

此事亦內藉　聖母之力後來參乘之萌大都以此該文書官丘得用口傳　聖諭孫海客用凡事引誘無所不為著降作小火者發去　孝陵種菜、爾等司禮監并管事牌子、既受朝廷爵祿、我一時昏迷以致有錯、爾等就該力諫方可、爾等圖我一時歡喜、不言我今奉　聖母聖諭教誨我、我今改過、奸邪巳去、今後但有奸邪的小人、爾等司禮監并管事牌子、一同舉名來奏、該衙門知道、欽此、傳示到閣、除欽奉　宣諭、臣等另行具題外、臣等看得孫海客用、奸邪不忠。引誘蠱惑。以致虧損　聖德。舉動差錯。上違　聖母慈訓下失臣民仰望之心。論　祖宗法度。宜正典刑。罪在不赦。　皇上心雖惱恨。猶不忍加刑。薄從降斥。燭奸之明。等於日月。宥罪之仁。同於天地矣。但臣等查得舊例　孝陵種菜。皆軍人為之。二犯既發令著役。不宜止降火者。須充做凈軍。乃為正法。臣等謹擬票上請　聖裁施行、

