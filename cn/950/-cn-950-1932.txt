杨万里　题盱胎军东南第一山二首

第一山头第一亭，闻名未到负平生。

不因王事略小出，那得高人同此行。

万里中原青未了，半篙淮水碧无情。

登临不觉风烟暮，肠断渔灯隔岸明。

杨万里

杨万里　题盱胎军东南第一山二首

建隆家业大於天，庆历春风一万年。

廊庙谋谟出童蔡，笑谈京洛慱幽燕。

白沟旧在鸿沟外，易水今移淮水前。

川后年来世情了，一波分护两涯船。

杨万里

