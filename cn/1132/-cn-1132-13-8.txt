八画


〔一〕


玩弄眉颊间，剧兼机杼役。

青天莹如镜，凝津平如研。

青青园中葵，朝露待日晞。

青青河畔草，郁郁园中柳。

青青河畔草，绵绵思远道。

青袍似春草，长条随风舒。

青楼临上路，相期竟路赊。

势家多所宜，咳唾自成珠。

其人虽已没，千载有馀情！

苦我怨气兮浩于长空，六合虽广兮受之应不容！

苦辛何虑思？天命信可疑。

苦相身为女，卑陋难再陈。

昔为万乘君，今为丘中土。

昔为匣中玉，今为粪上英。

昔为倡家女，今为荡子妇。荡子行不归，空床难独守。

昔如韝上鹰，今似槛中猿。

昔别春草绿，今还墀雪盈。

昔我同门友，高举振六翮。不念携手好，弃我如遗迹。

昔君与我兮形影潜结，今君与我兮云飞雨绝！

若使月光无近远，应照离人今夜啼。

直置风云惨，弥怜心事乖。

苔生履处没，草合行人疏。

苔生履迹处，花没镜尘中。

茅茨隐不见，鸡鸣知有人。

林中满明月，是处来春风。

林密户稍阴，草滋阶欲暗。

林寒木皮厚，沙回雁飞低。

林寒正下叶，钓晚欲收纶。

林壑敛暝色，云霞收夕霏。

枥马夜方饲，边衣秋未重。

析析就衰林，皎皎明秋月。

析骸犹换子，登爨已悬巢。

或与归波送，乍逐翻流上。

或以一金恨，便成百年隙。

卧石藤为缆，山桥树作梁。

卧藤新接户，欹石久成阶。

雨住便生热，云晴即作峰。

雨点散圆文，风生起斜浪。

郁郁涧底松，离离山上苗，以彼径寸茎，荫此百尺条。

奇文共欣赏，疑义相与析。

奄忽随物化，荣名以为宝。





〔丨〕


非必丝与竹，山水有清音。

非其种者，锄而去之！

虎啸谷风起，龙跃景云浮。

明月在云间，迢迢不可得。

明月照积雪，朔风劲且哀。

明月照高楼，含君千里光。

明月照高楼，流光正徘徊。

明月照高楼，想见余光辉。

明灯照空局，悠然未有期。

明明如月，何时可掇。忧从中来，不可断绝。

明朝弄梳台，黛眉类扫迹。

岸花临水发，江燕绕樯飞。

岸烟起暮色，岸水带斜晖。

岩下云方合，花上露犹泫。

岩穴无结构，丘中有鸣琴。

罗裳易飘飏，小开骂春风。





〔丿〕


钗边烂熳插，无处不相宜。

氛氲门里思，逶迤水上风。

垂纶在林野，交情远市朝。

垂罗下椒阁，举袖拂胡尘。

垂情向春草，知是故乡人。

物华不相待，迟暮有馀悲。

物我一无际，人鸟不相惊。

物故不可论，途穷能无恸。

委翠似知节，含芳如有情。

佳人慕高义，求贤良独难。

佳丽尽关情，风流最有名。

佳期期未归，望望下鸣机。

侧侧力力，念君无极。

侧径既窈窕，环洲亦玲珑。

凭高川路近，望远阡陌多。

侬作北辰星，千年无转移。

的的帆向浦，团团月隐洲。

的皪愁睇光，连娟思眉聚。

征人拔剑起，儿女牵衣泣。

彼苍者何辜？乃遭此厄祸。

径万里兮度沙漠，为君将兮奋匈奴。

所遇无故物，焉得不速老？

金风荡初节，玉露凋晚林。

金谷宾游盛，青门冠盖多。

金波丽鳷鹊，玉绳低建章。

金笳夜一远，明月信悠悠。

采桑渡头碍黄河，郎今欲渡畏风波。

采菊东篱下，悠然见南山。

念尔零落逐寒风，徒有霜华无霜质

念此一筵笑，分为两地愁。

念吾一身，飘然旷野。

贫交欲有赠，掩涕竟无言。

贫富常交战，道胜无戚颜。

朋情以郁陶，春物方骀荡。

昏旦变气候，山水含清晖。

鱼戏新荷动，鸟散馀花落。

兔园标物序，惊时最是梅。

狐兔穴宗庙，霜露沾朝市。

枭骑战斗死，驽马徘徊鸣。





〔丶〕


京华游侠窟，山林隐遁栖。

京洛多尘雾，淮济未安流。

夜中不能寐，起坐弹鸣琴。

夜江雾里阔，新月迥中明。

夜雨滴空阶，晓灯暗离室。

妾心依天末，思与浮云长。

妾乘油壁车，郎骑青骢马。

单衫杏子红，双鬓鸦雏色。

河中之水向东流，洛阳女儿名莫愁。

河长犹可涉，海阔故难飞。

泊处空馀鸟，离亭已散人。

泠泠玉潭水，映见蛾眉月。

泣血仰头兮诉苍苍，胡为生兮独罹此殃！

泻水置平地，各自东西南北流。

宝帐三千所，为尔一朝容。

定取流霞气，时添承露杯。

空村馀拱木，废邑有颓城。

空城客子心肠断，幽闺思妇气欲绝。

空城落日影，迥地浮云阴。

空翠难强名，渔钓易为曲。

帘月度斜晖，风光起馀馥。

宛洛佳遨游，春色满皇州。

郎见欲采我，我心欲怀莲。

郎如洛阳花，妾似武昌柳。

郎作十里行，侬作九里送。

诗书敦宿好，林园无世情。

房栊无行迹，庭草萋以绿。





〔乛〕


居生不乐，不如早去，下从地下黄泉。

居常土思兮心内伤，愿为黄鹄兮归故乡。

刷羽同摇漾，一举还故乡。

弦断犹可续，心去最难留。

弦随流水急，调杂秋风清。

孟夏草木长，绕屋树扶疏。

孤飞本欲去，得影更淹留。

孤光独徘徊，空烟视升灭。

孤屿媚中川。

孤灯暧不明，寒机晓犹织。

孤征越清江，游子悲路长。

孤魂翔故域，灵柩寄京师。

始作阳春曲，终成苦寒歌。

迢迢万里帆，茫茫欲何之？

迢迢百尺楼，分明望四荒。

迢迢牵牛星，皎皎河汉女。

迢迢新秋夕，亭亭月将圆。

驾言登五岳，然后小陵丘。

细尘梁下落，长袖掌中娇。

细落疑含雾，斜飞觉带风。





