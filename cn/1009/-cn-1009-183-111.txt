赵师秀　题方兴化茔舍

使君如玉不雕镌，可惜埋藏已十年。

佳兆昔令人入梦，遗经今有子能传。

紫藤附暖应生地，苍柏凌空欲到天。

要识德源无尽处，一池清甚发渊泉。

赵师秀

赵师秀　题方兴化茔舍

晴檐方听夜淋浪，晚送儒臣别建章。

但欲有言扶国是，不嫌无计作身防。

轻舟过处猿频断，旧宅开时菊正黄。

心事对床应细语，得归如此亦何妨。

赵师秀

