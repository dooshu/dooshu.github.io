【歌二首】

〖据《汉书》。广川王去以阳城昭信为后。幸姬陶望卿为修靡夫人。主缯帛。崔修成为明贞夫人。主永巷。后昭信谮望卿失宠。去与昭信等饮。诸婢皆侍。去为望卿作歌。竟杀望卿。昭信欲擅爱。曰：王使明贞夫人主诸姬。滛乱杂禁。乃禁闭诸姬。非大置酒召。不得见。去怜之。为作歌曰：〗

背尊章。嫖以忽。谋屈奇。起自绝。行周流。自生患。谅非望。今谁怨。

（〇《汉书》广川惠王越传。《乐府诗集》八十四。《诗纪》一。）

