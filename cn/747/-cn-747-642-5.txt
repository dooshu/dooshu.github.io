○尧见姑射神人赋（以“圣德之崇，然钦道”为韵）

帝尧以化成於万国，歌宣於九德。出汾水之阳，经姑射之侧。峰峦交映，若睹神人之形；冰霜相鲜，皆呈处子之色。若非感而遂应，灵而不测。何以见不死之庭，当至人之域。始其厌宫室，出茅茨。驾鸾辂，建羽旗。若光若灭，乍合乍离。寓目於岩之顶，驻跸於沮洳之湄。爰按节而至矣，乃倾盖而望之。倏而五缭绕，群仙缥缈。出碧岭之崇崇，临丹邱之。瞻童颜之丽，绰约则多；观羽服之鲜，衤衤丽非少。集其侣乍谓昆仑之巅，状其居不异蓬莱之表。由是我山，瞩天浔。既元览而旨远，亦高蹈而思深。乃曰我以万姓臣服，八荒君临。盖天下之至贵，亦域中之所钦。安知阻兹崖，隔彼岑。有吸风之人，遐不可见；仰承云之客，高不可寻。既而俨珠旒，端玉藻。增肃穆之敬，念希夷之道。见仙人之岳岳，徒仰高山；望鸾鹤之翩翩，且轻大宝。既而求之不得，瞻之在前。念四子而莫来莫往，思一人而无党无偏。乘白云而何及，引黄屋而来旋。故能戒以无怠，防於未然。向使忘鹑居之性，徇龙驾之盛。则光宅之德，徒闻乎以遨以游；比屋之听，讵见乎乃神乃圣。我皇明四目，达四聪。惟神也爱而见，惟圣也感其通。不窥仙於饮露，不问道於顺风。则姑射之神，未为尽善；陶唐之主，未足比崇。

