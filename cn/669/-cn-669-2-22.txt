22　冥豫冥升之義


冥於豫而勉其有渝，開遷善之門也。冥於升而勉其不息，回進善之機也。

【元圻案】豫上六程傳：「耽肆於豫，昏迷而不知反，故冥豫以成。苟能有渝，則可无咎〔一〕。聖人發此義，所以勸遷善也，故不言冥之凶〔二〕，專言渝之无咎。」又升上六傳：「求升不已之心，有時而用於貞正，而當不息之事，則爲宜矣。」

〔一〕「可无」，原作「無可」；「冥」，原作「豫」，皆據中華本二程集周易程氏傳卷二周易上經下改。

〔二〕「可无」，原作「無可」；「冥」，原作「豫」，皆據中華本二程集周易程氏傳卷二周易上經下改。





