【丹霞蔽日行】

〖《诗纪》云。魏文帝《诗》曰：丹霞蔽日。采虹垂天。明帝步出夏门行亦云。〗

纣为昏乱。虐残忠正。（《类聚》作残忠虐正。乐府同。）周室何隆。一门三圣。牧野致功。天亦革命。汉祚（《类聚》作祖。乐府同。）之兴。阶秦（本集作秦阶。）之衰。虽有南面。王道陵夷。炎光再幽。殄（《类聚》作忽。乐府同。）灭无遗。（○《类聚》四十一。《乐府诗集》三十七。本集六。《诗纪》十三。）

