曾丰　中都寄广东提干彭元忠四首

舜峰虫鸟乱号鸣，犹是箫韶节奏余。

入耳虽归哦咏里，收心更听寂寥初。

曾丰

曾丰　中都寄广东提干彭元忠四首

君到韶如杜到夔，新功不比旧炉锤。

磨砻诗律如韶律，未必知音有仲尼。

曾丰

曾丰　中都寄广东提干彭元忠四首

同年同郡更同官，无适非风况岁寒。

最是西湖如同赏，却相先后到长安。

曾丰

曾丰　中都寄广东提干彭元忠四首

十期九度自参差，彼此无词可遂非。

投老江西沙石畔，鸥盟不请更相违。

曾丰

