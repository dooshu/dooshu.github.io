【天郊飨神歌】

整泰坛。祀（《晋书》作盛。《初学记》同。）皇神。精气感。（《初学记》作盛。）百灵宾。蕴朱火。燎芳薪。紫烟游。（《初学记》作起。《诗纪》云。一作起。）冠青云。神之体。靡象形。旷无方。幽以清。神之来。光（乐府作亢。）景照。（《晋书》作昭。韵补同。）听无闻。视无兆。神之至。举歆歆。动余心。神之坐。同欢娱。泽云翔。化风舒。嘉乐奏。文中声。八音谐。神是听。咸洁齐。（《宋书》作齐。）并芬芳。烹□牲。（《宋书》作牲□。）享玉觞。神悦响。歆礼祀。佑大晋。降繁祉。祚（《晋书》作作。）京邑。行（《晋书》作广。）四海。保天年。穷地纪。（○《宋书》乐志。《晋书》乐志。《乐府诗集》一。广《文选》十一。《诗纪》三十九。又《初学记》十三引神、宾、薪、云四韵。韵补四引昭、兆二韵。）

