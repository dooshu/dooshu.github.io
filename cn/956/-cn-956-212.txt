方回　次韵沈茂实小园偶书

人因雅俗分高下，同是园林兴不同。

时觉燕莺相尔汝，焉知蜂蝶有雌雄。

岂惟酒可兼诗可，常在花中与竹中。

秋老纱窗犹未换，要令深夜月华通。

方回

方回　次韵沈茂实小园偶书

秋风稉稻又尝新，续食年年肯济贫。

远学佺期响□□，近同东老致仙人。

贵公勋业一杯水，俗子面颜三斛尘。

流火授衣诵豳什，戒寒深恐雁来宾。

方回

