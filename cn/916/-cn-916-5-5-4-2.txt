【拟青青河边草】

荧荧山上火。苕苕隔陇左。陇左不可至。精爽通寤寐。寤寐衾□（玉台作帱。乐府同。）同。忽觉在他邦。他邦各异邑。相逐不相及。迷墟在望烟。木落知冰坚。升朝各自进。谁肯相攀牵。客从北方来。贻我端弋绨。命仆开弋绨。中有隐起圭。长跪读隐圭。词苦声亦凄。上言各努力。下言长相怀。（○玉台新咏三。《乐府诗集》三十八作青青河畔草。《诗纪》五十四。）

