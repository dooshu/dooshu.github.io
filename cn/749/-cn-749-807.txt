沈刚孙


刚孙，荆溪（今江苏宜兴）人。宝庆元年（1225）昌国县令。二年（1226），致仕。

酹江月

我来访古。把尘襟、都付一声鸣橹。笑把瑶觞波浩荡，却忆长鲸吞吐。坐挹高风，骨清毛冷，不作嚣尘语。客星何在，谩留遗像江渚。

试问泽畔羊裘，当时何事，知禹弇宫武。金印貂蝉谁不爱，只为汗颜巢许。幸有高台，较他箕颍，未肯轻输与。酒酣长啸，翩然谁共飞举。







