苏轼　再过泗上二首

眼明初见淮南树，十客相逢九吴语。

旅程已付夜帆风，客睡不妨背船雨。

黄甘紫蟹见江海，红稻白鱼饱儿女。

殷勤买酒谢船师，千里劳君勤转橹。

苏轼

苏轼　再过泗上二首

系舟淮北雨折轴，系舟淮南风断桥。

客行有期日月疾，岁事欲晚霜雪骄。

山根浪头作雷吼，缩手敢试舟师篙。

不用然犀照幽怪，要须拔剑斩长蛟。

苏轼

