绿矾采鸡：

诸暨有货药毒人者，问于郦暖。郦曰：「汝欲其急死乎？」曰然。曰：「亟死祸将及身，不若缓之，使其人不知，可自免也。」其人善之，乃易绿矾与之，约有数月始应。至期又问曰：「汝欲其必死乎？抑尚可解也。」曰：「吾昔有甚怒，今稍解矣。」曰：「前与者绿矾也，不能杀人，殆缓尔怒耳。」其人悔谢而去。是年母鸡抱卵，三日羽毛变五采，头距易状。遍邑人来观，曰凤雏也。恐非地方利，夜纵之长山上。钱德洪有《绿矾采鸡传》。



