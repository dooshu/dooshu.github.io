○为政事贺苗稼状

右：臣等昨面奉圣旨，以近日暴风雨，恐麦有损，陛下务农在候，辍膳终朝，忧劳之甚，起居不怿。臣等闻重华之德，昌发用心，夏禹则为人先，成汤自以身祷：求诸往事，未或前闻。天与圣符，风将雨止，杲杲之日，吐扶桑而已霁；之野，合岐麦而皆秋：仍滋北里之禾，更润南山之豆。京坻可望，不知日用之功；旒注怀，尚切在予之念。臣叨陪近侍，亲奉德音，上贻虑於纳隍，下增忧於折鼎。无任惶悚之至。

