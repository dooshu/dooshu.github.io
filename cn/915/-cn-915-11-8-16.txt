◇喻旨尔朱荣

帝王迭袭，盛衰无常，既属屯运，四方瓦解。将军仗义而起，前无横陈，此乃天意，非人力也。我本相投，规存性命，帝王重位，岂敢妄希，直是将军见逼，权顺所请耳。今玺运已移，天命有在，宜时即尊号。将军必若推而不居，存魏社稷，亦任更择亲贤，共相辅戴。（《魏书·尔朱荣传》。荣迁帝于河桥，至夜四更中，复奉帝南还营幕。帝忧愤无计，乃令人喻旨于荣。）

