苏舜钦


舜钦字子美。其先梓州人，家开封。易简孙。生于大中祥符元年（1008）。景祐元年（1034）进士。庆历四年（1044），大理评事，召试，授集贤校理、监进奏院。坐用故纸钱，除名，居苏州，买水石，作沧浪亭以自适。终湖州长史。庆历八年（1048）卒，年四十一。有沧浪集。

水调歌头

沧浪亭

潇洒太湖岸，淡伫洞庭山。鱼龙隐处，烟雾深锁渺瀰间。方念陶朱张翰，忽有扁舟急桨，撇浪载鲈还。落日暴风雨，归路绕汀湾。

丈夫志，当景盛，耻疏闲。壮年何事憔悴，华髮改朱颜。拟借寒潭垂钓，又恐鸥鸟相猜，不肯傍青纶。刺棹穿芦荻，无语看波澜。







