○责授张廷范等敕

太常卿张廷范、太常少卿裴磵、温銮、祠部郎中知制诰张茂枢等，蒋元晖在枢密之时，与柳璨、张廷范共为朋扇，日相往来，假其游宴之名，别贮倾危之计。苟安重位，酷陷朝臣，既比阴谋，难宽大辟。柳璨已从别敕处分，廷范可责授莱州司户。裴磵等常同聚会，固共包藏，磵可青州北海尉，銮临淄尉，茂枢博昌尉，并员外置。

