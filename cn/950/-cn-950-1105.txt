杨万里　苦热登多稼亭二首

日脚斜红欲暮天，倚栏垂手弄云烟。

两行相对树如许，一叶不摇风寂然。

剩欲啜茶还罢去，却愁通夕不成眠。

黑丝半把垂天外，白雨初生远岭边。

杨万里

杨万里　苦热登多稼亭二首

吏散庭空便悄然，不须休日始偷闲。

鸥边野水水边屋，城外平林林外山。

偶见行人回首却，亦看老子立亭间。

暮蝉何苦催归急，只待凉生月半环。

杨万里

