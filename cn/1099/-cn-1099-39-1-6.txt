○議事奏狀 【 查核錢糧】

一查得成化七年奏　准將江南應天府幷蘇松等府該起運?洲淮安二處水次常盈倉糧、俱撥官軍過江、就各處倉塲交兌、每石除原定加耗外、另加過江水腳米一斗、所以軍得腳價、民免遠運、彼此有益、交相稱便成化十三年十四年仍令民運赴瓜淮交兌、民有盤費之損、軍無加增之益、軍強民弱民運至?淮不止水腳之費□兌艱難有意外之憂不如軍運繇是言之、則知民運至瓜淮。不若軍到江南領運之便明甚。如蒙乞　勑該部會議、合無將今後儹運瓜洲淮安二處水次常盈倉糧、照例加與腳耗、仍令官軍過江依期前去各處水次領兌、庶幾軍民兩便、漕運不悞、

前件仍照舊例民運於瓜淮及常盈倉兌納

一蘇松常鎮及嘉湖杭七府、歲輸正耗稅糧八百餘萬石、租重差繁、民多逃移、松江一府二縣之民、巳包納坍江逃絕人戶稅糧五萬有餘、其他可知、且杭鎮二府、稅糧雖多、不過起運南京各衞倉徐州等倉、及兌軍儹運而巳、蘇松常嘉湖五府稅糧、除起運兩京內官監供用庫光初寺衙門白熟粳米白熟糯米一十四萬三千九百九十餘石、每石連加耗腳價盤用、有用糙米四石三斗二升者、有用糙米三石三升者有用糙米二石七斗者、共用糙米四十餘萬石、蘇松常三府、又起運兩京各衙門、幷公侯駙馬伯祿米二十八萬餘石、連加耗腳價盤用、共用糙米五十餘萬石、約用運夫二萬有餘、自備衣粮盤費、又不可以數計、况涉歷江湖、過閘過壩、盤灘剝淺、辛苦萬狀、或不幸又有遭風覆沒之虞、四五箇月不得到京、及至到京、或遇陰雨不得曬晾、動輒守候一兩箇月、不能進倉如遇各衙門忠誠為　國。知民艱苦官員。白粮交收其難如此可不加意軫卹乎隨即照數收受出給關單糧納受福若遇惟利是嗜。不知民難官員。百般刁蹬。任意需索。捉斛較量。衝撒在地者。皆不作數。或百十石。或五七十石。一例折算。照數添補。以致借債賠補。破產還債。年年如此。民財如之何不殫。財殫力屈。民難過活。千國于民皆宜深計誠恐久則致生他變。不特收糧之弊如此而各庫收受一應官物其弊亦然請勑戒諭兩京。一應收受錢銀內外官員。今後務要各公乃心憫念民難。如遇錢糧到於倉庫。辨驗堪中。隨即收受。毋刁蹬留難。毋巧取財物。毋多收斛面。毋多稱斤重。為　國愛惜民力。培養元氣。如或仍前不悛。剝削糧納。許廵倉廵庫御史指實參奏如此更難不分內外一體拿問如此則法無偏私而人自畏服。東南生靈之福也。

前件准擬行文禁約

一查得在京光祿寺歲用白熟粳米三萬八千一百二十五石、南京光祿寺歲用白熟粳米一萬五千石、在京光祿寺日支飯米、臣不知其數、南京光祿寺日支飯米、臣頗知其槩、其每日所造之飯、止供南京尚寶司六科廵城都督本寺及四署官數員而巳。其餘則送各監局匠人本寺廚役。及以此米送淮清橋三飯堂。造飯濟貧。大抵此米以一百分為率。官員所食不及一分。而匠人廚役貧子所食。反有九十九分之上。且此白熟米。得之非易。方其初收之時。鄉民選取一色好稻。舂碾成米。篩簸擇好者取之。其不好者退之。勞費民力。頗多。實非常米比論事体極為明透可比在　廷文武大臣非公差見辭奉　旨賜酒飯則不得食而匠人廚役貧子反得食之况環衞之士。與　朝廷守宮禁。防奸細。比之匠人廚役貧子。輕重不同。環衞之士止食四門倉之米所造之飯而匠人廚役貧子卻食如此好米非惟人民辦納艱難抑且貴賤輕重不分乞　敕該部會議、合無今後兩京光祿寺、合用祗待近侍官員及四夷使臣等項、方許會計白熟粳米、其餘匠人廚役飯食、與夫飯堂造飯之米、另項會計次等熟米、得　旨南京光祿寺扣筭官員食用外其餘只與二等米食但以熟米不分顆粒大小顏色紅白一例收受支給、如此非但辦納者頗省勞費、而飯食亦有差矣、

