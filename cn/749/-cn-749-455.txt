刘珙


珙字共父，崇安人。宣和四年（1122）生。登绍兴十二年（1142）进士乙科。迁礼部郎官。孝宗朝，拜参知政事。淳熙五年（1178）卒，年五十七。尝手书诀张栻、朱熹，以未能为国雪耻为恨。谥忠肃。

满江红

遥寿仲固叔谊

南郭新居，忆乡社、久成疏隔。乘暇日、风吹衣袂，花迎村陌。果核鸡豚张燕豆，儿童父老联宾席。想笋舆、到处水增光，山添色。

应情念，天涯侄。随官牒，飘萍迹。叹离多聚少，感今思昔。鬓影羞临湘水绿，梦魂常对屏山碧。凭画栏、搔首望归云，情无极。







