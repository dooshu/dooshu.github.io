○書楊少傅陳情題本副錄後

余嘗觀先正范文正公生二歲而孤、母謝夫人、貧無依、再適長山朱氏、予觀楊文貞集所載題羅氏卷後知羅氏為文貞同母異姓兄弟今觀此文益了然文貞不以此事為諱而傳之于後亦盛德之一也洎文正貴、以朱氏長育之德、每思厚報凡朝廷所加賞、輒丏以逮之、甚至朱氏兄弟卒、皆為殯葬、歲別致祭享嗚呼文正存心若是之厚者、其忠孝之大節、豈不因是而可見哉、今觀少傅兵部尚書、兼華葢殿大學士西昌楊公士奇、其事殆與文正公同、而存心之厚、又千載而相符者也、公生歲餘、其先君子少、傅公弃世、賴繼父前進士羅君子理撫育數載之勤後子理官德安、坐累謫戌永昌卒、二子長憲補戍役、次京家居養母、母卒亦坐累、當種田北京時　太宗皇帝親征北虜、　仁宗皇帝、居東官監國留公輔導公念憲兄弟、不幸皆以事遠役、母夫人墳墓無所託、具其情以聞。意欲丐宥京以止?帚奉歲時奠埽卒之感動淵衷。親洒寶翰。命永昌軍役并免之。觀公之追念其親。逮于羅氏。洎仁廟之所以體臣下之情。垂保全之德。皆本乎人心天理之至而曠古所無之典也何其盛哉。距今二十年。京來省公于北京。請錄當時題本。以垂示羅氏子孫。公既識之、復出以示予。惟公以宏才碩學。歷事　三聖。勳業在　朝廷聲名滿天下。其位遇之隆、倚任之重、葢有過于文正而其平生出處之槩。存心之厚。則未始有異也。且世之人。一隸戎籍。子孫往往貽累于無窮。今羅氏子孫。獲享安逸之利若此者。固荷　朝廷恩德之大而寔本于公忠孝之所推也。拜觀之餘。敬書此干末。為羅氏之後人。尚世世念之哉。

皇明經世文編卷之十八終







