◇以周铁虎配食高祖庙庭诏（天嘉五年三月壬午）

汉室功臣，形写宫观，魏朝猛将，名配宗祧，功烈所以长存，世代因之不朽。故侍中、护军将军、青冀二州刺史、沌阳县开国侯铁虎，诚节鲠亮，力用雄敢，王业初基，行间累及，垂翅贼垒，正色寇庭，古之遗烈，有识同壮，陨身不屈，虽隆荣等，营魂易远，言追嘉惜，宜仰陪ヂ寝，恭颁飨奠，可配食高祖庙庭。（《陈书·周铁虎传》）

