财赋之数

今天下岁征税粮，凡三千六百三十二万一千余石，内三百二十万九千石，折银八十一万四千余两。户口、商税除折米外，并船料钞折银可得四十三万九千余尔。各矿银课，岁办一十五万一千余两，（「岁办二十五万一千余两」，「岁」原作「税」，据明纪录汇编改。后文中「岁」亦多作「税」，径改，不再出校。）盐场岁卖折盐银常不下数千万两。如此而岁用犹云不足，何也？祖宗时岁用颇省，以黄蜡一事计之，岁用不过三万斤，正统末四万斤，景泰、天顺间加至八万五千斤，成化十一年后遂加至十二万，其余可推也。

