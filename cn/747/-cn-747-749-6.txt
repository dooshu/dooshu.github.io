○王晏实除齐州吴初本邑州陈亻廷渝州刺史等制

敕。正议大夫前使持节淄州诸军事安淄州剌史上柱国太原县开国男食邑五百户赐紫金鱼袋王晏实等。俟善政而後用，或蔑无所闻；滞序进之常途，则怨生於下。古今政柄，患斯二者。晏实、初本、亻廷等三人，入仕年多，亦尝为郡，闻无悔吝，是熟诏条。济南跨河，有兵有赋，巴渝夷俗，慷慨豪健，形於乐曲，尔其往哉。古之人有言曰：子苟为善，谁敢不勉。身率以正，孰敢不正，欲谨於行，在於廉平。宏宗温慎有馀，王属咸为清秩。铢以文学，尝佐贤侯，作掾京兆，亦曰美仕。皆有官业，慎无自薄。可依前件。

