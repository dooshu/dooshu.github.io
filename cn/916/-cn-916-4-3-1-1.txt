【孝经诗二章】

（《诗纪》云。春秋正义曰：傅咸七经诗。王羲之写。今所存者六经耳。）

立身行道。始於事亲。上下无怨。不恶於人。（《类聚》作不敢恶人。《诗纪》云。一作不敢恶人。）孝无终始。不离其身。三者备矣。以临其民。

以孝事君。不离令名。进思尽忠。义则不争。（《类聚》作不义则争。）匡救其恶。灾害不生。孝悌之至。通於神明。（○《类聚》五十五。《初学记》二十一。《诗纪》二十二。）

