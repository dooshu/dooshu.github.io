方逢辰　石峡山茶盛开

冰崖赤骨物俱老，火树生阳我不孤。

铁叶几经寒暑战，丹心不为雪霜枯。

托根峡里老居士，加号花中烈丈夫。

颜色不淫枝干古，洛阳牡药只为奴。

方逢辰

方逢辰　石峡山茶盛开

凡卉春妍夸国色，此花阴极抱阳明。

人疑芝草非时出，我谓丹砂托树生。

可惜洛中忻富贵，不知霜里蓄精英。

老夫诗若宋初出，牡药如何得盛行。

方逢辰

