程公许　送别彦威侄西归侍母

先集载行橐，叩阍书万言。

风云乘快便，雨露沐殊恩。

客里仍分袂，天涯想倚门。

去留交喜戚，情不尽离尊。

程公许

程公许　送别彦威侄西归侍母

况自宦情薄，示忘嫠纬忧。

圣知非我责，若要尽心酬。

牛陇松萝月，鸥汀水竹秋。

丁宁与将护，待我赋归休。

程公许

程公许　送别彦威侄西归侍母

宇宙暗矛戟，吾当保处归。

故山几幸免，暮景傥同依。

若见亲知问，愁无羽翮飞。

一箪元自足，底用带金围。

程公许

