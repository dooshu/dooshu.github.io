自皖江过彭蠡连乘迅风时予赴官湖西

风猎猎水茫茫青山两?如驱羊大孤小孤争鷁首轻帆坐啸陵马当远看五老之峰冒云雾白头如雪须髯苍我欲往从之川路一何长不见青莲与白傅至今犹有读书堂官限催人何太急风樯破浪横飞扬谁知予梦在庐岳暮云回首劳相望

淦川夜读王迈人方伯三仕草有寄【王在巴陵有嘉陵水声歌至是官豫章入觐】

王子称诗无古今哀丝杂管伤人心醉歌斫地横沾襟丹枫丛筱金川曲把尔瑶华向银烛朔风微霰响枯木巴南万里豺虎满曼声促节随长短一曲嘉陵肠寸断羊城别後聚洪都立谈未尽各天隅谁能对此不踟蹰李太虚宗伯自章门过访萧江值余按部未归停舟浃旬聊书代柬

萧江江头枫叶赤雨雪行人断行迹元礼仙舟何处来栖迟久作忘归客水落章门上水难多君直到使君滩羽檄宵驰官吏急金尊咫尺阻清欢短札新诗胜琼玖珍重摩娑不离手更携仙酒及良方使我红顔无皓首感君意惜君留君家羣玉有高楼弹筝鼓瑟兼箜篌天寒夜永宜歌醉恼杀孤眠一钓舟

