刘克庄　哭孙季蕃二首

岁晚湖山寄幅巾，浩然不见两眉碑。

看花李益无同伴，顾曲周郎有后身。

厚禄殷勤营葬地，隐君欢喜得吟邻。

看来造物于君厚，判断风光七十春。

刘克庄

刘克庄　哭孙季蕃二首

每岁莺花要主盟，一生风月最关情。

相君未识陈三面，儿女多知柳七名。

自有菊泉供祭享，不消麦饭作清明。

老身独殿诸人后，吟罢无端雪涕横。

刘克庄

