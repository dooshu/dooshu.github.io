张耒　漫成七首

应敌诗才惭古人，牵情春色空闲身。

铺排物色虽甘拙，消散闲愁亦有神。

张耒

张耒　漫成七首

修竹娟娟一万竿，清渠引水正潺潺。

知时燕子来相语，任意凫雏去不还。

张耒

张耒　漫成七首

高槐无花亦有阴，参天老枝逾十寻。

流莺不使人窥见，故隔深条送好音。

张耒

张耒　漫成七首

风吹桃花西复东，雨打海棠零乱红。

可是春光即消歇，牡丹音信未全通。

张耒

张耒　漫成七首

江南梅花凌雪霜，桃李开尽春无光。

谁知洛阳三月暮，千金一朵卖姚黄。

张耒

张耒　漫成七首

溪水春来清荡沙，溪南溪北是人家。

依依陌上多情柳，簇簇原头自在花。

张耒

张耒　漫成七首

庭阴当午起犹慵，断送残春醉梦中。

桑柘成阴桃李尽，一川零乱柳花风。

张耒

