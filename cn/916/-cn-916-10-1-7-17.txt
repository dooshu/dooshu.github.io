【日出东南隅行】

〖以下杂言。〗

晓星西北没。朝日东南隅。阳窗临玉女。莲帐照金铺。凤楼称独立。绝世良所无。镜悬四龙网。枕画七星图。银镂明光带。金地织成衤□。调弦大垂手。歌曲凤将雏。采桑三市路。卖酒七条衢。道逢五马客。夹毂来相趋。将军多事势。夫婿好形模。高箱照云母。壮马饰当颅。单衣火浣布。利剑水精珠。自知心所爱。仕宦执金吾。飞甍凋翡翠。（《诗纪》云。玉台作翠羽。）绣桷画屠苏。银烛附弹映鸡羽。黄金步摇动□プ。兄弟五日时来归。高车竟道生光辉。名唱（乐府作倡。）两行堂上起。鸳鸯十七阶前飞。少年任侠轻年月。珠丸出弹遂难追。（○《乐府诗集》二十八。《诗纪》百十三。）

