○加刘栖楚御史大夫制

敕：都辇之下，居百郡之首，尹正之重，俾四方承流，苟或χ鼓不惊，豪右自息，所宜增秩，以称任能。朝议郎守京兆尹上柱国赐紫金鱼袋刘栖楚，长才挺生，利用能断，徇公忘己，奉上绝私，居多急病之心，动著必闻之美，黄之奸不发，赭裾之盗靡闻，载勤检双之方，颇精风化之本。系尔才术，副予简求，朕所以惜其声猷，难议迁擢，尚留剧任，更俟当官。就加青绶之秩，重委黄图之理。宜崇望实，无替威名。可以本官兼御史大夫，馀如故。

