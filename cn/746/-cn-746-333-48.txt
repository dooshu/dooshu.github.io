卷333_48【寄江州白司马】  杨巨源

江州司马平安否，惠远东林住得无。

湓浦曾闻似衣带，庐峰见说胜香炉。

题诗岁晏离鸿断，望阙天遥病鹤孤。

莫谩拘牵雨花社，青云依旧是前途。

杨巨源

天眷君陈久在东，归朝人看大司空。

黄河岸畔长无事，沧海东边独有功。

已变畏途成雅俗，仍过旧里揖秋风。

一门累叶凌烟阁，次第仪形汉上公。

