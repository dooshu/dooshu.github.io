王之道　和王觉民简褒山因上人枣岭魏欣然二首

七行才业在，宁久困无津。

秋到抟风翼，春回纵壑鳞。

褒山方竞秀，枣岭益争新。

珍重二三子，诗骚追古人。

王之道

王之道　和王觉民简褒山因上人枣岭魏欣然二首

君来逾半月，未果一尊同。

湖水寒应碧，山梨雨自红。

何时过北牖，今日转西风。

相去无他地，孤城杖屨中。

王之道

