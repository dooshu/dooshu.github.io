98　鄭僑任怨而怨自弭　李斯分過而過益彰


僑不以防怨爲善，而怨自弭，案：蓋指襄三十一年不毁鄉校，昭四年作丘賦事。故僑與鄭俱昌。斯以分過爲忠，而過益彰，故斯與秦俱亡。

【元圻案】史記蕭相國世家：「上曰：『吾聞李斯相秦皇帝，有善歸主，有惡自與。今相國多受賈豎金而爲民請吾苑，以自媚於民，故繫治之。』王衞尉曰：『秦以不聞其過亡天下，李斯之分過，又何足法哉！』」





