【渡北河诗】

连旌映溆浦。（万花谷作浦溆。）叠鼓拂（《初学记》作沸。）沙（文苑作沸汀。《诗纪》云。一作河。）洲。桃花长新（万花谷作折。）浪。竹箭（万花谷作叶。）下奔流。塞云临远（《初学记》作连。文苑同。）舰。胡风入阵楼。剑拔蛟将出。骖惊鼋欲浮。雁书终立效。燕相果封侯。勿恨关河远。且宽边地愁。（○《初学记》六。文苑英华百六十三。万花谷後五作薛道衡诗。《诗纪》百二十三。）

