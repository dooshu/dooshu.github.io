○答孙安国书（孙盛字安国）



获书，文略旨辞，理亦兼情，虽欣清酬，未喻乃怀，区区不已，请寻前本，本亦不谓物都不化，但化者各自得其所化，颓者亦不失其旧体，孰主陶是？载混载判，言□然之至分，而不可乱也。如此，岂徒一更而已哉？将与无穷，而长更矣。终而复始，其数历然，未能知今，安能知更？盖积悲忘言，谘求所通，岂云唯慰，聊以寄散而已矣。（《宏明集》五）



