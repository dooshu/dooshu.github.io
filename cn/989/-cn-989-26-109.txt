苏颂　奉使还至近畿先寄史院诸同舍二首

书林轻别紫云边，轺传重行北斗间。

正类子卿悲异国，不同太史访名山。

鞍韂腾踏双膟重，风日煎熬两鬓班。

待得使回翻旧稿，只应新例又刊删。

苏颂

苏颂　奉使还至近畿先寄史院诸同舍二首

倐忽经冬又涉春，年光冉冉暗催人。

要荒一去三千里，晦朔俄惊十二旬。

绝代方言空问俗，蓬山直舍已凝尘。

汗青何日成书去，头白常惭窃禄频。

苏颂

