【隋庐山西林道场碑〈大业十三年〉】

右《庐山西林道场碑》，渤海公撰，公为隋太常博士时作，不著书人名氏，而字法老劲，疑公之书也。西林道场者，伪赵将竺氏舍俗出家，名昙现，始居于此。晋太和二年，光禄卿陶范始为现弟子慧永造寺，而号西林。按《两京记》，隋尝更名佛寺为道场，此碑大业十三年建也。颜鲁公寓题碑阴百余字，尤奇伟，今附于碑后。

