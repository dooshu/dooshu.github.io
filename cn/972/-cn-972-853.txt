楼钥　赵左司挽词

行谊高余子，文章自一家。

岳神均客礼，敌国叹才华。

直节曾无苦，全瑜更不瑕。

儒流有遗恨，不见草黄麻。

楼钥

楼钥　赵左司挽词

淮甸争钱币，夔城辩戍兵。

诏归南郡近，公去北门轻。

避宠若将浼，求闲竟不成。

亦齐无适莫，一笑老于行。

楼钥

楼钥　赵左司挽词

许国终无挠，居家不愿余。

深蒙明主眷，未觉故人疏。

高论三千牍，阴功四一书。

佳儿承积庆，端可大门闾。

楼钥

楼钥　赵左司挽词

乡贡蚤驰誉，郎潜方比肩。

求仙容我学，成佛叹君先。

天癸年将暮，金丹语未圆。

忽传长别偈，天阔散云烟。

楼钥

