◇苟蒋之胡之罪议

夫迅寒急节，乃见松筠之操，危机迥构，方识贞孤之风。窃以蒋之、胡之杀人，原心非暴，辩谳之日，友于让生，事怜左右，义哀行路。昔文举引谤，获漏疏网，蒋之心迹，同符古人，若陷以深刑，实伤为善。（《南史》二十六《袁彖传》，南郡江陵县人苟蒋之弟胡之妇，为曾口寺沙门所淫，夜入苟家，蒋之杀沙门，为官司所检。蒋之列实已所杀，胡之列又如此，兄弟争死。江陵令躬启州，荆州刺史庐陵王求博议。彖曰。）

