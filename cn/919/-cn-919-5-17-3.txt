附子山茱萸汤

治肾经受湿，腹痛寒厥，足痿不收，腰 痛，行步艰难；甚则中满，食不下，或肠鸣溏泄。

附子（炮去皮脐） 山茱萸（各一两） 木瓜干 乌梅（各半两） 半夏（汤洗去滑） 肉豆蔻（各三分） 丁香 藿香（各一分）

上锉散。每服四钱，水盏半，姜钱七片，枣一枚，煎七分，去滓，食前服。

凡遇六庚年，坚成之纪，岁金太过，燥气流行，肝木受邪，民病胁、小腹痛，目赤 痒，耳无闻，体重烦冤，胸痛引背，胁满引小腹；甚则喘咳逆气，背、肩、尻、阴、股、膝、髀、 、 、足痛。为火所复，则暴痛， 胁不可反侧，咳逆甚而血溢，太冲绝者死。

五运时气民病证治

