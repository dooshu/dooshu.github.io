【侍筵西堂落日望乡】

沈病已绵绪。（本集作绵。）负官别乡忧。高城凄（本集作凄。）夕吹。时见国烟浮。（曹丞）漠漠轻云晚。飒飒高树秋。乡山不可望。兰卮且献酬。（府君）□（本集误作是。）高识气迥。泉氵亭知潦收。幸遇庆筵（本集作延。）渥。方且（本集云。一作将。）沐恩猷。（纪功曹晏）芸黄先露早。骚瑟（本集、《诗纪》并云。一作屑。）惊暮秋。旧城望已肃。况乃客悠悠。（何从事。○本集五。《诗纪》六十一。）

