苏辙　蚕麦二首

疏慵自分人嫌我，贫病可怜天养人。

蚕眠已报冬裘具，麦熟旋供汤饼新。

撷桑晓出露濡足，拾穗暮归尘满身。

家家辛苦大作社，典我千钱追四邻。

苏辙

苏辙　蚕麦二首

三界人家多鲜福，一时蚕麦得难兼。

锄耰已愧非吾力，汤火尤惊取不廉。

贵客争夸火浣布，贫家粗有水精盐。

薄衫冷面消长夏，扪腹当知百不堪。







卷354

苏辙

