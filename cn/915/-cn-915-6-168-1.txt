◇自叙

字世道，年五岁，散骑常侍扶风鲁叔虎与先公甚友善，以德量□喜与余戏，尝解余衣褶披其背，脱金环与侍者，谓余当吝惜，而余笑与之，经数日不索，遂于此见名，言论甚重。（《御览》六百九十一）

时请定九品，以余为中正。余以祖考历代掌州乡之论，又兄宣年三十五，立为州都令，余以少年，复为此任，故至于上品，以宿年为先，是以乡里素滞屈者，渐得叙也。（《御览》二百六十五）





卷五十三

