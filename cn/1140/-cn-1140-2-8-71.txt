过白门追悼顾与治

旧宅经过哭几回五年宿草尚余哀秦淮明月长如此更覔何人共几杯

卖字全忘病里身开樽留客岂愁贫百篇诗句浑如雪半亩园林尽属人

许我亲书归去辞澄心纸在泪空垂夜台笔墨今何处莫被招魂更写碑

酒隐高风世所闻眼前身後一浮云莫愁苹藻无人荐共识千秋处士坟【君大父英玉先生有酒隐堂】

