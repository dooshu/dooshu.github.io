李流谦　金陵二首

龙蟠虎踞帝王州，屡叹降旗出石头。

不惜家居撞怀了，可因歌舞破除休。

露桃滴滴啼宫井，风柳条条绊客舟。

春水一江流未尽，不禁更问几多愁。

李流谦

李流谦　金陵二首

江城叠鼓晚停挝，游子翩翩念岁华。

水底乾坤浮日夜，沙边鸥鹭老烟霞。

渔人能说陈隋事，燕子犹寻王谢家。

南北自分仍自合，不应全殢后庭花。

李流谦

