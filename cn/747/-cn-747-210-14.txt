○为建安王谢借马表

臣攸宜言：伏奉圣慈敕，借臣厩马四匹。星旗方列，天马忽来，拜恩荣，跃兼集。臣名惭白马，阵昧青龙，徒凭庙胜之威，窃总元戎之首。皇师久露，凶羯未孚，方欲亲负戈，身先士卒。金山深入，期突厥之功；玉壶遂临，叨得骏之赐。昔开东道，今见西来，感燕骨而长鸣，君恩罔报；向朔而骧首，蹋顿方擒。坐驰千里，实愧三军，宠贵非图，荣多增惧。

