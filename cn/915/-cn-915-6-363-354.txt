○奏劾羊祜



祜所统八万馀人，贼众不通三万。祜顿兵江陵，使贼备得设，乃遣杨肇偏军入险，兵少粮悬，军人挫剑，皆违诏命，无大臣节，可免官，以侯就第。（《晋书·羊祜传》，吴西陵督步阐举城来降，吴将陆抗攻之甚急，诏祜迎阐。祜率兵五万出江陵，遣荆州刺史杨肇攻抗不克，阐竟为抗所擒，有司奏祜云云，坐贬平南将军，免杨肇为庶人。）



