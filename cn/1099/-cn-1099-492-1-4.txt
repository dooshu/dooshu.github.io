○復熊芝岡經略一 【 遼事】

臺下壯猶偉望、文武為憲、以理勢度、奴賊小醜、視猶孤雛、然獨少二三萬堅甲利兵之精卒、堪與賊馬為對耳、奴賊乘我未備。一來相犯。理勢必然。古人遇大敵。則厚集其陣以待之。今日之計。獨有厚集兵勢。固守遼陽。次則保全海葢四州為上策。但須多儲守之器。精講守之法。中間惟火器最急。若得大小足備兵將練習。寇至之日。乘城抵敵。殲其二三陣。必嚙指退矣。墨子曰蛾傳者將之忍者也。古人非數十萬之衆。雖蕞爾之城。無敢合圍而守蛾附而登者。奴衆數萬皆久練之卒。彼所護惜。且內外險固。資財豐足。就有不利。奴賊破我諸城皆內外應合何嘗□攻□至寧遠則被殲矣尚能守禦必非捨命潑戰。齊死遼城之下者也。且今日之事、若令中外相應、精卒利器各究其極而自來投赴者、亦何患其不齊死哉、諸所請給度可應用、惜啟之不與于事、無從知其堅瑕利鈍、詳悉奉報耳、

