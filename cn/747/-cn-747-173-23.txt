○杜俊对仗遗箭於仗内御史弹付法（左右千牛卫一条）

杜俊幼乏过庭，少亏函丈，滥荷苴茅之荫，叨居兰桂之丛，故得佩<韦>龙轩，腰凤阙。不能翕肩敛气，对黼帐以兢魂；俯首曲躬，临玉阶而侧足。岂得钦承圣旨，曾无战灼之心；侍奉天威，敢纵卢胡之笑？石庆谨厚，未著於朝仪；邓通骄淫，已尘於国典。不恭之罪，付石昔以惩科；无礼之徒，从日而训戒。虽仗内落箭，未见遗弓，律有正条，相须乃坐。二罪俱发，自合从重而论；一状既轻，不可累成其过。

