○行參將張元勳 【 防勦殘寇】

提督軍門都御史塗為軍務事、據守備朱珏、差人報稱勦殘曾賊零船復集、大小五十七隻、乘風突來玄鍾銅山之間、本備誘殺斬獲數多、餘船尚在往來。目今並無一船在廣等因。據此看得殘賊勢窮死鬪。水路倚船為靠。陸路寸技無能。若能計誘登岸伏而殺之必可盡數蕩滅為此牌仰本官、即與廵海道計議、查照本院節次牌劄、將陸兵布劄沿海要害設伏、仍設計誘賊登岸。出奇勦殺。并會水兵相機夾攻務使片甲不返。早收全功。以憑奏薦、目今春汛倏臨、毋得久持觀望、以致滋蔓或悞春汛、南路水陸、皆本參之責任、不得推諉也、

