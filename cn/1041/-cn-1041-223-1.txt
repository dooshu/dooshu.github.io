龚颐正　陈山龙君祠迎享送神曲

海波渊沦兮海山巃嵷，其下潜通兮君之宫。

时思其母兮来舂容，菖叶生兮杏蕂融。

君之来兮雷隆隆，雨我田兮秋苖苖，

我之怀兮无初终。

龚颐正

龚颐正　陈山龙君祠迎享送神曲

君祝驾兮芬阳斯陈，鼓钟广享兮列鼎重茵。

君之宫兮屯云，蕙肴蒸兮芬芬。

我黍我稌兮抑亦荐其萍芹，君明其衷兮无吐芳新。

龚颐正

龚颐正　陈山龙君祠迎享送神曲

吹洞箫兮望极浦，君之归云在下土。

十风兮五雨，佑我海邦兮污莱斥卤。

君不来兮使吾心苦，千秋万岁兮为民所怙。

龚颐正

