王柏　和立斋对菊二歌

秋至百芳歇，篱边佳色图。

遥思古节士，爱此黄华蕃。

我生千载下，恨不相同看。

丛丛夜气厚，晓叶千珠漙。

中表自芳润，对花发长叹。

真固非素积，动色形豆箪。

悠然露真意，犹云欲忘言。

渊明一寸心，细嚼供晨餐。

王柏

王柏　和立斋对菊二歌

之子歌远游，征车事奔逸。

归来东篱下，一洗四方色。

静观草木蕃，若不与人力。

苟无浸灌功，造化庸有忒。

今年秋苦旱，五谷废嘉殖。

梅仆竹亦焦，枯芝槁兰茁。

一朝去酷吏，甘雨解众惑。

天人本无间，喜气满城集。

奈何仓廪虚，一饱竟难得。

不如菊花乾，医方賸称述。

王柏

