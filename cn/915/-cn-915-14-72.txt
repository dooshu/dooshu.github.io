◎房彦谦

彦谦字孝冲，清河东武城人，家于齐州，魏东义阳行台景先族曾孙。仕齐，为州主簿。隆化中，进治中。入周，不仕。开皇七年，授承奉郎，寻迁监察御史，除长葛令。仁寿中，迁若阝州司马。大业初，去职。寻徵为司州刺史。从征辽东，监扶馀道军，左迁泾阳令，卒官。至唐，以子玄龄贵，追赠徐州都督、临淄县公，谥曰定。

