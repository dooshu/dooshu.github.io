王恕：

王端毅冢宰日，有御史李兴巡按关中，酷刑杀人。至三原，斥公名而詈之。后罪人多，罪当大辟。又御史韩雍值点郊斋，入部堂，中道呼公名，时议轻薄当斥。公奏兴虽酷无私可免，雍直而有才可超迁，从之(崔铣《洹记》)。端毅配盖夫人，继张氏、文氏，并赠一品夫人。按成化四年南京御史杨智等劾南京刑部右侍郎王恕不顾名节，托本部郎中黄绂娶故刘指挥妻文氏为继室云云。夫以端毅之贤，言动不苟，台抨风闻，断不足信。



