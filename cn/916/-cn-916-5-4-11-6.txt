【巫山高篇】

巫山高。三峡峻。青壁千寻。深谷万仞。崇严冠灵林冥冥。山禽夜响。晨猿相和鸣。洪波迅氵复。载折载停。凄凄商旅之客。怀苦情。在昔阳九皇纲微。李氏窃命。宣武耀灵威。蠢尔逆纵。复践乱机。王旅薄伐。传首来至京师。古之为国。惟德是贵。力战而虐（《宋书》作虚。）民。鲜不颠坠。矧乃叛戾。伊胡能遂。咨尔巴子无放肆。（○同上）

