◎西湖ヘ改秦观满庭芳韵

西湖有一ヘ，唱少游满庭芳，误举一韵云："画角声断斜阳。"妓琴操在侧云："谯门，非斜阳也。"ヘ因戏之曰："尔可改韵否。"琴即改作阳字韵云："山抹微云，天粘衰草，画角声断斜阳。暂停征辔，聊共饮离觞。多少蓬莱旧侣，空回首，烟霭茫茫。孤村里，寒鸦数点，流水绕低墙。 魂伤。当此际，轻分罗带，暗解香囊。漫嬴得，青楼薄亻幸名狂。此去何时见也，襟袖上空惹馀香。伤心处，高城望断，灯火已昏黄。"东坡闻而称赏之。後东坡在西湖，戏琴曰：我作长老，尔试参问。琴曰："何谓湖中景。"东坡答曰："秋水共长天一色，落霞与孤鹜齐飞。"又曰："何谓景中人。"东坡云："裙拖六幅湘江水，髻挽巫山一段云。"又云"何谓人中意。"东坡云："惜他杨学士，憋杀鲍参军。"琴又云："如此究竟如何。"坡云："门前冷落车马稀，老大嫁作商人妇。"琴大悟，遂削发为尼。［能改斋浸录］

