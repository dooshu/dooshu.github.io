【宫詹】


（明）左、右春坊庶子、谕德、中允、赞善通称。明李日华《官制备考》卷下《称呼·京官》：“少詹正四品，春坊庶子，俱正五品以下。俱称宫詹。”《明史·职官志》二《詹事府》：“春坊大学士掌太子上奏请、下启笺及讲读之事，皆审慎而监省之。庶子、谕德、中允、赞善各奉其职以从。……先是（洪武）十五年，更定左、右春坊官，各置庶子、谕德、中允、赞善、司直郎，又各设大学士。”　（明清）詹事府詹事、少詹事别称。明刘昌《悬笥琐探》之《曾状元绝笔词》：“曾状元，字子启，名棨，永丰人。仕为少詹事兼侍读学士。……既而有疾，自惟不可起，乃提笔书曰：‘宫詹不小，岁周非天，我以为多，人以为少。’”明璩崑玉《新刊古今类书纂要》卷五《仕宦部·詹事府》：“端尹：总詹事官也，又曰宫詹。”清王士禛《池北偶谈》卷三《詹事府》：“国朝顺治中设詹事府。康熙十四年十二月十三日立皇太子府，复设，自詹事至正字，满人、汉人各一员。二十二年，沈宫詹绎堂荃移文吏部争之。”清袁翼《钱辛楣先生年谱序》：“嘉定钱竹汀宫詹。”（见钱大昕《十驾斋养新录》）《清史稿·儒林》二《钱大昕传》：“字晓徵，嘉定人。……乾隆三十四年，迁詹事府少詹事。”　（清）詹事府别称。清王用臣《幼学歌》卷四《各衙门官职称名·京官各衙门》：“端司、宫詹：詹事府。”





