刘克庄　戊午上巳谒何恭人坟三绝

织素尘机长寂寞，燎黄锦诰谩荣华。

堪同络秀书前史，谁为王符访外家。

刘克庄

刘克庄　戊午上巳谒何恭人坟三绝

华堂不洎千钟养，荒垅空遗四尺封。

愁绝狐狸潭畔路，不知更扫几番松。

刘克庄

刘克庄　戊午上巳谒何恭人坟三绝

当日封崇殊草创，末年付授绝悲哀。

子孙记取吾翁语，斗酒单鸡岁岁来。

刘克庄

