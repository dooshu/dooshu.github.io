山　寺　南园诗社题。玉盒格，底面俱限字二首


秋来何处托吟鞭？古寺寻碑踏暝烟。柳外断霞峰十二，花间凉月界三千。

西流星汉临高塔，南戒云山倚梵天。风定相轮铃不语，下方人望佛灯燃。

秋入高林晓色鲜，晨钟敲彻寺楼烟。柳边洗钵僧三两，塔顶看云象万千。

西竺尘埋三世佛，南宗花散四禅天。风幡不动心何动，晏坐空山意黯然。





