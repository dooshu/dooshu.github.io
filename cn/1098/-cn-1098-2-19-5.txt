○谢临川

【游山】

徂节淹登临。开岁促游翫。阴崖雪犹积。阳溪氷始泮。进帆憩绝壁。抗策陟穷岸。抚化虽未盈。即事巳可玩。幽谷风华媚。晴峯云彩粲。寻异迹转缅。览胜景迭换。洲分岛参错。岩聚岫回乱。丹梯架悬梁。石室构层馆。初经洞穴底。乍出翠微半。羽人谢世运。灵景变昏旦。汗漫无冥筌。疏属有尘绊。放怀聊自慰。含情为谁叹。

