苏铉

先生姓苏氏，名铉，号云中子。华州蒲城人。赋性宽慈，谦而好礼。遇烟霞胜盘，终日忘返。大定辛卯春，诣终南祖庭丹阳宗师，席下乞垂开度。丹阳置诸左右，教以入道仪范。服劳既久，未尝少懈。丹阳付授道妙，及屡以诗词接引，使进真功。以至心源明了，道体冲融。一时羽属皆以小丹阳目之，其造道之深可见矣。后辞师游海上，和光同尘，扶宗斓教。壬寅夏丹阳东归，复侍几杖，迨丹阳之上仙也。盘桓登莱之问。明昌初长春宗师命先生演教燕蓟，住崇福观。道绿日兴，从游者众。一日谓门人曰：世绿尘务何时了绝，吾其归矣。言讫，彩云缭绕空际，枕肱而逝。至大元乙巳冬，清和真人移葬于五华山仙茔，真常真人奉朝命追赠体元辅教云中真人号云。

