◇孙秋生等造像铭

大魏太和七年，新城县功曹孙秋生、新城县功曹刘起祖二百人等敬造石像一区，愿国祚永隆，三宝弥显。有愿弟子等荣茂春葩，庭槐独秀，兰条鼓馥於昌年，金晖诞照於圣岁。现世眷属，万福云归，洙轮叠驾，元世父母及弟子等来身神腾九空，迹登十地。五道群生，咸同此愿。孟广达文，萧显庆书。（案：此下列名百数十人，不录。）景明三年岁在壬午五月戊子朔廿七日造讫。（碑拓本。）

