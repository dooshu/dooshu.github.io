○蘇鎮急務 【 建臺練戰】

薊鎮急務、惟有四事、曰建臺、曰練戰、曰營田、曰種樹、使其人各一役相濟而不相妨可也、但主客邊軍有額數、日漸消减、未見增益、四事何以並舉、然職之專責、務之嚴急者、其惟戰與守乎、夫守固以築臺為策。而戰必以兵為先。今若專言戰。勢必不妨修工。如執于築臺。勢必不得教練。查得每區每枝、尚有主客援兵、今亦俱派臺工、合無于內量為抽編行伍、逐區容職酌量多寡強弱、于有馬之內、定擬數目、每月操三日、每操一日前、容免修工、一月之內、歇工三日、只是實編入援見伍者、其餘馬步、照舊做工、如此修中有練。其實練少為多。視之往年、薊鎮兵馬、遇有虜入、未嘗不早應援兵、未嘗不集聽調度、但因平日教練無紀。約束未行。以致臨時對壘。風塵昏慘之際。不復能辨某枝某營。倉卒??業擠一團。爭安避險棼如亂絲。所謂雖多亦少。盖坐此獘也。今擬自三屯營為中、以東路五區為一大營、西路五區為一大營、各配成五方、每區為一色、給與號令操法、發與器械式樣、做工之日、照前聽各區主客將官、各將主客援兵一月抽操三次、本職到處不拘日期調操教練、斯戰守有禆實用矣、至于栽樹遮虜、今巳為奇策焉。不知木多生險難跡稀之處。牛羊踐踏之所。未有易生者。若沙河石岸。又用何法栽種。見今口外林樹如織。未見止卻虜馬。北方風寒土燥。雖有樹木。竟是稀疏。不比南方土濕雨多。藤木糾纏。猿猱莫扳。此其一也。况惟椏榆易栽。而山險之地。栽難必茂。此其二也。近日又撥軍屯田。遠在百餘里外。凡耕種收穫之時。正春秋兩防之日。擺邊修工。尚且不足。何乃棄營數百餘里務農。聚兵教戰。此惟行之標兵何辭。若責之區軍入衛者誠難。則以盡數派築空心臺。每防止起二三十座。若分一班種田。又分一班操練。又分一班築臺。又責一班種木。是一歲之間。一防之內。僅可得臺十座。猶是石塘古北墻子三路能之。盖彼三路墻坡巳完。關營俱竣。得以專力故耳。若松太燕臺石五區。邊墻未有者十尚二三。灰水粉飾。一戳可頹者。連數百里皆然。築臺則墻工必廢。修墻則不能築臺。實為兩難、即臺工姑約以三年未必能畢。則邊墻偏坡。又當土?册塌過半。工役相尋。尚無巳時。今必欲一面築臺。一面種田。一面種木。一面教戰。四事並舉。須得如此三四項人。始可辦之。恐竭國之力。亦有所不能也。夫古人屯田謂彼處拋荒俱在目前。客軍適居其地。列屯坐食。不如務耕。人自用力。故其法行而軍便之。今皆強其勢所不便。力所不能。是以難易分焉。而栽木營田兩者。誠未見其可也。

皇明經世文編卷之三百四十九終







