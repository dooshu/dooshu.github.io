◎袁翻

翻字景翔，陈郡项人。太和末，为奉朝请。景明初，兼著作佐郎，后迁司徒祭酒、扬烈将军、尚书殿中郎。正始中，除豫州中正。熙平初，除冠军将军、廷尉少卿，寻加征虏将军，出为平阳太守。神龟末，迁冠军将军、凉州刺史。还，拜吏部郎中，加平南将军、光禄大夫。出为齐州刺史。孝昌中，除安南将军、中书令，领给事黄门侍郎。后拜度支尚书，转都官尚书，加抚军将军。建义初，于河阴遇害。赠侍中、车骑将军、青州刺史。

