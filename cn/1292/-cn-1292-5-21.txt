◇　诏御史封公孙敖等（元朔五年四月）

护军都尉公孙敖，三从大将军击匈奴，常护军，傅校护王，以千五百户封敖为合骑侯，都尉韩说，从大国出窳浑，至匈奴右贤王庭，为麾下搏战获王，以千三百户封说为龙雒侯。骑将军公孙贺，从大将军获王，以千三百户封贺为南□侯。轻车将军李蔡，再从大将军获王，以千六百户封蔡为乐安侯。校尉李朔，校尉赵不虞，校尉公孙戎奴，各三从大将军获王，以千三百户封朔为涉轵侯，以千三百户封不虞为随成侯，以千三百户封戎奴为从平侯。将军李沮、李息及校尉豆如意、中郎将绾，皆有功，赐爵关内侯，食邑各三百户。

（《史记·卫青传》、《汉书·卫青传》）



