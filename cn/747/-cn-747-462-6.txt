○姜公辅左庶子制

君之任臣，有优贤赐告之义；臣之事君，有量力知止之道。故能进退以礼，终始可胜。此朕三事大夫济理图全之意也。守谏讥大夫同平章事赐紫金鱼袋姜公辅首举高第，擢居谏曹，爰资美才，参掌密命。居易励修身之操，见危著从我之勤。自处台司，累疏陈乞，忌满思退，持盈守谦。留中久之，重难其请，式光抑，俾尹宫坊。可太子左庶子，勋赐如故。

