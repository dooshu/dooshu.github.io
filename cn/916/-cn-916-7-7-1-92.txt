【被褐守山东】

守山东。山东万岭（《诗纪》云。一作里。文苑作籁。）郁青葱。两溪共一泻。（玉台作写。文苑同。）水洁望如空。岸侧青莎被。岩间丹桂丛。上瞻既隐轸。下睇亦溟□。（《类聚》作蒙。）远林响咆兽。近树聒鸣虫。路出（玉台作带。《诗纪》云。一作带。）若溪（《类聚》作然。）右涧（《诗纪》云。一作泉。）吐金华东。万仞倒危石。百丈注悬ぺ。（玉台作丛。文苑、《诗纪》作淙。）制曳写（玉台作泻。《诗纪》同。）流电。奔飞似白虹。洞井含清气。漏穴吐飞风。玉窦膏滴沥。石乳室（《类聚》作室乳。）空笼。峭□途弥险。崖（《诗纪》作岩。）□步才通。余舍（《类聚》无舍字。文苑同。）平生之所爱。□暮年而（《诗纪》作之。）此逢。（玉台作逢此。文苑同。）欲（玉台作愿。）一去而不还。怅（玉台作恨。）邹（《诗纪》云。一作恨邦。）衣（《类聚》作邦君。）之未褫。（《类聚》作□。）揖林壑之清旷。事氓俗之纷诡。幸帝德之方升。值在纲（玉台作网。）之未毁。既除旧而布新。故化民而俗徙。播赵俗以南徂。扇齐风以东靡。乳雉方可驯。流蝗庶能弭。清心矫世浊。俭政革（《诗纪》作救。）民侈。秩满归（《诗纪》作抚。）白云。淹留事芝髓。（○玉台新咏九。《诗纪》七十四。又《类聚》三十六引东、葱、空、丛、□、虫、东、ぺ、虹、风、笼、逢、□、髓十四韵。文苑英华百六十引东、葱、空、丛、□、虫、东、淙、虹、风、笼、逢、褫、髓十四韵。）

