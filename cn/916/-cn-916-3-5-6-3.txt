【善哉行】

我徂（《御览》误作祖。）我征。伐彼（《御览》误作被。）蛮虏。练师简卒。爰正（《御览》作整。）其旅。轻舟竟川。初鸿（《御览》作傍江。是。应据正。）依浦。桓桓猛毅。如罴。（《御览》作熊。《诗纪》云。一作貅。）如虎。（上二句《书钞》作赳赳桓桓。猛毅如虎。）发炮（《宋书》误作袍。《书钞》作桴。《御览》同。乐府、《广文选》作[□]。）若雷。吐气如（各书作成。《广文选》作如。）雨。旄旌（乐府作旍。《御览》作旌旄。）指麾。进退应矩。（《书钞》作指麾进退。迭应长矩。）百马齐辔。御由造父。休休六军。咸同斯武。兼涂星迈。亮（《宋书》作{山亮}。）兹行阻。行行日远。西背后京许。游弗淹旬。遂届扬土。奔寇震惧。莫敢当御。权实竖（《文选》作坚。）子。备则亡虏。假气游魂。鱼鸟（《文选》注作鸟鱼。）为伍。虎臣列将。怫郁充（《宋书》作免。怒。淮泗肃清。奋扬微所。运德耀威。惟镇惟抚。反旆言归。旆（《宋书》作告。《诗纪》云。一作告。）入皇祖。（《诗纪》云。《宋书》乐志分为八解。无权实竖子以下四句。乐府云。右一曲魏晋乐所奏。○《宋书》乐志、《乐府诗集》三十六、《广文选》十三、《诗纪》十二所引并少权实竖子四句。又《书钞》百十四引虏、旅、虎、雨、矩五韵。《文选》四十三为石仲容与孙皓书注引虏、伍二韵。五十七马□督诔注引伍一韵。又《御览》三百六引虏、旅、浦、虎、雨、矩六韵。○逯案。权实竖子以下四句。盖《诗纪》据《文选》注以意补入。未必符原诗旧貌。）

