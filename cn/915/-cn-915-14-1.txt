◎杨坚（文帝）

帝姓杨，讳坚，弘农华阴人，周大司空隋国公忠子。西魏恭帝时，辟京兆功曹，以父勋授散骑常侍、车骑大将军、仪同三司，封成纪县公。迁骠骑大将军，加开府。周初，授右小宫伯，进封大兴郡公。保定初，迁左小宫伯，出为隋州刺史，进位大将军，袭父爵隋国公。建德中，加柱国，除定州总管，转亳州总管。宣帝即位，以后父徵拜上柱国大司马。大象初迁大後丞右司武，转大前疑。及崩，入总朝政，都督内外诸军事。静帝即位，拜假黄钺左大丞相。寻授大丞相，进相国，总百揆，封隋王，加九锡。大定元年二月受禅，改元二：开皇、仁寿。在位二十四年，谥曰文皇帝，庙号高祖。

