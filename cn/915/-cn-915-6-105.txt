◎何充

充字次道，恽孙，王敦辟为大将军掾，转主簿，左迁东海王文学，进中书侍郎。成帝即位，迁给事、黄门侍郎，以与平苏峻功封都乡侯，拜散骑常侍，出为东阳太守，除建威将军、会稽内史，徙丹阳尹，加吏部尚书，进号冠军将军。又领会稽王师，转护军将军，录尚书事，寻迁尚书令，加左将军，固让，徙中书令。康帝即位，出为骠骑将军，都督徐州、扬州之晋陵军事，假节、领徐州刺史，镇京口，入为都督、扬州、徐州之琅邪诸军事，领扬州刺史。穆帝即位，加中书监，录尚书事，又加侍中。永和二年卒，赠司空，谥曰文穆。有集五卷。

