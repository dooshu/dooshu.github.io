【学刘公干体诗五首】

欲宦乏王事。结主远恩私。为身不为名。散书徒满帷。连冰上冬月。披雪拾园葵。圣灵烛区外。小臣良见遗。（○本集四。《诗纪》五十二。）

аа寒野雾。苍苍阴山柏。树回雾萦集。山寒野风急。岁物尽沦伤。孤贞为谁立。赖树自能贞。不计迹幽涩。（○同上）

胡风吹朔雪。千里度龙山。集君瑶台上。（《文选》作里。《类聚》同。《初学记》作下。）飞舞两楹前。兹晨（《文选》作辰。）自为美。当避艳阳天。（《文选》作年。《初学记》同。）艳阳桃李节。皎洁不成妍。（○本集四。《文选》三十一作学刘公干。《初学记》二作学攵刘公干。《诗纪》五十二。又《类聚》二作咏雪诗。引山、前二韵。）

荷生渌泉中。碧叶齐如规。回风荡流雾。珠水逐条垂。彪炳（《类聚》作照灼。）此金塘。藻耀君王（《类聚》作玉。）池。不愁世赏绝。但畏盛明移。（○本集四。《类聚》八十二作张华荷诗。《诗纪》五十二。）

白日正中时。天下共明光。（广《文选》作光明。）北园有细草。当昼正含霜。乖荣顿如此。何用独芬芳。抽琴为尔歌。（广《文选》作声。）弦断不成章。（○本集四。广《文选》十五。《诗纪》五十二。）

