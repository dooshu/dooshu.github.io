苏泂　往回临安口号八首

高丽寺里访诗僧，嬾上湖船独自行。

行到寺前人迹少，不知傍有白云迎。

苏泂

苏泂　往回临安口号八首

老铦相见一欣然，说似艰虞是去年。

从此新诗更超诣，时人欲杀岂无天。

苏泂

苏泂　往回临安口号八首

道傍举首揖髯陈，领得秋塘句法新。

归饭客楼随取别，隔桥相见两诗人。

苏泂

苏泂　往回临安口号八首

江湖漂荡旧刘郎，不饭经旬病在床。

起见旧交仍慷慨，绝怜鬓底有新霜。

苏泂

苏泂　往回临安口号八首

戒子桥南白塔西，青桐新长盖楼枝。

轻风忽向楼前过，不似长安店里时。

苏泂

苏泂　往回临安口号八首

清晓无车一仆随，南山行遍北山来。

日长搭得回船去，薄暮涌金门尚开。

苏泂

苏泂　往回临安口号八首

天竺前头灵隐东，山川奇崛自玄工。

旧时可是不曾看，今度重来看不同。

苏泂

苏泂　往回临安口号八首

吟诗一日便东归，吟到楼头日色西。

今度重来有吟兴，湖边寺寺与留题。

苏泂

