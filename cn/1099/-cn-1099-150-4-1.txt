○僉事顧箬溪平寇敘 【 平潮寇】

古稱蠻夷悍輕。易怨以變。控御失所。則負巖峒相嘯呼。如蜂屯螘雜。不可爬而梳之風氣之以也。甌閩古百粵之地也。潮漳之隩枕海。其陰多大山。山連亘深阻小口中漫上廣下銳蜿蟺數十里蔦道莽如行不可駢肩世惟蠻夷所據。而獷獪亡命之徒。往往竄而附焉為孽梗。州郡兵至。則憑要害。下矢石。狐伺鼠伏以逸敝我之騷騷。急則移山蹈海。視山?欽崎滉瀁若平地然。數年歷文武?議。攻撫並用。然力用頓而患且益滋此二言巳盡勦撫之?葢攻而無法則我去而彼來撫而無信則朝聽而夕叛　朝廷大有憂焉。乃命三省之師、悉艸薙而禽獮之。由是而僉事顧君以簡行、十月之吉、視師于潮、君至潮、號令惟嚴。革?長靺惟明。禆貳惟良。甲卒惟馭。閱惟時、動惟機、正月誓師、進次于饒平。由是而掇箭灌蹙。大滻擣木窖??比泥園而夷之。殲渠魁二十。俘其尚??盡自潮之南。葢先漳贑之聲。而褫之氣者。昔之善師者果而勿矜。果而不得巳。行無行。攘無臂。仍無敵。執無兵。以制勝也。君浙西書生也。一旦仗鉞即戎。以當悍輕巨寇。即能决全勝於幾之先。以関介冑之口。語曰章縫之流不可語金革。豈盡然哉。君知足以集事。果足以有功。恤足以輯民。文足以經世。此一事也

皇明經世文編卷之一百五十終







