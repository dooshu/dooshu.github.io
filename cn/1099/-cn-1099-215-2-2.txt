○鹽法論 【 塩法】

鹽曷為法也、藉足國也、鹽曷為足國也、國耗在邊、而邊之陸輓甚難、故假鹽之利以召商。藉商之力以儲粟。積商之粟以實邊。邊可足也。然商猶昔也。鹽猶昔也。兩淮疏理塩法袁公亦云塩以法名當有制度必如聖祖原定典則而後可而邊每患不足者何。是法之弊也。法曷弊也。其始也起於司農之變法。其既也壞於權勢之爭利。其卒也加以餘鹽之大行。夫鹽之有法、國初所定、酌議既審、公私兩利、歷世遵之不改者也、故商或賫粟赴各邊輪納。或自墾邊壤以積粟此塩之為利。而邊所由無乏也。弘治中、此淮人長司農者乃葉淇也有淮人長司農部商多其鄉人親故因奏更舊法、第令輸銀於京。分送各邊自糴。折銀較舊為增。得引比粟甚易於是一遇凶歲邊粟如珠矣既而劉瑾并革送銀。邊人更無糴本。遂多餒死此商賈不通之始也正德時、勳戚椒房之家。倚勢擅利。而商之無力者。中納不行。乃羣附勢。家。賣其引。冐其名勢家分其利。而商之得微矣。間有一二得中納者。取鹽於各塲。勢家先取足。而無力者坐視此商賈不通之再也而操柄者又隨時規利。恐商人夾帶羡。鹽利歸其手。建議公賣餘鹽。徵其價值。每引或至百餘斤。餘鹽盛行。而正鹽反壅此商賈不通之又再也况今各邊屯種之政廢。而粟粒芻束之運艱。度支空缺之用多。而誅求取盈之令下。勢家且為歛迹。而商賈期病矣。為今之計。第使鹽引仍徵粟。即商騖邊。商騖邊而田之墾闢必多。使邊方各屯種。則本色贏。本色贏而商之中納亦便不待司農出銀以糴而邊自可饒且引勿增。而餘鹽祗支正額。則商之貿易利。而正鹽自通。又司農酌權宜變通之術。令各場照民間田稅例。便其生理。葢民田或本色。或折色。第取其原定之額。羡粟任其所用。莫之禁也。惟場竈既取歲徵之價又禁其通販。故鹽之行愈難。遂至千百為徒。駕船執械、突行拒捕。屢見告矣。非惟不為公家之利。抑且貽地方之害。釀為禍萌。莫甚於此。今為兩利。孰若使見丁徵銀。隨地辦課。照之民賦。而羡鹽任其他貿。則戶與商俱得。上不廢官之取。下不壅民之資。乃人情之至便。而公法所宜寬也。兩淮人云七錢五分之額今又漸增可謂重極矣夫鹽一也。中引不以粟以銀則邊無藏粟而邊地病煎戶徵其課。禁其貿。則途有逞奸而內地亦病國家利藪。化為弊區。其惟復收粟之故制。則不勸之耕。而以商積粟。邊無虞匱矣。通自貿之一途。則各利其利。公無乏課。竈無匿奸矣。今也綱紀不張。而法網太密、以囊金易引何苦遠耕。且下戶肩挑。尚恐白欲。此其利害。粲若指掌。故得縷指而竊較之。

