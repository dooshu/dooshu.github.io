◇齐海陵王墓铭

中枢诞圣，膺历受命，於穆二祖，天临海镜。显允世宗，温文著性，三善有声，四国无竞。嗣德方衰，时惟介弟，景祚云及，多难攸启。载骤车令猎。（《艺文类聚》作「载驱令辖」。）高辟代邸，庶辟欣欣，威仪济济。亦既负，言观帝则，正位恭己，临朝渊默。虔思宝缔，负荷非克，敬顺天人，高逊明德；西光已谢，东旭（《艺文类聚》作「东龟」。）又良，龙纛夕俨，葆挽晨锵。风摇草色，日照松光，春秋非我，晚夜（《艺文类聚》作晓夜。）何长。（《梦溪笔谈》十五，又见《艺文类聚》四十五，有删节。）

