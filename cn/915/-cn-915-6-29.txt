◎范阳王

字武会，宣帝弟馗之孙，咸宁五年嗣父绥为范阳王，以宗室选拜散骑常侍，累迁尚书。惠帝时出为安南将军，都督豫州诸军事。持节镇许昌，进位征南将军。永兴初为都督、河北诸军事、骠骑将军、持节，领豫州刺史。王浚又表领冀州刺史。光熙元年，以迎大驾功拜司空，寻薨。（案：本传作「司徒」，《惠纪》作「司空」，当有一误。）

