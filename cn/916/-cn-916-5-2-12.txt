【君子有所思行】

总驾越钟陵。还顾望京畿。踯躅周名都。游目倦（乐府云。一作卷。《诗纪》云。一作眷。）忘归。市ㄩ无厄（乐府云。一作夹。《诗纪》同。）室。世族有高闱。密亲丽华苑。轩薨饰通逵。孰是金张乐。谅由燕赵诗。长夜恣酣饮。穷年弄音徽。盛往速露坠。衰来疾风飞。馀生不欢娱。何以竟暮归。寂寥曲肱子。瓢饮疗朝饥。所秉自天性。贫（广《文选》作贵。）富岂相讥。（○《乐府诗集》六十一。广《文选》十四。《诗纪》四十七。）

