○罔两赋（以“道德希夷仁美”为韵）

南华真人立元古，恣探讨，折罔两之喻，明希夷之道，将欲侔三光之悬，为百代之宝。其始也，若乃天清气明，长如埽。呈纤微之虚质，扬太阳之杲杲。莫不以影为典，以形为则。动静委任，浓纤合德。欣御寇之轻盈，耻寿陵之匍匐。遇夫明也，有似夫亨通；遇夫阴也，何异於否塞。罔两责於影曰：“子实伤躁，吾之甚微。谓为无也，虽微而必有；谓为有也，虽可名曰希。吾将舍子而去，子复何所归？”影乃假词而谕曰：“夫鸿钧造物，其道大夷。至精者不思而立得，懵昏者役虑而不知，则吾之与尔，皆形之阴也，焉得以自颐？亦可以含天地之大德，承日月之无私，幸文明之宣照，故纤毫而不遣。”罔两於是欣然而应曰：“此乃迩其身，居其神，静躁匪肃，吉凶由人。虽谗构不能以相闲，安绳墨之竟尔相因。懿夫行高道洁，煦然慈仁，规行矩步，和光同尘，志存礼义，上奉君亲。是以吾这与尔，俱得其真，无终日之见舍，同不孤之有邻。岂比夫共体嚣顽，本枝险讠皮。随夸竞以驰骋，靡道德之浸渍，务占嗫之委曲，疲趑趄之巧伪。腾浮薄崦为名，竟颠蹶以俱累，岂与盛明之光烛，希荐能而比义。”







