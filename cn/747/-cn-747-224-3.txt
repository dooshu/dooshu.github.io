○贺彩见状

右：伏奉恩旨，今日属下元，赐臣等侍从外隆圣阙，礼谒大圣尊容，行香之际，日西南有彩者。伏以大道无形，至诚斯应；上元降福，感而遂通。步辇涉於斋宫，虔修香火；彩生於晓日，遽发祥光。是知圣德与天心合符，万灵与群仙叶赞。臣叨倍侍从，如汗漫之游；承恩礼谒，更睹氤氲之瑞。荣幸之极，千载一时，无任欣庆之至。

