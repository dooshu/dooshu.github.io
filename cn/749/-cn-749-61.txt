曾巩


巩字子固，南丰人。生天天禧三年（1019）。登嘉祐二年（1057）进士第。历集贤校理，出通判越州，知齐、襄、洪三州，加直龙图阁、知福州。屡外徙，寻判三班院，加史馆修撰，中书舍人。元丰六年（1083）卒，年六十五。有南丰集。

赏南枝

暮冬天地闭，正柔木冻折，瑞雪飘飞。对景见南山，岭梅露、几点清雅容姿。丹染萼、玉缀枝。又岂是、一阳有私。大抵是、化工独许，使占却先时。

霜威莫苦凌持。此花根性，想群卉争知。贵用在和羹，三春里、不管绿是红非。攀赏处、宜酒卮。醉捻嗅、幽香更奇。倚阑干、仗何人去，嘱羌管休吹。







