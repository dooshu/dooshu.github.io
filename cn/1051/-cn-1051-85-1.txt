谢隽伯　秋日杂兴二首

西风运金气，万籁含商声。

寒蛩亦何为，微音最凄清。

幽人倦长夜，拊枕难为情。

朱门沸歌钟，醉卧鸳鸯屏。

晨鸡唤不醒，况乃闻蛩鸣。

蛩声自酸栖，赖有幽人听。

谢隽伯

谢隽伯　秋日杂兴二首

高槐堕疏花，梁燕感时节。

神飚驾轻翮，行计夙已决。

飞鸣绕前檐，似与主人别。

鸟衣隔海云，去去避霜雪。

故垒尚未归，相期杏花月。

谢隽伯

