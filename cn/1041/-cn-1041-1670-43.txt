章甫　独登南楼兼怀严圣几俞若晦

瓜茗难逃暑，蚊蝇正作秋。

劳生一念错，晚境万缘休。

笔老无新语，囊空有敝裘。

閒携瘦藤杖，独上郡南楼。

章甫

章甫　独登南楼兼怀严圣几俞若晦

城外江山好，楼前市井喧。

登高明远目，直北望中原。

济世原无策，伤心不忍言。

唯余忧国泪，还共水潺湲。

章甫

章甫　独登南楼兼怀严圣几俞若晦

昼景微微敛，阴云稍稍低。

炎凉催旅燕，风雨听鸣鸡。

独立江楼上，想思浙水西。

诗情兼酒伴，何日手重携。

章甫

