【临淮吏人为宋晖歌】

〖《后汉书》曰：晖字文季。建武中。再迁临淮太守。好节概。有所拔用。皆厉行士。诸报怨以义犯。率皆为求其理。多得生济。其不义之囚。即时僵仆。吏人畏爱。为之歌曰：〗

彊直自遂。南阳朱季。吏畏其威。民怀其惠。

（〇《后汉书》朱晖传。御鉴二百六十、四百二十七、四百六十五俱引东观《汉记》。《乐府诗集》八十五作朱晖歌。《文选》补遗三十五作临淮民歌。《诗纪》八作朱晖歌。）

