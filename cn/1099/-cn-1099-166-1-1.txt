○創立五堡以嚴邊防事 【 創立大同五堡】

史總督自其為兩司時攻楊新都朝議不直之其後復倚咸寧侯開市非端人也但其立五堡有益彊塲故載之時史公為撫臣毛來瑭為搃督毛集中亦載創立五堡疏但比詳而彼畧耳

會同先鎮守少監楊進總兵官左都督梁震等、為照大同鎮城迤北一帶、東抵陽和、西盡高山、一百四十餘里、俱係平川曠野、黃沙白艸、直與虜境通連、故我太祖高皇帝迅掃腥膻之後。即以此為胡馬奔衝之會。特建此雄鎮。猶砥柱之在中流。將使虜酋不敢背城南下。輕犯倒馬紫荊等關。然以一城孤懸天外漫無重山疊嶂之險。容或我備受失其固一騎馬驅。直至城下。是以從來本鎮地方。遭殘蒙患特甚。諸邊常年四月以至十月。塞艸暢發之餘。秋高馬壯之日。縱橫侵擾。四流奔刼。日無定時東出則西入。此出則彼來。必湏動調兵將。常川防守。其追逐按伏糜費額外、錢糧。以歲計之、不下數十餘萬。然而邊民罹殺擄之災。戰士遭鋒鏑之慘。卒有不可免者。先年原議創置五堡之人。葢亦的見。各該險要處、所、果能立堡設兵、真為我國家億萬年永逸之計、因而奮迅、以為無所顧忌、英見遠慮、謀國未為不忠、但其舉動之間、罔識通變、重拂群心、事方艸創之初、輒搆非常之禍、自是之後、有聞人言及五堡之事者、搖手閉目、未敢出聲以應、殆色變於虎之談矣、先廵撫都御史樊繼祖、增展高山聚落二城、而大同鎮城巳若兩腋生羽之漸。亦將有進圖五堡之機也。但以初承兵變之後、在於事會之違、不可遽遂、本年二月間、時方大虜壓境、該總督尚書毛伯溫、奉命總督三鎮軍務、前來首倡是舉、合眾為謀、籌度兩月、乃於召募、聽其自來、夫役豊其糧犒、以至木料慱石等項一皆預為計自算、分處停當、召募一加、遠近響應、三日之間執姓名以願從斯役、不下數千餘人、又為指授總兵官梁震前去先年原擬設堡地方、周詳體勘、務得地勢高聳、水艸便利、可因者因之、可改者改之、明白開議、以憑施行、震等依蒙、遍歷夷險高下、逐一審勘、某處可以創立新堡、某舊堡可以全弃不用、某舊堡可以相應增制、各議擬詳定、臣與鎮守少監楊進、總兵官梁震等、親詣前項境外、各該處所、公同重復審擇可否、一併參酌停當、總督尚書毛伯溫、隨會行邊、使尚書翟鑾、廵按御史皮東山議得鎮城迤東六十里洞子溝之南。原設鎮胡廢堡。四匝溝岔。道路崎嶇。如遇虜眾攻圍。轉輸救援。一時不可卒至。該堡稍西地名南車房。土脈肥厚。地勢高阜。就此創立一堡。與關頭北車房等處相距。虜賊不敢似前直犯腹裏。採掠安子等山。及聚落等處地方矣。及鎮城東北四十里水盡頭。原有舊堡地僻。除非險衝土乾。不便汲水。仍移向稍東平崗之地。則四望豁敞。戰守得獲矣。又紅寺舊堡。在鎮城正北當諸邊適中之處。原額舊堡。矢?見度狹小。氣槩不雄。况經歲年之久。風雨披塌。遂成丘土。今當開展擴充。易舊成新。中間多增軍馬。於此管攝諸路兵將。若遇賊警忽至。互相傳報。從而併力捍禦。真有一呼千應之據也。又紅寺稍西。有張布袋紅土等溝。俱係常年暗通賊虜便路。不有所處。則紅寺雖存。未免孤立無助。西二十五里。有護堡村。正當前溝通會之地。於此立堡。則東援紅寺。北控諸溝。一應零星之賊。無從潛地。而入矣。又西五十里沙河舊堡。設在沙河北岸。然而坐陷淤泥之間。今移其所。於河南好女村立堡。則北距河險。東與護村等處。聲勢聯絡。賊騎不敢肆然南渡矣。前項應設五堡、展築者一、創修者四、紅寺改名弘賜堡、南車房改名鎮遠堡、水盡頭改名鎮川堡、護村改名鎮虜堡、沙河堡改名鎮河堡、弘賜添設參將處所、週圍丈尺、宜用三里五分、高二丈五尺、厚二丈五尺、內應置馬軍五百、步軍六百、共該軍一千一百名、其餘四堡俱二里三分、亦高厚各二丈五尺、宜各置馬軍三百、步軍三百、共軍六百名、弘賜堡應立把總四員、鎮邊等四堡各把總一員、每軍一隊、應有管貼隊官旗舍二員名、共該把總官八員、管貼隊官旗一百四十員名、又議得五堡雖立。若於堡外不有隄防、則賊之往來馳驟。何以距阻。不設眼目。則賊之動靜。何以預知。堡中之人。不惟出入未便、而守戰機宜。亦何所憑。應於西北一帶。深□壕塹一道。沿壕築立墩臺。各設旗軍哨守。則壕塹之深險。有以分內外之勢。而賊馬不可遽入。墩臺之密布。有以設耳目之多。而警報易以飛傳五堡之外又生一藩籬矣又議得五堡設立處所、俱係往昔賊虜常川住牧之境、今即於此地坐驅四五萬餘眾、勞役數月、中間事變、誠難憶料、其所關係、有非輕細、仍會置夜不收通事家丁人役數百餘人、分投晝夜伏住二邊緊要墩臺、及山崗高阜去處、兼督守瞭人役、加謹瞭望、挑穵深闊營盤、以為官軍夫役棲守之所、虜賊不時入犯、各該將領、督令防護官軍控弦以待、虜賊一見、驚愕知備、不得以遂貪噬、而各該守備、分投管領理料、得以從容就事、日有成功、其防護兵馬行糧艸料、俱於管糧郎中詹文光處計日給發、而調集到各處軍民夫役口糧、俱於通判張烈收貯總督軍門原發銀內關支、仍於本年四月十八日為始、齊力興工、除總督尚書毛伯溫特委宣府坐營指揮劉環犒賞外、臣復行令僉書都指揮張勳山西河南領班都指揮李承祖滕瑣、不時齎領米麵肉酒分投前去、各該工所唱名給散、以示存恤慰勞之意、至五月初五日、鎮邊堡城完、初八日鎮河堡城完、十四日鎮川堡城完、二十八日鎮虜堡城完、六月十九日弘賜堡城完、臣等又會行副總兵戴廉等、各將所部兵馬、分投摘撥、一半架梁、一半協同各路軍民夫役、長挑壕塹一道、遇土則穵、逄石則鑿、東自陽和、西抵高山、俱接??歨山一百六十餘里深一丈三尺。疊土為墻。一丈四尺。上下二丈七尺。寬一丈五尺。沿壕外面。每二里餘築打墩臺一座共六十餘座。每墩起葢房屋二間。合為一間。其各墩應有鍋瓮器皿旗幟號帶弓箭盔甲鎗刀火器。俱各置辦完全。逐一布設。隨於每墩會同、各選撥官軍六員名、令其常川輪流哨守、一遇有警、一面酌量賊數多寡、張掛青黃白色號帶傳示諸路、瞭望之人、依照傳報、預為戒嚴收歛。一面摘撥一人下墩踰壕星分馳報各該分定城堡、以憑會報合兵、又弘賜堡稍東南十餘里、五堡分中處所。一山特起、舊名平山。絕頂之上。曠然平地。膏腴之田。連山幾於千頃。升巔俯首四望。五堡俱在日中。萬一各堡有事。於此覘瞭賊數多寡去來方向。極為真的。即可據之進兵援勦。况乎緩急之際。摽號昭傳合散呼斥。遠近可以畢見。臣等會報總督尚書、即於其上創一小堡、名為會遠、中設公舘一所、以為會發兵馬之處、更立一墩臺、安置官軍二十員名、專一掌管號令、常川哨守、五堡及鎮城之中、朝夕瞭望、依藉乎此、則賊虜入出多寡有無之蹤。不可迯矣。臣等又會同郎中詹文光、督令商人分投召買弘賜堡糧六千七百石、料三千五百石、艸十萬束、鎮邊堡糧三千七百石、料二千石、艸五萬束、鎮虜堡糧三千七百石、料二千石、艸五萬束、鎮川堡三千七百石、料二千石、艸五萬束、鎮河堡糧三千七百石、料二千石、艸五萬束、以上五堡、共糧二萬一千五百石、料一萬一千五百石、艸三十萬束、行令陸續運送、責委都事王濟眾等收受堆集、縱或事出倉卒。亦足為備。臣等先於四月內會行坐營都指揮白欽、盡將挑入壕塹之內、附近五堡土田盡數丈量、除將餘地查照近奉欽依內事理欽遵外、先行分撥該路、參將五十頃、守備每員十頃、把總每員五頃、管隊官每員二頃、每軍一名一頃、共該三千九百四十五頃、臣隨復各照員名地畝、分給牛犋種子、行令參將及守備等官督勤趁時耕種、然後漫艸荒沙、一望無際之鄉、盡皆嘉穀秀實之境、會逄比歲雨暘時若、遂成大熟、今即登塲入堡、各該新募軍士、俱各携持妻子、安插在內、從容坐食、亦若安土樂業、率以生生無窮是期失死邊陲為終矣、

