范成大　秋日杂兴

我友蓬蒿士，鄐扫谢四邻。

内无三尺童，外无双蒲轮。

岂非骐骥姿，执辔难其人。

无衣可御冬，忍寒待阳春。

仰云发永叹，夜作寒蟩呻。

妉户劝之起，怀宝善自珍。

秋月耿清夜，秋风卷曾云。

佳哉为谁欤？定为我与君。

莫嫌酒味薄，聊复相欢欣。

范成大

范成大　秋日杂兴

夕阳下桑柘，余晖挂西山。

西山在何许？冉冉紫翠间。

彩云无朝昏，绿萝竟暄寒。

昔与霞上人，同跨双飞翰。

上凌紫霄峰，下弄白石湍。

风吹堕渺莽，及此行路难。

佳人应望予，我岂真忘还。

范成大

范成大　秋日杂兴

秋高气弥清，岁晏天雨霜。

繁枝各病绿，况乃枝上香。

向来不胜春，渺在无何乡。

乐极定自悲，谁欤此更张。

春秋无终穷，荣落殊未央！

范成大

范成大　秋日杂兴

嫣嫣芙蓉花，秀出清霜晨。

众卉已昨梦，孤芳若为新？

寒蜂无儇飞，一笑静自珍。

谁令婵绢姿，堕此寂寞滨？

绝世贵独立，後时莫酸辛。

回风佐小舞，薄日生微醺。

范成大

范成大　秋日杂兴

即事亦足乐，何必桃李尘！

苍筠如苍玉，乡是涧壑姿。

朼来西窗下，死生付污泥。

虫缘有病叶，土瘦无新枝。

太阳岂我偏，檐影为蔽亏。

昔如松柏独，今作蒲柳衰。

暮夜风雨急，岁晏谁与归？

范成大

范成大　秋日杂兴

屋东双梧桐，婉娩无真资。

朝为春风条，暮为秋霜枝。

夜久风叶呜，惊鹊一再飞。

梧桐不足愁，会有明年期。

人老真可叹，宁复游冶时？

范成大

