○周朴诗集序

颜子圣声，与日月而不尽。黔娄贫誉，等江河而共存。於戏！先贫俱足，亦颜黔之流，而能於诗，惜哉！不雍容金马门，宣尼户，乾符七年，闽城殒贼，悲夫！先生名朴，字见素。生於钓台，而长於瓯闽。与李建州频方处士干为诗友，一篇一咏，脍炙人口。屈轶，祥瑞皇家。迂僻而贫，聋瞽不重。高傲纵逸，林观宇宙。视富贵如浮，蔑璋如草芥。惟山僧钓叟，相与往还。蓬门芦户，不庇风雨。稔不粳，歉不变，晏如也。诗人张为尝贻先生诗曰：“到处只闭户，逢君便展眉。”闽之廉问杨公发李公诲，中朝重德，羽翼词人，奇君之诗，召而不往。或曰：“达寮怜才，而子避之何也？”先生曰：“二公怜才，吾固不往。苟或见之，以吾之贫，恐以摄假之牒见マ耳。”亦接舆於陵未能加也，松蟠鹤翅，泥曳龟尾，一邱一壑，宽於天地。先生为诗思迟，盈月方得一联一句。得必惊人，未暇全篇，已布人口。有僧楼浩，高人也。与先生善，捃拾先生遗文，得诗一百首。中和二年冬十月，携来访余。且惊且喜，余欲先生之文与方干齐，集毕遂为之序。小子以词赋博挂投，文非所业。但直举其美，文作者。

张曙

曙，吏部侍郎子。大顺中进士，官右补阙。

