○奏邓琬等禁系状（太和五年十月度支）

据屯田郎中唐扶、邓州内乡行市黄润、两场仓督邓琬等，先主掌贞元二年湖南江南运到糙米至浙江，於荒野中权造囤盛贮，差邓琬等交领。除支用外，六千九百四十五石，多年坏烂，已成灰尘。准度支牒，徵原主掌所由。从贞元二十年以後，所由邓琬父子兄弟至元孙，相承禁系，经今二十八年，前後禁死九人，追孙及元孙等四人，见枷禁。

