○及時修武攘夷安夏疏 【 寧夏營堡】

看得築塞牆以拒守、疊敵臺以便攻、開暗門以利軍官往來哨探、出奇設伏、皆禦虜之長策也、但查寧夏河東沿邊營堡九處、延袤二百餘里、止花馬池安定興武清水四處暗門、各相距六七十里。且又直衝虜套。在彼易肆窺隙。在此未見勝筭。而高平永清毛卜剌紅山橫城五處。俱未開有暗門。宜當添置。及詢訪先年賊虜攻牆。鐵鍬數少。不過一二百賊。奔來掏挖。其餘千百為群。在舊溝壕塹之外。用箭射退擺牆之軍葢由知暗門隔遠又無按伏精兵出而掩擊所以每得憑陵之志今則墻垣既固、敵臺既築而於暗門之為用。暗門之設即府鎮大城皆宜多置出奇制勝之策也必明迂直之計。必設奇伏之兵。庶於伐謀伐交之策。斯得其萬全矣、為今之計。合待防秋大兵雲集屯邊。胡虜星散遠套。防備既固。經營可施。或於高平永清毛卜剌紅山橫城五堡。隣近邊牆高阜去處。比照花馬池等營堡。各開暗門一座。仍各加鐵葉閘板一扇。防護門牆。其上用划車秤架。以時啟閉。再於各暗門之外。增築月城。如花馬池可屯兵一千。其餘可屯兵四五百。就於月城東向相對敵臺處所。重開暗門一座而門之內兩頭各置鐵裹閘板一扇。亦置划車秤放。如無事之時。責之參恊操守等官執掌鎖鑰嚴明門閘重關之禁、稽查哨探投降之人、倘或賊虜近邊、瞭望得實、一面分布在墻、在臺軍士齊執火器弓弩。以伺攻打騎射之賊。一面揀選精兵在月城內按伏。俟其步賊過壕穵牆度其可勝。官軍奮臂疾驅。賊勢倉皇。必就擒斬。則是循牆拒守者既獲其力而從傍橫擊者克致其捷矣然或眾寡不敵。必在於守。而所守之中。又當寓戰之機也。先將舊墻暗門閘板閉放完固。次將鐵蒺藜徧佈月城地下。卻將新開暗門大開。而內外閘板亦俱秤起高懸。仍號令擺牆敵臺軍士。各持火器弓弩等件。相機齊發。賊見暗門既開。若暗門既開賊知有計何肯輕人必不攻牆。爭馳而進。待賊進十數騎。官軍即將划車懸起閘板一齊放下。但見未進之賊。被牆上攻打。必退伏奔走。而既進之賊。人馬為蒺藜刺傷、在墻官軍。又環圍投落矢石飛炬。則賊如在釜中。必速滅亡。是門墻用地利之險。而攻守有合一之筭矣其添築暗門月城計筭夫工粮犒物料等項、大約用銀二千餘兩、本鎮查有在庫無礙賍罰、堪以動用若能併工一月之間、迄成不世之防、自絕胡虜窺伺之心矣、臣等又看得邊牆之外、先年根腳固實、壕塹深廣堪以阻禦、延今年久、淤漫將平、利於馳突、亦俟防秋之日。隨宜相度脩濬。及看得壕塹之外。地勢眇茫。若遇大虜臨邊官軍不料遠近每將火器矢弩妄發亦宜酌量每於相對敵臺牆外。此法宜行并可疑賊約有二百步之上竪立六七尺土堆一箇。如賊至此堆則用攻打極遠神砲。無敵銃手。把砲頭朗機等器以膺擊之。又約有一百五十步之上。又立五六尺土堆一箇。如賊至此堆。則用攻打次遠神鎗神銃二朗機七眼鎗等器以膺擊之。再約有一百步內。再立四五尺土堆一箇。如賊至此堆。則用射遠神臂強弩弓矢火箭及三眼鎗佛朗機等器一齊而併擊之。則射打無不中之器。無不傷之虜。將見胡賊自奔突竄伏。而不敢窺伺我之邊疆矣。

皇明經世文編卷之二百九終







