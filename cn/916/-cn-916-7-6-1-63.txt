【游钟山诗应西阳王教】

〖五章〗

灵山纪（文苑作标。注云。《文选》作记。）地德。地（文苑作阴。）险（六臣本《文选》作峭险。注云。李善本作地险字。）资岳灵。终南表秦观。（《类聚》作馆。文苑同。）少室迩王城。翠凤翔淮海。衿带绕神□。北阜何其峻。林薄杳葱青。

发地多奇岭。干云非一状。合沓共隐天。参差互（《类聚》作分。六苑同。六臣本《文选》注云。五臣作分。）相望。郁律构丹□。

がテ起青嶂。势随九疑高。气与三山（文苑作川。）壮。

即事既多美。临眺殊复奇。南瞻（《类聚》作瞩。文苑同。又注。《文选》作瞻。）储胥观。（《御览》作馆。）西（《御览》作北。）望昆明池。山中咸可悦。赏逐四时移。春光发陇首。秋风生桂枝。

多值息心侣。结架山之足。八解鸣涧流。四禅隐严曲。窈冥终不见。萧条无可（六臣本《文选》注云。五臣作何所字。）欲。所愿从之游。寸心於此足。

君王挺逸趣。羽旆临崇基。白云随玉趾。（文苑作址。）青霞杂桂旗。淹留访五药。顾步伫三芝。於焉仰镳驾。岁暮以为（六臣本《文选》注云。五臣作终字。）期。（○《文选》二十二作钟山诗应西阳王教。文苑英华百五十九作游钟山。《诗纪》七十三。又《类聚》七作游钟山。引灵、城、青、壮、奇、池、移、枝、足、曲十韵。《御览》六十六引池一韵。）

