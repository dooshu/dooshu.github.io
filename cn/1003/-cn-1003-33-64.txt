曾协　送裘父侄还乡二首

气吐长虹一世豪，尚怜花草助风骚。

正须重碧浇胸次，不遣轻霜上鬓毛。

浪说清时敞东阁，谁捐好语到西曹。

江神却解归欤兴，剩放潮头百尺高。

曾协

曾协　送裘父侄还乡二首

尘外情怀得自由，便推琴鹤上归舟。

露寒月白关心夜，山瘦江清满意秋。

却背京城无眷恋，去寻古迹有迟留。

奚奴莫厌诗囊满，重纪山川烂漫游。

曾协

