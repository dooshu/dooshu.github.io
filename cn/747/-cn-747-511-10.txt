○朝觐遇节进奉状

右，臣伏以古者诸侯入觐，必奉贽币，或以车马，或以璋，用展诚敬，著於典礼。臣缪领藩镇，获觐阙庭。幸遇昌辰，又当佳节。用增圣寿，以表微诚。前件马及器物，谨差岭南节度押衙某随状奉进。至微至薄，无任惭惶。伏愿如日之升，如天之福；垂莫大之庆，保无疆之休；於万亿年，永康四海。臣不胜恳款之至。

郭雄

雄官尚书比部郎中。从德宗幸梁州，遇害。赠同州刺史。

