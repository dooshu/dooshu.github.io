○听以见居官品封赠三代敕

自家刑国，历代明规，祖德宗功，前王至训，在君臣之尊则异，在臣下之孝皆同。凡有公田，并立私庙，自经多难，不举旧章。今以应运开基，体元布化，不思奉已，专务安人，高低推念祖之诚，内外保贻孙之庆。其内外官等，准敕合与三代已下封赠者，并以见居官品数比拟，冀使人臣之列，不轻王父之尊，永载简编，普示孝理。







