○寶應新開運河成記 【 運河】

淮揚之間數百里。葢有邵伯高郵寶應三湖云。其所受天長六合七十二河之水。運道所繇。而卲伯故安無患高郵自白康敏公。開越河圈田。為漕利者若干載。後廼因其圯壞、循老堤築重堤。而河之竟亦安流巳。獨寶應故汜光湖延袤三十五里。瀰漫衍溢。不見涯涘而槐角樓處湖中如箕焉風之所激為洪濤巨浪。簸蕩湍悍。震天撼日。幾與渤澥埒。歲漕之至。則舟工柁師。愓息相戒。望雲物測景而後行。風順浪平。揚帆過之。舟駛如騖。不崇朝而達于淮。雲起膚寸。狂飈倐來。飄搖衝擊。柁不及旋。巧不暇施。即敗亡覆沒無完艘者。粟之所輓。民之膏脂。縣官百吏六軍之所待給漕卒商旅一艘數十之生一朝之不期胥溺俱沈輸於蛟龍黿鼉之宮。而下為魚鱉食也即如往歲壬午之變可覩。巳　聖天子念漕計大民命重。不愛勞費。酒沈澹災。於是察群言用大司空議。責任撫臣棄圈田之迂謀。視高郵之成事。循老堤築長堤為河。引水注之輓舟其中。葢河成。而昔之簸蕩湍悍。震天撼日。舟工柁師之所眩瞀辟易。而相戒者。今若溝渠川涂。恬然而濟。昔之胥溺俱沈之處。哀號而展轉者一旦安若袵席。但聞呼謼許而歌欵乃之聲。葢其便利大矣。予惟縣官倚漕而食論寶應河利害善設賓主寶應當淮揚之間咽喉之地有如湖患為梗漕艘不得前即清濟濁河疏瀹底定彼漕艘者非效醯壺醬瓿可懷挾提挈而越之亦非效鳥集烏飛兔興馬逝灘然而至者如人病在咽喉。何言脾胃故寶應之於漕亦急巳曩年年為患。議者數數。至于今而始河。何哉。經始之慮。眾不及睹。更以脣勿?月制之。甲可乙否。莫執其咎。則難役距費繁。所出不貲。上之不得仰給于內帑。下之不得復括于外庫减省則不足以就功。而瞻給又於何處之則難。重在數易在事者率蘧廬視之。計日待遷。莫適任患。則難幸賴　天子神聖、明見萬里外、毅然獨斷、不憚一勞蹔費知人善任。以有成功、葢非臣之力、　君之德矣、昔嘗怪西門豹。魏之能臣。漳水遺利。史起興嘆。及觀豹所稱。為君治鄴。而君奪臣璽。為左右治鄴。而君拜臣之言此論後來未發歸重任人責成大有關係然後知文侯固不善用豹未必漳水在其旁而豹不知用也語曰君如枹。臣如鼓。事如車。技如馬。則惟今日之謂余故記之。以備修河渠者採焉。河南起新鎮三官廟。北經槐角樓。至寶應南門長三十五里、新堤廣若干尺。役人徒若干、費金錢若干、緡經始于某年月、以某年月竣、有事于諸役者某某得並書、

