喻良能　题五泄瀑布四首

玉龙千丈自夭矫，飞雨十里长廉纖。

愚柳一见心眼爽，未须界围观水帘。

喻良能

喻良能　题五泄瀑布四首

香炉太白有佳句，雁荡老坡题画图。

安得二仙居至此，新诗想见唾成珠。

喻良能

喻良能　题五泄瀑布四首

越绝徒闻万壑流，他山未比此山幽。

谁云十地有热恼，但觉三伏生凉秋。

喻良能

喻良能　题五泄瀑布四首

瀑雨霏霏湿翠岚，来从天半许谁探。

凌空踏尽崚嶒石，始到峰头第一潭。

喻良能

