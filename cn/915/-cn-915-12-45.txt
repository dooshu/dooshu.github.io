◎崔瞻

瞻字彦通，清河东武城人，魏尚书休孙，初署郡主簿，历清河公岳西阁祭酒，除御史，神武文襄相府中兵参军，转主簿，天保初兼吏部郎中，皇建初除给事黄门侍郎，加征虏将军，除清河邑中正；武成即位，除太子中庶子；太宁初除卫尉少卿，寻兼散骑常侍，聘陈还，除太常少卿，加冠军将，转尚书吏部郎中，免，天统末加骠骑大将军，就拜银青光禄大夫。武平三年卒，赠大理卿，谥曰文。

