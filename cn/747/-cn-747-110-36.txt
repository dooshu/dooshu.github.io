○朝臣假内仍给俸敕

有礼於君，克勤於国，为臣所重，自古皆然。其或合朝不朝，即亏匪懈，无病称病，亦属自欺。傥异下冰，须资勿药，臣疾非人情所欲，归宁光孝治之朝。曹琛所奏文武官请归宁准式假及实卧病者，并许支给本官料钱，宜依。或有病不赴朝参，故涉旷怠者，慢於事君，何以食禄，如闻纠奏，当责尤违。

