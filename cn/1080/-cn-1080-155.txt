●大明會典卷之一百五十六

武學

國朝自正統以來、承平日久。天下軍衛子弟、多習儒業。其勳戚子孫襲爵者、習禮肄業于國子監。被選尚主者、用儀制主事一人教習。至各衛幼官、暨子弟未襲職者、在兩京並建武學、設教授訓導、品秩俸廩、如京府儒學之制。初以御史提督、後專設本司主事一員提督。嚴立教條、以儲養備用、有志科目者、亦許應試。其在邊徼、亦莫不建學設官。為武庫司掌行、因具載之

正統初奏定教條。一幼官及武職子弟所讀之書。小學、論語、孟子、大學、內一本。武經七書、百將傳、內一本。每日總授不過二百字。有志者不拘。必須熟讀。三日一溫。就於所讀書內、取一節講說大義、使之通曉。春秋夏月、每日辰時初刻入學。至未時末散。冬月申時散

○一都指揮等官。年長者、止令五日一會聽講。其會講之日、教授訓導輪一員。以大誥武臣、歷代鑑、百將傳、及古今名臣嘉言善行、內據一、升座講說、務在坦直明白易曉。各官齊班祗揖立聽。有未曉者、許其請問、再為解說、務使麤知大義。講罷、祗揖而散。其幼官子弟、亦隨後聽講

○一幼官子弟、日寫倣紙一張、率以百字為度。有志者不拘○一幼官子弟、有事請假、先自訓導以達教授、明立假簿、量事繁簡緩急、定與限期、依限赴學

○一都指揮等官、升堂聽講、執弟子禮。不係聽講之時、相見各以禮待。其幼官以下、常在學肄業者、必行師弟子禮

○一都指揮等官、聽講之日、遇有公差、及當操之日、皆須報知本學、明註簿籍。事畢、仍前會講。幼官內有領隊管隊官、如遇操練之時、分作兩班、輪下教場、三日一換。亦須報知本學、明註簿籍。操畢、仍前赴學。不該操者、依舊在學

○一本學置紀過簿一扇、都指揮等官、有犯學規者、學官以言訓飭。不從者、明書其過。三次不改、具呈總兵官、隨宜懲戒。其餘幼官子弟有犯、量情責罰

○一提督御史下學、悉依憲綱禮儀。其勉勵官員子弟、須稽考勤惰、量加警飭、毋致廢弛

○一教官、幼官、及武職子弟廩饌、每人月給食米三斗

○一武職五十以上者、操練聽講。以下者、入學讀書

○成化初申定教條。一每日早、教官升堂。幼官子弟序立、分東西序揖、退。俟訓導還齋、畫卯、背書、授書、寫倣。遇會講之日、訓導升堂、諸生序立聽講

○一都指揮等官、雖見授三品職事、讀書聽講、及與教官出入相見、並應執弟子禮。毋或輕慢、以乖禮義

○一教官表儀後學、必正其衣冠、謹於言行、使學者有所觀瞻、不許放肆怠惰、麤暴輕率、有乖師範

○一都督以下子弟、文學優長、有志科目者、聽於京闈鄉試。果有武藝智謀、許府衛從公禮薦、以憑應試

○一每月初二日、十六日、教官率幼官子弟、於城外空地、演習弓馬

○一在京千百戶鎮撫應襲子弟、願入武學者聽○一在學幼官、有策略精通、弓馬熟閒者、從公禮薦赴部、會官試驗、奏請任用。其餘抱藝守分、不及薦舉、年二十五以上、三十以下者、本學查明送部、轉發各營聽用

○一幼官武生肄業外。每五日一次習演弓馬。各營總兵官、兵部堂上官、每月各一員、下學考驗。武庫司籍其功能、歲終檢閱具奏。其一次答策文理可觀、并馬步中五六箭者、賞鈔一百貫。三四箭者、五十貫。若積累至於能專其業、可以為將、或坐營把總守備者、不次擢用。十年以上、怠於進學者、黜退送操

○一幼官武生考驗累居優等者、十年一次、本部會同總兵官舉送、各營各衛遇有坐營把總掌印軍政員缺、相兼選用。其餘盡行黜退別選。以後每月考校外。另委該司官一員、不時點閘。逃學十日之上、或一次二次者、量責。半年之上、及連逃三次者、呈送法司、仍追食過饌米還官、依例送操。其教授等官學行出眾、作養成材數多者、依國子監官事例陞用

○九年題准、通行各都司衛所、凡武職官員下兒男應襲優給、并其餘弟姪年十歲以上者、俱聽提調學校風憲官、選送武學讀書。無武學去處、送衛學、并附近府州縣儒學、與生員一體提督、仍遵

欽定學矢見、作養訓誨

○十三年題准、各營總兵官會同提督內外官員、於都指揮指揮千百戶鎮撫、除坐營掌號頭把總掌印不動。其餘選年二十五歲以下、一二百員、與都督鎮撫等官應襲兒男、俱送武學教習。每月各營總兵官輪一員、本部堂上官一員、公同下學考驗一次。武庫司簿紀功能、歲終開奏擬擢。如果十年以上、怠於進學者、黜退送操

○十五年令、教射有勤勞者、亦賞鈔五十貫

○十八年、令各處巡按御史、會同提學、將所屬衛所新襲千百戶等官、每年一次揀選。除掌印軍政、并管隊不動外。其餘年二十五歲以下、資質可進者、俱送入衛學。無衛學者、送入府州縣儒學。與見在官應襲兒男、習讀武經七書、提學往來考察。數年之後、學業有成、考送武舉

○正德五年題准、公侯伯應襲子孫、送武學教習者、今後仍聽各自訪保門館、以充教習。襲替之後、年幼、送監讀書

○又令在京在外軍官應襲子孫、除已附入儒學者不動外。其餘應襲兒男、并弟姪、願入武學作養者、照舊科舉。不堪者、送營差操

○十六年題准、京衛武學會舉中式官舍、送各邊巡撫衙門、轉送各總兵官。每一員下、千百戶一員、舍人一名、馳驛前去、與同贊畫方略、以禮相待。有功照例陞賞。五年無功、各還原營衛所供職襲替。若有員缺、呈行巡撫咨部更替

○又題准、凡賞武學官生鈔貫、總計該用若干、每歲首奏行該庫關出、發學收貯、待府部考驗給賞

○又題准、京衛武學、照順天府學生員事例給賞

○嘉靖六年題准、武學會舉官生、如遇武舉開科之年、除已推用守備以上。其餘照歲貢生員事例、聽兵部會同各營提督官、嚴加考送應試

○七年題准、兩京武學、凡遇科舉之年、有願入試者、聽兵部考送順天應天府應試

○十二年題准、各都司衛所武職應襲兒男、并幼官二十五歲以下、十五歲以上、俱照例考送各該府衛州縣儒學肄業。每間月、府州正官、會同該衛掌印官、考驗弓馬策略、分等附簿。年終各該提學守巡等官、再加考試、通查優劣、量行賞罰。在京者、兵部委司屬官考送京衛武學、聽兵部堂上官會同提督營務侯伯等官、每兩月考校一次、候年終具奏賞罰

○二十二年議准、各營各衛幼官二十以下、十五以上者、通查送學。其餘子弟、果係在冊有名親堂弟姪、方送保送。如將軍餘及遠房舍餘混送者、聽兵部委官查究

○隆慶五年題准、將遵化密雲永平各附近衛所官舍、嚴加遴選、分撥各學、如法教養。各兵備官以時校閱。仍照京衛武學事例、考入優等者、每名月給饌米。所用錢糧、即於缺官銀米開荒屯糧內動支。至於民間技能之士、必須超群絕倫、真有實用者、方許入選、勿得濫收

○萬曆元年題准、遵化密雲永平武學、以後但有教授員缺、開送兵部於中式武舉內選舉、改擬提調職銜銓補仍照本階、循資陞轉。每學仍各額設科正二員、兵部查以三科鄉試武舉充之。定以年限、果能佐教有功、屢膺獎薦、一體登記將材簿內、以次陞補各營中軍千總提調等官。如曠職廢事、軍門巡撫咨報兵部黜革。仍行各兵備道嚴加程督

○八年題准、將密雲遵化永平三武學、提調俱革。各武學仍存科正一員、改立科副一員。遇缺該鎮督撫揀選堪任官、咨部劄用

○十一年議准、武學事例。一本部堂上官會同戎政勳臣、仍照舊間月下學考驗每年於三月上旬、會閱一次

○一武學收取、每年止許一次。必係真正幼官應襲、及捨餘係見在武官親弟親男者、方准收入。如有濫收冒籍、及異姓假充人員、本部將督學主事、註以下考

○一武學鄉試、馬步射把、照會試格式。論策全作、方許收錄。名數照順天文舉、一百三十五名。不許過多。亦不許別作遺才名色、概准會試

考覈

洪武二十六年定、凡兵部所屬太僕寺、并各牧監群、五城兵馬司、典牧所、大勝關會同館等衙門官吏但有考滿、必從本衙門開報年籍鄉貫腳色職役、并行過事蹟到部、以憑考覈、咨送吏部定奪

○永樂間令、凡王府群牧所千戶首領官、比護衛首領官、免其考覈

○正德十六年題准、武學教官、年終、兵部出給賢否考語、咨送吏部備照、以憑黜陟

○嘉靖元年題准、五城兵馬、三年六年考滿到部、連送該司、轉行職方司、并該城掌印官、查勘本官分管地方、有無捕獲強竊盜次數若干、及一應職務修廢。兵部參酌考覈、咨送吏部

軍器

軍器造於工部、而給散則兵部掌行。禁衛營操、內外官軍、莫不有定數。茲具列之

凡官軍領用軍器。洪武二十六年定、內外官軍合用衣甲鎗刀弓矢等器、必須總知其數。如遇各衛移文到部申索、轉行工部定奪關撥

凡侍衛大漢將軍披執、明盔四十八頂。明甲二十四副。紅肩纓二十四副。金□四十八把。茜紅雨籠二十四箇。茜紅氈襖二十四領。旗將軍、明甲八十四副。尖頂明盔八十四頂。紅肩纓八十四副。紅滾刀二十八把。□五十六把。摩挲刀五十六把。茜紅雨籠八十四箇。茜紅氈襖八十四領。五軍將軍、尖頂明盔二百五十四頂、盔襻全。明甲二百五十四副、肩纓絛號全。硃紅靶滾刀二百三十七把、(革呈)帶全。摩挲刀四十五把、(革呈)帶全。金□四十四把。紅漆皮盔七百二十三頂、盔襻全。青布絛穿甲七百二十五副。長柄黑刀三十九把、(革呈)帶全。長柄紅刀五十九把、(革呈)帶全。腰刀五百五十三把、(革呈)帶全。鵓鴿頭刀三十七把、(革呈)帶全。米昔刀二把、(革呈)帶全。弓五百二十五張。弦五百二十五條。撒袋五百二十五副。(革呈)帶全。箭一萬四千七百五十枝。茜紅盔籠二百五十四箇。茜紅氈襖二百五十四領。府軍衛帶刀官、紵絲弔線甲四十副。摩挲刀四十把。圍子手官軍、□五百把。滾刀五百把。硃紅皮盔一千頂。青布鐵甲一千副。通計二萬三千九百三十七件。

皇城內外、并京城各門守直、守衛、守鎮官軍、披執盔甲鎗刀等器、共二萬八千三百五十二件。其侍衛將軍、并圍子手軍器、俱三年一次兌換。守衛等項官軍軍器、午門等門一面、每年一次兌換。

東華西華玄武等門三面、二年一次兌換

凡團營官軍披執操練盔甲弓箭等項軍器。成化間、令各該坐營官委官會造寄庫、有警、徑自奏請支用

凡京城九門、并城上常川擺列張掛軍器。正陽門、神銃六箇。長鎗二十根。滾刀十八把。門旗四面。崇文宣武等八門、每門神銃六箇。長鎗六根。滾刀十四把。門旗二面。更鼓各一面。共三百六十一件。城上布旗大小共二百七十六面、拽旗繩并挑竿纓頭全。遇有損壞不堪、守門內外官、徑自奏請兌換

凡海運隨船軍器。洪武間定、每船黑漆二意弓二十張。弦四十條。黑漆鈚子箭二千枝。手銃筒一十六箇。擺錫鐵甲二十副。碗口筒四箇。箭二百枝。火鎗一十條。火攻箭二十枝。火□二十把。蒺藜砲一十箇。銃馬一千箇。神機箭二十枝

凡各邊合用盔甲弓箭等項軍器。俱於各處都司所屬衛所歲造數內關用。如果不敷、及軍情緊急添設者、赴部請給凡勝字天威、并列字等號飛鎗神銃等項火器。俱係

內府兵仗局掌管。都司衛所季造、止是編降字號手把銃口。其各邊城堡所用大將軍、二將軍、三將軍、并手把銅鐵銃口、一出頒降。若銃口損失、并給用不敷者、鎮守巡撫官具數會奏、方許自造。若一時急缺奏請、亦從內府頒給

勘合

勘合惟兵部最重。中有調軍勾軍。及出關之號洪武二十六年定、凡兵部應有行移、並催攝一應公務、須將出事緣由、開寫手本、赴內府關填勘合、照會各布政司、劄付直隸府州、務要將坐去事件施行、作急回報。每遇年終查理。但有未完事件、將各司府。州承行官吏、具奏提問、務要完結

○又定、每布政司並直隸府州、各給勾軍勘合一百道底簿二本。都司收勘合、並底簿一本。一本發布政司直隸府州。凡遇勾軍、都司填寫勘合、差人齎付各該官司、比對字號、著落有司勾發。所差人員、不許下鄉。若遷延占吝、罪坐有司。直隸衛分、一體編置。年終都司衛所、將本年勘合、分豁已未完數、造冊進繳。若齎無勘合文書勾軍、及有司承行者、依不比對關防勘合例治罪。其在京衛分、兵部關給

○永樂七年、令紫荊、居庸、古北、喜峰、董家、山海等六關、各給勘合一百道、以禮樂射御書數字為號。北京留守行後軍都督府、行在兵部、皆用印鈐記。兵部底簿、並勘合、送內府。都督府底簿付關口。各邊公差者、必得內府勘合照驗、方許出關。無者、從守關官執奏。各邊調軍勘合、以勇敢鋒銳神奇精壯強毅克勝英雄威猛十六字為號。並底簿留

內府。給號簿一本、與邊將、遇有制敕調軍、比對勘合字號相同、方許奏行。如有制敕而無勘合、有勘合而比號不同者、皆為詐偽

給聚

洪武二十六年定、凡文武官員、並軍士人等、搬取家小完聚、行移所在官司、起取審實、送發完聚。或有陳告父母兄弟伯叔子姪、先因遠年兵革離散、今知下落、告取完聚、須要行移所在官司體勘相同、以憑給聚。其有應給之人、見當軍役、具奏定奪。及軍屬寡婦還鄉、行移應天府給引照回

○又令武職有伯叔兄弟、及姊妹之夫在行伍者、皆與給聚、分俸養贍

○宣德初、令被虜回還、留京充役者、其原衛見有父母妻男、許令搬取完聚

柴炭

舊隸後府。隆慶六年、改隸本司

嘉靖四十一年題准、將在京武成中等一十八衛、應徵柴炭等項銀兩、行令各衛掌印官、照舊按月辦納。在外保定左通州左等六十八衛所、移咨順天保定巡撫都御史、各另催督。如原銀未完、就於別項銀兩、先行借輳。每年務在八月以裏、差官解府。先赴巡視京營科道官掛號、即赴該府收貯。如有過限不解、以致供應缺乏、悉聽巡視京營科道指名參治。一面行五城御史、以後三年一次、審編既定、該府不得輒為更易。其商人柴炭等項、相兼派納、不許專納一項。以致偏累。買完之日、亦赴科道掛號、內府比號相同、出給完票。每月十日一次、該府首領官、移文科道、將應給銀兩、公同驗放

○隆慶六年題准、年例供用柴炭銀兩、專委武庫司郎中管理、應徵解者、設法如期徵解。應上納者、督令及時上納。各衛所解送到部、即與查收。商人上納、取有惜薪司實收、即與給價。每遇年終、將收放過數目、備造青冊、會同巡視科道類查一次。堂官仍總領大綱、禁革姦蠹。內外官吏人等、如敢作弊害商、聽兵部並巡視科道指名參治。其在外衛所銀兩。如果拖欠。兵部查照原奉欽依事理、移咨順天保定二處巡撫都御史、速催完解

○又題准、每年原額馬水口順柴二百三十萬斤。木炭二百萬斤。內四萬二千斤、折辦堅實白炭三萬斤。荊條一萬斤。俱係招商辦納。其柴炭通行在京大寧中等十八衛、在外大寧都司、並直隸河間等六十八衛所、每柴一萬斤、徵銀四十兩。每炭一萬斤、徵銀八十兩。荊條一萬斤、徵銀七十兩。

在京筏銀按季徵解

武成中衛、銀八十六兩一錢六釐二毫四絲

義勇右衛、銀六十兩七分五釐二毫四絲

義勇前衛、銀五十九兩五錢四分四釐

義勇後衛、銀九十四兩一錢五分二釐八毫四絲

忠義右衛、銀一百八兩四錢二分三釐六毫

忠義前衛、銀一百四十兩九錢八分八釐

忠義後衛、銀一百一十二兩四錢七分六釐

大寧中衛、銀六十七兩一錢四分九釐九毫六絲

大寧前衛、銀一百一十九兩四分

神武左衛、銀一百六十九兩二錢五分二釐八絲

昭陵衛、銀七十五兩一錢九分六釐八絲

富峪衛、銀五十一兩四錢二分四釐八絲

寬河衛、銀六十六兩九分

蔚州衛、銀四十一兩七錢三分

留守後衛、銀二十三兩六錢二分二釐二毫

會州衛、銀三十八兩

鷹揚衛、銀二十二兩八錢九分六釐六毫

興武衛、銀一十九兩二錢

順天巡撫所屬

密雲兵備

通州分守

通州左衛、柴八千八百八斤八兩、價銀三十五兩二錢三分四釐。炭九千七百七十斤四兩、價銀七十八兩一錢六分二釐

通州右衛、柴一萬四千四百八十七斤八兩、價銀五十七兩九錢五分。炭一萬六千七十斤十二兩、價銀一百二十八兩五錢六分六釐

定邊衛、柴一萬九千八百二十二斤四兩、價銀七十九兩二錢八分九釐。炭二萬一千九百八十六斤六兩、價銀一百七十五兩八錢九分二釐

神武中衛、柴二萬二千三百六十四斤。價銀八十九兩四錢五分六釐、炭二萬四千八百六斤、價銀一百九十八兩四錢四分八釐

三河守備

興州後屯衛、柴四萬五千一百五十二斤、價銀一百八十兩六錢八釐。炭四萬二百七十二斤、價銀三百二十二兩一錢七分六釐

營州中屯衛、柴二萬七千三百二十二斤八兩、價銀一百九兩二錢九分。炭三萬四千九百四十四斤四兩、價銀二百七十九兩五錢五分四釐

營州後屯衛、柴一萬五千六百七十二斤十二兩、價銀六十二兩六錢九分一釐。炭一萬八千二百斤二兩、價銀一百四十五兩六錢一釐

梁城所、柴四千一百八十二斤、炭九百九斤、價銀共二十四兩。該所每年解銀三十二兩二錢八分

密雲守備

密雲中衛、柴一萬六千三百七十斤八兩、價銀六十五兩四錢八分二釐。炭二萬一千一百四斤十二兩、價銀一百六十八兩八錢三分八釐。荊條三千斤、價銀二十一兩

密雲後衛、柴五千八百六十八斤、價銀二十三兩四錢七分二釐。炭七千二百七十六斤、價銀五十八兩二錢八分。荊條三千斤、價銀二十一兩

昌平兵備

懷柔守備

營州左屯衛、柴二萬九百二十斤八兩、價銀八十三兩六錢八分二釐。炭二萬三千七百五十五斤四兩、價銀一百九十兩四分二釐

居庸分守

延慶衛、柴四千七百九十七斤八兩、價銀二十九兩九錢九分。炭一萬七千一百三十斤四兩、價銀一百三十七兩五分。荊條四千斤、價銀二十八兩

霸州兵備

涿州守備

涿鹿衛、柴二萬二千九百五十二斤十二兩、價銀九十一兩八錢一分一釐。炭一萬七百二十一斤十兩、價銀八十五兩七錢七分三釐

涿鹿左衛、柴三萬九千九百七十一斤六兩、價銀一百五十九兩八錢八分五釐。炭一萬九千二百十四斤十三兩、價銀一百五十三兩七錢一分八釐五毫

涿鹿中衛、柴三萬二百五十一斤八兩、價銀一百二十一兩六釐。炭一萬三千五百九十三斤四兩、價銀一百八兩七錢四分六釐

興州中屯衛、柴二萬八千二百八十九斤十二兩、價銀一百十三兩一錢五分九釐。炭一萬一千四百七斤十兩、價銀九十一兩二錢六分一釐

崔黃口守備

武清衛、柴一萬六千九十四斤、價銀六十四兩三錢七分六釐。炭一萬四千二百七斤八兩、價銀一百十三兩六錢六分

營州前屯衛、柴二萬四百四十二斤四兩、價銀八十一兩七錢六分九釐。炭二萬二千六百九十斤十四兩、價銀一百八十一兩五錢二分七釐

薊州兵備

薊州守備

薊州衛、柴三萬四千九百九十二斤四兩、價銀一百三十九兩九錢六分九釐。炭三萬一千八十九斤十四兩、價銀二百四十八兩七錢一分九釐

鎮朔衛、柴四萬九千五百斤八兩、價銀一百九十八兩二釐。炭五萬六千二百六十六斤四兩、價銀四百五十兩一錢三分

營州右屯衛、柴一萬八千一百五十八斤八兩、價銀七十二兩六錢三分四釐。炭一萬五千二百七十二斤十二兩、價銀一百二十二兩一錢八分三釐

興州左屯衛、柴二萬八千五百八十九斤八兩、價銀一百十四兩三錢五分八釐。炭二萬六千八百六斤十三兩、價銀二百十四兩四錢五分四釐

遵化守備

遵化衛、柴二萬九千四百六十六斤八兩、價銀一百十七兩八錢六分六釐。炭三萬二千九百九十五斤四兩、價銀二百六十三兩九錢六分二釐

東勝右衛、柴四萬四千九百三十一斤八兩、價銀一百七十九兩七錢二分六釐。炭五萬六千八十四斤十二兩、價銀四百四十八兩六錢七分八釐

開平中屯衛、柴一萬五千二百五斤十二兩、價銀六十兩八錢二分三釐。炭一萬六千一百十三斤十兩、價銀一百二十八兩九錢九分

興州前屯衛、柴四萬三千八百九十五斤八兩、價銀一百七十五兩五錢八分二釐。炭三萬八千二百十斤十一兩、價銀三百五兩六錢八分六釐

寬河所、柴三千五百六十一斤、價銀十四兩二錢四分四釐。炭四千八百三十四斤八兩、價銀三十八兩六錢七分六釐

三屯營守備

忠義中衛、柴四萬三千三百三十三斤八兩、價銀一百七十三兩三錢三分四釐。炭五萬四千六百二十三斤十二兩、價銀四百三十六兩九錢九分

永平兵備

永平守備

永平衛、柴三萬八千四百六十四斤八兩、價銀一百五十三兩八錢五分八釐。炭三萬五千八百二十八斤四兩、價銀二百八十六兩一錢二分六釐

盧龍衛、柴四萬三千一百七十七斤八兩、價銀一百七十二兩七錢一分。炭四萬七千九百五十二斤十二兩、價銀三百六十七兩六錢二分二釐

撫寧衛、柴三萬八千六百二十七斤十二兩、價銀一百五十四兩五錢一分一釐。炭三萬五千八斤十兩、價銀二百八十兩六分九釐

東勝左衛、柴五萬二千五百斤、價銀二百十兩。炭四萬三千六百六十八斤、價銀三百四十九兩三錢四分四釐

興州右屯衛、柴四萬一千九百六十六斤八兩、價銀一百六十七兩八錢六分六釐。炭四萬七百五十八斤十二兩、價銀三百二十六兩七分

山海守備

山海衛、柴四萬八百八十八斤八兩、價銀一百六十三兩五錢五分四釐。炭四萬二千四百五十七斤、價銀三百三十九兩六錢五分八釐

保定巡撫所屬

易州兵備

大寧都司

保定左衛、柴四萬六千三百五十三斤八兩、價銀一百八十五兩四錢一分四釐。炭二萬六百十四斤四兩、價銀一百六十四兩九錢一分四釐

保定右衛、柴五萬三千六百六十八斤八兩、價銀二百十四兩六錢七分四釐。炭二萬二千五百七十二斤四兩、價銀一百八十兩五錢七分八釐

保定中衛、柴八萬二千五百十七斤八兩、價銀三百三十兩七分。炭三萬三百四十四斤四兩、價銀二百四十二兩七錢五分四釐

保定前衛、柴六萬五千七百三斤八兩、價銀二百六十兩二錢九分四釐。炭二萬五千一百九十七斤四兩、價銀二百一兩五錢七分八釐

保定後衛、柴八萬二千三百八十四斤、價銀三百二十九兩五錢三分六釐。炭二萬九千四百八斤八兩、價銀二百三十五兩二錢六分八釐

茂山衛、柴三萬五千八百七十三斤八兩、價銀一百四十三兩四錢九分四釐。炭三萬二千六百二十八斤四兩、價銀二百六十一兩二分六釐

井陘兵備

真定守備

真定衛、柴五萬三千九百七十二斤十四兩、價銀二百十五兩八錢九分一釐五毫。炭三萬八千九百九斤一兩、價銀三百一十一兩二錢七分二釐五毫

寧山衛、柴八萬五千七百二十七斤四兩、價銀三百四十二兩九錢九分。炭九萬七千三百六斤、價銀七百七十八兩四錢四分八釐

定州衛、柴七萬二千二百八十四斤八兩、價銀二百八十九兩一錢三分八釐。炭五萬四千一百七十六斤十二兩、價銀四百三十三兩四錢一分四釐

平定所、柴六千三百三斤八兩、價銀一十五兩二錢一分四釐。炭八千七百二斤十二兩、價銀六十九兩六錢二分二釐

神武右衛、柴三萬六千四百五十二斤、價銀一百四十五兩八錢八釐。炭二萬七千九百七十四斤、價銀二百二十三兩七錢九分二釐

天津兵備

天津守備

天津衛、柴一萬九千斤、價銀一百五十二兩

天津左衛、柴一萬七千五百斤、價銀一百四十兩

天津右衛、柴一萬六千斤、價銀一百二十八兩

河間守備

河間衛、柴七萬一千六十六斤、價銀二百八十四兩二錢六分四釐。炭八萬一千二十斤、價銀六百四十八兩一錢六分

瀋陽中屯衛、柴四萬七千五百五十二斤八兩、價銀一百九十兩二錢一分。炭四萬四千二百四十二斤十二兩、價銀三百五十三兩九錢四分二釐

大同中屯衛、柴一萬五千七百七斤八兩、價銀六十二兩八錢三分。炭一萬六百四十五斤十二兩、價銀八十五兩一錢六分六釐

滄州所、炭三千五百斤、價銀二十八兩

大名兵備

德州守備

德州衛、柴六萬七千九百八十四斤、價銀二百七十一兩九錢三分六釐。炭七萬一千二百八斤六兩、價銀五百六十九兩六錢六分七釐

德州左衛、柴八萬七千五斤、價銀三百四十八兩二分。炭九萬二千四十二斤八兩、價銀七百三十六兩三錢四分

武定所、柴一萬一千七百斤、價銀四十六兩八錢。炭一萬一千二十八斤八兩、價銀八十八兩二錢二分八釐

山西巡撫所屬

山西都司

冀寧兵備

太原左衛、柴二萬七千一百八十二斤、價銀一百八兩七錢二分八釐。炭二萬四千四百九斤、價銀一百九十五兩二錢七分二釐

太原右衛、柴二萬七千一百八十二斤、價銀一百八兩七錢二分八釐。炭二萬四千四百九斤、價銀一百九十五兩二錢七分二釐

太原前衛、柴二萬六千一百三十六斤八兩、價銀一百四兩五錢四分六釐。炭二萬三千六百八十一斤十二兩、價銀一百八十九兩四錢五分四釐

岢嵐兵備

鎮西守備

鎮西衛、柴三萬三百五十三斤八兩、價銀一百二十一兩四錢一分四釐。炭三萬四千九十八斤四兩、價銀二百七十二兩七錢八分六釐

河曲參將

保德所、柴一萬四千九斤、價銀五十六兩三分三釐。炭七千三百四十五斤八兩、價銀五十八兩七錢六分四釐

鴈門兵備

廣武守備

鴈門所、柴九千六十斤八兩、價銀三十六兩二錢四分二釐。炭五千四百十五斤四兩、價銀四十三兩三錢二分二釐

代州參將

振武衛、柴三萬三千二百八十斤八兩、價銀一百三十三兩一錢二分二釐。炭三萬六千一百三十四斤十二兩、價銀二百八十九兩七分八釐

潞安兵備

潞州衛、柴三萬四百九十二斤八兩、價銀一百二十一兩九錢七分。炭三萬三千一百二十八斤十二兩、價銀二百六十五兩三分

磁州所、柴九千七百六十四斤、價銀三十九兩五分六釐。炭六千五百七十三斤、價銀五十二兩五錢八分四釐

沁州所、柴一萬三千六十八斤、價銀五十二兩二錢七分二釐。炭九千三百九十一斤、價銀七十五兩一錢二分八釐

汾州守備

汾州衛、柴一萬一千一百五十斤十二兩、價銀四十四兩六分三釐。炭八千二百七十四斤十兩、價銀六十六兩一錢九分七釐

寧武道

寧武守備

寧化所、柴一萬四千四百六十一斤十二兩、價銀五十七兩八錢四分七釐。炭九千八百五十四斤二兩、價銀七十八兩八錢三分三釐

河東道

平陽衛、柴三萬三千九百七十七斤八兩、價銀一百三十五兩九錢一分。炭三萬五千八百八十六斤四兩、價銀二百八十七兩九分

萬曆十年議准、商人辦納柴炭事宜、一商人審編繁擾、當復祖宗召商之法、多方存卹、不得侵虐濫索

○一商人納炭、每年九廠半。每一廠、該價銀二千四百兩、其半廠、該銀一千六百兩。納柴、每年七廠半。每□廠、該價銀一千二百兩。其半廠、該銀八百兩。納荊條、每年一萬斤、該價銀七十兩。應該價銀即行預給商人。候辦納已完、惜薪司實收到部次日即將下廠應該價銀預給。以後每年分為兩次、上半年于正月初五日、下半年于七月初五日、各預給四千六百兩、不得過期短少、以累商人

○一上供順柴、出馬水口一帶、山中道路險遠、採辦艱難。行該口守備官、如遇商人到彼、照舊於石港等口、可通水路、聽其就近採運、不得故行刁難

○一筏柴經過盧溝橋地方、總甲巡攔等役、驗有兵部印信、聽其隨到隨起、不得秤驗

○一該司秤兌筏柴、止收正數。不得多收秤頭

○一設立公所、聽各商堆放柴炭、每彀一廠上納之數、商人報知該司、令管理并監工官、擇揀合式、即押運該司秤盤進庫。不必重復擇揀、致拆卸虧折、及搬出勞費

○一商人辦納柴炭、其父兄弟男應聽寧家協辦。永免別役。不許各衙門別報商人

○又題准、筏夫銀兩、每年分上下半年、武庫司給印信手本領狀、令商人赴京營科道掛號、徑赴太倉銀庫兌支

○又題准、預給商人銀兩、恐各衛所額解、一時不齊。合於本司餘剩柴薪銀兩、每歲先動九千兩。另貯在庫。如遇支放正數不敷、即將此銀接濟。各衛所解到、扣還。仍另貯在庫、以備下年接濟

○十三年題准、召商辦納、查復先年舊額。或四名之外、量增六名。有消乏者、不妨更替。不許改易姓名冒充、那移拖欠







