邓仁宪　次廉布书事三首呈郎中机宜韵

狎鸥东海上，结友竹林贤。

国难知推救，途穷只自怜。

空花迷眼界，秋月契心禅。

未起归欤兴，重寻载酒船。

邓仁宪

邓仁宪　次廉布书事三首呈郎中机宜韵

五星不循轨，征战未应休。

妇叹怀空室，鹤鸣增旧愁。

刘公三见顾，诸葛万机投。

四海今多病，维摩分外忧。

邓仁宪

邓仁宪　次廉布书事三首呈郎中机宜韵

明月杖头挂，啸歌沧海边，

自闻狮子吼，尽吐野狐涎。

酒兴如流水，诗词似直弦。

岩花应未老，更上白云巅。

邓仁宪

