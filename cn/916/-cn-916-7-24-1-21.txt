【代牵牛答织女诗】

〖《诗纪》云。沈约织女赠牵牛诗已见。〗

新知与生别。由来傥相值。如何（《初学记》作岂如。岁时杂咏、文苑同。《诗纪》云。一作岂如。）寸心中。一宵（《类聚》作霄。）怀两事。欢娱未缱绻。倏忽成离异。终日遥相望。□氐益（文苑作忆。注云。杂咏作益。）生愁思。犹想（《类聚》作忆。）今春悲。尚有故年泪。忽遇长河转。独喜凉（文苑误作良。）飙至。奔精（《类聚》作情。）翊凤轸。纤（《类聚》作精。）阿（文苑云。杂咏作珂。岁时杂咏作铁铉。）警龙辔。（○《类聚》四。《初学记》四。古今岁时杂咏二十五及文苑英华百五十八作牵牛答织女。《诗纪》八十六。）

