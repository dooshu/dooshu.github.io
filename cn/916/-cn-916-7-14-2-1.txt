【答张贞成皋诗】

匈奴时未灭。连年被甲兵。明君思将帅。方听鼓鼙声。吾生恣（《类聚》误作姿。文苑作委。）逸翮。抚剑起徂征。非徒慕辛季。聊欲逞良平。出车既方轨。绝幕且横行。岂伊长缨系。行见黄河清。虽令懦夫勇。念别犹有情。感子盈编赠。握玩以为荣。□子（文苑作予。《类聚》作予。）振旅凯。（文苑作凯歌。注云。一作旋凯。）含毫备勒铭。（文苑作成。注云。一作铭。○《类聚》三十一。文苑英华二百四十作答张真威皋。又注云。威一作成。《诗纪》九十。）

