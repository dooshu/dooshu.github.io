苏轼　辩才老师退居龙井　不复出入。余往见之。尝出，至风篁岭。左右惊

日月转双毂，古今同一丘。

惟此鹤骨老，凛然不知秋。

去住两无碍，人天争挽留。

去如龙出山，雷雨卷潭湫。

来如珠还浦，鱼鳖争骈头。

此生暂寄寓，常恐名实浮。

我比陶令愧，师为远公优。

送我还过溪，溪水当逆流。

聊使此山人，永记二老游。

大千在掌握，宁中别离忧。

苏轼

