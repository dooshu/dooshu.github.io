○封钦王等诏

王者之制，子弟毕封，所以固藩辅而重社稷，古今之通义也。第十弟谔等，宽简忠厚，生知孝敬，行皆由礼，志不违仁。乐善本於性情，好贤宗於师傅。朕承天之序，稽古展亲，宜举徽章，俾开土宇。第十弟谔封钦王，第十一弟諴封珍王。男建康郡王涣封郯王，改名经；洋川郡王沔封均王，改名纬；临淮郡王洵封淑王，改名纵；宏农郡王浼封莒王，改名纾；汉东郡王泳封密王，改名绸；晋陵郡王湜封郇王，改名综；高平郡王淑封邵王，改名约；云安郡王滋封宋王，改名结；宣城郡王淮封冀王，改名絿；德阳郡王湑封和王，改名绮；河东郡王浥封福王，改名绾；洛交郡王况封珍王，改名缮；第十三男绚封衡王；十四男纁封会王；十七男纮封抚王；十八男绲封岳王；十九男绅封袁五；二十男纶封桂王；二十一男绰封翼王。

