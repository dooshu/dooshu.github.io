●大明會典卷之一百三十三

鎮戍八

圖本天下險隘要衝、在職方皆有圖本。今不能盡載而邊事特重。故載鎮戍總圖一。九邊圖九。其沿海、及腹裏地方、夷蠻猺獞之屬、所宜備禦者、鹹著於總圖焉

洪武二十六年定、凡天下要衝、及險阻去處。各畫圖本、並軍人版籍。須令所司成造送部。務知險易

造圖冊地方

陜西　　　　　寧夏

甘肅　　　　　四川

貴州　　　　　兩廣

雲南　　　　　湖廣

河南　　　　　遼東

大同　　　　　宣府

山西　　　　　山東

延綏等處　　　松潘等處

鄖陽等處　　　鳳陽等處

蘇松等處　　　鴈門等處

紫荊等關　　　薊州等處

順天等府　　　腹裏城池各都司總送成化元年、令圖本、戶口文冊。俱限三年一次造報○弘治元年、令圖本、及官軍戶口馬騾文冊、限期。在京、並北直隸衛所、大寧萬全二都司、限二月終。南京、並南直隸、中都、河南、浙江、江西、山東、遼東、山西、等都司、限三月終。陜西、福建、湖廣限四月終。其圖本、自各邊、沿海、以至腹裏都司、一體造報○嘉靖十年奏准、各該都司衛所官軍馬騾文冊、今後每十年造送一次。止造總數、不必細開。仍移咨南京兵部、一體查造施行

鎮戍總圖 【 東起朝鮮西至嘉峪南濱大海北連沙漠道路紆縈各萬餘里】

（見圖）

薊鎮邊圖 【 本鎮邊界自遼東鎮邊起西至宣府鎮邊止沿長一千餘里】

（見圖）

遼東邊圖 【 本鎮邊界東自東海岸起西至薊鎮邊止沿長一千餘里】

（見圖）

宣府邊圖 【 本鎮邊界東自薊州黃花鎮起西至大同邊平遠堡止沿長一千二百餘里】

（見圖）

大同邊圖 【 本鎮邊界東自宣府鎮西陽河堡寬溝起西至山西鎮丫角山止沿六百四十餘里】

（見圖）

山西邊圖 【 本鎮邊界東自大同丫角山起西至老牛灣延綏鎮邊止沿長一百餘里】

（見圖）

延綏邊圖 【 本鎮邊界東自山西邊老牛灣起西至寧夏鎮邊止沿長一千五百餘里】

（見圖）

寧夏邊圖 【 本鎮邊界東自延綏鎮邊起西至固原鎮邊止沿長一千八百餘里】

（見圖）

固原邊圖 【 本鎮邊界自寧夏鎮邊起西至甘肅鎮邊止沿長二百餘里】

（見圖）

甘肅邊圖 【 本鎮邊界東自固原鎮邊起西至本鎮嘉峪關止沿長一千五百餘里】

（見圖）







