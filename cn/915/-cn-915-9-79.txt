◎王僧孺（一）

僧孺字僧孺，东海郯人，魏卫将军肃八世孙。齐永明初为王国左常侍、太学博士、丹阳郡功曹，迁大司马豫章王行参军，出补晋安郡丞，除侯官令。建武初，除尚书仪曹郎，迁治书侍御史，出为唐令。梁受禅，除後军临川王记室参军，待诏文德省，出为南海太守，徵拜中书郎，领著作，迁尚书左丞，除游击将军兼御史中丞，迁少府卿，出监吴郡，还除尚书吏部郎，出为仁威南康王长史，行府州国事，遇谤，逮诣南司，免，起为安西安成王参军，迁镇右始兴王中记室、北中郎、南康王谘议参军，入直西省，普通三年卒，有《总集》十八《州谱》六百九十卷，《百家谱》三十卷，《百家谱集钞》十五卷，《两台弹事》五卷，集三十卷。

