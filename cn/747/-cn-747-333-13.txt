○为李林甫谢赐车螯蛤蜊等状

右。内品官叶惠仙至，奉宣圣旨，赐臣车螯蛤蜊等，仍令便造膳，适中使赐臣水犊肉一合。伏自滥陪巡幸，累沐殊私，每荷天恩，曾不逾日，或承海味，或降珍鲜。况皆圣主传芳，王人调饪，薄效无裨於涓滴，厚施转积於邱山。昔周美康侯，特г蕃庶之锡；汉崇张禹，亟覃赐馔之荣。才不逮於前贤，而遇每深於曩眷，虽竭心尽节，何答生成？

