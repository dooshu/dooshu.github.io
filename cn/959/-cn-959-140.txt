文天祥　发高沙

晓发高沙卧一航，平沙漠漠水茫茫。

舟人为指荒烟岸，南北今年几战场。

文天祥

文天祥　发高沙

城子河边委乱尸，河阴血肉更稀微。

太行南北燕山外，多少游魂逐马蹄。

文天祥

文天祥　发高沙

一日经行白骨堆，中流失柁为心摧。

海陵棹子长狼顾，水有船来步马来。

文天祥

文天祥　发高沙

小泊稽庄月正弦，庄官惊问是何船。

今朝哨马湾头出，正在青山大路边。

文天祥

