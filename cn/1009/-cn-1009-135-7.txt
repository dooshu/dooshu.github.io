赵汝唫　游洞霄

细雨吹凉客袂分，青灯梦短苦思君。

洞仙应快登临眼，尽向山边扫白云。

赵汝唫

赵汝唫　游洞霄

九锁扃仙窟，栖真隔茂林。

地灵泉石秘，岩古薜萝侵。

屐践东册胜，樽倾北海深。

主人娱客兴，唤起玉龙吟。

赵汝唫

赵汝唫　游洞霄

昨日始骑驴，今朝共跨鱼。

一官尘坎璮，三迳木扶痚。

童返还知白，身轻继寝虚。

道传传便得，元乏枕中书。

赵汝蓥

