◇迎立南康王令

西中郎将南康王宜纂承皇祚，光临亿兆，方俟清宫，未即大号，可且封宣城、南琅邪、南东海、东阳、临海、新安、寻阳、南郡、竟陵、宜都十郡为宣城王，相国、荆州牧，加黄钺，置僚属，选百官，西中郎府南康国并如故。须军次近路，主者详依旧典，法驾奉迎。（《南齐书·和帝纪》。骁骑将军夏侯禀自京师至江陵，称宣德大后令。）

