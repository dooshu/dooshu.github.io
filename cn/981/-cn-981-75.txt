舒岳祥　次韵和李寔父焰火行

山樵夏斩樗栎枝，受昼日炙兼风吹。

天寒岁晚见功用，春透肝鬲连腰肢。

一室暖香胜桦烛，破衲纫缝针线续。

床头翁子新簄成，翁媪分虀小筵席。

山家此乐无厌时，何须玉笋扶金卮。

我亦平生知此味，今年此味奇更奇。

山中低厂编错薪，不知山外飞氛尘。

一尘一窝榾柮老稚均，此时痛快出苦辛。

舒岳祥

