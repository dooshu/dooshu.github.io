黄庭坚　荆南签判向和卿用予六言见惠次韵奉酬四首

仕宦初不因人，富贵方来逼身。

要是出群拔萃，乃成威凤祥麟。

黄庭坚

黄庭坚　荆南签判向和卿用予六言见惠次韵奉酬四首

向侯赋我菁莪，何敢当不类歌。

顾我乃山林士，看君取将相科。

黄庭坚

黄庭坚　荆南签判向和卿用予六言见惠次韵奉酬四首

覆却万方无准，安排一字有神。

更能识诗家病，方是我眼中人。

黄庭坚

黄庭坚　荆南签判向和卿用予六言见惠次韵奉酬四首

觅句真成小技，知音定须绝弦。

景公有马千驷，伯夷垂名万年。

黄庭坚

