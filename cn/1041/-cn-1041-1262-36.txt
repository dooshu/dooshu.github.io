夏竦　奉和御製读隋书

思仁怀远度，大雅擅嘉名。

製礼通时变，求书赞治平。

推心清选举，從俭化黎氓。

终始承恩遇，芳猷冠老成。

夏竦

夏竦　奉和御製读隋书

荣定诚嘉器，攀鳞属盛时。

赏劳恩特异，知足志惟熙。

壮节承昭感，崇基保燕诒。

但能思卫霍，自可比著龟。

夏竦

夏竦　奉和御製读隋书

子盖怀英断，南荒久驻留。

清通承眷奖，恭须望巡游。

异宠荣乡党，丹诚破寇仇。

边民思旧爱，刻石在西州。

夏竦

