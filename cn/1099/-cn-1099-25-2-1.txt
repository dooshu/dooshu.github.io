○邊務疏 【 土木封事】

當英廟未比狩之時也先使來数有賞賚故袁斌等皆以曰恩責也先

人君負天下之大任、必合天下之眾謀而後能成莫大之功、建不世之業、從古以來、未有不謀而成者也、往者太監王振、以藻餙太平為名。遣小人陳友等招致北虜連年進馬因此探知中國虛實遠來寇邊。振素不習邊務。又不納群言。輕導乘輿遠年。以挑禍釁。邇者猾虜又假以送　駕為田深閱關隘。直低京師諸將大臣。既不能出奇効力。殲遠來疲弊之寇。又不能料探設伏。以邀其歸路。致令一夕遁去。坐失事機一至干此。誠可為痛哭流涕者也。替趙宋以一隅之地。尚能與虜角勝。况我國家萬方一統。金湯完固軍旅眾多。謀臣猛將如林。而不能得志醜虜者乎。然欲得志。亦在乎經營籌畫之審而巳矣。伏惟　陛下會合眾謀。審而行之。運乾剛之斷。鑒委靡之失。則建中興赫赫之功端在斯時矣。謹陳邊務十事一曰明賞罰、書曰用命賞于祖。不用命戮于社。予則拏戮。汝。葢賞貴重。罰貴嚴。賞重則人勸。功罰嚴則人致命。近者達賊臨城總兵官石亨等。建大營于城外。各門之兵。俱受節制。又定與賞罰之令。亦重且專矣。而享等惟事姑息。軍士有私自迯回而不知者。有臨陣退走而不問者。有此軍進戰而彼軍不救者此皆法所難容。而亨始終不戮一人以狥臣恐設有逆虜復至。則人以退逃為幸。其誰與為戰。乞申命亨等自今凡若此者即斬以狥。則號令嚴明。兵陣整肅。雖赴水火。無不如志矣。二曰料虜情夫醜虜自鷂兒嶺得志以來。輕視中國。及叛人喜寧導之深入。於是越關而來。直抵都城。後雖遁去。然聞其黨尚藏易州洡水諸山中遣人四出刼掠。此必欲據保定一路以為賊藪又倚紫荊關近。可為走路。其所以四出刼掠者。葢欲誘我逐兵分散其勢而取勝也。乞命楊洪孫鏜范廣諸將勿貪小利。勿急近功。務探虜情。或與對壘相持。或夜刼其營。或設伏以邀其歸路使其匹馬隻輪無返。則兵威振而醜虜不敢復睥睨金湯之固矣。三曰定遠謀夫醜虜也先深入中國。其精銳必與偕來此形格勢禁之道聞其老營尚在開平猫兒莊。二虜脫脫不花王子。往來其中。乞令楊俊仍往宣府將兵、益以附近諸衞之兵。潛遣人偵候其虛實。日夜併走其虜營。擒其王子來獻京師則賊必駭散。而大業有光矣四曰耀兵威、今之將臣。賊至則設兵衞。賊去則令老弱守之。臣愚以為敵在近畿。不可頃刻怠忽。宜於城內設木馬。令軍餘習學。超距城外。令軍士披甲執弓。間列旗幟。日遣御史等官廵視。或虜人探聽。見城上旗幟精明。士卒圍繞。足以折其邪心不敢輕蹂京都之地矣。五曰謹和議夫和議所以通好也。此與于忠肅同議平時兩國往來未始不可方今之際切不可妄議夫城下之盟。小國所恥。執宋伐宋。春秋所不忍言。彼趙宋偏安江左。秦檜主和。猶為古今切齒。况方今萬方順軌。虜雖陸梁。而吾城池疆塲。無缺。甲兵足用。人心親附。勤王之師日集。奚急于和哉。今使虜使再至止可給以賞賜勿遣人酬荅俟諸將功業就緒。然後遣人以正誼責之。祗迎　上皇。有日也。至若大將軍體貌尊嚴。不宜與虜使。狎自今乞勿令石亨陪宴則虜使畏其威名。折衝消患之效。庶乎有在矣。六曰勤政務　祖宗自開國以來。設午朝引諸近臣。商確政務。况今國家多難之餘。尤宜切切咨詢治道。復午朝之典。仍引近臣於便殿。與之計議。用人得失。戰陳利鈍。生民休戚。及古人成法之可行於今者。則君臣一體政務罔不周知。大綱舉而萬目張矣七曰固根本失京師國家根本之地頃以虜寇內侵。近臣中多有以遷都回南為言者。至今其議未息。夫以盤庚平時遷耿。尚不免訛言况危急之秋而可輕于動搖人心者乎。此其不可也明矣。八曰護　陵寢、天壽山守衞官軍。多調往各處守關。致令達賊劫掠。雞犬皆空。家屬逃竄。若夷虜復來。輕剪松柏。蹂踐輦路則萬世之下何以自支宜命大臣招集舊兵。益以鎮守之兵。深溝高壘。以防寇盜。則　皇靈安慰。而福被無窮矣。九曰安民心今昌平至保定一路。被賊殺掠。軍民逃匿。無以自存。近者諸將漸有擒殺達賊。取還人口。所得牛畜。悉送京師。宜令被掠所在軍民辯識。給與耕種。其無人識領者。悉付有司餵養。俾有所籍以給春耕。又聞河間以南。人民妄傳虜至。迯竄未已乞榜示諸將殺退胡虜功蹟以安眾心十曰獎死士鷂兒嶺等處戰死武臣。俱係忠勇之士。已蒙遣人焚痊。宜令所管頭目。於官錢內支買牲醴儀物。于其家祭勞。明著恩意撫其妻子如此則生者嘆羡死者有勞遇有戰鬪雖死無憾矣

皇明經世文編卷之二十五終







