杨万里　晓霜过宝应县三首

江南霜重莫嫌渠，草上还多树上无。

淮甸晓来霜似雪，琼田千里玉平铺。

杨万里

杨万里　晓霜过宝应县三首

看来不信是霜华，白日青天散晓霞。

只怪野田生玉树，更於腊月发琼花。

杨万里

杨万里　晓霜过宝应县三首

落木枯林一夜苏，枝枝节节糁琼酥。

看来忘却腊前景，一色李花三月初。

杨万里

