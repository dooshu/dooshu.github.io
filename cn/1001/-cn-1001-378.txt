岳珂　夏旱三首

去年旱势已殊常，今岁农家更可伤。

支港鲋臣空涸辙，大田龟兆未移秧。

只今已是眼滴血，此后庆无肉补疮。

虮虱小臣惟痛哭，第凭宗社叫苍苍。

岳珂

岳珂　夏旱三首

宣升接境古高圩，多稼连云号上腴。

水毁木饥犹解有，力耕火耨故应无。

瓠肥何计今糠覈，划窍空忧古苇苻。

昨夜浓云望东北，只应雨脚在三吴。

岳珂

岳珂　夏旱三首

问津六辅到长安，满目疲羸不忍观。

耕耨又孤今岁饱，盖藏尤比去年难。

绮罗有目须令见，铁石为心方自宽。

欲借玉阶空怅望，救民无术愧空餐。

岳珂

