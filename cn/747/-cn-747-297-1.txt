○浮屠颂

法定寺浮屠者，先德僧琮始起立，周一甲子，今而圮倾。宰君太原王公讳瑰，鉴操清能，善营福道，每听临必睹，惜乎时坠，勉督清众，速於扶持。主僧释处真，实膺堪任，及派流经久，致法加心，柱上出与金轮相依，累兮则全新巧便（阙）岷城此制，惊壮多有，改量兹模，曾不得匹焉。处真聪英上士，谈（阙）等章句辨才见称，大勋可嗟，夫颂之而已。

灵哉浮屠，岌业凌踊。十一其级，千楹万ㄆ。形比孤峭，势如飞动。赤霞晨开，金光昼拥。清哀县乐，音响百种。暂升情周，高神恐。真分中，灯花长奉。

