○授李毂河南府参军充集贤校理制

敕。李毂，书府皆以丞相为大学士，盖理化之本在焉。而集贤尝鄙仙殿之称，时之论者亦以为尢重。今大学士谓尔毂儒学贤相之後，以进士擢科。今典籍散亡，编简残缺，毂绍儒学之业，实进士之名，傥能讨筹质正，请使校群书焉。予嘉而听之，参军府庭，则序官然耳。河南京兆，大何足论。噫！苟能副大学士之委，谏官御史，岂吝汝迁。可依前件。

