○及時修武攘夷安夏以光聖治疏 【 宣大修守】

據守廵冀北道參議李磐僉事江南呈稱東陽可新平堡設在極邊一隅、每歲官軍月粮、折色六箇月、逕赴戶部管粮衙門關領本色、與夫擺邊兵馬行粮料草、為數不多、若欲設官鑄印、不無轉滋冗費、相應比照鎮平等堡事例、凡一應錢粮、責成坐堡經手收放仍聽東路管糧通判提調稽查、誠為簡便、應援一節、須照原議、責之宣府西路西陽河列營人馬、咫尺之間易於速集、况賊若犯東陽可新平等堡、其所向之方、當是宣府境內應援、亦自為謀耳、至若大同應援之兵、似又無待於言者、但相去頗遠須行一二日。方得到彼原議欲借援於宣府者。為此遠而彼近耳。非謂大同不應援、等因到臣案照先准兵部咨該臣并宣大撫鎮等官會題前事、本部議看銕裹門鵓鴿峪一帶、原有二邊、邊墻一道、倘有不堪、但加修築、低者增高、薄者增厚、補其缺略、治其頹壞、亦足以為一方之保障、何必舍大邊十餘里之墻而不為、棄二邊百餘里之險而不守、乃復於三邊內重築一百三十餘里之垣、開山鑿石、添墩築堡、工力財用、相去奚啻數十倍哉、况時詘舉贏巳非得已、茍財力可省、尤所當惜、及據前項天城陽和界內、既該添設墩堡官軍、即當建立倉塲官吏、庶月支歲放、既便於人情、事體亦安不然、官軍既隸於大同。錢糧又屬之宣府。不惟稽考之難。亦且紛爭易起。茲當首事之初。姑令宣府暫時代辦。要之不可為常也。至于防守之兵。責之本堡官員、無容別議。而應援之兵。又當視賊勢緩急何如耳。如賊止犯本處兩鎮別無聲息。豈特宣大應援而巳。雖各邊調到客兵。亦自不容少緩。假令并犯宣府。則大同應援為急。如并犯大同。則宣府應援為急。若先事一有所拘。而臨事則有所諉。兵革之際。易相推托。將不免於誤事。合候命下、本部移咨翁萬達即將新建東陽河新平堡外原議修三十五里邊墻、查照前　旨專責總兵官周尚文依期嚴加修築二邊、內銕裹門一帶邊墻、嚴加修補、俱圖堅厚久遠、足堪保障、其餘剩銀兩、除照數扣給宣府修理外、餘俱扣算明白、發寄官庫、不許別項花銷、今所議修三邊開山口至水磨口轉折東北臂山一帶土石墻垣、俱宜停罷、仍轉行兩鎮撫鎮等官將新設東陽可新平等堡合用粮草、暫令宣府西路通判代辦、候建立倉塲官吏、照依原屬大同東路通判管理、其策應兵馬、視兩鎮聲息之有無、及該堡賊勢之緩急、互相應援、不得自分彼此、得以藉口自諉、庶不誤事等因、具題節奉聖旨、這宣大兩鎮、修築邊墻、既經總督衙門會同各撫鎮等官。親履地方、相計停當、都只照侍郎翁萬達今次議奏舉行、兩鎮遇警應援、及諸未盡事宜、仍著翁萬達悉心再議奏來、切照宣大前項修邊事宜、節該臣親詣兩鎮適中去處。公同廵撫都御史詹營孫錦、及總兵官周尚文趙卿守廵口北冀北四道參議等官蘇志皋李磐等、逐一從長勘議、俱巳較一、罔有異同、本兵覆議內言臣等舍大邊十餘里之墻、而不為、棄二邊百餘里之險而不守、時詘舉贏、財力當惜、欲止耐大邊修築、二邊修補、三邊一帶、俱行停罷、及稱錢粮易起紛爭、應援易相推托、各一節、臣惟修邊為守邊也、使不可守、則亦不必修矣、大同大邊。東陽河新平堡之北、有墻十里、乃參議蘇志皋去年所修築、以助大同者、在山之顛、水泉不便、去堡且遠、擺守為艱、臣方怪志臯不度形勢而為之、故改築於山麓之下、則費省而守易、非舍之也、嘗攷宣府近年所為儲政志內、載有前項地方築垣助功之議、大略所見與志皋同、志皋會議之時、亦曾以此白之臣矣、臣參眾論、已力譬之、其可據以為斷案、而必欲見之於施行邪、又該部所指鐵裹門鵓鴿峪一帶、原有二邊、則大同原送圖本欠明之故耳。圖載二邊、即所稱山口去秋賊入之處他。陽和天城山口、數多原有垣塹。然前年賊繇此而出。去年賊繇此而入。官軍率莫之能抗者。山險可恃而往來多阻絕須築墻以通之凡薊門諸塞皆如是也山口阻深岡崖壅隔。列戍之卒。限於一隅。彼此斷絕。聲援不接。而况虜騎登高。最稱利便。一處潰防。則諸口之兵。盡為守穴鼠矣。如去秋鐵褁門之官軍。不能移救鵓鴿峪咫尺之難盖其驗也鑒前慮後。故議修山南三邊五十餘里。亦以陽和迤西數百里所守者。皆三邊欲遂通為一道便於防秋耳。防秋之時。山南有墻可據。即賊或攻我之東。則量移西者。攻我之西。則量移東者。隨其向往聚寡為眾。併力堵禦。他處列營應援之兵。亦且刻期可集。如去秋宣府張家口之戰。亦其驗也。何者。假如以萬人守十隘口。則一隘口僅得一千人。以萬人守邊墻。則五十里邊墻常有一萬人之力。盖通阻之勢異也。况修砌二邊。則必自開山口起至董家溝止。自西而東。另為一道即山北二十八里之工。亦不連屬其與先後二次所議。首尾皆衡決矣按圖不如目睹。懸度不如親見幸蒙　聖明俯從臣等得終其事、恃以為守、臣不敢復贅、至于官兵之應援錢粮之召買、則臣於前疏亦略言之、意以宣大之互相應援者為常事、而新平等堡築有倉塲之日、召買糧草、可逕自處分也、夫應援之兵、視聲息之有無緩急、即陜西山西順天保定等處、且有時而亟調亟趨不特宣府之應援大同、大同之應援宣府而已本兵所論已極詳盡、亦係事例節經月行、但大同東路山北東陽河橫直邊墻二十八里連接宣府西路之西陽河係一膜之地舊又有西路防秋列營馬軍。其去大同東路山南之天城陽和。則隔阻高山六七十里或百二三十里。險仄難行。舊又無東路防秋列營馬軍。倘賊犯東陽河而必待大同他二列營之兵歷天城陽和踰山北以為援其勢必遲一二日。安知一二日之內不困敗于賊手邪。諸鎮畫地大都犬牙相錯故須諸鎮協心視緩急遠近以為應援不可分地界自守也不然兩鎮撫足自治矣何必又設摠督以連絡耶若西路西陽河之兵。則呼吸可至應援甚便即賊勢重大。亦賴以支持一時。夫然後遠者可及繼伏。前疏所陳盖自大同東陽河一處孤懸於外者言之。非敢昧于彼此緩急應援之通例也。設使臣與撫鎮諸臣常川在彼應援之事。何待再三。惟其不能親自督臨。慮恐該路參守而下官員。自分彼此。不知有同室纓冠之義故欲題奉　欽依。示之以利害耳。合無自今以後。每遇防秋列營應援之兵。仍責宣府之西路。而擺守之兵則東西陽河相為犄角平時零賊。倘有侵犯。亦要彼此協力。不許推托。致誤事機乃若諸鎮互援便宜。係臣總督首務。當王胂明不敢輕忽。自取撓敗。其新平等堡見已盖有營房倉塲粮料草束、照依前撫都御史詹榮所議仍屬大同東路通判提調。隨宜召買、北路鎮河鎮川鎮虜滅虜破虜拒馬拒胡等堡、事體止責守營官收守放支、不必另設官攢、致滋勞費、惟復別賜定奪、

