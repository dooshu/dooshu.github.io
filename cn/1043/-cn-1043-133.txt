王安石　春风

春风过柳绿如缲，晴日焌红出小桃。

池暖水香鱼出处，一环清浪涌亭皋。

王安石

王安石　春风

春风吹园杂花开，青天露坐始此回。

一杯一杯复一杯，笑言溢口何欢咍。

古人白骨生青苔，我独不饮何为哉。

何时出得禁酒国，垒麴便筑糟丘台。

王安石

王安石　春风

一马春风北首燕，却疑身得旧山川。

阳浮树外沧江水，尘涨原头野火烟。

日借嫩黄初著柳，两催新绿稍归田。

回头不见辛夷发，始觉看花是去年。

王安石

