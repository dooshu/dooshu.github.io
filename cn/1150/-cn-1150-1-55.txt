○临洛神赋书后

乐毅论乃扇书，后人又以为右军自书刻石。梁世所摹，与唐摹字形各异。淳熙秘阁，梁摹本也。予家戏鸿堂帖，唐摹本也。又有一本唐摹，在长安李氏，曾属余跋，亦有文寿承跋。盖贞观中，太宗命褚遂良等，摹六本赐魏徵诸臣。此六本，自唐至今，馀犹及见，其二恨梁摹白麻纸真迹，为新都吴生所有，馀亦不甚临乐毅论，每以大令十三行洛神赋为宗极耳。

