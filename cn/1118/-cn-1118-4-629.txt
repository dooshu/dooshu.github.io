【内藏】


（历代）天子之库藏，即国库泛称。《汉书·东方朔传》：“开内藏，振贫穷，存耆老，恤孤独。”《后汉书·虞诩传》：“帝又谓勋曰：‘多出中藏财物以饵士，何如？’”注：“中藏，谓内藏也。”《明史·黄凤翔传》：“太宗移内藏上供物，为用兵养士之资。”　（宋）内藏库省称，属特支以备饥馑、军用急需之储备仓库，后成为皇帝私库，由内臣专掌。宋苏辙《龙川略志》卷八《陕西粮草搬运告竭可拨内藏继之》：“然陕西粮草，旧三司亦不能供，盖恃内藏库时有拨赐耳。……予曰：‘内藏不拨赐久矣，绢丝绵至积久损烂，出卖每匹二三百者，由此故也。’”宋李焘《续资治通鉴长编·仁宗嘉祐七年》：“司马光上疏曰：‘……祖宗所为置内藏者，以备饥馑兵革非常之费，非以供陛下奉养赐予之具也。今内藏库专以内臣掌之，不领于三司，其出纳之多少，积蓄之虚实，簿书之是非，有司莫得而知也。”





