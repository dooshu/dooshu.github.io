◎毛修之

修之，字敬文，荥阳阳武人。晋隆安初为殷仲堪宁远参军，历桓玄后军、太尉、相国参军。玄篡位，以为屯骑校尉。安帝反正，除骁骑将军。历刘裕镇军、谘议参军，加宁朔将军，迁右将军，进龙骧将军。历辅国将军，加宣城内史，领刘毅后军司马、卫将军司马、南阳太守。入为黄门侍郎，复为右卫将军、冠军将军、河南河内二郡太守。代王镇恶为安西司马。义熙十四年为赫连勃勃所擒，勃勃死，与赫连昌俱为太武所擒。神中，拜吴兵将军，领步兵校尉，迁散骑常侍前将军、光禄大夫，进太官、尚书，封南郡公，迁特进、抚军大将军、金紫光禄大夫。太延二年为大都大官。卒年七十二，谥曰恭。

