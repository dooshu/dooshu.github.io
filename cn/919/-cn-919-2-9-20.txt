趁风膏

治中风，手足偏废不举。

穿山甲（左瘫用左足，右瘫用右足） 红海蛤（如棋子者） 川乌头（大者生用，各二两）上为末。每用半两，捣烈葱白汁和成浓饼，约径一寸半，贴在所患一边脚中心，用旧帛裹紧缚定，于无风密室中椅子上坐，椅前用汤一盆，将贴药脚于汤内浸，仍用人扶病患，恐汗出不能支持。候汗出，即急去了药，汗欲出，身麻木，得汗周遍为妙。切宜避风，自然手足可举。如病未尽除，候半月二十日以后，再根据此法用一次，自除根本。仍服治风补理药，忌口远欲以自养。

中风治法

