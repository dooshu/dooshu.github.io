张耒　冬至三首

昨夜新霜落，淮南十月初。

寒云风后白，高木雨来疏。

功业嗟谋拙，星霜逼岁余。

子云真拙者，寂寞为玄书。

张耒

张耒　冬至三首

汴水日夜浅，天寒霜野宽。

拂衣愁叶乱，冲面北风寒。

不作归山计，空悲走马鞍。

济时吾力薄，俯仰一悲叹。

张耒

张耒　冬至三首

孤衾不成寐，起坐听鸡号。

楼闭更筹静，天寒星斗高。

萧条陶令酒，清怨楚臣骚。

凛凛悲秋意，何须待二毛。

张耒

