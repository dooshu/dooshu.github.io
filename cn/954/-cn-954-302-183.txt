陈造　次韵杨宰捕蝗宿竞岩四首

归来闻道颇休闲，蝗事今随暑气残。

我欲一樽供软脚，还能冲雨过苏端。

陈造

陈造　次韵杨宰捕蝗宿竞岩四首

旱蝗蔽土翳云空，遥想驱驰逐转蓬。

端坐赖君酬一饱，老颜可讳发惭红。

陈造

陈造　次韵杨宰捕蝗宿竞岩四首

去为民劳走险艰，停骖几问具茨山。

只今欲致贤劳谢，诗债徒能准数还。

陈造

陈造　次韵杨宰捕蝗宿竞岩四首

龙公私我雨滂浪，酿酒须防有乞浆。

惭愧四邻千万室，{上四下各}无笑语及时暘。

陈造

