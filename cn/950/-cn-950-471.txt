杨万里　龚令国英约小集感冷暴下皈卧感而赋焉

客里何烦病，春余不谓寒。

并来无计柰，那得有怀宽。

憎药犹须强，耽书更暇看。

两亲问消息，敢道不平安。

杨万里

杨万里　龚令国英约小集感冷暴下皈卧感而赋焉

吏卒稀仍散。僮奴野自亲。

问吾适无恙，遽病此何因。

初觉身为客，还疑老逼人。

焚香发深省，一笑对残春。

杨万里

