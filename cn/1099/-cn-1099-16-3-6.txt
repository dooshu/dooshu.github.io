○都城覽勝詩後 【 北京城】

築都城大事也識之

正統四年、重作北京城之九門成、崇臺傑宇、巋巍弘壯、環城之池、既浚既築、隄堅水深、澄潔如鏡、煥然一新、耆耄聚觀、忻悅嗟嘆、以為前所未有、葢京都之偉望。萬年之盛致也于是少師建安楊公、少保南郡楊公、偕學士諸公、以暇日登正陽門之樓而縱覽焉、高山長川之環固。平原廣甸之衍迤。泰壇清廟之崇嚴。宮闕樓觀之壯麗。官府居民之鱗次。廛市衢道之棊布。朝覲會同之麇至。車騎??山王?來之坌集。粲然明雲霞滃然含烟霧。四顧畢得之。而胸次軒豁。趣與景會。樂哉乎游也。南郡公有詩、諸公皆猗和之、綴輯成卷、是時僕以　賜告南歸、不及與遊、既獲覩羣什而歆艷焉、皆所謂登高能賦之大夫者也、諷詠之餘、因嘅嘆凡事之成、各有其時。　太宗皇帝肇建北京。既立郊廟宮殿。將及城池。會有事未暇及也。巳而國家屢有事。久未暇及。宣德時何以未作都城　皇上嗣大位之五年。仁恩覃霈。海宇又寧。始及於斯。而不日成。豈非得其時者乎。夫得其時而不得其人、猶未也、盖嘗聞之　命之初下、工部侍郎蔡信颺言於眾曰、役大非徵十八萬民不可。材木諸費稱是。　上遂命太監阮安董其役、工役固為省矣然營卒就役亦成故事取京師聚操之卒萬餘停操而用之厚其既廩。均其勞逸。材木諸費。一出公府之斤有有司不預。百姓不知。而歲中告成。盖一出安之忠于奉公。勤于恤下。且善為畫也謂事之成。非繇於人乎。嗟夫、一事之成、猶必得人則於為國家天下之重且大、不可推見乎、

