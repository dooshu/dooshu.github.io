刘克庄　戏题山庵二首

曾批龙鳞捋虎须，君恩天大偶全躯。

入华胥国浑成梦，移太行山得许愚。

无剑拄颐但樵服，有衾覆首胜珠襦。

他时只着深衣去，不必防闲发冢儒。

刘克庄

刘克庄　戏题山庵二首

封高四尺宁从险，穴锢三泉岂不愚。

客过唐陵悲石马，盗穿秦冢得金凫。

蛩吟不必人歌挽，鸡絮那无客吊孤。

自作铭诗差实录，免教人谤退之谀。

刘克庄

