苏轼　次韵王定国得颍倅二首

仙风入骨已凌云，秋水为文不受尘。

一噫固应号地籁，余波犹足挂天绅。

买牛但自捐三尺，射鼠何劳挽六钧。

莫向百花潭上去，

翁不见与谁亲。

苏轼

苏轼　次韵王定国得颍倅二首

滔滔四海我知津，每愧先生植杖芸。

自少多言晚闻道，从今闭口不论文。

灩翻白兽樽中酒，归煮青泥坊底芹。

要识老僧无尽处，床头牛蚁不曾闻。

苏轼

