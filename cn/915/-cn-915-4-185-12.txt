◇河堤谒者箴

伊昔鸿泉，浩浩滔天。有夏作空，爰奠山川。导河积石，凿于龙门。疏为砥柱，率彼河浒。大陆既碍，播于北野。济、累咸顺，沂、泗从流。江、淮汤汤，而冀宅乃州。澹溅溅，东归于海。九野孔安，四奥不殆。爰及周衰，夏绩陵迟。导非其导，堙非其堙。八野填淤，水高民居。湓溢滂汩，屡决金堤。瓠子潺，宣房作歌。使臣司水，敢告执河。（《古文苑》）

