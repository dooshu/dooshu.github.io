王炎　贺皇太子生辰

凤姿日表极高明，讲习诗书若性成。

参决万机裨独断，力行三善答舆情。

绮园何必来为助，启诵安能更擅名。

日侍两宫慈孝洽，万年主鬯共安荣。

王炎

王炎　贺皇太子生辰

郁葱佳气拥天庭，申命无疆启震亨。

少海永重瀛海润，前星辰拱极星明。

螭旗色转秋风爽，鸡戟光凝晓月清。

遥想宫僚斟玉斝，进趋无地倍驰情。

王炎

