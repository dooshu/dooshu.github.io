毛幵　月坡亭李耆明见菊

初阳散微和，晞露耿余明。

引花吸其精，助我养修龄。

人生凭化迁，日夜枯与荣。

聊为寂寞游，放此真率情。

毛幵

毛幵　月坡亭李耆明见菊

我怀渊明真，千载犹神交。

重吟九日诗，风节殊未凋。

良辰不再举，秋气日以高。

凄飚送落景，余霞敛尘霄。

万象为我役，天机亦良劳。

摩挲膝间桐，感此爨下焦。

时时出奇音，散我心郁陶。

