仇远　题赵希贤所藏墨竹

一竿千百叶，凤尾翠交加。

曾向仙坛种，和风扫落花。

仇远

仇远　题赵希贤所藏墨竹

新梢雾如沐，断节霜不枯。

西窗夕阳下，此君何可无。

仇远

仇远　题赵希贤所藏墨竹

谢家庭下玉，化此青琅玕。

风标夐不俗，谁谓骨相寒。

仇远

仇远　题赵希贤所藏墨竹

直节豸献角，低枝鸾振羽。

古色镇苍然，非烟亦非雨。

仇远

