邵雍　对花吟

今年花似昔年开，今日人开昔日怀。

烦恼全无半掐子，喜欢长有百车来。

光阴已过意未过，齿发虽颓志未颓。

人问尧夫曾出否，答云方自洞天回。

邵雍

邵雍　对花吟

美酒岂无留客饮，好花犹解向人开。

多情不忍阻花意，未醉何须辞满杯。

邵雍

邵雍　对花吟

春在花争好，春归花遂残。

好花留不住，好客会亦难。

酒即对花饮，花宜把酒看。

如何更斟酒，乃尽此时欢。

邵雍

