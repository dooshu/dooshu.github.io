【大惭愧门诗】

兰室改蓬心。旃（《初学记》作旌。）崖变伊草。丹青有必渝。丝□（《初学记》缺此字。《诗纪》云。一作素。）岂常皓。曲辕且绳直。诡木遂凋藻。一篑或成山。百里倦中道。隆（《初学记》作崇。《诗纪》云。一作崇。）汉乃王臣。失（《初学记》作大。）楚信（《初学记》作言。）元保。勉矣德不孤。至言匪虚造。（○《初学记》二十三。广弘明集三十作净行颂。○逯案。广弘明集净行颂共十首。此其九。《诗纪》以《初学记》引此作诗。遂全部编入之。今据《初学记》录此篇。其他九首既为净行颂。皆从略。）

