○八关斋会诗序



间与何骠骑期，当为合八关斋。以十月二十二日集同意者在吴县土山墓下，三日清晨为斋始，道士白衣凡二十四人，清和肃穆，莫不静畅。至四日朝，众贤各去。余既乐野室之寂，又有掘药之怀，遂便独住，于是乃挥手送归，有望路之想；静拱虚房，悟外身之真，登山采药，集岩水之娱，遂援笔染翰，以慰二三之情。（《广弘明集》三十上）



