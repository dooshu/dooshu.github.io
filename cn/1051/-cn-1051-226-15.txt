洪皓　次信文早春韵

一星终后尚蹉跎，四壁如悬已化梭。

方殢圣贤排旅闷，忽惊天地应人和。

春风乍扇融冰雪，佛火初收散绮罗。

遐想太园桃了下，旧蹊好在有谁过。

洪皓

洪皓　次信文早春韵

邱壑幽怀日已蹉，宁论邻女戏投梭。

干戈未戢贪修怨，玉帛还留误讲和。

恩许养疴徒受粟，老来便静任张罗。

春回又起江湖念，愿致山翁一叶过。

洪皓

