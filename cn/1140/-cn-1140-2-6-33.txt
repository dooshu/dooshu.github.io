闻王西樵考功讣

海内文章伯斯人独素心风流争玉树气类缅苔岑戎楷官何忝阴何兴不禁百罹曾患难三仕总萧森雅咏耽吴越高怀托向禽摧颓无鵩赋殄瘁失书淫京辇追高会壶觞伴苦吟同声兄弟好衔痛蓼莪深名士希年寿伤心自古今恨虚辅嗣麈凄断伯牙琴八子情摇落【时同西樵兄弟有八家诗行世】千秋事陆沉岱云今黯淡回首一沾襟

