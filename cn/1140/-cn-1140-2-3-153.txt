江亭短歌送周釜山

釜山作诗愚山眠自憎病滞楚江边青枫暗日秋雨急临当送别心茫然丹凤楼前爽鸠署吾曹痛饮高歌处岁星金马闲有余杖策西山自来去浮云一散江湖濶风浪澒洞还束缚羡君拂衣汗漫游武夷雁宕穷岩壑君不见汝乡王顾与沈吴转眼旧游皆老夫蓴羮千里四腮鲈安能往就倾玉壶又不见蒋大鸿董苍水其人未见才并美安能同坐九峯巅笑看渔父苍波里行矣相思我与尔

