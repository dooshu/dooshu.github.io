郭印　仁寿县后有亭余名之曰明远赋诗二首

虚亭突兀枕崇冈，玉宇无风秋自凉。

地阔群山争逶迤，天低远树立微茫。

阴晴易辨云霞色，晓夕常吞日月光。

我亦清心官事省，葛巾藜杖得徜徉。

郭印

郭印　仁寿县后有亭余名之曰明远赋诗二首

小邦人物大邦同，万屋鳞鳞气郁葱。

谁挈神峰离海底，幻将廛市纳壶中。

垂帘拟学山阴画，飞舄难乘叶县风。

举首穹昮才一尺，敢凭正直谢天公。

郭印

