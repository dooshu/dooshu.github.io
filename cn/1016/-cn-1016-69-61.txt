杨时　含云寺书事六绝句

兽骇禽鸣翳蔚中，难将此意问鸿蒙。

萦回小径苍苔滑，杖屦从今恐不通。

杨时

杨时　含云寺书事六绝句

北山山下一渔翁，形解心凝骨已融。

支枕睡余人寂寂，一轩明月满窗风。

杨时

杨时　含云寺书事六绝句

北前咫尺市朝赊，垣屋萧条似隐家。

过客不须携鼓吹，野塘终日有鸣蛙。

杨时

杨时　含云寺书事六绝句

夹屋青松长数围，午风摇影舞僛。

幽禽叶底鸣相应，时引残声过别枝。

杨时

杨时　含云寺书事六绝句

竹间幽径草成围，藜杖穿云翠满衣。

石上坐忘惊觉晚，山前明月伴人归。

杨时

杨时　含云寺书事六绝句

蝶梦轻扬一室空，梦回谁识此身同。

窗前月冷松阴碎，一枕溪声半夜风。

杨时

