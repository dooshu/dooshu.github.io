本纪第八 世祖二


至元元年春正月丁丑朔，高丽国遣使贺正旦。戊戌，杨大渊进罗绢三百端，优诏谕之。癸卯，罢宋人互市。

二月辛亥，选儒士译写经书，并纂修国史。丙辰，罢陕西行户部。癸酉，车驾幸上都。诏总管史权等二十三人入觐。

三月己亥，命尚书宋子贞陈时务，子贞条十三策，敕中书省议行之。辛丑，立漕运司。

夏四月己卯，诏高丽国王王禃入朝。丁卯，追治李璮逆党张邦直、姜郁等二十七人之罪。

五月乙亥，唆脱颜、郭守敬行视西夏河渠。己亥，中书右丞粘合南合为平章政事。

六月乙巳，召王鹗、姚枢赴上都。戊申，高丽国遣使贡方物。

秋七月甲戌，彗星出舆鬼。癸未，以西番十八族部立安西州，行安抚司事。庚子，阿里不哥与玉龙答失、阿速带、昔里给来降，诏皆宥之，诛其部将不鲁花等五人。

八月乙巳，立山东行中书省，中书左丞相耶律铸、参知政事张惠等行省事。颁新立条格，省并州县，定官吏员数，分品从给俸禄授公田，考殿最；均赋役，招流亡；禁擅用官物及以官物进献，借贷官钱，擅科差役；凡军马不得停住村坊，词讼不得越诉；恤鳏寡，劝农桑，验雨泽；物价以钞为准；具贼盗、囚徒起数，申省部。又颁陕西四川、西夏中兴、北京行中书省条格。定诸王使臣驿传税赋差发，不得擅招民户及以银与非投下人为斡赤，禁口传敕旨及追呼行省官属。癸丑，僧子聪同议枢密院事，诏子聪复姓刘氏，赐名秉忠，拜太保，参领中书省事。乙卯，改燕京为中都。丁巳，以改元赦天下，诏曰：

应天者惟以至诚，拯民者莫如实惠。朕以菲德，获承庆基，内难未勘，外兵弗戢，夫岂一日，于今五年。赖天地之畀矜，暨祖宗之垂裕，凡我同气，会于上都。虽此日之小康，敢朕心之少肆。比者星芒示警，雨泽愆期，皆阙政之所由，顾斯民其何罪。宜布维新之令，溥施在宥之仁。据不鲁花、忽察、脱满、阿里察、脱火思等，构祸我家，依成吉思皇帝札撒克，正典刑讫，可大赦天下，改中统五年为至元元年。自至元元年八月十六日昧爽以前，除杀祖父母父母不赦外，其余罪无轻重，咸赦除之，敢以赦前事相告者，以其罪罪之。

九月壬申朔，立翰林国史院。辛巳，车驾至自上都。庚寅益都千户毛璋、崔成等谋反，伏诛。

冬十月壬寅朔，高丽国王王禃来朝。庚戌，有事于太庙。丁卯，宋理宗殂，其太子禥嗣位。

十一月辛巳，讨骨嵬蛮。壬辰，罢领中书左右部。阿合马为平章政事，阿里为中书右丞。

十二月庚午，始罢诸万户世守，立迁转法。

二年春正月辛未朔，日有食之。己卯，邓州监战纳怀、新旧军万户董文炳并为河南副统军。甲申，申严越界贩马之禁。癸巳，八东乞儿部牙西来贡方物。丁酉，高丽国王王禃遣其弟珣来贡方物。

二月辛丑朔，都元帅按东败宋兵于钓鱼山。戊申，封诸王兀鲁带为河间王。丁巳，车驾幸上都。癸亥，并六部为四，麦朮丁为吏礼部尚书，马亨为户部尚书，严忠范为兵刑部尚书，别鲁丁为工部尚书。甲子，以蒙古人充各路达鲁花赤，汉人充总管，回回人充同知，著为令。同知东平路宣慰使宝合丁为中书平章政事，廉访使王晋为参知政事，廉希宪、商挺罢。

三月丁亥，敕边军习水战、屯田。

夏四月庚寅，敕军中犯法者，勿擅戮，轻罪断，重罪上闻。诏四川、山东等路边军屯田。

闰五月癸亥，移秦蜀行省于兴元路。丁卯，分河南属州为太宗子孙采地，郑州隶合丹，钧州隶明里，睢州隶孛罗赤，蔡州隶海都。平章政事赵璧行省事于南京、河南府、大名、顺德、洺磁、彰德、怀孟等路，平章政事廉希宪行省事于东平、济南、益都、淄莱等路，中书左丞姚枢行省事于西京、平阳、太原等路。诏：“诸路府州不满千户者，可并则并之；各投下，并于所隶府州；散府州户少者，不更设录事司及司候司；附郭县，以府州兼领。括诸路未占户籍任差职者以闻。”

六月戊寅，移山东统军司于沂州。万户重喜城十字路及正阳，命秃剌戍之。己卯，高丽国遣使贺圣诞节。参知政事王晋罢。

秋七月癸亥，安南国王遣使贡方物。戊寅，高丽国遣使贡方物。己卯，中书省臣皆罢，安童为中书右丞相，伯颜为中书左丞相。

八月戊子，召许衡于怀孟、杨诚于益都。车驾至自上都。

九月庚子，皇孙铁木儿生。

冬十月己卯，有事于太庙。癸未，敕顺天张柔、东平严忠济、河间马总管、济南张林、太原石抹总管等户改隶民籍。

十一月丙申，召李昶于东平。

十二月癸酉，召张德辉于真定、徒单公履于卫州。丁亥，选诸翼军万人充侍卫亲军。

三年春正月乙未，高丽国遣使贺正旦。丙午，遣朵端、赵璧抚谕四川军民。壬子，立制国用使司，以阿合马为使。

二月丙寅，廉希宪、宋子贞为中书平章政事，张文谦复为中书左丞，史天泽为枢密副使。癸酉，立安抚高丽军民总管府，治沈州。壬午，中书右丞张易为同知制国用使司事，参知政事张惠为副使。癸未，车驾幸上都。甲申，罢西夏行省，立宣慰司。立东京、广宁、懿州、开元、恤品、合懒、婆婆等路宣抚司。

三月己未，前参知政事王晋及近侍和哲斯、转运使王明，坐隐匿盐课并论死。

夏四月己卯，申严濒海私盐之禁。

五月乙未，遣使者虑囚。丙辰，罢益都行中书省。

六月丁卯，封皇子南木合为北平王。戊寅，申严陕西、河南竹禁。

秋七月丙申，罢息州安抚司。壬寅，诏上都路总管府，遇车驾巡幸，行留守司事。

八月丁卯，兵部侍郎黑的、礼部侍郎殷宏使日本，赐玺书曰：“皇帝奉书日本国王：朕惟自古小国之君，境土相接，尚务讲信修睦，况我祖宗受天明命，奄有区夏，遐方异域，畏威怀德者，不可悉数。朕即位之初，以高丽无辜之民，久罹锋镝，即令罢兵，还其疆埸，反其旄倪。高丽君臣，感戴来朝。计王君臣，亦已知之。高丽朕之东藩也，日本密迩高丽，开国以来，时通中国，至于朕躬，而无一乘之使以通和好。尚恐国王知之未审，故特遣使持书布告朕心，冀自今以往，通问结好，以相亲睦。且圣人以四海为家，不相通好，岂一家之理哉！以至用兵，夫谁所好，王其图之。”又赐高丽王禃玺书曰：“今尔国人赵彝，来告日本与尔国为近邻，典章文物，有足嘉者。汉唐而下，亦或通使中国，故今遣黑的等往日本，欲与通和，卿其导去，使以彻彼疆，开悟东方，向风慕义，兹事之责，卿宜任之。”戊子，高丽国遣使贺圣诞。

九月戊午，车驾至自上都。

冬十月丁丑，徙平阳经籍所于大都。太庙成，平章政事赵璧等集群臣廷议，定太庙为八室。

十一月辛卯，初给府、州、县、司官吏俸及职田。平章政事宋子贞致仕。辛亥，忽都答儿为中书左丞相。禁天文、图谶等书。

十二月辛酉，改四川行枢密院为行中书省，赛典赤、也速带儿等佥行中书省事。丁亥，张柔判行工部事，与行工部尚书段天祐等城大都。

四年春正月癸卯，修曲阜宣圣庙。乙巳，百济国遣使来朝。辛亥，赵璧为枢密副使。立诸路洞冶都总管府。癸丑，封昔木土山为武定山，其神曰武定公；泉为灵渊，其神曰灵渊侯。乙卯，高丽国遣使来朝。戊午，城大都。析上都隆兴府自为一路。立开元等路转运司。

二月庚申，粘合南合复为中书平章政事，阿里复为中书右丞。丁卯，改经籍所为宏文院，以马天昭知院事。丁亥，车驾幸上都。

三月己丑，耶律铸复为中书右丞相。壬寅，右丞相忽都察儿、史天泽、耶律铸、伯颜俱罢。

五月丁亥朔，日有食之。敕上都重建宣圣庙。丙辰，析东平路博州别为一路。

六月乙丑，史天泽复为中书左丞相，忽都答儿、耶律铸为平章政事，伯颜为中书右丞，廉希宪为中书左丞，阿里、张文谦并参知政事。乙酉，罢宣徽院。黑的、殷宏奏高丽使者不能导至日本，命仍至高丽，赍玺书切责高丽国王，使通谕日本，期于必得要领。

秋七月戊戌，大名路达鲁花赤爱鲁、总管张宏范坐盗用官钱，免官。

八月丙寅，复立宣徽院，以线真为院使。丁丑，封皇子忽哥赤为云南王。壬午，命怯绵讨建都蛮。高丽国遣使贺圣诞。阿朮略地襄阳，败宋兵于牛岭。

九月戊申，许衡为国子祭酒。安南国王遣使贡方物。庚戌，遣云南王忽哥赤镇大理、鄯阐、察罕章、赤秃哥儿、金齿等处，立大理等处行六部。阔阔带以尚书兼云南王傅，柴祯以尚书兼府尉，宁源以侍郎兼司马。诏安南国王陈光昺入朝。癸丑，车驾至自上都。

冬十月庚申，宋复陷开州。辛酉，制国用司言别怯赤山石绒织为布，火不能然，诏采之。西番酋阿奴版的哥等率众来降，授喝吾等处总管。庚辰，定品官子孙荫叙格。

十一月乙酉，有事于太庙。甲辰，立夔府路总元帅府。

十二月庚辰，立诸位斡脱总管府。

五年春正月庚子，建上都城隍庙。辛丑，高丽国王王禃遣其弟淐来贺正旦，并奏通使日本。遣北京路总管于也孙脱、礼部郎中孟甲往谕高丽。

二月辛丑，析甘州路之肃州别为一路。

三月甲寅，禁民间兵器，犯者验多寡定罪。甲子，敕怯绵招谕建都。丁丑，罢诸路女直、契丹、汉人为达鲁花赤者，回回、畏兀儿、乃蛮、唐兀特人仍旧。

夏五月癸亥，都元帅百家奴拔宋嘉定府五花、石城、白马三寨。

六月辛巳朔，济南人王保和等妖言惑众，敕诛首恶五人，余勿论。己酉，蔡国公张柔卒。封诸王昔里吉为河平王。

秋七月辛亥，召高鸣、刘瑜、郝谦、李天辅、韩彦文、李祐赴上都。壬子，罢各路奥鲁官，令管民官兼领之。癸丑，立御史台，右丞相塔察儿为御史大夫，诏曰：“台官职在直言，朕或有未当，其极言无隐，毋惮他人，朕为尔主。”仍谕天下知之。戊辰，罢西夏宣抚司。丙子，遣都统领脱朵儿、统领王国昌等点阅高丽兵船。立东西二川统军司，以刘整为都元帅，与阿朮同议军事。

八月庚子，忙古带讨西番及建都蛮。

九月丁巳，阿朮围樊城。己丑，命黑的、殷宏复赍国书使日本，仍敕高丽人导送。车驾至自上都。史天泽复为枢密副使。

冬十月戊寅朔，日有食之。己卯，敕中书省、枢密院，有事与御史台同奏。庚辰，御史中丞阿里为参知政事。立河南等路行中书省，参知政事阿里行省事。庚寅，敕秃忽思等译《毛诗》《孟子》《论语》。乙未，有事于太庙。以和礼霍孙、独胡剌充翰林待制兼起居注官。

十一月庚申，宋兵自襄阳攻沿山城寨，阿朮分遣诸军败之。

十二月戊寅，谕沿边屯戍军士逃役者，处死。

六年春正月癸丑，高丽国王王禃遣使来告诛权臣金俊。立四道提刑按察司。戊午，阿朮略宋复州、德安府，俘万人而还。庚申，参知政事杨果罢为怀孟路总管。甲戌，诏枢密副使史天泽、驸马忽剌出至襄阳视师。

二月己丑，颁新制蒙古字于天下，诏曰：“朕惟字以书言，言以纪事，此古今之通制也。我国家创业朔方，俗尚简古，未遑制作，凡文书皆用汉字及畏兀字，以达本朝之言。今文治浸兴，而字书方阙，其于一代制度，实为未备。特命国师八思巴，创为蒙古新字，译写一切文字，期于顺事达言而已。自今以后，凡玺书颁发，并用蒙古新字，仍以汉字副之，其余公式文书，咸仍其旧。”

三月壬子，黑的、殷宏至对马岛，为日本人所拒而还。戊午，阿朮围樊城，筑堡于鹿门山。辛酉，败宋将张世杰于赤滩浦。

夏四月辛巳，制玉玺大小十纽。

六月辛巳，怯绵讨建都失利，又擅追唆火儿玺书、金符，论死。丙申，高丽国王王禃遣其世子愖来朝。癸卯，诏董文炳率兵赴襄阳。

秋七月己巳，立诸路蒙古字学。癸酉，立国子学。遣使者审理诸路冤滞。诏谕宋国军民，示以不欲用兵之意。复遣脱朵儿、王国昌等至高丽相视耽罗等处海道。万户解汝楫、李庭等败宋将夏贵于虎尾洲，又败宋将范文虎于罐子滩。

八月己卯，立金州招讨使司。丙申，诏诸路劝课农桑。命中书省采农桑事，列为条目，相土地所宜者，颁行之。高丽权臣林衍废其王禃，立禃弟淐为王，高丽世子愖奏其事，遣斡朵思不花、李谔等至高丽按之。

九月己未，封高丽世子愖为东安公，愖辞，授愖特进上柱国，敕率兵三千赴其国难。辛未，敕万户宋仲义征高丽。忽剌出、史天泽并为平章政事，阿里为中书右丞，行河南中书省事；赛典赤行陕西四川中书省事。车驾至自上都。斡朵思不花、李谔以高丽枢密副使金方庆至，奉王淐表称禃疾病，令淐权国事。

冬十月己卯，定朝仪服色。丁亥，遣兵部侍郎黑的、判官徐世雄，召王禃、王淐及林衍俱诣阙。命国王头辇哥率大军赴高丽，赵璧行中书省于东京。仍诏谕高丽军民。

十一月癸卯，高丽龟州都领崔坦等以西京内附。庚午，安南国王遣使贡方物。高丽国王王禃遣使从黑的入朝，奏禃已复位。

十二月己丑，析彰德、怀孟、卫辉为三路。

七年春正月辛丑朔，高丽国遣使贺正旦。丙午，耶律铸、廉希宪罢。立尚书省，罢制国用使司。平章政事忽都答儿为中书左丞相，国子祭酒许衡为中书左丞，制国用使阿合马平章尚书省事，同知制国用使司事张易同平章尚书省事，制国用使司副使张惠、佥制国用使司事李尧咨、麦朮丁并参知尚书省事。己酉，敕诸投下官隶中书省。甲寅，高丽国王王禃奏请从七百人入觐，诏许从四百人。诏高丽西京内附，改为东宁府，画慈悲岭为界。丁巳，蒙哥都为高丽安抚使，佩虎符。诏谕高丽臣民曰：“朕即位以来，闵尔国久罹兵乱，册定尔王撤还，兵戍十年之间，其所以保护安全者，无所不至。不图逆臣林衍，自作不靖，擅易国王禃，立安庆公淐，诏衍赴阙，复稽延不至，岂可释而不诛！已遣行省率兵东下，惟衍一身是讨，淐本非得已，在所宽宥，自余胁从诖误，一无所问。”

二月辛未朔，中书右丞伯颜为枢密副使。丙子，帝御行宫，观刘秉忠、许衡及太常卿徐世隆所起朝仪，大悦，举酒赐之。丁丑，以岁饥罢筑宫城。壬辰，立司农司，参知政事张文谦为司农卿，设四道巡行劝农司，劝课农桑，兴修水利。乙未，万户张宏范败宋兵于万山堡。高丽国王王禃来朝，求见皇子燕王，诏曰：“汝一国主也，见朕足矣。”禃请以子愖见，从之。诏谕禃曰：“卿内附在后，故班诸王下。我太祖时亦都护先附，即令班诸王上，阿思兰后附，则班其下，卿宜知之。”未几，命蒙哥都、赵良弼送禃还。诏国王头辇哥率兵戍高丽王京，脱朵儿、焦天翼为高丽国达鲁花赤。又诏谕高丽臣民曰：“朕惟臣之事君，有死无二。不意尔国权臣，辄敢擅易国主，彼既驱率兵众，将致尔等危扰不安。以尔黎庶之故，特遣兵护送国王禃还国，奠居旧京，命达鲁花赤同往镇抚，以靖尔邦尔。东土之人，咸当无畏，安堵如故。已别敕将帅，严戢兵士，勿令侵犯，尔或妄动，必致俘略，宜审思之。”

三月庚子朔，日有食之。改诸路行中书省为行尚书省。甲寅，车驾幸上都。

夏四月壬午，设诸路蒙古字学教授。定达鲁花赤子弟荫叙格。癸未，定军官等级，以军多少为差。己丑，林衍死，衍党裴仲孙等复立王禃疏属承化侯温为王，窜于珍岛。

五月癸卯，也速带儿、严忠范等及宋兵战于嘉定、重庆、皆败之，获其都统牛宣。甲辰，威州番酋降。丁未，同知枢密院事合答为平章政事。丙辰，括天下户口。减诸路课程十分之一，免上都粮税。管民官迁转，以六十月为一考。改宣徽院为光禄司，宣徽使线真为光禄司使。庚申，命枢密院阅实军数。

六月庚辰，敕戍军还，所过州县村坊主者给饮食医药。丁亥，罢各路洞冶总管府。丙申，立籍田于中都东南郊。禁边民擅入宋境剽掠。

秋七月庚申，初给军官俸。壬戌，佥诸道回回军。乙丑，阅实诸路炮手户。也速带儿败宋兵于金刚台。

八月戊辰朔，筑环城以逼襄阳。庚辰，御史大夫塔察儿同知枢密院事，御史中丞帖只为御史大夫。高丽世子愖来贺圣诞。驸马斡罗陈建城于答儿海子，赐名应昌府。

九月丙寅，括河西户口。

冬十月乙亥，宋人寇莒州。乙酉，有事于太庙。己丑，车驾至自上都。

十一月丁巳，忻都、史枢并为高丽金州等处经略使，佩虎符，屯田高丽。安南国遣使贡方物。

闰月丁卯朔，高丽世子愖还。壬辰，申明劝课农桑赏罚之法。设诸路脱脱禾孙。

十二月丙申朔，改司农司为大司农司，御史中丞博罗兼大司农卿。安童奏博罗以台臣兼领，前无此例，帝曰：“司农非细事，朕深谕此，其令博罗总之。”秘书监赵良弼充国信使使日本，赐日本玺书曰：“盖闻王者无外，高丽与朕既为一家，王国实为邻境，故尝遣信使修好，为疆埸之吏抑而弗通，所获二人，敕有司慰抚赉牒以还。继欲通问，值高丽权臣林衍构乱，坐是弗果。岂王亦因此辍不遣使，或已遣而中道梗塞耶？不然，日本素号秉礼之国，王之君臣宁肯漫为不思之事乎？近已平林衍，高丽安辑，特令秘书监赵良弼充国信使，持书以往。如即发使与之偕来，亲仁善邻，国之善事。其或犹豫，以至用兵，夫谁所乐为也！王其图之。”敕岁祀太社稷、风师、雨师、雷师。丁未，金齿、骠部酋阿匿福、勒丁、阿匿爪来降献驯象三、马十九。辛酉，诸王伯忽儿为也可札鲁忽赤。

八年春正月乙丑朔，高丽国遣使贺正旦兼贡方物。己卯，同佥河南等路行中书省事阿里海牙参知尚书省事。设枢密院断事官。丙戌，高丽安抚使阿海攻珍岛，失利。壬辰，敕诸路鳏寡孤独疾病不能自存者，官给庐舍、薪米。

二月乙未朔，定民间婚娶礼币，贵贱有差。丁酉，发中都、真定、顺天、河间、平滦五路民筑宫城。己亥，罢诸路转运司。以尚书省奏定条画颁天下。移陕西四川行中书省于兴元。癸卯，东京等路行尚书省事赵璧为中书右丞。甲辰，命忽都答儿招论裴仲孙。乙巳，大理等处都元帅宝合丁、云南王傅阔阔带毒杀云南王，事觉伏诛。戊申，以治事日程谕中外官吏。庚戌，申严东川盐井之禁。庚申，奉御九住以梳栉侍太祖，奉所落须发上之，诏藏于太庙夹室。

三月乙丑，置河东山西道按察司，改河东陕西道为陕西四川道，山北东西道为山北辽东道。丙子，改盐课都转运司为都转运盐使司。辛巳，杀滨棣路万户韩世安，籍其家。甲申，车驾幸上都。乙酉，中书左丞许衡罢为集贤大学士、国子祭酒。立国子学，置司业、博士、助教等官。己丑，立西夏中兴等路行尚书省，趁海参知行尚书省事。命尚书省阅实天下户口，颁条画，谕天下。敕有司留滞狱讼以致越诉者，官民皆罪之。忻都、史枢行经略司于凤州等处。

夏四月壬寅，忻都、忽林赤、王国昌分道讨裴仲孙。平滦路昌黎县民生子，中夜有光，诏鞠养之，或谏，帝曰：“何幸生一好人，毋嫉也。”每月命给米四斗。戊午，阿朮等与宋将范文虎战于湍滩，大败之，获统制朱胜等百余人。

五月乙丑，以大兵围襄阳。敕赛典赤、郑鼎率所部水陆并进趋嘉定，汪良臣、彭天祥趋重庆，紥剌不花趋泸州，曲立吉思趋汝州，牵制宋之援兵。佥省也速带儿、郑鼎为军前行尚书省事，赛典赤行省事于兴元，转给军粮。丙寅，云南落羽蛮贡方物。辛未，分金齿白夷为东西两路安抚使。己卯，史天泽平章军国重事。辛巳，令蒙古官子弟好学者，兼习算术。癸未，史枢、忻都等讨珍岛贼，大破之，斩王温，其党金通精走死，珍岛平。高丽国遣使贡方物。

六月甲午，敕枢密院凡军事径奏，不必由尚书省。癸卯，宋将范文虎援襄阳，阿朮等大败之。己未，山东统军司塔出、董文炳坐城五河口迟为宋兵所据，决罚有差。

秋七月壬戌朔，佥女直、水达达军。丁卯，国王头辇哥行尚书省于北京、辽东等路。辛未，立左、右、中三卫亲军都指挥使司。乙酉，阿朮败宋将来兴国于湍滩。高丽世子愖入质。

八月壬辰朔，日有食之。己亥，诏招谕宋襄阳守臣吕文焕。壬子，车驾至自上都。迁成都统军司于眉州。己未，圣诞节，初立内外仗及云和署乐位。

九月壬戌朔，敕阿朮略地汉南。癸亥，高丽世子愖归。丙寅，罢陕西四川行尚书省，也速带儿行四川尚书省事于兴元。甲戌，佥西夏回回军。太庙殿柱坏。丙子，敕享太庙毋用牺牛。壬午，宋兵寇胶州，千户蒋德等败之，获宋统制范广。癸未，诏四川民力困弊，免茶盐等课税。仍敕有司，有言茶盐之利者，以违制论。

冬十月丁酉，有事于太庙。十一月辛酉朔，遣阿鲁忒儿等抚治大理。壬戌，罢诸路交钞都提举司。乙亥，建国号曰大元，诏曰：

诞膺景命，奄四海以宅尊，必有美名，绍百王而纪统，肇从隆古，匪独我家。唐之为言荡也，尧以之而著称，虞之为言乐也，舜因之而作号。驯至禹兴而汤造，互名夏大以殷中。世降以还，事殊非古。虽乘时而有国，不以义而制称。为秦为汉者，盖从初起之地名，曰隋曰唐者，又即所封之爵邑。是皆徇百姓见闻之狃习，乃一时经制之权宜，概以至公，不无少贬。我太祖圣武皇帝，握乾符而起朔土，以神武而膺帝图，四震天声，大恢土宇，舆图之广，历古所无。顷者耆宿诣庭，奏章申请，谓既成于大业，宜早定于鸿名。在古制以当然，于朕心乎何有。可建国号曰大元，盖取《易经》“乾元”之义。兹大冶流形于庶品，孰名资始之功，予一人底定于万邦，尤切体仁之要。嘉与敷天，共隆大号，咨尔有众，体予至怀。

丙戌，立四川行尚书省于成都。

十二月辛卯，宣徽院请以阑遗、漏籍等户淘金，帝曰：“姑止，毋重劳吾民也。”乙巳，减百官俸。召塔出、董文炳入觐。辛亥，省太常寺入翰林院。

九年春正月庚申朔，高丽国遣使贺正旦兼贡方物。甲子，并尚书省入中书省，平章尚书省事阿合马、同平章尚书省事张易为中书平章政事，参知尚书省事张惠为中书左丞，参知尚书省事李尧咨、麦朮丁为参知中书政事。省六部为四，曰吏礼部、户部、兵刑部、工部。丙寅，遣不花、马璘谕高丽具征耽罗舟粮。敕诸路佥军三万人赴河南。丁丑，皇子西平王奥鲁赤及诸王也速儿、秃鲁率所部讨建都蛮。庚辰，改北京、中兴、四川、河南四路行尚书省为行中书省。复立京兆中书行省。辛巳，敕军民讼田者，民田有余分之军，军田有余亦分之民，其军驱入民籍者，还正之。壬午，改山东东路都元帅府统军司为行枢密院，也速带儿、塔出并为行枢密院副使。乙酉，诏元帅府统军司、总管万户府阅实军籍。

二月庚寅朔，国信使赵良弼遣书状官张铎同日本十二人至京师，请觐，帝不许。辛卯，诏紥鲁忽赤乃太祖开创所置，位百司右，并立左右司。壬辰，高丽国遣使贺建国号。改中都为大都。

甲午，命阿朮统蒙古军，刘整、阿里海牙统汉军。戊申，始祭先农于东郊。车驾幸上都。

三月甲戌，括民间《四教经》，焚之。阿朮等克樊城外城，筑重围守之。

五月戊午朔，立和林转运司，小云失别为使，兼提举交钞使。辛酉，罢佥回回军。癸亥，敕拔都军屯田于怯鹿难之地。丙寅，佥徐、邳二州军戍邳州。庚午，罢西番秃鲁千等处金银矿户为民。乙酉，诏安集答里伯所部流民。

六月壬辰，京师大雨，坏墙屋，压死者众。己亥，塔出略地涟州，拔白头河诸堡。

秋七月丁巳朔，禁私鬻《回回历》。壬午，诏官府文移并用蒙古字，仍遣百官子弟入蒙古学。

八月丙戌朔，日有食之。癸卯，阿朮等大败宋襄阳援兵，获其都统张顺。乙巳，车驾至自上都。

九月甲子，阿朮等败宋兵于柜门关，获其都统张贵及将士二千余人。癸酉，河南行中书省阿里坐奏军数不实免官，并杖之。甲戌，罢水军总管府。

冬十月丙戌朔，封皇子忙哥剌为安西王。遣使招谕扮卜、忻都蛮。壬辰，有事于太庙。癸巳，赵璧为平章政事，张易为枢密副使。癸卯，初立会同馆。

十一月壬戌，诸王只必帖木儿、伯特穆尔筑新城成，赐名永昌府。己巳，征高丽兵讨耽罗。辛未，召高陵儒者杨恭懿，不至。

十二月乙酉朔，诏诸路达鲁花赤管民长官，兼管诸军奥鲁。辛丑，诸王忽剌出括逃民高丽界，高丽达鲁花赤上其事，诏高丽之民犹未安集，禁之。辛亥，宋将昝万寿寇成都，严忠范失利，遣使逮忠范至京师。癸丑，改拱卫司为拱卫直都指挥使司。



