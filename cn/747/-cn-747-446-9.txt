○代郭令公谢男尚公主表

臣某言：伏奉某月日恩制，授臣男暧试殿中监驸马都尉，尚平公主。圣慈曲被，私门，揣分惭恩，以荣以惧。牙本寒素，愧非阀阅。幼男弱稚，又乏义方。陛下以臣备位台司，服勤王室，特收贱族，许以国姻。宗党生光，室家同庆。门开鲁馆，地列沁园。事出非常，荣加望外。恩深议重，何以克堪。糜躯粉骨，不知所报？无任感戴受恩之至！

史延

延，大历九年进士。

