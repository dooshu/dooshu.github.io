徐玑　寿權漕大卿

青阳初动小春华，尽道葱茏晓气佳。

卿月早随良月诞，绣衣元屡衮衣家。

仙方养就双瞳碧，和气分成两脸霞。

看取调羹消息好，年年长带早梅花。

徐玑

徐玑　寿權漕大卿

接物温温笑满眉，步趋登降亦委蛇。

非关饰貌邀人誉，祗是存心不自欺。

王导果能恢德业，谢公端可镇浇漓。

圣明天子崇恭俭，合向中朝正羽仪。

徐玑

