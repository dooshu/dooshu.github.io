【九月十八日夜云林右英夫人作】

三（真诰作二。）景秀郁玄。霄映朗八方。丹云浮高宸。（真诰作晨。）逍遥任灵风。鼓翼（真诰作翮。《诗纪》云。一作翮。）乘素飚。竦眄琼台中。绿盖入协晨。青□掷空同。右揖东林帝。上朝太虚皇。玉宾剖凤脑。嗷酣飞蕊浆。云钧回曲寝。千音何琅琅。锦旌（《云笈七签》作ユ。《诗纪》同。）召猛兽。华幡正低昂。香母折腰唱。紫烟排栋梁。总辔高清阙。解驾佳人房。昔运挺未兆。灵化顺气翔。心眇玄涯感。年随积椿崇。形垢甘（真诰作甘垢。）臭味。动静失沧浪。我友实不尔。荣辱昨已忘。（○同上）

