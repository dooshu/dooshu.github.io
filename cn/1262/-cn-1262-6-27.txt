憨山和尚：

沙门德清，于胶州旁山旧观音庵地建海印寺。德清初与内监张本善，本奉太后慈旨，赍《藏经》分散名山。而寺上无名，本遽填海印寺与之。道士耿义兰争其地，具奏。下法司，拟本以诈旨论死，德清谪戍胶州，寺亦毁。师尝注《老子》，至「天之道，其犹张弓乎。」思之未得，乃借弓悬壁间，忽悟张字与弛对，时弣高而有余，弰下而不足，只归无用。及张而用之，则迎高举下，损弣补弰，上下均亭，可以命中。天道全以动为用，主施而不主受也。



