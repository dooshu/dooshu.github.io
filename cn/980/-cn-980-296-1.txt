释思岳　偈二首

腊月初，岁云徂。

黄河冻已合，深处有嘉鱼。

活鱭鱭，跳不脱，

又不能相煦以湿相濡以沫。惭愧菩萨摩诃萨，

春风几时来，解此黄河冻，

令鱼化作龙，直透桃花浪。

会即便会，痴人面前且莫说梦。

释思岳

释思岳　偈二首

二祖偿宿债，万法绝对待。

一心无碍，浮山有九带。

十方虚空圆陀陀，无量法门百杂碎。

若言其有，非内非外。

若言其无，无在不在。

知与理冥，境与神会。

如牛拽磨，似水打碓。

三千里外逢人东倒西{左亻右壘}，十字街头遇贱则贵。

释思岳

