杨万里　同君俞、季永步至普济寺，晚泛西湖以归，得四绝句

阁日微阴不碍晴，杖藜小倦且须行。

湖山有意留侬款，约束疏锺未要声。

杨万里

杨万里　同君俞、季永步至普济寺，晚泛西湖以归，得四绝句

烟艇横斜柳港湾，云山出没柳行间。

登山得似游湖好，却是湖心看尽山。

杨万里

杨万里　同君俞、季永步至普济寺，晚泛西湖以归，得四绝句

西湖虽老为人容，不必花时十里红。

卷取郭熙真水墨，枯荷折苇小霜风。

杨万里

杨万里　同君俞、季永步至普济寺，晚泛西湖以归，得四绝句

曲曲都城缭翠微，鳞鳞湖浪动斜晖。

天寒日暮游人少，两岸轻舟星散归。

杨万里

