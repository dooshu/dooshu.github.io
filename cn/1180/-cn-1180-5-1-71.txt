竟日观书


宋史纪：太宗勤于读书，自巳至申，然后释卷。诏史馆修《太平御览》一千卷，日进三卷。宋琪以劳瘁为谏。帝曰：“开卷有益，不为劳也。朕欲周岁读遍是书耳。”每暇日，则问侍读吕文仲以经义，侍书王著以笔法，葛湍以字学。

宋史上记：太宗勤于读书，每日从巳时看书起，直到申时，然后放下书卷。诏史馆儒臣，采辑古今事迹，纂修成一书，叫做《太平御览》，共有一千卷。每日进三卷。太宗观览，日日如此。

其臣宋琪以看书勤苦，恐劳圣体为劝。太宗说：“天下古今义理，尽载书卷中，但开卷观看，就使人启发聪明，增长识见，极有进益。虽每日读书，自是心里喜好，不为劳苦也。朕要一年之内，读完这一千卷书，故须一日三卷，乃可读完耳。”每遇闲暇无事日，还不肯错过，就召翰林侍读吕文仲，问他以经书上的义理；召侍书王著，问他以写字的笔法；召葛湍，问他以字学训解。

夫自古圣人，虽聪明出于天赋，莫不资学问以成德。盖古今治乱兴衰，天下民情物理，必博观经史，乃可周知；必勤于访问，乃能通晓。故明君以务学为急，正为此也。观宋太宗勤学好问，不以为劳。若此，其能为太平令主，而弘开文运之盛，有由然哉！





