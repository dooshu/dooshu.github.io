金君卿　挽仁宗皇帝词

广轮三万里声明，四海讴歌号太平。

恭已爱慈同汉景，息民宽厚似周成。

九郊上帝天和应，载饗明堂孝意精。

惟有升中独谦德，只应留待嗣君行。

金君卿

金君卿　挽仁宗皇帝词

优贤从谏致时雍，舜目尧眉俨瞓容。

灵算格天齐睿考，瑞元开筴倍神宗。

梦回彩仗归霓阙，愁入宫声咽暮钟。

臣子诉号空殒血，鼎湖无路许攀龙。

金君卿

金君卿　挽仁宗皇帝词

慈俭身先治道间，未尝论罚不从宽。

成功日比尧年盛，与子人知夏鼎安。

凭几遗音伤万古，抱弓衔恨泣千官。

昭陵柏老伊川竭，宫掖三千泪始乾。

金君卿

