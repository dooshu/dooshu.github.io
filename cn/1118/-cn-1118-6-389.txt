【师傅保】


（宋）太师、太傅、太保省称。宋王栐《燕翼诒谋录》卷三：“师、傅、保，辅佐人主，其名甚重，非道尊德重不可以居也。……若皇子加官而冠以师、傅、保之称，此何义也？子虽贤可为父师、傅、保乎？况有年方孩幼即加是官者，尤悖理矣。故英宗治平二年，御史中丞贾黯力陈其非。”《续资治通鉴长编·英宗治平二年五月丙子》：“权御史中丞贾黯奏：‘近者，皇子封拜、并除检校太傅。臣按《官仪》，自后魏以来，太师、太傅、太保是为三师，太尉、司徒、司空是为三公，国朝因之。《六典》曰：三师，训导之官也。盖天子之所师法，今皇子以师、傅名官，于义弗安，莫此为甚。’”





