◎李清照永遇乐

李易安元宵永遇乐云："落日金，墓云合璧。"词已自工。至於"染柳烟轻，吹梅笛怨，春意知几许"，气象更好。後段云："於今憔悴，风鬟霜鬓，怕是夜间出去。"皆以寻常语度入音律，愈平淡愈精巧。其声声慢云："寻寻觅觅，冷冷清清，凄凄惨惨戚戚。"乃公孙大娘舞剑手，本朝非无能词之士，从未有一气下十四个叠字者。後叠又云："到黄昏点点滴滴。"又使叠字，俱无斧凿痕。"守蓍窗儿，独自怎生得黑。"黑字不许第二人押。妇人中有此奇笔，真间气也。［张正夫］

