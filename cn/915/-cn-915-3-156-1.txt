◇请删定律令疏

圣主置谏争之臣者，非以崇德，防逸豫之生也；立法明刑者，非以为治，救衰乱之起也。今明主躬垂明听，虽不置廷平，狱将自正；若开后嗣，不若删定律令。律令一定，愚民知所避，奸吏无所弄矣。今不正其本，而置廷平，以理其末也，政衰听怠，则廷平将招权而为乱首矣。（《汉书·刑法志》：宣帝置廷平，时汲郡太守郑昌上疏言，宣帝未及修正。）

