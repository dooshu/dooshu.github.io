陈承信母

常州无锡县村民陈承信。本以贩豕为业。后极富。其母平生尤好豢豕。绍兴四年死。死之七日。其家正作佛事闻棺中有声。意为再生。甚喜。遽取斧开棺。则已化一老牝猪矣。急复掩之。明日、请常州太平寺摽构主施戒遂葬。时天色晴爽。丧车才出门。滂沱大雨。送者不可行。皆回。及墓。坎穴中水已满。乃以石压葬之。(此下原阙二十五行)

