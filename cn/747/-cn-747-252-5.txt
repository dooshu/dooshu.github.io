○授薛讷右羽林军大将军制

黄门：出师御寇，功成於告捷；振旅休兵，礼备於行赏。摄左羽林军将军借紫金袋薛讷，勋阀良将，邦家老臣，读太公之立言，受穰苴之为法。德业中邃，墙仞窥，智谋宏远，泉源不竭，须伫公孙之，颇蠲孟明之罪。遂能长驱陇上，深入湟中，歼厥犬戎，残其虿毒，野无遗孽，朝有茂勋，宜膺设坛之宠，俾光期门之寄。可右羽林大将军上柱国河东郡开国公，仍赐物三百段，银五百两，践二百贯，主者施行。

