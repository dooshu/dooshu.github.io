吴淑姬


永乐大典卷八百零八诗字韵引张侃拙轩初藁载吴淑姬诗，用陆龟蒙诗“丈夫非无泪，不洒别离间”句，疑即此人。

小重山

春愁

谢了荼春事休。无多花片子，缀枝头。庭槐影碎被风揉。莺虽老，声尚带娇羞。

独自倚妆楼。一川烟草浪，衬云浮。不如归去下帘钩。心儿小，难著许多愁。

惜分飞

送别

岸柳依依拖金缕。是我朝来别处。惟有多情絮。故来衣上留人住。

两眼啼红空弹与。未见桃花又去。一片征帆举。断肠遥指苕溪路。

祝英台近

春恨

粉痕销，芳信断，好梦又无据。病酒无聊，攲枕听春雨。断肠曲曲屏山，温温沉水，都是旧、看承人处。

久离阻。应念一点芳心，闲愁知几许。偷照菱花，清瘦自羞觑。可堪梅子酸时，杨花飞絮，乱莺闹、催将春去。

失调名

尘满妆台。







