○波斯昆仑等舶到拟给食料已前隐没不付有名无料虚破官物请停

扶南杂种，安西诸国，跨险凭危，梯山航海。飞サ走浪，望鼠岛而三休；大舶参，指麟洲而一息。鸢波象郡，万舳争先；乌浒狼荒，千艘竞进。游贼满山，刑人半市。督邮从事，犹密兴於私门；贤者圣人，尚潜行於暗室。饮德何负？徒发孔融之讥；淫具未除，终获简雍之诮。利存禁酒之法，害远鬻酤之家。楚国之猿，祸连林木；吴宫之燕，殃及楼台。所丧全多，所存讵几？理贵崇乎梗，政无伺於禁虚。位人之方，居斯而已。（谨按：此判自督邮从事以下与前文气不类，疑是错简。）







