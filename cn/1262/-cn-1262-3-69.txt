叶向高讲学：

叶台山相国见邹南皋先生论学，曰「公讲孔孟，予只讲阎罗王」。邹问其故，曰：「不佞老矣，填沟壑之日近。苟有欺君误国、伤人害物、招权纳贿等事，于阎罗王殿前勘对不过者，皆不敢为。」邹笑而是之。

李九我相国口戒文笔，福清欲效之。李曰：「子效我殊难。我向严冷，人不敢强。子面善，无以谢其求也。力不能兼，可废诗耳。」



