家叔生日闻留滞山阴有作

我今通籍七年余服官仅满三百日野人不合游金门半是艰难半愁疾往事伤心勿复言坎只今犹未毕风尘马上倦开顔儿女梦中来绕膝蔷薇花尽榴花开愁剧佳辰罢举杯冠盖满堂非骨肉富贵於我何有哉长安达官贱珠玉秋曹八口忧饘粥忧能伤人人易老岁月迁流如转毂别时我叔泪沾衣白头重卧剡溪曲一觞寥濶三千里顾影茫茫泪相续何如归向敬亭云手种桃花偃茅屋

