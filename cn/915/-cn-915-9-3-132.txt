◇与慧琰法师书

五翳消空，韶光表节，百华异色，结彩成春，道体何如，恒清宜也。对玩清虚，既在风云之表，游心入理，羌多定慧之乐。弟子俗务纷纠，劳倦特深，眷然北岭，钦贤已积，会遇之期，庶必可亻孱，有缘之俦，事等饥渴，伫望来仪，一日三岁，想思弘利益，理当无爽，指遗此信，无述寸衿，纲和南。（《广弘明集》十六，又二十八上。）

