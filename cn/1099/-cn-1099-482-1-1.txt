○與二??掌科 【 論用間】

自開原破、鐵瀋一帶逃、而遼陽孤注、人言賊且造舟從遼河上流而下、取遼陽、可危也。而弟謂不然。賊從鴨綠江出海。繞旅順截粮道。可危也。而弟謂不然。賊方欲斷三岔河浮橋。我不戍守。可危也。而弟又謂不然。賊正不必出此也。賊直以強欺我無兵無馬。徑取遼陽。此其正也。或謂我兵稍集、我人効死、背城借一、未必遽得志、若繞我之背。出南衞而反斷遼陽于其北。南衞無兵必不支。而遼陽不待攻也。若氷合時從開原徑道橫趨廣寧。不兩日至城下。而反斷遼陽于其東。廣寧備虛必不支。而遼陽不待攻也。此其奇也。可危也。而賊未必出此也。惟自三路得利後。益以開原。兵益多。財益富。使出其緒餘。指使虎墩沙宰輩擾我河西。以及昌薊。而任賊肆力于河東。此其危誠有足慮者。來教謂救危急著。當先用間是矣。乃前得周毓陽書云、自許殺奴、說從宣大來、未聞虎酋挾賞時有此語也、馬林中宰煖三酋計往返講說月餘、以懈我、而竟失開原、此又其不足信者。弟十年前千言萬語先後之間事勢敻別只要收拾西北虜以伐賊交豈至今日反置此而不用。會當與該道及撫院商量得行之。總之犬羊叵測、難可倚仗。何能使其殺賊為我用。此著自不可少但間之而不為賊用足矣至于救危實者。尚不在此。法家云符用先天一氣。將先自巳元神。我若兵馬壯寔虜自為用不然而虜反借我以用此又人衰鬼弄人之說也

