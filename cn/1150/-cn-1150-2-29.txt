○写寒林远岫图并题

昔人评王右丞画，以为云峰石色，迥出天机。笔思纵横，参乎造化，馀未之见也。往在京华，闻冯开之得一图于金陵，走使缄书借观。既至，凡三薰三沐，乃长跽开卷。经岁开之，复索还。一似渔郎出桃花源，再往迷误，怅惘久之，不知何时重得路也。因想象为寒林远岫图。世有见右丞画者，或不至河汉。

