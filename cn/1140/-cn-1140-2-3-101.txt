弹子岭歌【新喻县北距城百里】

渝川捕民如捕贼鸟惊兽駴各南北有时怒臂聚羣力遣骑飞符呼不得仰天峰外蒙山高中有仄径缘秋毫夹路荆榛虎豹嘷负嵎走险容尔曹巉岩更有弹子岭居人半入青天影隔山十里越邻境百年风俗成顽梗吾闻此乡山水奇重岩邃壑多幽姿如何输税独无期忍使催科困有司及此不戢後难治破巢歼灭中心悲尔不见黄木江前年杀人如薙草区区弹子何足道【黄木江新喻县地先是二年以民顽用兵】

