杨亿　送章頴归乡

芜秽休嗟负郭田，蹉跎自过鹿鸣筵。

荆山玉璞空三献，梁苑风尘已十年。

疏入禁中犹未报，赋成都下早曾传。

独携书剑归闽岭，共泛烟波入楚天。

玞玞酒旗邀举白，招招渔艇勸烹鲜。

棋枰斗胜疑成癖，砧杵惊愁几废眠。

驿路数程烦托乘，郡斋终日喜谈玄。

如何弃我还家去，相送津亭一黯然。

杨亿

