释宝昙　王大卿挽词三首

白璧连城重，黄金百炼刚。

固应须润色，肯为世低昂。

议论倾馀子，声名彻上方。

冯唐元未老，归计已苞桑。

释宝昙

释宝昙　王大卿挽词三首

少日佳公子，中年古吏师。

霜严公事毕，韵胜客杯迟。

诗律曹刘上，心期籍湜知。

用公浑不尽，一世有馀悲。

释宝昙

释宝昙　王大卿挽词三首

出处诚吾事，园林正及时。

乾坤身老大，兄弟日追随。

生死真谭笑，过逢类别离。

小楼今夜月，照我泪双垂。

释宝昙

