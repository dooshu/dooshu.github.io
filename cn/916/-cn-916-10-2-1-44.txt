【和从驾登云居寺塔】

〖诗集无此字。〗诗重峦千仞塔。危磴（《类聚》作□登。）九层台。石关恒（文苑作还。注云。一作常。）逆上。山梁乍（文苑作作。）斗回。阶（《类聚》作跗。）下云峰出。窗前风洞开。隔（《类聚》作蹑。）岭钟声度。（文苑作应。）中天梵响来。平时欣侍从。於此暂（文苑作共。）徘徊。（○本集三。文苑英华二百三十三作和周赵王游云居寺。庾开府诗集上。《诗纪》百十五。又《类聚》七十六引台、开、来三韵。）

