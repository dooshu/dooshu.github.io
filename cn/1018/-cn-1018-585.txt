曹勋　新岁雪示儿辈二首

改岁晴和两月悭，雨声兼闰湿长安。

江海已挟春风嫩，朔雪犹飞腊月寒。

老境亟寻篝火暖，此怀不放酒瓶乾。

珠幢玉蕊明心目，写入清吟异日看。

曹勋

曹勋　新岁雪示儿辈二首

政恐东皋穑事悭，晓霞拥日作平安。

禽声便与知风暖，梅影潜摇碧砌寒。

幽谷定迁莺啭巧，芳郊滋喜燕泥乾。

吾君勤俭宽宵旰，富入仓箱亿兆看。

曹勋

