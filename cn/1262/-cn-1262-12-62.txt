特产：

闽中红茉莉，蜀中紫绣珠，楚中红梨花，燕中黄石榴，天台黄海棠、白海棠、白紫薇、碧桂花、白玫瑰，洛阳黄芍药，皆特产，他地所无。

《益都方物略》记有赤鹯芋，止言可口岁，不言其花。予里佃人偶种得花，开以日中，花成条，若簇小粟，香如莲，色如百合，亦若葵而稍淡，先有台，如荷包之花，绽而台破。见郑以传诗中。

袁石公盛称湘湖莼菜美，不知湘湖无。莼皆从西湖采去，以湘湖水浸之。莼菜经宿则愈肥，凡湖泉水皆可浸，不必湘湖也。今人但知湘湖之莼，又因石公言，谓非湘湖浸不佳，皆耳食者耳。见李流芳集中，有《莼菜歌》。



