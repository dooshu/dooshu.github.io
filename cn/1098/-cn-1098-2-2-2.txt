○顾荣庙

晋侍中顾彦□有墓并祠在长洲之东久而为废祀县令周君复之赋是诗军司吴国秀。机神夙超朗。弱冠游洛师。巳蒙南金赏。崎岖诸王幕。沉湎务遵养。中罹广陵艰。计服匪诚枉。风云一挥扇。义旅臻同响。事成耻言勋。飘然理归鞅。晋社始东迁。羣贤悉收奖。道谒真感会。矫翼丹霄上。德闻一代称。迹泯千龄往。时屯乏良佐。英谟益堪想。

【舒章曰似谢康乐】

