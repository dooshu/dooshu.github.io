范仲淹　酬李光化见寄二首

交亲莫笑出麾频，不任纖机祇任真。

远护玉关犹竭力，入陪金铉敢周身。

素心直拟圭无玷，晚节当如竹有筠。

道本逍遥惟所适，吾生何用蠖求伸。

范仲淹

范仲淹　酬李光化见寄二首

万里承平尧舜风，使君尺素本空空。

庭中无事吏归早，野外有歌民意丰。

石鼎斗茶浮乳白，海螺行酒滟波红。

宴堂未尽嘉宾兴，移下秋光月色中。

范仲淹

