无名氏


词中“陕西义社”云云，此人当为北宋人。

水调歌头

昭代数人物，谁似我公贤。平生礌礌磊磊，常以义为先。广立湖中义学，盛集陕西义社，良法自家传。阴德有如此，眉寿不须言。

圣天子，方右武，复宗文。诗中马上，看君父子共争先。伫听天山三箭，还共秋闱一举，相继凯歌旋。金印大如斗，富贵出长年。

又

云海漾空阔，风露凛高寒。仙翁鹤驾羽节，缥缈下天端。指虚无征路，时见双凫飞舞，挥斥隘尘寰。吹笛向何处，海上有三山。

彩衣新，鱼服丽，映朱颜。蟋桃未熟，千岁容与旦人间。早晚金泥封诏，归侍紫皇香案，踵武列仙玫。玉骨自不老，未用九还丹。







