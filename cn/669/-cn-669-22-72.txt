110　鼓筴播精文選注作播糈


「支離疏鼓筴播精」，人間世。文選夏侯孝若東方朔贊注作「播糈」。

【集證】莊子釋文：「播精，如字。一音所，字則當作『數精』。司馬云：『簡米曰精。』崔云：『播精，卜卦占兆也。鼓筴播精，言賣卜。』」按釋文，「數」字必「糈」字之誤。山海經「去糈用稌米」，注：「糈，祀神之米。」離騷「懷椒糈而要之」，注：「糈，精米，所以享神也。」説文云：「齎財卜問曰，从貝疋聲，讀若所。」然則「播糈」當作「播」。

【元圻案】李善注：「糈，音所。」





