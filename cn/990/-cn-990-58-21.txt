孙应时　次仲氏韵

客里三年恨，归一百虑轻。

静堪眠夜雨，梦不数邮程。

荒径九节杖，凉窗二尺檠。

吾生本易足，此外复何营。

孙应时

孙应时　次仲氏韵

麴生真得圣之清，风味超然一座顷。

肯向春寒慰牢落，令人心事转和平。

孙应时

孙应时　次仲氏韵

枵腹贪书颇自强，年来得失正相当。

须知耳目尘埃尽，始见山林日月长。

孙应时

孙应时　次仲氏韵

故人惊我鬓丝多，一叹相逢可若何。

勋业向来无此梦，菱花何秘遗重磨。

孙应时

