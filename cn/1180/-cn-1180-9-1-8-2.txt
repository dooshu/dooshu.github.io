还

三章，章四句


首章讲：猎者相称誉。曰：





子之还兮，遭我乎峱之间兮。并驱从两肩兮，揖我谓我儇兮。

从，逐也。兽三岁曰肩。子也发纵指示，历险从禽，盖极其便捷之能矣。一旦遭我乎峱之间，并驱以从两肩之兽。夫此两肩之得，惟子之儇也。顾乃不自居其能，揖我谓我儇兮，而以轻利归之于我焉，岂非溢美乎？

二章：讲同。





子之茂兮，遭我乎峱之道兮。并驱从两牡兮，揖我谓我好兮。

茂，即儇。遭，遇也。牡，兽之公者。好，亦儇也。

三章：讲同。





子之昌兮，遭我乎峱之阳兮。并驱从两狼兮，揖我谓我臧兮。

昌，即儇。狼，兽名。臧，亦儇也。





