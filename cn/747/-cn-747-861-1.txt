○佛窟寺碑

是山也，两峰连峙，状似牛头。昔天纪之初，西峰圯裂，中有比邱，闭目跌坐，躯貌伟大，形质枯槁。时诸沙门皆往礼拜，议曰：“得非道者入灭定耶？”於是灌苏油以滋泽，击槌磬而惊悟。豁然开目高视曰：“汝等何人，形状卑小，而披法服？”沙门曰：“此邱也。”又问曰：“我师迦叶在否？”对曰：“入涅矣。”良久起升虚空。

刘崇远

崇远仕南唐，官大理司直，著有《金华子新编》三卷。

