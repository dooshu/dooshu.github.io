释印肃　三昧诸颂

佛共众生只此心，悟迷不间古同今。

千名万字何交涉，达法圆光许一针。

释印肃

释印肃　三昧诸颂

出生入死足通神，全体三生父母灵。

不是如来知见力，舍身财命卒难升。

释印肃

释印肃　三昧诸颂

千光一合圆如镜，万象森罗影现中。

此光大用如如体，道了桥成风自同。

释印肃

释印肃　三昧诸颂

空色无边际，离垢摩尼圆。

能依实相用，助发有龙天。

释印肃

释印肃　三昧诸颂

神光遍界，体若金刚。

威神力固，邪宗销亡。

释印肃

释印肃　三昧诸颂

裹许若无这个，何为古佛传心。

我体不空无住，用时越古超今。

会看木人牵锯，始令石女穿针。

释印肃

释印肃　三昧诸颂

百纳内董袋，一切皆我入。

一切莫能入，达此妙纵横，

三世佛佛佛。

释印肃

释印肃　三昧诸颂

大虚涂毒鼓，有病闻皆愈。

无病闻皆死，死了却苏来，

谁会辜负你。

释印肃

释印肃　三昧诸颂

无底瑠璃井，忽尔堕其中。

胜修万劫功，跳出跳不出，

瘖痖又盲聋。

释印肃

释印肃　三昧诸颂

分明无背面，相逢不相见。

年年桃花面，临州下水船，

梢公力方便。

释印肃

释印肃　三昧诸颂

独脚老虎，暗时暗杀人。

不识是眼睛，与君地著力，

溪云罩古城。

释印肃

释印肃　三昧诸颂

无根树子，混眤非出入。

头尾应皆急，妙了过这边，

渡海何曾湿。

释印肃

