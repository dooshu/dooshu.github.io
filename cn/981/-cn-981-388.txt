舒岳祥　十一月初三日插梅花古罍洗中因成四绝

半映寒溪半映山，不妨朱户借清閒。

诗人带得渠风味，也有香名满世间。

舒岳祥

舒岳祥　十一月初三日插梅花古罍洗中因成四绝

正是江村欲雪时，柴门修竹见横枝。

谁知句里生香处，只许疏帘半面窥。

舒岳祥

舒岳祥　十一月初三日插梅花古罍洗中因成四绝

雪中点缀精神好，月下横陈骨格真。

更有风烟生别恨，隔帘遥望李夫人。

舒岳祥

舒岳祥　十一月初三日插梅花古罍洗中因成四绝

洛水湘娥剪晓冰，枝头五出幻飞霙。

夜来鹤踏高枝折，撒下阶前碎月明。

舒岳祥

