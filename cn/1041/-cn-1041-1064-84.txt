舒坦　再游天童山回同吴与权诸友夜集

太白崭岩几百尺，仙人一去无消息。

临云时复倚栏干，独看千峰万峰碧。

昨夜长须城裹回，报道湖上秋风来。

醉园雨过月台冷，篱根白菊看看开。

却杖青藜趁流水，目送征鸿下山嘴。

篷船答浪绕丛芦，咫尺烟汀几万里。

忽见江头江月白，纷纷笑语城东陌。

一樽北酒一枰棋，未到懒堂犹是客。

舒雄

