马廷鸾　和洁堂见寿十章

老色上尺宅，灵气亏三田。

怀我长房翁，授汝鸡石仙。

马廷鸾

马廷鸾　和洁堂见寿十章

早知无廊庙，朝不素丘园。

挥手谢世氛，保此中夜存。

马廷鸾

马廷鸾　和洁堂见寿十章

我生嘉定间，宝运稽炎隆。

当时贡珍祥，今日泣麟穷。

马廷鸾

马廷鸾　和洁堂见寿十章

风雨倾燕巢，波涛涨鲸海。

茅檐得此生，其谁为尔宰。

马廷鸾

马廷鸾　和洁堂见寿十章

大冬严寒至，病骨裹粗纩。

羸然祝鸡翁，不识山中相。

马廷鸾

马廷鸾　和洁堂见寿十章

琅琅金薤篇，慰此暮年癯。

诵我徵咎赋，夸君摘句图。

马廷鸾

马廷鸾　和洁堂见寿十章

丧乱属何辜，訏訏者谁子。

生来乏远猷，死去忧良史。

马廷鸾

马廷鸾　和洁堂见寿十章

道义挹亲仁，诗书仰邻富。

翠蓬羞排门，骊珠惊满袖。

马廷鸾

马廷鸾　和洁堂见寿十章

山哀兮浦思，月诸兮日居。

伊谁百岁期，迟汝十年书。

马廷鸾

马廷鸾　和洁堂见寿十章

祝公千龄寿，小我五月生。

如何山林槁，得并江汉英。

马廷鸾

