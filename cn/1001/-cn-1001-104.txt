岳珂　贺高中书兼崇政殿说书三首

豠通三府，高名动四聪。

凤池仍旧渥，虎观册新功。

昼日槐方翠，秋风枣已红。

直须先抗议。莫待人云中。

岳珂

岳珂　贺高中书兼崇政殿说书三首

日月熙明地，风云际会辰。

紫宫瞻象逼，丹房喜情亲。

逊志贤谟在，仔肩圣德新。

耕宰须负鼎，从此学商臣。

岳珂

岳珂　贺高中书兼崇政殿说书三首

迩联咨夕访，清问切辰猷。

博学今中垒，遐征古上游。

齿寒当预计，身履即良筹。

颇牧岂云远，隐忧其有瘳。

岳珂

