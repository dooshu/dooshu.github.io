方岳　元日雨

那得工夫作往还，一犁取日破荒湾。

春今又绿山中草，酒不能朱镜裹颜。

六十只余三岁在，百年亦是霎时间。

村村雨色冥蒙外，已觉天公露一斑。

方岳

方岳　元日雨

云泥隔断拜年人，天自怜予老病身。

荠菜共挑元日雨，梅花未放去年春。

风烟不尽惟吾老，造化无他只此仁。

小试园林栽接手，山中亦是一洪钧。

方岳

