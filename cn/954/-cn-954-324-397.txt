陈著　赓吴竹修雪诗二首

寒勒银河不放流，幻飞六出眩人眸。

谁知青女老成手，自媚玄冥冬尽头。

积峻便如群玉府，遇□还作□毛球。

西湖西畔孤山上，欲访梅花有路不。

陈著

陈著　赓吴竹修雪诗二首

天将洁白洗纷华，谁识人閒有叹嗟。

驴子已无诗客路，羔儿偏属武流家。

惊心玉树伤遗曲，回首琼林忆赐花。

毕竟纷纷总是幻，抱琴无语剡溪涯。

陈著

