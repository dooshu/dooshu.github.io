钓龙台

寒潮日日至东流无重回何人此垂钓传有越王台山川扫陈迹台殿皆黄埃龙蛇相啖食战骨高崔嵬严陵卧不起万古桐江隈

乌石山【左对九仙山曾子固道山亭记即此处有金蟒穴浴鸦池蟠桃坞诸迹】

旧闻道山亭胜事不可数坐接九仙人低昂如笑语亭馆付干戈石丈相撑拄蟒穴泻哀泉鸦池沈宿莽松际忽飞霞参差新绀宇废兴如卷箨古今谁记睹不见闽越王何处寻抔土山郭横海天秋晴乱烟雨暇时凭竹杖重来问桃坞

