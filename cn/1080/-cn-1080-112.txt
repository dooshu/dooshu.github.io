●大明會典卷之一百十二

給賜三

外夷下【西】

西域哈密永樂四年賜忠順王紵絲六十疋、絹二百一十四疋。祖母每妃、各紵絲六疋、絹六疋。嬸母紵絲四疋、絹四疋。六年、賜王紵絲五十疋、絹二十疋、織金紵絲衣三套、皂麂皮靴二雙、氈襪二雙。祖母、母、並妃、各綵(土商)六表裏。成化三年、故忠順王外孫為都督。賜銅印、並織金衣一套。八年、其都督赴京襲職。除馬駝給價外、加賞綵(土商)一表裏、絹一疋、織金紵絲衣一套、並靴襪各一雙。進貢到京使臣、分五等。一等、綵(土商)五表裏、絹四疋。二等、四表裏、絹三疋。三等、三表裏、絹二疋。四等、二表裏、絹一疋、布一疋。五等、一表裏、絹一疋。俱紵絲衣一套。靴襪各一雙。存留甘州男女人等、有進貢者、照五等例賞。無者、每人絹布各一疋。奏事到京使臣、不分等第。每人綵(土商)二表裏、絹一疋、紵絲衣一套、靴襪各一雙。十二年奏准、寄住苦峪城使臣賞例、仍分五等。比前表裏絹各減其一。不與衣服靴襪。存留甘州有進貢者、照前五等例。無者、與絹一疋。嘉靖四十三年、到京正使從人名色、照四等例賞。隆慶五年、照五等例賞。寄住甘州有進貢者、俱與綵(土商)一表裏。不與衣服靴襪

○回賜、大馬、每匹綵(土商)四表裏。達馬、不分等第、每匹二表裏。駝、每隻四表裏。駝羔、每隻紵絲一疋、絹二疋。倒死駝、絹六疋、折鈔絹一疋。鎖服、每(土商)絹六疋。金剛鑽、上等、每顆絹四疋。成化十年、金剛鑽二等、每顆絹二疋。三等、每顆絹一疋。四等、每二顆絹一疋。五等、每顆布一疋。番砂、水晶石、不與價。弘治三年、奏定價例。玉石、每斤絹一疋。夾玉石、四斤絹一疋。速來蠻石、二斤絹一疋。青金石、一斤絹一疋。把咱石、十斤絹一疋。螺子石、六塊絹一疋。松都魯石、【 即水珀】

舊例每斤鈔十五貫。正統四年、添作一百貫。每二百貫、折絹二疋。石頭靶八箇、磠砂八斤、各絹一疋。魚牙靶小刀、每把絹二疋。鑌鐵大刀、每把絹五疋。拐棍刀、每把絹五疋。兩刃劍、每把絹八疋。鑌鐵銼一把、鑌鐵鏡一面、各絹二疋。鑌鐵二斤、絹一疋。撒哈剌馬黑瞞、每(土商)各絹九疋。刀紬、【 番名黃馬海牙兒】 每(土商)絹一疋。馬服屯、 【 即番夏布】

每二(土商)絹一疋。虎力麻、五疋絹二疋。藍花手巾、二條絹一疋。(木□)馥蘭、每斤絹四疋。硝子阿思馬亦、一箇絹一疋。硝子遮眼、 【 番名矮納】

三箇絹一疋。蛤蚧、四箇絹二疋。梧桐鹼十斤、雌黃十五斤、各絹一疋。蛇角、二枝一表裏。羚羊角、四斤絹一疋。豹皮、 【 即舍列孫皮】

二張綵(土商)一表裏。金線豹皮、一張一表裏。獅子皮、一張二表裏。哈剌虎剌皮、一張一表裏。鐵角皮、二條絹一疋。銀鼠皮六箇、貂鼠皮三箇、青鼠皮二十箇、白兔皮三箇、白狐皮一張、駝皮獺皮每一箇、各絹一疋。(白匕)馬尺、【 即羊甸皮】 五張絹二疋。卜剌硤兒皮、 【 即牛甸皮】

四張絹一疋。哈剌卜花、二十張絹一疋。樺皮弓、一張絹八疋。回回木梳、細者、六箇絹一疋。粗者、一箇絹一疋。珊瑚珠、正統中、每十四兩絹四疋。今每兩絹二疋。鎖鎖葡萄、每斤絹一疋。使臣自進中等馬、每匹紵絲一疋、絹八疋、折鈔絹二疋。下等馬、每匹紵絲一疋、絹七疋、折鈔絹一疋。新生馬駒、中途倒死馬、每匹絹三疋。駝、每隻三表裏、絹四疋。帶進西馬、每匹五表裏。阿魯骨馬、每匹六表裏

○求討、正統四年、忠順王奏討、與紵絲四表裏。天順四年、王母差來使臣、令去厚榜紙中夾紙各三百張。心紅三斤。金箔一百帖。胡椒、蓽□、各十斤。桐油十斤。白礬十斤。丁香、乳香、檀香、各三斤。良薑、桂皮、各五斤。細茶三十斤。洗面銅盆一箇。成化十二年、苦峪城使臣奏討、加絹一疋。十三年、又准加折衣絹一疋。十五年、再加絹一疋

○使臣進貢到京者、每人許買食茶五十斤。青花瓷器五十副。銅錫湯瓶五箇。各色紗羅綾(土商)各十五疋。絹三十疋。三梭綿布夏布各三十疋。綿花三十斤。花毯二條。紙馬三百張。顏料五斤。果品沙糖乾薑各三十斤。藥餌三十斤。烏梅三十斤。皂白礬十斤。不許過多。就館中開市五日。除違禁之物、並鞍轡刀箭外。其餘(土商)疋紗羅等項、不係黃紫顏色龍鳳花樣者、許官民各色鋪行人等、持貨人館、兩平交易。該城兵馬司差人密切關防、及令通事管束、毋得縱容鋪戶夷人在外私自交易。如有將違禁等物、及通事人等故違者、許各該委官體察通行拏問。後又奏准、未領賞前開市二日。領賞後開市三日。其奏討沿途收買牛羊鐵鍋犁鏵者、聽於臨洮府蘭州地方、與軍民兩平收買。不許過多。仍令伴送人員、及所在官司防範。不許將熟鐵兵器夾賣、及因而生事擾人、哈烈等三十八國、及天方國、日落國、各賞例與哈密同

安定衛、洪武七年安定王來朝貢。賜織金文綺四疋。其貢賜賞例、到京國師、綵(土商)四表裏、絹二疋、紵絲僧衣一套。舍人并使臣、每人二表裏、紵絲衣一套。僧人、每人一表裏、紵絲番僧衣一套、靴襪各一雙

○回賜、自進并帶進駝、每隻綵(土商)三表裏、絹四疋。馬、每匹二表裏

○襲封、洪武八年、賜嗣王敕書誥命各一道、織金紵絲衣一套、綵(土商)六表裏。

諭祭已故王、祭文一道、降香一炷、新鈔一千貫。禮部差通事一員、送請封人至西寧衛交割。本衛差頭目一員、齎封物同原來人、前去本地授封。別差頭目一員、齎祭物、另辦齋糧五十石、麻布五十疋、食茶二百斤、量帶軍士同去行祭

罕東赤斤蒙古、永樂二年、賞賜差來都指揮、指揮、綵(土商)三表裏、織金紵絲衣一套、靴襪各一雙。千百戶、鎮撫綵(土商)二表裏。捨人、一表裏。俱與素紵絲衣一套、靴襪各一雙。存留甘州男婦、有進貢者、綵(土商)一表裏、生絹一疋。無者、生絹一疋、布一疋

○回賜、帶進駝、每隻綵(土商)四表裏。中等馬、每匹二表裏。下等馬、每匹紵絲一疋、生絹四疋自進中等馬、每匹紵絲一疋、生絹八疋。下等馬、每匹紵絲一疋、生絹四疋

土魯番使臣到京並存留賞賜、自進並帶進駝馬等物回賜、及賣買、俱照哈密例。嘉靖二年、瑪瑙數珠一串與絹四疋。紅絹道布一疋絹六疋。鞍子一面絹四疋。撒袋一副絹二疋。其鑌鐵銼多不真正、每貢不過百把。每二把與絹一疋。三十三年、進貢回回青三百三十一斤八兩。會估每斤與銀二兩。三十八年題准、五地面自進並帶進過各番王頭目馬匹、阿剌骨、上等、每匹綵(土商)六表裏。中等、每匹綵(土商)三表裏。下等、每匹綵(土商)一表裏。達馬、中等、每匹紵絲一疋、絹八疋、折鈔絹二疋。下等、每匹紵絲一疋、絹七疋、折鈔絹一疋。上等達馬、原無賞例。比照中等達馬賞例外、每匹量加生絹一疋。四十三年、進獅子、每隻綵(土商)八表裏

○各地面夷使、除正進方物給賞外、其隨身帶有刀銼等物、邊官不能阻回、要行復進者、嘉靖十六年題准、禮部驗揀堪用者、量與進收。裁減賞例。每小刀一把、止與絹一疋。銼十把、內五把賞絹二疋、五把折鈔八十貫。各色漿水玉、每一斤八兩與絹一疋。其或所進方物原無賞例者、本部行取宛大二縣鋪行、驗估價值、斟酌給賞

○各地面夷使、求討織金(土商)子等物。正德十六年題准、該邊鎮巡等官轉奏題請。於每名下量點一二給與。若夷人到京、自行奏討、不由鎮巡官轉奏者、不行

撒馬兒罕、洪武間進貢、各賞銀並紵絲表裏衣服等物。正統以前、賞例優厚。成化間定、王、紵絲十五疋、羅三疋、紗三十疋、熟絹十五疋、白氁絲十疋、白將樂布十疋、洗白布五十疋、紵絲帽一頂、硃紅漆戧金碗八箇。王妻、紵絲八疋、羅二疋、紗二疋、熟絹八疋、白氁絲五疋、白將樂布五疋、洗白布二十疋。到京使臣、並存留甘州男婦、俱分別等第、照哈密賞例

○回賜、正統四年、金線豹一隻、綵(土商)八表裏。西馬、每匹五表裏、折鈔絹十疋。獅子皮、一張二表裏。金線豹皮、每張一表裏。成化十九年、進獅子二隻。每隻比金線豹例加綵(土商)五表裏。弘治三年、獅子一隻、綵(土商)八表裏。正副使並送養人、止正賞、無加賞。王止與回賜、無特賜。正德三年、貢水晶碗一箇。估值銀八兩、令給絹與之、每絹一疋、作銀一兩四錢。嘉靖二年議定、上等玉石、每斤絹三疋。中等、每斤絹二疋。下等、每斤絹一疋

魯迷、嘉靖五年賞例、與撒馬兒罕同

西番烏思藏、洪武永樂以來、給賜不等。復定剌麻番僧人等、從四川起送來者、到京每人綵(土商)一表裏、紵絲衣一套、俱本色。留邊賞同。其綵(土商)一表裏、折闊生絹四疋、紵絲衣一套、內二件給本色衣、一件、折生絹三疋、俱賞鈔五十錠折靴襪鈔五十錠、食茶六十斤。從洮河州起送來者、到京每人折衣綵(土商)一表裏、【 後加表裏】

紵絲並綾貼裏衣二件。留邊賞同。其綵(土商)一表裏、折生絹四疋、俱食茶五十斤。靴襪鈔五十錠。進過給軍中等馬、每匹紵絲一疋、鈔三百錠。氆氌等物、例不給價。帶進方物、回賜綵(土商)四表裏

○凡各番違例多差人數、每人減絹二疋、或一疋、或三疋。或減綾貼裏衣。正德以後、二法王違例進貢、多至千人。並從減賞。到京者、綵(土商)一表裏。留邊者絹三疋

○嘉靖六年題准、烏思藏、長河西、朵甘思、董卜韓胡、金川、雜谷、達思蠻、加渴瓦寺、松潘洮岷等處番人番僧、正賞折衣綵(土商)俱與一疋折給。有進馬者、計馬數與折

○賜封、禮部行吏部請給 誥命。

內府各衙門關造錦二(土商)、紵絲十表裏、袈裟僧衣一套、高頂僧帽一頂、水晶數珠一串、響鈸二副、鈴杵二副、白瓷茶鍾二箇、滿荅剌一箇連帶、鸞帶一條、靴襪各一雙、食茶一百斤、檀香一炷。請敕、令大慈恩寺推剌麻二人為正副使、帶領剌麻十名、同原來請封剌麻、齎奉前去番地授封。差通事一員、伴送至四川布政司交割。從黎州、或天全出境。差去正副使、每人賞鈔八十錠。剌麻六十錠。俱與番僧衣一套、靴襪各一雙。贊善王授封、從陜西洮州出境。闡化等三王、從四川出境。成化五年、授封闡化輔教二王、差去正使人等、自帶買路物件、食茶二萬五千斤、紵絲三百疋、羅一百疋、絹一千疋、青紅布三千五百疋、金箔一萬貼、胡椒一百斤。十六年、賞授封闡化王。回還剌麻覺義等三十員名、正使禪師覺義、每人鈔八十錠、綵(土商)三表裏、絹二疋。副使都綱、鈔六十錠、二表裏。差去剌麻、每名鈔四十錠、一表裏。俱與紵絲番僧衣一套、靴襪各一雙。帶去徒眾、每人鈔二十錠、一表裏。進過氆氌等物、不給價

長河西、正統初、賞賜宣慰司自來進貢者、宣慰使、鈔一百五十錠、綵(土商)四表裏。指揮僉事、鈔一百錠、綵(土商)二表裏。俱紵絲衣一套、靴襪各一雙。襲職進貢賞同。國師並國師姪男進貢到京者、照宣慰使例。都綱剌麻番僧人等進貢到京者、每人鈔五十錠、綵(土商)一表裏、紵絲番僧衣一套、靴襪各一雙、食茶六十斤。留邊賞同。五年、剌麻番僧進馬到京、每人鈔五十錠、綵(土商)一表裏、折衣綵(土商)二表裏、靴襪各一雙。進過馬、不分等第、每匹鈔一百錠。十年、長河西招撫生番、照本處進貢番僧例、每人賞鈔五十錠、綵(土商)一表裏、折衣綵(土商)二表裏、靴襪各一雙。仍加賞折衣綵(土商)一表裏。景泰四年、每人鈔五十錠、綵(土商)一表裏、不與衣服靴襪。天順元年、照舊給賞。三年、尊勝寺國師護印帶進舍利等物、照先年烏思藏地方都指揮使等事例、量給綵(土商)二表裏。成化初、番僧人等到京、每人闊生絹二疋、鈔五十錠、折靴襪鈔五十錠、折衣綵(土商)二表裏。留邊賞同。其折衣綵(土商)內、一表裏折闊生絹四疋。氆氌等物、例不給價。帶進國師方物、給賜綵(土商)二表裏。十二年、番人番僧九百名來貢、以無勘合、到京並留邊者、每人俱減絹二疋。弘治二年、留邊者、減三疋

○貢回市茶、弘治十四年題准、剌思岡尊勝等寺寨到京番僧、每人許買食茶二百斤。嘉靖二十二題准、如董卜韓胡例

朵甘思、天順七年、宣慰使進貢到京、賞鈔一百五十錠、綵(土商)四表裏、紵絲衣一套、靴襪各一雙。其貢使賞例、禪師番僧人等到京、每人賞鈔五十錠、綵(土商)一表裏、紵絲衣一套。留邊、每人鈔五十錠、折表裏闊生絹四疋、紵絲衣一套、內二件給本色衣一件、折闊生絹三疋。俱與折靴襪鈔五十錠、食茶六十斤。氆氌等物、例不給價。指揮僉事、例加絹四疋。國師比禪師、加絹二疋。新招撫來貢者到京、每人鈔五十錠、絹二疋、折衣綵(土商)二表裏。留邊、每人鈔五十錠、絹二疋、折衣綵(土商)一表裏、闊生絹四疋、各折靴襪鈔五十錠。方物俱不給價。弘治十七年、以人數過多、惟進貢及己賞未襲職再來到京者、全賞。其留邊者、每人減絹二疋

董卜韓胡差來國師、禪師、都綱、道官、剌麻、番僧、頭目、寨官人等到京、每人綵(土商)一表裏。留邊、每人折表裏闊生絹四疋、俱與折鈔絹二疋、靴襪鈔五十錠。番僧、每人紵絲綾貼裏僧衣一套。頭目人等、每人紵絲綾貼裏俗衣一套。氆氌等物、例不給價

○回賜、土官、綵(土商)十表裏。妻、綵(土商)四表裏。嘉靖二年、以差來人數過多、惟正額到京者、全賞。其留邊應給折鈔絹二疋、令與絹一疋、鈔十錠。三年、減原給折表裏絹三疋

○貢回市茶、嘉靖八年題准、到京並留邊番僧、每人許自買食茶一百斤。行移右府出給勘合、填寫人數茶斤、仍行湖廣布政司、著落該府、許令照數收買、自雇船隻載回、沿途關隘驗放出境。如有夾帶、就彼盤驗入官

加渴瓦等寺、剌麻番僧頭目寨首到京、每人綵(土商)一表裏、折衣二表裏。留邊賞同。折衣每一表裏、與絹四疋、俱賞鈔六十錠、折靴襪鈔五十錠。氆氌等物、不給價

金川寺、進貢剌麻番僧到京、每人賞綵(土商)一表裏、折衣綵(土商)二表裏。留邊、每人綵(土商)一表裏。其折衣綵(土商)二表裏、內一表裏折生絹四疋、一表裏折食茶一百斤、俱與鈔六十錠、折靴襪鈔五十錠。氆氌等物、不給價。弘治十七年、以人數過多、惟年例進貢及襲職到京者、全賞。其留邊應給折衣絹、每人減三疋

雜谷安撫司、與金川寺例同。弘治十七年、留邊每人減折衣絹二疋。嘉靖六年、照舊給賞。每人量加食茶二十五斤。其所屬上草坡克州等寺寨、嘉靖六年題准、留邊番僧每人減絹三疋加食茶二十五斤

打喇兒寨番僧到京、每人綵(土商)一表裏、內一疋給價銀三兩。折衣綵(土商)二表裏、與本色。留邊、每人綵(土商)一表裏、內一疋如前給價、折衣綵(土商)二表裏、每一表裏折給闊生絹四疋、共八疋、俱賞鈔六十錠、折靴襪鈔五十錠。方物例不給價

達思蠻長官司、正統中、進貢到京、並留邊番僧人等、每人鈔四十錠、綵(土商)一表裏、折衣二表裏、靴襪各一雙。弘治二年、照前賞例、各減折衣一表裏。留邊折衣、與生絹四疋。靴襪俱折鈔十錠。

長寧及韓胡碉由松潘起送番僧、賞例與達思蠻同。其松潘茂州等處進貢到京、馬、每匹賞鈔一百錠。鐵甲氆氌等物、不給價

陜西洮岷等處番僧到京、並存留、每人賞折衣綵(土商)一表裏、折靴襪鈔五十錠。馬、每匹紵絲一疋、鈔三百錠。上等馬、加絹一疋。駝、每隻綵(土商)三表裏、絹四疋。內瞿曇寺到京禪師、加番僧衣一套。不由所在官司給文起送、私自來京謝恩等項進貢者、止給馬駝價、不賞。嘉靖十七年、慧濟扯巴寺番僧進貢到京、八名、每名綵(土商)一表裏、折衣綵(土商)一表裏。留邊七名、每名折衣綵(土商)一表裏、折與闊生絹四疋、俱各與綾貼裏衣二件、靴襪鈔五十錠、食茶五十斤。進過馬、每匹紵絲一疋、鈔三百錠。方物例不給賞。二十七年、到京並留邊、加至一百八十七名。以人數過多、議將到京十五名。照例給賞。留邊六十七名、照洮州番僧例、每人賞折衣綵(土商)一表裏、折靴襪鈔五十錠、食茶五十斤。其新增一百五名、每名給與闊生絹二疋、食茶四十斤。進過馬匹、照前給賞。經該起送官員、以違例參治

洮岷等處番族到京、并存留番人、每人賞綵(土商)二表裏、絹二疋、鈔二十錠、折靴襪鈔五十錠。進馬、每匹紵絲一疋、鈔三百錠。盔甲腰刀、例不給賞。嘉靖六年奏准、折衣綵(土商)并馬價、綵(土商)每疋折銀三兩

【 以上俱許開市三日】







