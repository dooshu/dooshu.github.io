陈师道　送姚先生归宜山三首

郑公龙变不容亲，犹有先生不绝尘。

定力不为生死动，始知天地有闲人。

陈师道

陈师道　送姚先生归宜山三首

老逢熙运乞前官，病遇先生得内丹。

一饱有期吾事了，千年不死後人看。

陈师道

陈师道　送姚先生归宜山三首

宇定心清面发丹，下床投杖觉轻安。

此身已许壶丘子，他日争寻靖长官。

陈师道

