陈克


克字子高，“全”已见。诗渊引克词五首，见“全”者一首。

西江月

捣玉扬珠万户，膴眉高髻千峰。佳辰清寿黑头公，老稚扶携欢动。

借问优游黄倚，何如强健夔龙。斝舡一棹百分空，浇泼胸中云梦。

鹧鸪天

风露绢绢玉井莲，霓旌绛节会中元。鬓头未学功名晚，金紫由来称长年。

青作穗，酒如泉。蓬莱方丈自飞仙。黄麻敕胜长生箓，早送夔龙向日边。

南歌子

凤飞醇酎，龙筵喷异香。又还仁还祝延长。正对金风玉露、爽秋光。

一种庄椿老，五仙桂芳。当年天产窦家郎。须来春同此、赋高唐。

又

爱日烘晴昼，轻寒护晓霜。小春庭院绕天香。仙风珊珊来自、五云乡。

庭下芝兰秀，壶中日月长。要看髮绿与瞳方。一笑人间千岁、饮淋浪。







