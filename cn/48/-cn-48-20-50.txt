别范安成诗一首


【题解】

范岫，字懋宾。文惠太子在东宫时，沈约之徒以文才引见，岫亦预焉。岫文章虽不及沈约，而名行为时辈所重，博涉多通，尤悉魏晋以来吉凶故事。《梁书》记载，沈约常称其：“范公好事该博，胡广无以加。”南乡范云谓人曰：“诸君进止威仪，当问范长头。”永明中，出为建威将军、安成内史。

此诗为沈约送别范岫之作。何焯《义门读书记》谓：“清便婉转，自成永明以后风气。”



【原文】

生平少年日，分手易前期¹。

及尔同衰暮，非复别离时²。

勿言一樽酒，明日难重持³。

梦中不识路，何以慰相思⁴。

【注释】

¹“生平”二句：此言春秋既富，前期非远。分手之际，轻而易之。言不难也。前期，指后会有期。

²“及尔”二句：言年寿衰暮，死日将近，交臂相失，故曰非时也。及尔，我与你。

³“勿言”二句：此言勿以此一樽酒为轻，生死无期，明日恐不得与之重持。持，执。

⁴“梦中”二句：李善注引《韩非子》记载，六国时，张敏与高惠二人为友，每相思不能得见，敏便于梦中往寻。但行至半道，即迷，不知路，遂回。如此者三。

【译文】

往昔咱俩是少年，分手轻易约前期。

如今你我已衰老，非复少年别离时。

勿辞今朝一杯酒，须知明日难重持。

梦里相逢不识路，别后何以慰相思。









第三册


