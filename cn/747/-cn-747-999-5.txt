○请内属表

臣等生在荒裔，久阙朝宗，国乱主薨，互相攻杀。赖陛下圣恩遐布，愍念苍生，令碛西节度使盖嘉运统领兵马，抚臣远蕃。诛暴拯危，存恤蕃部。臣等伏愿稽首圣颜，兼将部落於安西管内安置，永作边，长为臣子，今者载驰，骧首天路，不任喜跃之至。

吐蕃赞普弃宗弄赞

弃宗弄赞，论赞素赞普子，亦名“弃苏农”，亦号“弗夜氏”。贞观中遣使求昏，妻以宗女文成公主。永徽元年授为驸马都尉，封西海郡王，进封ク王。是年卒。

