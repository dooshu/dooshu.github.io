○素盘盂铭（并序）

国子祭酒韦公，好游山水，器珍雅素。因适汤泉，见便梓榆，良材满，命山工，作为盘盂盎罂樽觯，呈其文理，素而不饰。还都分遗好事者。说受赖盘盂二事，以铭之云尔。

幽山之木，无心世路。器为盘盂，制以法度。匪丹匪漆，惟真惟素。理直防毁，节全思固。多用必伤，处盈招恶。嗟嗟君子，鉴微在悟。实是天然，贻我朋故。

