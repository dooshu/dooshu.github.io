日疑


广东人称白昼曰“日头”，沪上人称太阳亦曰“日头”，吴下各处则称日辰为“日脚”。或乃从而疑之曰：“吾闻日为火球，既称之曰球，自是圆体；即吾人从地面上观之，亦明明见其为圆体。何以有头有脚？既有头有脚，何以吾人又不得见？倘必曰：日无有头脚，为此说者特谰言耳。则又何以万口同声，都作此语哉？”曰：“此无稽之言，不足信也。”以万口同声之言，尚得谓之无稽，无怪夫今之政府群公，不恤舆论矣。”





