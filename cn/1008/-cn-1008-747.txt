赵蕃　既绝湖得顺风顷刻已见弁山二首

五日阴霾鬭不开，步行湖觜看帆来。

只言命有穷年厄，岂料风能今日回。

自是人心分顺逆，枉于造物示嫌猜。

篷窗纵雨无深掩，要见前山翠作堆。

赵蕃

赵蕃　既绝湖得顺风顷刻已见弁山二首

几向诗中觅弁峰，倦游何意道兹从。

欲搜短句五七字，却值浮云千万重。

颇觉啸歌随趣得，不同应接向人慵。

连朝苦厌浮家恶，今日翻思此地容。

赵蕃

