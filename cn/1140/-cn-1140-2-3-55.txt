醉後歌詶赵锦帆兼呈丁飞涛

卧疴一月生秋草久雨柴门迹如扫赵君立马下阶前尊酒论诗恣倾倒君诗横絶天下知掉头不数雕虫儿同舍为郎执余手愁中相视开须眉才雄气莽天地窄老蛟怒吼长河坼谓余能不操吴音直是中原一诗伯我友敬礼来西陵挥毫烂漫如云蒸君言西署吾曹在三分割据争峻嶒狂呼不顾?人笑游侠何妨狎屠钓王李诸君官陆沈姓字千秋日照耀闻君作令赋甘泉七载囊中无一钱三年执戟颠毛白当涂谁复知其贤人情惜官不惜才扬雄贾谊终尘埃请君放笔且掩口明日同歌归去来

