【钓竿篇】

〖以下五言。〗

钓舟画彩□。渔（《类聚》作鱼。乐府同。）子服冰纨。金辖茱萸网。银钩（《诗纪》误作钓。翡翠竿。敛桡（文苑作促棹。注云。一作敛桡。）随水脉。急桨（文苑作艇。）渡江（《类聚》作沙。）湍。（文苑云。一作急桨渡沙湍。）湍长自不辞。（文苑作乱。）前浦有佳期。船（《类聚》作莲。）交桡（《类聚》作棹。乐府同。文苑云。一作棹。）影合。浦深鱼出迟。荷根时触饵。菱芒乍□丝。莲（文苑作连。）渡（乐府作渡。）江南手。衣渝京兆眉。垂竿自有（乐府作来。文苑云。一作未。）乐。谁能为太师。（○文苑英华二百十。《乐府诗集》十八。《诗纪》八十七。又《类聚》四十一作刘孝威钓竿篇。引纨、竿、湍、辞、期、迟六韵。）

