邵雍　伤二舍弟无疾而化二首

手足情深不可忘，割心犹未比其伤。

急能畴昔尔相济，终鲜如今我遂当。

韡韞棣开无并萼，邕邕雁去破初行。

自兹明月清风夜，萧索东篱看断肠。

邵雍

邵雍　伤二舍弟无疾而化二首

肠断东篱何所寻，东篱从此事沉沉。

差肩行处皆成往，吊影伤时无似今。

清泪已乾情莫极，黄泉未到恨非深。

不知何日能销尽，三十二年雍睦心。

邵雍

