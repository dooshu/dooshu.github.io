曹勋　和王有道二首

客里羁情厌九迁，相逢赖有故人贤。

见贻劳苦平生句，如诵中和乐职篇。

江左风流从昔著，日边事业向来传。

只应好语盈编简，并待秋负送锦笺。

曹勋

曹勋　和王有道二首

泉南幕府峻华迁，不涉铨曹已自贤。

悟物颇闻才半偈，受知顾岂待三篇。

青连山顶行行去，香度莲腮细细传。

郊外高情想夷旷，诗成无惜襞云笺。

曹勋

