廖行之　重九道中怀长兄二首

客里匆匆饱岁时，今谁能免利名羁。

有人骑鹤去千岁，顾我巢林方一枝。

后日空怀棠杕燕，经年憀愧菊花期。

白云飞处湘天碧，心在南陔日咏诗。

廖行之

廖行之　重九道中怀长兄二首

追欢那复少年时，老骥如今亦受羁。

白发惊人风落帽，黄花伴我岁寒枝。

谁能寻胜过元亮，自叹知音失子期。

点检胸中犹祑磈，强倾濁酒自哦诗。

廖行之

