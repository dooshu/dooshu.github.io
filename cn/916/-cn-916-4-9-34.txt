【军中为汲桑谣】

〖后赵录曰：汲桑尝事成都王司马颖。颖之死也。桑聚众劫掠郡县。自称大将军。尝六月盛暑。而重裘累茵。使人扇之。患不清凉。乃斩扇者。时军中为之谣曰云云。乐府广题曰：晋汲桑。清河贝丘人。力能扛鼎。残心少恩。六月盛暑。重裘累ブ。使十馀人扇之。忽不清凉。便斩扇者。并州大姓田兰、薄盛斩於平原。士女庆贺。奔走道路而歌。〗

士（《御览》或作奴。或作仕。）为将军何可羞。六月重（《御览》或作累。）茵披（后赵录作被。《御览》或作被。）衲（《诗纪》作纳。《御览》或同。《类聚》作豹。乐府同。《御览》或作貂。或作狐。）裘。不识寒暑断（《类聚》作斩。《御览》或作斩。）他（《御览》或作人。）头。雄儿田兰为报仇。中夜斩首谢并州。（○《御览》二十一、三十四、四百九十二、六百九十四并引赵书。《乐府诗集》八十五、《诗纪》四十三并作井州歌。又《十六国春秋》二十二后赵录引羞、裘、头三韵。《类聚》十九引赵书引羞、裘、头三韵。《御览》四百六十五引赵书引羞、裘、头三韵。）

