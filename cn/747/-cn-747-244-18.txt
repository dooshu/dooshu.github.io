○为王遗恕让殿中少监表

臣遗恕言：伏奉恩制，以臣为殿中少监，奉命荒越，不知启处。臣某中谢。臣行忤神，身积衅咎，偷延苫，自甘陨越，陛下忘其陋，牵以絷维，仰号上昊，俯下土。精诚无感，三舍不回；志节莫修，九泉未即。遂复肃膺紫绂，权就墨，俯首官寺，颜朝序。自摄职天台，惭简要之目；徙秩京辇，乏仁明之政。铨管无滞，多谢昔贤；χ鼓不鸣，实愧前烈：空尸厚禄，坐积时谤。不谓天光下济，圣慈曲览，重延殊奖，更超显位，司六尚之严凝，望九重之清切，怀恩揆拙，既惧且惭。但臣下弃情礼，上亏答效，孝不足称，忠无可纪，永惟家国，实负君亲，将何以安其尸忝，暴之视听？伏乞回冲恋，少察恳诚，不亏圣朝之鉴，无重愚臣之罪，则涵育有方，官序无替。无任哀悚之至，谨诣朝堂奉表以闻。

