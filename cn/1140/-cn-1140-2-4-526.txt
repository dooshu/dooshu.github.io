怀梅季升用阮怀韵

梅尉风期远菰芦有此人驱愁甘就老力疾耻言贫旧酿牀头尽残书枕畔亲扁舟通硖石谁复往来频汪舟次雨集泛舟红桥【同刘公?唐耕坞孙豹人程穆倩孙无言】

出城通野艇鼔枻过名园只为论文友重开对雨尊亭台缘浦溆云树接江村怅望平山路风流二老存

二

几岁法曹去桥边彦会稀【王阮亭司理扬州有红桥唱和集】湖山留画舫耆旧老渔矶烟际水初合雨中莺不飞繁华烽火後杨柳又成围

