【丞郎】


（北朝）北魏、北齐尚书省左、右丞与六尚书所统二十八曹郎中之连称。《北史·任城王澄附顺传》：“（顺）除吏部尚书兼右仆射。……时三公曹令史朱晖素事录尚书、高阳王雍，雍欲以为廷尉评……顺不为用。……雍闻之，大怒，昧爽坐都厅，召尚书及丞郎毕集，欲待顺至，于众挫之。”《隋书·百官志》中：“后齐官制，多循后魏。……尚书省，置令、仆射，吏部、殿中、祠部、五兵、都官、度支等六尚书。又有录尚书一人。……其属官，左丞、右丞各一人。……其六尚书分统列曹……凡二十八曹。吏部、三公，郎中各二人，余并一人，凡三十郎中。”　（唐）尚书左右丞与六部尚书、侍郎合称。宋王谠著、周勋初校证《唐语林校证》卷七：“及（卢）携为丞相，除（卢隐）右司员外郎。……（吏部侍郎崔沆）乃谒告，携即时替沆官。沆谓人曰：‘吾见丞郎出省郎，未见省郎出丞郎。’隐初自太常博士除水部员外郎。”按：吏部侍郎属丞郎。宋陆游《老学庵笔记》卷八：“唐所谓丞郎，谓左、右丞，六曹侍郎也，尚书虽序左右丞上，然亦通谓之丞郎，犹今言‘侍从官’也。”宋李昉等《太平广记》卷一五五《杨收》：“（杨发）已下皆至丞郎。”唐李肇《唐国史补》卷下：“国初至天宝，常重尚书。……兵兴之后，官爵浸轻，八座用之酬勋不暇，故今议者，以丞郎为贵。”　（宋）（1）宋初，尚书左丞、尚书右丞及尚书六部侍郎通称。《宋史·职官志》一《宰相之职》：“宋承唐制，以同平章事为真相之任，无常员；有二人，则分日知印。以丞郎以上至三师为之。”宋赵与时《宾退录》卷一：“官制前，左、右丞，六部侍郎通谓之丞郎。”（2）南宋郎官、寺监丞通称。《宾退录》卷一：“今有称郎官、寺监丞为丞郎者。”





