○區畫事宜疏 【 孳牧馬匹】

一騎操孳牧馬匹、舊有牧放草塲、多被豪強侵耕、馬乏芻牧之地、是以孳生者不蕃、騎摻者日損、今宜于養馬地方、分遣給事中御史、會同分管寺丞通行查勘丈量、各照原額界至頃畝、依舊牧放、一各處孳牧種馬所生之駒、天順七年、成化元年、虧欠者連遇事例停追、今秋收在邇例合買償但所買駒、止可充數而已急難得用、宜依上年事例、有司四匹、軍衛五匹折買堪操馬一匹備用、一舊例種馬一匹、兩年課取一駒、若兩年育兩駒者。許令貸與欠駒人戶。補作正數。近奉恩例三年止取一駒。虧欠必少。其有服勤人戶。而三年生三駒者。或兩駒者所餘之數宜令報官用議和錢收易另給空閒人戶領養一法司問擬罪人、有雜犯死罪、有笞流杖罪、願納馬者、宜依運甎納豆等例。改定馬數。聽其贖罪。一陝西各邊屢奏缺馬訪得西寧至甘州番簇。多產馬之地。彼所缺者茶與青稞。若與互市。則善馬一匹。不過用茶百斥青稞十五石。以銀計之所費五六兩。價值既輕。以此相較所省多矣較之京師関領又免路途瘦損今宜查取陝西官茶。就彼互市。茶如不敷。又糴買青顆銀。宜行戶部暫借折糧銀五萬兩。發甘肅總兵等官。照彼時估買易騎操。數足而止一一。例後倒失等項馬駒。宜行太僕寺查筭。每牝馬一匹轉發寄養備用一南京養馬地方。歲取餘馬來京備用。間多選退枉復艱難。或有收價來京買納則又被官吏群醫人等作姦媒利。不惟馬多不堪虛累給養况又累年解補。追取不完。今宜于不堪不敷之數。每匹徵價十兩。類解官買。以給騎摻。一在京在邊官軍、累歲関領馬匹騎摻、動以萬計、一関之後、既不時調養倒失數多。又不隨即報官。設法追捕展轉遷延惟望寬宥是以馬數愈虧民戶被累。今宜戒飭將官。嚴束軍士関領務須覈實調養。毋或失宜。及行巡馬管馬等官、時常巡視、一體禁約、一在京在邊騎操馬匹、必須專敕太僕寺少卿一員、無太僕寺地方者言不属本寺分地而属民地故責之巡抚官無太僕寺地方、從巡撫等官、時常往來較閱、倒失等項報官限償把總管隊等官、隱匿不報者。逓加譴責。務使官軍知警。馬數不虧。一照上年納馬冠帶事例、宜行兩京內外凡有富實之家、願納馬者。即與冠帶。以榮終身。候地方稍寧馬數既足而止、一延綏等處累奏缺馬、雖嘗行令區畫。大叚出于民間。今宜不為常例。聽客商于延綏寧夏大同宣府遼東巡撫等官處。告報納馬。中淮浙長蘆等處塩引。依彼時估定數中納。不拘資次関支。一勇士関領馬匹芻粟。取給于各衛及其倒死。又免追償任情驅馳。視若蔽蹝。馬之虧耗。亦其一端今宜令該管衛所。并管操官旗備造関馬日月文冊繳送部守備照。初関倒死。照例免償。足示朝廷恩典如其二次倒死追補。庶使人知戒畏。一馬政舊例。一年一駒其後改為二年一駒。近又改三年一駒葢所以寬民力而卹民艱也然使管馬官員得人。則生息自蕃。國用自足矣。定例固不敢輕易勸懲亦貴乎有方今管馬官員以一縣種馬為率。三年考滿為期。一年一駒。額內不虧者稱職。額外每馬又生一駒者。奏請旌異。額外又生一駒者。不次陞擢。其不及額數者。逓為降罰。太僕寺分管寺丞亦宜以額數虧贏逓為黜陟

