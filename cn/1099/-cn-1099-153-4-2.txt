○張御史治路記 【 治路】

修平道路以利行旅亦政之大者

河東人曰河東鹽行四方、公私咸利之運司東南二十里曰青石槽、道狹而險、如永巷然、長七里、徒者負者亦艱行、自槽之南如陜州、中有曰張店曰茅津者、凡六十里、有土坡高二十丈、溝深則半之、兩崕對立而中隘、正德八年秋、張御史取河津稷山工百三十人、芮城安邑夫六百人、鑿石槽深一丈有奇、濶倍深之一、石槽平、旅說之、巳又取平陸夫七百人治張店茅津、弘隘刊峻、既月、張店茅津又平、傭者殺其真、負者餘其力、馬行可行、車可並兩馳、旅大說之、又曰、御史初詢于王運使宣平陸申知縣綸、又詢于眾。謀恊而舉。民故安。均力明禁。毋敢買逸。民故偕因勢而治之。不與險爭功。故速成。太史氏曰張御史者安陽張士隆、字仲修、

