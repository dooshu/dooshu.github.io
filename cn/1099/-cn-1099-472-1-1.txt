○防守薊鎮京師疏 【 防守薊鎮京師】

一薊鎮各隘口、除山海關重臣提兵數萬、嚴督將領、訓練加勤、防守加毖外、如古北口潮河川喜峰口燕河口一片石義院口黃土山?領桃林口石門塞墻子山?領冷口橫山?領城青山口白馬関等處、其外皆朵顏泰寧住牧之地、狼子野心、難保不為賊嚮導、各量地形布戍、最衝者四五千、次衝者二三千、其將湏選謀勇兼優者、各控隘守之、其兵時加訓練、其器甲務逐件精堅、凡峻峭之山坡。瑕釁之垣址。人所忽略。彼則睥睨。遠諜嚴火??。萬不可懈。役占買閒。積習宜釐。此該鎮督撫道將之責。兵部宜速移文申飭者也、禦賊者禦之于門庭之外、慎毋留隙、

一賊若大舉入寇、鄰邊及孔道府州縣營衛各印官密傳村民盡數收保、粮艸可運者、運入城中。若賊巳迫、勢不能運者焚之、毋為賊齎、堅壘勿出、挑戰勿許、賊若急攻、男媍盡數乘城、多備火器灰砲及弓箭長斧長搶鈎鐮木石等物、庶禦賊有資、臨用不乏、城有壞者速修之壕、有淺者速濬之、城中若乏水、速相水脈、多穿井以濟渴。賊擄掠無得、人馬飢乏、必往他城攻圍、他城亦如是禦之、若賊巳出邊、則率居民習騎射步射間行激賞、官民一心、常若巨寇臨門勿忘武備、兵部宜速移文薊鎮督撫、密諭各道將及有司印官知之

一賊若深入內地、都重城一十六門、門外背城向濠、各立兵營捍禦。札營城外非精兵才將最易潰散不如專意守城矣以橫益縱。約可八畝。營開三門。左右前是也。出則開門。出訖即閉。戰將居中。部將列左右分布隊伍。列戟為門。遇賊擁眾攻門。千人齊致力射打。擊退即止。不得被誘越濠。日出開門。日落閉門。守門者要辨奸細。營中宜靜宜肅。米煤行灶。應預備。每營應用精兵一千名、戰將一員、部將二員、武剛車一百輛、不足以鹿角木柵補之。聯以鐵索。強弩一百張、張弓二百、強箭一萬枝、長鎗三百根、長刀三百把、火砲十位、火搶火棍共八十件、火藥一萬斥、盔甲一千餘副、摠計十六營之數。則十六倍於此矣。工部京營宜會同計算、分委廉幹之臣照數補造、免至臨時無措、其兵將則責之兵部、俱宜及早選練、

一賊若深入內地、都城四十里、重城二十里、應嚴為備、城上遊兵、應用一萬六千名、裨將應用一十六員、神臂弓應用一千六百張、張弓應用三千二百張、箭應用二十萬枝、長柄大斧應用二千四百把、長柄鈎鐮應用一千件、木柄鐝砲垂下望賊打者、應用一千六百位、長柄刀應用三千把、長鎗應用三千二百杆火藥應用二千五萬斤、細布堅甲應用一萬六千一百領、油紙燈籠應用二千四百箇、以上各器甲、俱宜及早照數繕完、器湏銛銳、甲湏堅密、不得以鈍朽搪塞、致誤大事、此工部與京營之責也、其兵將則責之兵部、不得泄泄、

一都重城各垜、每垜下應積石重三斤者五百塊二萬餘垜今都城積石頗多、應用石一千萬塊、煤戶所帶有限、緩不及事、兵部速移文京營協科道撥守垜軍、及食粮空間班軍、盡赴西山檢取用車運驢運人運、除城上見積約有二十五分之一外、應立嚴限、每軍每日交三斤石三十塊每軍運石一千塊犒銀伍錢、仍委官十六員。在十六門城上。逐日騐收團集如法。不得以舊石影作新石。仍聽京運科道登城抽數少者、及以舊石作新者、并罪委官、則五旬內可足千萬之數矣、其煤戶所帶石、責之九門并七門提督二內臣催辦、多多益善、不得悠悠

一賊若深入內地、城上守垜不分晝夜、每垜應用軍二人、民三人、更番休直、以節勞苦、大約二萬餘垜、應用軍四萬餘名、民六萬餘名、登陴則軍每日給飯銀二分、民給銀三分、葢軍有月粮。民無月粮也。息警則免犒、兵部京營五城俱當及早編定、免至臨急周章、外城不獨卑而且薄即無事亦非所以壯國容一重城二十里、高僅二丈五尺、難于防守、倘數堵瑕。則百垜瑕。外城驚則內城驚甚可慮也。工部當於永定等七門、分委能幹司官七員徧摉磚灰、廣鳩工匠、城心以土填寔。即日興工築高。始于東便訖于西便。俱增六尺之崇墉。庶壯金湯之形勢。其外面城磚有損壞者、一槩修補、勿留鏬隙勿事塗餙、則乘城之胆氣自倍、城內之人心不搖矣、若無此項錢糧、便當那移應急、設險守國、不得遲延、

一欲緝奸細、無如保甲、都察院宜行五城御史、速督兵馬司坊官、于都重二城內、挨街挨巷挨門、以二十家為一甲、十甲為一保、編成保甲籍、一樣二本、一藏廵視衙門、一藏該司坊、此坊末保與彼坊首保接。此城末保與彼城首保接。不分戚畹勳爵京官內外鄉紳舉監生員土著流寓商賈家下男下、但十六歲以上、盡數書名、并書生理、左右鄰居、互相覺察、遇有踪跡可疑之人、隣告于甲、告于保、即時盤詰、不許容瞞、其寺觀庵堂及水戶家。尤奸宄出沒之所。嚴率兵番倍加體訪、但得奴賊真奸細一名、研審的確、賞銀四十兩、其銀望　皇上凖于該城房號銀內支給、題明開銷、庶賞不踰時、人自效力其城差今值多虞。凖作中差。一年一代。并責廠衛同心緝捕、庶細作無容、而可專意防禦矣、

一賊若深入內地、城門暫行謹閉、城內丁口、不下千萬。米薪若無接應。眾志未免動搖。深屬可慮。順天府應密曉在京土著之家。及僑居之眾。不論貴賤貧富預蓄五十日煤。京師人極無蓄積多朝不謀夕者豈能辦此以備不時之需。其逐日所用煤。逐日收買為便。郊外各庄所貯粮米。盡數搬入。勿留別業。免資賊粮。二月三月戶部應放衛軍勇士廚役旗尉天文生樂舞生等項米俱當于三月半出亦將三月者一并預給。令各衙門速行造冊。盡赴通州倉関領。雖屬權宜。寔有裨益。萬一城門謹閉。三日內該部請將各京倉米平糴一百萬石。每人止許糴五斗或一石。不得過多。以杜牙儈網利。以便細民濟飢。在官有銀。秋收可以買米。無損于官而能救千萬之枵腹。安京師之人心、眾心成城。不但無內變。而且能禦外矣。此戶部之事也。

一城外所劄三營、相去止可一里。不宜太遠。當如常山之蛇。首尾中俱相應為便。彼眾我寡。湏擇地據險。視有水艸可依處。背高向平立之。或為木柵營。或為武剛車營。或為柴壕營。隨便布置。若用壕營。壕土宜向裏。遶壕仍布棘城一重。庶賊不易犯也。分布隊伍。列戟為門。旗鼓居中央。火砲火槍火棍火藥神臂弓強弓長鎗長柄刀衣甲及輜重俱預備。每營宜得銳士萬人。如選鋒壯丁標兵是也。不足則當選補。湏力舉石二百斤以上者乃可。老弱不得與。遇夜尤防奸細透入、部曲貴靜、將士貴和、號令貴肅、外探貴真、堅壁相机、可乘則乘、可守則守、慎勿墮計浪戰。賊若衝突。併力禦之。賊若刼營。密布防之、

一宣大督撫宜密簡騎兵二萬石。步兵一萬名。謀勇大將二員。偏裨驍將十二員。常加訓練。火器兵器衣甲芻粮馬匹輕車。俱豫備以待。保定廵撫宜密簡騎步兵共一萬五千名、謀勇大將一員。俾裨驍將六員。常加訓練。火器兵器衣甲芻粮馬匹輕車。亦俱預備以待。若奴賊掃境入寇。聲息重大。另聽召諭。統兵馳援。與京營諸將兵馬犄角之勢。持重以挫賊鋒。多方以疲賊眾。庶賊可??日夕?而神京可無恙也、兵部宜速密傳與各督撫及早料理。免至後時。

一募兵湏先選將將果仁果智果勇果精微果常戒則以將募兵。以將選兵。以將練兵。以將統兵。咨送軍前。聽其調度防勦。如身之使臂。臂之使指。無不從矣察其將可統五百人。則令募選兵五百而訓練之。可統一千人。則令募選兵一千而訓練之。等而上之或一千五百。或二千或二千五百或三千。亦視將之才略大小何如耳。將以兵為子弟。必不剋其安家行粮將以兵為手足。必不敢以羸弱充數。其教之坐作進退也必精。其教之攻殺擊刺也必審。金鼓之節。必教之諳。旌旗之變。必教之曉。何也。同生死也。自奴賊倡亂四五年間不知選將。徒事募兵募者一官統者一官彼此不相照應。兵將不相識習。以致登途半屬替身。出関十止七八。雖經送冊點名。寔係顧人代應。而弊不可問矣。貪將掛虛冐餉。士伍行粮被朘。而士不宿飽。馬日隤瘏矣。紀律不諳。束伍無法望敵先恇。聞警輒潰而氣不可鼓。士不可用矣。坐不選將。而徒募兵之病也。今欲反其道。惟是多選良將。令各募兵募而練。練而統以殺賊。即是本將並聽大將節制則一將募一千。而十將則一萬也。五十將則五萬也。况有才略不止可統千人者乎。則所募練又倍矣。兵無不精矣。又得大將知天道知地利知人事者以帥之。則士氣可作、賊胆自寒、此兵部之亟當留意者也。若謂將才難知、則六韜有八證觀人之法、在該部、宜速刻榜文、欽奉　明旨、廣羅將才于兩直隸河南山東山西陝西湖廣浙江江西福建廣東廣西等處、每省發十五張、令南直隸各府及各省布政司翻刻、多發州縣張掛、徧行物色、果有奇才異能堪任將帥者、雖在艸澤之中。州縣面試得寔。即送撫按面試。再試中情。果與外貌相應。即為薦舉。所舉之人。每名給銀四十兩。于兵部新派安家銀內動給。令其自備鞍馬衣甲器械。及沿途資斧。俱立嚴限。令隨舉疏入京。不得遲延、朝見後兵部即面試其才之大小。以便因才委用。則非常之士。定出其中矣。其河北山西近處、該部每府多發榜文親為招致、尤救燃眉、其總兵蕭如薰白兆慶既留用、所帶家丁各一百有零。宜以留用之日為始。令之隨營操練。每名每月食糧二石。聽二總兵統領營兵。同家丁一體防禦。是亦體悉將臣一事也。

