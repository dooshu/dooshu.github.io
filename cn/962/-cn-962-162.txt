姜特立　和弟邦佐邦达贺得节

初出乡关叹屡空，行人愁见暮云重。

倦投山馆怜吾足，踏遍千峰与万峰。

姜特立

姜特立　和弟邦佐邦达贺得节

吾祖平生学古空，至今余庆尚重重。

佳城气象年来别，秀出南屏第一峰。

姜特立

姜特立　和弟邦佐邦达贺得节

平生画虎半成空，岁晚归来好事重。

屈指燎黄庆不远，金冠章绂看驼峰。

姜特立

