◇与桓温书

吾遂委笃，足下便入，冀得相见。不谓疾患，遂至於此，今者忄然，势不复久。且虽有诏，岂复相及。慨恨兼深，如何可言。天下艰难，而昌明幼冲眇然，非阿衡辅导之训，当何以定济也。国事家计，一托于公。（《魏书·司马昱传》。昱疾，与温书，《晋书·桓温传》作「帝不豫，诏温曰，吾遂委笃，足下便入，冀得相见，便来便来」。已下十四句皆无。）

