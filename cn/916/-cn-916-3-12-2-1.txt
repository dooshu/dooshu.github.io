【嘲蜀使张奉】

〖吴志曰：西使张奉于权前列尚书阚泽姓名以嘲泽。泽不能答。综下行酒。因劝酒曰：蜀者何也。云云。奉曰不当复列君吴邪。综应声曰云云。众坐喜笑。而奉无以对。〗

有犬为独。无犬为蜀。横目苟（《类聚》作句。《御览》作狗。）身。虫入其腹。

无口为天。有口为吴。君临万邦。天子之都。（○《三国志》薛综传。《类聚》二十五。《御览》四百六十三。）

