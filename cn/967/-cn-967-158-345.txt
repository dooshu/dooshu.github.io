李弥逊　送王彦声归苕溪二首

盛世英才偶未逢，寄身无地转如蓬。

诗亲东野穷尤壮，赋拟相如老更工。

雕鹗不飞行奋迅，璠玙未献要磨礲。

会须自要唐衢荐，谁与吹嘘借更风。

李弥逊

李弥逊　送王彦声归苕溪二首

相逢华发两星星，旧事邯郸一梦惊。

舌底雌黄谙世味，眼中青白见交情。

馀杯更觅论文具，好树休啼唤客声。

后夜扁舟苕霅路，增输寒月一溪横。

李弥逊

