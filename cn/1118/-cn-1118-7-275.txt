【冏卿】


（历代）太仆寺卿典故称。以周代伯冏为太仆正，故太仆卿号称冏卿。清吴楚材编《古文观止》卷一二张溥《五人墓碑记》：“贤士大夫者：冏卿因之吴公、太史文起文公、孟长姚公也。”明璩崑玉《新刊古今类书纂要》卷五《仕宦部·太仆寺》：“正卿，从三品。冏卿、司仆、冏驭，以上并太仆卿也。”清万言《崇祯长编·崇祯二年》：“（谢升）为蓟抚则有病，为冏卿则无疾矣。升如此设心，（王）永光如此用人，欲天下之太平，岂可得哉。”清梁章钜《称谓录》卷一八《太仆寺》：“冏卿《广事类赋》周王命伯冏为卿。按：《书》，伯冏为太仆正，故号太仆卿为冏卿。”《尚书·冏命序》：“穆王命伯冏为周太仆正。”





