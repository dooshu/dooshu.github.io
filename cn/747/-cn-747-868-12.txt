○州衙宅堂记

当州刺史宅，自唐乾符中因诸道乱离，有巨寇黄巢（阙）柳彦璋等奔突焚烧，略无遗堵。尔後封疆ㄈ扰，城邑荒凉。洎中和五年春三月，全讽莅郡之始，制置之初，以其宅僻倚西隅，而甚欹侧，乃易其旧址，迁此新基。高而且平，雅当正位。於是芟去榛棘，草创公署。此际多以旧木权宜制之，於今十有四年，卒就摧朽。今则躬亲指画，再（阙一字）基场。（阙二字）重堂，傍竖厨库。西廊东院，周回一百馀间。才涉数旬，切扁俱毕。虽虹梁（阙二字），不获饰焉。而铃阁郡斋，（阙二字）壮观。建（阙二字）续益称（阙）城（阙）叙其由故记壁。

殷文圭

文圭，陈州西华人，乾宁中及第，为裴枢宣谕判官。後依宁国节度使田κ，κ死，事吴先生，掌书记。武康元年拜翰林学士。

