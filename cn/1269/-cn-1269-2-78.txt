难：阴气方难，水凝地阱，阳弱于渊。

初一：难我冥冥。测曰：难我冥冥。见未形也。

次二：冻于冰渍，狂马揣木。测曰：狂马揣木，妄生也。

次三：中坚刚，难于非常。测曰：中坚刚，终莫倾也。

次四：卵破石毈。：。测曰：卵破之毈，小人难也。。

次五：难无间，难大不勤。测曰：难无间，中密塞也。

次六：大车川川，上輆于山，下触于川。测曰：大车川川，上下轫也。

次七：拔石袗袗，力没以引。测曰：拔石袗袗，乘时也。

次八：触石决木，维折角。测曰：触石决木，非所治也。

次九：角觟褫，终以直，其有犯。测曰：角觟褫，终以直之也

