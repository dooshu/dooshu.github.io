刘克庄　冬暖海棠盛开三绝

败荷折蓼溪村景，黄叶青苔野老家。

赖有海棠相暖热，小春重放一番花。

刘克庄

刘克庄　冬暖海棠盛开三绝

少为紫陌看花郎，岁晚维摩住病坊。

忽被彩云瞒老眼，错呼青女作红娘。

刘克庄

刘克庄　冬暖海棠盛开三绝

当年手种满可阳，人树而今各老苍。

谁向棠阴遗老说，潘郎不是旧潘郎。

刘克庄

