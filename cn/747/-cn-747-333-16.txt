○龙兴寺铭

在昔元命，运革唐德。大象有归，神器载复。天人用庆，元津扇福。乃命率土，崇之法堂。锡名取类，栋宇以光。善本物持，净亦神护。发地腾焰，莫知其故。疏缀烟消，回廊烬去。半落层构，斜通平地。烈烈皇叔，总我古城。象设不觏，风埃咸盈。崩残不葺，忠孝何并。乃广其施，诱人助成。英英郡贰，亦既同声。粲粲僧士，谁非会情。投心雾塞，效信泉倾。旧制俄满，新规更营。龙跳透槛，虎翼飞甍。与国同劫，配天作程。假词绍美，吁其以惊。

王

，开元中进士，官右补阙。

