陈九龙先生函丈【先生讲学处在宣城云山】

大道浩难归先民义不让爱兹岩谷好彦会环相向讲席苍岩颠弦歌白云上至乐遂忘疲荒榛得开剏先生所晏处数椽如斗帐维余先大父入室依几杖羣贤争豫附六经资保障【九龙先生有九经翼】至今垂百年颓构仍青嶂风雨念飘摇俎豆屹无恙寸壤已陈蹟耆旧此瞻望後来者何人前旌或可抗

