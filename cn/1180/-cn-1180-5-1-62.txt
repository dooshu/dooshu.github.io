淮蔡成功


唐史纪：吴元济反淮西，宪宗命发兵讨之。是时，诸道节度使及宰相李逢吉，皆与元济交通，多请罢兵，惟裴度力主讨贼之议。上曰：“吾用度一人，足破此贼。”遂以度为相。

师累岁无功。度请自诣行营。上许之。度陛辞，言曰：“臣若灭贼，则朝天有期；贼在，则归阙无日。”上为之流涕，解通天御带以赐之。度至淮西，身自督战，由是诸将效力。李愬夜袭蔡州，擒元济，淮西遂平。韩愈奉诏撰《平淮西碑》，曰：“凡此蔡功，惟断乃成。”

唐史上记：淮西节度使吴元济造反，宪宗命将发兵去征剿他。当时诸道节度使，多有元济的党与。朝中宰相李逢吉，也与元济交通，多替他游说，奏请罢兵。惟有御史中丞裴度，晓得淮西决然可取，力劝宪宗讨贼。宪宗说：“我只消用裴度一人，

就足以破此贼，决不罢兵。”遂用裴度做宰相，讨贼甚急。

出兵已经二年，还未见成功。裴度自愿亲往淮西营里督战。宪宗大喜，就命他充淮西宣慰招讨使。裴度临行辞朝，面奏说：“臣此去若能灭贼，才有回来朝见之期。若此贼不灭，臣义在必死！终无归阙之日矣！”宪宗听说，不觉为他流涕。因解自家束的通天犀带一条赐他，以宠其行。裴度既到淮西，宣谕朝廷的威令，催诸将进兵讨贼，于是诸将人人效力。每战有功，遂擒元济。

淮西用兵，凡累年而不克，群臣请罢兵者甚众。若非宪宗之明，独断于上，裴度之忠，力赞于下，则淮西几无成功矣。所以韩愈奉诏撰《平淮西碑》纪功，其词有云：“凡此蔡功，惟断乃成。”盖美宪宗之能断而成功也。然则人君欲定大事，建大功，岂可以不断哉！





