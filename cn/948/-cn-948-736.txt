陆游　道院遣兴

微官不复叹头颅，高栋虚窗乐有余。

中夜塔铃空际语，望秋庭树月中疏。

甗炊青饭留岩客，露点朱毫勘玉书。

犹恨未成归剡曲，小舟闲釆白芙渠。

陆游

陆游　道院遣兴

满镜新霜老可惊，十年烟陇废春耕。

黄丝黑黍有归梦，白发苍颜无宦情。

浮世不堪供把玩，安心随处是修行。

尚嫌未到无为地，酷爱朝钟暮磬声。

陆游

