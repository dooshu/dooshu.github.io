陆游　题史院壁

命薄谋常拙，年衰力转微。

鷁飞元合退，羝乳偶成归。

汗简惭靡日，流麈怯染衣。

无端霜夜月，应照旧苔矶。

陆游

陆游　题史院壁

槁木忘荣谢，闲云任卷舒。

慵为绕枝鹊，宁作蠹书鱼。

羁旅心常折，亲朋梦亦疏。

溪头钓船在，恐负此心初。

陆游

陆游　题史院壁

白发无余鬷，苍颜失故丹。

旅游多败意，大屋每饶寒。

出畏霜侵褐，归乘日暖鞍。

若非时得句，何以慰衰残？

陆游

陆游　题史院壁

苔甽平分路，铜环半掩扉。

残芜寒不死，败叶落还飞。

责重何由塞，愁生但念归。

非无茅一把，世事苦相违。

陆游

