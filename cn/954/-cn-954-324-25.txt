陈著　长孺因吾二诗有负米分邻之语因又次韵饯其归二首

声气相投玉应金，花閒话到翠成阴。

一清门户无同脉，万古诗书可立心。

母子要知乌哺反，夫妻应感白头吟。

若言相谂早须觉，难得青春长似今。

陈著

陈著　长孺因吾二诗有负米分邻之语因又次韵饯其归二首

纷纷薄俗事轻辱，自喜衰年德有邻。

危世孤儿华发母，归舟百里碧波春。

不因噬指感怀切，肯学呕心搜句新。

娱舞慈庭应细说，丹山箂蕨正宜人。

陈著

