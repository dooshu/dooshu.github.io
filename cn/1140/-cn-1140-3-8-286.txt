一子石

欧阳公以子石为石精生在大石中俗譌爲紫石米襄阳言徧询石工实在大石版上凿取并无中包一子者盖若溪流中卵石可崭面磨墨是谓石子世因譌爲子石余案米说良胜今端人泅浴溪中摸得之水底者是也其石受水气生成上下削平四围不斵往往润丽多奇状【叶交叔又谓嵓石凿去黄臕胞络方见砚材是爲子石亦似非】

沈正岳尝亲见一人凿石水底得尺许如红玉软如土坏掬而出之登岸乃坚其手摸处划然指痕

