○與鎮西將軍曹公 【 寧夏兵變】

海白總戎曹公足下、昨聞寧夏之變、甚悲鎮廵諸公。何以不幸如此、及見行到文移、乃知足下盡心曲處、此宗社之福也、兵変之後先行慰勞既有膽氣亦曉事机又聞躬至各部。慰勞三軍。此尤至計。他人未易及也。昂錦諸賊本無知小人。不勝一旦之忿。搆變造逆。事出偶爾。其脇從之人。初不過三五十輩爾逆事既成。聲勢遂重。諸餘將吏皆亦執繫父母妻子劫迫而然近聞傳令造舟。以待北伐。此固憂國至意。夫兵事尚神而謀道宜隱也。造舟之所。去寧夏近而易見先無所處使昂錦以此扇惑其眾。謂朝廷必用誅殄為心。彼將士豈皆明理識事之人。萬一信其必然則外增必死之懼內乖效順之心所謂為賊堅眾非計之得者也今莫若遣人詣仇金?戊謀內應。仇金?戊者。鉅官大將。非甘心昂錦者也。其標繫妻子之恨。即未能啖肉嚙髓。盡臠諸賊以償耳。今誠以語金?戊。金?戊必有所計度於彼。其後果以仇咸寧內應殄賊對山可謂料事審矣彼少信金?戊計數賊之首可指日得矣况金?戊又翹首望通也故深得緩急虛寔之勢莫若先通金?戊。金?戊通然後張兵揚威遏其驍銳則金?戊得有所資耳緣以喻眾。喻眾則士卒之心。無所不齊。士卒之心齊。則昂錦者几上肉耳。鄙諺曰。以米煑粥以水植盜。葢此之喻也。夫昂錦以一日殺五大官。甚能也而不能以旬日南下。此非積算竢數者。固畏公威德也。昨公至各部勞軍。其股肱巳悉剪矣。夫既剪股肱矣。猶可為全乎。雖三尺之童。亦知其無以為也。此大事至計、不可不念者、惟公察之圖之、

