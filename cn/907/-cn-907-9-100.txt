▼次韵杨礼曹雨中卧疾

阶前曝药雨来收，寒似人情恋故裘。

壮岁间关元属命，荒城萧索不因秋。

忆君我最相怜病，问汝谁能独免愁。

清坐自能消郁结，古方休向箧中求。

§其二

门前问疾几人车，曲巷深深树影斜。

每爱积书缘有子，不愁听雨为无花。

乱来官俸犹支粟，睡起僧书忽寄茶。

何事一春频谒告，只应来辨酒中蛇。

