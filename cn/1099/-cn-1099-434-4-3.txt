○紀邊事三 【 邊事】

天子守在四夷、東北四鎮。當時邊鎮屢勝然即有憂之者遼左為急。遼左往藉海運百賈叢集、軍民擊鼓吹竽、稱為樂地、今餉苦不繼、士卒實蠢蠢焉。數年後遼不鎮矣。故遼東所憂、不止在虜騎也、遼左累年奏捷、李帥力良多、帥非能抗虜也、賊入則深溝固壘、縱其外掠、巳飽而後擊之、至今日難欲禦飽賊者亦巳難矣大抵禦飽賊易。禦饑賊難。盖飽賊狃焉而多獲也。有生心而無死氣。又多淫湎。強弩之末。自難穿縞。饑賊勢窮。背死借一。其孰能禦。用兵有老營為正。方能出奇。勝兵還營。鼓衰力竭。解鞍熟寢。窮寇踵其尾。一不戒。雖萬人莫能誰何矣。設正濟奇。乃莫予毒。古者軍行。前茅慮無。中權後勁。慎也

