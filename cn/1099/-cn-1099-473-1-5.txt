○藩鹽改支違制疏 【 福塩】

題為藩鹽改支長蘆、違背　祖制、蠹壞鹽法、墾乞　聖明、收回成命、改支河東、以維國計、以杜亂萌事、福藩掣鹽兩淮一節、舉朝以為不可、伏闕力爭而　天聽彌高、識者憂之、謂天下從此多事矣、不謂頃於戶部李汝華覆疏中、奉　聖旨、福王所請兩淮食鹽、今歲鹽巳登舟、著遵旨撥運完備、巳後年分、准照潞王事例、改支長蘆食鹽、典寶高朝、不諳事體、致生事端、著承奉司啟王、即行撤回、嚴加懲戒、欽此、夫以舉朝所力爭而不可幾幸者、綸音忽從天而下、臣未嘗不嘆服　大聖人轉圜之懿、而深惜其改掣之猶有遺議也、　祖制親王食鹽止三百引。每引重二百斤。視分封之地食鹽何方即於行鹽之運司支取限制森然。毫不敢僣差。非徒昭節儉。亦以杜凌越。慮至深矣、言河東塩美以啟聖心善于措□河東之鹽。晶瑩如玉。甘美甲於天下。舍河東而支兩淮。豈福王之意哉。此正左右垂涎淮鹽數倍於河東。居為奇貨。故熒惑　王聽。即屑越　祖制而不暇反顧也。一旦改掣。誰謂不快公論。然不改於眾所共請之河東。而竟改於意料所不及之長蘆。其故不可曉。豈　明旨所謂不便於兩淮者。獨便於長蘆。長蘆之商民何辜。乃代兩淮以當刀爼也乎。高朝一入兩淮。橫行無忌、揮斥官鹽而奪商鹽、擅拆官船而搶民船、種種不法狀、即蔑　明旨、扞文網、少不掛意、淮商不即為虀粉者幸耳、今朝雖撤回、臣恐宦??立貪狠、葢其天性、去一高朝、而百千高朝售矣、淮固　祖宗湯沐邑。　皇上不忍其蹂躝而撤之。滄瀛距神京咫尺。實國家根本重地。豈堪此輩魚肉。萬一後來者復脩高朝故事。憑倚城社。招納亡命。飛揚跋扈。以一引挾帶數十百引。以一船挾帶數十百船。首尾相衘。軸轤千里。龍旗之下。翼虎縱橫。當之者焦。觸之者碎。豈惟伍綱商人。痛遭荼毒。無一寸行鹽之地將恐塩徒嘯聚。一呼響應。更有艸澤大姦雄。如殘唐鹽徒指王仙芝輩也。崛起其中。為所欲為。鹽臣牟志夔所謂揚旌內指。不四日而抵闕下。真識天下之利害者也。　皇上聰明天縱。豈不知改支長蘆之害。甚於兩淮。突然旨從中出。得無曰有潞王改支舊例乎。夫潞王開邸於衞輝正長蘆行鹽之地改之為有名若洛陽舊食鹽河東者也舍附近之河東而支紆遠之長蘆壞　祖宗之典章。開邊疆之大釁。此其害猶之乎兩淮。而大姦大盜。一旦延之於臥榻之側。卒有不測。正所謂胡越起於輦下。而羌夷接軫也。豈不危哉。伏乞　皇上收回成命照潞王食鹽例。就近改從河東支取如此。庶長蘆無辜之商可脫塗炭之苦。而河東行鹽之地。亦免凌奪之患矣。

