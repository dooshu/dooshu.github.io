·輓张鲵渊相公（辛卯）

一身真可系危安，垂死威仪尚汉官；魂返黄垆应化碧，颜留青史即还丹。千秋共惜遗金鑑，十载何惭戴铁冠。也识公归箕尾上，定依日月倍芒寒。

纱笼姓氏迥无瑕，晚节何如五柳家。欲报君恩余白髮，祗留相业在黄麻。楼空燕子从风坠，门冷龙孙带两斜（先生诸姬尽殉，一孙被囚；故云）。一自墨胎歌断后，华亭鹤唳更堪嗟！

