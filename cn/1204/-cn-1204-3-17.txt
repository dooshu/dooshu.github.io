◎花蕊夫人题壁

蜀亡，花蕊夫人随孟昶行，至葭萌驿，题壁云："初离蜀道心将碎，离恨绵绵。春日如年。马上时时闻杜鹃。"书未竟，为军骑促行，只二十二字。及见宋祖，有"十四尤人齐解甲，更无一个是男儿"之句，足愧须眉矣。後召入宫，昌陵亦惑之。晋邸数谏昌陵，不听。一日从猎苑中，花蕊在侧，晋邸方调弓矢引满拟兽，忽回射花蕊，一箭而死。［词苑］

