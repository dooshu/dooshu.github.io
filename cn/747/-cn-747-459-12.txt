○对夷攻蛮假道判

〈夷攻蛮，道由边邑，麦已熟，或请人皆出获。宰不许，郡长让之云：恐为不耕者所得。〉

蟊贼寻戈，耸我边鄙。穑人是溷，旷兹割获。且蛮方不率，夷德无厌。贽币不通，范宣止其预会；攻取何有？楚子莫得同盟。用类乎齐有鲁师，晋假虞道；俾我原田乱辙，麦陇启行。川上，岂遑出获？邑中惴惴，时有登陴。明宰道不忍欺，弦歌斯洽；以为不耕而义；负胡取之义，有备而举，徵牵复之辞；百里此勤，信徵我有咎。六条所让，伊不明谓何？

柳润之

润之，代宗时擢书判拔萃科。

