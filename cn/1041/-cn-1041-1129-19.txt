唐士耻　送临江交代张司理

子房帝王师，溢庆流裔孙。

朼来之萧滩，快觛芝眉温。

亭亭起黄气，中有阴德存。

宜哉孔融表，辐辏排天阍。

通籍何足道，履声还青毡。

嗟我一何幸，夤缘踵符文。

自顾菲且愚，续貂诚所难。

承颜一甲子，夙昔披晤言。

柳浓烟冥冥，鹢舟江吐吞。

顺流急如箭，催鼓且勿喧。

为语徒作恶，且尽沙头尊。

唐士耻

