历下奉送刘相国还朝

梦想东山卧驱车北阙行岁寒萦　主眷头白嬾王程秉轴存遗老论诗薄近名　彤庭方侧席莫系故园情

二

岱岳家园外西山馆阁边衣冠自黄绮杖屦俨神仙坐论敷陈密廷争悃愊偏月明方退食散帙手还编

三

帝里过从旧花前鹦鹉杯家惟富图籍官不暇楼台济水寒流急云门暮雨来谁知分手处有客独迟回

四

忧时潜堕泪惜别黯沾?壤赋徵求急　王师转战深安危今日事调燮老臣心鱼水恩方洽毋愁年髩侵【时方命经略洪公拓定西南】

