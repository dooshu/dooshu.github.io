泛舟过金家埂赠卖薪王翁

水生浦漵多浮鸭，风急汀洲有断鸿。



渺渺江天无限景，一时分付与樵翁。

泛舟过金家埂赠卖薪王翁

老人不复事农桑，点数鸡豚亦未忘。



洗脚上床真一快，稚孙渐长解烧汤。



泛舟过金家埂赠卖薪王翁

卖薪自可了盐酪，治地何妨栽果蔬。



我老钝顽请半俸，比渠只有不能如。

泛舟过金家埂赠卖薪王翁

软炊豆饭可支日，厚絮布襦聊过冬。



闾巷家家歌圣泽，子孙世世业春农。



