袁甫　衢学讲堂更名时心和贰车韵车韵五首

道心无坏变无成，只怕微云点太清。

重坎之亨人不识，一轮素月本来明。

袁甫

袁甫　衢学讲堂更名时心和贰车韵车韵五首

意味澄然未动初，纲常大道本同趋。

直须丽泽工夫熟，便是当年咏舞雩。

袁甫

袁甫　衢学讲堂更名时心和贰车韵车韵五首

终身不察是凡人，一日三回省此身。

参也亲传端的处，品题宜亚不违仁。

袁甫

袁甫　衢学讲堂更名时心和贰车韵车韵五首

缅怀周道意悠长，事业姬公念不忘。

宗庙百官谁识者，仲由也只许升堂。

袁甫

袁甫　衢学讲堂更名时心和贰车韵车韵五首

莫道今人不古如，分明气象鲁之洙。

坤爻六二知何义，试叩胶庠学易徒。

袁甫

