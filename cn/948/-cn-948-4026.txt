陆游　雪後寻梅偶得绝句十首

青帝宫中第一妃，宝香熏彻素绡衣。

定着￥谪堕不容久，万斛玉尘来聘归。

陆游

陆游　雪後寻梅偶得绝句十首

银烛檀槽醉海棠，老来非复锦城狂。

疏梅对影太清淡，为拂焦桐弹履霜。

陆游

陆游　雪後寻梅偶得绝句十首

雪里芬芳亦偶然，世人便谓占春前。

饱知桃李俗到骨，何至与渠争著鞭。

陆游

陆游　雪後寻梅偶得绝句十首

双鹊飞来噪午晴，一枝梅影向窗横。

幽人宿醉闲欹枕，不待闻香已解酲。

陆游

陆游　雪後寻梅偶得绝句十首

竹篱曲曲水边村，月澹霜清欲断魂。

商略前身是飞燕，玉肌无粟立黄昏。

陆游

陆游　雪後寻梅偶得绝句十首

相逢未易可疏亲，不是登墙宋玉邻。

林下风标许谁比，直须江左谢夫人。

陆游

陆游　雪後寻梅偶得绝句十首

春近山中日渐长，重重云崦閟幽香。

神仙不饮尘凡酒，素面看人醉後狂。

陆游

陆游　雪後寻梅偶得绝句十首

蕊殿仙姝下界游，偶来税驾剡溪头。

君看月里横枝影，尽是苍龙与翠＊。

陆游

陆游　雪後寻梅偶得绝句十首

清霜夜夜奈寒何，赖是知心有素娥。

枉道疏枝不禁笑，主人欢意自无多。

陆游

