陆游　舟中醉题

风吹芦荻声飕飕，晚潮入港浮孤舟。

老民已扫市朝迹，造物全付江湖秋。

项里庙前是鱼市，禹会桥边多酒楼。

醉来且复过此日，莫为磚杵悲无裘。

陆游

陆游　舟中醉题

鲍郎山前烟雨昏，疏灯小市愁偏门。

上船初发十字港，鼓棹忽过三家村。

孤鸾对镜空自感，老龟搘床何足论！

但愿诸公各戮力，上助明主忧元元。

陆游

