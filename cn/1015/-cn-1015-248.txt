杨亿　邵奉礼归乡

应製曾亲白玉除，桐君溪畔是幽居。

未登王子洛宾岁，已读黄香东观书。

万里归宁承汉诏，三牲供膳奉潘舆。

水衡得俸诚堪喜，莫便挥金学二疏。

杨亿

杨亿　邵奉礼归乡

二年分直浴堂门，簪笔垂绅奉至尊。

日过八砖批汉诏，宴开三殿挹尧樽。

忽闻抗表干君父，切要悬车示子孙。

碧落改官旌旧德，黄金加锡见深恩。

群公祖道争飞盖，故吏沾襟亦恋轩。

定是辽东叹城郭，肯同彭泽慮田园。

捧觞莫诉前为寿，上马犹能左属韐。

临别延英对数刻，已应惇史记嘉言。

杨亿

