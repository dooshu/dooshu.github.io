○对无鬼论判

〈甲执无鬼论，俄而鬼忽来取，求乞免，鬼云谁似汝者，甲云乙似而便死。後乙弟知，告甲谋杀兄，不伏。〉

神理茫昧，幽明。揆之於有，演象涣於《周经》；之於无，持论标於《晋史》。甲也持离坚之辨，乙也遘元妄之灾。人谋鬼谋，殊与能之迹；一生一死，等交情之见。虽在原有急难之忿，而徙壑无可返之魂。不降锡龄之神，忽怨淫昏之鬼。且当其变起仓卒，事兼夭枉，苟宁我之是图，岂恤人之有责？况泛详昭典，靡及幽途。让以偷生，方期耻格；抑之谋杀，稍涉淫刑。菲见所窥，事宜从记。

袁映

映，元宗时人。

