○汝州举裴大夫自代状

正议大夫使持节杭州诸军事、守杭州刺史上柱国、赐紫金鱼袋裴宏泰。右，臣蒙恩授汝州刺史兼御史中丞，充本州防御使。伏准建中元年正月五日敕，诸州刺史上後举一人自代者。伏以前件官前为九御，出领两镇。顷因微累，遂有左迁。今授远州，物情未塞。臣前任邻接，具知公才。旧屈未伸，辄举自代。

