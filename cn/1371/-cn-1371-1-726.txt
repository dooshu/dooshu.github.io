道室杂题

早访丹砂上峋嵝，晚提河派泝昆仑。



阴符後出君无忽，三百奇文要细论。



道室杂题

闻说湖中有钓舟，烟波出没杂轻鸥。



一声清啸去已远，我欲从之何处求？



道室杂题

山中有草名长生，丹砂可死金可成。



服之刀圭齿发换，要看东封告太平。



道室杂题

勘书窗下松明火，采药溪头槲叶衣。



只在人间人不识，秋风又见雁南飞。

