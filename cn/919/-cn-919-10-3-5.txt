蛤蚧散

治积劳久咳失音方。

蛤蚧（一对，去口足，温水浸去膜，刮了血脉，用好醋炙） 诃子（煨去核） 阿胶（炒） 熟地黄 麦门冬（去心） 细辛（去苗） 甘草（炙，各半两）上为末，蜜丸，如皂子大。每服一丸，含化，不拘时候服。

苏合香丸

治传尸、骨蒸， 、肺痿、疰忤、鬼气、心痛、霍乱、时气、瘴疟等方。（方见九痛门）此方盛行于世，大能安气，却外邪。凡病自内作，不晓其名者，服之皆效。最治气厥，气不和、吐利、荣卫关格甚有神效。

