○为濠州刺史王弼谢上表

臣某言：伏奉某月日制，阴臣濠州刺史。圣泽天临，宠章霞焕，身微草芥，施重邱山，臣某中谢。臣某奉诏字人，星言即路，三省不及，二过有怀。弃短之恩，竭力难负；悔非之感，沥血未申。以某月日到州上讫，臣履冰誓心，饮水铭骨，励精为政，刻意求仁，实望昭发宿诚，宣扬大化，酬天地之德，下尽臣子之忠，万死足矣。

