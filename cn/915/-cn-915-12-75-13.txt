◇邑义主一百人造灵塔铭

盖至道玄凝，幽宗理寂，三途无乐，欲海多难。虽复积骨成山，讵照刹那之性；血溢四河，宁穷冲甚之域。然今邑义主（碑空三字未刻）一百人等，置宅祗国，栖神文囿，俱明世典，常修政法，承天之意弥远，去人之情久达，碳怀智慧之炬，体纳无尽之镫。常欲法流，洒除心垢，故知四大虚假，五总难割。割舍俗财，寄不焚之室，筑兹胜地，造灵塔一区。模育王之真轨，放舍利之影迹。峨峨势巧，颖越于雀离；陵霄，峻高于兜率。灵像俨俨，济度于恒沙；相好巍巍。□□□□六以斯上善（下阙）

大齐武平三年岁次壬辰镌，十二月十六日讫功。（碑拓本）

