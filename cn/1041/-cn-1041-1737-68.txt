仲并　岁晚泊姑苏用吕居仁舍人韵二首寄孟信安

断岸留孤棹，层台耸近城。

雁传他邑信，鸥背去年盟。

岁片雪多思，一枝梅有情。

何人在楼上，吹笛暮寒生。

仲并

仲并　岁晚泊姑苏用吕居仁舍人韵二首寄孟信安

睡稳窗迟晓，愁多鬓易秋。

祗堪浮小艇，不拟上西楼。

无尽江山景，须陪杖屦游。

一区何日办，孰为我公留。

仲并

