逃：阴乞章强，阳气潜退，万物将亡。

初一：逃水之夷，灭其创迹。。测曰：逃水之夷，迹不创也。

次二：心惕惕，足金舄，不志沟壑。测曰：心惕惕，义不将也。

次三：兢其股，鞭其马，寇望其户，逃利。测曰：兢股鞭马，近有见也。

次四：乔木维摐，飞鸟过之，或止降。测曰：乔木之鸟，欲止则降。

次五：见　鷕踤于林，獭入于渊，征。测曰：见鷕及獭，深居逃凶也。

次六：多田不娄，费我膎功。测曰：多田不娄，费力亡功也。

次七：见于累，后乃克飞。测曰：见于累，几不足高也。

次八：颈加于矰，维糸羽其绳。测曰：颈加维糸羽，毋自劳也。

次九：利逃饼跰，盗德婴城。测曰：盗德婴城，何至逃也。

