吴则礼　閒居

自断余生更不疑，三间茅屋大江陲。

会降前代李长吉，只有后身韩退之。

群羊正饱官厨肉，野饭宁忘环堵葵。

能事阿穰今落寞，何人便捉画沙锥。

吴则礼

吴则礼　閒居

阿堵安用多，十年著一冠。

且作楚州梦，从人憎鼻鼾。

柴桑閒居诗，读罢始永叹。

鷌鹒几时鸣，眷此春事阑。

何以韵今日，朱丝发清弹。

大部华严经，字字要饮观。

鞭笋真肥白，媚我晨炊盘。

小君孟德耀，老夫梁伯鸾。

端须如庞公，妻儿坐团栾。

好作竹漉篱，未忧终几餐。

浓煎饭后茶，个中良可安。

宿昔逸群句，慰渠举似看。

吴则礼

