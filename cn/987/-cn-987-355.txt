苏轼　次韵王廷老和张十七九日见寄二首

霜叶投空雀啅篱，上楼筋力强扶持。

对花把酒未甘老，膏面染须聊自欺。

无事亦知君好饮，多才终恐世相縻。

请看平日衔杯口，会有金椎为控颐。

苏轼

苏轼　次韵王廷老和张十七九日见寄二首

接果移花看补篱，腰镰手斧不妨持。

上都新事长先到，老圃闲谈未易欺。

酿酒闭门开社瓮，杀牛留客解耕縻。

何时得见纤纤玉，右手持杯左捧颐。

苏轼

