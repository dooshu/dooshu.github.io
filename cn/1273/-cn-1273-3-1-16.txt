还山书感　二首


万里西风雁叫天，梅江行尽客停船。仙踪桃熟寻杨子，禅梦茶香证了拳。

南渡衣冠尊旧族，予族由宋迁粤。东山丝竹负中年。疏慵已分渔樵老，时局休谈向酒边。

检点征衫总泪痕，沧桑劫外此身存。百年乔木山丘重，万里浮槎海气昏。

华表云光归老鹤，幔亭霞彩护曾孙。神州苍莽风尘满，冷落江湖怆梦魂。





