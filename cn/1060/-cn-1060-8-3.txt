画虎行

山人视我画虎图，邀我为作画虎行。

我生城郭不识虎，向来浪说眞无凭。

自従谪居傍夷落，时惊夜啸风生壑。

似闻行旅遭搏食，往往白骨撑丛薄。

朝来击皷驱猎徒，于菟中箭人讙呼。

儿童奔走我亦俱，近前谛视摩其须。

初观据地疑未死，金睛荧荧吻血紫。

却归更与展图看，意态狰狞宛相似。

画手尔何人，谁遣为此笔？

丹青浅事何足问，物理试思堪太息。

我闻太平世，野兽恒避人。

吁嗟！

猛虎今为羣，渡河无复逢。

刘昆黄公赤刀。

伥鬼窃裴旻，李广俱澌灭。

书生徒手无寸铁，对画空令双皆裂。

还君画，为君歌，道上虎迹今转多。



