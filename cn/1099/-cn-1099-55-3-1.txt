○斷藤峽疏

臣聞猺獞之性。喜縱而惡法。驚悸之後。易動而難安。今渠輩僅巳剪除。餘孽尚遺千數。頃雖革面、終包野心、驟然攝以流官、律以王法。恐致判渙。再起讙譁。窃見上隆州土知州岑鐸、先因祖母奏其盜嫂謀兄奉旨推鞫、在禁五載、竟無証佐、臣愚以為鳥獸之族、豈識彝倫、曖昧之言、訐自中冓、即使文傳武獄、亦且稱屈有詞、况聞其人驍勇冠軍。正可宣力荒徼。　陛下若宥其宿生?月。被以特恩俾以故職。改隸潯州。為諸徭之長。撫安流宄。墾辟菑畬。彼且畏法懷恩。力圖稱報。因俗而治。庶可永寧。夫大盜之始。必由一二魁奸。越志萌亂。迨乎滋蔓不剪。遂至橫行。故制盜于初發一謀上而有餘治盜於既張疲萬人而不足是以摘盜之隱。而禁盜之萌。莫如巡撿。但各處巡撿類以流官。不辯土音。不諳地里。沿牒遷轉。終難責成。臣今部下土人李升陸善政。胡扶清任真二陸明貴零扶寨等。皆久參行伍。亦効勤勞。至于土俗人情。尤善陳說。若量授一職。必能保障此方。况峽江百里。中有三灘上曰勒馬。下曰獻俘。中曰碧灘。盜賊充斥。皆宜設官控、制。而貴縣龍山藤峽之右臂也。武宣縣東鄉。藤峽之北戶也。控制之司。尤不可少。臣愚以為宜移周冲巡撿司于勒馬。移靖寧巡撿司于獻俘。移思隆巡撿司于碧灘。與館馹同堡。而東鄉龍山亦各添設巡撿司使。上下應援。往來邏遏。仍以李昇等各授副巡撿職事。分署諸司。恊助流官。因俗防守。至于藤縣五屯。藤峽之左臂也實生獞人。與猺異黨。洪武初獞首覃福。親率其黨八百人。願充戎伍。　高皇帝嘉之。以福為正千戶。使率其属編隸桂林。福既物故而部曲散亡。潛止?帚故窟。生齒日夥。今且三千。先此藤峽之役。臣遣千戶李慶招之。諸猺莫不提?而起為官軍應援。臣以為南蠻之俗憚見流官。兼懷舊?。曩者遠驅省界。所以脫籍逃亡。若比照遷江屯所。就于本土開設千戶衙門。因俗統治。以李慶為之酋帥。以福孫仲瑛為之吏目。築城分哨。以控東隅。而黃丹白馬蒙江十二磯有警。皆其責任。如此則防禦稍周。峽賊必歛矣

皇明經世文編卷之五十五終







