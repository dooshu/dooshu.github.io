○送永宁许使君

邢州十月凋白杨城头出云垂太行把酒相看日欲堕。五马踟蹰大道傍。问君胡为万里去。小臣罪合投穷荒。我闻西南罗施国。风气郁塞殊阴阳。长官椎髻见朝吏。海蛮醉鼓橐中装。男儿贵至二千石。何地不可称龚黄。壮游须令百粤尽。探奇更得浮沅湘。永宁自恶无瘴疠。明年雨露生还乡

【辕文曰起手赋景奇欝结亦爽直有古意】

