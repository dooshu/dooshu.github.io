人日阮亭山长见过同耦长小集

江鱼邀客馔柏酒尚余清天气暖人日乡心共帝城镂金谁作胜带甲远含情稍喜成三益休看白发生

二

令节华灯近清宵皎月佳寜知躭野老坚坐就茅斋霁日占人事春风吹客怀时名从侧目嬾漫信吾侪早春廿一日微雪喜孝威纬云见过同耦长小集拈得天东二韵

梅花难到眼竹叶好开筵正聚梁园客初逢春雪天懽塲看我老狂语畏人传郢曲谁当赏垆头且醉眠

二

比邻能晩集薄雪自春风把卷千秋在衔恩永夜同看人随去住驱马倦西东留滞成何事山花取次红

