邵雍　和李文思早秋五首

一雨洗觚稜，三川气象清。

林风传顥气，木叶送商声。

忽忽莲生的，看看菊吐英。

太平时里老，何以报虚生。

邵雍

邵雍　和李文思早秋五首

径小新经雨，庭幽遍有苔。

风前闲意思，阶下静徘徊。

不分筋骸老，难甘岁月催。

时时藉芳草，赖有酒同杯。

邵雍

邵雍　和李文思早秋五首

王金秋已至，烁石景方兰。

直养能希孟，闲居肯让潘。

竹间风彗彗，松罅月团团。

洛社多贤友，人人可共欢。

邵雍

邵雍　和李文思早秋五首

池畔拖垂柳，烂边笑晚花。

败荷倾弊盖，老桧露枯槎。

岁暮惊时态，年高惜物华。

东陵风未替，解忆故园瓜。

邵雍

邵雍　和李文思早秋五首

日脚云微淡，林梢叶渐黄。

可堪须变色，彻了为侵霜。

酒到难成醉，风来易得凉。

老年何所欲，唯愿且平康。

邵雍

