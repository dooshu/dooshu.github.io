陆游　舍北行饭

饭饱逍遥信所之，芡塘蔬圃遍游嬉。

梧楸凋落风高後，瓜瓠轮囷雨足时。

犬喜人归迎野路，鹊营巢稳占低枝。

晚来嬾复呼童子，自掩柴门上扊　。

陆游

陆游　舍北行饭

蔓络疏篱草满塘，饱嬉聊复步斜阳。

一霜骤变千林色，两犊新犁百亩荒。

野寺僧残尚钟鼓，官堤舟过见帆樯。

归来笑补空囊课，寒日谁知亦自长。

陆游

