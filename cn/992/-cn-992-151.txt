魏了翁　和蒋成甫见贻生日韵

窗外浮云卷帝青，腰閒流水卧青萍。

发挥孔孟真三代，补葺嬴刘破六经。

理义本心如皦日，词章末伎谩流萤。

独嗟弱步跻长阪，百岁期程过五亭。

魏了翁

魏了翁　和蒋成甫见贻生日韵

尚记春风酒满衣，数旬客馆掩空扉。

双乌念哺归难忍，断雁辞行凝不飞。

正念县孤成底事，有来连锦烂生辉。

亟哦七字酬佳赠，归櫂潇湘水正肥。

魏了翁

