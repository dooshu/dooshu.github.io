螇螰

智伯围赵襄子于晋阳，使人谓其守曰：“若能以城降，吾当使若子及孙世世保之。”守者对曰：“昔者中牟之郭圮，有螇螰堕于河，沫拥之以旋，其翅拍拍，殸见而怜之，游而负之及陆，谓殸曰：‘吾与子百年无相忘也。’殸振羽大笑曰：‘若冬春之不知也，而能百年无忘我乎？’今晋国惟无人而壅，女以天盈，盈而恃之，是壅祸也。壅祸恃盈以虿尾于人，天实厌之。晋阳朝亡，女必夕死，死，予不寒犹及见之，其何有于子及孙？”是夕，智伯为韩魏所杀。

