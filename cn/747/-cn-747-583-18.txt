○师友箴（并序）

今之世，为人师者众笑之，举世不师，故道益离；为人反者，不以道而以利，举世无友，故道益弃。呜呼！生于是病矣，歌以为箴。既以儆己，又以诫人。

不师如之何？吾何以成。不友如之何？吾何以增。吾欲从师，可从者谁。借有可从，举世笑之。吾欲取反，谁可取者。借有可取，中道或舍。仲尼不生，牙也久死。二人可作，惧吾不似（“似”一作“以”）。中焉可师，耻焉可友。谨是二物，用惕尔后。道苟在焉，佣丐为偶。道之反是，公侯以走。内考诸古，外考话物。师乎友乎，敬尔不忽。

