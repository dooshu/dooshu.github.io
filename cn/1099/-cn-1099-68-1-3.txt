○論固原邊事疏 【 增築屯堡】

固原向属內地成弘之間遂為虜□升縣為州開建制府屹然成一大鎮首任總制者秦公也

臣自到固原、凡事必詢謀僉同、復折衷巳意、臣見固原人烟蕭條。城池湫隘。於是增築城郭。又以小鹽池鹽。立為定價賣之固原。不匝月商旅日集。官徵其直。歲可得銀四五萬兩。又固原迤北地名豫望城騾子川獅子川石硤口韋州。袤延千里。可種田土。無慮數十萬頃。韋州迤東至花馬池。亦不下萬頃。但曠野近邊。人無城寨可依。盡為拋荒。况腹裏商民。輸納貨賣寧夏者。野飡露宿。餘二百里。遇賊入寇。多致失陷。欲於花馬池迤西至小鹽二百里。每二十里。增築一小堡。周四十八丈每堡用工五百人。騾子川等處亦各築屯堡。募人住種。計頃徵粮。姑以十萬頃為率。每頃五石。歲可收粮五十萬石。又使粮戶鹽商之往來者。遇警有所依避。計畫巳定。擬於來年興工。近廵撫寧夏都御史劉憲奏花馬官軍、俱邊方待敵之兵、使之執役、恐人心不樂、激成意外之變、正欲依都御史王珣增築舊墻、厚三丈高二丈、墻之內外、各掘溝塹、深濶各三丈、以為防禦、若使此墻果能阻賊。墻盡之處。即黃河南岸。冬深河凍。可以履?。亦徒勞無益。且臣議築堡用五千人。其堡周僅二里每人分工不及一尺憲欲西安等八府起夫五萬修墻。寧夏延綏共三百里。墻溝三道。通計九百里。一人分工一尺。該一百六十二萬人以五萬人修九百里比之五千人修二里工役孰易孰難。西安等八府人民。距花馬池俱在二千里外。比寧夏至花馬池三百里孰遠孰近臣嘗評三邊之要害延綏甘凉地雖廣而士馬精強寧夏士馬雖怯弱而河山險阻惟花馬池至固原士馬怯弱墩堡疏遠達賊一入即至固原而入腹裏故花馬池必當築城堡墩臺韋州豫望城等處必當增築住種屯堡今固原迤南修築將完。惟花馬池迤北柳楊墩紅山墩迤西二百里。該築一堡。而寧夏官狃於偏黨危言阻擬。然功巳垂成。勢不可止。乞令憲總制三邊、令臣廵撫寧夏、督軍以成此邊防為便、

許襄毅公奏疏（疏）

許進

