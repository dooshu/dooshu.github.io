○四分僧羯磨序

原夫鹿苑龙城，启尸罗之妙躅；象岩鹫岭，开解脱之元宗。於是三千大千，受清凉而出火宅；天上天下，乘戒筏而越迷津。内众於是敷荣，外徒由斯安乐。其後韬真细ふ，多闻折轴之忧；扌正微言，罕见浮囊之固。即有饮光秀出，维绝纽而虚求；波离聿兴，振ㄨ网而幽赞。慧炬於焉重朗，戒海由是再清。其律教也宏深，固难得而遍举。此羯磨者，则绍隆之正术，匡护之宏规。宗绪归於五篇，滥觞起於四分，实菩提之机要，诚涅之津涉者也。

素以锐思弱龄，留情斯旨。眇观至教，式考义途，亟历炎凉，庶无大过误耳。然自古诸德，取解不同，各述异端，总有五本。一本一卷，曹魏铠律师於《许都集》。一本一卷，曹魏昙谛於《雒阳集》。一本一卷，元魏光律师於《邺下集》。一本两卷，隋愿律师於并州撰。一本一卷，唐宣律师於京兆撰。素於诸家撰集，莫不研寻，校理求文，抑多乖舛。遂以不敏，辄述幽深，分为三卷，勒成一部，庶无增减，以时机。取成文，非敢穿凿。唯愿戒珠增照，叶日月而齐明；系草传芳，与天地而同朽。後之览者，知斯志焉。

