喻陟


陟字明仲，睦州（今浙江建德）人。元祐元年（1086），福建提点刑狱。八年（1093），为湖北转运副使。

蜡梅香

晓日初长，正锦里轻阴，小寒天气。未报春消息，早瘦梅先发，浅苞纤蕊。揾玉匀香，天赋与、风流标致。问陇头人，音容万里。待凭谁寄。

一样晓妆新，倚朱楼凝盼，素英如坠。映月临风处，度几声羌管，愁生乡思。电转光阴，须信道、飘零容易。且频欢赏，柔芳正好，满簪同醉。







