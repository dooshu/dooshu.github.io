赵蕃　梅花绝句五首要明叔仲威同作

起步寒梢百尺长，骤惊触目尽琳琅。

直疑霜月能为幻，作意槛之还有香。

赵蕃

赵蕃　梅花绝句五首要明叔仲威同作

谁能当此风霜面，政要渠侬铁石心。

我亦苦吟羞不足，愿从千古觅遗香。

赵蕃

赵蕃　梅花绝句五首要明叔仲威同作

木犀犹假菊为裳，兰也仍须紫作章。

不似梅花最高洁，温然全是玉之良。

赵蕃

赵蕃　梅花绝句五首要明叔仲威同作

傍观怪我底我病，不奈俗尘来败人。

故人寄我山中信，竹故岁寒梅告春。

赵蕃

赵蕃　梅花绝句五首要明叔仲威同作

陈君胸中殊不粗，胡子舑甚语则腴。

梅花佳处我不识，付与二妙烦追摹。

赵蕃

