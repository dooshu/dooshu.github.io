◇萧萧（《梁书》作「景」，避讳。）

萧字子昭，武帝从父弟。齐建武中，除晋安王国左常侍，迁永宁令，还为骠骑行参军。永元中，除步兵校尉。中兴建，为宁朔将军，行南兖州事，迁辅国将军。武帝受禅，封吴平县侯，授使持节、冠军将军、南兖州刺史。历太子右卫率、卫尉卿，迁左骁骑将军、兼领军将军。出为信武将军、宁蛮校尉、雍州刺史。征右卫将军，领石头戍事。复为信威将军、南兖州刺史，又征为领军将军，加侍中。徙安右将军，监扬州，为安西将军、郢州刺史。普通四年卒。赠侍中、中抚军、开府仪同三司，谥曰忠。

