海上名妓四大金刚奇书 - (清)吴趼人








《海上名妓四大金刚奇书》，前后集各五十回，署名“抽丝主人”。光绪二十四年（1898）上海书局出版石印本，有绘图。1937年1月13日至3月6日上海《辛报》转载前集五十回，标“吴趼人遗著”。本次整理，以上海书局本为底本。






张安祖校点





题 识


采访数年，经营半载，始克成书。虽无足重轻之言，自谓颇费心血。尚望书业同人格外见谅，勿再翻刻。如必欲寻新奇工作，则写有《人间魍魉传》一书，尽可奉赠也。谨布区区，谅邀公鉴。

光绪戊戌仲夏夏吉抽丝主人谨识





序


出言而不关于经济性命之学者，君子宁默，故是风云月露之词，壮夫当鄙为雕虫小技，矧稗官野史徒以供人谈笑者哉。且风俗日浇，人心日薄，今日之稗官家、求有作《列国》《三国》之不离正宗者，已不可多得；类皆乡曲俚妓，徒以新舆台皂隶之耳目，士夫恒见而生厌。乃尚泚草研墨，不惮烦琐，缕述之，亦无聊矣。虽然，事有关于风化及有寓于劝惩者则异是。何谓风化？流娼土妓，原所以慰商旅之寂寥，虽不必禁绝之，然置而勿论可也。必思有以提倡之，谀媚之，斯左矣。甚或予以奇异之名，以炫庸耳俗目，谬不尤甚哉！偶得好事者即其奇异之名引而伸之，演成说部，而反其提倡谀媚之本旨，转以贬抑之；起伏线索之中，暗隐报施因果之理。虽于风俗劝惩无所裨益，或亦无伤于风俗劝惩乎！书成，将付梓，乃作此弁之。





