梅尧臣　依韵和乌程子著作四首其二霅上二首

共爱霅溪风物美，春来清可监须眉。

苹生楚客将归日，花暖吴蚕始浴时。

临水竹楼通市陌，跨桥云屋接川湄。

画船载酒期君醉，已是无谋助翦夷。

梅尧臣

梅尧臣　依韵和乌程子著作四首其二霅上二首

靓妆艳服游川上，箫鼓声中俗自欢。

寄语春风休用恶，恐教潭水起波澜。

梅尧臣

