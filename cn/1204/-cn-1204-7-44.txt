◎朱熹词

晦庵先生回文词，几於家弦户诵矣。其隐括杜牧之九日齐山登高诗水调歌头一阕，气骨豪迈，则俯视辛、苏，音韵谐和，则仆命秦、柳。洗尽千古头巾俗态。

词云："江水浸云影，鸿雁欲南飞。携壶结客何处，空翠渺烟霏。尘世难逢一笑，况有紫萸黄菊，堪插满头归。风景今朝是，身世昔人非。 酬佳节，须酩酊，莫相违。人生如寄，何用辛苦怨斜晖。不尽今来古往，多少春花秋月，那更有危机。

与问牛山客，何必泪沾衣。"［读书续录］

