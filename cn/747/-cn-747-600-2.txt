○拟册齐王文

维某年月日，皇帝若曰：启兹东国，境於青州，略夷，导潍、淄。盐贡庭，丝入篚。粤在少昊，为爽鸠之域；沃若殷商，乃薄姑之邱。周实太公之国，积海、岱之饶，习戎革之盛。因俗简礼，其政易成。咨尔第二子某，直谅多闻，温裕有立。乐於为善，力其未能。行本贞廉，言依忠孝。固可锡兹青社，俾藩於东。是用命使某官某乙，持节册命尔为齐王。往钦哉！宜听朕命。夫敬人可以理国，後已可以得人。谓已不明，任贤良药以为明；谓已不德，资师傅以为德。国安则备尔忠孝，人散则忝尔君亲。慎乃厥修，无替休命。

