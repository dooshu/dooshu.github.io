青原山後新得飞瀑目曰小三叠漫书僧屋

前山後山何嶻嶪腊月山中尚红叶烧榛虎穴破杳冥扪竹龙湫试登涉玉井银河曲注来崩云駴雾纷相接仰看拍手共惊呼此是匡庐小三叠往来樵客几千年灌莽蒙茸隔眉睫亦如雁荡閟层巅晋宋以前迷浩刼天开灵境始吾曹山鬼水仙走蹀躞老僧笑对一无言振策重将峯顶蹑【令药公手书小三叠刻石其上】

