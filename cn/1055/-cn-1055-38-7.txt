【皇从孙右屯卫大将军武当侯墓志铭〈嘉五年〉】

惟武当侯世宣，吴懿王德昭之曾孙，彰国军节度使、舒国公惟忠之孙，武胜军节度观察留后、韩国公从蔼之子。母曰太宁郡君慕容氏。惟侯生于富贵，而不习为骄侈。少好学，喜购古书奇字。遇人卑恭，事亲孝悌。累官至左屯卫大将军。嘉三年五月己卯，以疾卒，享年三十有六。初娶天水县君王氏，再娶金城县君张氏。子男六人：长曰令铎，左千牛卫将军；次曰令进、令祷、令，皆太子右内率府副率；其二幼，未名。以嘉五年十月乙酉，葬于河南永安县，以天水县君礻付焉。铭曰：

孝行之本，谦德之躬。寿胡不隆？此幽宫。

