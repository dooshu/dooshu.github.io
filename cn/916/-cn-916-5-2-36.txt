【晚出西谢堂诗】

步出西城（《类聚》作掖。环宇记、三谢诗同。永嘉县志或同。《诗纪》云。集作掖。）门。遥望城西岑。连鄣叠□□。青翠杳深沉。晓霜枫叶丹。夕曛岚气阴。节往戚（李善本《文选》作戚。）不浅。感来念（《类聚》作恨。）已深。羁雌恋旧侣。迷鸟怀故林。含情尚劳（永嘉县悬志或作萦。）爱。如保离赏心。抚镜华缁鬓。（《类聚》误作宾。）揽（《类聚》作览。）带缓促衿。安排徒空言。幽独赖鸣琴。（○《文选》二十二。《类聚》二十八。三谢诗。永嘉县志二、二十一。《诗纪》四十七。又环宇记九十九引岑、沈二韵。）

