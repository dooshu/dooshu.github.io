裘万顷　高安别苏野塘三首

独立每怜陶靖节，北窗终日傲羲皇。

如今我亦无侪辈，远把心期付野塘。

裘万顷

裘万顷　高安别苏野塘三首

胸中泉石真成癖，纸上云烟总是诗。

分我渔舟三四个，故山归去弄涟漪。

裘万顷

裘万顷　高安别苏野塘三首

交盖才倾便语离，绝怜立马送君时。

梅花未必堪相寄，待倩邮筒寄小诗。

裘万顷

