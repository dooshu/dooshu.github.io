赵善漮　游西山

閒向西山顶上游，碧天高挂晚云收。

雨余花气浓如酒，风鼓松声冷似秋。

险句每惊神鬼泣，雅怀不贮古今愁。

恍疑身在蓬莱境，笑指前溪当弱流。

赵善漮

赵善漮　游西山

古庙嵯峨占地灵，四山环抱耸螺青。

松坛鹤去云无伴，石洞龙归雨亦腥。

弛担樵歌屯别径，倚蓬渔笛起前汀。

个中真觉凝眸豁，一点心无俗虑萦。

