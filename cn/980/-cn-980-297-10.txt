释斯植　春日湖上五首

绕堤莎草绿纤纤，老里吟情觉未厌。

应是踏青天气近，柳条多插野人檐。

释斯植

释斯植　春日湖上五首

晓山漠漠尽烟霏，四面楼台白鸟稀。

芳草年年湖上路，柳花风送钓船归。

释斯植

释斯植　春日湖上五首

乐天遗迹暂徘徊，路入深云满径苔。

花影上栏吟未稳，东风空倩蝶飞来。

释斯植

释斯植　春日湖上五首

雨余蛙吹歇池塘，庭院人闲日正长。

独倚画栏看不尽，海棠无处是山光。

释斯植

释斯植　春日湖上五首

今朝才得是闲身，来往琳宫不厌频。

燕葺旧巢春又暮，风光一半属游人。

释斯植

