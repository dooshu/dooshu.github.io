仇远　送许君起赴余干教授二首

当年而父同吾父，各罄籯金共教儿。

可惜两翁黄壤下，不知二子绿衣时。

着鞭虽已撞楼破，列鼎宁无负米思。

千里送君何以赠，长歌泮水蓼我诗。

仇远

仇远　送许君起赴余干教授二首

兰佩蓉裳似倦游，东隅虽失尚堪收。

君骑潄玉亭前马，我舣投金濑上舟。

八品一官俱独冷，两州千里隔三秋。

南溟鲲化君能事，甘分西湖侣白鸥。

仇远

