陈秉文


据词中“山涌银涛”云云，作者所云之皇州，乃临安。作者盖南宋人。又，光绪江西通志卷二十一谓秉文上饶人，政和二年（1112）进士，与此词作者似为二人。

满庭芳

山涌银涛，屏间绣山献，太平今日皇州。共惟京牧，昭裔本宗周。好是王春正月，维岳降，膺此神休。尧阶下，蓂存八荚，长庆八千秋。

优游。兼国计，丰财重谷，首善承流。更刑清讼简，政入歌讴。已副貂蝉眷宠。夸中外，耸动□讴。居恩重，苍生望切，好个富民侯。







