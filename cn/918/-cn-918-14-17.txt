○贺上台中秋

伏以银轮初满。秋光藻耀干朱门玉律方中。霁色昭回于畵省。瞻崇禧之介福。值佳节之昌辰庆协与图。欢腾属采恭惟台台。切云大厦。浴日洪流、宰六合之宏猷。锋飞斗下。启千秋之长夜朗叶区中剑在室而灯在帷未当露光芒之色海能涵而岳能润葢已全流峙之材二东之搀枪尽扫自随令序偕清三秋之云汉常明。直与氷心比洁值兹商音正肃。更羡月魄长辉令节平均碧洗四天一色舒光满驭清驱千里无埃濯素魄于氷壸漾金波于银汉华延柘锦宁夸晏府之奇绣宇桂直胜庾楼之槩某江介迂儒、荒区末吏、陬隅向晦犹仰照于容光弱草惊秋尚承恩于湛露伏愿星辰履近岳镇风高。盈盈白露末怀聊托蒹葭冉冉素辉微绪借倾葵藿敬陈下走、薄侑芜词、

