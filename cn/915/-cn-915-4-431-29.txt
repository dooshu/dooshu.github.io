◇奏请以立秋择吉日治兵（建安二十一年三月）

古四时讲武皆于农隙。汉西京承秦制，三时不讲，唯十月都试车马，幸长水南门，会五营士为八阵进退，名曰乘之。今金革未偃，士民素居，自今已后，可无四时讲武，但以立秋择吉日大朝车骑，号曰治兵上合礼名，下承汉制。（《魏志武帝纪》，「建安二十一年」注引《魏书》「有司奏」，又见《宋书·礼志》一。）

