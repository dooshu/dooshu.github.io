○对开沟向街判

〈丁开沟向街流恶水，县令责情杖六十。诉违法既有文，不合贵情，并仰依法正断。〉

惟丁门接通衢，美非仁里，异汾浍而流恶，成闾阎之致沼。遂使轩车晓度，将坠於曳轮；铜墨风行，有闻於令。虽礼律之目，彼此或殊；小大之情，得失斯在。而法有恒禁，政贵移风，故议事之刑，则符令典。妄情之诉，期於自息。

