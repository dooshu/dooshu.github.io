○三沙報捷疏 【 平倭】

題為仰仗　天威、官軍出海、邀賊鏖戰、克獲奇功事、副總兵官盧鏜報、照得本職親統遊兵都司楊尚英等、兵船出哨北洋、四月初九日哨至三片沙適遇新到大倭船二十餘隻、并隨帶小船、俱收本沙、約賊二千餘眾、隨該本職分布各哨官兵船隻四路埋伏、初十日早各船奮勇齊進、舉放佛郎機烏銃噴筒火箭并力攻打、犁翻賊船三隻、打破四隻、生擒真倭一名、共斬真倭首級一百一十三顆、倭器倭衣共三百四十六件、溺水死者不計其數、餘賊荒張、隨潮沿灘收入三沙地方、見今兵船圍勦等因、臣竊照此二十餘船之賊、若是不上南岸、必上北岸、若上南岸、則江南方幸無賊、豈堪此賊破殘、若上北岸、則陸賊巳將及萬、又添此賊合夥、如熾火加薪、勢將何止、今聚而殲之海中、雖捍禦于江南、實以分殺賊勢于江北、海賊既殲、陸賊自然破膽、且自來海中獲功。止擊歸賊。不擊來賊。歸則賊氣巳惰。賊貲又滿。人既樂擊。擊之又易來則賊氣方銳、賊船又空。人不樂擊。擊之又難。擊賊之歸。如虎陷人而人殺虎。虎斃而人巳殘擊賊之來。如虎未口?舀人而人殺虎人不傷而虎斃然自有倭患十餘年、其間擊賊之來者。僅往年朱家尖之捷、與今日三片沙之捷而巳、前此打破賊船、不分賊來賊去、同是一樣賞格、人不知勸、伏望　敕下兵部會議、擊賊之來。與擊賊之去。難易不同。另立奇功賞格、鼓舞士氣。此為上策、為此題知

皇明經世文編卷之二百五十九終







