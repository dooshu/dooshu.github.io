谒金门

留不得。留得也应无益。白纻春衫如雪色。扬州初去日。　　轻别离，甘抛掷。江上满帆风疾。却羡彩鸳三十六。孤鸾还一只。

此首写飘泊之感与相思之苦。起两句，即懊恨百端，沈哀入骨。“白纻”两句，记去扬州时之衣服，颇见潇洒豪迈之风度。下片换头，自写江上流浪，语亦沉痛。末两句，更说明孤栖天涯之悲感。通篇入声韵，故觉词气遒警，情景沈郁。

