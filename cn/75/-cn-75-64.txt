第六十四回


丧礼与其奢易莫若俭戚

论语
八佾篇第三
林放问礼之本。子曰：“大哉问！礼，与其奢也，宁俭。丧，与其易也，宁戚。”
https://doosho.com/cn/33/3


意态由来画不成，当时枉杀毛延寿

全宋诗：王安石
王安石　明妃曲二首
明妃初出汉宫时，泪湿春风鬓脚垂。
低徊顾影无颜色，尚得君王不自持。
归来却怪丹青手，入眼平生几曾有。
意态由来画不成，当时枉杀毛延寿。
一去心知更不归，可怜著尽汉宫衣。
寄声欲问塞南事，只有年年鸿雁飞。
家人万里传消息，好在毡城莫相忆。
君不见咫尺长门闭阿娇，人生失意无南北。
明妃初嫁与胡儿，毡车百两皆胡姬。
含情欲说独无处，传与琵琶心自知。
黄金捍拨春风手，弹看飞鸿劝胡酒。
汉宫侍女暗垂泪，沙上行人却回首。
汉恩自浅胡自深，人生乐在相知心。
可怜青冢已芜没，尚有哀弦留至今。
https://doosho.com/cn/1043/740

全宋诗：欧阳修
欧阳修　再和明妃曲
汉宫有佳人，天子初未识。
一朝随汉使，远嫁单于国。
绝色天下无，一失难再得。
虽能杀画工，於事竟何益。
耳目所及尚如此，万里安能制夷狄。
汉计诚已拙，女色难自夸。
明妃去时泪，洒向枝上花。
狂风日暮起，飘泊落谁家。
红颜胜人多薄命，莫怨春风当自嗟。
https://doosho.com/cn/975/774



一代倾城逐浪花，吴宫空自忆儿家

王维诗集 > 卷五 古诗三十二首
西施咏
艳色天下重，西施宁久微。
朝为越溪女，暮作吴宫妃。
贱日岂殊众，贵来方悟稀。
邀人傅脂粉，不自着罗衣。
君宠益骄态，君怜无是非。
当时浣纱伴，莫得同车归。
持谢邻家子，效颦安可希。
https://doosho.com/cn/576/5/7

卷六 古诗二十六首
洛阳女儿行
洛阳女儿对门居，
才可颜容十五馀。
良人玉勒乘骢马，
侍女金盘脍鲤鱼。
画阁朱楼尽相望，
红桃绿柳垂檐向。
罗帷送上七香车，
宝扇迎归九华帐。
狂夫富贵在青春，
意气骄奢剧季伦。
自怜碧玉亲教舞，
不惜珊瑚持与人。
春窗曙灭九微火，
九微片片飞花琐。
戏罢曾无理曲时，
妆成只是薰香坐。
城中相识尽繁华，
日夜经过赵李家。
谁怜越女颜如玉，
贫贱江头自浣纱。
https://doosho.com/cn/576/6/8



肠断乌骓夜啸风












