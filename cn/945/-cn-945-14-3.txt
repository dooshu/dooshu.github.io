皇矣帝胄发源灵长锡羡蕃衍德厚流光呜呼不淑丧我贤王炎灵勃兴高穹睿命玄壤封崇绿绨裒赠修睦兴仁简编辉映帝曰叔父永怀茂亲岁月增逝辉光日新改卜真宅于洛之滨风萧条兮木叶脱野苍茫兮班剑列鷰?启兮静而安薤歌发兮凄以咽国有史兮扬德音圹有铭兮志徽烈垂万祀兮千龄飞英声兮昭晰大宋故光禄大夫检校太保左卫上将军兼御史大夫上拄国信国公食邑一千户食实封二百户追封周王谥悼献墓志铭【奉勅撰】

昔者騂旄之誓示天下以怀柔麟趾之诗明公族之信厚陶唐之圣华封陈三者之祝太姒之贤大雅垂百斯之颂其有分晖帝胄毓德皇闱至性出於自然积庆由乎锡羡而乃参驾鹤之侣同子晋之上宾标称象之能叹苍舒之早世恻宸襟於丹极蔼休裕於青编呜呼哀哉见之於周王矣王讳玄佑字庆长今上之第二子也以至道元年十一月二十四日生於东宫昊穹眷怀承华多庆石墙银牓表天地长男之祥甲观画堂处世嫡皇孙之贵而王禀温恭之德挺岐嶷之姿亦既免怀未尝好弄虽在稚齿宛如成人雅尚文史尤嗜笔札辩夀街之牍精识造微对长安之日神机絶俗八岁制授光禄大夫检校太保左卫上将军兼御史大夫上柱国信国公食邑一千户食实封二百户元子比士虽礼经之旧章半楚以封实太上之谦德维城之美克茂於本枝齿胄之仪未遑於外傅俄遘隂阳之沴遽成膏肓之疹日跻厥德冀三善之弥彰天夺之年何九龄之弗佑以咸平六年四月二十三日薨於宫中年始九岁衅生鹤禁悲纒椒掖震宫虚位感极天慈都人罢市痛深行路特诏废朝五日追封周王有司奏諡曰悼献盖夏王锺爱玄宗繇是以赐名临淮早亡世祖不遑於进爵方策所纪布於前闻哀荣之数斯为极致先以其年五月十有三日权?于开封府开封县汴阳乡之禅惠僧舍即以景德三年十月二十八日备卤簿鼓吹陪葬于永熙陵遵吉卜而安壤树也自初?及归葬并诏供备库副使入内内侍副都知张景宗监护焉惟王玉振金相竹苞松茂荷兹百禄体自九重而明允笃诚英敏聪悟起居祖习了无童心被服造次必於儒者奉两宫之欢爱左右咸宜躬三朝之候问夙夜匪懈及胜衣趋拜胙土啓封并建戚藩立爱以固邦本外总宿卫经武以重亲贤德望弥宣徽猷益盛仁孝爱士将从四人之游博习亲师式伫三雍之对无何庭兰方茂奄至惊秋隙驷靡停莫闻留景吴客致问知玉体之不康太史观文骇前星之失色斯盖天人之合应灵真之降祥暂表瑞於皇家复收神於太素望思不巳轸汉后之深慈封树克终从桥山之真宅呜呼佳城一闭夜台千古拱木合抱怅岁月之推移深谷为陵庶文字之传信臣恭膺明诏获当撰述在昔苴茅锡社常奉行於命书今兹卜兆开阡又勒铭於玄寝濡毫感怆诚无媿辞铭曰

皇图三叶兮邦家会昌锡祚蕃衍兮源发灵长猗兰积庆兮黄离降祥帝锡纯嘏兮挺生贤王在傅不勤兮英姿聿彰为善最乐兮嘉言载扬天既难忱兮命亦靡常秀而不实兮今也即亡愁云繁兮岁将暮清霜凝兮天向曙森骑吹兮前引俨刍灵兮先路祔宅兆兮文园怆风烟兮巩树唯青简兮翠珉垂令名兮终古

