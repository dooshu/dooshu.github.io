◇鸳鸯赋

飞飞兮海滨，去去兮迎春。炎皇之季女，织素之佳人。未若宋王之小史，含情而死。忆少妇之生离，恨新婚之无子。既交颈于千年，亦相随于万里。山鸡映水那自得，孤鸾照镜不成双。天下真成长合会，无胜比翼两鸳鸯。观其ミ吭浮沈轻躯。拂荇戏而波散，排荷翻而水落。特讶鸳鸯鸟，长情真可念。许处胜人多，何时肯相厌。闻道鸳鸯一鸟名，教人如有逐春情。不见临邛卓家女，只为琴中作许声。（《艺文类聚》九十二。）

