食鲐

司城子之圉人之子，食［鱼侯］鲐而死，弗哭。司城子问之曰：“父与子有爱乎？”曰：“何为其无爱也？”司城子曰：“然则尔之子死而弗哭，何也？”对曰：“臣闻之：死生有命，知命者不苟死。［鱼侯］鲐毒鱼也，食之者死，夫人莫不知也，而必食以死，是为口腹而轻其生，非人子也。是以弗哭。”司城子愀然叹曰：“好贿之毒其犹食［鱼侯］鲐乎？今之役役者无非口腹之徒也，而不知圉人之弗子也，甚矣！”

