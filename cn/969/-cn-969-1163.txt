刘克庄　岁除即事十首

听得先生去，抛书喜欲颠。

吾闻渥洼种，堕地不须鞭。

刘克庄

刘克庄　岁除即事十首

门外呵寒客，鹑衣百结悬。

藏瓶犹可扑，莫费水衡钱。

刘克庄

刘克庄　岁除即事十首

甚惜光阴去，其如耄老何。

丁宁小儿女，不必看乡傩。

刘克庄

刘克庄　岁除即事十首

岁晚傭耕者，人人诉涝乾。

吾宁减私量，汝莫待租瘢。

刘克庄

刘克庄　岁除即事十首

卖菜犹求益，栽桃不厌多。

小园两三树，冷淡柰春何。

刘克庄

刘克庄　岁除即事十首

想见朱衣吏，催排玉笋班。

老臣绝朝谒，北望祝南山。

刘克庄

刘克庄　岁除即事十首

细切如丝菜，添斟献颂椒。

未曾守除夜，早已问元宵。

刘克庄

刘克庄　岁除即事十首

闻说醉乡里，家家设酒垆。

有刘伶肯饮，无李白谁沽。

刘克庄

刘克庄　岁除即事十首

草市芳菲节，柴门寂寞滨。

桃符聊塞白，免谤作诗人。

刘克庄

刘克庄　岁除即事十首

瘦骨春衫薄，华颠彩胜垂。

菱花应窃笑，妆束不相宜。

刘克庄

