○奏乞恭陵园林地亩状

恭陵所，其山园之内，被民户起舍屋居止，台观皆被侵耕。柏城松迳，樵采殆尽。乞下本县与寺司，重定完本园林地亩。

苏楷

楷，乾宁二年举进士，重试黜落。哀宗时依朱氏为起居郎，以旧憾上疏驳昭宗谥号。梁祖即位，勒归田里。後唐同光中为员外郎，天成中累历使幕。会执政欲纠其驳谥之失，以忧卒。

