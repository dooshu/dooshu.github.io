○請廻鑾兼乞勿以威武大將軍鈞帖調遣軍馬支給錢粮題本 【 請廻鑾止鈞帖】

伏自　聖駕出京以來、巳經二十餘日、今恭遇　萬壽聖節、凡親而宗藩、遠而外夷、其奉表來京、與臣等在京在外各衙門官員人等、皆不得一望　天顏、山啾舞蹈、以盡其惓惓敬仰祝頌之誠、况孟冬伊邇禮當時享太廟、若非及早廻鑾、　躬親奠獻、其何以慰　祖宗在天之靈、亦何以盡　皇上報本追遠之意又况近京各處衙門、多抄奉摠督軍務威武大將軍摠兵官印信鈞帖、凡調遣軍馬支給錢粮。槩以此帖行之、臣等伏見　祖宗舊制、一應軍馬錢粮、非該部奉有敕旨、俱不許擅行支應今乃一旦以此帖行之、他日設有奸人乘机詐冒。不與爭体統而獨言利害玄言有意軍衛有司。不能辦別真偽一槩奉行。安能保無他患。伏望　皇上思　祖宗付託之重。念兩宮懸望之深。即日廻鑾。以安中外。今後凡欲調遣兵馬。支給錢粮。仍遵舊制而行。前後印信鈞帖。俱乞停止不行。以防意外之虞。且毋使天下之人。他日指為口實。以為臣等之罪。宗社臣民、不勝慶幸、

