丘葵　与所盘诸君会石幡还和杜老曲江韵

絮云初未前成衣，笑踏青莎桥上归。

诗洒堪过春日永，莺花却恨海山稀。

竹间弄笛留人住，麦外游丝绊鸟飞。

满院东风不收拾，山僧何事苦相违。

丘葵

丘葵　与所盘诸君会石幡还和杜老曲江韵

青禽竹上弄毛衣，飞上檐头唤不归。

清景每於诗裹见，羁愁惟到海边稀。

僧回古殿山礬落，客散空斋蝙蝠飞。

独对青山已惆怅，此情犹是月时违。

丘葵

