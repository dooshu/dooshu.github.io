◇刻始皇所立刻石

皇帝曰：金石刻尽始皇帝所为也。今袭号而金石刻辞不称始皇帝，其于久远也，如后嗣为之者，不称成功盛德。丞相臣斯、臣去疾、御史大夫臣德昧死言：「臣请具刻诏书金石刻，因明白矣，臣昧死请。」制曰：「可」。（《琅邪台刻石》拓本，又《泰山残石》、徐铉重摹《绎山刻石》、《绛贴》、《泰山篆谱》、《汝贴。之罘刻石》，又《史记。秦始皇纪》：「二世东行郡县，李斯从，到碣石，并海南，至会稽而尽刻始皇所立刻石，石旁著大臣从者名，以章先帝成功盛德焉。」）

