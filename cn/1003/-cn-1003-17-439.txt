曾几　曾宏甫见过因问讯鞓红花则云已落矣惊呼之馀戏成三首

茶山老子竟成痴，谩说寻芳去不迟。

浪蕊飘残犹自可，名花落尽不曾知。

曾几

曾几　曾宏甫见过因问讯鞓红花则云已落矣惊呼之馀戏成三首

不令老眼看鞓红，岂是青春不负公。

尚有扬州风物在，亦防此段并成空。

曾几

曾几　曾宏甫见过因问讯鞓红花则云已落矣惊呼之馀戏成三首

南渡年来两鬓霜，牡丹芍药但他乡。

即从江水浮淮水，便上维扬向洛阳。

曾几

