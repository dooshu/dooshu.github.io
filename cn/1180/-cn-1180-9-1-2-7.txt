羔羊

三章，章四句


首章讲：此美大夫作也。曰：常人于公朝之服，或勉从乎常制，而私服则不免流于侈矣；于立朝之顷，或谨饰乎仪容，而燕居则不免流于肆矣。我大夫不然。





羔羊之皮，素丝五。

素，白色。紽，丝饰裘之名。以羔羊之皮，为燕居之裘，其加之以饰也，则惟素丝五而已。崇雅而黜华，不尚乎文绣之美，其衣服之常如此，何其德之节俭耶？





退食自公，委蛇委蛇。

退食，退朝食于家。自公，从公门而出。当退食于家而出自公朝之时，其形之动容，则见其委蛇自得而已。不拘而不肆，适著乎安舒之度，其动容之自得如此，何其德之正直耶？

二章讲：





羔羊之革，素丝五緎。

革，是皮。缄，裘之缝界。以羔羊之革为裘，而以素丝五为饰。





委蛇委蛇，自公退食。

且其委蛇自得之容，每形于自公退食之际，是其去奢敦朴、周旋中礼可见矣。其节俭正直也何如哉！

末章讲：





羔羊之缝，素丝五总。

以羔羊之皮缝而为裘，以素丝五总为饰。





委蛇委蛇，退食自公。

且其委蛇自得之容，著于退食自公之时，是其敛华而尚质，动容而有则可见矣。其节俭正直也何如哉！要之衣服有常，文王卑服之化风之也。动容自得，文王敬止之德感之也。倘非被化之深，而在位焉能若是耶？





