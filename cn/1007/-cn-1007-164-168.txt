张栻　腊月二日携家城东观梅夜归

前日看花正薄阴，重来晴日更精神。

莫教容易飞花片，且放千林自在春。

张栻

张栻　腊月二日携家城东观梅夜归

元自阳春无间断，何人能识化工心。

梅边把酒日近午，鸟语风微花气深。

张栻

张栻　腊月二日携家城东观梅夜归

晴日东山饱看花，归来野路已昏鸦。

坡头认得痚篱处，檐卜林中李老家。

张栻

张栻　腊月二日携家城东观梅夜归

仰看鸿雁思吾弟，连日清游只欠渠。

不知千里江南路，亦有梅花似此无。

张栻

