◇与盖宽饶书

明主知君白公正，不畏强御，故命君以司察之位，擅君以奉使之权，尊官厚禄己施於君矣。君宜夙夜惟思当世之务，奉法宣化，忧劳天下，虽日有益，月有功，犹未足以称职而报恩也。自古之治，三王之术，各有制度。今君不务循职而己，乃欲以太古久远之事匡拂天子，数进不用难听之语，以摩切左右，非所以扬令名全寿命者也。方今用事之人，皆明习法令，言足以饰君之辞，文足以成君之过，君不惟蘧氏之高踪，而慕子胥之末行，用不訾之躯，临不测之险，窃为君痛之。夫君子直而不挺，曲而不诎。《大雅》云：「既明且哲，以保其身。」狂夫之言，圣人择焉。唯裁省览。（《汉书·盖宽饶传》）

