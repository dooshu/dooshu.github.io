【齐皇太子释奠诗】

〖九章〗

侧观遥册。历选皇年。惟灵御极。惟睿奉天。情机散古。文象聿宣。云鸟□春驾。教思蝉联。太明在运。帝功泉塞。端饰宝命。化垂人则。业敷七政。训弘三德。昭图勰轨。道清万国。振领还风。提纲息伪。爱孚应远。仁治祥被。六幽畅波。八埏藻义。烟□囚开祯。山河《囗公》瑞。

祚休长运。卜永联庆。於穆储徽。仪震丽正。妙智夙昭。神泉独镜。誉宣诗史。道协镛咏。

业崇敬达。师严教尊。清淳璧水。赫奕兽门。斌斌□藉。秩秩德言。合情饰□。导本归源。

宪章祀典。宗圣维灵。牺□钊洁。盥奠肃诚。乐和初奏。礼备未贞。风辉克广。至德维馨。

敬周献毕。即宴庠宫。霜庭秀日。邃宇恬风。陈仪就位。济济雍雍。泽宫庆普。心陶乐融。

灼灼宰傅。英英藩哲。缔彩飞声。腾光代翼。髦彦连华。才奇映列。貂佩陆离。巾衮容裔。

粹景贞晖。云露延和。显仁性始。藏用生波。乘虞入幸。沐吝溟河。巡崖恧虑。□藻倾歌。（○文馆词林百六十作南齐陆琏。）

