【乌栖曲四首】

芙蓉作船丝作纟乍。北斗横天月将落。采桑（玉台作莲。《类聚》同。）渡（《类聚》作度。）头碍（《诗纪》作拟。）黄河。郎今欲渡畏风波。（○玉台新咏九。《类聚》四十二。《乐府诗集》四声下八。《诗纪》六十七。）

浮云似帐月成（《类聚》作如。乐府、《诗纪》同。文苑云。一作如。）钩。那能夜夜南陌头。（《类聚》作游。文苑云。一作游。）宜城酝酒（玉台作醢酒。《类聚》作投酒。乐府、《诗纪》并作投泊。按。当为□殳酒。）今行（文苑作夜。又注云。一作宜城投泊今行。）熟。停鞍系马（《类聚》作莫惜停鞍。文苑、乐府、《诗纪》同。文苑又注。一作停鞍系马。）暂栖宿。（○玉台新咏九。《类聚》四十二。文苑英华二百六。《乐府诗集》四十八。《诗纪》六十七。）

青牛丹毂七香车。可怜今夜宿倡家。倡家高树乌欲栖。罗帏翠帐（文苑作被。）向（乐府作任。文苑云。一作任。）君低。（○同上）

织成屏风金（玉台作银。）屈膝。牛唇玉面灯前出。相看气息（文苑作意思。）望君怜。谁能含羞不自（文苑作向。）前。（○同上）

