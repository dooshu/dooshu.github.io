◇赐书召释慧觉（慧觉姓孙，秣陵人，住摄山栖霞寺。炀帝镇江都，赐书。）

法师安善，寒暑惟宜，承栖迟龟山之域，阐扬龙树之旨。其义端雄辨，独演畅于稽阴；谈柄微言，偏引汲于镜水。弟子钦风藉甚，味道尤深。今于城内建慧日道场，延屈龙象，大弘佛事，盛转法轮。上人名称普闻，众所知识。今遣迎候，迟能光拂也。（《续高僧传》）

