李敬玄

唐中书令李敬玄为元帅，讨吐蕃，至树敦城。闻刘尚书没蕃，着靴不得，狼狈而走。王杲（明抄本王上有时将军三字。杲作果）、副总管曹怀舜等惊退。遗却麦饭，首尾千里，地上尺余。时军中谣曰：“洮河李阿婆，鄯州王伯母，见贼不敢斗，总由曹新妇。”（出《朝野佥载》）

【译文】

唐代的中书令李敬玄被授以元帅，去征讨吐蕃，行至树敦城，听说刘尚书已丧身于吐蕃，没敢停留，便狼狈而逃。王杲和副总管曹怀舜等也吓得惊慌而退。逃跑时扔掉粮饷无数，在一千里路上，足足盖了一尺多厚。当时军中流传一首歌谣：“洮河李阿婆，鄯州王伯母，见贼不敢斗，总由曹新妇。

