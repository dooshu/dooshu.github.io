刘克庄　读秦纪七绝

黔首死于城者众，杞梁身直一微尘。

不知当日征入妇，亲送寒衣有几人。

刘克庄

刘克庄　读秦纪七绝

匈奴驱向长城外，当日蒙恬计未非。

欲被筑城夫冷笑，輼凉车载鲍鱼归。

刘克庄

刘克庄　读秦纪七绝

秦贱儒冠贵鞅斯，士生此际命如丝。

可怜聚议骊山下，骈首趋坑尚未知。

刘克庄

刘克庄　读秦纪七绝

人所难言敢纳忠，祖龙虽暴却英雄。

同时见者皆虀粉，肯活茅焦沸鼎中。

刘克庄

刘克庄　读秦纪七绝

怒发君山俄见赤，威驱海石亦遭鞭。

儒生曰山东无盗，方士云海中有仙。

刘克庄

刘克庄　读秦纪七绝

逐客古人先后相，绝它柏翳皆兰陵。

况书旧德优诸子，吕览今编入六经。

刘克庄

刘克庄　读秦纪七绝

通国无人敢挟书，峄山碑自篆虫鱼。

至今览者赏奇古，先汉文章已不如。

刘克庄

