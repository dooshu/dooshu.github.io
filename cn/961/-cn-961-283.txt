黄庭坚　次韵杨明叔四首

鱼去游濠上，鴞来止坐隅。

吉凶终我在，忧乐与生俱。

决定不是物，方名大丈夫。

今观由也果，老子欲乘桴。

黄庭坚

黄庭坚　次韵杨明叔四首

道常无一物，学要反三隅。

喜与嗔同本，嗔时喜自俱。

心随物作宰，人谓我非夫。

利用兼精义，还成到岸桴。

黄庭坚

黄庭坚　次韵杨明叔四首

全德备万物，大方无四隅。

身随腐草化，名与太山俱。

道学归吾子，言诗起老夫。

无为蹈东海，留作济川桴。

黄庭坚

黄庭坚　次韵杨明叔四首

匹士能光国，三孱不满隅。

窃观今日事，君与古人俱。

气类莺求友，精诚石望夫。

雷门震惊手，待汝一援桴。

黄庭坚

