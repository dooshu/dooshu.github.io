【赐翰林学士尚书工部郎中知制诰王洙奖谕诏〈九月十四日〉】

敕王洙：省监护使刘沆扎子，奏缴连到少府监修制法物所状，修制温成皇后一行法物，勘会例各鲜明，及减省得物料功限甚多事。少府领五署之众工，乃九卿之旧职。卿以儒学，参吾侍从，兼莅其事，能勤厥官，俾夫功简而速成，物精而有法。益彰材敏，尤用叹嘉。故兹奖谕，想宜知悉。

