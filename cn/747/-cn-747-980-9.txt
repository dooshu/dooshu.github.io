○对袭爵佯狂判

〈甲有兄弟非贤，所司命甲袭父爵。以狂疾不应命。御史劾知非狂，请罪其谬。〉

论以天伦，分乎季孟；锺其大运，异彼贤愚。苟爱敬以存诚，固传袭而无忝。是以隐公推鲁，爰高克让之声；太伯辞吴，卒被至仁之道。眷言於甲，克合承家。同周子之有兄，宁分菽麦；怀谢庭之列照，顾馥芝兰。黄金满ぷ，已奉一经之训；白茅锡壤，言逃五等之封。窃意元昆，顾伯夷而见舍；思深内敏，岂郦食之非狂？接舆行歌，此时方奏；州吁安忍，是日非闻。务以黜聪，用辞深疾，纵罕著於诚信，终自牧於谦。冯恢不言，未将谐於哀恳；韦元晦迹，俄见劾於方书。野急难，无违六顺。豸冠严励，何罪双珠？庶将必复台阶，无乃妄绳宪府。

