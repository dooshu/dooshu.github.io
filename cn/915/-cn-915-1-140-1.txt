◇答鬼谷先生书

先生秉德含弘，饥必啖芝英，渴必饮玉浆，德与神灵齐，明与三光同，不忘赐书，戒以贪味。仪以不敏，名闻不昭，入秦匡霸，欲翼时君。刺以河边，喻以深山，虽素空ウ，诚衔斯旨。仪等曰：「伟哉先生，方览遐鉴，兴亡皎然。二子不能抑志退身，甘蓼虫之乐，栖竹苇之巢，自掇泯灭，悲夫痛哉！」（《录异记》：鬼谷先生遗仪秦书，仪秦答。）

