邓忠臣　奉酬

秋闱深锁觉愁多，赖有英游玉趾过。

日望高楼吟楚月，梦随明月到湘罗。

南宫曾看挥华藻，西馆还来共笑歌。

六稔飞光如过隙，人生谁奈老催何。

邓忠臣

邓忠臣　奉酬

试场未动文书静，官舍相联步履过。

千丈苍波争倚薄，十围便腹有森罗。

登临已结骚人恨，填委终翻劳者歌。

后夜中秋佳月色，惟予不饮奈明何。

邓忠臣

