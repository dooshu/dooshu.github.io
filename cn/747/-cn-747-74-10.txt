○处分断裂制敕敕

应中书门下尚书省二十四司制敕及敕甲等，近日检报，多称断裂，无凭勘覆。以此之故，逾滥大行。应从前制敕甲等所有断裂者，宜各委本司并重黏背，其中书门下仍取本押舍人给事中及甲库官本司吏，令尚书省委本司郎中甲库官本行令史同署名印所断裂缝扶尾，后云某甲勘卷若干。缝断裂亦同印署，新旧背缝并具年月卷第印署。如库官令史考满日，须据实交点。已后检报称有断裂，甲库官及本行令史节级处分。

