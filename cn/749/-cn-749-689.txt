林表民


表民字逢吉，号玉溪，师子，东鲁（今山东省泛称）人。寓居临海。有玉溪吟稿。

玉漏迟

和赵立之

并湖游冶路。垂冶万柳，麯尘笼雾。草色将春，离思暗伤南浦。旧日愔愔坊陌，尚想得、画楼窗户。成远阻。凤笺空寄，燕梁何许。

凄凉瘦损文园，记翠筦聊吟，玉壶通语。事逐征鸿，几度悲欢休数。莺醉乱花深里，悄难替、愁人分诉。空院宇。东风晚来吹雨。







