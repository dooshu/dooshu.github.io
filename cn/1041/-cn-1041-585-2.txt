卢钺　和太傅平章魏公咸淳庚午冬大雪遗安抚潜侍郎

天花六出瑞午林，公溥明通造化心。

农望丰年知兆朕，物涵生意总怀任。

兔围奕奕夸圭璧，薇戍霏霏咏昔今。

惊重老枝长玉立，主张阳类杜群阴。

卢钺

卢钺　和太傅平章魏公咸淳庚午冬大雪遗安抚潜侍郎

底用封书祷梵林，瑞霙先腊感由心。

豫知农亩宜禾稼，复喜边储足辇任。

民乐齐宫夸往昔，捷歌周戍属斯今。

燮调妙造推元老，治象阳明无伏阴。

卢钺

