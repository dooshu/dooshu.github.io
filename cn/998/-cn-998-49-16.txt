许应龙　皇帝阁春帖子

日向皇都永，冰从太液融。

青阳才转律，物物被和风。

许应龙

许应龙　皇帝阁春帖子

宽大书方布，欢声四海同。

阳春如有脚，造物不言功。

许应龙

许应龙　皇帝阁春帖子

圣德乾坤大，皇图日月长。

远人咸畏慕，国势寝安强。

许应龙

许应龙　皇帝阁春帖子

金华彩胜年年巧，柏酒椒盘岁岁新。

恭愿吾皇千万寿，四时无日不阳春。

许应龙

许应龙　皇帝阁春帖子

三白从来兆岁丰，几看瑞雪舞回风。

苍龙挂阙农祥正，击壤行歌我稼同。

许应龙

许应龙　皇帝阁春帖子

东风昨夜扫氛埃，四表咸欣寿域开。

都护已飞三捷奏，凌烟同上万年杯。

许应龙

