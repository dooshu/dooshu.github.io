陆游　寒夜读书

老去无他嗜，书中有独欣。

月窗鸡喔喔，霜野犬狺狺。

虽叹吾何适，犹尊昔所闻。

从今倘未死，一日亦当勤。

陆游

陆游　寒夜读书

北窗暖焰满炉红，夜半涛翻古桧风。

老死爱书心不厌，来生恐堕蠹鱼中。

陆游

陆游　寒夜读书

韦编屡绝铁砚穿，口诵手钞那计年。

不是爱书即欲死，任从人笑作书颠。

陆游

陆游　寒夜读书

忆昨从戎出渭滨，秋风金鼓震咸秦。

鸢肩竟欠封侯相，三尺檠边老此身。

陆游

