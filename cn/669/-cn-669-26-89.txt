89　諸史其流出於春秋　經與史分


劉道原通鑑外紀自序曰：「歷代國史，其流出於春秋。劉歆敘七略，王儉撰七志，史記以下，皆附春秋。荀分四部，史記、舊事入丙部。阮孝緒七録記傳録記史傳，由是經與史分。」

【元圻案】劉歆七略、王儉七志、阮孝緒七録，注已見卷五三十七頁〔一〕。

〔一〕按見本書卷五第九八「經解以詩爲首」條注。





