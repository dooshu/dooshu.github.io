○谢兄除太常丞表

臣某言：伏奉今月日恩制，除臣兄某太常丞。跪发诏书，光骇闾里，宠盈益惧，喜极而悲阖门感恩，垂泪相贺，中谢。臣自登两府，倏至三旬，天地之，未裨尘露，雨之施，已遍公私，抚心载惊，顾影增惕。伏以臣兄列官清宪，专於察视，臣又承弼皇枢，课其条职：苟愆纲纪，责在准绳，所以请移别官，冀循常序。圣慈曲被，命数有加，获陪卿士之行，更列大夫之後。遇深贱质，诚合恳辞，恩及长兄，不敢多让，誓将死节，上答生成云云。

