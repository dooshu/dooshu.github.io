○上从舅侍郎启

某启：一昨弟勋至，奉命以宪台诗十首垂示。气横霜署，彩洞扃。绣衣兼藻肆之华，白简控元机之奥。仙骢在驭，践文路而驱神；冠獬下临，望词林而直指。某质惟茅艾，名隔绅，虚г自出之荣，每愧诸甥之列。恩华曲被，诲诱傍临，识谢知音，荣深睹奥。虞韶忽奏，听律吕而忘疲；楚匣遥开，仰光芒而不暇。昔孔融之逢元礼，罕睹高文；王粲之谒伯喈，终惭懿戚。援今企古，议德畴恩，荷栗兼储，悲欣两集。但才非酷似，攀宅相而多惭；慕切如存，临渭阳而增感。不胜荷戴屏营之至。

