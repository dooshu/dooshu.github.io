【皇帝回契丹皇太后告哀书〈至和二年九月〉】

九月日，侄大宋皇帝谨致书于婶大契丹仁慈圣善钦孝广德安静正淳懿和宽厚崇觉仪天皇太后阙下：不意凶变，文成皇帝上仙。方敦邻睦，遽及讣音。载惟慈慕之怀，必极哀伤之念。冀从顺变，式副瞻言。已差人使，专持慰礼。今右宣徽使、忠顺军节度使、左金吾卫上将军耶律元亨回，奉书陈谢。不宣。谨白。

