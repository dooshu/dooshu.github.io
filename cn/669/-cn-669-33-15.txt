15　李之芳使吐蕃被留二歲　哭李尚書之芳


李尚書之芳，攷諸唐史太宗九王蔣王惲傳：「之芳，蔣王惲之曾孫。廣德初，廣德，代宗初元。詔兼御史大夫，使吐蕃，被留二歲乃得歸。拜禮部尚書。」故少陵詩有「脩文將管輅，奉使失張騫。史閣行人在，詩家秀句傳」之句。

【集證】唐書宗室世系表：太宗子蔣王惲生蔡國公煜，煜生左武衞將軍承祖，承祖生太子賓客之芳。





