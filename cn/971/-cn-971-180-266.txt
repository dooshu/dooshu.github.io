刘宰　挽弃水心侍郎三首

北学源流远，南来岁月迁。

群心知未昧，诸老屹相连。

百岁同归尽，斯文要有传。

宵长残月堕，遗恨渺山川。

刘宰

刘宰　挽弃水心侍郎三首

嘉会欣千载，偏安隘一方。

言言本周孔，草草笑隋唐。

禁路无停辙，江流有巨防。

空馀遗藁在，万古日争光。

刘宰

刘宰　挽弃水心侍郎三首

忆袖弥衡剌，赏登元礼门。

想忘如旧识，一笑等春温。

东望山川远，西归岁月奔。

遥怜人篵室，烟锁暮江昏。

刘宰

