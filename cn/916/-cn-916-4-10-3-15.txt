【於穆我皇】

〖古雉子行。古今乐录曰：於穆我皇。言圣皇受命。德合神明也。〗

於穆我皇。盛德圣且明。受禅君世。光济群生。普天率土。莫不来庭。□□六合内。望风仰泰清。万国雍雍。（《宋书》作□□。）兴颂声。大化洽。地平而天成。七政齐。玉衡惟平。峨峨佐命。济济群英。夙夜乾乾。万机是经。虽治兴。匪荒宁。谦道光。冲不盈。天地合德。日月同荣。赫赫煌煌。曜幽冥。三光克从。於显天。垂景星。龙凤臻。甘露宵零。肃神□。祗上灵。万物欣戴。自天效其成。（○《宋书》乐志。《晋书》乐志。《乐府诗集》十九。《诗纪》四十。）

