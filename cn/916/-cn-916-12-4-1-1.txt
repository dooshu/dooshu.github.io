【游明庆寺诗】

〖《诗纪》云。广弘明集云。陈姚察遇见萧祭酒书明庆寺禅房诗。鉴之怆然。忆此寺。仍用萧韵述怀。〗

地灵居五净。山幽寂四禅。月宫临镜石。花赞绕峰莲。霞晖间幡影。云气合炉烟。迥松高偃盖。水瀑细分泉。含风万籁响。□露百花鲜。宿昔寻真趣。结友亟留连。山庭出藿蘼。涧□濯潺□。因斯事熏习。便得息攀缘。何言遂云雨。怀此怅悠然。徒有南登望。会逐东流旋。（○广弘明集三十。《诗纪》百二十一。）

