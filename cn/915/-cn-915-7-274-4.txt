◇优婆塞戒经记

太岁在丙寅夏四月二十三日，河西王世子抚军将军录尚书事大沮渠兴国与诸优婆塞等五百馀人，共於都城之内，请天竺法师昙摩谶译此在家菩萨戒，至秋七月二十三都讫。秦沙门道养笔受，愿此功德，令国祚无穷，将来之世，值遇弥勒，初闻悟解，逮无生忍，十方有识，咸同斯誓。（《释藏》迹九。）

