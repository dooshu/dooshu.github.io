刘後村书所见

後村刘克庄绝句云：“新剃阇黎顶尚青，满村听讲《法华经》。那知世有弥天释，万衲如云座下听。”谓小道易惑众，而不知有大道也。又云：“刮膜良方直万金，国医曾费一生心。谁知髽髻携篮者，也有盲人问黓针。”谓精艺难成，而小艺亦可售也。又云：“黄童白叟往来忙，负鼓盲翁正作场。死後是非谁管得，满村听说蔡中郎。”亦可感叹云。廷博案：後一诗亦见陆放翁集中。

