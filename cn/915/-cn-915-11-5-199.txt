◇酬赍徐謇诏（太和二十二年九月）

夫神出无方，形禀有碍，忧喜乖适，理必伤生。朕览万机，长锺革运，思芒芒而无怠，身忽忽以兴劳。仲秋动疴，心容顿竭，气体赢瘠，玉几在虑。侍御师、右军将军徐成伯驰轮太室，进疗汝蕃，方穷丹英，药尽芝石，诚术两输，忠妙俱至，乃令沉劳胜愈，笃瘵克痊，论勤语效，实宜褒录。昔晋武暴疾，程和应增封，辛疚数朝，钱爵大坠。况疾深于曩辰，业难于畴日，得不重加陟赏乎？宜顺群望，锡以山河。且其旧迳高秩，中暂解退，比虽铨用，犹未□□，准旧量今，事合显进。可鸿胪卿金乡县开国伯，食邑五百户，赐钱一万贯。（《魏书·徐謇传》）

