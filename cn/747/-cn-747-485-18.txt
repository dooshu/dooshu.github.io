○第四表

臣言：臣闻生人所欲，岂过富贵？仕进之荣，无逾公相。臣受禄过厚，叨恩且深；疾瘵所侵，日月以甚。表章三上，宸眷未回，ぃ然私室，溘尽是虑。臣顷岁齿及悬车，疾经百日，辄援礼令，乞遂休闲，先圣优容，未蒙允许。今则桑榆转迫，沉顿浸深，比於往年，远不相及。前後陈请，备竭肺肝，特希圣慈，俯鉴愚恳，羸骸假息，所望退身。沥血披诚，伏待明命。无任屏营恳迫之至！谨奉表陈乞以闻。

