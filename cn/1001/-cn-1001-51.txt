岳珂　鄂忠武王书简帖赞

昔李四平在凤翔，尝以直道致主。

慕魏郑公，虽叔度之进言，

犹毅然而不从。谓幸备于将相，

讵爱身而苟容。猗欤先王，

亦师文忠。凡引笔而行墨，

皆刻志而比踪。今观碑刻之在天下，

虽小大真行之异工，视此帖之所传，

盖不约而皆同。然则有犯无隐，

挺焉直躬。唾当道豺狼，

婴九渊之神龙。盖当心摹手追之时，

已有之死不雇之遗风矣。

岳珂

