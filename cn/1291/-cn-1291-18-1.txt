【歌】

〖《诗纪》作别歌。〗

〖《汉书》曰：昭帝即位数年。匈奴与汉和亲。汉使求苏武等。单于许武还。李陵置酒贺武曰：异域之人。一别长绝。因起舞而歌。泣下数行。遂与武决。〗

径万里兮度沙漠。为君将兮奋匈奴。路穷绝兮矢刃摧。士众灭兮名已隤。老母已死虽欲报恩将安归。

（〇《汉书》苏武传。《书钞》一百七。《汉书》霍去病传注。《文选》六十祭颜光禄文注。《御览》四百八十八。《诗纪》二。又韵补一引幕、奴二韵。）

广川王刘去〖西京杂记作去疾。《御览》七百七、七百十九引《汉书》。

并同。〗

〈去。缪王齐太子。武帝征和二年。嗣。在位四十五年。宣帝本始三年。自杀。〉

