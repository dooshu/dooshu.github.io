宋祁　答朱彭州喜雪

雪集先何所，天彭关内州。

云澌结河汉，风砾洒林丘。

眩晃三霄接，缤纷一气浮。

光逢晨睍薄，花得冥寒稠，

拂树琼争动。萦墙粉暂留。

缩毛惊莋马，埋目惮吴牛。

客至兰矜曲，仙归鹤拥裘。

监边混熬素，玉处乱方流。

并响鸣岩竹，分滋浃垄黣。

印沙鸿雁喜，蔽叶鹧鸪愁。

蒙福沾馀润，称觞隔并游。

锦官才涷雨，赓和负妍讴。

宋祁

