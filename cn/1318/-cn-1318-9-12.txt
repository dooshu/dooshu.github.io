相约一笑



唐李泌，肃宗时召至，赐金紫，拜司马。贼平，隐衡山后，居洛，与僧圆泽契。尝约游青城、峨眉山，泌欲舟行，泽欲步行。泌具舟强之，路见一妇人汲水。泽曰：「此妇人孕身三年矣。吾当为之子，所以不欲舟行，今无可逃矣。以三日洗儿，一笑为约。十二年后，于杭州天竺一见为信。」是夕，泽卒。李三日往其家，问之，果得儿，相见一笑。后十年，赶杭，月下泊舟岸下，闻葛洪川畔，有人乘牛叩角歌曰：「三生石上旧精魂，赏月吟风不要论。惭愧情人远相访，此身须是性长存。」泌曰：「泽公健否？」泽曰：「李公真信士。然缘未尽，慎勿相见。」又作诗曰：



身前身后事茫茫，欲说姻缘恐断肠。



吴越山川游已遍，却回烟棹上瞿塘。



时大历九年也。



