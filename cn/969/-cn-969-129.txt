刘克庄　读本朝事有感十首

若纳希文受责均，前贤初岂有冤亲。

暮生颍上还惆怅，引起无穷射羿人。

刘克庄

刘克庄　读本朝事有感十首

力荐资深入柏台，独延吉甫客翘材。

如何岁晚钟山寺，只见黄州副使来。

刘克庄

刘克庄　读本朝事有感十首

晚遭吕范攻尤峻，死辟荆舒恨未销。

举世共非前濮议，无人细考后尊尧。

刘克庄

刘克庄　读本朝事有感十首

非独苏仙念老穷，古灵亦复荐孤忠。

白头不得诸公力，惟有西塘八十翁。

刘克庄

刘克庄　读本朝事有感十首

师道在三乌可畔，友伦居五岂容亏。

恰方誉瓘俄倾瓘，亦有尊颐不救颐。

刘克庄

刘克庄　读本朝事有感十首

京携刽子丹谁颈，怒发私书族几家。

天下那贵黄背子，人间岂有白桃花。

刘克庄

刘克庄　读本朝事有感十首

未谏瑶华世未知，故人已讶道乡迟。

退之著认差伤早，不待阳城伏合时。

刘克庄

刘克庄　读本朝事有感十首

垂帘复辟身俱稳，送吕迎章话又新。

瞒得庭中相泣者，难瞒屏后窃听人。

刘克庄

刘克庄　读本朝事有感十首

翻来覆去几枰棋，靖国崇宁各一时。

前日雕笼栖宿者，等闲飞过蔡家池。

刘克庄

刘克庄　读本朝事有感十首

愈作唐经还蓄缩，邕知汉事谩喽啰。

假令实录成书了，其奈雍丘问吕何。

刘克庄

