杜范　和杨兄两诗

鲁教寂寥邹辨已，异端塞路日殷繁。

宝丝远缉千年绪，古鉴新磨一世昏。

正道以身为屏翰，真儒於此见渊源。

缄来遗像知君意，百世师模俨若存。

杜范

杜范　和杨兄两诗

望断家山两地悬，白云何处涕潸然。

吏尘岁月知无几，宦海风涛幸有边。

已是雪霜催岁晚，又还花柳放春妍。

起予妙语令深省，碧眼相看话百年。

杜范

