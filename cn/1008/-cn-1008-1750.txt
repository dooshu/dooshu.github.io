赵蕃　谢答严用韵送绿萼梅

江梅未醒如冻蝇，蜡梅先折能宁馨。

江梅既开瘦欲绝，蜡梅吐香方未歇。

几思觅句摅襟期，嫌如蔬箂伤肝脾。

君诗与花辱俱见，却悔临渊只痴羡。

君因此花诗再题，过读快若垢得篦。

从渠见者不著目，亦胜长安纷市鬻。

赵蕃

赵蕃　谢答严用韵送绿萼梅

两咏君家两样梅，清愁已瘦一分肌。

春风咫尺花无数，更合安排几首诗。

赵蕃

