郭印　正纪见遗梅花云春信数酝酿辄分风月以助清樽而一樽无有也戏成两绝

水中疏影月中香，枯树前头独自芳。

不有幽人时赏玩，谁传春信及寒乡。

郭印

郭印　正纪见遗梅花云春信数酝酿辄分风月以助清樽而一樽无有也戏成两绝

风月怜君幸见分，老年春事正堪论。

花枝照眼成惆怅，欲洗愁城欠一樽。

郭印

