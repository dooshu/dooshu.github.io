徐恢　会故人二首

江南江北每淹留，懒听寒蝉噪暮秋。

句里岂能窥鲍谢，暗中聊解识曹刘。

清如老鹤翻秋露，快似神驹略九州。

只恐蛟龙得云雨，未容莲社与僧游。

徐恢

徐恢　会故人二首

毛郎才涌似潮头，莫比寒虫泣夜秋。

要上兰台揖班马，不联石鼎玩侯刘。

定知有道能医国，稍喜谈禅勘赵州。

顾我虽无陶谢手，尚堪述作与同游。

徐恢

