孙应时　妻兄张伯高来访横河感旧与拜先君墓下有作次韵

衰年回首少年事，尚喜初心炯自如。

俗态可怜人厚簿，交情那问势亲疏。

懒陪康乐登山屐，且醉渊明采菊庐。

一笑相寻非易得，河渠执手更踟蹰。

孙应时

孙应时　妻兄张伯高来访横河感旧与拜先君墓下有作次韵

荜门生计只初年，乔岳终难起一拳。

小槛清风黄卷里，扁舟碧水白鸥前。

同寻杖屡曾行处，肯谒松揪独泫然。

人事无穷今几变，空山落日自孤烟。

孙应时

