○授萧充翰林学士制

敕。挥翰金门，谅属词华之妙；论思玉署，尤资周慎之才。选署推精，搴授斯重。朝议郎行尚书兵部员外郎萧，内蕴沉识，外扬清和。群居不流，雅尚归厚，文ゼ锦绣，学富缣缃。早命中於射宫，遂从知於壶奥。静无违心，动有馀裕。用虽系於通塞，道自保於岁寒。蔼然休声，布在公议。是宜擢居密地，掌我命书。励夙夜之讲求，备朝夕之视听。副兹宠荣，伫有宏益。可守本官充翰林学士。

杜ダ

ダ字胜之，牧之弟。举进士，授秘书省正字。李德裕奏为浙西府宾佐。太和末为咸阳尉直史馆。以丧明卒。

