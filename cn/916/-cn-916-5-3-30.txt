【魏太子】

百川赴巨海。众星环北辰。照灼烂霄汉。遥裔起长津。天地中横溃。家王（六臣本《文选》注云。五臣作皇。三谢诗作皇。）

拯生民。区宇既荡涤。群英必来臻。忝此钦贤性。由来常怀仁。况值众君子。倾心隆日新。论物靡浮说。析理实敷陈。罗缕岂阙辞。窈窕究天人。澄觞满金□。连榻设华茵。急弦动飞听。清歌拂梁尘。莫（《文选》作何。六臣本注云。五臣作莫。）言相遇易。此欢信可珍。（○《文选》三十。三谢诗。《诗纪》四十八。）

