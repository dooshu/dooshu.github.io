○跋十三行洛神赋

赵文敏得宋思陵十三行于陈灏，盖贾似道所购，先九行，后四行，以悦生印款之。此子敬真迹。至我朝，惟存唐摹耳。无论神采，即形模已不相似。惟晋陵唐太常家藏宋拓，为当今第一。曾一见于长安，临写刻石恨赵吴兴有此墨迹，未尽其趣。盖吴兴所少，正洛神疏隽之法，使我得之，政当不啻也。

