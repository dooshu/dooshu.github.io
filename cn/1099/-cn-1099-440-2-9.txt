○荅邢崑田 【 開礦】

承諭知諸夷帖帖奉約束、葢由處置得宜、能服其心伐其謀耳、三雲重地、方將厲兵坐甲以待驕虜、而三月無糧、三軍枵腹、兼之宗祿不給儲彳?侍空虗、門下慮在蕭墻、誠是也、　國家給邊。無慮數十萬。一旦空缺至此。而說者爭言開礦以濟困乏開礦之利所得者少苦賢多論之矣即如五臺歲議礦稅一千二百金此何濟于緩急而舉數百里關山使奸人聚黨發掘其間遠近聞之。釋南畝而營利窟。非完計也。利大則必爭。黨聚則易亂。異日者大奸據之貪吏激之。朝廷聞而厚求之。中貴人慕而求使焉。恐今之利源。乃為禍始耳。自古未聞開礦富國者。若使可行。何待今日。河南嵩縣。開而復止。豈無故也。此由南人睹利不睹害。而北人輕聽之聽其利而不能不虞害則以委之邊臣異日有害則邊臣任之耳夫足用者。開利孔。不如塞弊竇。願門下熟計之

