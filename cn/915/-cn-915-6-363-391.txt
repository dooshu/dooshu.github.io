○请崇德褚太后临朝启



王室多故，祸艰仍臻，国忧始周，复丧元辅，天下惘然。若无攸济，主上虽圣资奇茂，固天诞纵而春秋尚富，如在谅ウ，蒸蒸之思，未遑庶事。伏惟陛下德应坤厚，宣慈圣善，遭家多艰，临朝亲贤，光大之美，化洽在昔，讴歌流咏，播溢无外。虽有莘熙殷，妊姒隆周，未足以喻。是以五谋克从，人鬼同心，仰望来苏，悬心日月。夫随时之义。《周易》所尚，宁固社稷，大人之任。伏愿陛下抚综万机，厘和政道，以慰祖宗，以安兆庶，不胜忧国，喁喁至诚。（《晋书·康献后传》，备文崩，孝武幼冲，桓溜又死，群臣启云云。）

卷一百四十六

阙名（二）

