赵蕃　送赵一叔江西漕赴召三首

两载皇华使，江湖得少宽。

见皆儒雅录，闻绝惠文弹。

内外有轻重，言行无易难。

春秋贤者责，倾耳向长安。

赵蕃

赵蕃　送赵一叔江西漕赴召三首

圣朝无阙政，贱子有私忧。

盗贼何多报，边防益弛谋。

循良宜择守，德政合交修。

怀此言无路，公今近冕旒。

赵蕃

赵蕃　送赵一叔江西漕赴召三首

我捧江西檄，公乘使者车。

飞腾今已去，留落又何如。

谁敢怀离阔，惟思读诏除。

九州期大庇，宁独爱吾庐。

赵蕃

