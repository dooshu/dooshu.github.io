○送宋仲珩還金華序 【 贈遠】

易不云乎。起語有深意有子考無咎庚子之歲予與金華宋先生俱來京師、時　上渡江未久浙東方歸附。國初事闕略者多載此序以見四公相得之寔先生與子。及予同鄉葉景淵。章三益。同居孔子廟學。惟日相與談笑雖俱不念家。而予三人者。亦皆不能無芥于心。惟先生泰然耳。日與文彥士相從游不倦、人咸異焉時先生有子二人、長曰瓚字仲圭、次曰璲字仲珩、皆克家、?夙以家事付二子久矣故先生得以優游授道于浦江鄭氏之義門。至今又十有五年矣。去年秋七月、予自家重赴京、先生時為翰林侍讀學士、執手相盻睞、喜溢眉目、先生長予一歲、予須髮巳白過太半、齒落什三四、左手頑不掉、耳瞶、足踸踔不能趨、而先生鬢須黝黑唇齒朱貝顏渥丹、步履坦坦不落朝班後、晨起戴星入國史館、握筆寫細字如青蠅頭、日數千、且僕僕走承召命、暮歸作詩文四五、少不下二三、先生素儒、家無嬴僮僕。在京寓舊城。先生□見禮遇而寒素如此去公館彌十有十五里惟次子璲偕一騶者從。夫人又病在寓。璲來往省視父母。且奉母粥藥。不遑朝夕。今年春、長子瓚、遣二孫自金華來、夫人病亦愈、於是先生以事命璲暫還故里、而在朝?公大夫士、咸賦詩餞璲、望其即還。則璲之能善事其父執、善交其朋友者可見、嗚呼然先生末年竟以子累被譴起束二語徵矣若先生可謂有子無咎者矣宜其老而愈康且樂也。璲又工楷篆隸草書賦詩屬文、皆足以纘承家業、故於其行、序以送之且繼以詩、

