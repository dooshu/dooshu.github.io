罗雀：

桐城左遗直(光斗)，万历庚子，离馆里许有白雀巢园飞集环数百雀。江南老人指示土人曰「此巍科之应」。左即登乡榜，飞去。丁未会榜，又来巢，榜发又飞去。后官中丞归，被逮。公子往宿寿州，居停夸言罗有白雀，视之左翅有黑点，仍庚子丁未巢馆园者。问其罗日，曰三月二十九日，即中丞被逮日也。为之嗟叹，购之随身至宿州，羁宿公馆未发。中丞问状，曰「白雀为罗，命也夫！」缘其毛羽为虞人所损，附归善饲，俟其满纵之。中丞父甚爱护，七月二十四夜忽遇猫害，中丞父惨然，知非佳兆。后凶闻至，果二十四日也。



