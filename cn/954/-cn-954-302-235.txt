陈造　次韵张守四首

画舫前头碧湛空，晴云低影更溶溶。

横陈景物无央数，尽献诗翁阿堵中。

陈造

陈造　次韵张守四首

新诗囊锦堕春窗，旋炷铜炉百和香。

试握毛锥支劲敌，独怜赤手强扶疮。

陈造

陈造　次韵张守四首

舟凌清泚转弯环，立鹭驯鸥拱挹间。

还忆苕溪听鸣橹，归来清梦定家山。

陈造

陈造　次韵张守四首

葱青嘉树被平岗，素艳丹葩半在亡。

安得芳春并好客，一时难老倚玄霜。

陈造

