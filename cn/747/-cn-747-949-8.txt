○对夷攻蛮假道判

〈夷攻蛮，道由边邑。麦已熟，或请人皆出获，宰不许。郡长让之。云：“恐为不耕者所得。”〉

法不可易，政贵有恒，利物虽在於随时，出令必资於长久。矣远邑，滨诸蛮夷。茂其蜗角之兵，无能猾夏；不虞蜂聚之众，将犯麦秋。同郑伯之袭温，若齐师之入鲁。自可申之备预，固其封疆；岂宜因彼犬戒，纵其敛积？是教玩寇，何以字人？虽无厚於雠，前监是与；然不耕而获，後嗣何观？邑宰不从得宜，颇类於宓子；郡长见让失指，有契於季孙。宰实有词，理宜无罚。

袁

