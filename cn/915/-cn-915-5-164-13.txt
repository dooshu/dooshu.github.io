◇奏立文昭皇后庙

自古周人始祖后稷，又特立庙以祀姜原。今文昭皇后之于万嗣，圣德至化，岂有量哉！夫以皇家世妃之尊，而克让允恭，固推盛位，神灵迁化，而无寝庙以承享祀，非所以报显德、昭孝敬也。稽之古制，宜依《周礼》，先妣别立寝庙。（《魏志·文昭甄皇后传》注引《魏书·三公奏》。又见《晋书·礼志上》、《宋书·礼志三》）

