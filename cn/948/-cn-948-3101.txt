陆游　寺楼月夜醉中戏作

素璧徐升天宇闲，连峰积雪苍茫间。

楼台是处可见月，无此巉巉群玉山。

陆游

陆游　寺楼月夜醉中戏作

水精盏映碧琳腴，月下泠泠看似无。

此酒定从何处得，判知不是文君垆。

陆游

陆游　寺楼月夜醉中戏作

海山缥缈玉真妃，贪看冰轮不肯归。

楼上三更风露冷，旋围步障换罗衣。

陆游

