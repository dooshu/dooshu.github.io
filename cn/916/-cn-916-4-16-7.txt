【酬丁柴桑诗】

有客有客。爰来宦（苏写本作官。曾本、焦本作爰。曾本又注。一作官。今从文馆词林。）止。秉（文馆词林作执。）直司聪。惠于（曾本、焦本作于惠。文馆词林于作尔。）百里。餐胜如归。聆（文馆词林作善。曾本、焦本作矜。曾本又注。一作聆。）善（各本注。一作音。）若始。匪惟（文馆词林作怍。莫本云。一作怍。曾本云。一作忤。）也谐。（曾本、苏写本作谐也。曾本又注。一作也谐。）屡有良游。（焦本云。宋本作游。一作由。非。曾本作由。注。一作游。苏写本作由。）载言载眺。（苏写本作载驰载驱。注。一作载言载眺。曾本云。一作载驰。一作载驰载驱。）以写我忧。放欢一遇。既醉还休。实欣心期。方从（《诗纪》云。一作同。）我游。（○本集。文馆词林百五十八。《诗纪》三十四。）

