◇为周仪同失律後复官表

日者骖惊郑马，害在晋军，狱囚悲其夜数，缧人切其晓奏，危光似烛，察命如丝，云谁之尤，自贻其咎。假令诛以妻子，戮及坟墓，汉非负德，陵实孤恩。况伏亻免眉，遂受淮阴之间，吞声饮恨，不与臧洪共死，陛下怜而宥之，伊臣岂不独愧？丧其子弟，六谢父兄，百万之师，千夫有长，问臣安在，谁曰董司，魂游奉高，不知何对。（《艺文类聚》四十七）

