○復聶雙江 【 禦倭】

七八日前、半州公檄至、某才本凡庸、即乞移文且止山東兵本省操練、明年正二月、審度賊勢、待報啟行、庶于民情軍務兩便、不然、恐今秋兵至、而賊巳去。明春賊至而師又老爾。且某撫屬。比之江南賊不足深憂而地方困苦為可憂江南調兵募兵。凡安家行糧等項。俱令有司驛逓支給。其何能堪。再加以山東兵從沛至揚。驛擾何可言。外寇未必能平。內盜因而竊發。此腹心之患也。曾具啟奉聞、若浙西蘇松江北三處各得精兵三千、分守信地、雙江時為本兵賊必不能為患、伏惟明公、朝野倚恃、腹心于城但今日之事。有可一言而决者、累千百言而未决。有可一時而定者。經年而未定。所恃以指揮發縱者。有我翁在也。又尊翰欲問荊川兄隆中之術、某窃念孔明出師表中、亦云此皆數十年內紏合四方之精銳。淡泉議論每不與荊川葢知其不能成功也則今烏合不練之兵。恐孔明臨之亦未得如意孔明是時祁山六出。亦自謂成敗利鈍。不能逆覩。人才不甚相遠。但擇其忠實不欺可倚任者副之幹辦而又寬其約束。假之歲月。方可。不然日復一日。所可憂者未在倭奴也。

