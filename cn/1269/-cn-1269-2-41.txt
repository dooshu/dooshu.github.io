迎：阴气诚形乎下，物咸溯而迎之。

初一：迎他匪并，无贞有邪。测曰：迎他匪应，绯所与并也。

次二：蛟潜于渊，陵卵化之，人或阴言，百姓和之。测曰：蛟潜之化，中精诚也。

次三：精微往来，妖先灵觉。测曰：精微往来，妖咎征也。

次四：裳有衣襦，男子目珠，妇人啑钩，贞。测曰：裳有衣襦，阴感阳也。也。

次五：黄乘否贞。测曰：黄乘否贞，不可与朋也。

次六：玄黄相迎，其意感感。测曰：玄黄相迎，以类应也。

次七：远之（目后），近之掊，迎父迦逅。测曰：远（目后）近掊，失父类也。

次八：见血入门，捬迎中庭。测曰：见血入门，以贤自卫也。

上九：湿迎床足，累于嫱屋。测曰：湿迎床足，颠在内也。

