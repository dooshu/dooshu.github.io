素娥诗：

长安镇人某读临平山中，昼值歌伎，作歌伎琵琶诗，吟诵不已。俄缟丽叩门，询之曰素娥。留坐，叹其佳咏。某愧谢，求和。素娥即吟曰：「歌侧云鬟尚带羞，声声犹唱八甘州。歌来无力眉常敛，弹至伤心指半柔。肠断花前丝续怨，魂销月下梦陪愁。惹人无赖轻归去，今夜谁能伴锦裯？」某戏请伴，笑许之。拉往其处，室具俱白。宿数夕，送之曰：「如念我，可时至也。」某自此诗思目进，秘不示人。(赵昌龄说)



