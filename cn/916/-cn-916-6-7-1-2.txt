【肃咸乐】

〖群臣出入〗谢超宗〖谢超宗。陈郡人。灵运之孙。历齐高帝、武帝。累迁黄门郎。掌国史。除竟陵王征北谘议记室。〗

夤承宝命。严恭帝绪。奄受敷锡。升中拓宇。亘地称皇。罄天作主。月域来宾。日际奉土。开元首正。礼交乐举。六典（《诗纪》误作曲。）联事。九官列序。（宋郊祀颜延之辞删定。○南齐乐志。《乐府诗集》二。《诗纪》六十三。）

