○候文宗某

伏以文昌上将当圣人御世而益腾魁斗之光旗鼓中原有才子主盟而倍长坫坛之价临风相庆。依宇良欣。恭惟祖台接天峻表。葢代雄才灿万花于手管红飞杏苑之奇香剪双水于曈轮青映蠡湖之巨浸诘戎驾部。胸埋十万甲兵树帜文台。领挈三千礼乐如伯乐空群而一顾行天逸骏应发交河瀚海之嘶似中郎过爨而相知绝世焦桐定舒清庙明堂之响化浃棫莪。幸　圣天子之作人有赖。泽深桃李。知大宗师之造士偏奇。某腹惭武库。当年喜侍清尘。笔谢词锋。此日惊瞻焰藻。借文星而照里。依光之愿堪酬。媿宦海以羁踪。拥篲之情莫展。戋戋朿菲。肃肃裁椷。薄志贺私。统惟崇鉴。

