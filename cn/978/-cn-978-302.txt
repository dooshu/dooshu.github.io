释绍昙　依愚谷韵悼无已

中金蚕毒好埋冤，家丑难将岁月论。

冷地思量吃亏处，咬牙不觉把龈吞。

释绍昙

释绍昙　依愚谷韵悼无已

雪真珠布满阶庭，急把杨岐破屋撑。

死伎穷时机路活，倒骑驴子弄蹄行。

释绍昙

释绍昙　依愚谷韵悼无已

末后苏州作断□，手头活弄死蛇条。

暗遭一口通身烂，累合城人噘几朝。

释绍昙

