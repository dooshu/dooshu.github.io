○谢恩表

臣某言：中使杨华林至，伏奉敕书，宣慰臣及将士者。祗奉宠灵，进退兢惕，臣某中谢。臣本书生，素非公器，恭守宪令，所期自勉，总司戎律，实非所长。顷者宣州用兵，皆以诏书从事，但悉所管兵马，禀副元帅文符，幸随众军，克有成绩，皆王缙指踪之力，袁亻参致命之功，群帅成之，在臣何有？今又曲承沾泽，特赐天书，任重材微，恩深效浅，拜舞之下，战汗无从。不亻王欢喜踊跃之至。

