▼驱疟

我生东海壖，气湿素善支。

方暑忽遘痁，未旬愧消羸。

俄顷水火争，寒氷继炎曦。

楚纩甫谢挟，齐纨遽寻持。

战如恐坠陷，烧若当遭炊。

向夕势渐消，临风与清池。

既去谓遂息，明午复如期。

俯仰天地寛，无地窜眇躯。

思我到贫病，由是生笑咳。

岂伊水帝子，遗威肆相欺。

会当濯滞昏，灵药杂进施。

里闾习巫风，柏鼠劝禳驱。

韩子盖有托，谁能辨其诗。

