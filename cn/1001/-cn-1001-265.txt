岳珂　仁宗皇帝二诗御汉体书赞

鸿荒有开，昿颉鸟迹。

字学之兴，亦既象物。

汉有议郎，曰臣蔡邕。

帛书发奇，出淳古踪。

千龄寥寥，嗣响逾邈。

贞观御床，淳化秘阁。

云汉之章，施于仁皇。

劂维天葩，源宋跨唐。

万几燕閒，万是肆笔。

弛张异用，游戏如一。

士俗之成，玄默自躬。

见于首篇，尚絥之风。

安不忘危，尤示注意。

笔墨之余，又形拊髀。

庆历之治，太平极功。

帝心所存，天地与同。

春朝鸣珂，秋塞沈柝。

一视之仁，昭此圣学。

海岳八极，羲娥九霄。

媲于宝藏，万世见尧。

岳珂

