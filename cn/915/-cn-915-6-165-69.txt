◇吏部尚书箴

明明王范，制为九服。君执常道，臣有定职。各有攸司，用不慝。贵无常尊，贱不恒卑。不明厥德，国用颠危。昔舜举禹、咎繇，而隽在官，夔龙出入朕命；汤举阿衡，而不仁流屏；周仲山甫，亦允纳言。且表正而象平，日夕而景侧。处喉舌者，患铨衡之无常，不患于不明。故曰无谓隐微，废公任私；无好自专，违众取怨。是以古之君子，无亲无疏，纵心大伦，修己以道，弘道以身；易贵好爵，书慎官人；官不可妄授，职不可ウ受。能者养之致福，不能者弊之招咎。衡臣司书，敢告左右。（《艺文类聚》四十八，《初学记》十一）

