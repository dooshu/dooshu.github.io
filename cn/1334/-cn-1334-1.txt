不必有用


滑稽者常言：“凡人不必有用，且无用之人必享福。不信，试观人之五指，凡四指皆有用，惟无名指无用，而戒指必戴于无名指，是其证。”云云。因广其意曰：“凡人面具五官：耳司听，目司视，鼻司嗅，舌司言，口司饮食，皆有所用。而凡言人面者，必不举五官，而独举一无所用须眉，以言代表，是亦不必有用之一证也。”然而调侃代表者不少矣。





