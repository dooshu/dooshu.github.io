【王官】


（周）王朝官通称。《左传·定公元年》：“若复旧职，将承王官，何故以役诸侯？”杨伯峻注：“王官：直辖周王室之官。”　（宋）泛指文武臣僚。宋魏泰《东轩笔录》卷一二：“陈恭公事仁宗两为相，悉心尽瘁，百度振举。然性严重……士大夫多怨之。惟仁宗尝曰：‘不昧我者，惟陈执中耳。’及终也……梅尧臣作挽词……‘公在中书日，朝廷百事崇。王官多不喜，天子以为忠。’”　（明）王府官之省称。明沈德符《万历野获编》卷四《藩国随封官》：“至于长史，皆于藩封定期之顷，吏部乘间奏用进士部郎充之，膺此选者，如长流安置，举家哀恸，因思长史官为王官，固为失意。”《续文献通考》卷九六《王府官僚》：“凡称病乞改用者，并勒致仕；辅导先职者，不得授府州县亲民官。以故，今人一拜王官，遂视为禁锢而落魄矣。”





