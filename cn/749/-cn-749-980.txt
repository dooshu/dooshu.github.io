潘希白


希白字怀古，号渔庄，永嘉人。玉祐元年（1253）登第。干办临安府节制司公事。德祐中，起史馆检校，不赴。

大有

九日

戏马台前，采花篱下，问岁华、还是重九。恰归来、南山翠色依旧。帘栊昨夜听风雨，都不似、登临时候。一片宋玉情怀，十分卫郎清瘦。

红萸佩、空对酒。砧杆动微寒，暗欺罗袖。秋已无多，早是败荷衰柳。强整帽檐欹侧，曾经向、天涯搔首。几回忆，故国莼鲈，霜前雁后。







