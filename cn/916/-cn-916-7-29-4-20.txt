【幽州马客吟歌辞】

〖五曲〗

快（乐府作忄会。）马常苦瘦。剿儿常苦贫。黄禾起羸马。有钱始作人。

荧荧帐中烛。烛灭不久停。盛时不作乐。春花不重生。

南山自言高。只与北山齐。女儿自言好。故入郎君怀。

郎著紫□褶。女著彩夹裙。男女共燕游。黄花生後园。

黄花郁金色。绿蛇衔珠丹。辞谢床上女。还我十指环。（○《乐府诗集》二十五。《诗纪》九十六。）

