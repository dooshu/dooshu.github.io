○国之兴亡

为国者同於理身，身或不和，则药室之，针炙之。若夫扶病而不攻，疾病则毙，扶之者尸也。齐随之亡也，以贞於终始为惑，苟而无耻为明，慢于事职为高贤，见义不为为长者。绳违用法，则附强而溃弱也；议於得失，则异寡而同众也。尚学希古谓之诞，趣便中时谓之工，观其燥湿而轻重之，侯其成败而[B14A]贬之。肉食之尊，以滋味糊其口，忍危亡而侥禄利。自是而下，则曰上司犹如之，我於国何有？设能愤发，则逆为备豫，动阂关束，气沮志衰，亦从以化。幸於生者，炎炎而四合；死於正者，求援而无继。麒麟悲鸣，凤鸟垂翅，鸱鼓害翼，犬呀毒喙，则也鸩虎狼之炽，其可向耶？嗟乎！心腹支体一也，为病者万焉，虽有岐缓而不请，岐缓视之而不救。噫！齐隋不亡，得哉！返是而理，则王道易易也。

