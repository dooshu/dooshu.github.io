郑清之　谢天童老秋兰

楚畹春曾泛晓光，直留雅艳到虹藏。

山中不把一枝到，世外那闻千佛香。

郑清之

郑清之　谢天童老秋兰

秋色追随入慧光，肯携幽卉问行藏。

深林未省炎凉态，来为闲人特地香。

郑清之

郑清之　谢天童老秋兰

绿叶青青带紫光，拈来笑处没遮藏。

密圆应具楞严偈，非木非空出妙香。

郑清之

