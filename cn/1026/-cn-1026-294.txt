董嗣杲　漫兴二首

倚竹欹巾望远天，脱鞋自在取高眠。

无情岁月催双鬓，有样文章委少年。

吟卷乱抛幽枕畔，客床寒对短灯前。

沈迷谩想华胥乐，还有痴儿鄙孝先。

董嗣杲

董嗣杲　漫兴二首

浮名浮利有传讹，薏苡囊疑马伏波。

镜里鬓毛谙世故，笔头诗句答樵歌。

风穿树秃寒林浅，月展江空夜浪多。

脱病欲归归便得，花家鱼港自烟蓑。

董嗣杲

