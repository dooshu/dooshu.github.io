◇答袁悠问

袁悠问雷次宗曰：「《丧服》：『大夫为贵臣贵妾缌』，何以便为庶母无服。」又案《檀弓》云：「悼公之母死，哀公为之齐，有若曰：『诸侯为妾齐礼欤』？郑注云：『妾之贵者，为之缌耳』。《左传》云：晋少姜卒，明年正月，既葬，齐使晏平仲请继室。叔向对曰：「寡君以在之中。」案此，诸侯为妾，便有服也。」次宗答曰：「大夫为贵妾缌，案注，贵妾，侄绨也，夫侄绨实贵，而大夫尊轻，故不得不服。至於馀妾，出自凡庶，故不服。又天子诸侯，一降旁亲，岂，容媵妾更为服也。郑注《丧服》，无服是也，又注《檀弓》哀公为悼公母齐云：『妾之贵者，为之缌耳。』此注谓诸侯为贵妾缌，既与所注《丧服》相违，且诸侯庶子母卒无服，皆以父所不服，亦不敢服，未喻《檀弓》注云何以服，言诸侯为贵妾缌邪？《左传》所言，云少姜之卒，有之言者，是春秋之时，诸侯淫侈，至於甚者，乃为齐。此盖当时之弊事，非周公之明典也。（《通典》九十二。）

