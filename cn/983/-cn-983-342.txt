宋祁　和晏尚书出城口占四首

沆莽团红上晓原，露英风叶隔尘喧。

天边一寄冥鸿意，越乙荆凫判自翻。

宋祁

宋祁　和晏尚书出城口占四首

榔栗婆娑昼影圆，披襟凝眺此翛然。

鹂留便作林间伴，正是黣黄椹紫天。

宋祁

宋祁　和晏尚书出城口占四首

千里梁陈一眺分，古愁今恨枉相闻。

早须跋马收清思，莫看沈西日暮云。

宋祁

宋祁　和晏尚书出城口占四首

终年羁束厌华绅，暂到林墟似出尘。

尽是机心可忘处，争教鱼鸟不留人。

宋祁

