○書直隸三關圖後

居庸號北門。山形左轉。盡漁陽盧龍。當山海之際。為榆關。控約遼東。西。右循太行。西南以往。包絡數十城。皆平原沃野。北連上谷雲中。皆宿重兵。表裏維固。真天險哉。

山西自井陘西北數百里。崇岡複障。扼為居庸。迤邐東折。玉帶神嶺諸山。若拱若抱七陵在焉。外距四海冶。潮河川。古北口。去虜不遠。備守其可忽諸。

居庸東去舊有松林數百里。中有間道。騎行可一人即札八兒導元兵趨南口者。今以供薪炭。荐伐條枚林木日疏薄。樹渠藩塞。豈無謂耶。

紫荊倒馬二關隘口既多。守備不能專。內連中山保塞澶淵古燕趙之郊。平夷矌衍。無高山大陵為之限隔騎兵便馳逐。南並井陋接山西。路險隘。士馬不能成列。東更鉅鹿邢洺。遂入齊魯巳巳之難虜有謀奪紫荊窺臨清者不有節庵司馬殆矣。而謂國不以人哉。

