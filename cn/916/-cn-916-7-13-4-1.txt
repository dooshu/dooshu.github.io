【游建兴苑诗】

丹陵抱天邑。紫渊（《初学记》作泉。万花谷同。）更上林。银（《初学记》作玉。万花谷同。）台悬（《初学记》作极。万花谷同。）百仞。（《初学记》作尺。万花谷同。）玉（《初学记》作银。万花谷同。）树起千寻。水流冠盖影。风扬歌吹音。踟蹰怜拾翠。顾步惜遗簪。日落庭光转。方□屡移阴。终（《初学记》作愿。万花谷同。）言乐未极。不道爱黄金。（○玉台新咏八。《初学记》二十四。《乐府诗集》七十五作建兴苑。万花谷後二十五作纪少瑜诗。《诗纪》九十二。）

