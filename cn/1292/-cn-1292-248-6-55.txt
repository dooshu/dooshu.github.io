◇　龟祝

今日吉，谨以梁卵□弟黄，祓去玉灵之不祥。玉灵必信以诚，知万事之情，辩兆皆可占。不信不诚，则烧玉灵，扬其灰，以征后龟。

假之玉灵夫子，夫子玉灵，荆灼而心，令而先知，而上行於天，下行於渊。诸灵数刺，莫如汝信。今日良日，行一良贞，其欲卜某，即得而喜。不得而悔，即得，发乡我，身长大，手足收人，皆上偶。不得，发乡我。身挫折，中外不相应，手足灭去。假之灵龟，五筮五灵，不如神龟之灵，知人死，知人生。某身良，某欲求某物，即得也。头见足发，内外相应，即不得也。头仰足□今□今，内外自随，可得占。

（《史记·龟策传》）



