赵蕃　生米矶之至德观余旧游也尝有题钓矶胡柏七言二绝句庚子夏五月八日

此地传为天宝门，政由渔叟话桃源。

阁中名字谁为立，知是君平几世孙。

赵蕃

赵蕃　生米矶之至德观余旧游也尝有题钓矶胡柏七言二绝句庚子夏五月八日

旧闻但觉生米矶，新游更见黄连石。

石边矶上有轩窗，万里一时来咫尺。

赵蕃

赵蕃　生米矶之至德观余旧游也尝有题钓矶胡柏七言二绝句庚子夏五月八日

往游故喜秋无暑，今至还欣夏有凉。

褦襶不能来热客，泠然听我梦还乡。

赵蕃

赵蕃　生米矶之至德观余旧游也尝有题钓矶胡柏七言二绝句庚子夏五月八日

团团政尔来天下，皎皎何从堕水中。

剩欲学为牛渚咏，只愁笑杀绮裘翁。

赵蕃

