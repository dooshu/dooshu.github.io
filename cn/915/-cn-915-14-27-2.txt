◇奏刘荣、赵元恺事于太子勇

凡推事有两，一察情，一据证，审其曲直，以定是非。臣察刘荣，位高任重，纵令实语元恺，盖是纤介之愆。计理而论，不须隐讳。又察元恺受制于荣，岂敢以无端之言妄相点累。二人之情，理正相似。元恺引左卫率崔等为证，等款状悉与元恺符同。察情既敌，须以证定。臣谓荣语元恺，事必非虚。（《隋书·裴政传》）

