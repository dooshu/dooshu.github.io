◇始死服变

《礼》，孝子始有亲丧，悲哀至甚，充充如有穷，未可以节，哭踊无数。三日既殡，瞿瞿如有求而不得，宾客吊及祭事，皆三踊，君来吊则九踊跃，皆有傧相诏导之者。童子始有亲丧，去首饰，服十五升白布深衣，以至成服。女子许嫁，成人在室，父卒为母，始死，去首饰而骨笄纟丽，不徒跣，不扌及上衽，不踊哭，拊心无数，素总ヮ以麻。母为长子，继母为长子，妾为君之长子，与在室女子子父卒为同母。伯叔父母为女子子长中殇，始死，骨笄纟丽。（《通典》八十四。）

