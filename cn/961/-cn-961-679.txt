黄庭坚　荆州即事药名诗八首

四海无远志，一溪甘遂心。

牵牛避洗耳，卧著桂枝阴。

黄庭坚

黄庭坚　荆州即事药名诗八首

前湖後湖水，初夏半夏凉。

夜阑乡梦破，一雁度衡阳。

黄庭坚

黄庭坚　荆州即事药名诗八首

千里及归鸿，半天河影东。

家人森户外，笑拥白头翁。

黄庭坚

黄庭坚　荆州即事药名诗八首

天竺黄卷在，人中白发侵。

客至独扫榻，自然同此心。

黄庭坚

黄庭坚　荆州即事药名诗八首

垂空青幕六，一一排风开。

石友常思我，预知子能来。

黄庭坚

黄庭坚　荆州即事药名诗八首

幽涧泉石绿，闭门闻啄木。

运迤胡奴归，车前挂生鹿。

黄庭坚

黄庭坚　荆州即事药名诗八首

雨如覆盆来，平地没牛膝。

回望无夷陵，天南星斗湿。

黄庭坚

黄庭坚　荆州即事药名诗八首

使君子百姓，请雨不旋复。

守田意饱满，高壁挂龙骨。

黄庭坚

