○處置甘肅疏 【 甘肅事宜】

王公以為本兵奉詔經理甘肅等鎮事宜身至鎮上此疏

甘肅所属十五衛所地方。雖有遠近不同然自永昌迤西與西寧鎮番。頗有險隘可據。賊亦不敢久留。莊浪雖有通賊路徑。山密地狹軍馬頗易戰守。惟凉州地方四際。寬廣散漫。緊関衝要。最先受敵。又兼水草便利。賊一入境。動輒經年不出往歲虜犯本城。止是一衛軍馬戰守不敷。不免差人遠調甘肅等衛官軍策應。相去六七百里。為虜邀遮。未能即至。比到人馬疲弊。緩不濟事。所以往往挫損兵威。以致失机誤事天順元年至五年、累調在京官軍、遠為策應勞民動眾糜費糧草、不可勝計、若非無事之時、豫為遠圖、何以善後、訪得甘州在城五衛、設置年久、久必多缺額何以甘州反多餘丁生齒日繁、各家戶下正軍之一、餘六七丁、或一二十丁者、有之除供給聽繼外。中間多有願投軍者招集四五千名亦可編成一衛。立于凉州。填實地方。然恐其人戀土。有誤調用。宜于在城五衛內每衛摘一千戶所全伍旗軍。五衛選撥指揮十員衛鎮撫二員五所凑□一衛名曰凉州中衛于本城內開設衙門請給印信其遺下五所印信宜從鎮守總兵等官。于五衛官軍戶下丁多之家。招選精壯餘丁。編收正軍。仍補各所原伍名缺就于各所多餘官員內選撥千百戶所鎮撫掌管印信操練軍馬承種遺下地土。辦納子粒。則彼此得人。而戰守有備屯田增廣。而邊儲自充矣。又鎮番衛極臨邊境。原設三岔黑山二逓運所。僉撥為事囚犯置備牛車。令其接逓後因革去逓運所。併與馬驛帶管接逓。今三岔驛人夫止有二十六名。黑山驛止有二十一名。重役人難。及莊浪衛鎮羌驛路當衝要原設軍民夫役。見不滿二十餘戶。不惟接逓艱難。抑且缺人守堡。查得舊革鑼鍋泉逓運所餘下人夫七十三名見撥在黑松林兼管及查莊浪衛在城逓運所實有人夫一百六十三名。武勝逓運所實有一百三十七名紅城子驛人夫一百名。此處驛逓。比其他人夫倍多。宜將黑松林原帶管鑼鍋前人夫內撥三十名安鍤鎮羌驛在城三處。驛逓共摘撥六十名。分摘三岔黑山二逓運所。每處三十名。就領原牛車馬驢走逓。庶使接逓均平。人無耗累。抑且邊站城堡。得以守護。又永昌衛原有白石崖墩一座。距本衛二百餘里。近于山丹衛下。有河水灌溉山丹田地土魯千墩一座。亦距本衛二百餘里。切近于凉州衛下有河水灌溉凉州田地。今永昌衛軍少。哨守不敷。宜將前項白石崖墩。改隸山丹衛管轄。土魯干墩口改隸凉州衛管轄各令撥軍哨守。其永昌境內所管五奴五赤墩係于衝要之地。合當添築城堡一座就將掣回官軍。改撥哨守。庶得地方適均。事體利便。又肅州衛上河清至臨水地界。通臨邊境。山外原有哨馬營一所先因達賊侵擾移入山裏。路傍駐劄緣官軍耕種地土。多在境外。而哨瞭軍馬反居其內。宜移本營復立故處通賊隘口。修築城堡。防護屯種。庶使人知避害。可以保障無虞矣。又西寧衛地方。僻在西北番簇之中。四面受敵且又控制罕東阿端曲先等衛夷虜乃緊関重地。本衛軍馬。專一巡守要害。捍御番簇。先年邊方寧靖。北虜不來侵犯。各簇番夷頗聽撫諭。不敢為非。時番虜已相合窃發至神廟中年而愈甚也近年因見虜寇擾邊乘机倣傚。往往聚眾出沒。沮截道路劫掠財畜。殺傷人命。調兵勦殺之後。至今猶未寧帖。乞將西寧衛原調官軍土民五百六十七員名。于莊浪凉州二處輪流備禦者。存留本衛操守。遇莊凉等處有警。量調策應以其為主兵故省边儲不惟彼此有備亦且省用邊儲

