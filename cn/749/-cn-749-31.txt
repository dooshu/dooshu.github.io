尹洙


洙字师鲁，河南（今河南洛阳）人。生咸平四年（1001）。天圣二年（1024）进士。官至起居舍人。庆历六年（1046）卒，年四十六。有河南集。或云庆历七年（1047）卒，年四十七。此从欧阳修所撰墓志铭。

水调歌头

和苏子美

万顷太湖上，朝暮浸寒光。吴王去后，台榭千古锁悲凉。谁信蓬山仙子，天与经纶才器，等闲厌名缰。敛翼下霄汉，雅意在沧浪。

晚秋里，烟寂静，雨微凉。危亭好景，佳树修竹绕回塘。不用移舟酌酒，自有青山渌水，掩映似潇湘。莫问平生意，别有好思量。







