【夏白□】

〖《诗纪》云。文苑英华作梁武帝。今从乐府作沈约。〗

朱光灼烁照佳人。含情送（文苑作远。注云。一作送。）意遥相亲。嫣然一（乐府作宛。文苑云。一作婉。《诗纪》云。一作宛。）转乱心神。非子之故欲谁因。悲翠群飞飞不息。愿在云间长比翼。佩服瑶草驻容色。舜日尧年欢无极。（○《乐府诗集》五十六。《诗纪》七十二。又《类聚》四十三引人、亲、神、因四韵。文苑英华百九十三作梁武帝白□歌。引人、亲、神、因四韵。）

