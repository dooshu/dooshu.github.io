○与释慧远书



沙门不敬王者，既是情所不了，于理又是所未谕，一代大事，不可令其体不允，近与八座书，今以示君，君可述所以不敬意也。此便当行之事，一二令详遣，想君必有以释其所疑耳。王领军大有任此意，近亦同游谢中，面共谘之，所据理殊未释所疑也。令郭江州取君答，可旨付之。（《高僧传》六，《沙门不拜俗事一》）



