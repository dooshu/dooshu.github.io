苏泂　次韵知县兄秋怀三首

便腹应难饱以书，今年田谷未宽纾。

朋从相过无祗待，自起园中摘我蔬。

苏泂

苏泂　次韵知县兄秋怀三首

秋花秋水两相宜，白发于秋更有期。

三十年来无世味，清修除是老僧知。

苏泂

苏泂　次韵知县兄秋怀三首

灵均心事少陵诗，青竹林边白竹篱。

自把寒花看新雁，今年强似去年衰。

苏泂

