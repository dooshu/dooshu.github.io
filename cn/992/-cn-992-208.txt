魏了翁　肩吾生日以三绝为寿

俗学场中蚤掉头，一窗书卷古人谋。

东西日月自明耳，皇恤人间有喘牛。

魏了翁

魏了翁　肩吾生日以三绝为寿

穷檐小市百年州，浅濑平沙万古流。

天运人谋镇如此，晚醺时上驿南楼。

魏了翁

魏了翁　肩吾生日以三绝为寿

宇静昼窗长似岁，心清夏簟冷於秋。

是间消息君知得，看尽区中浪白头。

魏了翁

