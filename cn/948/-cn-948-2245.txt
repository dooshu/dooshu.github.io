陆游　南窗睡起

梦中忘却在天涯，一似当年锦里时。

狂倚宝筝歌白紵，醉移银烛写乌丝。

酒来郫县香初压，花送彭州露尚滋。

起坐南窗成绝叹，玉楼乾鹊误归期。

陆游

陆游　南窗睡起

昼漏迢迢暑气清，不妨小倦带余酲。

梦从陇客声中断，愁向湘屏曲处生。

风度帘旌红浪飍，窗明香岫碧云横。

闲情赋罢凭谁寄？怅望壶天白玉京。

陆游

