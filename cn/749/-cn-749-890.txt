虞


字成夫，会稽人，其先为仁寿人，虞刚简之子，虞允文之曾孙。淳祐八年（1248），以通直郎通判建康府。宝祐元年（1253），知永州。累官知连州，以文学知名。

水调歌头

和退翁赋梅为寿韵

憔悴朔家种，零落雪边枝。淡妆素艳，无桃花笑面柳眉低。懒向深宫点额，甘与孤山结社，照影水之湄。不怨风霜虐，我本岁寒姿。

谢东君。开冷蕊，弄斜晖。强颜红紫同□，皎洁性难移。只好竹篱茅舍，若话玉堂金鼎，老恐负心期。歌罢饮先醉，残月堕深卮。







