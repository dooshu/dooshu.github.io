80　史記微子爲殷後異樂記


杞世家：其殷後，則初封武庚於殷墟，復以叛而誅之，更命微子爲殷後。案：杞世家止云「殷破，周封其後於宋」，此條「殷後初封武庚於殷墟」云云，乃約舉宋世家之文。杞世家當作宋世家。詩周頌振鷺序正義曰：「書序微子之命，是宋爲殷後，成王始命之。樂記武王投殷之後於宋，其實武王之時始封於宋，未爲殷後也。成王命爲殷後，當爵爲公，地方百里。史記以爲成王之時始封微子於宋，與樂記又乖。」





