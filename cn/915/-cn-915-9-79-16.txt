◇答江琰书

猥惠嘉音，用蠲疾首，发函伸纸，朗若披云，等ㄍ谷之清音，比洞庭之高曲，辞则美矣，而拟其非伦，譬享海鸟以醇醪嘉膳，栖林以崇楹曾拱，苟非其实，立有惊怖；况复以一离诉弃，宾实ㄘ然，岂复能使一笥可轻，八厨斯引，且登清汉，乍弃黄污，望影析支，争涂再楫，其或蹲林卧石，籍卉班荆，不过田野老，渔父樵客，酌醴焚枯，鸣鸣相劳，羹藜含糗，果然满腹，宁有幡旗贵客，车马大宾，献书尽先贤之德，作颂罄前皇之美？岂不俯拾青紫，坐享大夫？况复咏高梧而赋修竹，背清淮而游长苑，留东阁以从容，登石室而高视，岂与夫身没名陨，同年而共毁誉哉？（《艺文类聚》二十六。）

