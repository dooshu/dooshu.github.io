方回　次韵分仇仁近暑中二首

初減官河几许深，向来惟恐百城沈。

晴阶近喜收檐滴，暑屋殊嫌乏树阴。

妾妇齿牙工斗阋，比邻瘧疠厌呻吟。

悬知壮士无颜色，赖有同心可断金。

方回

方回　次韵分仇仁近暑中二首

瞬息凉炎代谢频，沉冥自养静中身。

读书快意如抓痒，得句言怀当写真。

幸不与闻当世事，可须常作半途人。

忽思秦汉干戈际，商岭犹堪避战尘。

方回

