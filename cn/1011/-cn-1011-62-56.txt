郑清之　和葺芷雪韵

冰山凿碎五丁力，散作席花谁捆织。

射雕人去飞燕寒，拥衾内视方闭息。

能令赤凤冒白羽，夜半聁翻天际识。

白云乡中助剧戏，从以万妃纷玉色。

鸾沼乍惊舞明镜，虎盐未见盖危石。

乍离还合分总总，已定复飘如得得。

姑置是事先年丰，有突不黔应笑墨。

郑清之

郑清之　和葺芷雪韵

夸父逐日有余力，驱万白{鲵鱼换虫}飞练织。

连天照耀作夜明，涌池培堆惊壤息。

竹高已学枪头势，梅近犹能半面识。

坡翁笑效六一体，八章联翩韵声色。

麻衣忽见蜉蝣阵，砚池观鱼来紫石。

郑谷祗解瘦寒句，江上渔蓑正披得。

何如囊锦生谷纹，兔园老笔阳春墨。

郑清之

