◇隐居先生陶弘景碑

昔大和中，有许远游者，乃云霄之胜宾，大虚之选客。先生规同矩合，实踵高步，曩基先构，即驾胥宇。千寻危耸，凭牖以望奔星；百拱高悬，倚而观朝日。飞流界道，似天汉之横波；触石起云，若奇峰之出岫。铭曰：

肇彼冥默，翻成协赞。身托外臣，心同有乱。重道尊德，爰积睿衷。顾怀汾射，玺问遥通。朱杨郁起，华构崇。静台冠月，经榭迎风。焦高栋，育霭修栊。极望山川，周观京陆。碧嶂千岭，清流万谷。景落重崖，烟生岫复。（《艺文类聚》三十七）

