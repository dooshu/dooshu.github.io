奉寄高常侍

一云寄高三十五大夫


汶上相逢年颇多，飞腾无那故人何。总戎楚蜀应全未，方驾一云价曹刘不啻过。今日朝廷须汲黯，中原将帅忆廉颇。天涯春色催迟暮，别泪遥添锦水波。

代宗以严武代适，召还为刑部侍郎，转散骑常侍。适善言王霸大略，务功名，尚节义。逢时多难，以安危为己任，故以汲黯许之。





