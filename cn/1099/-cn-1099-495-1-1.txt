○題為急救遼東饑寒事疏 【 運糧給布】

題為急救遼東饑寒事、　皇上御極、用人行政、懿美不可殫述、而首注意東征將士、慨發帑金一百萬兩、人但知　皇上布德施仁、□廟初政發帑百萬其神謨偉度卓然弘遠便臨御數年奴不足滅如斯其周且渥也不知寒奴酋之膽。而壯我師之氣。目下之不敢跳梁。將來之刻期撲滅。先著??土在于此固知聖算神謨。非臣子所能仰贊萬一。臣聞大兵之後。必有大荒。大荒之後。必有大疫。近據經畧揭報、參以往來傳聞、遼陽赤地千里、芻粟一空、人馬倒臥、道路枕藉、則今日遼東之患。又不在無銀。而在無用銀之處。何也、遼自用兵以來、米粟湧貴、加以荒旱之餘石米四兩。石粟二兩。其一石尚不及山東之四斗。通計一百萬之賞。分十五萬之軍。每名約為六兩。於銀不為不多。而此六兩者糴米纔一石五斗耳縱是富人。未免抱金餓死。且各丁月糧。河東一兩五錢。尚有三斗本色。可以救死。河西一兩二錢。盡以市米僅得三斗。而况無市處。日騰日貴。已不能支撐眼下。如何捱過冬春。不及數月。遼必無民。安能有兵。無民無兵。雖積金如山。安所用之。臣所謂非無銀之患。而無用銀之處也。遼餉本色宜從水運不宜陸運為今之計。急截漕二十萬石。乘風帆之便。運至彼處。令河西與河東。一體分給本色各三斗。仍量扣其折色。俟來春耕作有穫。再行區處。昨廵餉之臣巳議及之、此今日救飢第一急著也。頃歲徵調各兵、皆以春夏起程、夏秋過都、衣裳典盡、赤體癯形、大類病鶴、非惟無堅甲。乃更無寸縷。久戍客兵。大率類是。凉秋九月、塞外草衰轉盻隆冬、餓死之餘、又將凍死、臣願　陛下惻然軫念、發帑銀二十萬、敕下戶部、令廉幹司官、作速置罝花布。星夜解赴遼東。每軍給布二疋。花二斤。一如歲底之給散京軍者。其餘趕騾趕車、剝皮剝骨之役、亦量加賑恤、庶挾纊之惠、適當投水之期、而褁革之忠、即在蓋帷之內矣、此又救寒第一急著也、臣聞奴酋殘極驕極、近又餓極、勢不得不決一戰。我以飽乃可以待飢。我以煖乃可以待寒。我以飽煖之仁。乃可以待驕且殘。此淮陰所謂反其道而用之者也。聞經畧策奇制勝、蓄銳養威、行有待矣、而客兵久戍思鄉。亦以速一戰為樂、臣未知堪戰與否、但既溫且飽矣、而賊來不能一戰、挫鋒以報朝廷、雨露至而霜雪隨之、　陛下之天威、又誰能貸者、伏乞　皇上敕下戶部、令截漕二十萬石多儲糧糗、接濟啼飢、再發帑金二十萬兩、置買花布、用救號寒、鼓人心而壯敵愾、在此舉矣、

