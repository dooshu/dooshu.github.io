【同泰僧正讲诗】

〖并序〗

大正以贞（本集作真。）欲兼解。郁为善歌。□师以行有馀力。缘怀继响。余自法席既阑。便思和寂。杼轴二年。濡翰两器。大正今（本集作令。）春复为同泰建讲。法轮将半。此作方成。所以物色不同。序事或异。

放（本集字缺。）光闻（本集作开。）鹫岳。金牒秘香城。穷源（《类聚》作原。）绝有际。离（《类聚》作杂。）照归无名。若人聆至寂。寄说表真（本集作旦。）冥。能令梵志遣。亦使群魔惊。宝珠分水相。须弥会色形。学徒均染ふ。（《诗纪》作叠。）游士譬春英。伊予寡空智。徒深爱怯（《诗纪》云。疑作吝。）情。舒金起祗苑。开筵慕肃成。年钟□从变。弦（本集作犭玄。）望聚（《诗纪》云。疑作骤。）舒盈。今开（《类聚》、《诗纪》作闻。）火（《类聚》作大。《诗纪》云。一作大。）林聚。净土接承明。掖影连高塔。法鼓乱严更。雷声芳树长。月出地芝生。已知（《类聚》作生。）法味乐。复悦（本集作恍。）玄言清。（本集作情。）何因动飞辔。暂使尘劳轻。（○本集一。《诗纪》六十六。又《类聚》七十六引城、名、冥、惊、明、更、生、清、轻九韵。）

