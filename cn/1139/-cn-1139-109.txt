贺新郎为杨汉人纳姬作

宝镜娇鸞舞。
恰兰舟、迎来桃叶，香凝金缕。八月广陵秋色好，吹上远山眉嫵。问今夕、三星在户。廿四桥头明月在，倩红牙翠管翻新谱。情定句，为郎补。
妆成倦倚梅花坞。
问檀郎、未諳心性，偷询鸚鵡。咫尺蓬山谁得到，长是君家为主。算只有、信陵公子。一片雄心无处寄，向温柔队裡寻乡土。歌且醉，戍筹五。

