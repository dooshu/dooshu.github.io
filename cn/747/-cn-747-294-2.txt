○请定嗣王朝班疏

臣谨详诸史氏，案以礼经，有亲亲之义，尊尊之道，所以重

王室，敬耆年。今陛下缵旧惟新，睦亲尚齿，朝仪品列，宣更申明。至若命以嗣王，用崇王祭；养夫国老，盖在乞言：会於朝班，合从上列。准令嗣王正一品，今居庶官之次，颇为杂，须有甄明。臣伏见开府仪同三司在三品前立，望请嗣王亦与开府同行，诸致仕官各於本司之上，则重亲尚齿，典礼式存。

