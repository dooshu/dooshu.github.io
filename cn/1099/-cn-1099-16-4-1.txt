○靈慈宮碑　 【 海神】

起法蒼古踰淮而濟而汶。兩京之通道也。凡南方兩淮兩廣間東西湖湘淛閩黔蜀。其方伯郡邑百司與夫海外番國蠻夷君長之貢獻朝覲受事請命者。商賈之懋遷者。往還交錯。蚤暮不息。而事之重且大者。軍國所用租賦悉出南方郡邑永樂初。命平江伯陳瑄率舟師道海運北京。然道險。所致無幾。海運于是漸廢矣乃浚濟寧臨清之河以達北京。以便饟運。歲終數千艘每春氷泮。則首尾相啣而上。河陿且淺。一雨輒驟溢。雨止復竭。加有洪牐之艱且險。舟稍不戒。非覆則膠。時平江公仍奉　命督饟運、嘅然念曰、凡大山長川。皆有主宰之神。能事神則受福。往年吾董海運。借神祠發論凡海道神祠吾過之必顓顓持敬如神之臨乎前也間遇風濤。及魚龍百怪有作。輒叩神祐。靡不響應。今茲祠祀未建。非缺典歟。遂作祠于淮北之清江浦。以祀天妃之神。蓋公素所持敬者。凡淮人及四方往來公私之人。有祈于祠下。亦皆響應。守臣以聞、　賜祠額曰靈慈宮、命有司歲用春秋祭、於是董饟運。參將都指揮僉事湯公、節請書麗牲之石、此叚有体葢世俗所傳神肇迹事。遠不可質。惟神者天之所命。天固以利物為心也。神斯無不在。誠斯無不格。誠神孚而福澤降。自然之理也。既為書作宮所自、又作迎享送神之辭、俾歌以將事、辭曰、

潔芬馨兮芳筵、奠蘋蘩兮清醑、吹參差兮鼓瑟。紛望拜兮堂下。神來降兮雲中。導霓旌兮鸞葢。從海若兮河伯錯玉節???瑤珮。神戾止兮憺安。悅下人兮恂忱。風泠泠兮??巾幕。恍若睹兮居歆。神昭昭兮在上。人總總兮在下。紛有祈兮不齊。神均錫兮靈祐。車道陸兮履坦。舟循川兮安流。風與雨兮時若。物阜成兮神之庥。歲祈報兮有祀。神倏??山王?矣忽旋。上衞　國兮下民生。神惠同淮流兮千萬億年。

皇明經世文編卷之十六終







