◇吴洛族等造像铭

夫珠玉非济渡之珍，尺璧岂救时之宝。欲取将来之益，都因莫大于舍施。是以象马无吝，标名第一，克檀为功，福亦不二。今有佛弟子吴洛族十五人等，并宿藉冥因，洞识超远，居或晓真，游尘独处，捉妻子不为己物，唯以片善为家有。各率诚心，敬造释迦弥勒石像周回十堪。回饰悉讫，其尊容杂事，雕莹殊异，亦可验之于目睹，更不待言题矣。共词曰：

泉源浩汗，无边无畔。应似而有，诊之洪汉。邑人诚感，惟不咏赞。藉此微缘，除之八难。（碑拓本）



卷十

◎阙名（二）

