杜范　挽曹处士二首

年才四十未云迟，勇谢文场意已奇。

独抱古心欣有得，肯同时好浪相追。

回神自是平生学，彻底还看处死时。

援笔大书真力士，纷纷醉梦若缠悲。

杜范

杜范　挽曹处士二首

持身非介亦非通，闲处工夫不堕空。

石室隐居虽我独，凤冈文社怀人同。

道镌一族多名士，惠浃千家有后功。

潜德自昭何待发，矧兹大笔诏无穷。

杜范

