杨万里　张几仲侍郎挽词三首

半世金闺彦，中年碧落班。

一般俱紫橐，千古忽青山。

秋入篇章里，春生岳牧间。

汾阳旧部曲，白发万人潸。

杨万里

杨万里　张几仲侍郎挽词三首

烈考同心德，中兴异姓王。

勋劳贯三极，文献在诸郎。

公也山林味，天乎日月忙。

一生非不达，晚达却堪伤。

杨万里

杨万里　张几仲侍郎挽词三首

京口连沧观，洪都孺子亭。

飞觞回落月，洒笔湿寒星。

别去长离索，皈来遽杳冥。

知公喜侬句，五字酹英灵。

杨万里

