曾几　谢寄端砚四首

我居南楚君南越，遣骑持书致石泓。

未识松煤先一笑，向人鸲鹆眼能明。

曾几

曾几　谢寄端砚四首

名声藉甚端溪砚，何况珍材琢下岩。

兔颖麝煤俱惬当，使君裁鉴果超凡。

曾几

曾几　谢寄端砚四首

治中长啸得石砚，乞与衰翁一笑开。

小试松煤便终日，必知渠是下岩来。

曾几

曾几　谢寄端砚四首

管城子挟秋霜气，绛县人含松壑风。

不是端溪石居士，分甘弃置一生中。

曾几

