○鹽法議五 【 此一條論行塩次第及釐弊要窾】

問欲行今法次第當何如、曰惟刊定積引名冊為第一義。其次則刊定邊引名冊。其次則節清商賄以速掣摯。其次則嚴禁月利以速運賣。其次則查刷所書之弊以公派口岸文冊。而行塩之事畢矣。乃預關南京引目預行南京戶部改鑄引板、尤為急務、此行法之次第也、葢預關引目。非但為邊商。邊商携倉鈔到淮。倘即有引目填給分賣固善。恐一時引目未即關到。則運司先將庫銀給發邊商。早得回邊。速辦下次塩糧。斷不可以引目未到。使之需次窮旅。致悞國課然則倉鈔可以速售。固不俟預關引目之至矣。而預關引目。則全為內商行本年之正塩而設。葢內商欲行本年之正塩。而不得本年之正引。則何所據以行塩。如明年行四十五年見塩。則須得四十四年見引。今審各邊商所中未賣引。見在手中。未卸與囤戶者。大約止有四十餘萬。則又皆三十九年至四十三年倉鈔耳。安所得四十四年鈔勘。以為關引之地耶。所以謂之預關者。其肯綮全在于此。該運司奉欽依到日、且據各邊商手中倉鈔未投、賣與囤戶者、自三十九年至四十三年四十餘萬引、先將庫銀。每引五錢五分。先與邊商庫銀者使其倉勘一至不待守候可以得利不至為內商囤戶乘急而賤取之則邊商不困而邊儲亦有賴矣給與邊商回邊。以五錢辦正課。以五分為腳費。雖絕無利息。此時且急于解懸。俟行五六年後。內商獲利。然後漸加引價。加至六錢五分。如曩日所定倉鈔價數即止。再不必加以重內商之困。且令書商鑽占囤戶垂涎以奪邊商之利也。引價既給。仍先于該庫備價起紙速往南京關到丙辰年一年引目到司。照新刊積引名冊。派與內商下塲支塩。仍即追引價及紙價補還該庫。其引背務將借用某年倉鈔填註明白。倘各邊商見鈔足用則巳。如不足七十萬五千一百八十引額數。則將囤戶之引。照刊冊序次撥賣、以足額數。此明年一年法令初行。姑且齊其不齊。以至于齊。不得不爾。若四十六年行引。則預令各邊商皆中四十五年倉鈔。務足七十萬五千一百八十引之數。該司預關引目預徵引價。皆斷自本年為始。不得有一引之參差。乃為復　祖制行塩本意耳。其四十四年巳前未中塩糧。各餉司及運司俱清查明白。挨年順序。刊一逋欠名冊。俟五六年邊價漸加。仍照各邊所欠分數。如民賦帶徵二分。至積引疏通之後。即將此引序行。以補淮上停壓兩年有半之課。此一舉而兩得之者。若南京戶部引格模糊、從來巳久、年號漫難、撿覈追銃、徒為故事、人皆謂每年改刻木板為便不知　祖制原係銅版。未敢易而為木。但如各衙門印刓改鑄之例、今請　旨明白、即行南京將各運司銅躊引版年久朦糊不明、盡行改鑄以新耳目、自明年為始、所行者係今年之引、另刻一木戮橫列萬曆丙辰年兩淮運司塩引十一大字、打于引頭、其引紙比舊稍長半寸、以便戳印、戳完足數即毀之、每年如此改刻、但改木戳而不改銅版、引上仍用部堂及部司二印顯明辨、後面多留餘紙、令各衙門逐節填註、某字號勘合、邊商某人中到、某年某項塩引、某官榜派、某字號榜簿內商某人承買、某年月日下塲支塩、某年月日到橋上堆、某官驗放、某月日過關抵所某官掣摯、水商某人成交解綑、某官督綑、某月日江浦京掣、某官查驗、某月日領水程至某省、某口岸發賣某月日到某府州縣投驗、某月日某府州縣追繳訖、俱要逐行指頂大字、開寫明白、此則一封之中。次第了然。一引之中。月日畢載。老引弊引。何從攙插。雖稍費紙筆。其實大省侵蠹。所關疏理、甚非渺小、若往日舊引字樣糊塗、不可識認、紙復澆薄、印且無文、以致投驗之時、毋論場官廵撿、莫能別其真贗、故引版新式不可不更紙張堅厚、不可惜費、此皆預關引目中頭緒也何謂刊定積引名冊為第一義、葢既令以一舊引行二新引。倘各商所積舊引。不先嚴覈。則積弊滋蔓。清絕無期。夫舊引之不可致詰久矣。其根實始于單法。夫所謂儀字七百幾十幾單、淮字三百幾十幾單者、雖有巧歷。無得而稽焉。往行套搭。則不得不用單法。前單套後單。後單搭前單。單□各定。則賄消者難于撥補。於是受借庫之窘。事緒繁多則影冐者巧於負蘙。於是叢老引之姦。層疊預徵則取償者。緩邀月利。於是慢行塩之令。弊端無盡。皆自單法貽之。今既行新引。則套搭可以不用矣。套搭不用則單法可以盡絕矣。惟淮南每單以八萬五千為數、淮北每單以五萬五千為數仍舊不改、若某單套某單、某單搭某單、一切剗去、另刊新冊、查兩淮商人所積舊引、審其巳納餘銀、巳完引價者、列于冊前、止納餘銀。未買邊引者次之、逐張清查、果無別弊、然後挨年順序大字寬行、明白開列、只許用一的名趙甲錢乙、不許用即名詭名冐名頂名之類、即引巳質當、只用原名、以便臨期僉點派自庶無詭弊、一商不得越次一引不得紊序、淮南自為一冊、淮北自為一冊。于刊冊時。即審各商有無消乏。如果係消乏。力不能買新引完新課。則壓于冊後。俟積引疏通盡完。亦許序掣不令付流水也。此冊既定、每年運司預關引目到、司據冊編僉、自無攙越、從來額數、每年中引七十萬五千一百八十引淮南常行五十二萬九千二十四引淮北常行十七萬六千一百五十六引、近例行九十萬、分為十二單、今仍據此分單、淮南八單、每年共該行引六十八萬、以新引五十二萬九千二十四引僉點舊引十五萬九百七十六引、共足六十八萬之數分而為八、每單該舊引一萬八千八百七十二引、新引六萬六千一百二十八引、共八萬五千引為一單數、其舊引以改行小塩之法剖之、則一萬八千八百七十二引、加倍僉點應照刊冊次序、每單實點舊引三萬七千七百四十四、而派新引六萬六千一百二十八、與之搭配兼行、單單皆然、此淮南之定數也淮北四單、每年共該行引二十二萬、以新引十七萬六千一百五十六引、僉點舊引四萬三千八百四十四引、共足二十二萬之數、分而為四、每單該舊引一萬九百六十一、新引四萬四千三十九、共五萬五千引為一單數、其舊引以改行小塩之法剖之、則以一萬九百六十一加倍僉點應照刊冊次序實點舊引二萬一千九百二十二而派新引四萬四千三十九與之搭配兼行、單單皆然此淮北之定數也。此冊一定。則姦詭易清凡插單加額之弊。賄消借庫之弊。躲買邊引之弊。一切剗絕。此刊定積引名冊。為宜首加之意者也。至刊定邊引名冊尤有不可緩者、葢今日兩淮邊引。有巳投賣與囤戶者。有尚在邊商手中者。自邊囤不分。近日兩淮所行新引。皆囤戶之引以一錢七八分收之。賣銀八錢五分邊商巳為側目。乃中出新引見求以一錢七八分售買。而又不可得。各邊食塩糧日匱一日。微獨二商受害即九邊亦受囤戶之害矣其實為囤戶者。無甚大罪也。諸所收買邊引可遂追沒乎。該運司亦盡查出。挨年順序。另刊一冊。凡內商之行舊引也。有納過餘銀巳買邊引者。即自行引掣塩。其有納餘銀而未買邊引者與夫淮揚二府食塩買引。則挨年順序買此引支塩掣運。此引之價。一槩以四錢為則。葢囤戶之獲利厚矣雖守支不為不久。但令子錢倍蓰而足矣。不得與見在邊商手中者正價五錢外加五分腳費同例。邊商雖外加五分。豈足償使費乎。此冊一定。庶乎邊商賣新引。囤戶賣舊引。各自分途。瞭然易見其邊商新引。年行一年。不必復入此冊。以增纏繞。是刊定邊引名冊。亦行塩之要節也。此後則以速掣為要。欲速掣摯。非清商賄不可者。姦商罔利。全在阻掣。自分引而後。節節有賄節節有弊。即一榜派也。視塲分之遠近肥瘠。為各商之行求去取。今榜派既有專官。即姦書不得恣派。派畢赴塲。三分司及各場官嚴緊督催竈戶。不得拖騙正塩。商人不得多築大包。速運出塲。早抵橋壩。既到橋壩矣。不許賄橋壩吏書。以單次未滿為延。既呈單矣。不許賄運司吏書。將底馬故捱不申。既呈底馬。不許將廠塩故捱不捆。塩既捆矣。掣既完矣。不許將引目送司逗遛不領。似此行塩則如流水矣盖速則國課易足而奸弊不生前單既盡後單隨下前單掣完後單隨掣掣畢即便解捆捆完即使裝連倘在京掣稍遲責在解捆解捆稍遲。責任掣塩掣塩稍遲。責在放關。放關稍遲。責在放橋。到橋到壩稍遲。則又責在三分司之與塲官。各有職守。互相規責。此在塩法御史嚴為懲警。不少假借。然後能清商賄以速掣摯。法行如流。而國課不滯矣。然掣摯所以不速者。全由水內二商約納月利。故運賣遲而單額欠耳。葢水商自儀所開價後。巳定內商堆塩矣。然尚未掣摯解捆也。使內商能速掣交與。豈不兩便。乃水商窺探行塩地方塩賤。不欲運去。恐價值一時難增。直通內商使緩。待江廣等處地方塩價踊貴。然後運去。且許以月納利息。內商豈不樂從。故堆塩少有者。無復運足之期。未過橋壩者。無復急運之念。直至水商信到。而後急急運所聽掣解捆。使人人前此能以此急急解捆之心。早交水商。則單額何至壅滯乎。故痛懲月利。則前此而掣摯自速。後此而運賣不遲。為行塩之一喫緊也。至于口岸文冊、司鹺之官、從來漫不加意、近查各運司行塩數目。有絕大首縣、止行三四百引者、有彈丸小縣、反行三四千引者、本部方據銷繳、以定考成、不倫如此參罰何施、如兩淮運司口岸冊、大抵解捆官聽憑塩所積滑書手、通同水商。任意擇地。其塩可多行之處或以官護私塩而不肯往於是求少派以自便其塩。不可多行之處或以土俗淳懦而爭為趨於是任多派以病民。且夫戶口之登耗。商情之趨避。惟本地方官知之。彼解捆官。即未必皆不肖。安能盡知遠方事。莫若以口岸之多寡。付之彼中之塩道。塩道取原定之成額。查其該屬某處。許大幅員。而塩引反少。某處壤地褊小。而塩引反多。行該府州縣務要劑量地宜。裒多益寡。責取各商認狀、存縣具結申道、道申塩院、院行兩淮塩道、發解捆官、按此編次口岸文冊行各省直、則據其所認之數即可責其所銷之數此後水程違限。銷引踰期。該道按季提取吏書嚴比。摘其逋額之甚者。解院赴比。然後以考成之法。隨其後則各該有司。不得以偏多偏寡。歸怨分派。參罰公平而銷繳自無不速矣。雖然、肅法清賄。諸商之隱疾雖消而加罰割沒。鹺政之駢枝宜省。加罰割沒不過以釐弊而官司因此以借補國課非設法之平也葢此二者原非有意厲商。不過因正課稍詘。借此裨助耳。今諸商憊極。倘額課巳足。則科算違限。情亦可矜。每引加罰二錢。務當其罪、勿槩科罰可也、割沒常取盈十萬餘兩。商人預度不免。益恣夾帶。與其厚割沒以益私塩孰若取正單以通額課則如十五年明旨依擬輕減可也。如是則商病全甦、官課恒足矣、

