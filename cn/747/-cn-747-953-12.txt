○对事貌相似判

〈甲容貌与乙相似。甲殁後，门人师事乙。邻人让其非礼。〉

容貌相似，阳贷惑於仲尼；德义可尊，门人师於有若。岁丁辰已，甲遂云亡；月亦居诸，乙方传学。实丧予於东鲁，复疑汝於西河。已寂琴歌，讵闻金石。思其笑语，宁忘罚（一作菽）水之恩；慕彼威仪，（一作循诱）爰动颓山之恋。不坠吾师之业，还弟子之堂。惟尔嗣音，专之可也；让其非礼，於己不然。有事古风，未惊今听。

良士

