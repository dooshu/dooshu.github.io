◎沈约（一）

约字休文，吴兴武康人，宋征虏将军林子孙。孝建中，为奉朝请，历安西外兵参军、征西记室参军，带阙西令。元徽末，为安西晋安王法曹参军，转外兵兼记室，入为尚书度支郎。齐受禅，为征虏记室，带襄阳令。历太子步兵校尉，迁家令兼著作郎，进中书郎、本邑中正、司徒右长史、黄门侍郎兼尚书左丞，寻为御史中丞，转车骑长史。隆昌初，除吏部郎，出为宁朔将军东太守。永元初，迁左卫将军，加通直散骑常侍，改冠军将军、司徒左长史、征虏将军、南清河太守。义兵起，为骠骑司马。梁台建，为散骑常侍、吏部尚书兼右仆射。及受禅，进尚书仆射，封建昌县侯，迁尚书左仆射兼领军，加侍中。遭母忧，起为镇军、将军丹阳尹，进侍中、右光禄大夫，领太子詹事、扬州大中正。改尚书左仆射，领中书令、前将军。迁尚书令，领太子少传，转左光禄大夫，加特进。天监十二年卒，年七十三。谥曰隐侯，有《谥法》十卷，《四声》一卷，《晋书》一百十一卷，《宋书》一百卷，《齐纪》二十卷，《高祖纪》十四卷，《宋世文章志》三十卷，《迩言》十卷，《俗说》五卷，《杂说》二卷，《神中记》二卷，《袖中略集》一卷，《珠丛》一卷，《集钞》十卷，《集》一百一卷。

