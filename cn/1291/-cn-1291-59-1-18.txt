【皇甫嵩歌】

〖《后汉书》曰：皇甫嵩。字义真。灵帝时。黄巾作乱。以嵩为左中郎将。讨贼数有功。拜左车骑将军。领冀州牧。嵩请冀州一年田租以赡饥民。百姓歌曰：〗

天下大乱兮市为墟。母不保子兮妻失夫。赖得皇甫兮复安居。


〇

《后汉书》本传。
《类聚》十九、五十。
《御览》二百五十、四百六十五。
《乐府诗集》八十五。
《文选》补遗三十五作百姓歌。
《诗纪》八。

〇逯案。

此歌末句。
《类聚》、《御览》所引谢承书均作复汝居。与续《汉书》、《后汉书》不同。汝字甚重要。曰复汝居。则统治者口吻也。皇甫嵩乃镇压黄巾军者。其免租乃一时权宜。未必有实惠於民。谢书作汝居者。近真。



