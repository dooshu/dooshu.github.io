○对观生束判

〈庚补观生，所学未就。其师同算生例徵束。诉云：盖伎术不可为例，必其抑纳遣出几何。师曰：算之伎术。生终不伏。〉

庚补观生，事师来学，方欲空中辨气，指宝剑於丰城。天上瞻星，识贤人於颍水。既而天远人迩，功业未就。弟子之好，束是徵；所务虽殊於算生，其致亦同於观者。康成博物，计天仪而不差；裨灶多知，察时变而无舛。一彼一此，岂曰殊途；观生算生，固宜齐例。何称抑纳？辄此薄言。须科虚诉之愆，俾从伎术之例。

