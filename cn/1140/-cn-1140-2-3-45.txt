病中程幼洪翰林季天中给谏各枉馈问

一官郁鬰暗成疾他人炙手吾抱膝长安车马岂不多闭门独坐空悲歌已愁僮仆尽饥色那更参苓充饮食今朝病起忆鲥鱼食指蠕动不可得秘书知我有所思为求嘉馔开心脾买得银鳞箸未下氷盘移赠及朝炊同心复有季黄门越陌相存如弟昆江阴子鲚来千里兰陵美酒分一尊病夫?箸犹未健感此意气加盘飱吾岂小人怀口腹朋友胶漆古所敦况有新诗疗饥渴五侯之鲭何足论

