◇丑妇赋

人皆得令室，我命独何咎。不遇姜任德，正值丑恶妇。才质陋且俭，姿容剧嫫母。鹿头猴面，推额复出口。折安厌楼鼻，两眼《幽页》如曰。（《艺文类聚》作「折类厌黑面，楼鼻两眼颐。」）肤如老桑皮，耳如侧两手。头如研米槌，发如掘埽帚。恶观丑仪容，不媚如铺首。暗钝拙梳髻，刻画又更丑。妆颊如狗舐，额上偏独厚。朱唇加踏血，画眉如鼠负。传粉堆颐下，面中不遍有。领如盐豉囊，袖如常拭釜。履中如和泥，爪甲长有垢。脚皲可容箸，熟视令人呕。（《初学记》十九，《御览》三百八十二。）

