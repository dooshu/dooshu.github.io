○重建陡門橋記 【 橋梁】

嘉興郡當水陸之衝、一水奔駛、而西匯于崇德界者、曰西運河去北折迤而東以達吳江者、曰北運河。邑秀水所治也、聞隋大業間、闢自京口、疏至餘杭、白樂天所謂平河七百里、沃野兩三州者可徵。我朝因之以通漕運、厥利博哉、平陸沿堤北下、支分派別、或匯霅川、或過語溪、或入震澤、大則輿梁。小則徒杠。在在攸濟。去城西南若干許、有鎮曰陡門、士民環居、面運河、臨右道、傍有一川北注、界絕通途、宋泰定間作橋其上。以通往來。歲金朽泐、行人苦之、宣城劉君景丞邑、曰吾職在水利、可使此橋終于不治乎、無謂小事孔明相蜀而橋梁道路靡不修治君子以為幾于先王之政止?帚告邑長周君懋文、周君乃布令曰、義本人情。願施者聽於是耆民義士、相率樂從、各出私篋、榷材鳩工、悉復橋之舊、而石堅工良、規制益闢、經始于正德某年月日、而某月日落其成功、不役民財、匪公帑而樂施者爭先恐後、猗然而橋成、行旅往來、居然不知、眾感躍稱頌因書其績、請予記之

皇明經世文編卷之八十九終







