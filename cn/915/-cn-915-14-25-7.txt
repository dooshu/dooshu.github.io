◇山水纳袍赋（并序）

皇储监国馀辰，劳谦终宴。有令以纳袍降赐，何以奉扬恩德？因题此赋。

氵监时来之宠沐，振长缨以祗肃。奉性与之文章，侍相娱之丝竹。解女罗之山带，佩流霞之羽服。裁缝则万壑萦体，针缕则千岩映目。图岛屿之削成，写沦涟之径复。埒符彩于雕焕，并芬芳于兰菊。悯四选之徂迁，轸百虑之回。霜飞空而浸雾，雁照月而猜弦。听风钟之易近，对水ニ之疏悬。若董衣之百结，同卫服之十年。嗟班鬓之已飒，愧冶袖之为妍。谢衔珠之有报，荷坠履之无捐。（《艺文类聚》六十七）

