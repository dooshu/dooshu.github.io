◇华林清署殿赋

其西则堂皇博敞，正鹄是施，带以绿流，树以清椅。（《初学记》二十四堂七。）

逞绵瓦之虹梁，列雕刻之华榱，网户翠钱，青轩丹墀。若乃奥室曲房，深沈冥密，始如易循，终焉难悉。动微物而风生，践椒途而芳溢，触遇成宴，暂游累日。却倚危石，前临浚谷，终始萧森，激清引浊，涌泉灌於阶所，远风生於楹曲。暑虽殷而不炎，气方清而含育。哀鹤唳暮，悲猿啼晓，灵芝被崖，仙华覆沼。（《艺文类聚》六十二，《初学记》二十四。）

退居赋（见《宋书·何尚之传》，亡。）

