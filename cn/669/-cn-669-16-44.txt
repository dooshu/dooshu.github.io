44　諸侯之寶三


照乘之珠，和氏之璧，戰國之君以爲寶，故曰「諸侯之寶三」。

【元圻案】史記田敬仲世家：「梁惠王與齊威王田於郊，惠王問曰：『王亦有寶乎？』威王曰：『若寡人國小，尚有徑寸之珠，照車前後各十二乘者十枚。』」〇戰國策：「周有砥，宋有結緑，梁有懸黎，楚有和璞，此四寶者，天下名器。」〇史記藺相如傳：「和氏璧，天下所共傳寶也。」





