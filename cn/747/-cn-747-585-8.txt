○辩冠子

子读贾谊《赋》，嘉其辞，而学者以为尽出《鸡冠子》。予往来京师，求《冠子》，无所见。至长沙，始得其书。读之，尽鄙浅言也，唯谊所引用为美，余无可者。吾意好事者伪为其书，反用《赋》以文饰之，非谊有所取之，决也。太史公《伯夷列传》称贾子曰：“贪夫殉财，烈士殉名，夸者死权。”不称《冠子》。迁号为博极群书，假令当时有其书，迁岂不见耶？假令真有《冠子》书，亦必不取《赋》以充入之者。何以知其然耶？曰：不类。

