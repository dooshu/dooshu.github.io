◇奏定历

历数难明，前代通儒，多共纷争。黄初之元，以四分历久远疏阔，大魏受命，宜正历明时。韩翊首建黄初，犹恐不审，故以乾象互相参校。其所校日月行度，弦望朔晦，校历三年，更相是非，舍本即末，争长短而疑尺丈，竟无时而决。案三公议，皆综尽典理，殊途同归。欲使效之玑，各尽其法。一年之间，得失足定，合于事宜。（《晋书·律历志中》，《宋书·历志上》。）

