【兰亭诗二首】

〖《诗纪》作右司马孙绰二首。〗

春咏登台。亦有临流。怀彼伐木。（帖作代水）宿（帖作肃。《诗纪》云。一作肃。）此良俦。修竹荫沼。旋濑萦丘。穿池激湍。（帖缺湍字。）连（帖作涟。）滥觞舟。（○戏鸿堂帖十。《诗纪》三十三。）

流风拂枉渚。停（帖作亭。）云荫九皋。莺语（舆地纪胜作羽。帖同。）吟修竹。（帖作林。）游鳞戏澜涛。携笔落云藻。微言剖纤（帖阙纤字。）毫。时珍岂不甘。忘味在闻韶。（○戏鸿堂帖十。《诗纪》三十三。广《文选》九。又舆地纪胜十引涛一韵。）

