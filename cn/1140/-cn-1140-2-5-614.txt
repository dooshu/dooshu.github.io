益都相国夫子予告归里奉送四首

黄阁辛勤一纪余　温纶宠锡遂闲居登临永日身辞杖卷轴连车手校书半世神仙借公辅平生怀抱满樵渔倾城出饯图难尽千载何人说二疏

二

吐握心期世絶伦漫劳宾客拟平津鲁邹文学归遗老海岱风流复几人一望门墙见模楷得亲色笑总阳春东山载酒过从数只恐难闲理钓缗

三

买山杜曲兴纵横朱邸先营緑野城密柳茅堂容乳燕繁花烟雨过流莺吟连尊酒应刘集归去家园海岳清二老高堂晨夕近肯输洛社数耆英【谓高司寇念东太史唐济武两先生】

四

