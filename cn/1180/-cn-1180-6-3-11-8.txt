八


中庸五德，兼备者寡。虽有具体者，或未能浩浩渊渊，底乎至大至深之域，未可谓之溥博渊泉也。夫惟天下至圣，乃能于此五者广大悉备，浩乎不可限量，沉深精奥，渊乎不可窥测。其溥博也如天，非寻常之溥博也；其渊泉也如渊，非寻常之渊泉也。如是，乃能随感顺应，各当其可。被其德者，莫不敬信悦服，而尊亲之。斯圣德之神也。尧、舜，吾不得而见之矣，禹以下，其犹具体而微者乎。





