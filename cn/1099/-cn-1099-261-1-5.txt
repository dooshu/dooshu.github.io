○與曾石塘第三書 【 復套便利】

辱示大疏并營圖、則分合進止、奇正迭用、熊虎之韜如承面授、而士馬騰躍、旂幟精明之狀、如獲目觀、古所謂節制之兵、何以過此、石塘以復套議示荊川荊川初答書頗難其事後復以營?題疏與荊川曰作此真足以立、于不敗之地、而不失、敵人之敗、發舒華夏之氣、而掃空百年狐鼠之巢穴、有不待捷書之上而知之矣、兵家之變。不可盡言。而疏中所論用間設伏。與夜斫營掎角八九條。則大約備之。用間使其自相疑而自為鬦最是攻夷上策然非深得敵情。則不能用間。非熟于地形。則不可以成掎角之勢。而夜襲敵營。但譎詐凶狡。虜人所長且自我兵形既露。虜人亦日夜為備。而匿實示虗。匿近示遠。匿精壯而示羸弱。百計以疑我者宜亦深矣。則得敵情為難自百餘年來。中國無一人一騎入套中者。此路閉塞巳久則得地形為難而今之所謂得敵情地形者。祗是據降胡偵卒一二人之口。萬一實事未必盡傳。傳事未必盡實。則聽信之際。毫髮少有差池。至于當機合?。呼吸便有安危。此其多方參伍。使較若畫一。全在吾丈勝筭耳。雖然此猶是攻戰之說。而未及乎經營善後之計也。大率今日之事。不惟一戰逐虜。掃空巢穴之為難。而虜人遂遯之後。城堡未立之前。軍士經時曠日。野處露宿。散布于二千里空虗之地。能使戀巢殘虜。一無所窺伺突發乘間之為難。又非特杜塞虜人窺伺乘間之為難。而一時遷徙二千里之軍民。一時創築二千里之墻堡。以填實二千里百餘年空虗之地。能使內境一無憊敝騷動之為難。故不難于攻而難于守守之所以難者不足虞于敵人而足虞于內境替人謂平吳之後、更勞區畫、今勝虜之後、更勞區畫耳、守之所以難者、姑未暇言、而攻戰之難、則敢竊陳迂濶之論、或可以少備勝筭之採擇、大畧以為千里而襲人。必潛形匿影。乘其不備而後可以得志復套之議兩年于茲矣我之兵形既露而彼之為備亦密我之間諜雖精而彼之窺伺亦熟我能分兵以相攻。而彼亦能井兵以相待。春夏之虜。馬以乏草瘠。而我馬于此時固亦不能藉草于敵。虜弓以春夏解膠。而春夏多雨濕。我之火藥火器。亦有時而不適于用。我恃火器以攻虜。而輜車絡驛于深草叢莽之間。亦宜防敵人火攻之便。且夫兵法非十不圍。非五不攻。萬一虜人自知不敵。結連套外之虜。并聚于套中。合力以抗我。其騎兵必且十餘萬計。而我六萬之兵。分為五六路。彼于地利既熟。知其何路為險。而于我兵且窺覘其何路為虗。彼將空其諸路以疑我。而并力一路以邀我是以彼之十萬當我之萬據彼之險而擊我之虗或一路稍有疏虞則諸路聞之搖動。如宋人燕雲五路之役可虞也或我出則彼遯。我歸則彼復躡之。如吳人所以疲楚之術可虞也。或彼遠其輜重部落。誘我深入。如趙信教虜之計可虞也。葢必我知虜所以聚兵之處而彼不知我所以出兵之路我能散敵黨之合而敵不能乘我兵之散我嘗得重地可遽之利。以扼虜人輕地易走之勢。然猾虜窮寇之情。兵凶戰危之慮。出于意料之外者。殊不止此。盖寧可過為多筭而慎之。不得少筭而輕之也。然以吾丈老成持重、深謀石畫則于建議之初、凡今日之所以攻、與後日之所以守、固巳得萬全之筭久矣、近見邸報、得吾丈條陳邊事一疏、竊以萬全之筭、多具此中、而邸報止載條綱、願得全疏一觀之、井三鎮廵撫所議、與河套詳細地圖、俱望一見、亦或更有以請教也、

