◇闲邪赋

夫何英媛之丽女，貌洵美而艳逸。横四海而无仇，超遐世而秀出。发唐棣之春华，当盛年而处室。恨年岁之方暮，哀独立而无依。情纷以交横，意惨凄而增悲。何性命之奇薄，爱两绝而俱违。排空房而就衽，将取梦以通灵。目炯炯而不寐，心忉怛而惕惊。（《艺文类聚》十八）

关山介而阻险。（《文选·谢元晖暂使下都夜发新林赠西府同僚诗》注。）

愿为环以约腕。（《书钞》一百三十六引王粲《闲居赋》当是「闲邪」之误。）

