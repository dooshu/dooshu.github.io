◎鲁恭

恭，字仲康，扶风平陵人，莽羲和鲁匡孙。建初初，为郡吏，辟太傅赵熹府。召诣白虎观，复举直言，待诏公车，拜中牟令，母忧去官。后拜侍御史。和帝时，拜《鲁诗》博士，迁侍中，出为乐安相。征拜议郎，进侍中，迁光禄勋。永元十二年，代吕盖为司徒，坐事免。殇帝即位，起为长乐卫尉。安帝即位，复代梁鲔为司徒，以病免。永初六年卒。年八十一。

