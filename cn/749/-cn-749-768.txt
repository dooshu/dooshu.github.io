刘克逊


克逊字无竞，号西墅，刘克庄之弟，淳熙十六年（1189）。仕为古田令、通判临安、江东提刑。淳祐六年（1246）卒，年五十八。有西墅集，不传。

水调歌头

同黄主簿登清风峡刘魁读书岩赋水调歌头调

解变西昆体，一赋冠群英。清风峡畔，至今堂已读书名。富贵轻于尘土，孝义高于山岳，惜不大其成。陵谷纵迁改，草木亦光荣。

与仇香，穿阮屐，试同登。石龛虽窄，可容一几短檠灯。千仞苍崖如削，四面翠屏不断，云雾镇长生。最爱岩前水，犹作诵弦声。







