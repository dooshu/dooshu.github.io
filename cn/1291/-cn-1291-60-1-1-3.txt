【东光】

〖古今乐录曰：张永元嘉技录云。东光旧但弦无音。宋识造其歌声。〇逯案。技录云云。似此曲西晋前尚无歌辞。宋识始造新诗。应再考。〗

东光平仓。梧何不平。仓梧多腐粟。无益诸军粮。诸军游荡子。早行多悲伤。

（乐府云。在一曲魏晋乐所奏。〇《宋书》乐志。《乐府诗集》二十七。古乐府四。广《文选》十二。《诗纪》六。〇逯案。平字乐府作乎。疑误。仓。《诗纪》作苍。非。歌中光、梧皆当是声字。无义。似原作东平仓何不平。仓多腐粟。无益诸军粮云云。汉人阳庚为韵。故平与粮伤叶。）

