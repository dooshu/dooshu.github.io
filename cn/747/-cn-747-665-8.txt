○与南诏清平官书

敕南诏清平官段诺突、李附览、爨何栋、尹辅首、段谷普、李异傍、郑蛮利等：段史倚至，知异牟寻丧逝。朕以义重君臣，情深轸悼，卿等哀慕所切，当何可任？又知ト劝继业抚人，输诚奉教，蒸蒸咸，封部获安，皆是卿等同竭忠谋，佐成休绩，永言及此，嘉慰良深。勉终令图，以嗣遐瞩。今遣谏议大夫兼御史中丞段平仲持节册命ト劝，想当悉之。卿等各有少信物，具如别录，至宜领也。春寒，卿等各得平安好，遣书指不多及。

