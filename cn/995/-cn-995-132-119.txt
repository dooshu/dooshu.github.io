吴则礼　简友人

江头洲渚晚阳斜，宿雁已复取圆沙。

老子尚堪巾屦在，凭君著意问梅花。

吴则礼

吴则礼　简友人

溪水绕屋初鳞鳞，溪边桃花正迎人。

桃花迎人可复奈，幽事如许难具陈。

吴则礼

吴则礼　简友人

江山端无适俗韵，曳屐出门忘负疴。

林花工办作红雨，其奈一年春老何。

吴则礼

吴则礼　简友人

从来老子兴不浅，未怕双鬓浑欲斑。

安得希有大勇健，尽寻南徐江上山。

吴则礼

