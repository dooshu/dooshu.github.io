◇立定陶王欣为皇太嘴动（绥和元年二月）

朕承太祖鸿业，奉宗庙二十五年，德不能绥理宇内，百姓怨望者众，不蒙天佑，至今未有继嗣，天下无所系心。观於往古近事之戒，祸乱之萌，皆繇斯焉。定陶王欣，於朕为子，慈仁孝顺，可以承天序，继祭祀。其立欣为皇太子，封中山王舅谏大夫冯参为宜乡侯，益中山国三万户，以慰其意。赐诸侯王、列侯金，天下当为父后者爵，三老、孝弟力田帛，各有差。（《汉书·成纪》）

