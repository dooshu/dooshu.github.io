李新　次韵解君接感怀

能向风尘识马周，新丰饮尽得相留。

后车贯载胡王缚，衰草频惊战马秋。

灵武须公来陃土，桃林他日待归牛。

承平卫霍知虚老，剩著新篇继日休。

李新

李新　次韵解君接感怀

太平事业按商周，麟阁仪形待子留。

壮士长歌三箭定，鸱夷归老五湖秋。

生涯底事空藏剑，英气平时已食牛。

歌扇舞衫今太寂，暮云佳句敌汤休。

李新

