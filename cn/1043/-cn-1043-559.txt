王安石　寄黄吉甫

学兼文武在吾曹，别後应看虎豹韬。

欲问庙堂谁镇抚，尚传边塞敢惊骚。

旌旗急引飞黄下，烽火遥连太白高。

闻说荆人亦憔悴，家家还愿献春醪。

王安石

王安石　寄黄吉甫

朱颜去似朔风惊，白发多於野草生。

挟策读书空有得，求田问舍转无成。

解鞍乌石冈边坐，携手辛夷树下行。

今日追思真乐事，黄尘深处走鸡鸣。

王安石

