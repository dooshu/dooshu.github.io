○勇士名額疏 【 裁省勇士】

勇士名雖養馬實為禁兵此最為內臣冐監之□防姦禦侮。關繫為重。近進充者五百五十人、未論其身力武藝、其中尚多稚子年方五六歲者、此類以牧養則未能執轡。以操練則不任荷戈。每歲月粮為六千六百石。而冬衣不與焉。即今災異頻仍。倉儲告乏。可復啟濫收之門。而增坐耗之蠹乎。望收回成命、俱各裁革、或敕御馬監內官、會同本部從公閱其年貌膂力、堪養馬操練者留之。而裁其短少羸弱。及家有二三名以上。年十五以下者。若前此查革詐冒之人。仍復夤緣進充者。宜謫戌邊衛。況內臣進充勇士。例在身後。未有生前進充。亦未有一時並進至四五百名之多者。乞通行戒諭。仍如前例施行。

