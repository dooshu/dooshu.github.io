李持正


持正字季秉，政和五年（1115）进士。历知德庆、南剑、潮阳三郡，终朝请大夫。

明月逐人来

星河明淡。春来深浅。红莲正、满城开遍。禁街行乐，暗尘香拂面。皓月随人近远。

天半鳌山，光动凤楼两观。东风静、珠帘不卷。玉辇待归，云外闻弦管。认得宫花影转。

人月圆令

小桃枝上春风早，初试薄罗衣。年年乐事，华灯竞处，人月圆时。

禁街箫鼓，寒轻夜永，纤手重携。更阑人散，千门笑语，声在帘帏。







