惠遠自以宗教為己任

高仲靈作遠公影堂記六件事，且罪學者不能深考遠行事，以張大其德，著明於世。予曰：「仲靈寧嘗自考其事乎？謝靈運欲入社，遠拒之，曰：是子思亂，將不令終。盧循反，而遠與之執手言笑。謂遠知人，則何暗於循；謂不知人，則何獨明於靈運。遠自以宗教為己任，而授《詩》《禮》於宗、雷輩，與道安諫符堅勿伐洛陽同科。父子於釋氏，其可謂純正而知大體者邪？」

