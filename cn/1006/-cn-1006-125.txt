张嵲　会览亭三首

缥缈飞亭都郡楼，平岗绝岸对沧洲。

天边远岫寒无色，城下澄江湛不流。

林影终朝垂澹{左氵右颓}。水禽随暖弄轻浮。

何时放发从渔父，会傍苍烟卧钓舟。

张嵲

张嵲　会览亭三首

野岸平林对郡城，登临领要在斯亭。

江吞荆楚流空阔，山入兴洋翠杳冥。

刚晚云烟昏近甸，沙晴鸥鹭满前汀。

杖藜竟日穷心赏，犹自羁愁未肯醒。

张嵲

张嵲　会览亭三首

角声呜咽下城头，水国风烟欲暮愁。

远日苦遭层嶂隔，归心欲逐大江游。

渔村积火临沙岸，贾客连樯集市楼。

千里家山一回首，林梢新月又如钩。

张嵲

