陆游　园中偶题

绿衣粲粲哹微丹，映叶穿枝立画栏。

莫恋主人惊不去，五陵年少有金丸。

陆游

陆游　园中偶题

春深无处不春风，数树桃花乃尔红！

莺蝶纷纷自常事，不应也著白头翁。

陆游

陆游　园中偶题

忆向彭州取牡丹，蜡封驰骑露初乾。

如今历尽人间事，纵有姚黄亦嬾看。

陆游

陆游　园中偶题

九日春阴一日晴，不堪风驾浪花生。

画船欲解还归卧，寂寂窗扉听鸟声。

陆游

