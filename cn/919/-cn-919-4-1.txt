叙伤风论

经云：春伤风，夏飧泄，此乃四时之序也。或表中风在经络中，循经流注，以日传变，与伤寒无异。但寒泣血，无汗恶寒；风散气，有汗恶风，为不同。仲景正以此格量太阳经伤寒伤风，用药不同。而纂集者不识门类，遂双编二证，使后学混滥，卒不知归。甚者，以伤风暑湿，时气疫疹，凡曰太阳病者，皆谓之伤寒。晋人不经，类皆如此，固不足道，但名义乖错，惑于后世，不可不与之辨。今别立伤风一门于四氵㸒之前，且根据先哲以太阳为始，分注六经，学人当自知。

