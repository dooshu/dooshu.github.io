苏轼　送曹辅赴闽漕

曹子本儒侠，笔势翻涛澜。

往来戎马间，边风裂儒冠。

诗成横槊里，榡墨何曾乾。

一旦事远游，红尘隔严滩。

平生羊炙口，并海搜硷酸。

一从荔支食，岂念苜蓿盘。

我亦江海人，市朝非所安。

常恐青霞志，坐随白发阑。

渊明赋归去，谈笑便解官。

我今何为者，索身良独难。

凭君问清淮，秋水今几竿。

我舟何时发，霜露日已寒。

苏轼

