杨万里　七夕後一夜，月中露坐二首

火云散作郁金云，檐际移床偃病身。

古井石崖新汲水，花洲苔砌荡晴尘。

风缯小动即停吹，竹自不凉那及人。

独感今霄上弦月，桂梢分露滴纱巾。

杨万里

杨万里　七夕後一夜，月中露坐二首

今古诗人爱月圆，未堪商略玉婵娟。

修眉半璧各自好，团镜磨鎌俱可怜。

一夜一般新样出，几回几换为人妍。

教渠也学金鸦扇，未必清光直一钱。

杨万里

