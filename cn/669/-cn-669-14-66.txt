91　顔回不以夜浴改容　曾子七十乃學名聞天下


劉子謹獨篇曰：「顔回不以夜浴改容。」顔氏家訓勉學篇曰：「曾子七十乃學，名聞天下。」皆未詳所出。集證：「劉晝新論：『蘧瑗不以昏行變節，顔回不以夜浴改容。』又按宋祁筆記：『曾子年七十文學始就，乃能著書。』非老而學也。然所出則未詳。」家語弟子解「曾參少孔子四十六歲」，非老而學者。

【元圻案】劉子十卷，注見卷三第三十一頁〔一〕。劉晝，字孔昭，渤海阜城人。見北史儒林傳。

〔一〕按見本書卷三第六七「袁孝政釋劉子」條注。





