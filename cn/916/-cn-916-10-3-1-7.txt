【和咏舞诗】

〖《诗纪》云。梁简文有咏舞诗。〗

洞房花烛明。燕馀双舞轻。顿履随疏（《类聚》作疏随。）节。低鬟逐上声。步（玉台作半。文苑同。《初学记》作伴。诗集同。又注云。《类聚》作步。）转行初进。衫飘（玉台作飘衫。）曲未成。鸾回（玉台作回鸾。）镜欲满。鹤（玉台作鹄。）顾市应倾。已曾天上学。讵是（玉台作似。诗集作见。）世中生。（○本集三。玉台新咏八。《类聚》四十三及《初学记》十五作咏舞诗。文苑英华二百十三作舞应令。庾开府诗集下作舞。《诗纪》百十六。）

