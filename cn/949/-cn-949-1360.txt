范成大　玉麟堂会诸司观牡丹酴醾三绝

东风微峭护余春，红紫香中酒自温。

不用忙催银烛上，酴醾如雪照黄昏。

范成大

范成大　玉麟堂会诸司观牡丹酴醾三绝

洛园姚魏碧云愁，风物江东亦上游。

忆起遨头八年梦，彭州花槛满西楼。

范成大

范成大　玉麟堂会诸司观牡丹酴醾三绝

莫向花前惜酒杯，一年一度有花开。

浮生满百今强半，岁岁看花得几回。

范成大

