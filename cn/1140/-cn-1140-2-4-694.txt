元旦後一日立春初晴【丁巳】

椒花方昨日雪霁趂芳辰卷幔明双眼探梅醉几人溪山欢献岁云物解怜春稍觉东风动檐前报鹊频送梅瞿山自仙源游黄山兼怀太平官明府

闻说黄山面都从县里看登楼峰可数过岭雪犹寒浚谷寻僧少奇松入画难风流仙令在应得庆交懽万玉庵古梅追和吴园次太守【相传宋元间物吴从芜没中表出之】

独树传何代支离复此时斧斤余铁干氷雪自花枝僻傍空山老闲从野客知使君劳物色谁惜岁寒姿

