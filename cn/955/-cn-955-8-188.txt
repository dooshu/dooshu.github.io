程公许　庐陵刘兄焱袖诗编稿相访借所和施从可唱酬韵答以三绝句

天憎我辈韵孤清，故遗催科尘污人。

幸有新诗为湔祓，英琼瑶未足为珍。

程公许

程公许　庐陵刘兄焱袖诗编稿相访借所和施从可唱酬韵答以三绝句

拙与时乖勿误谋。可能骑鹤更扬州。

翘英似子宁终困，玉帛何时来蹇修。

程公许

程公许　庐陵刘兄焱袖诗编稿相访借所和施从可唱酬韵答以三绝句

清愁如海渺无边，强整衰容傍酒船。

若许白鸥同保社，五湖秋水碧於天。

程公许

