苏辙　三日上辛祈谷除日宿斋户部右曹元日赋三绝句寄呈子瞻兄

七度江南自作年，去年初喜奉椒盘。

冬来误入文昌省，连日斋居未许还。

苏辙

苏辙　三日上辛祈谷除日宿斋户部右曹元日赋三绝句寄呈子瞻兄

今岁初辛日正三，明朝春气渐东南。

还家强作银幡会，雪底蒿芹欲满篮。

苏辙

苏辙　三日上辛祈谷除日宿斋户部右曹元日赋三绝句寄呈子瞻兄

北客南来岁欲除，灯山火急万人扶。

欲观翠辇巡游盛，深怯南宫锁錀拘。

苏辙

