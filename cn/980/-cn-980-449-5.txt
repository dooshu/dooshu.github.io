释智圆　病起二首

衡门牢落雨苔斑，病起深秋气象闲。

照水未能嗟白发，倚栏重得见青山。

风高砌木蝉犹噪，社近茆堂燕已还。

孤坐孤吟又终日，有谁来此问衰颜。

释智圆

释智圆　病起二首

湖天淡荡雁参差，行乐搘筇绕所居。

古壁苔荒鸣蟋蟀，水轩风冷谢芙蕖。

看云默诵空王偈，拂榻闲开孔圣书。

闭户无人慰寥索，草堂深夜照蟾蜍。

释智圆

