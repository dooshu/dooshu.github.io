○书胡倌板记

予元和乙未岁，落第西征。适此公署，忽闻呻吟之声，潜听而微忄也。乃於暗室之内，见一贫病儿郎。问其疾苦行止，强而对曰：“辛勤数举，未遇知音。”眄睐叩头，久而复语，惟以残骸相托，馀不能言。拟求救疗，是人俄忽而逝。余遂贱鬻所乘鞍马於村豪，备棺瘗之。恨不知其姓字，苟为金门同人，临歧凄断。

胡季良

季良，元和时人。工行草书。

