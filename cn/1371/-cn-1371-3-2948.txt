书室杂兴

秋水浅出滩，秋叶落成阵。

方喜风露消，已叹霜霰近。



衰疾虽向平，死死亦堇堇。



灯青地炉冷，吾学其少进？



书室杂兴

衣多藏之笥，食余积之囷。



我享既有限，富亦岂胜贫。



布裼本自温，笋蕨固已珍。



君看梁伯鸶，寄食终其身。



书室杂兴

老眼观细书，纷然黑花坠。



不如袖手坐，嘿诵旧所记。



但恨志弗强，编简颇失次。



後身作书生，努力究此事。



书室杂兴

学书五十年，其进不及寸。



未能践绳墨，况敢说豪健。



虽然亦有用，尚足博麤饭。



开学教牛经，坐市写驴券。



