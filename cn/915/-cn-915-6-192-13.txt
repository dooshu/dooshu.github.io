◇长生树赋（并序）

余婴丁闵凶，靡所定居，老母垂圣善之训，以为生事爱敬，没则无改；宜居墓次，瞻奉威耿，兼览艺文，可以不殒先轨。祗奉慈令，遂家于坟左，埽除坛封，种植松伯。松柏之下，不滋非类之草，猥有长生育于域内，岂老母至行表征于嘉木哉！

美我亲之仁孝，固征瑞之必招，降祖宗之遗德，振奇木之青条。结根擢干，载生无渐，弱茎猗猗，绿叶染染。处阴冬而愈茂，岂茎叶之有点。感自然以旌贤，谅有道之不掩。（《艺文类聚》八十九）

