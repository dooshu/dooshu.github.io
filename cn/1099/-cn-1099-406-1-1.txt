○改全書議香稅疏 【 役書香稅】

臣本駑下、叨役全楚、隨事修舉、一意安靜、以撫綏民生者、臣之職也、思為政不在多言、務在力行、以振勵吏治者、臣之心也、惟是職可得為、而事關于全省之命脉、不能不仰仗于　天語之叮寧、心所欲為、而事出于　九重之特恩、不得不懇祈于　聖明之採聽者、臣謹為　皇上陳之、其一曰、議全書以定徵泒、夫楚省常賦多逋、弊竇叢積其故謂何、則以賦役全書之增减靡定、而各屬難于遵守也。是書刊布巳久。自議條編後。夏改者再矣。臣自受事以來。見各道府議詳增派者。不下數十起。臣以為寬一分、民受一分之賜、今民力詘矣、又重復議增、不惟朝令夕改、民難與守、且慮竭澤而漁、楚民不堪命也、曾面與司道商訂、以為寧節毋溢、寧因毋更、近該各守廵道呈蒙廵按監察李御史牌行議將錢粮、專委官解、免僉粮里、乞增扛價以恤解官、并增入全書等因、又卷查先准戶部咨、為國計匱甚、經用難支事、行據布政司呈議裁過通省各衙門冗役工食銀兩、及先據粮儲道呈孝感等縣撥歸潞府莊田租課原額漕粮改編耒陽等各縣應改全書等因、行司道查改、并依限完報去後臣思人情多由簡而趨繁。事體率始儉而終侈。故愛民必先節用。而節之云者。非酌為中制。畫為定規。則便于此。或不便于彼。行于今。或移于後。徒滋煩擾奚益也。及查先年委官改修全書、因冊煩緒多、弊難究詰、馬戶各役買囑吏書。徑增馬價工食者有之。各州縣避就重輕、徑自移泒別州縣者有之、又有全書雖定、私自額外派徵、如安陸縣士民張鳳翔等所呈歷年積弊者、不一釐正之、其何以蘇民困而定法守、合無遇今清補潞府租課之時、將孝感耒陽等縣改編漕粮、及革過冗役工食、增過扛解銀兩、通諭小民、俾知增者為何、减者若干、查將各處易知單內、酌議應仍舊者仍舊、應增者不至于濫觴、應减者不至于窒碍、各改正畫一、其委官舊例、止委二員在省撿閱、苐楚境廣巾?員。楚邑星列。彼安能以有限之見聞。覈全楚之利病。定全楚之賦役。須每府顓委練明府佐一員、就近查理州縣條其目、各府正官與委官總其綱、參酌妥當、方轉報司道覆覈、轉呈臣等撫按衙門酌議、發委官監刻刊布、遍給小民、條其目者、必詢察民情、裁度適中、毋妄增而不思酌减、毋混減而不求可繼、總其綱者、必共秉公平、力革積弊毋偏為各屬謀而不為他郡謀毋專為官謀而不為民謀葢官府多樂于寬餘。而民情多利于節省。必以便民為主。而又官不稱累。斯計之得者。及查官解一事。既可省編僉之擾。又可革私派之弊。法固稱便。但各縣銀解本府、府必兌足類齊、差官起解、恐奸吏積胥、入既勒掯加耗。既病州縣。出則短少秤頭。又妨解官。且二三年後官泒既足。私泒重起。是亦當曲為防。預為之禁也。如委官及府州縣官議泒多弊、致重累民者、并改正之後、復有不遵全書、再行妄增加泒者、俱聽臣等指名查參、此全書之所當議者也、其一曰議香稅以濟□之、臣去冬入境受代。趨承天府、恭謁　顯陵、道經五郡、見廬舍蕭條、蒸黎凋敝之狀、所至召父老而問其故、僉云楚民不辰、十室九災、室如懸罄、幾為溝中之瘠、臣聞而痛心、嗣據司道呈詳辰沅缺餉、嗷嗷待哺、巳經議照例查完欠分數具疏申飭外、比宗祿又日告急矣、災傷年分、奉旨蠲停者、既無從抵給、而荊府奏欠祿銀一萬九千、又無從處補、百計搜括、公帑成空一時諸司束手無措、臣籌度再三、中心如疚、詢之各官、因知有太和山香稅不貲、可以急地方之困者、本山剏自永樂初年、原以其神靈陰佑國家、有功于民祀之、四方虔禱祝獻者、肩摩踵接、逓年香錢、所入不啻數千兩、曩時分守下荊南道一員、駐劄均州、奉敕提督一應香稅、委官收理、盡歸官庫、所從來舊矣、自該道移鎮鄖陽。而後內監專董其事。內監官不便監守。又委之均州所千戶。及各宮提點分理收貯。此輩紈袴之子、披緇之流、始蟻聚而貯之私家、繼漏巵而獻之公府、公得十之三四、私匿十之五六、葢武弁羽士、藉本山為奇貨、而壟斷罔利、又恃內監為門屏、中有借口焚修、徒充囊橐者、卒使四方之香客虗負虔祝之初心、而數千之積鏹、終委之溪壑而莫恤也、即山靈有知、亦痛惜之矣、查得東岳泰山。歲有香稅。該省委佐貳官收解。為省會官員俸鈔之用。東人得免泒辦。迄今賴之。今太和之利。埒于岱岳。而楚地困乏比東省且倍之。我　皇上既不惜泰山之稅、以惠東民、何獨惜此太和之稅、不以解楚人之懸困也、且宗親者　皇上之一體也、軍民者　皇上之赤子也、山靈永鎮一方、將為地方造福、何不捐其有餘不盡之利、恤懿親、濟羣命、致神明悅豫、永綏萬壽之祉、而長固丕丕之基乎、合無議將香稅、聽分守道、同監官照舊兼提、每歲輪委鄖襄二府廉幹佐貳官一員收掌之、除焚獻禮儀、定為規則、修飭殿宇、隨時估支外、其餘稅銀、委官收完解府、轉解布政司貯庫、非遇災傷急缺、不許動支、此香稅之所當議者也。

