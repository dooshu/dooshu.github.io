胡仲弓　寄李希膺二首

醉倚危栏望海鲸，乍看潮落又潮生。

眼中世界粟来大，身外乾坤叶样轻。

鸥鹭行藏无俗迹，鱼龙变化讵虚声。

冥搜误入蛮烟去，只恐梅花句未清。

胡仲弓

胡仲弓　寄李希膺二首

绿玉樽前笑语嬉，青灯影里坐弹碁。

交情又属后来者，乐事何如初见时。

山寺论文辞太苦，海楼握手句尤奇。

岁寒不见梅花面，辜负暗香痚影诗。

胡仲弓

