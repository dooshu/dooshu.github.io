杨简　嘉定改元久旱得雨诗呈张令君

底事焦劳偃室中，耕农皋月未施工。

两龙会合千山暗，数日霖零百里同。

举手尽称知县雨，何心颂略大王风。

再生天造奚为报，海有穷时此不穷。

杨简

杨简　嘉定改元久旱得雨诗呈张令君

两日长忧积满中，感深令祷格天工。

欣欣处处人人喜，渺渺茫茫亩亩同。

不至伤如无极雅，行当改赋黍离风。

邑民颂德千和万，毫楮如何可以穷。

杨简

