陆游　湖村月夕

客路风尘化素衣，闲愁冉冉鬓成丝。

平生不负月明处，神女庙前闻竹枝。

陆游

陆游　湖村月夕

锦城曾醉六重阳，回首秋风每断肠。

最忆铜壼门外路，满街歌吹月如霜。

陆游

陆游　湖村月夕

金尊翠杓犹能醉，狐帽貂裘不怕寒。

安得骅骝三万疋，月中鼓吹渡桑乾。

陆游

陆游　湖村月夕

谁持绿酒醉幽人？鹤氅筇枝发兴新。

今夜湖边有奇事，青山缺处涌冰轮。

陆游

