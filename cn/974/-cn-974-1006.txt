梅尧臣　绝句五首

风过巳午未肯止，酒病婴我心无憀。

船头拍翅野鸭浴，水上摆子狞鱼跳。

梅尧臣

梅尧臣　绝句五首

岸边稚子戏把钓，蚯蚓作饵青条长。

上去下来船不定，自飞自语燕争忙。

梅尧臣

梅尧臣　绝句五首

夜欲三更饥鼠斗，灯残一点小星红。

村边坎坎赛神鼓，船底怦怦驾浪风。

梅尧臣

梅尧臣　绝句五首

葑田青仄博弈局，岛树墨榲烟雨图。

已去杨州百余里，回头还隔几重湖。

梅尧臣

梅尧臣　绝句五首

虾蟆嚎沫为科斗，蜾舏衔虫化细腰。

蠹穴荒陂有多少，乾风湿雨各飞跳。

梅尧臣

