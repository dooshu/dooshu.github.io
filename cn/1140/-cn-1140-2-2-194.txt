正月二日同家人饮梅花下

我来石龙城三閲桃符换今朝何太燠解裘尚沾汗蚊蝇飞扑人百舌声不断盆梅累累开移来就几案丛花破客顔高枝成近玩童穉共欢娯壶觞分烂漫故乡有骨肉草堂逼溪畔为园一亩余小阁晲清汉怪石既礧砢老梅逾傲岸花时定举觞高明转词翰游子苦索居何年同饱看念此牵我肠归心不可绊胜之以忘情爵饮剧无算

