林季仲　郊行感怀

路转溪回草木香，有人荷笠山之阳。

定知我是金华守，笑道牧民如牧羊。

林季仲

林季仲　郊行感怀

羽仗霓旌去不还，空余菊水照人寒。

至今山下无枯草，便是田家九转丹。

林季仲

林季仲　郊行感怀

竹光野色净祠堂，古木千章俨在傍。

矫矫先生竟何在，痴儿犹认石为羊。

林季仲

林季仲　郊行感怀

一夫容易缚淮阴，辟谷留侯念已深。

去伴赤松聊尔尔，后人真向海山寻。

林季仲

