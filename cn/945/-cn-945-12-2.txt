天之德兮世济美仕两朝兮宰百里政之善兮疢何美祷之久兮药勿喜返九幽兮隣万鬼人之生兮胡至此宋故主客员外郎直集贤院高平范公墓志铭

咸平五年二月戊寅集贤学士主客员外郎高平范公暴中风眩终于上都甘泉坊之私第上以贤相之後形于叹息戚里之懿优其賵赙两宫遣使以赴吊四隣闻丧而辍?交游恸哭于寝门行旅咨嗟于闾巷非椒兰之德服媚于人梁栋之材中道而天者畴能痛惜如是哉公讳贻孙字余庆济南历城人其先历虞夏商周实享世禄春秋战国继出名卿或以博士显东京或以词人称南国或以文雄史策或以信着友朋蕃衍流光非可殚举及公之大父守愚占数京辅随牒方州为郑州防御判官命屈当时庆锺後嗣累赠太子太师王父故鲁国公讳质以伊管事业辅翊三朝以燕许手笔称量天下由司徒侍中罢为太子太傅鲁国公而闻望益大恩礼弥渥将为苍生而再起遽叹哲人之云亡然自五代以来百年之内号良弼者不闻它人累赠至尚书令烈考讳旻以公卿子着籍甚之称在贵游间有台辅之望文章组绣于鞶?心计剖析于毫厘任给事中三司副使公累谪宦事备国书由公上言追复官爵累赠至工部尚书公以岐嶷之姿荷清白之训思以学优入仕耻由父任为郎不杂尘游专精坟史果以乡里之荐亟预贤能之书天子临轩擢居乙等同年生率次补州郡从事掾属丞尉天子以公奕世载德肯构象贤欲其起家不循常调解褐授大理评事雍熙中林胡犯边王师致讨飞挽之役公实董之祗畏简书大足兵食凯旋迁光禄寺丞数月改秘书省着作佐郎面赐五品服公以羣玉上帝之册府蓬莱道家之藏室贤俊咸集喜田苏之与游图史实繁多黄香之未见于是削章退食献赋离宫即日命公待制文馆数月以本官直集贤院自是紬书石室侍宴瑶池歌黄鹄于建章必陪赓载泛楼船於汾水即奉豫游以冠玉之英标屡闻题柱以燃萁之敏思几至夺袍其风度闲详才调清婉士流推慕时论归之登朝为殿中丞迁太常博士上即位入省为外郎皆领书殿之职公克纂绪业祗荷门阀寝丘遗产非有膏腴晏子旧居未更爽垲而能孝以睦族俭以饬躬即安先人之庐不违王父之命雅好礼法尤重名节奉烝尝之祀馨德逹于神明事朞功之亲欢心洽于宗党性嗜羣籍家藏万卷或手自缮写或亲加校讐缃素毕陈敌秘书之副本籖题具列同吴氏之西斋好事之名流布京毂每风庭月榭萧辰兰夕必命俦啸侣衔杯漱醪凡备三益之友莫匪一时之隽汉庭太史或奏于聚星齐国客卿无嫌於卜夜此亦冲襟高韵敻越常伦尚德好贤有足多者呜呼不幸今也其亡享年四十三斯天也巳矣夫人高邑县君李氏实淮阳丞相之妹洪惟伯姊母仪万邦作合先朝居尊长乐而夫人处贵思降在富能贫周旋礼经辅佐君子得中馈之道彰内助之贤举案齐眉方期于偕老帷堂昼哭遽痛于未亡一子克勤年十一岁天子悯之特授太常寺奉礼郎月给俸缗俾终服纪固有奇骨荷兹高门虽在童蒙已知孺慕有後之庆斯言不诬一女尚幼夫人以丧无虑居礼当即远毁家襄事竭力送终伊洛之间松檟斯在日月其吉龟筮无违即以其年十一月戊申扶护归葬于河南府洛阳县某乡某里祔于先茔侧也呜呼刼烬灰飞沉碑谷变非刻金石曷志桑田以某投分生平托之铭篆巨源尚在庶嵇绍之不孤伯喈有言述太丘而无媿铭曰范氏之先出於陶唐积德储祉奕叶流光赫赫鲁公蝉緌貂璫隂德有後乃生夕郎於惟集仙肯构肯堂穆然容辉焕乎文章行归于周动罔不臧呜呼难忱今也即亡洛水滨兮邙山址波东倾兮树西靡从先公兮夜台啓新阡兮蒿里传三世兮一身閟九泉兮万祀琢贞石兮志佳城人之生兮胡至此

