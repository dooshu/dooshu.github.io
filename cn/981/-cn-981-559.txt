舒岳祥　萤

老来不用映书帷，草上流光数点微。

却忆江村无月夜，篮舆一路照人归。

舒岳祥

舒岳祥　萤

熠熠孤光阖复开。黄金一点亦微哉。

凌风欲作炎云助，入屋翻疑夜雨来。

本为微明生腐草，谁知残照落莓苔。

暗飞只合藏表影，罗扇收来却是灾。

舒岳祥

舒岳祥　萤

每向坳塘照，多从曲径烧。

无烟知有焰，著草不曾焦。

杂燐因风乱，随星没夜遥。

老来疏简册，四散任渠飘。

舒岳祥

