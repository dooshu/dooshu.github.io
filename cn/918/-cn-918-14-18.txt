○迎东兖李道台

伏以北阙拥双旌。锡命出芙蓉之殿。东隅伫四牡。仁风崇芍药之班龙光远贲蓟门迎肃气以先澄豸绣徐临沂水望雄风而竞拂欢腾属寀、庆溢黎氓恭惟台台、应运真儒、匡时上哲、品崇嵩室。合九有而景止依光度越沧溟。尽百川而朝宗赴壑。早夺□蛛之秀。式高昆玉之俦青年射策花明宝马春风紫气凌云才濯锦江秋水允矣清满琹堂借鸾栖而驯桑雉洵哉名高畵省从鸡舌而耀花骢玉节铜符叱驭直临边徼外碧鸡金马褰帷久到夜郎西葢巳靖六诏之风烟自益沐九霄之雨露。惟琅琊风称岩地。控齐鲁之名藩。兼驿传每属繁区。筦轮裳于王会。特专宠任。暂试雄才五云摇綍先飞丽彩于彤牙千里金城预识澄清于玉辔故里龙蟠自谈笑问南阳旧迹天门虎卧任从容寻晋代风流某江表鲰生、荒陲永吏、拙守之品流最下。高山之仰止颠殷。天与厚缘。欣覩凤纶之自北。荫思广厦。渐看鸿渚之遵东。伏愿济时乘。来苏早■〈忄尉〉星辰履近。长瞻福荫于云霄岳镇风高。行普商霖于海国。敬伸燕奏。肃布芹私伏冀台慈、俯垂鉴采、

