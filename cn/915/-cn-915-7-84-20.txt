◇答或问甥侄

或问颜延之曰：「甥侄亦可施於伯叔从母邪？」颜答曰：「伯叔有父名，则弟兄之子不得称侄，从母有母名，则姊妹之子不得称甥。且甥侄唯施之於舅姑耳，何者？侄之言实也，甥之言生也。女子虽出，情不自绝，故於兄弟之子，称其情实，男子居内，据自我出，故於姊妹之子，言其出生。伯叔本内，不得言实，从母俱出，不得言生。然后谓吾伯叔者，吾谓之兄弟之子；谓吾从母者，吾谓之姊妹之子。（《通典》六十八。）

