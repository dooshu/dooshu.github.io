姚勉　题严子陵钓台

倡周节义有夷齐，钓渭鹰扬可太师。

西汉颓波无砥柱，先生只合一纶丝。

姚勉

姚勉　题严子陵钓台

扁舟谁不过严滩，唤醒贪夫醉梦寒。

名教扶持真百世，岂徒当代慑曹瞒。

姚勉

姚勉　题严子陵钓台

封了全燕不复臣，友朋从此废天伦。

子陵不为光皇屈，要识君王有故人。

姚勉

姚勉　题严子陵钓台

怀仁辅义戒阿谀，万古先生两句书。

长往不来安有此，如知王佐在樵渔。

姚勉

