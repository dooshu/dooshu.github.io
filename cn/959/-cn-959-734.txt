文天祥　重阳

万里飘零两鬓蓬，故乡秋色老梧桐。

雁栖新月江湖满，燕别斜阳巷陌空。

落叶何心定流水，黄花无主更西风。

乾坤遗恨知多少，前日龙山如梦中。

文天祥

文天祥　重阳

飘零万里若为家，一夜西风吹鬓华。

只有新诗题甲子，更无故旧对黄花。

文天祥

文天祥　重阳

江南秋色满梧桐，回首青山万事空。

怕见镜中新白发，长将破帽裹西风。

文天祥

文天祥　重阳

风卷车尘弄晓寒，天涯流落寸心丹。

去年醉与茱萸别，不把今年作健看。

文天祥

