苏轼　除夜大雪，留潍州，元日早睛，遂行，中途雪复作

除夜雪相留，元日睛相送。

东风吹宿酒，瘦马兀残梦。

葱曨晓光开，旋转余花弄。

下马成野酌，佳哉谁与共。

须臾晚云合，乱洒无缺空。

鹅毛垂马騣，自怪骑白凤。

三年东方旱，逃户连攲栋。

老农释耒叹，泪入饥肠痛。

春雪虽云晚，春麦犹可种。

敢怨行役劳，助尔歌饭瓮。

苏轼

