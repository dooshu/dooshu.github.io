▼燕客次蔡参军韵

林旦未升旭，岩深稍祛霏。

夙兴达仙曙，在公遑告腓。

良俦信可怀，弥月旷容微。

偶兹解华辔，沽酒酬芳巵。

铃驺俨卫斋，妓乐出房帷。

放吏命决漏，留宾教阖扉。

谈笑竹下麈，赌墅花间棊。

欢罄展宿好，言长蠲积思。

佳辰子所惜，高谊子攸希。

时难剩睽阻，能此嗟为谁。

愿各保太和，长年乐施施。

飞佩傥可接，东方候安期。

