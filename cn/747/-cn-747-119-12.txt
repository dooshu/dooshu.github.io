○还幸东都御札

控制寰中，梁苑得舟车之要；抚宁河朔，邺台有粟帛之饶。先皇帝肇启基扃，咸都邑，南北非远，来往是常。今则时正晏清，候当和煦，宜回金辂，往幸夷门。宜取今月十一日还幸东京。应沿路州府，并不用修饰行宫，开治道路，食宿顿递，并以官物供给，勿令科敛人户。侧近州府长吏，勿来朝觐。凡在遐迩，宜体朕怀。

