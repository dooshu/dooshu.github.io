【右屯卫将军夫人永安县君慕容氏墓志铭〈嘉五年〉】

永安县君慕容氏者，皇从孙赠右屯卫大将军仲謇之配也。曾祖隐，赠左千牛卫大将军；祖兴，虢州团练使；父守恩，左班殿直。年十七，选为屯卫之配。有子二人：长曰士洁，太子右监门卫率府率，早卒；次士，太子右内率府副率。女一人，尚幼。夫人以嘉三年三月丙戌以疾卒，享年二十有五。嘉五年十月乙酉，合葬于仲謇之墓。铭曰：

选以贤配，封以夫贵，殁而从之安此位。

