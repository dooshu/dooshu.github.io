◇上疏诋公卿大臣

方今丞相王嘉健而蓄缩，不可用。御史大夫贾延堕弱不任职。左将军公孙禄、司隶鲍宣皆外有直项之名，内实呆不晓政事。诸曹以下仆不足数。卒有强弩围城，长戟指阙，陛下谁与备之？如使狂夫枭呼于东崖，匈奴饮马于渭水，边境雷动，四野风起，京师虽有武蜂精兵，未有能窥左足而先应者也。军书交驰而辐凑，羽檄重迹而押至，小夫懦臣之徒愦毛不知所为，其有犬马之决者，仰药而伏刃，虽加夷灭之诛，何益祸败之至哉！（《汉书·息夫躬传》）

