黄敏求　村乐

槿篱围里三间屋，棘堑周遭数亩山。

雨后课儿耕种了，茅簷晴曝一冬闲。

黄敏求

黄敏求　村乐

刈尽稻云荞再雪，捣空粒玉粟仍金。

已偿一饱知无欠，围坐青灯语夜深。

黄敏求

黄敏求　村乐

敲冰汲渌洪茶鼎，撼雪梯薪给地炉。

圃有麦苗畦有菜，更於何地享膏腴。

黄敏求

黄敏求　村乐

白首老人纫永日，青裾幼妇馌田间。

那知红袖青楼女，账煖销金倚玉山。

黄敏求

黄敏求　村乐

桑树鸣鸡深巷犬，南山磵水北山云。

五侯门地人如沸，谁识村中乐是君。

黄敏求

