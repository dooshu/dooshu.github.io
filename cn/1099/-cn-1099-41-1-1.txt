○覆陳選禦虜疏 【 覆陳禦虜】

頃山西道監察御史陳選言、北虜部落、惟孛來最強、又密招孕顏三衛、及海西野人女直相結屯住去各來朝要我宴賞、窺我虛實、其犯邊之情巳露、而我邊臣守臣、多因循怠慢、城堡不循飭、甲仗不堅利、軍士不操、甚至富者納月錢而閒、貧者迫飢寒而逃竄、是以邊備廢焉、緩急無憑藉、乞勑該部計議行文各關、務要脩治甲仗、操演軍士、痛革前弊、候至九月、請勑大臣徧歷廵視、若鎮守備禦等官、果有盡心所事、邊備整飭而士卒服者、量加賞賚以旌其能、若素無勇畧、廢弛邊務者、量情降出以警其怠、邊關要害之處、或當益官軍守備或當設營堡隄防、或當用墩臺瞭哨、而舊未有者、俱要處置得宜、於農閒時月。差遣大臣廵視督責、則五七年之間、一帶關口、無不整肅。威武無不振揚、而虜寇不足慮矣、宜准其言、

