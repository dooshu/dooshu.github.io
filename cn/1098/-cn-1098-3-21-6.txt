○送谢茂秦

孝宗以来多大雅布衣往往称作者谢家玉树操郢音。其曲弥高和弥寡。寓梁曾曳王门裾。游燕欲荐中涓马。岂无冠盖映当时。满眼悠悠世上儿。文章千载一知巳。交结何须锺子期。此物有神兼有分。富贵浮云不与之卢楠坐衔越石恩醉后感激肝胆言苍鹰睚眦鹦鹉赋。身挂罗网何由飜。殷忧楚奏秦庭哭。遂雪黎阳国士冤。归去东将钓沧海。安能贫贱尝丘樊。早借江鸿报消息。或卧春云且故园。

【卧子曰李谢意气如此何以不终】

【舒章曰堂堂而来气满心□】

