爲建平王庆江皇后正位章

上书皇后殿下：伏承以嘉月蕙时，膺曜宸正，翠珩炤品，褕组在饰，休遍函夏，誉殷灵昧。【中谢。】伏惟殿下，岳曜静德，式怀谦顺，升降图传，左右书【一作诗。】史，夙镜茂资，早摛芳训，故以腾馥秘闺，写问中帷。今灵纬载升，崇正辉典，衍教紫庭，丽轨华屋，声激绮组，风偃家邦，黎玄凑仁，云祗宅庆，远迩有闻，莫不倾渥。臣限外任，无由恭列轩屏，不胜荒情。

