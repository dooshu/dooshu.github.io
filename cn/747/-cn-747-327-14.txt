○为人祭兵部房郎中文

维载月日朔，某官某乙，谨以酒脯之奠，敬祭於故兵部郎中房公之灵：呜呼！君子之才，周而不器。苟求行道，未尝私身。沈静好谋，话言必雅。往岁谷贵，关辅阻饥。眷命自天，发廪以赈。中朝乏使，属之鄙夫。不敢自贤，请子为介。匹夫嫠妇，黄口之孤。锺釜之施，罔不毕当。举无弃粒，野有颂声。国家厌兵革，苦徵戍。大去浮食，以靖国人。单车谕旨，万里穷碛。西度赤坂，馆於乌孙。形劳者病，神劳则夭。弃成功於末路，未复命而言谢。死不废命忠也，尸而加绅宠也。我盥而抚，子瞑受含。求仁得仁，其谁不死。玉关之下，素车倭迟。愁昼聚，白雪春下。绛从风，车从行哭。至上京而不驻，将返葬於关东。河活活而东注，天惨惨而悲风。道路犹长，子实途穷。人世如旧，子实成空。我有旨酒，以歆以饯。想像明德，欷出涕。尚飨！

