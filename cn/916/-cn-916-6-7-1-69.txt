【高德宣烈乐】

〖太祖高皇室〗王俭悠悠草昧。穆穆经纶。乃文乃武。乃圣乃神。动龛危乱。静比斯民。诞应休命。奄有八夤。握机肇运。光启禹服。义满天渊。礼昭地轴。泽靡不怀。威无不肃。戎夷竭欢。象来致福。偃风裁化。□恒日敷祥。信星含曜。□草流芳。七庙观德。六乐宣章。惟先惟敬。是飨是将。（○南《齐书》乐志。《乐府诗集》九。《诗纪》六十三。）

