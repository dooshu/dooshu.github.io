◇孙讨逆杀于吉事江表传所载不实

初顺帝时，琅邪宫崇诣阙上师于吉所得神书于曲阳泉水上，白素朱界，号《太平青领道》，凡百余卷。顺帝至建安中，五六十岁，于吉是时近已百年，年在耄悼，礼不加刑。又天子巡狩，问百年者，就而见之，敬齿以亲爱，圣王之至教也。吉罪不及死，而暴加酷刑，是乃谬诛，非所以为美也。喜推考桓王之薨，建安五年四月四日。是时曹、袁相攻，未有胜负。案夏侯元让与石威则书，袁绍破後也。书云：「授孙贲以长沙，业张津以零、桂。」此为桓王于前亡，张津于後死，不得相让，譬言津之死意矣。（《吴志·孙讨逆传》注）

