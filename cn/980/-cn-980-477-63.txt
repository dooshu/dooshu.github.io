释宗杲　雪峰空长老求赞

慧空抓著吾痒处，吾尝劄著伊痛处。

痛处痒，痒处痛，

不与千圣同途，岂与衲僧共用。

莫言扫帚竹时无钱筒，蒿枝丛林无梁栋。

虽然家丑不可外扬，也要诸方眼目定动。

而今各自不得已，一任画出这般不唧{左口右留}底老冻{左鼻右上鸟下瓜}。

但将悬向壁角落头，使来者瞻之仰之。

昼夜六时烧兜楼婆力迦沈水栴檀之香，作七代祖翁之供。

释宗杲

