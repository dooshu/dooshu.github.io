陆游　和张功父见寄

举世何人念此翁？敢期相问寂寥中。

回思旧社惊年往，细读来书恨纸穷。

我用荷锄为事业，君将高枕示神通。

叮宁一语宜深听，信笔题诗勿太工。

陆游

陆游　和张功父见寄

佐命貂蝉再世孙，手鉯瓜垄傍青门。

超腾已得丹换骨，恋著肯求香返魂？

正复悲秋如骑省，可令病渴似文园？

庭前柏树西来意，握手何时得共论？

陆游

