王洋　以诗问豠父病五首

舍南舍北逢秋雨，十日相望不出门。

闻自新凉罢汤熨，祗今含哺弄儿孙。

王洋

王洋　以诗问豠父病五首

病为世上真良药，佛是人间大道师。

十八师兄齐饱后，却言无病可医治。

王洋

王洋　以诗问豠父病五首

闲门岁满常驱迫，事外那容免剥肤。

为问赤城香火客，不知还欠药钱无。

王洋

王洋　以诗问豠父病五首

满目溪山醉复醒，虚怀长羡少经营。

相如病起忘消渴，一任沱江过锦城。

王洋

王洋　以诗问豠父病五首

不与红尘费梦思，白云流水有心期。

吟君细与鸥盟句，病起全胜未病时。

王洋

