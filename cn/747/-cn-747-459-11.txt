○对夷攻蛮假道判

〈夷攻蛮，道由边邑，麦巳熟，或请人皆出获。宰不许，郡长让之云：恐为不耕者所得。〉

於从政乎，务知远者。苟施小惠，是紊大伦。惟彼边邑，地杂华裔。允兹贤宰，政协良能。雨之施既行，蒲密之风斯得。属麦秋巳至，农事方殷。不虞蛮夷，聿相寇虐。豺狼猖獗，且迷假道之心；原野冯陵，得无犯苗之患？遂使我疆我理，不复如茨如梁。将从皆获之词，是利不耕这愿。虽或思苟得，从效单父之；而宰绝妄求，式光宓子之教。末哉郡长昧此令图。虽为责人无难，其如有孚室惕。

宇文赏

赏，代宗时擢书判拔萃科。

