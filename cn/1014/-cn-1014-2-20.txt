朱长文　次韵司封使君和程给中越来溪三章

溪色如蓝照舳舻，越王金璧献姑苏。

馆娃宫裹长高枕，不觉舟师到国都。

朱长文

朱长文　次韵司封使君和程给中越来溪三章

万舸连云载水犀，旌旗倒影蔽长堤。

谁知数岁干戈后，不是吴溪是越溪。

朱长文

朱长文　次韵司封使君和程给中越来溪三章

忠魂自农沧波去，往恨空随茂苑春。

若使吴王思后患，属镂只合赐谗人。

朱长文

