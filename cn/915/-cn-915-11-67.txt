◎崔浩

浩，字伯渊，小名桃简，宏长子。皇始中，为通直郎。天兴中，给事秘书，转著作郎。明元即位，拜博士祭酒，赐爵武城子。泰常中，袭父爵白马公。东宫建，以为右弼。寻拜相州刺史，加左光禄大夫。太武即位，以公归第。始光中，进爵东郡公，拜太常卿。神中，加侍中、特进、抚军大将军、左光禄大夫，进司徒。太平真君十一年六月，坐修国史忤旨，并范阳卢氏、太原郭氏、河东柳氏皆夷族。时年七十。

