◇朽社赋

高柏桥南大道傍，有古社槐树，盖数百年木也。余少居近之，后去，行路遇之，则已朽。意有缅然，辄为之赋，因以言衰盛之理云尔。

伊兹槐之挺植，于京路之东隅。得托尊于田主，据爽垲以高居。垂重阴于道周，临大路之通衢。飨春秋之所报，应丰胙于无射。历汉京之康乐，逾丧乱之横逆。朱夏当阳，翁蔼萧森。征夫云会，行旅归心。轩停盖，轻舆托阴。吉人向风而袂，王孙清啸而启襟。甘棠之广覆，褊乔木之无阴。（《艺文类聚》三十九，《御览》五百三十二）

