晁说之　依韵和蔡天启任四明绝句三首时暂来四明便还丹阳颇不乐此後篇为四

行尽三江失所夸，便教信美岂吾家。

却回扬子江头去，看种瓜洲子母瓜。

晁说之

晁说之　依韵和蔡天启任四明绝句三首时暂来四明便还丹阳颇不乐此後篇为四

真隐闲从鄮县来，三山仙蕊眼中开。

此身自有华阳洞，肯学东阳叹老槐。

晁说之

晁说之　依韵和蔡天启任四明绝句三首时暂来四明便还丹阳颇不乐此後篇为四

未识凉风宝殿西，宁惊海角有遗黎。

玉筝无日尝瑶柱，金马何人赏木犀。

晁说之

