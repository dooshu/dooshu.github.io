方回　用前韵酬孟君复二首

吞吞虞翻梦里爻，古人不死与神交。

成名永保传青简，临事终当藉白茅。

足可一瓢居陋巷，岂堪二膳养东胶。

龟藏六用泥中乐，未信时人蝘蜓嘲。

方回

方回　用前韵酬孟君复二首

眼空敢谓世无人，松菟相依似有神。

邂逅十洲三岛衣，崎岖万死一生身。

深斟满酌堪同醉，雪鬓霜髯愧不春。

别后诗筒恐难数，何如聊尔倡酬频。

方回

