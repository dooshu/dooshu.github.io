李四赴歙州

分直蓬丘未再期江东去去拥旌麾名通南省郎官籍卷续新安郡政诗【好事者编新安前後太守所赋诗为三卷目之曰新安郡政诗见行於世】虎观清风留汗简鴒原高韵忆吹篪故人别後频南望想见森森琼树枝

予以缙云进士周启明长书呈秘阁黄少卿黄颇叹重作诗六韵美之因次韵和酬

缙云江外郡封略古瓯中早被唐虞化巳成邹鲁风剖符曾出守解榻值名公失意嗟塲藿缄书附塞鸿掷金才少敌泣玉恨还同後夜蓬山宿知君必荐雄

