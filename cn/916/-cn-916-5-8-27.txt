【从过旧宫诗】

肃装属云（《初学记》作庐。）旅。奉□引承末涂。严恭履桑梓。加敬览□榆。灵命蕴川渎。帝宝伏篇图。虎变由石纽。龙翔自鼎湖。功冠生民始。道妙神器初。宫陛留前（本集、《诗纪》并云。一作昔。）制。歌思溢今衢。馀祥见云物。遗像存陶渔。泉流信清泌。原野实甘荼。岂伊爱丰高阝。天险兼上腴。东秦邦北门。非亲谁克居。仁声日月懋。惠泽云雨敷。卢令美何（《诗纪》作阿。）歇。唐风久不渝。微臣逢世庆。征赋备人徒。空费行苇德。采束谢生刍。（○本集五。《初学记》十七。《诗纪》五十一。）

