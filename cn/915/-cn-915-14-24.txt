◎王元规

元规字正范，太原晋阳人。居会稽，师事沈文阿。梁中大通初，对策举高第，为湘东王国左常侍。转员外散骑侍郎，除中军宣城王记室参军。侯景之乱，弃官归乡里。陈天嘉中，除始兴王功曹参军，领国子助教，转镇东鄱阳王记室参军，仍领助教。後主在东宫，引为学士。寻除尚书祠部郎，复为鄱阳王中录事参军，转散骑侍郎，迁南平王限内参军。王为江州，随府之镇。陈亡入隋，为秦王府东ト祭酒。卒于广陵，年七十四。有《续沈文阿春秋左氏传义略》十卷、《续经典大义》十二卷。

