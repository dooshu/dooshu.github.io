◇裸用鸡彝牛彝议

尊彝之制，祭图惟有三樽，一曰象樽，周樽也。二曰山，夏樽也。三曰著樽，殷樽也。徒有彝名，竟无其器。直酌象樽之酒，以为瓒之实。窃寻裸重於献，不容共樽，宜循彝器，以备大典。案礼器有六彝，春祠夏礻勺，裸用鸡彝鸟彝，王以瓒初裸，后以璋瓒亚裸。故春夏两祭，俱用二彝。今古礼殊，无复亚裸。止循其二，春夏鸡彝，秋冬牛彝，庶礼物备也。（《隋书·礼仪志》二，天监五年，明山宾议。）

