鄱阳山水记


鄱阳山水名天下，而龙停溪最胜，介于德兴、余千之二邑之间。众山面内，环拥林立。层峦叠嶂，烟云相连。苍藤翠木，蒙络摇掇，如坐九叠屏，如行五十里锦步障。而大溪横其前，众水入焉。旁有涌泉，坌溢四出。高有悬霤，潀泻而下。奔云溅雪，雷辊雹散，跳波急洑，千态万状。既停既平，循山而行。大者潴为湖，小者聚为潭井。如曳雪练，如卧白虹，沉沉无声，尽水之变。

而魏公彦成筑一第其上，为门为堂，周以两庑。阁以望，与旷宜，有高明彻之观；室以处，与奥宜，极窈窕幽深之趣。左修梧，右丛桂。藏书之府，舍官之馆，供佛奉道，各有攸处。然后跨两崖为阁，道于重门内，以便往来。开云扃，抗水榭。直栏横槛，朱甍素脊，高者出林杪，下者附山趾。花竹映带，隐见明灭，望之若化城然。每遇胜日，或命车，或杖策，披风松下，待月竹间，观澜石上，行吟坐啸，纵意所如，鸟兽虫鱼之遨游，举熙熙然相忘于物之外，虽桃源之胜不过也。

于是彦成之书来告曰：“吾观王公贵人，厌轩冕之乐，一朝幡然，思欲振缨冠之尘于清泉白石之间而不得去，则画寒林、雪竹、黄芦、睡鸭于团扇曲屏，以供耳目之玩而寄意焉。今吾卜一区，获此奇胜，幸为我识之。”乃为之记。

题记：作者记鄱阳山水这胜，先由大处着墨，为山居铺垫设色。写山，则用“如坐九叠屏，如行五十里锦步障”为譬，使读者恍若置身“层峦叠嶂，烟云相连，苍藤翠木，蒙络摇掇”之中，摹水则用“奔云溅雪，雷辊雹散”作喻，使读者感到水声灌耳，水珠溅身。然后作者又从细处落笔，描写山居布局的精当，情调的幽雅。最后追述宅主来信，信中用王公贵州只能画山水 于团扇曲屏，以供耳目之玩，衬托宅主自己卜居幽地的高雅志趣。作者引以点明作文原因。文章用散句叙述，用骈句描写，文笔流畅明丽。

作者简介：孙觌（1081-1169）：字仲益：北宋晋陵（今江苏常州）人，别号鸿庆居士。大观（徽宗年号，1107-1110）进士，历官翰林学士及吏、户二部尚书。知秀州、温州、临安诸郡。后因罪贬斥，归隐太湖。他依附权贵，底毁李纲、岳飞等，为舆论所不齿。工于诗文，骈文尤佳，有《鸿庆居士集》。





