拟罢苏州贡橘诏

书云：厥苞橘柚锡贡，明不常也。眷彼遐方，实生珍果，荐庙之外，朕何用焉？虽任土之得宜，亦劳人之是叹。况又涉江湖之险阻，役丹楫之往来，置候供湏，耗吾廪实，隄防推挽，动我编民。忍将口腹之资，重困黔黎之力？所宜停寝，用减烦劳。起今后夲州所贡洞庭柑橘，候见𠡠旨，即得供进，不得修为常贡。惟尔长吏，当体朕怀，











