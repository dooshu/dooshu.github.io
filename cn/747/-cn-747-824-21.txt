○龙伯国人赞

国人之钓也，一钓联六鳌，而存者一鳌而已。其犹背蓬莱方丈，嬉游神仙。伟夫！设六者不饵，其如何哉？洪涛七其洲渚，尘世几其躁妄，则以古以今之君，皆秦汉也。推是言之，斯人也，不谓无功於有国。故追以赞之曰：

溪之钓兮钓更殷周，龙伯之钓兮钓减嬴刘。腹背虚兮一联月钩，巨骨骈器兮鸿膻叠羞。岂惟一时兮表奇东海，抑乃万祀兮垂祉中洲。

