○重论孝经老子注议

臣才虽下劣，而学实优长，窃自不逊，以为近古已来，未之有也。当以郑氏《孝经》、河上公《老子》二书，讹舛不足流行，孔、王两家，实堪师授。每怀此意，其愿莫从，伏见去月十日敕，令所司详定四书得失，具状闻奏，臣草议请行孔、王二书，牒礼部讫。但今育襄浅识，闻见不周，可与共成，难与虑始。荩孔父有言曰：“行夏之时，乘殷之辂，服周之冕。”此则今古循环，愚智往复，岂前者必是，而後者独非乎？是以《老》篇、《庄子》，兴於晋代；《公羊》、《梁》，寝於魏日；《春秋左氏》，因元凯而方著；《尚书孔传》，至光伯而始行；斯皆尚好不同，晚觉悟，承习既久，近辄弛张。伏惟开元皇帝陛下，尝以九重馀隙，穷览文艺，百氏详观，游心经典，爰降纶，俯逮刍荛。臣辄以愚识，上符睿旨，伏望明恩，曲垂察。如将为允，请即班行。不可使随流腐儒，参论其义。

