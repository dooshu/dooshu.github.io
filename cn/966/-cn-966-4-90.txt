黄庚　即事

花露妍朱朝点易，药炉分火书焚香。

道人不管世间事，自觉间中日月长。

黄庚

黄庚　即事

蝇头蜗角两无营，心地宽间景亦清。

山色浅深分远近，云容舒卷弄阴晴。

晓窗对菊思元亮，秋佩纫兰效屈平。

独倚西风凝望眼，一行雁影夕阳明。

黄庚

黄庚　即事

雀罗门户静，无客扣柴扃。

索句髭先白，看书眼尚青。

云粘题石壁，月浸汲泉瓶。

笑杀利名客，沉酣死不醒。

黄庚

黄庚　即事

春晴无处不繁华，多少游人逐钿车。

尽道东风花柳好，谁知生意在桑麻。

黄庚

