◇乞绝从弟仪曹郎耽丧服表

耽受性凶顽，往因品署未了，怨恨亲亲，言语悖逆，雠绝骨肉。其兄司空秀，二息从纂昶以下薨亡，耽皆不制服发哀昔二叔放流，郑段不弟，皆经典所绝。耽应见流徙，未及表闻之。顷耽忧恚荒越，遂成狂病，前即槛闭，今以丧亡，罪匿彰闻，秽辱宗胄。耽见周亲以下，皆宜绝服，葬不列墓次，请取断。（《通典》一百一）

