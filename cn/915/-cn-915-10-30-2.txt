◇奏南郊宜除风伯雨师星位

梁武帝议，「箕毕自是二十八宿之名，风师雨师，自是箕毕下隶，非即星也，故郊雩之所，皆两祭之。」臣案周礼大宗伯之职云，「燎祀司中司命风师雨师。」郑众云，「风师箕也，雨师毕也。」诗云，月离于毕，俾滂沱矣。」如此，则风伯雨师，即箕毕星矣。而今南郊祀箕毕二星，复祭风伯雨师，恐乖祀典。（《隋书·礼仪志》一，亨又奏，制曰，「若郊设星位，任即除之。」又见《通典》四十二）

