戏叠前韵柬同集诸君　二首


坠溷由常事亦常，才人竟诩足如霜。却教人忆泥中婢，八字墙高似郑乡。

里门四鼓不曾关，此会良宵岂等闲。马异卢仝俱绝妙，更闻诗派到牛山。是夕里人以梨园宴客，柳汀往观，陷于坎，跣而自诵：“两足白如霜。”荦飞之族，有名牛者，秀而喜为诗，亦同集。故以“个驴”戏之。“个驴”，诗名《牛山四十屁》也。





