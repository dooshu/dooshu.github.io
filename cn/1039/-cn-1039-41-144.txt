叶适　送范文叔知彭州

君今结束归何勇，我独栖迟去不能。

江水入冬犹浩荡，风帆逼负合骞腾。

相逢论事信徒尔，清坐矢心嗟未曾。

想得彭州退公后，夜窗重整照书灯。

送方书记兼简府主

我昔防江之下流，独许蔡子专军谋。

未能奏效累丝发，已复负谤丛山丘。

小范兵精思虑远，片言坐折群疑满。

幕僚无过只论功，登秩荐贤来衮衮。

上流蜀接更吴通，桑麻满里炊烟同。

鹦鹉洲前长笛晚，

哀蕲怨何时终。

叶适

