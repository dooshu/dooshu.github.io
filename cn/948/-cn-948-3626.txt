陆游　溪行

篷蒻呜春雨，帆蒲挂暮烟。

买鱼寻近市，觅火就邻船。

愁卧醒还醉，滩行却复前。

长年殊可念，力尽逆风牵！

陆游

陆游　溪行

霜落水初澄，星繁月未升。

近村闻夜犬，隔浦见秋灯。

多病乃如许，微寒已不胜。

平生邻曲意，移棹避渔罾。

陆游

陆游　溪行

冒雨牵何急，争风力不余。

逢人问虚市，计日买薪蔬。

烟寺高旛出，山畲一老锄。

枕书醒醉里，短发不曾梳。

陆游

陆游　溪行

疏钟度莽苍，远火耿微茫。

岁暮水归壑，夜寒天靊霜。

人生一虫臂，世路几羊肠？

老大忘绳检，狂歌尽意长。

陆游

