江纬


纬字彦文，三衢（今浙江衢县）人。元符中为太学生。建中靖国元年（1101），赐进士及第，处州缙云县令。除太学正。政和末，为太常少卿，改除宗正少卿，出知处州。宣和四年（1122），自太常少卿除直秘阁知洺州。

向湖边

江纬读书堂

退处乡关，幽栖林薮，舍宇第须茅盖。翠巘清泉，启轩窗遥对。遇等闲、邻里过从，亲朋临顾，草草便成幽会。策杖携壶，向湖边柳外。

旋买溪鱼，便斫银丝脍。谁复欲痛饮，如长鲸吞海。共惜醺酣，恐欢娱难再。矧清风明月非钱买。休追念、金马玉堂心胆碎。且鬥尊前，有阿谁身在。







