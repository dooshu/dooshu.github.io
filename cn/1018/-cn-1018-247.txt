曹勋　和张达道先生三首

杖屦从风入帝关，坐令爽气满西山。

身随清跸云烟上，心在华阳晻霭间。

曹勋

曹勋　和张达道先生三首

先生道价彻云空，凛凛撑天玉一峰。

我亦何知求至理，颇如纤筵扣洪钟。

曹勋

曹勋　和张达道先生三首

寒暑今应不见侵，聊将内事付清吟。

不妨帝泽骈蕃处，燕坐山房花木深。

曹勋

