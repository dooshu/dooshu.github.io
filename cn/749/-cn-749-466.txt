刘之翰


之翰，荆南（今湖北省江陵县）人。官峡州远安主簿。

水调歌头

献田都统

凉露洗金井，一叶下梧桐。谪仙浪游，何事华髮作诗翁。乌帽萧萧一幅，坐对清泉白石，矫首抚长松。独鹤归来晚，声在碧霄中。神仙宅，留玉节，驻金狨。黔南一道、十万貔虎控雕弓。笑折碧荷倒影，自唱采连新曲，词句满秋风。剑佩八千几，长入大明宫。







