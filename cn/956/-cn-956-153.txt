方回　次韵酬郝润甫二首

与君山泽两舑仙，浪走尘埃汩市廛。

老貌相逢今又别，余生更觉不如前。

孰追赤制春秋笔，稍悟黄庭内外篇。

俯仰此心了无愧，冷看举世售栀鞭。

方回

方回　次韵酬郝润甫二首

幸君三复甫田诗，髀肉空消万里驰。

真与群飞争勇往，可能小退入深思。

古人未必成功易，智士宁无见事迟。

海阔天长一翘想，抟鹏岂料竟低垂。

方回

