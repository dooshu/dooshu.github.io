○大唐嵩岳闲居寺故大德禅师塔记

大师讳元，李氏，河南伊阙人也。上元二载，孝敬崩，度隶寺焉。宿殖德本，无师自悟。及少林尊者开示大乘，谘禀至道，晚年居庞坞阿兰若，远近缟素受道者，不复胜记。至开元四年岁次景辰秋八月甲辰朔十日癸丑，终於庞坞，春秋七十有三。十三日景辰，权厝於寺北冈之东，至十一年岁次癸亥秋七月，乃营塔於浮图东岭之左。大师味净之所，而庭柏存焉。癸巳晦，奉迁於塔，从僧仪也。弟子比邱僧仁素等刊此贞石，以旌不朽。

嗣安

嗣安，玄宗时人。

