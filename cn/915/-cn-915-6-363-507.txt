○驳宋该等议表请为燕王



自群胡乘间，人婴茶毒，诸夏萧条，无复网纪，明公忠武笃诚，忧勤社稷，抗节孤危之中，建功万里之外，终古勤王之义，未之有也，夫立功者，患信义不著，不患名位不高，故桓文有宁复一匡之功，亦不先求礼命以令诸侯，今且缮甲兵，机会，除群凶，清四海，功成之後，九锡自至，且要君以求宠爵者，非为臣之义也。（《晋书·载纪·韩恒传》，又《十六国春秋》二十三，又三十一。）

封抽

抽，渤海人，为幽州参军，慕容引为长史，迁东夷校尉。



