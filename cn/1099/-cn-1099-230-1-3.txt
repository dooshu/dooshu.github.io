○議處新輯地方重威體銷反側以圖永安疏 【 大同善後】

節該總制侍郎張瓚、廵撫都御史樊繼祖、提督郤永、總兵官魯綱等、各以大同內應捷音來聞、俱奉　明旨下之兵部、今且旬日、未聞議處者、竊惟前事之不忘、後事之師、往轍之覆、來車之戒也、臣愚智不能識微、然迹往事、觀殷鑒、則愚者逆睹矣、　國家自正德末歲以至今日。二十年間邊鎮之兵。叛者四起其他拒命違教。鼓眾呼譟。方動而忽寢。將發而未成者。又不可指數。此豈國家威力不足以懾哉葢其始亂也當事之臣。畏怯之太過。而姑息之巳甚。不能興一旅以問罪人。大同之變處置事宜亦未為盡善言者多爭之此先事而議者也顧曰姑將撫而定也。當徐徐為之圖及其撫而定也則遂以茍安為幸泄泄然忘之矣不復為規置善後之圖是故我則積怠以成弱。軍則飬驕以成玩。陵夷至於此極矣。議者咸以為甘肅之變。使當時能明法正罪。處置得宜則可無大同之初變大同之初變。使能明法正罪。處置得宜。則可無今日之再變伏推原亂始。不能不痛恨於甘肅也。雖追論則然而後悔無及。今日之措置。固他日諸鎮安危之係。若復不早為之計。使後之議。今猶今之議替。則臣之所大惜也。可不慎乎。竊觀制撫諸臣奏狀、所以招柔大同者固曰殲厥渠魁、脅從罔治、實　陛下命將出師之初意、古先帝王用兵之大端也、然聞制撫等官入城之際。與經畫城中者。則失於不振甚矣。二月二十二日、逆賊將首馘來獻、都御史樊繼祖得報、遂倉卒趣城下、逆賊猶閉門不納。諭之至再。廼微啟半扉。僅可容一人。即輿馬不得行。賊且請曰、都堂騶從、毋得過二十人、多則眾疑必殺之、後從者多以一人入、賊果舉?以遏繼祖廼下輿徒步、止率二十人入、賊俱蒙堅執銳、夾道而列、露?明戟。盛氣以待、繼祖初固以為姑將入城。庶幾居中措置以定禍變。而不知損威傷體。為國家輕辱多矣。既明日、遂下令議賑逆軍及其貧民、夫大兵之後、少加賑恤、豈曰不可、然古之大賚、必富善人、未聞與逆賊齊施也、且威立法行、惠之則為恩、施之則為澤、感之則易動、繼祖等入城、未聞正一法、誅一有罪、威廢法弛、而獨有私惠焉賊匪惟不見德且將曰固畏我也。固餌我以祈免也。不亦惠奸賞盜。示弱見怯。益驕悍之氣乎且逆賊所以內應者豈盡二三臣口舌之能哉葢廟謨定而神武彰。大兵集而我軍振。虜西遁而重擾絕。外圍急而薪道阻。智困力屈。援絕恃窮事急而降則賊非真能悔禍且撫臣若緩於入城受降則賊猶有所惧可以如我約束不至茍且了事也故詹榮楚書等得以乘間為謀。然固可以知賊之畏弱而悔禍矣使張瓚樊繼祖等不遽求入城不即議解兵審幾觀勢。宣布德威。使其帖然信。竦然憚。廼令盡開四門。賊亦宜無不從者然後盛儀張衞。鳴鼓而入。懸法布令。昭賞明罰。懲姦輯善。問民所疾苦而賑貸之。以示吏民更始。如此。雖無攻城斬關之威。亦庶幾明義討罪之法矣。廼急遽若是故賊得以窺我而敢復輕傲如此也夫以　聖德中興。熙洽全盛、彼大同一區之孽。至勤數萬兵。費百萬粮餉。相持幾半載我軍戰死者數千人。其竟也不過得二十餘賊。且真偽不辨又假?於逆手巳不足以示威而制撫入城之際。與其所措置。又復茍且姑息。若撫嬰兒然。甘詞媚語。重摩而厚啖之。冀其不暫呼啼。為旦夕了事之計。無復久安長治之慮。此豈所以謀人國者哉。且兵者所以威不軌。誅姦暴。正紀綱明王法者也。是故先王重之。出必有名。非以餙怒。歸必獻。馘。非以侈大。皆所以昭武明法。詔今而戒後也。今也大兵久攻而孤城不下。不足以昭武。渠魁未盡殄。而無辜或蒙戮。不足以明法。勞師費財。而威不彰。不足以詔令。據城拒命。而得逭天刑。不足以戒後。固臣所甚惜。而二三臣者。方且自多功伐。侈稱捷音。臣誠恥之。近又傳聞云、反側之徒、雖嘗效順內應、然猶惶惑未安、該鎮城門、皆其所自守、往來文移、必騐之乃得出入、間猶踵其故習、私或生殺人、制撫方佯為不聞、拱手擁虛名、行賑濟而巳、凡此皆處置不先定故其心疑而未安耳或罪或原。固宜早有定論。不當徐徐令其生心也。今制撫在外。則曰我難專制。敬俟廷議。奉命周旋耳。在內諸臣則曰。我難遙度。聽撫制長議便宜施行耳。彼此觀望。互相遜避。今且二十日矣。不聞有所陳議。曾不知該鎮士民。跂足以待命。四方六鎮拭目以觀終。若如二臣措置。遂幸以為安。泄泄然不復置之慮。而一聽其茍且之謀。竊恐他日之隱憂方大。而諸鎮觀望生心。將無復寧息之候矣。替人謂平吳之後。方勞聖慮固臣之所拳拳者也。

