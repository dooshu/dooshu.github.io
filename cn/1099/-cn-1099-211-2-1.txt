○採運?說 【 川蜀採木】

公奉命採木營仁壽宮故作此說

謹按全蜀古梁益之地、險厄四塞、獨冠天下、唐杜李二子形諸咏歌、至稱天以擬之、固以見非人世所宜有也、乃若採取所由、特異內壤、人跡不到、魑魅魍魎之區其山則有若青岡黑蕩古嘴磨角偏腳坎頂薄刀棺木殺人剮腦猿猴菩薩峻虎陷鬼蛇退馬鞍之類。其水則有若龍吼魚□羊角雞肝臊虎喂賊落眉結髟?火雷鳴混陣甕柄剪刀閻王老虎帚節鬼門。以至眼號穿錢。路名鬼錯。灘成八害。崕目萬人之類。顧名思義。險實與俱。第不幸而不遇二子、寂寥無聞、其亦幸而未經品題、不拒人於千里自分終棄之材、猶得以登廟堂之用也、作山川險惡、寒巖氷壑、崎嶇萬狀攀木緣崖、索橋傴僂、升之則躋於九天之上、降之則入於九地之下、怵目駭心、神云?鬼飛越、作跋踄艱危、嘗聞蚺蛇吞象、三年而出其骨、禽獸偪人、自古為然而况深山窮谷、老箐荒林、固其所窟穴哉、作蛇虎縱橫道里之遠、程以千計、夫役之眾、日以百計、供頓之繁歲以萬計、櫛風沐雨、水陸疲勞、雖雞犬亦有不寧者作採運困頓斷岸千尺、下臨無際結搆重叠、綿亘數里、作飛橋度險、梁棟美材、天地固秘藏之、重以頻年採取之故、所遺無幾、崇岡叠巘、限隔高下、其為力且百倍於曩時、作懸木吊崖、人日食米一升一夫負米五斗。往返之期有七日。自給之外。僅足以給二人。萬一變生不測。趨赴少後緩急將何所濟。作饑餓流離、輕生嗜利、夷虜之常、以逸待勞、以眾暴寡、昏夜乘間將何所不至哉、作焚刼暴戾、天災流行、世所必有、加以蠻烟瘴雨之所侵滛、饑渴勞瘁之所搖奪、鮮不及矣、作疫癘時行、至若灘高水落。為力尤難。築堤壅泉。架木飛輓。若轆轤之汲井然。游移前卻日不能以一里。作天車越澗波濤泛漲、衝激四出挽留無計仰天太息要之水旱俱病。惟川蜀為然。作巨浸飄流、上自藩臬以至若府州縣、轉相督責、撫字之心誠勞、而職業固然、不敢怠廢、矧無知犯法、小民之恒性哉、作追呼逮治、山林材木、初不必其皆良。兼之天時人事。參錯不齋外直而中空者十之八。毀折而遺棄者什之九。僥倖苟且。百纔一二。宿負未償、新逋是急。稱貸不足。繼以田宅。田宅不敷、繼以子女。子女不給。隨以妻妾、夫人孰不欲有宮室之奉、夫妻子毋之屬哉、自全之道、固如是也、作鬻賣償官、驗收登記、比次成筏、連筯捩頂顧募器用之類、種種各備、每筏為木、凡六百有四。為竹凡四千四百有五。為銀以兩計者凡百四十有八、公私耗斁、莫可勝記、作騐收找運、自蜀至京不下萬里、每運為筏、以二十三十為率、每筏運夫四十、每夫日計直十分之五、大約三年、其為直殆且六萬要皆生民膏、血日朘月削、其存幾何、父往子來、曾無寧歲、出萬死於一生、作轉輸疲弊、噫不身膏野草、則葬於江魚之腹、隨其所在、動若陷穽、彼青黃雕刻木之災也、楩楠杞梓、獨非生民之災乎、夫楩楠杞梓、愛護而保全之、徒以應用營建所需之故、而傷　陛下赤子、曾楩楠杞梓之所不若、每三復萇楚之詩、為之於邑、

皇明經世文編卷之二百十一終







