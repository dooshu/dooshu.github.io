梁栋　雨花台

春中景物尚凄然，小立崇台古树边。

潮信不嫌城寂莫，山光似与客留连。

英雄马鬣无余地，气势龙蟠得几年。

眼底兴亡总闲事，不如有酒醉花前。

梁栋

梁栋　雨花台

孤云落日倚西风，历历兴亡望眼中。

山入六朝青未了，江浮五马恨无穷。

客愁已付蒲萄绿，迳雨空余玛瑙红。

我亦欲谈当世事，无人唤醒紫髯翁。

梁栋

