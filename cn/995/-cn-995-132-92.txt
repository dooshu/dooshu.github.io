吴则礼　寄革露传祖宣老二首

千秋北固旧知名，想见禅房掩昼扃。

坐上休论失匕筹，定中那复骇雷霆。

图书遮榻青灯暗，钟鼓喧江白浪腥。

天外楼台近浮玉，与谁飞锡过南{左氵右霝}。

吴则礼

吴则礼　寄革露传祖宣老二首

铁塔亭亭石迳斜，参差楼殿倚青霞。

秋江曾试中{左氵右霝}水，春焙仍分北苑芽。

隐几飞帆过别浦，翻经孤雁起寒沙。

禅龛坐隔几千里，想见烟云乱雨花。

吴则礼

