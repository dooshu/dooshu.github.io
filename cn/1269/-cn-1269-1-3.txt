礥（贤）：阳气微动，动而礥礥，物生而难。

初一：黄纯于潜，不见其畛，藏郁于泉。测曰：黄纯于潜，化在啧也。

次二：黄不纯，屈于根。测曰：黄不纯，失中适也。

次三：赤子扶扶，元贞有终。测曰：赤子扶扶，父母詹也。

次四：拔我不德，以力不克。测曰：拔我不德，力不堪也。

次五：拔车山渊，宜于大人。测曰：拔车山渊，大位力也。

次六：将其车，入于丘虚。测曰：将车入虚，道不得也。

次七：出险登丘。或牵之牛。测曰：出险登丘，莫之代也。

次八：车不拔，骭轴折。测曰：车不拔，躬自贼也。

上九：崇崇高山，下有川波其人有辑航，可与过其。测曰：高山大川，不辑航不克也。

