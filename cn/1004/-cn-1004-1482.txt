张耒　醉郡圃二首

东风流园开百花，繁红酽白如晴霞。

主人殷勤劝客饮，我为满釂酢以华。

游人酒客兴未足，举首白日西南斜。

人生有酒不肯饮，百年醒坐何为耶。

张耒

张耒　醉郡圃二首

驱童晨摘承露花，荐以玉盘濡井华。

谁云离本即憔悴，持玩入手意有加。

为之致酒就几案，影落酒底杯浮葩。

平生看花常不足，肯使容易亲尘沙。

张耒

