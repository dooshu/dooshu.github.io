◇答殷浩笺

属当厄运，危弊理尽，诚赖时有其才，不复远求版筑。足下沈识淹长，思综通练，起而明之，足以经济。若复深存挹退，苟遂本怀，吾恐天下之事，於此去矣。今领不振，晋网不纲，愿蹈东海，复何得邪由此言之，足下去就即是时之废兴，时之废兴则家国不异。足下弘思之，静算之，亦将有以深鉴可否。望必废本怀，率群情也。（《晋书·殷浩传》）

