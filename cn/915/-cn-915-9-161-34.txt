◇书品论三（上之下）

（索靖幼安梁鹄孟皇韦诞仲将皇象休明胡昭孔明锺会士季卫伯玉荀舆长胤阮研文机）

幼安敛蔓舅氏，抗名卫令。孟皇功尽笔力，字入帐巾，仲将不妄梁毫，必须张笔而左纸，孔明动见模楷，所为胡肥而锺瘦。休明斟酌二家，联驾八绝。士季之范元常，犹子敬之禀逸少，而工拙兼效，真草皆成。伯玉远慕张芝，近参父述。长胤狸骨，方拟而难迨。阮研居今观古，尽窥众妙之门，虽复师王祖锺，终成别构一体。此九人允为上之下。

