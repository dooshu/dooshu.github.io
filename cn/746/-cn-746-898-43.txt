卷898_43【忆江南（二首，与本调不同）】  冯延巳

去岁迎春楼上月，正是西窗，夜凉时节。

玉人贪睡坠钗云，粉消妆薄见天真。

人非风月长依旧，破镜尘筝一梦经年瘦。

今宵帘幕扬花阴，空余枕泪独伤心。

今日相逢花未发，正是去年，别离时节。

东风次第有花开，恁时须约却重来。

重来不怕花堪折，只恐明年花发人离别。

别离若向百花时，东风弹泪有谁知？

