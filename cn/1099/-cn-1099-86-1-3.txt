○急除權宦以禦大亂疏 【 除權宦禦大亂】

臣惟人臣進言、非盡死不足以為忠夫死豈人心所欲哉、言而人主不聽、又從而怒之、則不幸死耳、言而人主聽之、聽而又行之、則宗社危而復安、人心失而復得、世道亂而復活、　朝廷之福何加焉、故忠憤愛國之臣、嘗試一身之禍、以幹回　朝廷之福、昔元政不綱、奸臣擅柄、群雄並起、我　太祖奮迹民間、百戰而得天下、至難也、我　太宗　仁宗　宣宗　英宗　憲宗　孝宗世累憂勤以保天下、至難也、不幸　孝宗上賓、以至完天下、付我　陛下、當時顧命之言、審記之矣、必不欲盡逐其舊人。而獨任一內臣劉瑾也。　陛下有二帝三王之資劉瑾不欲　陛下有二帝三王之聖、又不欲天下享二帝三王之治、　陛下倚任劉瑾如伊尹如周公、劉瑾不欲　陛下為太甲為成王、面欺腹誹而自侮無所不至、　陛下未察也干紀奪柄、自古奸邪弒逆之賊、如趙高、如石顯、如李輔國程元振魚朝恩、如陳弘志劉克明、如宗愛如蘇佐、如王守澄田令孜楊復恭、如劉季述、如韓全誨、有一大惡、可危人主。而破敗人國者、劉瑾皆備之劉瑾古今惡魁也、今近而京師、遠而天下、皆曰兩皇帝　朱皇帝、劉皇帝、又曰、坐　皇帝、立皇帝、謂　陛下居皇帝之位、而劉瑾實秉皇帝之權、　陛下朱姓朱皇帝、劉瑾劉姓謂劉皇帝也、　陛下時不視朝、劉瑾西南面倨之、鴻臚唱各官叩頭而題奏下某部、與某某酒飯、皆其言語、各官起身、鴻臚喝、向東作揖、故謂　陛下坐皇帝、劉瑾立皇帝也夫高卑以陳、貴賤位矣惟名與器、不可以假人、君作福、臣無有作福、君作威臣無有作威、偪則僣、僣則亂、臣弒其君、子弒其父、非一朝一夕之故、也、今夫天至尊也。帝雖為天所。立不得並稱天故曰天子。帝至尊也太子為帝之副雖帝所立。不得並稱帝。故曰帝子。豈有給事之內臣。得並稱皇帝哉朝宁之間得受諸臣朝見之揖哉春秋無將、將則必誅、劉瑾固不特謂之將矣國家成法制于　太祖遵守于　太宗。至精密也劉瑾盡取而紛更之。　陛下尊為天子。容制于一權宦。不能庇　祖宗耶。大臣擇于　孝宗。至當也劉瑾盡誣而擯斥之劉大夏最賢禍最大。劉健謝遷馬文升韓文楊一清許進馬中錫又賢禍又大。張敷華亦以憂死。僅一林瀚俟命獨存。是明不足我　孝宗。故與　孝宗抗也。　陛下尊為天子。容制于一權宦。不能庇其父耶。　太皇太后　皇太后。時被離間使　純懿之主母。忍下家奴之色。受其挾取。　陛下尊為天子。容制于一權宦不能庇　祖母　母耶。故事　皇太子未舉。舉未立。親王一位不之國。為根本慮至深遠也。劉瑾讒間榮王。徑遣之國致　陛下于孤立。中外人心。無不為　陛下私危者。　陛下未知也。劉瑾又傲視榮王挾取其物。無所畏忌。　陛下尊為天子容制于一權宦不能庇其身與叔耶。蕃王金枝玉葉、　陛下同潢派者也、劉瑾吹毛刮垢、日恣索害、　陛下尊為天子。容制于一權宦。不能庇其族耶。劉瑾安受皇親夏儒之跪拜、呼呵叱咤無異市兒、重索其金、　陛下尊為天子。容制于一權宦不能庇外家耶。公侯駙馬伯非勳則親與都督等官、皆　朝廷之腹心爪牙同休戚者也、劉瑾唾罵騙索、任情中傷、今日繩其弟兄、明日繩其子姪、又明日勒回話勒閑住、勒半俸、又甚則不顧鉄券之誓、平江伯陳熊身發充軍、手下人發梟首、致　陛下盡失勳戚之心。內閣九卿、非賢則舊、與科道等官、皆　朝廷之股肱耳目致太平者也、劉瑾誅求凌侮、極力嫁禍、今日杖某死、明日枷某死、又明日發某為民充軍、又某則巳死之都御史錢金?戊、忍心種禍、抄沒其家出差之都給事中許天錫、尋事嚇財、逼令自殺、致　陛下盡失文臣之心。二十四監、或歷事累朝或守禮識事、　陛下之侍御左右、與劉瑾同輩行者也、劉瑾敗群傷類、廢置由心、今日易鎮守、明日易掌印、又明日易管事、又甚則王岳之賜死、蕭敬鄧原麥秀扶安丘聚之閒廢罷黜、致　陛下盡先近臣之心。指揮千百戶、或起艱難、或由勳績劉瑾故阻其替襲難其比試、今日調某衛、明日降某官、又明日充某軍、致　陛下盡失武臣之心。屯田將無而作有、稅粮既免而重徵、法令煩苛、搖手犯禁。官挍連絡觸眼無分。如龍舟競渡。楚習俗也。則張大其事。竟籍其家服器過侈。吳習俗也則張大其事。又籍其家、使富者不自保、貧者無以自存。致　陛止盡失天下軍民之心。且一家之用為財易足也。劉瑾括盡天下之財。富于內庫。非欲為逆暗邀人心。何聚財之多如是耶。一家之居為屋易足也劉瑾盖盡関防之屋。多于內府非欲為逆。屯駐兵馬何聚屋之多。如是耶。一家之乘為馬易足也。劉瑾畜盡西北之名馬。非欲為逆。給發騎兵。何聚馬之多如是耶。中外傳聞劉瑾議將京軍邊軍、更番上操、為張永所阻、覌此知張永此時巳明示異同後來卒成誅逆之功孰非天耶奏將京軍官挍隨回祭掃為張永所阻、信有之。則劉瑾之叛逆不特京師知之。天下知之。至同類亦知之矣。猶　陛下未知也。臣聞京師盜賊之起曰由劉瑾之致。而直隸山東河南盜賊之起。由劉瑾之致臣未詳也。廣東廣西福建盜賊之起曰由劉瑾指差查盤剝削匱竭之致。臣則詳知之江西盜賊之起。由劉瑾指差勘事剝削匱竭之致。湖廣盜賊之起。由劉瑾兩差計處備荒索銀十數萬兩剝削匱竭之致。則臣親詢之。今四川夔保藍五等盜賊之起。由劉瑾之革撫民播州安寧夭苖等蠻賊之起。由劉瑾之庇楊友。及剝削匱竭之致。臣則親審之又聞雲南貴州上夷縱橫盜賊充斥。亦由劉瑾多方誅求。剝削匱竭之致、而前日官軍亂遼東。今日官軍亂寧夏殺守臣。僣立安化。明以劉瑾專權自恣。動搖中外。所當共誅為言。是劉瑾即未自反逼天下人巳盡反矣夫世道治亂、係綱紀。係人才。係風俗。今紀綱大壞。人才大壞。風俗又大壞。猶敢矯誣謗毀。謂亂起　孝宗。至頒之詔旨。謂欲振起綱維。剗革姦弊。曾不思　孝宗聖仁寬大。堯舜禹湯文武之君。殷中宗周成王宋仁宗不能及也。謂　孝宗手致之治。不及劉瑾手輔之治。何前之大治而今之大亂也。臣子為君者諱。　孝宗誠不及。猶當曲諱。况誠　聖治。敢誣而毀之耶。且劉瑾淫毒慘酷羅織害人、如邊粮虧折、塩課拖欠、自有官攢灶戶、今卻追廵撫廵塩、枉道回家、僣宿馹舍、自有杖罪正律、今卻發為民枷號、死罪罰贖之米、不過五十石、今公罪免科、卻罰一千石五百石、是免科之杖反加贖死二十等一十等耶、公罪罰及身死、賍物追及子孫、古有之耶。濁官取受、不能盡無、然一二十兩三五十兩至一百兩亦極矣劉瑾取受、始即三五百兩、繼即一二千兩、繼即一二萬兩、又甚至十餘萬兩、少違其意、應手及禍、以致鎮守司府等官、盡平生而易節、竭阿奉以逃刑、貪者如餓虎、廉者如乞兒、至于取受之廣、無貴賤貧富大小、無不被其害、劉瑾處事、悉多如此、臣久處林下、未能盡知、　陛下試許廷臣直言無隱、自有數其惡者、臣疏遠之言、未足深信、伏望　陛下少霽顏色、將臣面請兩宮、面質皇親府部文武大臣各監老成內臣各科道部属郎署等臣、各守衛團營官兵、各坊市細民、一不如臣之言、臣甘欺罔重罪、臣與劉瑾素不相識、無仇怨劉瑾斥逐正人朝野為空、獨臣一人幸免、前年投無名奏內廷之時。劉瑾常收一二舊德以為明公此疏益不可少然未及上而瑾巳誅矣明對諸臣。許臣忠義。及今又有廵撫之起。臣宜以知巳為報。顧若操戈而入室者。臣受三朝厚恩。誠不忍坐視天下將亂、宗社將危、而不知救。昔崔洪薦郄詵。詵奏洪。王鳳薦王章章劾鳳。安祿山薦顏杲卿。杲卿計祿山。臣敢以一德之私。廢天下公論。忘宗社至計哉。伏望　陛下獨奮乹綱、大義割愛、公處劉瑾以謝天地、謝　祖宗、謝天下、重處臣以謝劉瑾、則大逆以去、大亂可平、

