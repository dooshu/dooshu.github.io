【巡按】


（明）巡按监察御史省称。明张萱之《西园闻见录》卷九三：“我朝初制，历遣监察御史巡抚方隅，或大灾重患，乃遣廷臣行视，谓之‘巡按’，迄事而止，无定员。”《明史·职官志》二《都察院》：“（十三道监察御史）在外巡按……则代天子巡狩，所按藩服大臣、府州县官。诸考察、举劾尤专，大事奏裁、小事立断。……其巡按印曰：‘巡按某处监察御史印’。”清孙承泽《天府广记》卷二三《都察院·事典》：“景泰二年十一月，吏部言：‘广东都、布、按三司官奏巡按监察御史钱听风纪澄清，奸贪敛迹，乞令再巡按一年，以慰民望。’”　（清）巡按监察御史省称。《清史稿·世祖本纪》二：顺治十二年十一月乙酉，“巡按御史顾仁坐纳贿，弃市。丁亥，谕曰：‘国家设督、抚、巡按，振纲立纪……嗣有瞻顾徇私者，并坐其罪。’”清魏象枢《寒松堂全集》卷二《督抚关系封疆告病例当代请等事疏》：“查《会典》内所载，各边督抚患病，不许自奏，听巡按御史勘明转奏，今巡按已经止息，合无督臣有病，许抚臣勘明代奏。”





