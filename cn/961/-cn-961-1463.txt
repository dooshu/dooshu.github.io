黄庭坚　谪居黔南十首

相望六千里，天地隔江山。

十书九不到，何用一开颜。

黄庭坚

黄庭坚　谪居黔南十首

霜降水反壑，风落木归山。

冉冉岁华晚，昆虫皆闭关。

黄庭坚

黄庭坚　谪居黔南十首

冷淡病心情，暄和好时节。

故园音信断，远郡亲宾绝。

黄庭坚

黄庭坚　谪居黔南十首

山郭灯火稀，峡天星汉少。

年光东流水，生计南枝鸟。

黄庭坚

黄庭坚　谪居黔南十首

冥怀齐远近，委顺随南北。

归去诚可怜，天涯住亦得。

黄庭坚

黄庭坚　谪居黔南十首

老色日上面，欢悰日去心。

今既不如昔，後当不如今。

黄庭坚

黄庭坚　谪居黔南十首

啧啧雀引雏，梢梢箸成竹。

时物感人情，忆我故乡曲。

黄庭坚

黄庭坚　谪居黔南十首

苦雨初入梅，瘴云稍含毒。

泥秧水畦稻，灰种畲田粟。

黄庭坚

黄庭坚　谪居黔南十首

轻纱一幅巾，小簟六尺床。

无客尽日静，有风终夜凉。

黄庭坚

