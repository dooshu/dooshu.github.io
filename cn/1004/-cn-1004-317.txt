张耒　范忠宣挽歌二首

晚生长恨老成空，犹及风流正始中。

经国谋猷号名相，传家正直似先公。

回天巨力章犹在，拯溺深言老更忠。

谁念人心吊邦国，新阡客泣白杨风。

张耒

张耒　范忠宣挽歌二首

潇湘卧病吊累沉，赐诏君王用意深。

多士方怀宣父日，苍生竟失傅岩霖。

毡裘他日瞻吾父，丹扆何人附旧箴。

白首门生恩未报，悲词空想薤歌音。

张耒

