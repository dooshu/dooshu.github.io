石谿寺【有唐裴林题额卢肇读书台】

青林藏石磴绀宇逼城隈松雨连山响江云入寺来烟迷题字碣草没读书台客到空怀古庭花岁岁开天宁寺【唐观察使韦宙得江中五铁佛置此改称铁佛寺见危素记】

石龙矶畔寺铁佛事犹传车马有时过堦庭长寂然数峰明返照一树障诸天官舍山窗外钟声到枕边

