○晋公南斗醮词

伏以朱陵境，南昌上宫，御正阳长育之方，行大道生成之化，凡所祈启，必赐降临。臣以愚蒙，叨逢圣日，参荣禁密，荷宠天。常虑庸虚，难胜恩遇，恐行年厄运，宿曜灾凶，有加临刑克之期，有滞塞之数。惟增惕惧，罔敢自安，辄罄丹诚，虔修醮礼，特希冥护，俯降威光，销已往之过尤，解未萌之灾咎。续南极丹书之简，更益年龄；除北都黑之文，重新禄祚。克垂济度，永荷灵恩。无任。

