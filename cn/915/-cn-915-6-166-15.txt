◇奏劾王戎

《书》称「三载考绩，三载黜陟幽明」。今内外群官，居职未期，而戎奏还。既未定其优劣，且送故迎新，相望道路，巧诈由生，伤农害政。戎不仰依尧舜典谟，而驱动浮华，亏败风俗，非徒无益，乃有大损，宜免戎官，以敦风俗。（《晋书·王戎传》）

戎备位台辅，兼掌选举，不能谧静风俗，以凝庶绩，至令人心倾动，开张浮竞。中郎李重、李义，不相匡正，请免戎等官。（《晋书·傅咸传》）

