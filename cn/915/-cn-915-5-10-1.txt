◇废帝归藩诏

皇帝芳春秋已长，不亲万机，耽淫内宠，沈漫女德，日延倡优，纵其丑谑。迎六宫家人，留止内房，毁人伦之叙，乱男女之节，恭孝日亏，悖忄敖滋甚。又为群小所迫，将危社稷，（此二句《魏志》删，从《晋书》补。）不可以承天绪，奉宗庙。使兼太尉高柔奉策，用一元大武告于宗庙，遣芳归藩于齐，以避皇位。（《魏志·齐王芳纪》，又《晋书·景帝纪》）

