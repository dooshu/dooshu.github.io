○对牢祭有违判

〈孟壬具少牢祭仲已。遽执毕入。赞者告已有违。已云：“以备失也，得礼之中，何乃妄告？”俱诣博士定。博士曰：“礼和为贵，岂在争乎？”科赞者不伏。〉

祭礼崇孝，祀事孔明，既前期筮宾，亦将献诹日。於是辟庙门以展礼，所敬在供；列有司而行事，不敢违犯。孟壬义重五经，职惟三命。有丰卷之位，不请田以用牲；明周公之典，据少牢而乃给。然尸祝甚俨，雷洗具陈，刚鬣柔毛，则肥盾；簋普淖，所谓馨香。宰人衔命以抽扃，仲已遽资於执毕。又以举肉，在礼实曰无违；赞者则那，每事奚其不问？患既自掇，争乃增羞。博士勿谓於贵和，赞者终宜於伏罪。

张默之

