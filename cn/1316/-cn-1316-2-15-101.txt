汤县主批给引照身

江山县游杨，

「状告为给引便照事：伏睹设关将以御暴，文引不给，讥察难凭。身带赀本 前往南京生理，旅途往返不无关津盘诘。告乞文引，以便照验，庶使奸细不致混淆，商路程限免为留难。上告。」

汤侯即批云：

「秦关燕壁，路阻且长，倘非弃▉生，未有不苦于盘诘者。今游扬贸易江湖，非区区守故园而老者。与以执照，庶身有照，验关无留难矣。」

