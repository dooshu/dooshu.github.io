古赤壁：

古赤壁，嘉鱼县北六七十里，赭石雄崎，即周瑜破曹处。樵竖时得遗镞沙砾间。北岸乌林，曹所戍守也。悬岸镵额，苏子瞻署之曰「赤壁」。其左就湮，仅见「与弟」字。嘉靖辛亥，华亭莫如忠登其上。记曰：「长公于镵石称与弟云者，固尝偕子由来，表赤壁所在章矣。而赋作于黄州，要以即事寓言，不害为情之所记，俟好古者之自定也。」



