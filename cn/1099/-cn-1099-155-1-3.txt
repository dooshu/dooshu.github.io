○擬論取回都督勇士狀 【 將軍親兵】

臣近見取回許泰家人某等十幾人、某等皆勇悍武夫、將軍必有所私之士止堪殺賊之用、泰託為父子、同以生死、巳非一日矣、今　朝廷方用泰、泰方用此輩、不識　陛下何為而取之。厮養下材。過蒙特召。祖宗以來。並無事例。况此輩姓名。遠在行伍。不識　陛下又何繇而知之。訪得近日盜賊、肆行無忌、所畏者、獨許泰一軍耳。泰所以能使賊畏者。不過敢死當先而巳。此輩正許泰敢死當先腹心之士。若其攻堅陷陣。皆能以一當十。其于許泰。若左右手。不可一時　明矣臣料　陛下不過聞其便捷騎射。欲取而試之耳。可謂長慮而道路流言。洶洶可懼。或謂有人欲忌許泰之成功。或謂姦人陰主此策以剪許技之爪牙。而欲以泰委賊者。此其無稽萬不出此倘相傳播未必不生賊問諜之計也况泰亦武人。未知義命一旦奪其所恃蹤跡孤危加以流言必懷疑豫志日分而氣日索矣欲望其如前日之敢死當先勢必不能。此其關係實非小小。臣愚以為　陛下于某人等。到京之日。姑試其能。即為犒賞或薄加名目。于處置或面賜獎言即還之于泰以終其所事則天下皆謂　陛下神聖不惟深知許泰之功而併與許泰之?牙心腹皆悉知之庶??几邊將知所激勸而賊滅有日矣臣不勝私憂過計、冐昧以聞、

