◇门子弟，听预宿卫近侍诏（大业初）

罪不及嗣，既弘至孝之道，恩由义断，以劝事君之节。故羊鲋从戮，弥见叔向之诚，季布立勋，无预丁公之祸，用能树声往代，贻范将来。朕虚己为政，思遵旧典，推心待物，每从宽政。六位成象，美厥含弘，一眚掩德，甚非谓也。诸犯罪被戮之门，期已下亲，仍令合仕，听预宿卫近侍之官。（《隋书·刑法志》，开皇旧制，门子弟不得居宿卫近侍之官，炀帝乃下诏革前制。又见《通典》一百六十四。）

