【秦王卷衣】

咸阳春草芳。秦帝卷（文苑作卷。）衣裳。玉检茱萸匣。（文苑作带。）金泥苏合香。初芳薰（文苑云。一作动。）复帐。馀辉耀玉（文苑作宝。）床。当须（《类聚》作须臾。）晏（文苑云。一作宴。又作早。）朝罢。（文苑云。一作须臾朝宴罢。）持此赠华（文苑云。一作龙。乐府作龙。注云。一作华。）阳。（○玉台新咏六。文苑英华二百十一。《乐府诗集》七十二。《诗纪》八十一。又《类聚》四十二引裳、香、阳三韵。）

