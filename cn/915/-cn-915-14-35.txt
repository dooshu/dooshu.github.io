◎蔡徵

徵字希祥，初名览，济阳考城人，陈侍中中抚军景历子。梁承圣初，为南徐主簿，太学博士。陈天嘉中，迁始兴王府法曹行参军，历外兵参军，尚书主客郎。太建中，迁太子少傅丞，新安王府主簿，通直散骑侍郎，晋安王府功曹史，太子中舍人兼东宫领直。父忧服阕。袭封新丰县侯。授戎昭将军，镇右新安王谘议参军。至德中，迁廷尉卿。寻为吏部郎，迁太子中庶子、中书舍人。进左民尚书，迁吏部尚书、安右将军，徙中书令。祯明末，权知中领军。入隋，除太常丞。历尚书民部仪曹郎，转给事。卒年六十七。

