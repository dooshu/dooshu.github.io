苏轼　和陶郭主簿二首

今日复何日，高槐布初阴。

良辰非虚名，清和盈我襟。

孺子卷书坐，诵诗如鼓琴。

却去四十年，玉颜如汝今。

闭户未尝出，出为邻里钦。

家世事酌古，百史手自斟。

当年二老人，喜我作此音。

淮德入我梦，角羁未胜簪。

孺子笑问我，君何念之深。

苏轼

苏轼　和陶郭主簿二首

雀{彀弓换成鸟}含淳音，竹萌抱静节。

诵我先君诗，肝肺为澄澈。

犹如鸣鹤和，未作获麟绝。

愿因骑鲸李，追此御风列。

丈夫贵出世，功名岂人杰。

家书三万卷，独取服食诀。

地行即空飞，何必挟日月。

苏轼

