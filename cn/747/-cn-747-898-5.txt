○请蠲免夫役状

衣锦兴国军安国县西市看守宏圣王大邱陵客程仁绍。右。仁绍户税系衣锦北乡，每年先次送纳并足，且仁绍翁祖，去乾宁二年，蒙太祖武肃王给帖，巡看大邱陵，并及四面山林。年前後并无阙失，户内所杂色差配夫役，从前蒙押太祖武肃王批命放免，并本军台命，其祖王批命见在。今县司不委从前看守官中宏圣王大邱陵衮同一例差点，不敢辞论。且仁绍户内盐税米等，先次送纳，不敢逋欠正限。其户内杂色差配夫役甲头等，伏乞元帅大王鸿恩特降批命，念以看守大邱陵年深，不同别事，故户日夜巡看，尚忧阙违，许容下县，准前蠲免。冒犯明庭，伏候王旨，下县指挥。十月日。安国县西市看守宏圣王大邱陵客程仁绍上状。







