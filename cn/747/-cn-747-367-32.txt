○授郭子仪兵马副元帅制

制：昔伊尹与汤合，傅说与高宗合，尚父与周合，故哲后良臣，莫不至合。非贤不，有开必先，久大之业也。公上略宏才，信明谊，受我旄钺，辑宁区夏，典器铭勋，高视前古。实邦家之杰，岂独为予？社稷之卫，可独弼予。节制咨谋，安危斯属，惧朕之不称也。往钦哉！司空子仪可兵马副元帅，主者施行。

