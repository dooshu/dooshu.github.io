玉台观

〔一〕滕王造


中天积翠玉台一云虚遥〔二〕，上帝高居绛节朝。遂有冯夷来击鼓〔四〕，始知嬴女善吹箫〔五〕。江光隐见鼋鼍窟〔六〕，石势参差一云差池乌鹊桥。更肯一云有红颜生羽翼吴作翰，便应黄发老渔樵。

〔一〕玉台观：《方舆胜览》：在阆州北七里，唐滕王尝游，有亭及墓。

〔二〕中天：《新序》：魏襄王将起中天台。 玉台：汉《郊祀歌》：游阊阖，观玉台。应劭曰：阊阖，天门。玉台，上帝之所居。

〔三〕冯夷：《洛神赋》：冯夷鸣鼓，女娲清歌。

〔四〕吹箫：《列仙传拾遗》：萧史善吹箫，日教弄玉作凤鸣。居数年，吹箫似凤声，凤皇来止其屋，公为作凤台。

〔五〕鼋鼍：《海赋》：或屑没于鼋鼍之穴。





