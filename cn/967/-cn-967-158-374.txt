李弥逊　同坐客赋席牡丹酴醿海棠三首

品题芳事有春工，姚魏风流胜浅红。

莫傍沉香亭北看，只宜卮酒对山翁。

李弥逊

李弥逊　同坐客赋席牡丹酴醿海棠三首

珊瑚碧树小明月，散凭借间无尽香。

伏雨阑风常不惜，为君高处踞胡床。

李弥逊

李弥逊　同坐客赋席牡丹酴醿海棠三首

胭脂着雨弄馀妍，力挽人晖上舞筵。

谁道卷纱红映内，杜陵正欲补遗篇。

李弥逊

