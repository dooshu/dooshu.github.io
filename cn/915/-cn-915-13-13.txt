◎王

字督朗，小名沙弥，北海剧人，秦丞相王猛六世孙。魏永安初，除员外散骑侍郎，征署广平王开府功曹史，不就。神武以为中外府功曹参军、常山王演友。齐受禅，行太原郡事；废帝时以司马领吏部郎中；孝昭即位，除散骑常侍；武成即位，历东徐州刺史、秘书监；武平初，迁大鸿胪，加仪同三司。齐亡入周，为仪同大将军、太子谏议大夫。隋开皇元年卒，年七十一，赠仪同三司曹州刺史。

