曾几　即事

野寺山家两寂然，小窗下有白头禅。

微风不动炉烟直，永日方中树影圆。

隐几读书长竟夕，闭门觅句可忘年。

幸无驷马高车客，触忤幽人到眼边。

曾几

曾几　即事

朝随粥鱼作，夕与栖鸟眠。

中间复何事，野饭炊山田。

摩腹步修庑，披襟坐南轩。

薰炉郁佳气，茶鼎浮轻烟。

閒开竹窗帙，静憩蒲团禅。

庶几永白日，亦用销残年。

曾几

