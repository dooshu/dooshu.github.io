【明君篇】

明君御四海。听鉴尽物情。顾望有谴罚。竭忠身必荣。兰ぇ（《晋书》作芷。）出荒野。万里升紫庭。茨草秽堂阶。扫截不得生。能否莫相蒙。百官正其名。恭己慎有为。有为无不成。暗君不自信。群下执异端。正直罹浸（乐府作谮。《诗纪》云。一作谮。）润。奸臣夺其权。虽欲尽忠诚。结舌不敢言。结舌亦何惮。尽忠为身患。清流岂不洁。飞尘浊其源。歧路令不迷。未远胜不还。忠臣立君朝。正色不顾身。邪正不并存。譬若胡与秦。胡秦（《宋书》、乐府作秦胡。）有合时。邪正各异津。忠臣遇明君。乾乾惟日新。群目统在纲。众星拱（《晋书》作共。）北辰。设令遭暗主。斥退为凡民。（《晋书》作人。）虽薄共（《晋书》作供。）时用。白茅犹可（《晋书》作为。）珍。（《诗纪》云。一作为珍。）冰霜昼夜结。兰桂摧为薪。邪臣多端变。用心何委曲。便僻（《宋书》作辟。）顺（《宋书》、乐府作从。）情指。动随君所欲。偷安乐目前。不问清与浊。积伪冈时主。养交以持禄。言行恒相违。难餍其□谷。昧死射（《晋书》作则。）乾没。觉露则灭族。（○同上）

