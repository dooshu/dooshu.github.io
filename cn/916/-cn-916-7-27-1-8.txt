【行路难二首】

君不见长安客舍门。倡家少女名桃根。贫穷夜纺无灯烛。何言一朝奉至尊。至尊离宫百馀处。千门万户不知曙。惟闻哑哑城上乌。玉阑（《类聚》作兰。乐府作栏。）金井牵辘轳。丹梁翠柱飞流（玉台作屠。乐府同。又注。一作流。）苏。香薪桂火炊雕胡。（《类聚》作凋□。乐府、《诗纪》并云。一作□。）当年翻覆无常定。薄命为女何必（《类聚》作必已。）粗。（文苑作心已粗。注云。一作必已粗。一作何必粗。○玉台新咏九。《乐府诗集》七十。《类聚》三十及文苑英华二百并作吴均。《诗纪》九十二。）

君不见人生百年如流电。心中坎□廪（乐府作坎Б。）君不见。我昔初入椒房时。讵减班姬与飞燕。朝逾（文苑作踏。注云。一作逾。）金梯上凤楼。暮下（文苑作入。注云。一作下。）琼钩息鸾殿。柏梁（玉台作台。乐府同。）昼夜香。锦帐自飘□。笙歌枣下曲。（玉台作□上吹。乐府作膝上吹。文苑云。一作膝上吹。）琵琶陌上桑。过蒙（文苑作叨。注云。一作蒙。）恩所赐。馀光曲沾被。既逢阴後不自专。复值程姬有所避。黄河千年始一清。微躯再逢永无议。（文苑作义。注云。一作议。）蛾眉偃月徒自妍。傅粉施朱欲谁为。不如天渊（文苑作泉。注云。一作渊。）水中鸟。（文苑作凫。）双去双飞（文苑作归。乐府同。）长比翅。（文苑作翅。按当作《羽皮》。○玉台新咏九。文苑英华二百。《乐府诗集》七十。《诗纪》九十二。）

