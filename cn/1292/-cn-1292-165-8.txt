◇　蓄英

登九灵兮游神，静女歌兮微晨。悲皇丘兮积葛，众体错兮交纷。贞枝柳兮枯槁，枉车登兮庆云。感余志兮惨栗，心怆怆兮自怜。驾玄螭兮北征，{曰彡}吾路兮葱岭。连五宿兮建旄，扬氛气兮为旌。历广漠兮驰骛，览中国兮冥冥。玄武步兮水母，与吾期兮南荣。登华盖兮乘阳，聊逍遥兮播光。抽库娄兮酌醴，援《瓜包》瓜兮接粮。毕休息兮远逝，登玉轫兮西行。惟时俗兮疾正，弗可久兮此方。寤辟□兮永思，心怫郁兮内伤。



