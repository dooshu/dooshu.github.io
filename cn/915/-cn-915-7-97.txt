◎徐爰

爰字长玉。（《释文叙录》作「季玉」。）初名瑗，南琅邪开阳人。仕晋为琅邪王大司马府中典军。至宋元嘉中，累迁殿中侍御史，转南台侍御史始兴王浚後军，迁员外散骑侍郎。孝建初补尚书水部郎，转殿中郎，进尚书右丞。迁左丞，大明中领著作郎，迁游击将军。景和初为黄门侍郎，领射声校尉，封吴平县子。泰始初，例削封，改领长水校尉兼尚书左丞，寻除太中大夫，徙付交州。还，除南康郡丞。後废帝即位，以为南济阴太守，除中散大夫。元徽三年卒，年八十二，有《宋书》六十五卷，集十卷。

