方岳　题偶爱

每评吾郡佳山水，当以水西为最奇。

径向水西非具眼，不眠偶爱不渠知。

方岳

方岳　题偶爱

长汀宜日山宜雨，尽在鸥看鹭听中。

想见夜寒留客醉，倚阑拍手唤渔篷。

方岳

方岳　题偶爱

随行茶灶曾同宿，看尽朝岚与夕霏。

一片诗愁夜渺渺，树林深处见僧归。

方岳

方岳　题偶爱

溪云莫怪尘埃面，更与青山把一杯。

未省此诗容写否，闻渠曾识谪仙来。

方岳

