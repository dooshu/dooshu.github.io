○拜客宴会

除书既下、其本地乡绅、想见父母丰采或所得美缺、亲知代为欣幸、到门投刺、欲面晤者宜即倒屣虚心请教地方大老负重望者亦须谒见、或有招饮、如期恭赴、不特藉申欵接、亦使之得瞻才品、一年内外、酌交情厚薄、致函候谢方见精神周到声气流通每见拘牵之士以不会客、不赴席、自标高异其意不过惜小费、并省将来酬荅耳、然迩来交接颇寡、苟非美缺、贺饯者亦寥寥、无复虑此矣、

