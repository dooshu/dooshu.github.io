○罢夜试进士敕

秋来赴举，备有常程，夜後为文，曾无旧制，王道以明规是设，公事须白书显行，冀盛观光，尤敦劝善。每取翰林学士，往例皆试五题，共观笔下ゼ词，不俟烛前构思。其进士并令排门齐入就试，至门开时试毕，内有先了者，上历画时，旋令先出。其入策亦须书试。应诸科对策，并依此例。馀准前後敕格处分。

