【陇头水】

〖文镜秘府云。刘氏云。吴人徐陵。东南之秀。所作文笔。未曾犯声。唯横吹云云。亦是通人之弊。案此诗文苑英华作张正见。今两存之。〗

陇头流水急。（合璧事类作急水流。）水急行（合璧事类作流水急。）难度。半入隗嚣营。傍侵酒泉路。心交赠宝刀。小妇裁纨素。欲知别家久。戎衣今已故。（○文镜秘府论西卷。又合璧事类别集三作横笛曲。引首二句。）

