陈耆卿　閒居杂兴六首

稷契不明经，伊傅不决科。

方册镌勋名，千古光不磨。

百年等一死，自立须嵯峨。

啾啾候虫鸣，辛苦如之何。

陈耆卿

陈耆卿　閒居杂兴六首

墙西几筼箉，我昔手所种。

年来饱风露，锦绷纷错综。

种善如种竹，此语全擎诵。

眇然方寸间，仁不可胜用。

陈耆卿

陈耆卿　閒居杂兴六首

我不学楚人，滋兰以自馥。

亦未羡东陵，种瓜以混俗。

富贵自有时，贫贱宁可欲。

达则济四涨，穷则独善足。

陈耆卿

陈耆卿　閒居杂兴六首

狂飙卷春去，永日送夏来。

天地一剧戏，役人如婴孩。

借使长青春，人生能几回。

仰羡松心坚，雪里常崔嵬。

陈耆卿

陈耆卿　閒居杂兴六首

炉烟上痚棂，闭户白日静。

尧舜亦人耳，万善吾所性。

纸上空支离，言外独辉映。

一笑千载宽，此乐无终竟。

陈耆卿

