东蛮


《东蛮》，言既克东蛮，群臣请图蛮夷状，如《周书·王会》也。第十二。

东蛮有谢氏，冠带理海中。自言我异世，虽圣莫能通。王卒如飞翰，雕　骇群龙。轰然自天坠，乃信神武功。系虏君臣人，累累来自东。无思不服从，唐业如山崇。百辟拜稽首，咸愿图形容。如周《王会》书，永永传无穷。睢盱万状乖，咿嗢九译重。广轮抚四海，浩浩知皇风。歌诗铙鼓间，以壮我元戎。

《东蛮》二十二句，句五字。





*　*　*



[1]　隋书，底本作《晋书》，按后引文字实出《隋书》，据改。





