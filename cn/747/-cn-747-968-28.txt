○请增贡举额数奏（天三年二月礼部）

伏以朝廷累年多事，道途艰辛，在远举人，并阻随计。逐年所司放榜，人数不常，量其少多，临事增减。今者干戈稍弭，水陆渐通。举人等皆负笈担簦，裂裳裹足，来求试艺，竞切观光。虽人数不广於近年，而贡籍颇甚其屈誉。至於俊造，亦有其人。臣今欲於去年数外，更放三数人，伫开劝诱之门，以赞文明之运。已选今月二十一日放榜，伏候进止。

