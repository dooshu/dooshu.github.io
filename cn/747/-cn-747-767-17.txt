○谒升仙太子庙诗题後

余大中八年，为前渭南县尉。居伊洛，常好娱游。春夏之交，独登嵩少。路由缑岭，谒升仙太子庙。霞之志，於斯浩然。遂构诗一章，用申凝慕。今者谬尘枢务，已及四年。忽睹成庶大夫奏牒，请以元元庙李尊师配住宾天观。则知缑岩灵宇，仪像重新。辄写书诗寄王公，请标题於庙内。乾符四年闰二月三日，开府仪同三司行门下侍郎兼兵部尚书平章事监修国史郑畋记。

陈黯

黯字希孺，颍川人。举进士。计偕十八上而不第，隐居同安。

