郑少微


少微字明举，成都人。元祐三年（1088）进士。以文知名，仕不偶。崇宁初，入元符上书邪下籍。政和中，曾知德阳。晚号木雁居士。

鹧鸪天

谁折南枝傍小丛。佳人丰色与梅同。有花无叶真潇酒，不问胭脂借淡红。

应未许，嫁春风。天教雪月伴玲珑。池塘疏影伤幽独，何似横斜酒盏中。

思越人

集句

欲把长绳系日难。纷纷从此见花残。休将世事兼身事，须看人间比梦间。

红烛继，艳歌阑。等闲留客却成欢。劝君更尽一杯酒，赢得浮生半日闲。







