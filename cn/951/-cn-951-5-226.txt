艾性夫　用言客谈奉谢

倦游太史牛马走，作赋先生亦乌有。

杞国天摧只自惊，梁国瓠落知谁要。

青津碧荻寒不枯，园丘紫柰天下无。

嵩南少华梦可到，仙人鸿宝今无书。

霜煎雪逼梅花少，不向春风怨枯槁。

万古乾坤苍狗云，一天风雨黄鸡晓。

艾性夫

艾性夫　用言客谈奉谢

门外黄尘透日飞，山中白发得春迟。

一身冠屦聊存古，半语诗书不入时。

佳桥尽从中路变，苍松独到岁寒知。

黑牛白犊今无验，空遣闲愁上两眉。

艾性夫

