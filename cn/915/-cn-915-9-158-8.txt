◇与诸儿书论家世集

史传称安平崔氏及汝南应并累世有文才，所以范蔚宗云：「世擅雕龙，然不过父子两三世耳，非有七叶之中，名德重光，爵位相继，人人有集，如吾门世者也。」沈少傅约常语人云：「吾少好百家之言，身为四代之史。自开辟已来，未有爵位蝉联，文才相继，如王氏之盛者也。汝等仰观堂构，思各努力。」（《梁书·王筠传》，《南史》二十二。）

