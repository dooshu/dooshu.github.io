○陵寢紀後序

史臣贊曰、臣按山海經、荊山之首曰景山、葢我純德山發于終南、經大華二室桐栢、然扶輿磅礴、為內方大別、南際漢而清淑欝葱之氣、乃鍾茲山、奠雲夢、配衡嶽、又天子岡之名、若素定者、豈非所謂天作高山者邪。先是其山居民嘗夢先帝幸其家。覩王者儀衛甚盛。又其家人時見有神物焉蜿蜒伸蠖于其屋梁未??几　上為　睿考卜兆。正直其地。及我　獻妣南祔則山靈託物。以告異石之處川后安流而增久涸之漲。又甘露之降于陵樹者再焉。昭哉天之、篤我明祐也。既鍾美茲山矣。乃或先期而兆吉。或後事而告祥。肆我　皇上。慎終大孝。求端昭受。動協厥宜葢　聖上之、于天道。相為流通。往來相應之妙。是豈尋常之所能測哉。

