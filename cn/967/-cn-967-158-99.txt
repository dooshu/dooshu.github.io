李弥逊　次韵王才少师杂花五首

春同著物本无殊，姑射偏成玉雪肤。

独笑浮花媚凡目，水边疏影不生孤。

李弥逊

李弥逊　次韵王才少师杂花五首

酒染凝腊密染香，一枝聊发次公狂。

小楼准拟来仟驭，明日红云绕树芳。

李弥逊

李弥逊　次韵王才少师杂花五首

嫩蕊商量渐满枝，刘郎对境久忘机。

折来不拟供樽俎，要与游蜂作伴归。

李弥逊

李弥逊　次韵王才少师杂花五首

桃红深浅漫成堆，犹喜霜葩缀旧枝。

唤取张卢来共醉，莫随风雨便分披。

李弥逊

李弥逊　次韵王才少师杂花五首

不禁花恼曲江头，欲对清尊舞沐猴。

留得春红撩客恨，争如庭草解忘忧。

李弥逊

