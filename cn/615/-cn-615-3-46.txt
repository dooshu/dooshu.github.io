纪四十六 武宗正德十年乙亥至十一年丙子


明通鉴卷四十六
纪四十六起旃蒙大渊献，尽柔兆困敦、凡二年。
武宗毅皇帝
正德十年
春，正月，癸亥，享太庙。薄暮乃成礼还。
乙丑，以大祀天地，誓戒致斋。比夜、乃传旨免朝。
戊辰，大祀南郊。是夜，漏下二鼓始还宫。【考异】享太庙，不常书，此以薄纂讥失礼也。《实录》，享太庙不书薄暮，而证之王仪佐疏中，苔“正月初五日躬祀太庙，薄暮方出行礼”。故《明史》于太庙、南郊皆书“薄暮”，今据之。
乙亥，大学士杨廷和等，“请谨视朝之节以观示臣民，严官卫之防以消弭祸变。”庚辰，吏部尚书杨一清等言：“比岁视朝太稀，又复大晚，或日西，或薄暮。入春以来，渐至昏夜，日月之光既远，上下之情不达。”又言：“陛下亲阅禁兵，以天子之尊行将帅之事，以禁密之地为攻战之场，震撼喧呼，以夜继日。既无警跸之规，复乖堂陛之分。”皆不报.
于是六科给事中李阳春、十三道御史于鏊等皆以为言，而给事中王良佐言尤切。其略曰：“郊庙之祀，天子必省牲，必誓戒。散斋致斋、有常期，有专所。当祭之日，夙驾而往，行礼之际，无贰尔心，期昭假也。迩者正月初五日躬祀太庙，薄暮方出行
1231
明通鉴卷四十六
礼，则登献夙戒之馐不将败恶，与祭敛戢之容不浸懈怠者寡矣。初十日郊祀，初七日当誓戒。臣等导驾，与百官具朝服候至夜漏下，忽见执驾之人一呼而散，宿卫之士群噪而奔。臣等伫集左掖，昏暗中传闻免朝，不知旨从何出，皇惧失措，徘徊久之。至初九日，车驾当临斋宫，百官莫不晨趋以俟。乃薄暮方往，仓卒至坛行礼，行礼甫毕、旋即下营。臣愚不知陛下此行果事天邪，抑游幸也?及次日,驾还,复至夜分,城门失启闭之常,禁闼纵 驰骋之乐，一切非时与制矣。又，凡令节大朝贺每至昏暮，而司晨之官尚报卯时，传之四方，所损非细，乞自今，祭祀朝贺之期，经筵讲书之候、起居寝兴之节，务各及时遵制举行，则事天事祖与百凡纲纪，无不毕张矣。天下幸甚。”不报。
是月，小王子犯潮河川。
御史张翰上言：“旬日以来，民间相传，谓朝廷欲博选女子以充后宫。凡有女之家，未字者不择婿而配，及笄者不备礼而成，甚至藏于姻党之家，致帷薄之议。京师如此，传之天下，惊疑益甚。上亏圣化，下致彝伦。乞敕礼部榜谕，以解万民之惑。”不报。
寻有无赖子数辈，挟二媪为媒氏，乘夜猝入李姓者家，强舁其女去。次夕，复强舁祁氏女、不从，相诟争，为逻卒所获。诘其名，乃蔡明、冯玉、吴纲、安亨也。锦衣卫以闻，诏令都察院禁约之，入心始安
二月，庚寅，直隶定远县流寇之乱，妇女不受贼污而死者，有司奏请旌表居氏、丁氏等凡五十六人。礼部议：“立坊、人众不能遍及，宜如近例刻石于旌善亭以彰贞烈，入给银三两以资敛葬。”报可。
巡按广东御史高公韶奏：“韶州故有唐宰相张九龄祠。考九龄子拯为伊阙令时，安禄山陷河洛，拯不受伪官，坚守臣节，忠义著闻，而独遗从祀，似为阙典。”礼部议覆，祔祀九龄祠。时部议
1232
纪四 十六
又请以故大学士邱濬祔祀苏轼于琼州奇甸书院，亦从之。
辛卯，免南直求、凤阳等府、滁、徐二州及中都留守司所属州、县、卫、所被灾者去年秋粮。
丁酉、给西域乌斯藏大德法王诰命。上崇信西僧、常袭其衣服演法。内厂有绰吉我些儿者，出入豹房有宠，遂封大德法王。至是，遣其徒二人还乌斯藏、请给国师诰命如大乘法王例，岁时人贡，且得赍茶以行。礼部尚书刘春持不可，上命再议。春执奏曰：“乌斯藏远在西方，虽设四王抚化，其来贡必有节制，使不为边患。若许其赍茶，给之诰敕，万一假上旨以诱羌人，妄有请乞，不从失异俗心，从之则滋害。"奏上，罢赍茶，卒与诰命。【考异】事见《明史·春传》、证之《实录》，在是月丁酉，今据之.
乙卯，寇入延绥、宁夏地方。时总督彭泽奏：“甘肃稍宁，宜令邓璋处置陕西，一省有总制、总督、恐多牵制。”并以疾乞休致，不许，至是兵部议：“令泽将原调延绥、固原人马发回本处防御。”从之。
三月，丙寅，大学士杨廷和丁父忧，请回籍守制，上令内阁吏部查奏起复例。廷和不俟复，上疏言：“臣自母丧至今，不得见父者十有四年，一旦抱恨终天，冀得早从礼制，亲视殡葬，此心庶可少安，陛下幸以礼全臣，臣今五十六岁，计制满不及六十古者大夫七十致仕，臣若未即就木，尚有十年堪备任使。是臣以三年报父，以十年报陛下，是尽孝之日少，尽忠之日多也。用是不俟查覆，辄敢以情上渎。惟陛下察其愚衷、不使臣以哀苦抑郁成疾，虽臣父亦衔结于九原矣，”不允。【考异】《明史·本纪》，廷和丁忧在是月壬申，证之《实录》系丙寅。盖廷和三请始雁奔丧，《本纪》盖据其得请之日牵连并记耳。今据《实录》。凡三请，壬申，始得旨令奔丧，敕给驿、遣行人一员护送，仍俟葬毕起复。比廷和至家、复三疏辞，始听终制。阁臣之得终父母丧者，自廷和始也。
癸未，广东布政使罗荣等入觐，各言镇守内臣入贡之害。礼
1233
明通鉴卷四十六
部尚书刘春因列上累朝停革贡献诏旨，且言四方水早盗贼军民困苦状、乞罢诸镇守内臣，不纳。
谪户部主事戴冠为广东乌石驿丞。冠在户部，见宠幸日多，麋禄多耗，乃上疏极谏。其略曰：“古人理财，务去冗食。近京师势要家，子弟僮奴、苟窃爵赏，锦衣官属，数至万余，次者系籍勇士，投充监局匠役，不可数计，皆国家蠹也。岁漕四百万石，近水早，所人不及前而岁支反过之，计此辈所耗，盖三之一、陛下何忍以赤子膏血，养此无用之蠹乎？兵贵精不贵多，边军生长边上，习战阵，足以守御。今遇警辄发京军，而宣府调人京操之军，屡经臣下论列、坚不遗还，不知陛下何乐于边军，而不为关塞虑也？天子藏富天下，务鸠聚为帑藏，是匹夫商贾计也。逆瑾既败，所籍财产不归有司，而贮之豹房，遂创新库。夫供御之物，内有监局，外有部司，此库何所用之？"疏人，上大怒，遂有是谪。
夏、四月，丙辰，下江西副使胡世宁于狱。初，宁王宸濠闻世宁劾己、大怒，乃奏世宁离间，列其罪、遍赂权幸、必欲杀世宁。章下，右都御史李士实，宸濠党也，与左都御史石玠等劾“世宁狂率，当治”。命未下，宸濠奏复至，指世宁为妖言、乃命锦衣官校逮捕。时世宁迁福建按察使、闻之，间道走京师、自系都察院，复奏其畏避掩饰，得旨，“下镇抚司拷掠”。
于是，御史徐文华言：“世宁之论宁府，非特为朝廷，亦为宁王虑也。安有所谓妖言诽谤，离间懿亲者耶！宁府隐蔽之事，岂惟世宁知之、痛之，忧之，中外之臣亦知之，痛之，忧之矣。但人多顾忌。而世宁则忠于谋国耳。乃以出获罪，始令御史逮系，复发官校捕解，世宁恐惧，间关赴诉，其情盖有难于显白者，夫人臣上为国家，下为宗室、发愤毕诚，图画安危，言适启其口而灾旋逮于身，亦可哀已。比见宁王乞护卫则予护卫，乞屯田则予屯田，凡玺书之褒嘉，恩礼之稠叠，诸宗藩未能或之先也。威势
1234
纪四十六
日以张大、失今不戢，容有纪极乎！江西之臣畏其隐祸，莫敢显言。世宁一言及之、置之重法，并日谁复敢为陛下言者！臣以为杜天下之口，夺忠鲠之气，弱朝廷之势、长宗藩之威、招意外之虞，皆自今日始，可不为寒心哉！乞履霜谨始，曲赐优容，庶远僭逼之嫌，全治安之体。”不听。
世宁于狱中三上书言宸濠逆状，卒不省。系岁余，言官程启充等又交章论救，杨一清以危言动钱宁，乃论谪戍。居三年而宸激果反。【考异】《纪事本末》、《明书》及《宪章录》皆记世宁下狱于十年十月、盖据其谪戍辽东牵连并记耳。《明史·世宁传》在九年、而末言“岁余论谪戍”、则下狱在九年，谪戍在十年也。今证之《实录》书是月丙辰，从之.
闰月，辛酉，以吏部尚书杨一清兼武英殿大学士，入内阁预机务。先是一清再推内阁不用，及是杨廷和以忧去，遂代之。一清言：“累朝简用内阁，皆翰林馆阁之英，其自别衙门进者，仪有李贤、薛瑄，盖极一时之选。近年援此滥及，士林以为訾议。如臣者，论才行既非前李贤、薛瑄之伦，又出今刘春、蒋冕之下，顾使处非其据，必至自贻罪愆。”疏人，温旨趣令供职，不必固让。一清再辞新命，不许。
戊寅，召总制甘肃左都御史彭泽还。初，泽奉命未至，贼遣兵分掠赤斤、苦峪诸卫，声言“与我金帛数万，乃归城印。”泽抵甘州，谓番人嗜利，可因而款也。遣通事马骥谕，“还侵地及王，当予重赏。”莽苏尔即满速儿，见前.伪许之、洋即赐舍音和珊即写亦虎仙,见前,以币二千、银酒枪一往赂、未得报、泽辄奏“番酋 悔过效顺，事已平”，上乃召泽还。巡按御史冯时雍言：“城未归，泽不宜遂召，”不纳。既而哈密卒不能复。
癸米，兵科给事中安金奏言：“京师四方之则，比年俗尚太奢，宴会丰腆，居室宏丽，锦绣珠玉下饰于倡优、庵院祷祠深惑乎民庶。乞严加厉禁。”会南京吏部郎中欧阳诰奏请续增问刑条
1235
明通鉴卷四十六
例，礼部议“以禁止奢俗增人例中，通行天下，”报可。时大臣有设宴以会钱宁者，一席之费遂至千金。盖风俗之坏，自上导之、虽有禁令，徒为具文耳。
内戍，时方建乾清、坤宁二官，役重费繁，而内官监复请营太素殿及天鹅房、船坞等工。大学士梁储偕同官靳贵、杨一清切谏，不听。
是月，以陆完为吏部尚书。王琼始擢户部尚书，至是改兵部，代完也。是时廷议以尚书首推彭泽，而琼以中官之援，内批特用,由是泽与琼遂有隙。乌梁海朵颜卫入寇。时朵颜都督有花 当者，恃险而骄、数请增贡加赏，不许。至是，花当子把儿孙以千骑毁鲇鱼关，人马兰谷大掠.参将陈乾及指挥谈茂、千户马英、百户田营等，皆力战死之。【考异】事见《明史·三卫传》。《实录》统系之六月下，盖据遣桂勇往御之月日，故其叙马兰谷之役，系以“初”字。《明书》及《宪章录》皆系寇马兰于闰月，今从之。惟《宪章录》谓“朵颜通小王子部落乌梁海入寇“，误也。乌梁海即朵颜三卫，与小王子部落自别。《明史·传》中但书“陈乾战死”，其谈茂、马英等据《实录》增。
五月，壬辰，云南赵州永宁卫地震、逾月不止，有一日二三十震者。黑气如雾，地裂水涌，坏城垣、官廨、民居不可胜计。死者数千人、伤倍之。地道之变，此为最烈云。
戊戌，礼部尚书刘春奏：“西番俗信佛法，故祖宗承前代之旧，设立乌斯藏诸司及陕西洮、岷、四川松潘诸寺，令化导番入，许之朝贡、贡期人数，皆有定制。比因诸番僻远，莫辨真伪，中国逃亡罪入，习其语言，窜身在内，又多创寺请额，番贡日增，宴赏繁费。乞严其期限，酌定人数。每寺给勘合十道，缘边兵备存勘合底簿，比对相符，方许起送。并禁自后不得滥营寺宇。”报可。
是月，都察院左都御史石玠迁户部尚书，彭泽还任左都御
1236
纪四十六
史，起前金都御史王璟为右都御史。
六月，庚申，起致仕参政吴廷举为广东右布政使兼按察司副使。 时岭西猺贼窃发，廷臣荐廷举才略可任，故有是命。
己巳，朵颜卫花当等分道内侵，命都督佥事桂勇充副总兵官御之。虏率五百骑人板场谷，千骑人神山岭，又分掠水关洞。勇统团营西官厅三千人守马兰谷。花当退屯红罗山，遣其子入朝请 罪，诏释不问。
辛未，大学士梁储等言：“近窃闻圣驾自西安门出外，经宿而回，不知临幸何所？臣等初闻，未敢遽信，既而道路相传，众口藉藉、使臣等心志忧惶，神魂飞越。窃惟天子出入，必备法驾，传警跸，将士环列，百官扈从，所以严至尊之分，防意外之虞也。且如南郊大祀，不过一宿，虎贲之旅，鹰扬之将，周旋左右、而直庐拱卫官军万余，警柝之声，夜以达旦，至于皇城各门，亦令勋戚把守，祖宗之法，至为详备。今圣驾无故而出，不知防卫者何兵，扈从者何人，居守者何官，文武群臣，茫然不闻。万一衔蹶之虞，寇盗之变，出于意外之所不及，未知何以备之？夫千金之子，坐不垂堂，况陛下一身，乃宗庙社稷之主，纵不为身惜，独不为宗庙社稷计乎！此必有左右群小，贡谀希宠，倡引事端，蛊惑聪听。伏乞陛下端拱深居，严内外出人之防，正堂陛尊卑之分，戒非时之宴游，屏无益之玩好。仍遣查究导引出人之人，置之于法，以彰刚断之德，解臣民之疑，宗社幸甚。”疏人，不报。
秋，七月，乙米，俞谏讨汇西贼徐九龄，平之。初，谏至建昌，九龄率其党奔湖广，已，复攀舟遁还醴源.诸军进蹙之。丰 城知县吴嘉聪率众先登、禽其从颜日和等二十……人。余贼冲人，高安主簿袁瑶败之、瑶亦战死。九龄引众夜遥，雨使宗玺扼之于青头冈，会南昌同知汪颖兵合击之、斩九龄及其党余长子、徐九祥等，前后禽斩首从四百八十一人，俘一百四十一人，醴源遂
1237
明通鉴卷四十六
空。捷闻，进谏右都御史，巡抚如故，
己亥，建太素殿成、比旧尤华侈。凡用银二十余万两、役军匠三千余人，岁支工米万有三千余石，盐三万四千余引。是时工役繁兴，禁中自乾清大役外、如御马监、钟鼓司、南城豹房、新房、火药库，皆一新之。中外因缘为利，权奸、奄人所建庄园、祠墓及香火寺观，皆取给于此。时以为木妖土灾云
是月，总制陕西邓璋奏：“虏人瓦亭、隆德等处，官军御之，斩首五级，千户王友等九人死之。”【考异】《明史·五行志》书足年“七月、文安水忽圄立，是日大寒、结为水柱、高围俱五丈，中空旁穴。数日而贼至，民避穴中，坐全者甚众。”弇州《史乘考误》、谓“语本杨慎《丹铅余录》。《录》 言正德中事，士人谓之‘何偶’，此固灾异也，不知五文之冰穴藏得儿许人，又不知不为照见否、不冻死否？我能往、寇亦能往，避兵之说，恐未可信也。”按文安被贼乃六年事，故《二申录》载之六年辛未。似为近之，若《实录》则十年七月并无此事也。今附识于此，不人正文，以年月恐误耳
八月、内寅，小王子以十万余骑自花马池入固原，联营七十余里，肆行劫杀、城堡为空。巡按陕西御史常在，奏劾总兵官潘浩、都御史边宪及太监廖堂等，诏遣给事中一人往会巡按御史勘实以闻。【考异】《明史·本纪》系犯固原于是月丙寅。据《实录》、巡按御史幼潘浩等事在九月，奏称“八月十二日，虏自花马池人固原”。是月乙卯朔、丙寅即十二日，史盖据原奏中语也，今从之。《明史稿》同。
是月，礼部尚书刘春以忧去。春掌礼三年，慎守彝典，宗落请封请婚、及文武大臣祭葬赠谥，多所裁正。至是，以吏部左侍郎毛纪代之。
九月，辛卯，小王子犯陇州，其别部额布勒复犯洮、岷。命右都督张洪充总兵官，提督陕西军务、领京营兵五百人以行。洪以兵少，请调宣府、辽东兵五千，许之.
给事中安金等言：“延、宁、甘、陕兵可十万，素称雄劲、何
1238
纪四十六
必复出禁军、调度往返，动以旬月，又远赴数千里外，迟回道路，而寇已过河矣。况三屯营山海关兵马，俱以应援蓟州，密迩京师，备亦未可轻撤。”诏“已有处分”，不纳。
壬寅、起前总制江西左都御史陈金、总督两广军务兼巡抚。时府江贼王公珣等为乱，廷议起金讨之.故有是命。
冬，十月，庚申，兵部尚书王琼奏：“首级论功，乃羸秦之弊政，行之边方，犹未为害，未有内盗窃发而行首功之令者也。顷年盗起，部臣谬建此议，差官纪功、但凭耳记，致使官军惟贪首功，无志灭贼。如江西、四川等处，妄杀平民，何止千万，官日滥升，贼复弥炽，皆是故也。向使下令领军官，有能剿灭剧贼者，不吝升赏，惟不许开报首功，则岂有今日之弊哉！"从之，遂革前议。
甲子，以水灾免南直隶长洲、常熟、嘉定及苏州卫秋粮.
丙寅、浙民日者曹祖，告其子鼎为建昌侯张延龄家奴，与延 龄谋不轨状,击登闻鼓上诉、诏下之狱,将集廷臣鞫之,祖忽仰 药死。时上颇疑延龄,复命刑部穷诘祖死状,而狱无左证,事遂 寝，然自是上亦疏鹤龄兄弟，遂罢朝参。【考异】事见《明史·外滅传》。证之《实录》，言“寿宁侯鹤龄兄弟”，盖延龄实主之也，《明史》又言“延龄后为指挥司聪所讦，并及祖前所首事”，是前后皆延龄一人事，而祖之死，核之延龄后杀司聪、焚其尸，则祖死亦必延龄为之，特廷臣畏势，不敢穷诘耳。今仍据《明史》本传。
是月，擢河南布政使孙燧为右副都御史，巡抚江西。初，宁王宸濠有逆谋、巡抚王哲死、董杰代之，仅八月亦死。自是任汉、俞谏皆岁余罢归。燧以廷臣荐代之，闻命，叹曰：“是当死生以之矣。”遣妻子还乡，独携二僮行。【考异】王哲巡视江西，见前。然据本传，似哲实为巡抚，而任汉、董杰代之，若考其时事，则哲与汉同在江西，并非汉代杰、哲也。今据本传书之，俟考。
十一月，甲辰，福建巡按御史毛伯温，劾奏“大理寺卿陈
1239
明通鉴卷四十六
珂，先任福建布政，赃迹昭著。今俨在九卿之列，乞即罢黜，或令自陈，以为牟利者戒。”不许。
丙午，以水灾免浙江杭州府八县、湖州府六县、台州府一县
夏税。
已酉，命司设监太监刘允往乌思藏赍送番贡等物，时左右言西域胡僧能知三世上人，谓之“活佛”，上欣然欲一见之，命查永、宣间侯显入番故事，遣允乘传往迎。
阁臣梁储等言：“祖宗朝虽尝遣使西番，盖因天下初定，藉以化导愚胡，镇抚荒服，非信其教而崇奉之也。承平之后，止因其来贡厚加赏赉，未尝轻辱命使，远涉其地。今忽遣近侍往送幢幡,朝野闻之,莫不骇愕。而允奏乞盐引至数万,动拨快马船至 百艘，又许其便宜处置钱物，势必携带私盐，骚扰邮传，为官民患。今蜀中大盗初平、创夷未起，在官已无余积，必至科敛军民，铤而走险，盗将复发、况自天全六番出境，涉数万之程、道途绝无邮置，人马安从供顿！脱中途遇寇，何以御之？亏中国之体，纳外番之侮，无一可者。所赍敕书，臣等未敢撰拟。”上不听。礼部尚书毛纪、都给事中叶相、御史周伦、徐文华等并切谏，亦不听。
允行，以珠琲为宝幡、黄金为供具，赐其僧金印袈裟，及其徒馈赐以巨万计。敕允往还以十年为期，所携茶盐以数千万计。允至临淄，漕艘为之阻截。总督漕运丛兰往谒，不见，索舟五百余艘，役夫万余人。兰驰疏极陈其害，不报。比人峡江、舟大难进、益以購簇，相连二百余里。至成都，日支官廪百石，蔬菜银百两，锦官驿不足，取旁近数十驿供之。又治人番器物估值二十万，守臣力争，减至十三万。工人杂造：夜以继日，居岁余，始率千户十人、甲士千人以行。越两月，入其地，番僧号“佛子”者恐中国诱害之，不肯出，允部下人皆怒，欲胁以威。番人夜袭之，夺其宝货器械以去。军职死者二人，士卒数百人，伤者半
1240
纪四十六
之，允乘马疾走仅免。复至成都，仍戒其部下讳言丧败事，空函驰奏乞归，则上已龙驭上宾矣。【考异】《三编》书于十月，今据《实录》系之是月已酉日，并终言之。
十二月、癸丑朔，日有食之。是日，以明年南郊，大祀省牲，礼部请移之次日，因言：“视牲乃郊祀之始，日食乃天变之征。今大礼将举，忽遴此变，上天示戒亦昭然矣。伏望顺承天意，益加敬畏。自兹以往，凡郊社有事，起居必以其道，出入必以其时，一遵祖宗典训而慎行之，至于朝贺燕享莫不然，则天心感格，灾变不足弭矣。”不纳。
浙江布政使方良永乞致仕。是时，钱宁鬻钞于浙，钞敝价重，皆抑配于民。良永上疏言：“浙省近年兵荒相继，食且不给，岂有赢余买此无用之物？若借公帑以奉私征，臣又不能，请诸责罢之。”疏人，宁大怒，欲中以危法，或说之曰：“彼岂畏罪，害之适成其名耳。”宁乃止，密召所遣人还。良永待罪久之，乃以母老身病，再疏恳辞，许之。
丙辰、下宁波知府翟唐于狱。先是浙江市舶太监崔珤藉贡物扰民，为唐所裁抑。好民附班为恶，唐执而笞之，寻病死。瑶奏“唐阻格贡献、答杀所遣人”，上怒，逮下镇抚司拷治。巡按御史赵春等交章救之。给事中范洵亦言：“唐被逮日，军民遮道涕泣。请有令还任。”不纳。
上方宠任宦寺，势甚恣，中外官与抗者，为所诬陷，辄得罪。时太监在边者凡四入：珤主市舶，王堂为镇守，晁进督织造，张玉管营造。爪牙四出，民不聊生。佥事韩邦奇疏请禁止，堂亦奏邦奇阻格，下狱。
有工部主事王銮出辖徐、沛闸河，织造中官史宣过其地、索挽夫千人，沛县知县胡守约给其半。宣怒，，自至县捕吏，銮助守约与抗。宣奏于朝，逮系狱、御史张经出按宣府，发镇守太监于喜贪肆状，为喜所讦。同时又有主事王瑞之及御史施儒等，皆人
1241
明通鉴卷四十六
中官谮，先后逮治。
于是给事中徐文溥言：“朝廷刑威所及，乃在奄寺一言，旗校络驿于道途，搢绅骈首于狴犴，远近震骇、上下屏气。向一瑾乱政于内，今数瑾纵横于外。乞治珤等诬罔罪."上终不省，文溥遂引疾去。于是唐、邦奇等或谪外，或罢为民。邦奇，员外郎邦靖兄也。【考异】《三编》系下翟唐狱于是月，因汇记中官构邦奇等诸人事。证之《实录》，唐下狱在是月丙辰、而中官所构诸人，皆两年前后间事，今牵连记之，并据《明史·文溥传》中补人王瑞之、施儒二人。
戊午，宁王宸濠奏淮王祐榮过失，并请逮淮府官校。濠不俟命，辄捕其长史庄典，棰击之，死狱中。诏遣官勘问，皆如濠指，乃逮淮府官校，坐谪戍边卫者二十八人，仍敕谕淮王戒饬之。初，淮王先世有古琴，名“天风环珮”，其音殊绝。宸濠谋之不得，遂构此隙。时濠久蓄异志，以饶郡湖地沃衍，阴怀吞噬心，王畏其威，讫不敢奏辨也。
己卯，以旱灾免庐、凤、淮、扬四府及徐州被灾秋粮。
是冬，北部额布勒自洮、岷入犯，松潘卫番人磨让六少等乘机作乱、为之乡导，西土大震、巡抚都御史马昊招土番为间，发兵捕击之。千户张伦等夜率熟番禽磨让六少，额布勒遁去。昊以松潘地险阻，番入往往邀劫馈运，乃督参将张杰等修筑墙棚， 自三舍堡至风洞关，凡五十里。赐敕褒之。【考异】据《实录》，系之
十二月丙辰，盖据马臭报捷之月日也。其叙寇人松潘，系以“初*字，核以九月额布勒寇洮、岷，则人松潘在十月以后也，今统系之是年冬下
以冬无雪，遣定国公徐光祚、礼部尚书毛纪等祭告天地、社稷及山川、城隍之神。
十一年
春，正月，戊子，浙江道御史程启充上言：“自古帝王莫不勤惕匪懈，所以畏天命、收人心，励臣工，威夷狄者也。近者正旦
1242
纪四十六
令节，文武百官，四夷八蛮，待漏人贺，迄酉而礼始成，及散朝则夜已久矣。枵腹之众，奔趋赴家，前仆后踬，互相蹂践。有将军赵朗者，竟死禁门。其它臣僚以下，失簪笏，毁冠裳，至相慰以得生为幸。而午门左右、吏觅其官，子呼其父，仆求其主、喧如市衢，声彻庭陛，万一变起仓卒，何以御之！即今郊祀在即，伏愿昧爽而起，勤于视朝，屏弃游宴，则与古帝王一道矣。”疏入，不报。
乙未，大祀南郊.先是大学士梁储等请以是日子时诣大祀殿行礼，从之。越日，给事中潘埙言：“顷者大祀天地，夙驾出郊。行礼有度，颁宴以时，臣工颂于朝，军民歌于市，莫不曰圣德维新、太平有象矣。臣愿陛下思今日所以动人心之欢，即知前日所以拂人心之望。
日之出为朝，朝则志气清明、君子听政时也；日之人为夜，夜则精神收敛，君子宴息时也。故古先圣王验出入之景，制寝兴之节。而或俾昼作夜者，诗人刺之。迩来视朝渐稀，每朝必晏，群臣因而偷安，或过朝不入，或入朝不早。散朝后，喧呼蹂践。甚者元旦之贺，蹂死力士，而使外藩蛮使见之、不惟传笑，亦且生侮，此非细故也。至于经筵不举，庙祀不亲，游神于离宫，役志于群小，辅臣不得言，近臣不肯言，群臣不敢言，所以任情逸豫至于此也，
诚愿自今伊始，早朝听政，率循旧规，庙祀必躬，经筵必 举、任一时之劳，贻四海之安，则斯劳也，祗其所以为乐欤！昔文王自朝，至于日中昃、不遑暇食，故台池鸟兽之乐得以享之。陛下欲享其乐，当自勤政始，”疏人、不报。
庚子，给事中徐文溥等言：“储贰者，天下大本，国家治乱所攸系也。陛下龙飞以来，螽斯未衍，为臣子者，咸怀隐忧。窃惟汉文帝即位二年、群臣请豫建太子；唐宪宗立四年而李绛请；宋真宗改元五年而田锡请；仁宗未及十载，预育宗室宫中；‘高宗甫
1243
明通鉴卷四十六
二十四，择立艺祖之后。此数君者，未尝以蚤为忤，诚明哲知大计也。陛下改元逾四君之期，春秋越高宗之岁。岂宜复有待耶？窃愿援前代故事，择宗亲育之禁近，俾中外知圣心所属，杜绝觊觎、实为万世至计。”疏人，不报。未几，大学士梁储复力言之，亦不报。
二月、甲寅，给事中潘埙言：“迩闻西安门外积庆、鸣玉二坊居民哗传，以为朝廷有所兴作，或云欲添设教场，或云欲创造私第。今京师军民房屋皆吞并于势豪，二坊托帝居以为固，且犹不免。此必左右近幸，时出新奇可喜之事以惑圣心，非陛下本意。请谕坊民以安其心。"时四镇军操练，毁二坊民居，造皇店酒肆，建义子府、故埙言之。御史熊相、曹雷亦以为言，皆不报。
戊午、遣刑部郎中留志淑等十三人分行天下，审录罪囚。旧制，审录官率五年一遣，以正德五年盗起，暂免。至是以御史周伦言、刑部请如旧例，从之。
庚申，召巡抚江西右都御史俞谏还，先是宁王宸濠以谏不附己，讽所厚御史张鳌山首劾之，遂有是命。谏寻乞致仕，许之。
壬申，传旨"以太监张忠、都督许泰分领东西两官厅，都督江彬兼领之。”上又别领群奄善骑射者为一营，号“中军”，晨夕驰逐，甲光照彻宫苑，呼噪声达九门。上时临阅，谓之“过锦”，言望之如锦也。诸军悉衣黄窊甲、中外仿之、虽金绯盛服，亦必加此于上，下至市井细民亦皆披之。泰等更于遮阳帽上飘旋染天鹅翎，以为贵饰，贵者飘三翎、次二翎。时兵部王琼得赐一翎，冠以下教场，自谓殊遇，时论鄙之。【考异】东西两官厅设于八年初，以江彬、许泰分领.至是东官厅易以张忠，改命江彬兼领也。今据《实录》分书之。
戊寅，巡按直隶御史屠侨言：“近奉旨，令居庸关太监李嵩等禽致虎豹生者'。臣惟虎豹非一人之力所能致，必广集徒众而后可得、今边关烽火方急，顾乃撤防守诸兵尽赴山泽捕虎豹邪？且
1244
纪四十六
居庸东北、陵寝在焉，今为捕虎豹震惊陵寝，尤非所宜。乞寝前
命。”不报。
三月，壬午，内旨授马昂为右都督。昂初为延绥总兵官，以奸贪骄横劾罢。有女弟,善歌能骑射,嫁指挥毕春,有娠。昂因 江彬夺归，进于上，召人豹房，大宠。遂升昂职，其弟炅、昶并赐蟒衣，大珰皆呼之为舅。赐第太平仓东，熏灼动京师、都给事中吕经等言：“陛下果为皇储之图，自宜传选世族以备嫔御，奈何溺卑污以自亵。且闻昂及其子弟出入宫禁，肆无忌惮，又树立徒党以为羽翼。小人之情无厌，失今不治，后悔何及！伏望将昂显示诛戮，并斥所人孕妇以息人言。”御史徐文华、张淮等亦以为言，文华言：“中人之家尚耻再醮之妇，以万乘之尊而顾为此，反之于心则未安，宜之于口则不顺，传之于天下后世则可丑。为陛下进此者，其罪可族。若谓其多技能而甚宜子，陛下悦彼甘言，已婚未婚，有娠无娠，皆不及计。万一防杜未周，不幸而有李园之徒抵隙以进，岂细故哉！望早赐诛遣，以绝祸源。”皆不报。
越数日、都给事中石天柱复上疏曰：“臣等议出孕妇，未蒙进止，窃疑陛下之意将遂立为已子欤？秦以吕易赢而赢亡，晋以牛易马而马灭，彼二君者，特出不知，致堕奸计，谓陛下亦为之邪？天位至尊，神明之胄，尚不易负荷，而况么麽之子！藉使以陛下威力成于一时，异日诸王宗室肯坐视祖宗基业与它人乎？内外大臣背俯首立于其朝乎？望亟遣出，以清宫禁，消天下谤。”卒不报。
上数从数骑过昂饮。一日，酒醋，召昂妾，昂以妾病辞，上怒而起，昂惧，复结太监张忠进其妾杜氏，遂传升炅都指挥，昶仪真守备。昂喜过望，又进美女四人谢恩。然马氏宠后亦渐衰。
庚寅，巡按直隶御史卢雍言：“近日军民人等相传，谓朝廷欲于宣府盖造行宫。惟宣府北邻虏寇，风土气候与内地不同，人君一身为宗庙社稷主，岂有轻于临幸之理！而小民无知，互相煽
1245
明通鉴卷四十六
惑，以为万一营建、规制必广，民居必被拆毁，土木之役又将取给，其何以堪？请榜谕明示，以杜民疑。”不报。时汇彬宠幸，数导上远游，因言“宣府乐工多美妇人，且可观边衅”。逾年而遂有宣府之幸。【考异】为上幸宣府张本、证之雍言，则是年已建行宫矣。今据《实》年月增。
夏、四月，丁巳，以久早命定国公徐光祚等祷雨，祭告天地宗庙社稷。
时大学士梁储等以灾异请策免，得旨慰留。
丙寅，赐宁王宸濠所建书院曰阳春，从其请也，濠久蓄异志，厚赂中人、凡所奏请，朝人夕允。又假文墨以诱致宾客，而奏章上请，乃以河间、东平自拟云、
先是以早灾、礼部奏请修省。报曰：“上天示戒，灾异频仍。事关朕躬者已知之。中外官其同加修省以回天意。”
癸酉，给事中徐文溥上言：“陛下顷因灾异，下令修省。谓事关朕躬者皆已知之。臣惟兹一念之诚、足以事上帝，迓天休矣。虽然知之非艰,行之维艰。陛下诚能经筵讲学,早朝勤政; 布宽恤以安人心，躬献享以重宗庙；孝养慈闱、敬事苍昊；舍豹房而居大内，远嬖幸而近儒臣；禁中不为贸易，皇店不以罔利；还边兵于故伍、斥番僧于外寺；毋昵俳优、尽屏义子；马氏已醮之女、弗留于后宮；马昂枭獍之族，尽夺其兵柄；停诸路之织造，罢不急之土木；汰仓局门户之内官，禁水陆舟车之供奉；出留中奏牍以达下情,省传奉冗员以慎名器;则陛下所谓事关朕 躬者，非徒知之，且一一行之，而不转祸为福者，未之有也。”疏入，报闻。【考异】此据《实录》，在是年四月大尽之时，其言“事关朕躬者皆已知之"，即先期敕廷臣修省诏中语。惟《明史·文溥传》特书十年四月，误也。早灾在十一年，而“事关联躬”之语，文溥叙入疏中，其非十年之四月明矣。且《传》书文溥上疏之下，复叙其论救翟唐等五人而系以“初”字，盖论救唐等在十年十二月，奏灾异在是年四月，《传》中系以“初”
1246
纪四十六
字本不误、疑上文“十”字下漏去“一”字耳、今刊正，
戊寅，振河南饥，发银五万两，并移开封府东南州县及南阳、汝宁等处仓粟振之。从巡抚副都御史李充嗣请也。【考异】《明史稿》书于四月戊寅，据《实录》也、惟《实录》又复书于五月癸术，发银三万两，与前异。今据四月日分。
是月，科、道官周金、钱如京等，论奏“织造太监史宣、崔瑶及差往乌斯藏太监刘允，皆宜召还，所乞盐课悉令停止"。户部覆奏，“请如金等言”，不纳
五月、甲申、南京六科给事中殷云霄等、十三道御史范辂等，复请“诛马昂并斥昂妹于外”，语皆切直，不报。
己丑，振陕西饥。
庚寅，土尔番归哈密城。初，彭泽遣舍音和珊即写亦虎仙。赂莽苏尔。即满速儿。舍音和珊者，素桀黠，虽为哈密臣，居肃州，而阴通莽苏尔，为之耳目。据城取印，皆其谋主，而泽不知也。泽还，巴雅济即拜牙即。遂不得返，其据城之和卓塔实鼎即火者他只丁。亦不肯退。复邀重赏，始还城、印，而巴雅济留如故。至是，巡抚都御史李昆上言：“得莽苏尔牒，言巴尔济不可复立。即还哈密、人心已失，难保无变。'乞下廷臣议、仍求安定王后裔立之。如必欲仍取巴雅济，亦乞降敕宣谕莽苏尔并塔实鼎，仍乞厚赐缯帛以怀远人。”事下兵部集议，以“经略西番已逾三年，而巴雅济迄无还期。宜绝其贡使，以兵威之。惟今城、印已归，宜从昆请，责而抚之。如其不从，则因关严兵以为之备。"诏如议。【考异】此据《明史·本纪》年月，证之《实录》同。《明史·哈密传》系彭泽还于十一年，土尔番还城。印于十二年，皆误差一年也。洋还在十年闰四月，还城、印在十一年五月，《实录》及《明史·本纪》皆有月日干支可据，且彭泽经理哈密在九年至十一年，正三年，与兵部覆奏语
合.今从《实录》.
甲辰，录自宫男子三千四百六十人充海户，月给米人三斗。
1247
明透鉴卷四十六
时有无票帖不录者尚数千人，复扣礼部门求录用，令“逐归原籍，再至京奏扰者罪之。"然卒不能禁也。
是月，致仕兵部尚书刘大夏卒。大夏既归，以在孝宗朝裁抑中官，权贵嗛之不已。御史王相、广东布政吴廷举请复廪隶，辄为用事者所持、不许。大夏家居，教子孙力田谋食、稍赢，散之故旧宗族。预自为《圹志》，曰：“无使人饰美，俾怀愧地下也。”尝言：“居官以正己为先，不独当戒利，亦当远名。”又言：“人生盖棺论定，一月未死，即一日忧责未释。”及是卒，年八十一。赠太保，谥忠宣。
初、大夏被刘瑾陷逮，方锄菜园中、人室携数百钱，跨小驴就道。赦归，有门下生为巡抚者，枉百里谒之，道遇扶犁者，问：“孰为尚书家？”引之登堂，即大夏也。朝鲜使者在鸿胪寺馆，遇大夏邑子张生，因问起居，曰：“吾国闻刘东山久矣。”安南使者人贡，曰：“刘尚书戍边，今安否？”其为外国所重如此。【考异】《宪章录》载刘大夏卒于正德六年，弇州《史乘考误》辨之，谓“大夏以五年自甘肃赦还，十二年始卒.”证之《明史》本传，实十一年五月，据《实录》也。《实录》系之是月庚戌，然亦据奏至之月日耳，今系之五月之末，
六月，甲寅，太白昼见，凡六日。
丁已、遣尚衣太监浦智往苏、杭等处，织造纱罗纻丝一万六千七百余匹，工部以“其地连岁兵荒，乞裁减其数，或十年五运，以纾民力”.不从。
戊午，宣府大雨。时游击将军靳英遣兵三千御寇于龙门，行至漫岭迤东山，山水暴涨，官军溺死者七十余人。
乙丑、六科给事中吕经、十三道御史程昌等，皆疏论“山西左布政倪天民、右布政陈逵、右参议孙清、登州知府张龙为天下四害。”且言：“登州之金满籯，襄陵之酒盈载，潞州之绸，嘉兴之绢，杼轴一空，盖皆取之于穷民，散之于豪贵，故劾疏日上而不报。往年方面官一被举劾，则朝廷不能容，大臣不能庇，而在己
1248
纪四十六
亦自知无所容,以得全归为幸。未有排之甚力而居之益安如四臣 者，诚不知其果何所恃邪？朝廷留之，则为容奸长乱；大臣庇之、则为害正党恶：使其依社凭城，坏天下非小也。”诏下吏部。时四害中、清，乐工臧贤庇之；龙，钱宁庇之；天民、逵，或以为杨一清庇之。故疏中“大臣”之语，盖有所指云。
戊辰、南京六科给事中孙懋等言：“臣等累有论建、皆留中不报，不审果经圣览，以为不急而姑置之邪？抑左右壅蔽，未之达邪？夫明目达聪，尧、舜所以成圣治；偏听独任，秦、隋所以致败亡；伏愿以尧、舜为法，以秦、隋为鉴。”不报。
秋，七月，甲申，镇守太监黎鉴奏：“东岳泰山有碧霞元君祠，请收香钱为修缮费。”许之。工科给事中石天柱盲：“祀典惟东岳泰山之神，无所谓碧霞元君者。淫祀非礼，可更崇重之乎？"疏入，下所司知之。
已丑、河南巡抚李充關奏：“近时，镇守太监进贡，有古铜器、窑变盆、黄鹰、角鹰、锦鸡、猎犬、羔羊皮之类，皆假名科敛、自为取财计。此外，又有拜见银、须知银、图本银、税课司银及桩草、马价、甲夫、河夫等银，动以数十万计。而左右随从，卖马，卖布，卖纸钞铺陈，又沿途抽索客货，其弊甚多。乞行禁止以苏民困。”诏“进贡如旧，但不许下人科取。”河南自太监廖堂附逆瑾势，假以进贡，无名之征百出。其后继之者率以为常，卒不能禁。
甲午，免山东等府、济南等卫、所旱灾税粮。
乙未，小王子犯蓟州白羊口，命太监张忠监督军务、左都督刘晖充总兵官，率东、西官厅军御之。
丙午，命工部右侍郎赵璜于顺天等三府，左侍郎俞琳于保定等五府，整饬边备，皆兼金都御史。时北寇近边，京师戒严，防其深入也。
是月，致仕大学士李东阳卒。初，刘瑾等坏政时，阁臣刘
1249
明通鉴卷四十六
健、谢迁皆罢，而东阳独留，以是为清议所持。累疏乞骸骨，晚始许之。然当瑾势日张，衣冠之祸，未知底止。东阳潜移默夺，保全善类、盖不为无功云，为文典雅流丽，朝廷大著作多出其手。工篆、隶书，碑版篇翰，流播四裔。罢政家居，求诗文书篆者填塞户限，颇资以给，至是卒，年七十，赠太师，谥文正。【考异】东阳以戍藉居京师,故《宪章录》言其“病剧,杨一清、梁储.靳 贵就问之，一清等知其不起，慰曰：‘国朝以来，文臣未有谥文正者。公知
不讳，请以谥公。”东阳倚榻顿首，遂卒。”《皇明通纪》又易其词，为“东阳颇以谥为忧”、此皆野史之传闻也。一清等问疾，此必有之事，而至于许其请谥文正，恐出清议之口。以其依违刘瑾，不应得此美谥，故托为预要之说耳，今不取。又按《三编》于诸名臣卒皆书其年月，独东阳不书、示贬
八月，辛亥、命左都御史彭洋提督京营兵防边。【考异】《明史·本纪》，命彭泽，朱辅同系之八月丁巳，证之《实录》，则命泽在辛亥、命辅在丁巳，《本纪》盖牵连并记耳。又按《实录》及《明史·泽传》，言“廷议初以许泰将兵，泽总制东、西两边军务。及诏下，罢泰不遭，又不命泽总制，泽言，文臣不任锋镝“，王琼乃奏遣朱辅”云云。据此，则遣泽在前，遗辅在后，今据《实录》分书之。时小王子分道入寇，总兵潘浩败绩于贾家湾、裨将朱春、王唐死之。张永等遇于老营坡、被创走居庸。敌遂犯宣府，凡攻破城堡二十，杀掠人畜数万，宣府告急、故有是命。
癸丑、以旱灾免顺天、永平、保定、河间四府及陕西西安府所属州、县、山西大同州、县、卫、所夏税。
丁巳，命成国公朱辅充总兵官，偕彭泽行。先是廷议以许泰领兵、泽总制东、西边军务。及诏下，罢泰不遣，又不命泽总制，但令提督两游击金辅、陈珣兵六千人以行。至是泽言：“臣文臣，摧锋陷阵不能独任，请仍遣许泰词行。如泰别有差委，乞推名望素著之将官一人统领官军。”兵部王琼始议遣辅，从之。复命1250
纪四十六
给事中俞泰、汪元锡随军纪功。
庚申，振宛平县民被寇者，人米二石。
甲子，大学上杨一清致仕。初，一清入阁、张永方得罪罢，而钱宁用事。宁故善一清，有构之者，因蓄怨。会一清因灾异自劾，极陈时政、有“狂言惑圣聪，匹夫摇国是，禁廷杂介胄之夫，京师无藩篱之托"语，记切近幸，上弗省。宁与江彬辈闻之，大怒，使优人于上前为蜚语，刺讥一清。宁又嗾武学生朱大周讦“一清前任吏部，考察不公”。吏部驳大周诬罔，大周复上书丑抵一清。吏部以其“挠铨制，伤国体，乞下法司究治”。宁从中主之，诘责吏部互相掩饰，令陈状。户科都给事中周金等上疏曰：“考察内外官，皆吏部会同都察院奉命举行、此累朝故事也。《问刑条例》备载考察被劾之人不得挟忿摭拾，，大周前后具奏、渎乱宸聪，开群枉之门，辟侥幸之路。迹其肆言无忌，必有主使之人。舞乱国经，未有若是之甚者。请严鞫大周以为将来之戒。”御史陈轼亦以为言，皆不听。一清乃力请骸骨归。
戊展，擢南京鸿胪寺卿王守仁为都察院左佥都御史，巡抚南赣、汀、漳等处。初，南赣之贼为陈金、俞谏先后讨之，稍戢。不数年，复啸聚为乱。谢志山据横水左溪桶冈，池仲容据浰头，皆称王。与大庾陈日能、乐昌高快马、柳州龚福全等攻剽府县，而大帽山贼詹师富等又起，于是江西、福建、广东、湖广之交，千余里皆乱。前巡抚文森托疾求去、尚书王琼劾罢之、荐守仁 才，遂有是命。【考异】《明史·王守仁传》系之是年八月，证之《实录》，则是月戊辰也。《年谱》系之九月，时文成在南京，据其奉旨之日。又记其十月归省，明年正月始至赣州，诸书皆据之，而《纪事本末》书于十月、尤误也。今据《实录》及《明史》本传。
南京地震，湖广武昌府亦同日震。【考异】《三编》书云是月十九日也，《实录》是月庚戌朔。
丁丑，以礼部尚书蒋冕兼文渊阁大学士，预机务、冕，清谨
1251
明通鉴卷四十六
有器识，雅负时望，至是以一清去，代之。
是月、寇犯清河碱场，地方官军阵亡及伤者五十余人。诏逮问分守都指挥王宣、守堡指挥赵铎等。
九月，癸未，寇犯龙门所、官军失利，阵亡三十人。诏抚、按逮治守墩百户张镇、领军千户王隆等及守备参将并分守太监张凤等
庚寅，以早灾免陕西巩昌等府、卫、州、县及山东济南府、州、县税粮之半。
辛丑，巡抚江西都御史孙燧奏：“上犹盗谢志山合广东乐昌盗高快马等千七百余人，掠大庾，攻南康、赣州，赣县主簿吴弇战死，兵士阵亡者五十人。”诏燧会南赣巡抚王守仁调兵进剿.
丙午，改南京祭酒鲁铎为国子监祭酒。铎自司业累擢南祭酒，成均教士，务为切实，不专章句。士有假归废学者，训饬之，悔过乃已。
初，铎为司业，与祭酒赵永皆大学士李东阳门生也。东阳生日，两人相约以二帕为寿，比检笥，亡有，徐曰：“乡有馈干鱼者，蠢以此往。”询诸庖，食过半矣，以其余诣东阳。东阳喜，为烹鱼置酒，留二人饮，极欢乃去。
是月，土尔番复据哈密，侵肃州。
初，哈密都督舍音和珊与莽苏尔通，已，忽有隙，莽苏尔欲杀之。大惧，求和于和卓塔实鼎为之解，许赂币千五百匹，期至肃州畀之，且啖之人寇，曰：“肃州可得也。”莽苏尔喜，令其婿玛哈穆特旧作马黑木，等俱随人贡，以觇虚实，且征赂。时巡抚李昆虑它变，羁其使甘州，而驱舍音和珊出关，和珊惧，弗去。和卓塔实鼎有弟曰和卓伞扎尔旧作火者撒者儿.亦充贡使偕来，为所羁。塔实鼎闻之，怒，遂复夺哈密城，请莽苏尔移居之。分兵据沙州，拥万骑，寇嘉峪关，游击芮宁与参将蒋存礼、都指挥万荣、王琮各统兵往御。宁以七百人先，遇寇，寇悉众围宁，而分
1252
纪四十六
兵缀诸将，宁援绝，死焉，一军尽没。遂薄肃州城，副使陈九畴固守，先绝其内应，下舍音和珊于狱。寇知事泄，虑援兵至，大掠而去。
初，彭泽之赂土尔番也，九畴奋曰：“彭公受天子命制边疆，不能身当利害，何但模棱为！”乃缮营垒，练卒伍，常若临大敌者，至是果却之。【考异】《明史·本纪》系土尔番复据哈密于是月，无口，《实录》书于明年之正月，盖据奏报之月日。而所叙据哈密.攻肃州事，皆在前一年，故诸书皆系之是年九月。《明史·哈密传》言“十二年正月，羽书闻”、则奏报之至在明年正月，而命彭泽总制恰在二月，今分书之.
改礼部尚书毛纪掌詹事府，进礼部侍郎李逊学代之。
冬，十月，己酉朔，享太庙，遣驸马都尉游泰代行礼。
甲寅，免直隶顺天等四府、南直隶池州府六县、河南开封等五府、陈州、鄢陵等二十四州、县、福建泉州等三府州、县被灾税粮。
己未，下监察御史徐文华于狱。
文华为御史，好建白，人多憾之。至是因议礼，论祧庙及祔食之失，下礼部议，谓“孝宗当日敕下廷臣议拟裁定，一遵成宪，传之万世而不可易者，臣等未敢别议。"诏以文华出位妄言.寻黜为民。
十一月、甲申，免湖广武昌、汉阳等八府、沔阳、安陆二州及山西太原、平阳二府、泽、潞二州被灾州县税粮。【考异】《明史·本纪》书是月“甲申，免湖广被灾税粮”、证之《实录》、兼有山西二府.二州，今据增。
壬辰，六科都给事中叶相等言：“迩来月不数朝，朝或入晏。今冬至正旦，令节在迩，天下诸司官朝觐及宗藩四裔皆入贺。朝廷举动，四方仪法，不可不慎。伏望夙兴视朝、以示法天下。”十三道御史屠侨等亦言：“近日免朝日多，视朝日少，诸司百辟，惟
1253
明通鉴卷四十六
知有左顺门之趋候而已。伏望罢顺门之传旨，复奏事之旧规。”皆不报。
十二月，丁未朔，上以明年南郊视牲，是日车驾暮出，比还宫，已夜分，边军驰骑拥门，扈从群臣为其蹂践，几不得入。
己巳，振河间水灾。
乙亥、免南直隶、凤阳、淮安、扬州三府及徐州所属州、县被灾税粮。
是冬，小王子以二万骑分掠偏头关诸处，协守延绥副总兵安国偕游击杭雄御之，败之岢岚州，斩首八十余级，获马千余匹，寇遂遁。
先是白羊口之役，张忠、刘晖等统京军至，寇已饱掠去忠、晖耻无功，纪功御史刘澄甫攘国等功归之，大行迁赏，忠等悉增禄，予世荫。国仅以署都督佥事实授宁夏总兵官、意不平，乃具疏力辞，为部卒重伤者乞叙录，兵部始议进都督同知。当是时，佞幸擅朝、债帅凤大炽，独国以材武致大将，克尽其职。在镇四年卒。
是岁，安南社堂烧香官陈暠与其二子昺、昇作乱、弑其主黎瞬而自立，诡言前王陈氏后，仍称大虞帝，改元应天，贬啁为灵隐王。碉臣都力士莫登庸、初附嵩、后与黎氏大臣阮宏裕等起兵讨之，暠败走，获员及其党陈璲等。属与升奔谅山道，据长宁、太原、清节三府自保。登庸乃共立啁兄灏之子𬤝，以登庸有功，封武川伯.自是登庸遂专国政。【考异】事见《安南传》，书于是年，《宪章录》系之是年四月。今据书于是年之末。





