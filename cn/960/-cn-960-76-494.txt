胡仲弓　元日

元日复元日，吟边阅岁华。

浅斟浮柏叶，清坐对梅花。

人事年年改，生涯步步差。

诗情无厚薄，春意又萌芽。

胡仲弓

胡仲弓　元日

元日山堂罗俎豆，潜知木主亦悲辛。

土瓜溪笋非乡物，脔肉村醪拟降神。

尽日閒门无贺客，侵晨官道有行人。

喜将弟妹同漂梗，彩服团栾寿老亲。

胡仲弓

胡仲弓　元日

大书春帖当桃符，吟对窗前梅一株。

湖海相逢敀　老少，莫分先后饱屠苏。

胡仲弓

胡仲弓　元日

绿蜡红纱满路新，翠眉蝉鬓往来人。

|

|　阴门户香如雾，十二天街无此春。

