释文珦　边思

少年为远戍，两鬓已{上髟下思}{上髟下思}。

百战功谁赏，空闺信不来。

乡关成梦境，边月是愁媒。

听彻胡笳曲，寒声转更哀。

释文珦

释文珦　边思

十年辛苦戍边城，朔漠漫漫万里平。

厌听胡儿吹晓角，声声都是断肠声。

释文珦

释文珦　边思

胡雁南翔已尽回，闺中不见寄书来。

穷荒二月无青草，长对东风赋七哀。

释文珦

