曹勋　再乞休致未遂得二诗呈之奇乡友

晚岁归心岂易收，挂冠已去复淹留。

东方曼倩多奇节，司马相如故倦游。

床上诗书供一笑，山中松桂入清愁。

儿童怪我经春病，此意还能掩得不。

曹勋

曹勋　再乞休致未遂得二诗呈之奇乡友

录录虽能早致身，中年东海与西秦。

只宜桐柏山中老，不是麒麟阁上人。

故病未休新病起，黑头应笑白头新。

天公早赐还山诏，怀抱纷纷倦俗尘。

曹勋

