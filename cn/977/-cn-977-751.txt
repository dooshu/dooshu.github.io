邵雍　先天吟

先天事业有谁为，为者如何告者谁。

若谓先天言可告，君臣父子外何归。

眼前伎俩人皆晓，心上功夫世莫知。

天地与身皆易地，已身殊不异庖牺。

邵雍

邵雍　先天吟

先天天弗违，后天举天时。

弗违无时亏，奉时有时疲。

邵雍

邵雍　先天吟

若问先天一字无，后天方要着功夫。

拔山盖世称才力，以此分毫强得乎。

邵雍

