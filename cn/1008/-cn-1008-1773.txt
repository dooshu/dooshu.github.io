赵蕃　徐君季纯常德教授廨中名一室日如舟取东坡为宛丘诗而云也过之欲为

知君雅趣在沧洲，游戏名斋亦以舟。

旧识盈川川上路，几时乘月下严州。

赵蕃

赵蕃　徐君季纯常德教授廨中名一室日如舟取东坡为宛丘诗而云也过之欲为

我本江湖一钓竿，直钩不幸得鱼难。

虽然尚有扁舟念，一到君斋作是观。

赵蕃

赵蕃　徐君季纯常德教授廨中名一室日如舟取东坡为宛丘诗而云也过之欲为

莫嫌学舍小如舟，容得平南酒拍浮。

试问梦为蝴蝶去，何如万里没轻鸥。

赵蕃

赵蕃　徐君季纯常德教授廨中名一室日如舟取东坡为宛丘诗而云也过之欲为

欲为如舟一赋诗，如舟无楫更无维。

泛乎不系知何处，当有长风破浪时。

赵蕃

赵蕃　徐君季纯常德教授廨中名一室日如舟取东坡为宛丘诗而云也过之欲为

满面风埃霜鬓须，何如相识谓诗舑。

君行学省得佳士，我乃烟波称钓徒。

赵蕃

