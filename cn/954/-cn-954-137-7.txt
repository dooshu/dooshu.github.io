陈亮　咏梅

春回积雪层冰里，香动荒山野水滨。

带月一枝低弄影，背风千片远随人。

陈亮

陈亮　咏梅

十里温香扑马来，江头还见去年梅。

喜开剩欲邀明月，愁落先教扫绿苔。

陈亮

陈亮　咏梅

为探梅魁策蹇驴，竹梢疏处见清癯。

清香雅韵十分足，俗态嚣尘一点无。

寄我谁能如陆凯，爱渠自谓若林逋。

夜窗却恐劳清梦，速剪寒梢浸玉壶。

陈亮

陈亮　咏梅

疏枝横玉瘦，小萼点珠光。

一朵忽先发，百花皆事香。

欲传春信息，不怕雪埋藏。

玉笛休三弄，东君政主张。

陈亮

