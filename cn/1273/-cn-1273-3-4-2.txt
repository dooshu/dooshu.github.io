水仙花诗奉家君命作　二首


廿番芳信报新年，海上愁春下谪仙。人世花偏蜕凡骨，卷帘人自荐寒泉。

双钩写韵珍遗绢，一操飞香冷素弦。流落纵教天下管，何曾飘坠向风前。

白石清泉足雅供，赏春休倚醉颜红。花最忌酒。满堂金玉饶仙福，近水楼台总化工。花千叶俗曰重台，单叶曰单台。高绝声华香茗附，建茶有名水仙花者。等闲出处素兰同。水仙与兰均福建产。年年一现天人影，不在凡花色相中。一花不再花，故岁须易种。





