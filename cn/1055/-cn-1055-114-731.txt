【与梅龙图〈挚，字公仪〉一通〈嘉二年〉】

某启。累日瞻渴，不审尊体何似？唱和诗编次得成三卷，共一百七十三首，亦有三两首不齐整者，且删去。其存者，皆子细看来，众作极精，可以传也。盛哉盛哉。然其中亦有一时乘兴之作，或未尽善处，各白诸公修换也。内《刑部竹》诗，欲告公仪更修改令简少为幸，缘五篇各不长故也。拙序续呈，乞改抹。来日拜见。

