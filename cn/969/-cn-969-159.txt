刘克庄　二月八日二首

百骸岂久坚牢者，两曜宁逃薄蚀哉。

有玉斧修圆复阙，无金篦刮膜难开。

坐跏趺榻尘慵扫，手校雠书记不来。

辜负持螯把杯兴，暮年十日九清斋。

刘克庄

刘克庄　二月八日二首

龟筴皆云二月佳，愁眉攒定几曾开。

不如腐草成萤爝，绝似明珠隔蚌胎。

啖月蟆何尝砾死，衔泥燕却已归来。

清羸不敢深思索，信笔成章一散怀。

刘克庄

