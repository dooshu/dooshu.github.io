31


公孙丑曰：“伊尹曰：‘予不狎于不顺[1]。’放大甲于桐，民大悦。大甲贤，又反之[2]，民大悦。贤者之为人臣也，其君不贤，则固可放与？”

孟子曰：“有伊尹之志，则可；无伊尹之志，则篡也。”


【注释】

[1]狎：亲近而不庄重。

[2]反：同“返”。

【译文】

公孙丑说：“伊尹说过：‘我不亲近违背礼义的人。’他把大甲流放到桐，百姓非常高兴。大甲悔过自新，又让他回来重做天子，百姓非常高兴。贤能的人作为臣子，他的君王不贤明，就可以流放君王吗？”

孟子答道：“有伊尹一样的心志，就可以；没有伊尹一样的心志，就是篡位了。”





