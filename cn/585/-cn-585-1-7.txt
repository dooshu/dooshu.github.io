第七则 地势坤，君子以厚德载物

夫欲为人之本，不可无一焉。

解读 道、德、仁、义、礼即做人的根本，五者缺一不可。

张注“老子曰：‘失道而后德，失德而后仁，失仁而后义，失义而后礼。’失者，散也。道散而为德，德散而为仁，仁散而为义，义散而为礼，五者未尝不相为用，而要其不散者，道妙而已。老子言其体，故曰：‘礼者，忠信之薄，而乱之首。’黄石公言其用，故曰：‘不可无一焉。’”

王氏曰“道、德、仁、义、礼此五者是为人，合行好事；若要正心、修身、齐家、治国，无一件不能成就。”

