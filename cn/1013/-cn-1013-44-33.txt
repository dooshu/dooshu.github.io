周南　皇太后合春帖子

迟日回苍陆，祥霏下庆霄。

灵椿储寿嘏，宝册迨琼瑶。

周南

周南　皇太后合春帖子

三朝备福尊寿乐，七秩修龄古更稀。

问寝龙楼家法在，鸡鸣步辇过慈帏。

周南

周南　皇太后合春帖子

当年三殿瑶池会，天仗将回乐未央。

戏岁东朝还大内，仙韶迟上万年觞。

周南

周南　皇太后合春帖子

官梅犹注萼，御柳渐垂丝。

太母如任姒，深居宝俭慈。

周南

周南　皇太后合春帖子

内殿空人礼，猩袍奉玉卮。

椒盘勤盥馈，百世有孙支。

周南

周南　皇太后合春帖子

濯龙宫馆漏声徐，閒把黄庭味道腴。

侍女不持珠玉玩，争传文母浣衣图。

周南

