欧阳修　端午帖子词二十首　皇帝合六首

天清槐露浥，岁熟麦风凉。

五日标嘉节，千龄献寿觞。

欧阳修

欧阳修　端午帖子词二十首　皇帝合六首

午位星杓正，人间令节同。

四时和玉烛，万物被薰风。

欧阳修

欧阳修　端午帖子词二十首　皇帝合六首

舜舞来遐俗，尧仁浃九区。

五兵消以德，何用赤灵符。

欧阳修

欧阳修　端午帖子词二十首　皇帝合六首

楚国因谗逐屈原，终身无复入君门。

愿因角黍询遗俗，可鉴前王惑巧言。

欧阳修

欧阳修　端午帖子词二十首　皇帝合六首

嘉辰共喜沐兰汤，毒沴何须采艾禳。

但得皋夔调鼎鼐，自然灾祲变休祥。

欧阳修

欧阳修　端午帖子词二十首　皇帝合六首

炎晖流烁薰风薰，草木蕃滋德泽均。

畜药蠲痾虽故事，使民无疾乃深仁。

欧阳修

