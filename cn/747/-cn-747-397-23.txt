○对不供祭用判

〈景奉使沈，虞人不供其用。〉

厚德载物，山泽通气，珍怪奇产，虞衡是职。无幽不通，在山川而有事；至诚则感，故鬼神以是依。惟景肃将天威，祗若事典，式崇望祀之礼。用展沈之义，而虞人不虔，祭物有阙。各守尔典，奚旷於庶官？莫恭其职，自贻於伊咎。请举虞人之罪，归於士师之辟。

张利贞

利贞，河间人。开元朝官殿中侍御史内供奉、金部员外郎，迁御史中丞。出为陈留守，领河南道采访处置使。卒於官。

