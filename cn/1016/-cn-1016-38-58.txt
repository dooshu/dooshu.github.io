杨简　上耿泉生朝

瞻彼云台，有寻其武。

祝阿发迹，中兴元辅。

杨简

杨简　上耿泉生朝

历世薮卜，有孙惟良。

恺悌君子，之纪之纲。

杨简

杨简　上耿泉生朝

柔亦不茹，刚亦不吐。

有志而宽，夫谁敢侮。

杨简

杨简　上耿泉生朝

天子曰于，亟来辅予。

寘彼周行，为上大夫。

杨简

杨简　上耿泉生朝

是司九府，爰总数路。

爰究爰度，阜丰化布，

国用是裕。

杨简

杨简　上耿泉生朝

江左矜刑，狱平讼清。

惟清惟明，民用以宁，

奸宄亦懲。

杨简

杨简　上耿泉生朝

乃抚徽人，惠绥千里。

匪亟匪除，匪作匪异，

而郡亦治。

杨简

杨简　上耿泉生朝

泉课复艰，属任斯难。

□□斧扆，节至累颁，

公毋惮烦。

杨简

杨简　上耿泉生朝

洎阳为邑，实惟所临。

宽简虽至，威信亦深。

敢不兢兢，治所赋金。

以谨以程，以恪以忱。

杨简

杨简　上耿泉生朝

惟公诞弥，良月惟时。

地数盈成，梦维熊羆。

何以寿之，南山维墓，

松柏维滋。毋祝毋祈，

公自有之。

杨简

