○陪江西李大夫东湖赋诗送宣武军赵判官还使序

相国大司徒统戎於汴，汴之介者，有长鬣广颡，乘遽四方，交欢诸侯，以利军实。我大夫待以加等，问其所欲。盖相国於其君，义疏而後有诫，诫存而後有别。此敬相国而及子，其告复，乃赋平字之什以宠之。《春秋》之义，凡君子之嘉一善、接一士，皆欲有所用，必相其宜而比之。昔代之阿鄄，燕侵河上，晏相之荐穰苴，文能附众，武能威敌，果却燕晋之师。

