◎陈茂才

陕西胡某，幼从学于陈某之门，陈终老一衿，胡由举人官知县，氵存升郡丞。引疾归里，适陈某病危，胡亲侍汤药，陈子早没，仅一幼孙，陈没后，族中有欺其孤寡者，胡力为保护之，并为经理殡葬。筹计薪水，令其孙至家就读，亲为训迪。其孙已能文，而胡督责不少怠。一日，其孙出游，偶未告胡，胡引至陈灵前，重责其孙，继以大哭，笃于师弟之义如此。逾年，胡子登贤书第一，陈子亦同榜举于乡。

