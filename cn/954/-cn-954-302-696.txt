陈造　托人卖马二首

伴我山城惯巑巇，长因马健感吾衰。

三年粗了痴儿事，并日犹嗟灶妇炊。

会见千金市龙种，可能一笑换蛾眉。

还家劣有枯籰在，神驾尻轮得自欺。

陈造

陈造　托人卖马二首

闲人徐步觉优游，马似羞贫意不留。

久厌短衣随射虎，更怜匣剑佩耕牛。

楚山好处聊双屩，淮水生时办一舟。

如子长才当柄用，伫看干旆拥鸣驺。

陈造

