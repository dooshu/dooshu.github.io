◇赙丁穆诏（太元中）

故顺阳太守、真定侯丁穆力屈身陷，而诚节弥固，直亮壮劲，义贯古烈。其丧柩始反，言寻伤悼。可赠龙骧将军、雍州剌史，赙赐一依周故事。为立屋宅，并给其妻衣食，以终厥身。（《晋书·丁穆传》。苻坚寇顺阳，穆战败被执，坚又倾国南寇，穆与关中人士唱义，谋袭长安。事泄遇害，临死作表以付其妻周，其後周得至京师，诣阙上之。帝下诏。）

