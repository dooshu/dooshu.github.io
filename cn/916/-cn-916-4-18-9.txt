【桓玄篡时小儿歌】

〖吴均续齐谐记曰：桓玄篡痊後。朱雀门中忽见两小儿。通身如墨。相和作笼歌云云。路边小儿从而和之者数十人。声甚哀楚。日既夕。二小儿入建康县。至阖下。遂成双漆鼓槌。明年春而桓败。车无轴。倚孤木。桓字也。荆州送玄首。用败笼茵包之。又芒绳束缚其尸。沉诸江中。悉如所歌焉。〗

芒笼菌。绳缚腹。车无轴。倚孤木。（○《太平广记》三百六十八。《诗纪》四十三。）

