○咸宜

兴王之臣，多起污贱，人曰“幸也”；亡主之臣，多死寇盗，人曰“祸也”。予咸宜之。当两汉氏之始，屠贩徒隶出以为公侯卿相，无他焉，被固公侯卿相器也。遭时之非是以诎，独其始之不幸，非遭高、光而以为幸也。汉晋之末，公侯卿相劫戮困俄伏墙壁间以死，无他焉，彼固劫戮困饿器也。遭时之非是以出，独其始之幸，非遭卓、曜而后为祸也。彼困于昏乱，伏志气，屈身体，以下奴虏，平难泽物之德不施于人，一得适其亻素，其进晚尔，而人犹幸之。彼伸于昏乱，抗志气，肆身体，以傲豪杰，残民兴乱之伎行于天下，一得适其亻素，其死后耳，而人犹祸之。悲夫！予是以咸宜之。

