◇禁用九陌钱诏（七月丙寅）

朝四而暮三，众狙皆喜。名实未亏，而喜怒为用。顷闻外间多用九陌钱，陌减则物贵，陌足则物贱，非物有贵贱，是心有颠倒。至於远方，日更滋甚。岂直国有异政，乃至家有殊俗，徒乱王制，无益民财。自今可通用足陌钱，令书行後，百日为期，若犹有犯，男子谪运，女子质作，并同三年。（《梁书·武帝纪》下，又略见《南史》七）。

