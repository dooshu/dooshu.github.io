文同　李道士惠琴轩集

驱役精魂入大幽，满编奇绝尽冥搜。

不教天地略容隐，应与鬼神同访求。

海藏光芒开宝玉，羽林锋刃立戈矛。

萧台自好携归去，莫向人间苦暗投。

文同

文同　李道士惠琴轩集

寿宁孙老画壁下，当日偶同君此行。

是时众里略一揖，自尔乃得君时名。

风驰雨绝十五载，此地忽尔相逢迎。

见投琴轩两大集，宝匣金钥缄瑶琼。

未开试使道所有，毛发寒竖肝胆惊。

归来烧灯读至晓，句险短歌报佳惠，

它日愿将朝七璎。

文同

