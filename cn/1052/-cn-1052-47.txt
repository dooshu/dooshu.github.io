佚名　建隆以来祀享太庙十六首

肃肃清庙，奉祠来诣。

格思之灵，如在之祭。

克谨威度，载严容南。

降福孔皆，以克永世。

佚名

佚名　建隆以来祀享太庙十六首

工祝升阶，实户在位。

祗达孝思，允修毖祀。

类相有备，克恭乃事。

俨恪其容，通此精意。

佚名

佚名　建隆以来祀享太庙十六首

木符发瑞，著象成文。

于昭大号，协应明君。

灵命有屡，鸿禧洞分。

歌以升证，休嘉洽闻。

佚名

佚名　建隆以来祀享太庙十六首

嘉彼驯象，来归帝乡。

南州繁质，中区效祥。

仁格巨赫，德柔遐荒。

有感斯应，神化无方。

佚名

佚名　建隆以来祀享太庙十六首

素鸟爰止，淳精允藏。

名符瑞牒，色应金方。

洁白容兴，翅英夺扬。

孝思攸感，皇德逾张。

佚名

佚名　建隆以来祀享太庙十六首

维犠维牲，以炰以烹。

植其鞉鼓，洁彼铏羹。

孔硕北俎，于穆厥声。

肃雍示相，福禄来成。

佚名

佚名　建隆以来祀享太庙十六首

汤汤洪河，经启长源。

赤无嘉木，挺生本根。

大哉崇基，出乎庆门。

发祥垂裕，永世贻孙。

佚名

佚名　建隆以来祀享太庙十六首

元钟九千，生于仲吕。

崇台九屡，起于累土。

赫日之升，明夷为主。

孝孙作帝，式由祖武。

佚名

佚名　建隆以来祀享太庙十六首

明明我祖，积德攸宜。

笔继瓜瓞，将隆本支。

爰资庆绪，式昭帝基。

于穆清庙，永洽重熙。

佚名

佚名　建隆以来祀享太庙十六首

艰难积行，绵长钟庆。

同人之时，得主乃定。

既斜宗桃，乃修舞咏。

经武开先，永昭丕命。

佚名

佚名　建隆以来祀享太庙十六首

猗欤太祖，受命于天。

化行区宇，功溢简编。

武威震耀，文德昭宣。

开基垂统，亿万斯年。

佚名

佚名　建隆以来祀享太庙十六首

赫赫皇运，明明太宗。

四{左阝右奥}咸暨，一变时雍。

睿文炳焕，圣德温恭。

千龄万祀，永播笙镛。

佚名

佚名　建隆以来祀享太庙十六首

嘉粟旨酒，博腯牲牲。

神鉴孔昭，享兹吉蠲。

夙夜毖祀，孝以奉先。

永锡纯嘏，功格于天。

佚名

佚名　建隆以来祀享太庙十六首

已象文治，乃观武成。

进退可度，威备克明。

佚名

佚名　建隆以来祀享太庙十六首

常武徂征，诗人所称。

总干山立，厥象伊凝。

佚名

佚名　建隆以来祀享太庙十六首

肥腯之牲，既析既荐。

构了之酒，已酌已献。

祝辞亦陈，和奏斯篇。

享礼惧举，入其有践。

佚名

