11.木瓜

一名楙，一名铁脚梨。树如柰，丛生，枝叶花俱如铁脚海棠。可种可接，可以条压，叶光而厚，春末开花，红色，微带白。作房实如小瓜，或似梨稍长，皮光色黄，上微白如着粉津润不木者，为木瓜。香而甘酸不涩，食之益人。醋浸一日方可食，生不堪啖。处处有之，山阴兰亭尤多，而宣城者为佳。本州以充土贡，故有宣州花木瓜之称。西洛木瓜味和美，至熟青白色，入药绝有功，胜宣州者。味淡，性酸温无毒。去湿和胃，强筋骨，治脚气、霍乱、大吐、下转筋不止。

种法：秋社前后分其条移栽，次年便结子，胜春栽者。

【诠释】

木瓜名见《名医别录》，《群芳谱》则以贴梗海棠著录。茎高2米馀，叶簇生，长椭圆形。春日先叶开花，花色有深红、纯白或红白相间，种种不一，均极艳丽。果实椭圆形，长1分米许，黄皮，肉质坚实。

按，木瓜系蔷薇科落叶灌木，学名为Chaenomeles sinensis。花供观赏用，果实供药用。

