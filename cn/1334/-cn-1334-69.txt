敬告实业家


秋纬，促织类也，形大而色绿，翅短，鸣声如纺机，一名纺丝娘，俗称纺织娘。一日，蜜蜂谓秋纬曰：“吾春夏营营以酿蜜，绝不以实业著，而秋冬之际，吾即恃此以自活。子初无实业之实而冒为实业之名，且终宵作轧轧声，一若恐人不知子之为纺织也者，而曾无一丝一缕之可见，子果何所取而为此也？”秋纬曰：“世之号称之实业家者，谁非似我？子乃独以责我耶？”蜜蜂叹曰：“无异乎子之望秋先零也。”

偈曰：今之号称实业家者，其谛听谛听。





