○请诛杜元颖表

蛮军比修职贡，遽敢侵边。但杜元颖不恤三军，令入蛮疆作贼。移文报彼，都不见信。故蜀部军人，继为乡导。盖蜀人怨苦之深，祈我此行，诛虐帅也。诛之不遂，无以慰蜀士之心。愿陛下诛之。

郑回

回，相州人。天宝中举明经，授州西泸令。州陷，为南诏王阁罗凤所虏，更名蛮利，以为清平官。贞元中，说异牟寻内附。

