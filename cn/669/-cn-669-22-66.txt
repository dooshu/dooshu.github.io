104　儒墨楊秉之秉爲公孫龍


謂惠子曰：「儒、墨、楊、秉，四，與夫子爲五。」徐無鬼。列子仲尼篇釋文：「公孫龍平原君之客。字子秉。」【原注】秉謂公孫龍也。

【元圻案】列子釋文，唐殷敬順撰，舊散附於張湛注中，淆亂不可别。興化任大椿芝田於道藏中得其原書，遂版行。大椿，乾隆己丑二甲一名進士，官至御史。其官禮部時，與元圻爲忘年交。貧而好學，篤行之士也。





