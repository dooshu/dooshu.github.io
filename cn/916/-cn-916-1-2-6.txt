【龙蛇歌】

〖附〗

〖《说苑》曰：晋文公出亡。舟之侨去虞而从焉。文公反国。擢可爵者而爵之。擢可禄者而禄之。侨独不与焉。文公酌诸大夫酒。酒酣。文公曰：二三子盍为寡人赋乎。侨曰：君子为赋。小人请陈其辞。辞曰云云。遂历阶而去。○《诗纪》作舟之侨歌。〗

有龙矫矫。顷失其所。一蛇从之。周流天下。龙反其渊。安（《御览》作蛇。）宁其处。一蛇耆乾。独不得其所。（○《说苑》复恩篇。《诗纪前集》二作舟之侨歌。又《御览》百九十八引所、下、乾三韵。○逯案。自上诸龙蛇歌观之。西汉人之著录先秦诗章。率皆有据。匪出臆造。特传闻异辞耳。）

