◎雪中赋诗词

元宗保大五年元日，大雪，命太弟以下展燕赋诗词，令中人就私第赐李建勋继和。时建勋方会中书舍人徐铉，勤政殿学士张义方於溪亭，即时和进。乃召建勋、铉、义方三人同宴，夜艾方散。侍臣皆有诗词，铉为前後序。仍集名手图画，御容则高冲主之。侍臣、法部丝竹，则周文矩主之。楼阁宫殿，则朱澄主之。雪竹寒林，则董源主之。池沼禽鱼，则徐崇嗣主之。图成，皆为绝笔。［清异录］

