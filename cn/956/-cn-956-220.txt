方回　次韵送张文焕

廊庙端非岩壑姿，慵庵未是可慵时。

浮荣故自无心向，素抱其如有己知。

天上要途终一武，江南绝景已千诗。

欲从无祖赤松子，小待功成亦未迟。

方回

方回　次韵送张文焕

深愧衰残蒲柳姿，忽思同眺万山时。

各将谷雨崖烟写，独许溪鸥野鹭知，

两载再逢怜我老，五更不寐和公诗。

愿闻事丛如房杜，一曲清商自尉迟。

方回

