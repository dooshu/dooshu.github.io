白玉蟾　奉酬舑萩李侍郎

坐对梅花撚白须，吟边有酒不须酤。

松窗昨夜冰生砚，冻合银床读易朱。

白玉蟾

白玉蟾　奉酬舑萩李侍郎

南枝才放两三花，雪里吹香弄粉些。

淡淡着烟浓着月，深深笼水浅笼沙。

白玉蟾

白玉蟾　奉酬舑萩李侍郎

全是山林居士风，不知位重更官穹。

名书玉几金瓯内，心在蒲团纸帐中。

白玉蟾

白玉蟾　奉酬舑萩李侍郎

满月世界琉璃光，通宵不寐据胡床。

语言玉润篇篇锦，心胆冰清字字香。

白玉蟾

白玉蟾　奉酬舑萩李侍郎

酒红沁面晕成霞，笑撚吟髭数暮鸦。

不入朝廷鸳鹭侣，自甘白发插梅花。

白玉蟾

