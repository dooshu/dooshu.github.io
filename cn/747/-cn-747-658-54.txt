○田颍可亳州刺史制

敕：正议大夫前检校右散骑常侍使持节州诸军事兼州刺史御史大夫充本州团练使上柱国赐紫金鱼袋田颍，自别屯将垒，专领郡城，而能勤┰师人，与之劳逸，故临戎则士乐为用，抚下而众知向方。忠勋既彰，能政亦著。牧守之选，吾所重之，谯ガ之间，人亦劳止。授尔印绶，往劳来之，宜推前心，伫立後效。可检校右（一作左）散骑常侍使持节亳州诸军事兼亳州刺史御史大夫本州团练使镇遏使，散官、勋、赐如故。

