○譬喻经序



譬喻经者，皆是如来随时方便四说之辞，敷演弘教训诱之要。牵物引类，转相证据，互明善恶，罪福报应，皆可寤心，免彼三涂。如今所闻，亿未载一，而前后所写，互多复重。今复撰集，事取一篇，以为十卷，比次首尾，皆令条别，趣使易了，于心无疑。愿率士之贤，有所遵承，永升福堂，为将来基。（《释藏迹》九。）

法新僧行

新行，石虎时宫寺僧。



