释智圆　梵天寺二首

路上中峰势屈盘，尘埃踪迹到终难。

秋杉影射经窗冷，夜浪声摇睡榻寒。

云过闲轩香篆润，日移幽砌藓痕干。

吟馀静立凭栏久，极目长江水渺漫。

释智圆

释智圆　梵天寺二首

梵宇清虚远俗喧，登临时得爽吟魂。

卷簾高雪明稽岭，上阁秋涛出海门。

群木冷阴连古塔，疏钟寒韵彻江村。

城中泉石诗中景，闲对文公尽日论。

释智圆

