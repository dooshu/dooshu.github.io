剑器近

夜来雨。赖倩得、东风吹住。海棠正妖娆处。且留取。　　悄庭户。试细听、莺啼燕语。分明共人愁绪。怕春去。　　佳树。翠阴初转午。重帘未卷，乍睡起、寂寞看风絮。偷弹清泪寄烟波，见江头故人，为言憔悴如许。彩笺无数。去却寒暄，到了浑无定据。断肠落日千山暮。

此首一气舒巷，清丽凄惋。上中两片，字句声韵皆同，是亦双拽头也。上片写见，中片写闻，所见风雨以后，海棠正美。所闻莺啼燕语，似怕春去。下片，写翠阴转午之幽静，与人睡起之无绪。“偷弹”三句，言思人樵悴，欲寄泪以自明。“彩笺”三句，盼人来无据。末一句，以景结，语精练，振动全篇。

