○舒州新堂铭

先时寝坏，有隘其庐。乃作斯堂，高严。六桷四楹，装重架虚。栾ㄆ不设，檐蜚祛祛。丽不越度，俭而有馀。左立嘉亭，缭以环除。延延其深，肆肆其纾。吏事既退，斋心以居。思民之病，择弊而锄。弗逸弗坠，谨终犹初。大旱之後，邻邑成墟。独我州氓，乐哉胥胥。鬼神所福，事匪在予。丞相所言，乃下徵书。复官於朝，以解前疽。刻铭於斯，永示群舒。

