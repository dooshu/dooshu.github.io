萧如熏杜文焕：

万历时，萧如熏杜文焕并西陲名将，能诗，有集行世。聊纪其一：「新秋呈霁色，寒草正丰茸。杞树珊瑚果，兰山翡翠峰。出郊分虎旅，乘障息狼烽。坐乏舒筹策，天威下九重。」(萧如熏《秋征》)「朔方才喜净胡尘，又见边声急震邻。杂虏横行如烈火，诸军坚壁似云屯。缨冠义切宁违命，蹈刃心雄肯爱身。独捷三师先报阵，保全疆场报枫宸。」(杜文焕《定西捷诗》)



