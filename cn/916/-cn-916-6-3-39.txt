【在郡卧病呈沈尚书诗】

淮扬（本集、《文选》并作阳。《类聚》同。）股肱守。高卧犹在兹。况复南山曲。何异幽栖时。连阴盛农节。笞笠聚东□。高阁常昼掩。荒阶少诤辞。（《类聚》作词。）珍簟清夏室。轻扇动凉ざ。嘉鲂聊可荐。绿（李善本《文选》作渌。）蚁方独持。夏李沈朱实。秋藕折轻丝。良辰竟何许。夙昔梦佳期。坐啸徒可积。为邦岁已期。弦歌终莫取。抚机（本集作枕。注云。一作机。《文选》作机。六臣本注云。五臣作枕。三谢诗作枕。）令（本集作金。）自嗤。（○本集四。《文选》二十六。三谢诗。《诗纪》五十九。又《类聚》三十一作在郡呈沈尚书。引兹、时、词、ざ、丝、期、□七韵。）

