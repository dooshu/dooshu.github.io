胡寅　和唐坚伯留题庄舍

无端世故若连环，独未忘怀畎亩间，

不问落花随水远，最怜修竹伴人閒。

非求垣屋须穷僻，知爱巾车得往还。

已谕耕奴多艺秫，免教华发变朱颜。

胡寅

胡寅　和唐坚伯留题庄舍

卧看月落半瑶环，起唤清风紫翠间。

玩意诗书千古乐，放怀天地一身閒。

向多倦鸟归何晚，无限浮云去未还。

不向此中真得趣，更论盘谷与商颜。

胡寅

