晁说之　题六一东坡像

座右铭何有，丹青得若人。

东坡禅客衲，六一醉人巾。

先後文章伯，安危社稷臣。

庙堂思颍日，海峤梦钧辰。

□□□□□，□□叹会神。

何当均雨露，剑佩画麒麟。

晁说之

晁说之　题六一东坡像

眉山凝间气，渤海识兹人。

一代执鞭士，千秋折角巾。

高趋周室辅，平处汉廷臣。

白首齐明易，鸿钧异抚辰。

参差非所叹，契阔自如神。

不念乞灵者，翩然驾白麟。

晁说之

