【成帝时童谣】

〖《汉书》曰：成帝时童谣云云。后帝为微行出游。常与富平侯张方俱称富平侯家人。过阳阿主作乐。见舞者赵飞燕而幸之。故曰燕燕尾涏々。美好貌也。张公子。谓富平侯也。木门仓琅根。为宫门铜鍰。言将尊贵也。后遂立为皇后。弟昭仪贼害后宫皇子。卒绵伏辜。所谓燕飞来。啄皇孙。皇孙死。燕啄矢者也。〗

燕燕尾涏々。张公子时相见。木门仓琅根。燕飞来。啄皇孙。皇孙死。燕啄矢。

（〇《汉书》五行志。《汉书》外戚传。开元占经百十三。《乐府诗集》八十八作成帝时燕燕童谣。《文选》补遗三十五作西汉童谣。锦绣万花谷三十九。《诗纪》八。又玉台新咏九引殿、见、根、孙四韵。）

