○敕河东节度副使王忠嗣书

敕河东节度副使兼代州都督王忠嗣及诸将士等：大叔承庆至，知卿远经贼境，昼夜勤劳，虽不遇凶徒，亦备尽诚效。顷属时暑，士马远来，行李之，固应疲顿，诸军将等，各须抚养，令其宁息。行回之人，当有宴劳，宜令大同军即办宴设，及时慰勉。夏中极热，卿及将士已下并平安好，遣书指不多及。

