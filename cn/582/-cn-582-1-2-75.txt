〇七五


问：“先儒曰‘圣人之道，必降而自卑；贤人之言，则引而自高’［一］，如何？”

先生曰：“不然。如此却乃伪也。圣人如天，无往而非天。三光之上，天也；九地之下，亦天也［二］。天何尝有降而自卑？此所谓大而化之也。贤人如山岳，守其高而已。然百仞者不能引而为千仞，千仞者不能引而为万仞［三］。是贤人未尝引而自高也，引而自高则伪矣。”



* * *



【注释】

［一］“先儒曰”云云，语见朱熹《论语集注》引程子曰“圣人之道，必降而自卑，不如此则人不亲；贤人之言，则引而自高，不如此则道不尊。观于孔子、孟子，则可见矣”。

［二］三光，指日、月、星；九地，指地下最深处。

［三］仞，长度单位，七尺为一仞。

【翻译】

问：“先儒程子说‘圣人之道，必降而自卑；贤人之言，则引而自高’，怎么样？”

阳明先生说：“不对。果真如此，就是作伪了。圣人如同天，无往而不是天。三光之上，是天；九地之下，也是天。天何曾有降低而自以为卑的呢？这就是孟子所说的‘大而化之’。贤人如同山岳，只是保守其本身的高度而已。然而，百仞的不能引申为千仞，千仞的不能引申为万仞。这说明贤人未曾引申而自以为高，引申而自以为高则是作伪。”





