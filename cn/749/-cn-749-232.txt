美奴


美奴，陆藻侍儿。藻字敦礼，侯官人。崇宁二年（1103）进士。大观中，为给事中。建炎元年（1127），以朝奉大夫、徽猷阁待制、提举嵩山崇福宫卒。

卜算子

送我出东门，乍别长安道。两岸垂杨锁暮烟，正是秋光老。

一曲古阳关，莫惜金尊倒。君向潇湘我向秦，鱼雁何时到。

如梦令

日暮马嘶人去。船逐清波东注。后夜最高楼，还肯思量人否。无绪。无绪。生怕黄昏疏雨。







