○请禁带兵器牧放奏

诸县皆有镇军，并随逐水草，木放牛马，贼徒因兹假托，挟带军器，晨夕混杂，善恶不分。伏请从今日已後，牧放之徒，不得躬带刀剑器杖等牧放。仍请诏下後十日外有犯者，百姓所在集众决重杖二十，属军者许臣擒捉，牒送本镇，亦准例科决，仍便解退。其近城弋猎，准前後敕并以禁断，公郡驸马将军子弟子鹰鹞，准敕但许城南桉放，不得辄越诸界，并请不得别持刀剑等。所冀邦畿之内，盗贼屏息，居人行客，是夕获安。

