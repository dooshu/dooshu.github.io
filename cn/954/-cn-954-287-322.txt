陈与义　同家弟赋蜡梅诗得四绝句

朱朱与白白，著意待春开。

那知洞房里，已傍额黄来。

陈与义

陈与义　同家弟赋蜡梅诗得四绝句

韵胜谁能舍，色庄那得亲。

朝扬一映树，到骨不留尘。

陈与义

陈与义　同家弟赋蜡梅诗得四绝句

黄罗作广袂，绛帐作中单。

人间谁敢着，留得护春寒。

陈与义

陈与义　同家弟赋蜡梅诗得四绝句

一花香十里，更值满枝开。

承恩不在貌，谁敢斗香来。

陈与义

