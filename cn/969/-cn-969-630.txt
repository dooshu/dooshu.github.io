刘克庄　立春二首

恰归旧隐再逢春，村巷荒凉草没人。

犬坏园中门作窦，盗规坟上树为薪。

官如巫祝难羞贱，家似樵渔敢讳贫。

闻说邻醅低价卖，病夫一滴未沾唇。

刘克庄

刘克庄　立春二首

丝切登盘菜，花垂插鬓幡。

老人总无分，回施与诸孙。

刘克庄

刘克庄　立春二首

今岁春盘始住家，也胜羁旅走天涯。

圃晴菜拆经霜甲，林暖梅飞遍地花。

闲有工夫忧世事，老无勋业惜年华。

近来死尽吟诗者，得句聊从野叟夸。

刘克庄

刘克庄　立春二首

枯槁蒙膏润，谁非喜雨人。

儿童翻懊恼，惜不看鞭春。

刘克庄

