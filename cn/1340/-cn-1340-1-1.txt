某观察


某观察因交卸在即，适大吏迭次饬拿会匪，迄未弋获一人，殊不自安，因思缉拿一二以邀功，借此或可得别差，乃商于幕友。幕友曰：“匪久在署中矣。”观察急问谁何，曰：“公子耳。”曰：“吾子何以谓为匪？”曰：“彼日事招摇，索诈钱财，受人贿托，奸人妇女，私售地皮，如是种种，非匪而何？”

此匪徒，此匪窟，奇甚。既而思之，不奇也，盖久已乎遍地皆然，呜呼噫嘻！





