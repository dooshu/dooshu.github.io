陈与义　和张规臣水墨梅五绝

巧画无盐丑不除，此花风韵更清姝。

从教变白能为黑，桃李依然是仆奴。

陈与义

陈与义　和张规臣水墨梅五绝

病见昏花已数年，只应梅蕊固依然。

谁教也作陈玄面，眼乱初逢未敢怜。

陈与义

陈与义　和张规臣水墨梅五绝

粲粲江南万玉妃，别来几度见春归。

相逢京洛浑依旧，唯恨缁尘染素衣。

陈与义

陈与义　和张规臣水墨梅五绝

含章檐下春风面，造化功成秋兔毫。

意足不求颜色似，前身相马九方皋。

陈与义

陈与义　和张规臣水墨梅五绝

自读西湖处士诗，年年临水看幽姿。

晴窗画出横斜影，绝胜前村夜雪时。

陈与义

