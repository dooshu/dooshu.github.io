王给谏招集祝氏园林【是日同阮亭健庵果亭舟次蛟门峨嵋】

一春无日无风沙昨宵微雨今朝霞城南窈窕好园馆携壶并辔来看花白昼阴阴杨柳緑梓泽兰亭丛一曲孤屿回溪面草堂攅云叠石成书屋就中缥缈飞丹楼帘卷西风在上头主人况是王给事相将直作辋川游去年与客同登台今日追懽取次来狂思白鹿骋五岳老忆青山倒一杯四座高谈不得住尊酒才酣春欲暮多少游鱼唼落花行吟细绕池边树

