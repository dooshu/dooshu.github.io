◇景献皇后哀策文

於穆先后，俪黄协运，世宗之胤，德博化先，用俭礼峻，任姒隆周，后亦母晋，终温且惠。其仪淑慎，既慎其仪，克明礼教，抚翼齐蕃，训成弘操，其慈有威，不舒不暴，乃家乃邦，是则是效。嗟余艰屯，仍遭不造，靡恃惟妣。景命弗保，心之云痛，痛贯穹昊，袭龟筮之良辰。启幽房之潜遂，整武驾之隆牡，结龙之缟驷，望旗常而崩摧。彼р京以增欷，口呜咽以失声，目横迸以洒泪，邈雨绝于宫闱，长无觌于仿佛。（《艺文类聚》十五）

