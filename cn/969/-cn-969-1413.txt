刘克庄　挽丘大卿二首

方喜辽天孤鹤返，忽惊蔡岭一牛鸣。

理官未遣俦三后，拙宦才令至九卿。

尽翦萑莆潢弄息，不囊薏苡粤装轻。

厚诬岂待他人雪，自有尧言与辨明。

刘克庄

刘克庄　挽丘大卿二首

武仲孝标皆己矣，可堪又夺到丘迟。

汉家卿将今能几，洛社耆英在者谁。

作有道碑宁免愧，过乔公墓定何时。

春风自绿原头草，不管人间殄瘁悲。

刘克庄

