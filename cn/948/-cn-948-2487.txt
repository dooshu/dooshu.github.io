陆游　秋日杂咏

都门初出若登仙，弄水穿云喜欲颠。

只恐光阴巳无几，不知又过十三年。

陆游

陆游　秋日杂咏

五百年前贺季真，再来依旧作闲人。

一生看尽佳风月，不负湖山不负身。

陆游

陆游　秋日杂咏

菰蒲风起暮萧萧，烟歛林疏见断桥。

白蟹{上制下鱼}鱼初上市，轻舟无数去乘潮。

陆游

陆游　秋日杂咏

叶底珍禽不受呼，弄风小蝶点残芜。

舍南舍北秋光好，到处皆成一画图。

陆游

陆游　秋日杂咏

红苋如丹照眼明，卧开石竹乱纵横。

骚人见处终然别，只说清秋采落英。

陆游

陆游　秋日杂咏

桐叶吹残柳亦稀，溪头倚杖立斜晖。

谁知老子无穷喜，待得吾儿小艇归？

陆游

陆游　秋日杂咏

久雨初晴喜欲迷，青鞋踏偏舍东西。

忽然来到柳桥下，露湿蓼花红一溪。

陆游

陆游　秋日杂咏

十里秋风画角哀，夕阳光景亦佳哉！

正疑白鹭归何晚，一片雪从天际来。

陆游

