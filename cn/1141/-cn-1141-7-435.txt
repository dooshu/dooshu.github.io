玉甑峰

王梅溪《玉甑峰》诗：「谢公好山水，得郡古东瓯。行田过白石，不到仙山头。」

朝从谷口来，夕从天际歇。
仄径盘山椒，谽谺豁云窟。
广厦受千夫，幽岩蜕仙骨。
寒光倒星辰，夜气来溟渤。
须臾万岫开，东峰出皎月。
户牖何空明，照曜成瑶阙。
天鸡中夜啼，烟客时出没。
晓看江海间，巨舰炯一发。
行田阻谢屐，济胜失仓卒。
延目雁山青，坐卧已超越。


