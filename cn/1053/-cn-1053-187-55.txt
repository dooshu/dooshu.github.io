石介　留守待制视学

艺祖与王地，诸侯布教宫。

冠缨临晓集，文雅与时隆。

泮水差差绿，春沂习习风。

袍辉了衿动，旗映讲纱红。

节钺来门外，声容播国中。

分庭等威杀，更仆宴谈终。

亹亹闻谆诲，拳拳激懦衷。

武昌尊庾亮，蜀郡乐文翁。

王化周南始，儒缝鲁俗通。

四方观表则，后学发童蒙。

木铎傅遗韵，缫衣纘旧功。

愿公持此道，黄阁弼清躬。

石介

石介　留守待制视学

演道开谈席，观文降使辬。

水寒芹叶薄，春早杏阴繁。

喜动青青佩，新闻亹亹言。

孤生荷乐育，终始诧丘关。

石介

石介　留守待制视学

盛府雍容外，轻裘博雅存。

席间闲布帙，钤下书无喧。

首善隆儒术，诸生接讨论。

马融南郡学，龊龊岂堪言。

石介

石介　留守待制视学

春早沂风暖，芹生泮水深。

前旌拂讲树，垂佩耀童衿。

郁郁弥文化，循循善诱心。

恭王不坏宅，金石有遗音。

石介

石介　留守待制视学

翼翼取则地，菁菁乐育篇。

使辬临学舍，台席俯谈筵。

韦相傅经书，文翁唱教先。

诸生动观叹，门外卓卿旃。

石介

石介　留守待制视学

泮水渌犹浅，春芹叶始敷。

旌旗久停住，衿佩俨相趍。

庾亮亲临学，哀公不诟儒。

兹为表则地，风教自王都。

石介

