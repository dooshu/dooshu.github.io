再过螺墩寺有怀

落日平臯远扁舟野寺通积阴余径柳寒色报江枫城郭千樯外汀洲片雨中遥怜许玄度心赏竟谁同石亭寺【唐韦丹帅江西与寺僧灵彻善彻报诗云相逢尽道休官去林下何曾见一人即此处】

彻公飞锡处繋艇数经过岁久石亭废秋深江水波香台驯鸟雀清磬静鼋鼍谁使高僧诮归心此夜多

