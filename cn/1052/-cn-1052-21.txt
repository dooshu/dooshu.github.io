佚名　淳熙二年发太上皇帝太上皇后册宝十一首

高明者乾，博厚者坤。

以清以宁，资始资生。

寿胡可度，德胡要评。

顾言从欲，诞受强名。

佚名

佚名　淳熙二年发太上皇帝太上皇后册宝十一首

受命既长，福禄既康。

如日之升，如月之常。

追琢其章，金玉其相。

君子万年，保其家邦。

佚名

佚名　淳熙二年发太上皇帝太上皇后册宝十一首

翠垂之旗，灵龟之鼓。

陈于广宇，相我盛奉。

来汝公博，肃乃备矩。

毋愆于素，以笃多祜。

佚名

佚名　淳熙二年发太上皇帝太上皇后册宝十一首

蚴蟳青龙，婉嬗象兴。

其载伊何，煌煌金书。

乃由端门，乃行康术。

于以荣亲，振古所无。

佚名

佚名　淳熙二年发太上皇帝太上皇后册宝十一首

惟天为大，其德日诚。

惟尧则之，其性日仁。

迺文迺武，得寿得名。

于万斯年，以莫不增。

佚名

佚名　淳熙二年发太上皇帝太上皇后册宝十一首

天天惟健，天步惟安。

圣子中立，臣工四环。

民无能名，三不过颜。

宋德宜颂，汉德可删。

佚名

佚名　淳熙二年发太上皇帝太上皇后册宝十一首

天畏遐福，允彰父慈。

维昔旷典，我能举之。

徐尔陟降，敬尔威备。

申锡无疆，永言保之。

佚名

佚名　淳熙二年发太上皇帝太上皇后册宝十一首

乾健坤从，阳风阴阳。

迨兹受祉，允也闰况。

虞来在下，德物在上，

咨时三公，执事无旷。

佚名

佚名　淳熙二年发太上皇帝太上皇后册宝十一首

丕在文王，之德之纯。

亦有太姒，式扬徽音。

维册维宝，迺玉迺金。

伊谁从之，一人事亲。

佚名

佚名　淳熙二年发太上皇帝太上皇后册宝十一首

重翟出房，社衣被躬。

委委佗佗，河润山容。

圣皇临轩，圣母在宫。

定受鸿名，兴天无穷。

佚名

佚名　淳熙二年发太上皇帝太上皇后册宝十一首

珉玉玢幽，裹蹄精良。

既刻厥文，亦铸之章。

象德维河，至静而方。

辅我光尧，万夺无疆。

佚名

