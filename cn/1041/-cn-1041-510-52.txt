廖行之　和晚菊三首

覉寓穷秋几许清，晚芳犹尔亦何荣。

东篱旧岂论余子，三径今应愧老成。

气吐耐堪供饮兴，登临那得厕群英。

节华要是丈人行，俗眼谁知省屈平。

廖行之

廖行之　和晚菊三首

何事秋光老更清，故应有菊占秋荣。

后来汉陛知薪积，晚出商山叹翼成。

三径惟将松比操，东篱那为酒含英。

纷纷红紫随时好，臆对西风诉不平。

廖行之

廖行之　和晚菊三首

荒凉篱落露华清，菊为重阳特地荣。

奔竞斗心知戒在，痚迟懒性习闲成。

偿秋为子添秋兴，见晚知谁恨晚英。

赖有南山陪旧望，悠然目彬与云平。

廖行之

