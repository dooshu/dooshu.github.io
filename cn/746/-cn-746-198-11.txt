卷198_11【梁州对雨，怀麹二秀才，便呈麹大判官，时疾赠余新诗】  岑参

江上云气黑，山旱山昨夜雷。

水恶平明飞，雨从嶓冢来。

濛濛随风过，萧飒鸣庭槐。

隔帘湿衣巾，当暑凉幽斋。

麹生住相近，言语阻且乖。

卧疾不见人，午时门始开。

终日看本草，药苗满前阶。

兄弟早有名，甲科皆秀才。

二人事慈母，不弱古老莱。

昨叹携手迟，未尽平生怀。

爱君有佳句，一日吟几回。

