方岳　谢人致蟹

樵岚无蟹有监州，已负诗肠过一秋。

莫怪渊明便归去，得渠自合老菟裘。

方岳

方岳　谢人致蟹

此去江头只两程，寒蒲解缚便横行。

无肠政要空虚腹，满贮芦花与月明。

方岳

方岳　谢人致蟹

雪砍双螯玉一壶，樵中曾有此奇无。

始知张翰思归意，不为秋风只为鲈。

方岳

方岳　谢人致蟹

除却金虀霜后枨，更无一物可诗情。

诚斋配以彭生脔，岂不冤哉五鼎烹。

方岳

