胡寅　赴宣卿牡丹之集和奇父二首

胜业看花暖正繁，玉仙洪福且休论。

初筵爱客尊俱尽，落笔成诗水共翻。

京洛追游真似梦，风光流转绝无言。

武林亦有西池否，安得姚黄奉至尊。

胡寅

胡寅　赴宣卿牡丹之集和奇父二首

移得币丹手自封，护花云结秀阴浓。

未嫌芍药争时发，却有酴醾作酒供。

喜见典型开朵朵，宁须绯紫计重重。

定知禾黍胜桃李，何似犁牛问老农。

胡寅

