虞俦　和林卿盘隐诗

溪山千里胜，花木四时春。

家酿新来熟，园收旧不贫。

上都无阙事，空谷有佳人。

天下滔滔者，谁能此问津。

般礴五千卷，辛勤四十春。

向来忧国意，肯顾在家贫。

丘壑宁违性，功名恐悮人。

似闻归赋后，喜气日津津。

虞俦

虞俦　和林卿盘隐诗

倘佯三径里，陶冶一家春。

笔下文为富，胸中道不贫。

穷通知有命，行止信非人。

第恐归田计，翻成要路津。

虞俦

