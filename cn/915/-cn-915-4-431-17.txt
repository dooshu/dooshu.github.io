◇奏上明帝庙号

孝明皇帝圣德淳茂，劬劳日昃，身御浣衣，食无兼珍，泽臻四表，远人慕化，僬亻尧儋耳，款塞自至。克伐鬼方，开道西域，威灵广被，无思不服。以蒸庶为忧，不以天下为乐。备三雍之教，躬养老之礼。作登歌，正雅乐，博贯六艺，不舍昼夜。聪明渊塞，著在图诈。至德所感，通于神明。功烈光于四海，仁风行于千开。而深执谦谦，自称不德无起寝庙，埽地而祭，除日祀之法，省送终之礼，遂藏主于光烈皇后更衣别室。天下闻之，莫不忄妻怆。陛下至孝蒸蒸，奉顺圣德。臣愚以为更衣在中门之外，处所殊别，宜尊庙曰显宗，其四时袷，于光武之堂，闲祀悉还更衣，共进《武德》之舞，如孝文皇帝袷祭高庙故事。《后汉·章帝纪》「有司奏言云云，制曰：可」。）

