腊日


腊日常年一作年年暖尚遥，今年腊日冻全消。侵陵雪色还萱草，漏泄春光有柳条。纵酒欲谋良一作长夜醉，还家初散一云放紫一云北宸朝。口脂面药随恩泽〔一〕，翠管银罂下九霄。

〔一〕口脂：《景龙文馆记》：三年腊日，帝于苑中召近臣赐腊，晚自北门入于内殿赐食，加口脂蜡脂，盛以碧镂牙筩。《太平御览》：《卢公家范》，腊日上澡豆及头膏面脂口脂。





