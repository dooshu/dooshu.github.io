王读学达二首

【梁溪】

微波皱绿回轻风，溪流直与南湖通。

人家两岸几兴废，鸥影萧萧夕照中。

孤桡欲发临溪口，澹烟寂历明疏柳。

水清月落正愁人，钟鸣况是僧归后。

芙蓉隔溪千里多，白云满窗生薜萝。

橹声咿剪寒月，去去其如离思何。

【送人从军】

烟浦绿迢迢，离人酒易消。

路分京口树，帆度月中潮。

夜静闻清柝，风寒试黑貂。

汉家方讨虏，好事霍嫖姚。

