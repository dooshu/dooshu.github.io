陈著　次前韵酬王景云见和三首

我家西谷子鄞东，西望云山百里中。

回首十年尘底别，更无书落雁天风。

陈著

陈著　次前韵酬王景云见和三首

竹边结屋饱幽清，疏落樽前文字盟。

子到午山侬亦到，月边云峤得论情。

陈著

陈著　次前韵酬王景云见和三首

与子相逢别未长，新诗寄我寂寞乡。

嚼情咀义心如醉，背立西风不自将。

陈著

