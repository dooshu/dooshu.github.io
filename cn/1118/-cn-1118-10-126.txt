【都统制】


（宋）某州（府）驻扎御前诸军都统制省称。宋李心传《建炎以来朝野杂记》乙集卷一三《十都统制》：“诸军都统制者，自渡江以前亦有之，然未为官称。……建炎初，置御营司，始以刘鄜王为本司都统制，其下分为五军，各置统制。……十一年，张、韩、岳三大将皆罢兵，乃收其所部为御前御军，而都统制皆以屯驻州名冠军额之上。独川陕如故。十九年，郑仲亨罢宣抚使，于是汉、沔两大将，次第改为御前诸军，其系衔，则璘称‘利州西路驻扎御前诸军都统制。”宋李心传《建炎以来系年要录》卷一九四，绍兴三十一年十一月丁丑：“新除都统制李显忠自芜湖至。”同前书，十一月辛未条：“李显忠为建康府驻扎御前诸军都统制。”（金）道兵马都统制府都统制省称。海陵正隆六年（1161）始置。《金史·逆臣传·完颜元宜传》：“海陵增置浙西道都统制，使元宜领之，督诸军渡江，佩金牌。”《金史·郭药师附子安国传》：“及闻世宗即位，更置浙西道兵马都统制府，以完颜元宜为都统制，安国副之。”《金史·百官志》一《都元帅府枢密院》：“正隆六年，海陵南伐，立三道都统制府及左右领军大都督，将三十二总管。”





