蔡襄　华严院西轩见芍药两枝追想吉祥赏花慨然有感寄呈才翁

吉祥亭下万千枝，看尽将开欲落时。

却是双红有深意，故留春色缀人思。

蔡襄

蔡襄　华严院西轩见芍药两枝追想吉祥赏花慨然有感寄呈才翁

烘帘微照自生光，吹面轻风与送香。

谁把金刀收绝艳，醉红深浅上钗梁。

蔡襄

蔡襄　华严院西轩见芍药两枝追想吉祥赏花慨然有感寄呈才翁

的的名花对酒樽。栏边沈醉月黄昏。

今朝关外寻兰若，忽见孤芳欲断魂。

蔡襄

