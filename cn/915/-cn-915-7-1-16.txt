◇肆赦诏（八月乙亥）

朕承历受终，猥飨天命。荷积善之祚，藉士民之力，率由令范，后先祗严，获遂宣训，蒸尝肇建，情敬无违。加以储宫备礼，皇基弥固，国庆家礼，爰集旬日，岂予一人，独荷兹庆。其见刑罪无轻重，可悉原赦。限百日，以今为始。先因军事所发奴僮，各还本主；若死亡及勋劳破免，亦依限还直。（《宋书·武帝纪》下）

