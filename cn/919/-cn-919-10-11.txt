自汗证治

夫自汗，多因伤风伤暑，及喜怒惊恐，房室虚劳，皆能致之。无问昏醒，浸浸自出者，名曰自汗；或睡着汗出，即名盗汗，或云浸汗。若其饮食劳役，负重涉远，登高疾走，因动汗出，非自汗也。人之气血，犹阴阳之水火，平则宁，偏则病，阴虚阳必凑，故发热自汗，如水热自涌；阳虚阴必乘，故发厥自汗，如水溢自流。考其所因，风暑涉外，喜怒惊恐涉内，房室虚劳涉不内外，理亦甚明。其间如 节、肠痈、香港脚、产蓐等病，皆有自汗，治之当推其所因为病源，无使混滥。如经脉别论所载，但原其汗所出处，初非自汗证也，不可不知。

自汗证治

