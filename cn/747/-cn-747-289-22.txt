○贺论三教状

右：伏奉今日墨制，召诸学士及道僧讲论三教同异。臣闻好尚之论。事踬於偏方；至极之宗，理归於一贯：非夫上圣。孰探要旨？伏惟陛下道契无为，思该元妙，考六经之同异，邶淆教之幽赜。将以降照群疑，敷化率土，屏浮词於玉殿，辑精义於金门：一变儒风，再扬道要，凡百士庶，罔不知归。臣等幸侍轩墀，亲承王训，忭跃之极，实倍常情，望，宣付史馆，谨奉状陈贺以闻。谨奏。

