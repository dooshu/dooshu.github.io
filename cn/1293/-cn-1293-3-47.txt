○张玉瑞词

吴门张君［玉瑞］戏咏不倒翁踏莎行云：“捷足休矜，低头未肯。此翁崛强真天性。空空如纵任嘲嗤，亭亭然自堪钦敬。徒转何常，推排莫定。惯经颠扑曾无愠。想因嚼蜡悟横陈，却愁强项难为令。”词虽浅俚，然读至末句，不觉憬然。昔余杖大吏舆人为所衔，卒以文官领兵不合例，劾余夤缘。余素不知兵，投笔弃儒，本非始顾，惟念令公家儿，其度量真不可及耳。

