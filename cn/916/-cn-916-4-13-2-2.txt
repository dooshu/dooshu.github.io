【赠温峤诗】

〖五章〗

大朴无像。钻之者鲜。玄风虽存。微言靡演。邈矣哲人。测深钩缅。谁谓道辽。得之无远。

既综幽纪。亦理俗罗。神濯无浪。形浑俗波。颖（古逸本、适园本作□。）非我朗。贵在光和。振翰梧В。翻飞丹霞。爰在冲乱。质嶷韵令。长崇简易。业大德盛。体与荣辞。迹与化竞。经纬天维。翼亮皇政。

狡哉不臣。拒顺称兵。矫矫君侯。杖钺斯征。鲸鲵悬鳃。灵浒载清。净能弘道。动□功成。

无则无慕。（原作则无则慕。今从适园本。）有必有希。（原作有必希。今从适园本。）仰荫风云。自同兰夷。辞以运情。情诣名遗。忘其言往。鉴诸旨归。（○文馆词林百五十七。）

