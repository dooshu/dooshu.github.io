释仲安　颂古四首

法王法令没周遮，一片虚凝绝点瑕。

槌下不开诸圣眼，几多骐骥困盐车。

释仲安

释仲安　颂古四首

百丈堂前辨野狐，紫罗帐里撒真珠。

谁家别馆池塘里，一对鸳鸯水上浮。

释仲安

释仲安　颂古四首

一段风光画不成，洞房深处畅予情。

频呼小玉元无事，只要檀郎认得声。

释仲安

释仲安　颂古四首

解劈当胸箭，因何只半人。

为从途路晓，所以不全身。

