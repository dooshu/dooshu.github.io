承天节奏亲弟化状

右臣任忝司言节逢诞圣属推恩之云始辄沥恳以上陈内省僭踰实甘诛殛臣有亲弟化与臣爰从幼稚即叹覊孤共出寒微亲加训朂颇服勤於素业亦俯近於壮年适锺下武之期窃有起家之望以臣获掌书命忝备掖垣属虹渚之降祥庶鴒原而徼宠伏望皇帝陛下察以由衷之恳悯兹同气之亲云天特霈於异恩州县俾参於微秩冀获代耕之禄用为举族之荣在於孱庸敢忘报効






卷十八


