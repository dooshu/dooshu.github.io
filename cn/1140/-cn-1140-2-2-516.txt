河南道中

余壤犹郊圻分域已河甸平原黍尽枯川流细於线人烟四野希井竈萧条见偶憇逢田叟告我泪濡面连年苦赤地斗粟易匹绢赈恤沾尧天糠粃始一咽今秋方薄稔饥餐未充膳君看榆树萎肤剥骨如练听此语酸辛媿我饱厨传时事急挽输何年罢征战

二

郁郁大道侧依依杨柳垂治河薪不属剪伐防一时坤舆几反覆城郭归鲸鲵至今墟落间父老犹余悲行行涉漳水荒台传故基西陵呑旧恨日落寒风吹我怀拾往蹟片石韩陵碑古人深独赏今人那得知驱车不遑息踟蹰临路陲

