兑下巽上


中孚：豚鱼吉，利涉大川，利贞。

这卦辞是言信能合理无巧诈之弊的意思。中有外实、中虚二义，孚是信，豚是兽之微贱者，鱼是虫之顽冥者。此卦名中孚者，为卦二阴在内，四阳在外，而二、五之阳，皆得其中；以一卦六爻言之，为中虚；以二体之二、五言之，为中实，皆孚之象。又下说以应上，上巽以顺下，亦有孚义，故名中孚。文王系辞说，卦体中实中虚，一心之孚也。卦德下悦上巽，两情之孚也。孚既在中，则至诚所感，何人不格？何事不济？虽至顽冥如豚与鱼之无知，亦可感动之而得吉，况有知乎？盖事之艰危而至险者，莫如大川，而忠信可行，亦可济之而利，况平乎？即此见天下无不可感之人，无不可济之事。然又非硁硁小信可感孚也，必正而不谅，执而能通，信所当信，而合于贞，乃为利耳。





《彖》曰：“中孚”，柔在内而刚得中；说而巽，孚乃化邦也。

这一节是以卦体卦德释中孚之义。柔在内指三四，刚得中指二、五，说而巽是上下交孚的象，化邦是万邦作孚的意思。孔子说，卦名中孚者，以卦体言，二柔在一卦之中而中虚，二刚处二体之中而中实。夫中虚则一物不容，中实则万理皆真。然虚实非两件，要知柔在内只形容得一个虚刚得中，正见虚之中又万物咸备也。以卦德言，则下说上巽，是臣以孚诚媚兹乎君，而君亦以孚诚折节乎臣，上下交孚，则天下自能潜通默喻，而成万邦作孚之化矣。这等是信之所致，故名中孚。





“豚鱼吉”，信及豚鱼也；“利涉大川”，乘木舟虚也。

这一节是以卦象释信能感物之理。及是至，舟虚是外实中虚之象。孔子说，中孚何以感得豚鱼而吉？惟信以行之，则顽冥之民无不输诚，至于豚鱼无知之物，亦自能及之而吉。由是实才运于虚中，应变不穷，如卦象之木乘水，而舟虚以济也。盖舟惟虚可以游于水，心惟虚可以行于世。能孚，何不利涉之有！





中孚以利贞，乃应乎天也。

这一节是释利贞之义。应乎天是事事皆合乎天理。孔子说，中孚而又教以利贞者何？盖孚命乎天，至诚不二，而实纯粹以精；或意见未融，念虑偏主，即非正而不可以言孚。惟中孚以利贞，乃与惟天之命相应也。这等则人无不格，事无不济，而为化原也欤！





《象》曰：泽上有风，中孚；君子以议狱缓死。

这《大象》是言为上者当察未尽之情，以求生民之法。议狱是议狱罪当死的理，缓死是欲求其可生之机的意思。孔子说，风感水受彼此相入，中孚的象。君子体此以用狱，而致我至诚恻怛之意以议之，恐其犯于不得已，与陷于不自知，务要死中求人之生；即求其生而不可得，亦不忍遽加大辟，姑缓其死以待议。这等则为上者一念之中孚，其不任刑有如此。





初九，虞吉，有他不燕。

这一爻是言初九当信任六四，而戒其有二三之心的意思。虞是度，有他是恐其变饰于终的意思，燕是安裕的意思。周公系初爻辞说，初九阳刚得正，而应六四柔顺之正人。当中孚之初，其志未变，能虞度其可信而一意信之，则德性事业，借为典型，观法有赖，得所安而吉。又戒占者，若半信半疑，稍有他焉，则二三之心，非所以定交而成其孚矣，宁能燕而安乎？





《象》曰：初九“虞吉”，志未变也。

这《小象》是申初九从正不可不专的意思。未变是未变初之志。孔子说，初九能虞而吉者，以其当中孚之初，始念最纯，良知未受变于外而自能无他，如何不吉？





九二，鸣鹤在阴，其子和之；我有好爵，吾与尔靡之。

这一爻是言二、五有君臣同德相孚之意。鹤在八月霜降则鸣，取信的意思；兑乃正秋，又为口舌，故言鹤在阴是言鹤行依洲与不集林木，九居阴爻故有阴之象。“好爵”是阳刚居中的懿德；子与尔皆指五，我与吾皆指二；靡与縻同，系恋也。周公系九二爻辞说，二与五皆以刚中之德相孚应，是人臣幽隐之诚素积于中以自鸣，有孚君于无心者，而君亦以诚信之念产，不期而与臣孚，则庚歌喜起之风，犹鹤鸣在阴而子和之象。盖所以致五之和者，由九二有懿德也；懿德在我自有以动其爱慕之思，是我有好爵彼亦系恋之也。故占者有是德，方有是交孚之感应耳。





《象》曰：其子和之，中心愿也。

这《小象》是申人君之好德出于中心的意思。中心愿是非二求于五的意思。孔子说，人心好德稍涉勉强，即非中孚之实。二之鸣由中而发，五之和宁有不根心而应，是诚出于中心之愿也。故不期应而自应，有子和之象。





六三，得敌，或鼓或罢，或泣或歌。

这一爻是言阴柔性躁，行失常度的象。得敌是对敌，指上九之应，犹云两个不好的是一对；鼓是鼓舞作事，罢是半涂而废，泣是忧事不就，歌是付之无可奈何的意思。周公系六三爻辞说，六三阴柔不正，而应上九之不正。此为悦之极，则无恒，彼为信之穷则太固，皆相敌也。己既无主，人又无借以为主，但见或鼓而起，或罢而止，而作止不定；或悲而泣，或喜而歌，而忧喜无常。颠倒若此，事何能济？这等，则占者之不能孚信可知矣。





《象》曰：“或鼓或罢”，位不当也。

这《小象》是罪三不自立主意的意思。不当谓阴居阳位。孔子说，天下事全凭自家作主张。三之或鼓或罢，由阴不中正，无中孚自主之德。所以事到面前，且作且辍，而无恒信。岂徒得敌之咎哉！





六四，月几望，马匹亡，无咎。

这一爻是戒大臣宜杜私交以事主的意思。望是月盈，几望是未盈的意思；匹是配，指初与四应；亡是不与之交而绝其党；无咎是心事光明。周公系六四爻辞说，四当中孚之时，近君之位握枢秉要，德位兼盛，似迫主矣。他却以柔顺自处不居其盛，若月几望然。自非徇国之臣，鲜不植交而亡君者，四乃绝去私交，惟精白以事主，如马匹亡之象。这等则不疑不忌，何咎之有哉！





《象》曰：“马匹亡”，绝类上也。

这《小象》是申言大臣不植党之实心。绝类是绝初九，上是从九五。孔子说，“马匹亡”者，岂犹有系恋于初之情哉？在初不能断四之交，而四已绝其私与克尽中孚之诚，以上事于五，犹晏子不入崔、陈之党也。





九五，有孚挛如，无咎。

这一爻是言九五有君臣同德相孚的道，在谗邪莫能闻他的意思。挛是固结而不可解之意，无咎有上下交而德业成的意思。周公系九五交辞说，五居尊位是中孚之主，刚健中正，有中孚之实德而下应九二之贤，中心利之，好爵縻之，交孚之固有非谗邪能间者，为有孚挛如之象。苟能同德相信，则孚乃化邦之效所由致也，何咎之有？





《象》曰：“有孚挛如”，位正当也。

这《小象》是申九五有中正之德，故能为孚之主。孔子说，五之有孚，何自挛如是？不独以尊位之故，实由五以中正之德而当尊位也。惟有信任贤士之实德，自能挛如而孚信也。





上九，翰音登于天，贞凶。

这一爻是言处信之终者，忠笃内丧，华美外飏，是信非所信的象。翰是羽，翰音谓鸡鸣，则振拍其羽，音从羽出也；登是升。周公系上爻辞说，天下事理，常与时势上下，而不可胶于一定。上九居中孚之极，务执其信，而必欲行之，初不度时之可否，势之顺逆，如翰音非登天之物，而强欲登之，则声闻过情，不能长久于中孚者也。占者得此，彼岂不自以为贞？然拂于时，忤于势，反以信败矣，故凶。





《象》曰：“翰音登于天”，何可长也！

这《小象》是申上九无通变之道，自不能长久的意思。孔子说，惟信为可长久，惟通其变而不穷，乃谓之真信。今翰音非登天之物，犹守孚至于穷极而不知变，必败于信矣，岂长久之道乎！





