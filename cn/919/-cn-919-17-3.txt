恶阻

妇人中脘宿有风冷痰饮，经脉不行，饮与血搏，多喜病阻。其状颜色如故，脉理顺时，不知病之所在，但觉四肢沉重，头目眩晕，恶闻食臭，喜啖咸酸，至三四月则大剧，吐逆不自胜持，多卧少起。此由经血既闭，水渍于脏，脏气不得宣通，头溃闷，经脉秘涩，故使四肢沉重。挟风，则头目眩晕；留饮，则呕吐无时。

恶阻

