文天祥　赠拆字嗅衣相士

水水坎离紫阳怪，滑波皮骨长坡骇。

解州得解解中胶，费家封铺同一解。

唫字从金诗反穷，贝何为分田何同。

黄绢幼妇我自乐，竹犬多事鸦鹤翁。

文天祥

文天祥　赠拆字嗅衣相士

阿英薰蒸透肌理，不洁未蒙好西子。

芙蓉浪中蔷薇水，苏合蜣蜋忘彼己。

马嵬新袜钓新月，腥臊千年天地裂。

是间曾著鼻孔麽，梅香窦臭无如何。

文天祥

