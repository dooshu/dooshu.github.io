方回　乙未岁除二首

岂料身为七十翁，开怀且放醉颜红。

身存惟恨恩难报，世换还惊事总空。

百岁尚余三袠数，万诗枉费一生工。

盍簪列炬浑如梦，不似今年筑底穷。

方回

方回　乙未岁除二首

五十五时官早休，即今七十复何求。

亦思稍为儿孙计，政恐深贻祖父羞。

岂不忆家良有说，偶然得酒更无忧。

诸公富贵新桃版，我是春前旧土牛。

方回

