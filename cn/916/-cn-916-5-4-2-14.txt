【三月三日曲水集诗】

〖一作上巳曲水集。○以下五言。〗

四时著平（岁时杂咏作半。）分。三春禀融烁。迟迟和景婉。夭夭园桃灼。携朋适（《类聚》作斯。广《文选》同。）郊野。昧爽（《类聚》作旦。广《文选》同。）辞ㄩ廓。（《类聚》作郭。岁时杂咏同。）蜚（《类聚》作斐。《初学记》、岁时杂咏同。广《文选》误作裘。）动荡兴翠岭。芳飙起华薄。解辔偃崇丘。藉草绕回壑。际渚罗时{□敕}。托波泛轻爵。（○《类聚》四。《初学记》四、古今岁时杂咏十六并作上巳诗。广《文选》九作曲水集诗。《诗纪》四十九。）

