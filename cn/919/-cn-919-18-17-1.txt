紫丸

治小儿变蒸，发热不解；并挟伤寒温壮，汗后热不歇；及腹中有痰癖，哺乳不进，乳则吐 ；食痫，先寒后热者。

代赭石 赤石脂（各一两） 巴豆（三十粒，去壳压油） 杏仁（五十粒，去皮尖）上以上二味为末，别研巴豆、杏仁为膏，相和更捣一二千杵，当自相得；若硬，入少蜜同杵之，密器中收三十日。儿服如麻子大一粒，与少乳汁令下，食顷后，与少乳勿令多，至日中当小下热除；若未全除，明日更与一粒。百日儿服如小豆一粒，以此准定增减。夏月多热，喜令发疹，二三十日辄一服佳。紫丸无所不治，虽下不虚人。

