居：阳方踞肤赫赫，为物城郭，万物咸度。

初一：匪誉匪咎，克守厥家。。测曰：匪誉厞咎，其道常也。

次二：家无壶，妇承之姑，或洗之涂。。测曰：家无壶，无以相承也。

次三：长幼序，子克父。。测曰：子克父，乃能有兴也。

次四：见豕右堂，狗紧之迒。。测曰：见豕在堂，其体不庆也。

次五：舳舻调安，利富贞。测曰：舳舻安何，顺其疆也。

次六：外其井灶，三岁见背。测曰：外其井灶，三岁不享也。

次七：老父擐车，少女提壶，利考家。测曰：老父擐车，其体乃壮也。

次八：反其几，双其朼，其家不旨。测曰：反几双朼，家用不臧也。

上九：株生蘗，其种不绝。测曰：株生蘗，其类乃长也。

