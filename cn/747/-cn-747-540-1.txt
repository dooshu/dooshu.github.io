○为福建阎常侍奉慰德宗山陵表

臣某言：伏见制书，大行皇帝灵驾克以某月日迁座崇陵，先太后梓宫自靖陵启发，同时合。万邦永慕，悲缠於弓剑；七月有期，痛延於蛮貊。伏惟皇帝陛下孝思罔极，至性自天，攀奉山园，圣情难处。中慰。先朝临御悠长，威灵遐被。储祉传圣，以福四方。今礼终，清庙如在。率土臣庶，实谓哀荣。臣职忝方隅，分忧地远，不获仰陪下列，奉慰外朝。无任瞻恋哀惶之至。

