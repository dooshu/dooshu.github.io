○烹小鲜赋（以“理大国如烹小鲜”为韵）

有冽者泉，生乎小鲜。将成登俎之美，必求爨鼎之妍。惟烹也在於不挠，惟鱼也贵於克全。苟司味之有术，谅为政而则然。若乃海曲芦人，江潭舟子。厌颁首於蒲藻，得纤鳞於沼。常窥氵敝氵敝，漏於密网之中；今则炎炎，烹於沸鼎之里。是以激之有度，烂而足耻。先明水火之济，用契盐梅之理。然後合沓有声，沸腾以烹。碎文弱质，万品千名。以М脆之易坏，当汹涌之方惊。触之则土崩可喻，安之则锦质皆成。盖以小为贵，在中和且平。乃加以姜桂，杂以薪燎。同露镬之白游，束前箸而不扰。虽汤腾其内，火烈其表。惟自然於众味，终不乱於群小。既荐尾而获珍，皆骈首而可晓。向若烂之不恤，挠之是刺。急舒无节乎中，躁静不放乎外。自然成鱼馁而不食，比水烦而不大。空摧鳞而莫分，宁去乙而知害。则知国喻乎鼎，人喻乎鱼。鱼之乱则烹以静，人之繁则制以徐。鼎中之咸若，天下之晏如。鲜之烹也不挠，人之理兮作则。将申老氏之戒，用假庖人之职。既不爽於和羹，幸有光於为国。







