○贺登极後听政表

臣某言：伏审今月九日皇帝御明德殿听政者。文物羽仪，初陈於玉砌；行振鹭，乍列於瑶墀。中外同欢，寰瀛共贺。臣某诚欢诚跃顿首顿首。

伏惟皇帝陛下九天诞圣，七政纵神。执玉斗而御乾龙，将宁四海；握衡而司大象，爰牧万方。敷启後之文明，懋成王之道德。今则开碧落，齐瞻北极之尊；霞散沧溟，共奉大明之照。恩覃有截，惠洽无垠。臣迹滞芝田，荣逢宝运，悲越吟而自感，趋汉殿以无由。瞻望尧天，不任蹈欢呼激切屏营之至。

