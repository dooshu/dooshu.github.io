崔敦诗　淳熙七年端午帖子词　皇后合六首

玉燕垂符小，珠囊结艾青。

更将长命缕，侵晓奉慈庭。

崔敦诗

崔敦诗　淳熙七年端午帖子词　皇后合六首

厚德承三殿，柔风被八弦。

欲知勤俭化，当暑浣衣清。

崔敦诗

崔敦诗　淳熙七年端午帖子词　皇后合六首

玉斝浮菖追令节，宝箱储药趁灵辰。

细开角黍询前事，应助吾皇念直臣。

崔敦诗

崔敦诗　淳熙七年端午帖子词　皇后合六首

日永荇池闲画舫，风清蚕馆入新丝。

内人鬭草归能说，今岁山中艾出迟。

崔敦诗

崔敦诗　淳熙七年端午帖子词　皇后合六首

翠云幕卷迎风殿，零露盘高待月台。

应上君王千万寿，霓裳吹下九天来。

崔敦诗

