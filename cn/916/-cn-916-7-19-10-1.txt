【同萧长史看妓】

〖《诗纪》云。《初学记》作刘孝绰。〗

燕姬奏妙舞。郑女发清歌。回羞出曼（玉台作慢。《初学记》同。）脸。送态入□（《初学记》作频。）蛾。宁殊值（《初学记》作遏。文苑作遇。万花谷同。）行雨。讵减见凌波。想君愁日暮。（《初学记》作落。文苑、万花谷同。文苑又注。集作落日。）应羡鲁阳戈。（○玉台新咏七。《初学记》十五作刘孝绰同武陵王看妓。文苑英华二百十三作刘孝绰武陵殿下看妓。万花谷後三十二作刘孝绰诗。《诗纪》七十一。）

