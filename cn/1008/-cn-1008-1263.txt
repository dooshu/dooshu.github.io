赵蕃　上元口号呈莫令三首

令君忧乐与民同，灯火随时祝岁丰。

我亦颇怀归去乐，田蚕处处逐儿童。

赵蕃

赵蕃　上元口号呈莫令三首

一瑆华灯直万钱，谁知下里取薪然。

绮纨照耀舆台体，民得褐衣犹破穿。

赵蕃

赵蕃　上元口号呈莫令三首

华灯能得几时新，明日当为刍狗陈。

我识令君敦厚意，不能奉己厉吾民。

赵蕃

