葛立方　张千里惠诗次韵

十年风搅海波翻，未报穹庐气踊山。

且把毛锥觑天巧，异时方叔要威蛮。

葛立方

葛立方　张千里惠诗次韵

笔端玉箸更银钩，胸次三坟得九丘。

儿辈政忧书种断，灵胶忽至凤麟洲。

葛立方

葛立方　张千里惠诗次韵

芝兰楚楚峙庭阶，不集寻常村裹来。

新蔡门前说甘露，也应入细视庭槐。

葛立方

