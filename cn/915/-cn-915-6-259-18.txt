◇挽歌议

汉魏故事，大丧及大臣之丧，执绋者挽歌。新礼以为挽歌出于汉武帝役人之歌劳，声辞哀切，遂以为送终之礼。虽音曲摧怆，非经曲所制，违礼设衔枚之义。方在号慕，不宜以歌为名，除不挽歌之。挚虞以为：「免歌因倡和而为摧怆之声，衔枚所以全哀，此亦以感众。虽非经典所载，是历代故事，《诗》称『君子作歌惟以告哀，』以歌为名，亦无所嫌。宜定新礼如旧」。（《晋书·礼志》中，《通典》八十六。）

