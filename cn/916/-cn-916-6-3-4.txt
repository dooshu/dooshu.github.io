【钧天曲】

高宴颢（本集作皓。《类聚》同。乐府作浩。）天台。置酒迎风观。笙镛礼百神。钟石动云汉。瑶堂（本集作池。《类聚》作台。乐府同。又注云。一作堂。）琴（本集、《类聚》并作宝。乐府云。一作宝。）瑟惊。绮席舞衣散。威凤来参差。玄鹤起（乐府云。一作去。）凌（乐府作流。）乱。已庆明庭乐。讵惭（《类聚》作谁想。）南风弹。（○本集二。《乐府诗集》二十。《诗纪》五十八。又《类聚》四十二引观、汉、散、弹四韵。）

