【魏郡舆人歌】

〖《后汉书》曰：岑熙为魏郡太守。招聘隐逸。与参政事。无为而化。视事二年。舆人歌之。〗

我有枳棘。岑君伐之。我有蟊贼。岑君遏之。狗吠不惊。足下生蝥合脯鼓腹。焉知凶灾。我喜我生。独于斯时。美矣岑君。於戏休兹。

（〇《后汉书》岑彭传。《类聚》十九引谢承《后汉书》。《御览》二百六十引华峤《后汉书》。《御览》四百六十五引谢承《后汉书》。《乐府诗集》八十五作岑君歌。《文选》补遗三十五。《诗纪》八。又《书钞》七十六引之、之、厘三韵。三十五引狗吠不惊独於斯时二句。〇逯案。此歌非庶民作。）

