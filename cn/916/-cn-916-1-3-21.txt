【孔子诵】

〖《孔丛子》曰：子顺曰：先君初相鲁。鲁人谚诵曰云云。及三月政成化行。民又作诵曰：○《诗纪》引《吕氏春秋》。於题下注云。二章。又云辞亦见《家语》、《孔丛子》。○逯案。《吕氏春秋》曰：孔子始用於鲁。鲁人鹥诵之曰云云。用三年。男子行乎涂右。女子行乎道左。财物之遗者。民莫之举。大智之用。莫难用也云云。无第二章诵。《诗纪》谓《吕氏春秋》有诵二章。实误。又第一章见於《吕氏春秋》。知为先秦之作。第二章出《孔丛子》。今亦著录。〗

麛裘而韡。（《孔丛子》作芾。）投之无戾。韠（《孔丛子》作芾。）之（《吕氏春秋》作而。）麛裘。投之无邮。（○《吕氏春秋》乐成篇。《孔丛子》陈士义篇。《诗纪前集》三。）

衮衣章甫。实获我所。章甫衮衣。惠我无私。（○《孔丛子》陈士义篇。《诗纪前集》三。）

