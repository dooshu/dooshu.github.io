○查仓谷

夫仓谷、所以备赈者也、从前或捐或罚原无定额。故官将卸事、未完者催交结件、力不赡者、注销出示以免里蠹原差中饱、今则常平捐纳米谷。例报藩司。领实收呈部监。换给执照。每年照地亩劝输。谷石。本州岛县具详督抚汇题虽颗粒难容亏短至于出陈易新春粜秋籴则收纳定要分明于卸事时。将每年捐纳劝输。以及粜籴之数。有无前任旧管以及本任动用开除。备造四柱清册每年一様二本。有无动支牌票领状粘卷候代。其实在仓谷预先自行盘验封固更防胥役乘机偷窃如有本官那移即须买补毋令交代盘查亏少。有等不情之人、弗待买补遽以亏少具申、则失体面矣。

