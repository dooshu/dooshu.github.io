◎苏轼卜算子

东坡先生谪居黄州，作卜算子词云："缺月挂疏桐，漏断人初静。时见幽人独往来，缥缈孤鸿影。 惊起却回头，有恨无人省。拣尽寒枝不肯凄，寂寞沙洲冷。"其托意盖自有在，读者不能解。张右史文潜继贬黄州，访潘老，尝得其详，题诗以志之云："空江月明鱼龙眠。月中孤鸿影翩翩。有人清吟立江边。葛巾藜杖眠窥天。夜冷月堕幽虫泣。鸿影翘沙衣露湿。仙人采诗作步虚。玉皇饮之碧琳腴。"［能改斋漫录］

