王孝严


孝严字行先，吴兴人，将门之后。见齐东野语卷二十文臣带左右条，又见吴兴备志卷十八、卷二十三。嘉泰吴兴志卷十七、清乾隆刊本浙江通志卷一百二十五谓孝严中乾道八年（1172）进士。吴兴备志谓所中者乃武举。

念奴娇

昨宵灰动，有阶前萱草，侵凌春雪。碧玉堂产为寿处，齐祝遐龄千百。夜冷笙箫，庭深灯火，应照梅妆额。容华依旧，向来姑射标格。

独恨绾系日边，东风回首，还有溪山隔。怅望云飞，凝伫久，空使怀英心折。遥折一枝，饱斟花露，再拜瞻南极。愿言来岁，凤池同看春色。







