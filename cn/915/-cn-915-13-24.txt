◎申徽

徽字世仪，魏郡人，后赵司徒钟六世孙，初为元邃东徐州主簿，除太尉府行参军。文帝临夏州，以为记室参军兼府主簿，永熙中为大行台郎中。孝武西迁，封博平县子、本州大中正，大统初进爵为侯，历中书舍人，迁给事、黄门侍郎，出为河西大使，还迁都官尚书，拜假节瓜州刺史，征兼尚书右仆射，加侍中、骠骑大将军开府仪同三司。废帝时进爵为公，正右仆射，赐姓宇文氏，出为襄州刺史。入周，历御正、大御正、小司空、少保，出为荆州刺史，入为小司徒、不伯，天和六年致仕，卒赠泗州刺史，谥曰章。

