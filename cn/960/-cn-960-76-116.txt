胡仲弓　观丙辰省试宣锁作

四海文章属品题，老夫刮腊有金篦。

诸君熟读阿房赋，未必能为五色迷。

胡仲弓

胡仲弓　观丙辰省试宣锁作

撒幙焚香冰鉴开，观君切莫负多才。

黜边取迪浑閒事，只恐纷纷掷甓来。

胡仲弓

胡仲弓　观丙辰省试宣锁作

一窗丝雨一帘风，当日虀盐滋味同。

见说主司多好句，肯将弄蚁待诸公。

观道君御书

带草行书十数行，也随匹马到钱塘。

伤心一幅槐黄纸，犹染宣和御墨香。

胡仲弓

