释印肃　谢戴安抚书院额

普庵以此香，回向大居士。

幻尽觉圆者，妙意难遮覆。

惠我二笔端，三昧非迷悟。

世间岂识知，何处寻门户。

六字光慈化，千古人钦慕。

象出普庵名，天龙常守护。

法本付贤侯，利益何穷数。

伤嗟逐末流，忙忙失元路。

千里万里体无间，世世世间非我所。

谢安抚，云轩密布巴陵时，

愿长青眸垂一顾。

释印肃

