赵鼎臣


鼎臣字承之，卫城人。熙宁三年（1070）生，登元祐六个（1091）进士甲科。绍圣二年（1095），以真定府户曹参军举博学宏词科。宣和元年（1119），度支员外郎。以右文殿修撰知邓州，如为太府卿卒。自号苇溪翁。有竹隐畸士集。

念奴娇

旧游何处，记金汤形胜，蓬瀛佳丽。渌水芙蓉，元师与宾僚，风流济济。万柳庭边，雅歌堂上，醉倒春风里。十年一梦，觉来烟水千里。

惆怅送子重游，南楼依旧不，朱阑谁倚。要识当时，惟是有明月，曾陪珠履。量减杯中，雪添头上，甚矣吾衰矣。酒徒相问，为言憔悴如此。







