金君卿　挽仁宗皇宗词

深仁醴泽浃威灵，最是橐兵与缓刑。

坐接迩僚均父子，手挥宸翰走风霆。

臣心未报空号慕，簄牧无知亦涕零。

视古诸侯从俭约，忍思遗诏尚丁宁。

金君卿

金君卿　挽仁宗皇宗词

亿万民灵四百州，衔恩哀慕几时休。

惜回长夜钧天梦，归侍仙都泰帝游。

苍野路遥斑竹恨，翠微宫冷白杨秋。

国人雨泣西郊暮，烟惨风悲亦为愁。

金君卿

