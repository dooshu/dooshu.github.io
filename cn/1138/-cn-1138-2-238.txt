送刘石芝督学浙中

其一


帝曰咨垂作朕工，皋比又指大江东。
防河不用三犀刻，持节行看万马空。
门外辎车争立雪，帐前丝竹笑扶风。
谈经坐对西泠月，藜火光摇画舫红。

其二

车马駪駪出凤城，钱塘江水为君清。
汝南人物推冰镜，天上星辰转玉衡。
棫朴诗还周大雅，龙媒歌入汉西京。
奇才不乏朱翁子，会见贤良射策成。

