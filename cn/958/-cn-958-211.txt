文同　寄永兴吴龙图给事

高舂铃下索焚香，镂管纹笺发彩章。

应在后园凉榭里，玄霜仙帽紫霓裳。

文同

文同　寄永兴吴龙图给事

见山楼迥倚晴虚，看展终南百幅图。

闻说二林尤胜绝，想公高兴在香炉。

文同

文同　寄永兴吴龙图给事

土风豪盛古长安，谁谓元侯卧治难。

使客不来公事少，一床蕲簟石林寒。

文同

