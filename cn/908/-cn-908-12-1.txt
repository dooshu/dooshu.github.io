封建亲王贺东宫牋

监国抚军乆系兆民之望建邦作辅大颁同姓之封隆典式修舆情均庆恭惟皇太子殿下地居震长道合干刚孝奉两宫每问安扵晓寝友懐诸弟共讲学扵春坊既膺主鬯之崇复举分茅之盛本支茂衍宗社奠安某等忝预台司敢伸贺悃河如带山如砺永存万世之传日重光月重轮敬上千秋之祝

