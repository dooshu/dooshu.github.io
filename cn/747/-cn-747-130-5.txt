○刘仁规等改补节度散子将牒

敕：淮南镇海镇东等军节度正随身刘仁规等，牒奉处分。前件人久在军门，志怀忠干，或比差随逐，皆推奉上之心；或职列巡封，备显岁寒之节。今者骖随归使，合议甄升，各加超擢之恩，以示奖酬之宠。事须改补节度散子将仍牒知者，故牒。乾化四年四月日牒使尚父守尚书令吴越王。

