黄庭坚　叔诲宿邀湖上之游以故不果往

芰荷采尽荇田田，湖光价当酒十千。

主人邀客殊未来，西风枕簟废书眠。

睡罢书窗翻墨汁，龙蛇起陆云雨湿。

晚筵红袖劝倾杯，公荣坐远酌不及。

章台柳色未知秋，折与行人鞭紫骝。

金城手种亦如此，今日摇落令人愁。

双飞鸳鸯一朝只，舂鉯欲匹畏白鸥。

风标公子诚自多，波净月明如鵾何。

黄庭坚

