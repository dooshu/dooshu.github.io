○贺王仆射诗序

仆射十一叔以文学德行，当代推高。在长庆之间，春闱主贡，采摭孤进，至今称之。近者朝廷以文柄重难，将抑浮华，详明典实，繇是复委前务。三领贡籍迄今，二十二年于兹，亦绅儒林，罕有如此之盛况。新榜既至，众口称公。墀忝沐深恩，喜陪诸彦。因成七言四韵诗一首，辄敢寄献，用导下情，兼呈新及第进士。

