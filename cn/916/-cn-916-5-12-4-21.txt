【郭长生吹笛歌】

〖幽明录曰：永嘉中。太山民巢氏先为相县令。居在晋陵。家婢采薪。忽有一人追随婢还家。不使人见。与婢宴饮。辄吹笛而歌。歌云。〗

闲夜寂已（《太平广记》作以。事类赋同。）清。长笛亮且（事类赋作以。）鸣。若欲知我者。姓郭名长生。（○《类聚》四十四。《御览》五百八十。《太平广记》三百二十四。事类赋笛赋注。《诗纪外集》四。）

