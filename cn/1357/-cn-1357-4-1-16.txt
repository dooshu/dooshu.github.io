重修旧好


波斯与希腊二国绝交亘二千三百九十三年，至一九零二年始复派唐立帝氏至雅典，为波斯之驻使焉。盖自耶氏纪元以前四百九十一年，波斯遣使雅典要索水土，以为降伏之征，希腊不从，遂绝使命，不相往还。良以水与土为物虽甚微，而关系国体至重也。至是始重修旧好云。呜呼！自古国际交涉，修怨之久，当以皮二国为最矣。

趼人氏曰：吾深佩此二国之人之血性也。以视乎今日各国，阳为敦睦之言，而阴行侵略之谋者，其欺人为何如哉！





