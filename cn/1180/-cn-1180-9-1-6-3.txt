君子阳阳

二章，章四句


首章讲：此疑亦前篇妇人所作。言：人情劳于久役者，易致独贤之叹；而困于贫贱者，每兴终窭之嗟，求其能乐者鲜矣。





君子阳阳，左执簧，右招我由房。

君子，指其夫。我，妇人自我。惟我君子归自行役，而所遭贫贱，虽恒情所难堪也。彼则胸次悠然，物感无累，劳苦之顿休也，贫贱之不知也。此心之中真有造物与游，而阳阳其自得者矣。但见乐器有簧，而乐之位有房也.左手则执簧，右手则招我以由房焉。





其乐只且!

适情于声音之间，盖不知此外更有何物，足以累其心，惟觉其阳阳而已，其乐为何如哉！

末章讲：





君子陶陶，左执，右招我由敖。

惟我君子归自行役，而所值困穷，虽恒情所易戚也。彼则志意舒展，世态无拘，劳苦而能安也，贫贱而能忘也。此心之中真有俯仰之皆适，而陶陶其安乐矣。但见乐舞有，而舞之位有敖也。左手则执，右手则招我以由敖焉。





其乐只且！

优游缀兆之间，盖不知此外更有何物，足以介其怀，惟觉其陶陶而已，其乐为何如哉！吁！大夫能乐其乐，室家能知其乐，均可谓贤矣，抑岂非先王之泽哉？





