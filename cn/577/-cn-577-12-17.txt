奉酬严公寄题野亭之作


拾遗曾奏数行书，懒性从来水竹居。奉引滥骑沙苑马，幽栖真钓锦江鱼。谢安不倦登临费一作赏，阮籍焉知礼法疏。枉沐一云何日旌麾出城府，草茅无一作荒径欲教锄。

孔毅夫《续世说》：严武为成都尹，甫与武世旧，待遇甚隆。于浣花里种竹植木，结庐枕江，纵酒吟咏，与田畯野老相荡狎。武过之，有时不冠，故武此诗云：“何须不着鵕䴊冠。”而公解其嘲曰“阮籍焉知礼法疏”也。





