【侍宴诗】

〖南史云。孝武尝欢饮。普令群臣赋诗。庆之粗有口辩。手不知书。上逼令作诗。庆之曰：臣请口授师伯。上令颜师伯执笔。庆之口授云云。上甚悦。众坐并称其辞意之美。〗

微生（《宋书》作命。）遇（《宋书》作值。广记同。）多幸。得逢时运昌。朽老（《御览》作老朽。广记作衰朽。）筋力（广记作骨。）尽。徒步还南冈。辞荣此圣世。（《御览》、广记作代。）何愧张子房。（○《宋书》本传。南史本传。《御览》二百七十七。《太平广记》百四十二。《诗纪》五十四。）

