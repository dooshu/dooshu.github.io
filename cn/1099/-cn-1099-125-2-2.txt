○送錦衣張侯出邏序 【 錦衣出邏】

歲聿云莫、燕趙之間、惡子弟、食飲博奕。費且盡思為寇偷益急。每同朔風塵起。躍馬突出周道上。矢聲搜然。雖有賁育千夫。而手龜足瘃。飢虗困悴之餘。亦不免戰掉失色。伏而獻囊。免患於瞬息間。誠畏之也。况南人素綿。道遠而疲。三尺童子。可以制之。其所擕者。固其物也。亦何擇於公私哉。當是時。懸人之命於手。壯哉翼虎也。而國門南出三途。視他域尤多。盖河水不舟。　今天子貢道出焉。故令甲三途。歲遣錦衣支帥三人。握符提衛士分出以邏。其出必以子月望日。又出三御史並臨之。凡兵民之司。皆受檄指麾從事。期以靖寇寧民。足國阜財而巳。今年中途。屬張侯飬直。侯余友也。少為武學生。戰藝塲不如志。而抑就右階。時尚為百戶也。嘗屢戰建州諸胡得今官。廉毅為其大帥所知。以其名請。乃有是命。非常數也。今日建纛出郊。乘虎皮韉弓。革?長魚服僕姑。在冰衛士。屏息俛首。不敢唾嚏。不敢仰視。就而子趨。離而鵠立。整若斧。兀若尸。人皆壯侯能戢士。謂寇固在其掌中寫得有意余獨知其建州之戰夜半斬虜首獻軍門如殺狐鼠耳今茲禦人之寇固實捷且趫也亦豈敢望於虜人哉其出沒騰蹂。必輕騎遊韁。無所止舍。亦豈旃車窮廬區脫。而悉眾以為重乎。以予觀之。盖出穿窬胠篋之徒一籌耳。使道上之旅。去其畏心。并力支撐而生死以之。則形格勢禁。彼固無能為也。尚勞　天子□士之出哉。戢士亦其末事。別筵有詩。余總其意為之序

