○贺衮粮厅代觐

恭惟台台、璠姿雪鉴、皎操氷壸。解泽润苍生之福。襦袴欢浓。阳和回大地之春。龙光誉满。顷者三年报政。车服以庸之时。又属万国朝宗。公侯用享之日。元英劝驾。紫气开旌濑潴风清吹送仙舟登碧汉长安日近行瞻　帝座拥红云虽虎头城下遄为竹马之迎而豹尾班中早看槐龙之舞其职腼鸣琹。材惭剖竹喜起竚锡康侯实切末僚之庆提携暂违慈母更关下吏之私以匏系之难辞欲负弩而未获。所为怅怅同乎士民而依依先于高厚者也。昨以滋阳公札。附申脂辖之诚。兹复不忝专函。聊展歌骊之意、揣分不嫌于再三。论心未抒乎一二。

