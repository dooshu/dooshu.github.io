○议沙门不应拜俗状

窃以佛道二教，本尚虚元，演方便於三乘，契忘言於一指。惟寂惟寞，何寂寞之不包；非有非无，何有无之不鉴。今之法侣，实繁有徒，久损拜跪之仪（弹曰：清问何处令拜而言损耶），自处高尚之地。约有为之戒律，揖无上之君亲（弹曰：削既奉释宗，守戒不宜设礼）。推之人情，情涉纵诞；求之至理，理所未通（弹曰：推之人情，巢许无云纵诞；求之至理，沙门宁曰不通）。令致敬於君亲，庶垂范於来叶。谨议。

马大师

大师，龙朔中官左司御卫长史。

