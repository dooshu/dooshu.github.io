陈傅良　己未生朝谢莘叟兄送梅

无岁探梅不恨迟，缉斋今送两三枝。

也知造物多生意，亦为畸人解笑颐。

壬子恰同身堕地，庚申还值国开基。

数家夸道明年好，好在长贫诵系辞。

陈傅良

陈傅良　己未生朝谢莘叟兄送梅

莫笑栽培日月迟，待看老干及孙枝。

天将腊去春回首，人与花同雪满颐。

万里陇头空故迹，孤山篱落但余基。

至今佳句无人继，谁与招魂著楚辞。

陈傅良

