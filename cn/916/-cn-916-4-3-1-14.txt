【诗并序】

杨骏就吾索《诗》云：茅文通相说。文动为规藏可尽送。便作此诗。欲其有悟。然犹有虑。以示文通曰：得无作唯此白鹤直为骂可。君此远有文义。故欲令兄见之。唯此白鹤者。良冀临池。而中有鹤白令子崔玮为赋。指以骂冀。遂并文与骏。寂然云不知多务不省也。将如搔□追。自无觉也。《诗》曰：

肃肃商风起。悄悄心自悲。圆圆（《御览》作团团。）三五月。皎皎曜（《御览》作耀）清晖（《御览》作辉。）今昔一何盛。氛氲自消微。微黄黄及华。飘摇随风飞。（○鸣沙石室佚书修文殿《御览》。又《御览》四引辉一韵。○逯案。序、诗皆有讹误。）

