释宝昙　与侍讲程自靖州西归会於江陵二首

不以中书老见疏，斯文成就合穷居。

退之彻在南阳后，子美贫於天宝初。

绛帐归来宾客在，玉堂有此丈人欤。

片帆我已东南去，会见含香近紫虚。

释宝昙

释宝昙　与侍讲程自靖州西归会於江陵二首

古天下士亦多艰，魑魅於今合改颜。

道在盖公犹梦见，天怜贾谊得生还。

风休江北一声橹，春尽剑南何处山。

故国异方身健在，也知书眠未斓斑。

释宝昙

