○上疏让司空



臣闻乾象盈虚，惟后则之；位称以才，官非则旷。郑武翼周，仍世载咏王叔昧宠，政替身亡，斯则取成败之殷监，为臣之炯戒。窃惟鼎宰崇重，参路太阶，宜妙尽时贤，对扬休命。魏祖以文和为公，贻笑孙后，千秋一言致相，匈奴吲之。臣何庸狷，而应斯举！不但取嗤邻远，实令为虏轻秦。昔东野穷驭，颜子知其将弊。陛下不复料度臣之才力，私惧败亡是及。且上亏宪典，臣何颜处之！虽陛下私臣，其如天下何！愿回日月之鉴，矜臣後悔，使上无过授之谤，臣蒙覆寿之恩。（《晋书·载纪·王猛传》，又《十六国春秋》四十二。）



