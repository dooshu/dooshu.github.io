赋得白鹭鸶送宋少府入三峡





三峡，详见八卷注。



白鹭拳一足，月明秋水寒。

人惊远飞去，直向使君滩。[一]

[一]《水经注》：江水东经羊肠、虎臂滩。杨亮为益州刺史，至此舟覆。惩其波澜，蜀人至今犹名之为使君滩。《太平寰宇记》：使君滩，在万州东二里大江中。昔杨亮赴任益州，行船至此覆没，故名。《一统志》：使君滩，在荆州夷陵州西一百十里。





