◎陆逊

逊字伯言，本名议，绩从子。孙权统事，为东西曹令史，迁海昌屯田都尉，领县事，拜定威校尉，历帐下右部督，进偏将军。以平荆州功拜抚边将军，封华亭侯，迁右护军镇西将军，进封娄侯。黄武元年为大都督，破蜀先主於夷陵，拜辅国将军，领荆州牧，改封江陵侯。黄龙元年拜上大将军右都护。赤乌七年为丞相。以太子事愤恚卒，年六十三，永安中追谥曰昭侯。

