嬖佞戮贤


汉史纪：哀帝时，侍中董贤姿貌美丽，以和柔便辟得幸于上，贵震朝廷。常与上卧起。诏将作大匠，为贤起大第，穷极技巧。赐武库禁兵，尚方珍宝，及东园秘器，无不备具。郑崇谏上，上怒，下崇狱，竟死。

西汉史上记：哀帝时，有个侍中叫做董贤。他容貌美丽，性体和柔，而便佞邪辟，以此得帝宠幸，至与帝同卧起。其尊贵之势，震动朝廷。帝诏令总管营建的将作大匠，替董贤起盖大第宅，诸般的技能工巧无不做到。又赐他武库里禁兵，尚方的珍宝，及东园中葬器。皆朝廷所用，俱以赐贤，无一不备者。其时，有个贤臣郑崇，因此谏争，以为不可。上怒，而下崇于狱，竟死狱中。

夫哀帝初年，躬行节俭，政事皆由己出，亦可以为明主。到后来一宠董贤，遂至颠倒迷惑，无复顾惜，卒以促亡。人君之宠狎佞幸，其祸如此！





