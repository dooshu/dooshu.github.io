周南　皇帝合春帖子

晓漏催班拱至尊，千官绮胜簇金旛。

紫皇恭俭忧民切，未祝椒盘祝兽樽。

周南

周南　皇帝合春帖子

路寝朝元早，条风应律初。

八荒跻寿域，一札下宽书。

周南

周南　皇帝合春帖子

玉宇朝来变好春，都传塞上已和亲。

中天日月无私照，万国耕桑雨露均。

周南

周南　皇帝合春帖子

玉烛天时正，金穰岁兆丰。

华封遥上祝，圣德与天通。

周南

周南　皇帝合春帖子

禁御希临幸，宵衣戒未明。

余閒寓弧矢，劝讲只儒生。

周南

周南　皇帝合春帖子

万里长城汉有人，羽书渐少捷书频。

君王轸念春寒重，更解貂裘赐将臣。

周南

