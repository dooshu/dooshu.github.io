陈宓　和赵仲白

不踏人间桃李场，要看梅花带严霜。

敷成妙赋飘飘意，吐出新诗字字香。

爽致青山期取友，高情春昼与俱长。

苏黄不作希佳士，被褐怀珠夺月光。

陈宓

陈宓　和赵仲白

寤寐曹刘不解忘，双眸炯炯月中霜。

高吟出轴茧丝富，雅思萦春柳絮香。

后进推排唯我拙，前人准拟觉君长。

只今天下多名士，深谢新篇掷夜光。

陈宓

