刘克庄　落花怨十首

昨日十分春，今朝几聚尘。

可怜傍辇者，有愧坠楼人。

刘克庄

刘克庄　落花怨十首

轻薄防歌扇，回旋恋舞衣。

不愁无地葬，犹拟上天飞。

刘克庄

刘克庄　落花怨十首

越公多美妓，卫尉足名姝。

无计留红拂，伤心坠绿珠。

刘克庄

刘克庄　落花怨十首

滕叔死千载，犹存蛱蝶图。

狂风一夕起，尽化作青芜。

刘克庄

刘克庄　落花怨十首

春去花开谢，君王岂复知。

不如刘项际，犹有葬虞姬。

刘克庄

刘克庄　落花怨十首

开遍千红紫，东皇力最多。

朱明笑青卉，无奈百花何。

刘克庄

刘克庄　落花怨十首

天女殷勤散，风姨僝僽空。

儿童扫落叶，蜂蝶抱枯丛。

刘克庄

刘克庄　落花怨十首

徐庾空浮艳，何曾有一篇。

我朝惟二宋，绝唱两三联。

刘克庄

刘克庄　落花怨十首

已费栽培力，又为膏沐容。

花神浑忘却，将谓属东风。

刘克庄

刘克庄　落花怨十首

谢女吟边絮，英台去日衣。

不应零落尽，惟见蝶儿飞。

刘克庄

