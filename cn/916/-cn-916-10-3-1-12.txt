【北园新齐成应赵王教诗】

虹□（本集、诗集作粉。文苑作扮。）□鸟翼。山节拱（文苑作共。）兰枝。画梁云气绕。□窗玉女窥。月悬唯返照。莲开长倒垂。盘根纽（文集作细。）坏石。行雨暴浇池。长藤连格徙。高树带巢移。鸟声唯杂曲。花风直乱吹。白虎题书观。玄熊帖射皮。文弘入舞曲。月扇掩歌儿。玉节调笙管。金船代酒卮。若论曹子建。天人本共知。（○本集三。文苑英华百七十九作北园新斋成应教。庾开府诗集上。《诗纪》百十六。）

