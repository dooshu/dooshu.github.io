阳枋　中秋黄池舟中独酌五首

秋深客棹倚吴头，喜见江乡素月浮。

水墨画成洲渚远，神仙宅尽水云幽。

心间最与趣相会，句拙怜景莫收好。

多少楼台罗绮席，未知真是赏中秋。

阳枋

阳枋　中秋黄池舟中独酌五首

画桥杨柳击船儿，蟾魄飞来光满溪。

有水连云疑地阔，无山碍月觉天低。

鱼堪寄信应时见，雁欲横霜犹未齐。

白酒堪沽难中割，呼樽独酌画桥西。

阳枋

阳枋　中秋黄池舟中独酌五首

赏月东西两地遥，一轮千里共今宵。

心中至乐成真得，分外间愁不复摇。

江寺饶吾观白水，郡亭喜弟看洪潮。

世间欢赏由人尔，天地何曾有寂寥。

阳枋

阳枋　中秋黄池舟中独酌五首

居家赏朋天常雨，远客逢秋月倍明。

世事美时难两得，化工好处少双成，

诗如遇兴须重赋，酒若逢辰且再倾。

不是衰迟废拘检，良心随寓自忘情。

阳枋

阳枋　中秋黄池舟中独酌五首

一年十二月华圆，何事今宵到处看，

春夏暖时无底白，雪霜凝处不胜寒。

酒肠缓放金樽倒，诗兴何妨玉漏残。

莫学时人贪酩酊，清光未流已阑单。

阳枋

