◇遗张普惠书

明侯渊儒硕学，身负大才，秉此公方，来居谏职，謇謇如也，谔谔如也。一昨承在胡司徒第，当面折庭诤，虽问难锋至，而应对响出，宋城之带始萦，鲁门之柝裁警，终使群后逡巡，庶寮拱默。虽不见用于一时，固已传美于百代。闻风快然，敬裁此白。《魏书·张普惠传》，作中山庄弼，字之误也。《北史》四十六作杜「弼」。）

