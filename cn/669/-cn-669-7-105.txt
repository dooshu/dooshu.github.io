131　刑不上大夫之義


曲禮：「刑不上大夫。」家語五刑解：「冉有問刑不上於大夫，孔子曰：『凡治君子，以禮御其心，所以屬之以廉恥之節也。』」其言與賈誼書同，案：新書階級篇：「故古者禮不及庶人，刑不至君子，所以厲寵臣之節也。」而加詳焉。誼蓋述夫子之言也。秋官條狼氏誓大夫曰鞭，恐非周公之法。

【元圻案】王氏周禮詳説曰：「刑不上大夫，此云『鞭五百』，王氏以爲誓其大夫之屬。」





