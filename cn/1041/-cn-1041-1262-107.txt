夏竦　皇后阁端午帖子

千门朱索迎嘉祉，九禁椒涂纳美祥。

虔奉黼帷承渥惠，庆隆禼石美祥新。

夏竦

夏竦　皇后阁端午帖子

中闰正肃鸣环节，吉日爰逢采术时。

亿载繁禧同圣寿，百男鸿庆茂仙枝。

夏竦

夏竦　皇后阁端午帖子

点画诸宫初献巧，裁缝中禁又迎祥。

周南永播河洲化，仰佐鸿明烛万方。

夏竦

夏竦　皇后阁端午帖子

璧沼水嬉飞隼渡，瑶箱命缕彩丝新。

亲蚕礼毕无馀事，夙佩珩璜奉紫宸。

夏竦

夏竦　皇后阁端午帖子

迎祥竞献双条达，续寿初缠五色丝。

共仰斋庄隆内训，永观蕃衍藏仙枝。

夏竦

夏竦　皇后阁端午帖子

千门袭吉萦朱索，九禁开晨陃紫闱。

宫漏正长天眷重，永宣芳训率三妃。

夏竦

夏竦　皇后阁端午帖子

日记采兰追楚俗，化孚流荇诵周诗。

肃恭懿德垂彤管，九御归心百福宜。

夏竦

