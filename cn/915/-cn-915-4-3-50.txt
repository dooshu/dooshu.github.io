◇诏报袁安（二年）

久议沈滞，各有所志。盖事以议从，策由众定，闵闵ぅぅ，得礼之容，寝嘿抑心，更非朝廷之福。君何尤而深谢？其各冠履。（《后汉·袁安传》）

还北单于南部生口诏（二年）

昔犭严狁、獯粥之敌中国，其所由来尚矣。往者虽有和亲之名，终无丝发之效。尧角之人，屡婴涂炭，父战于前，子死于后。弱女乘于亭障，孤儿号于道路。老母寡妻设虚祭，饮泣泪，想望归魂于沙漠之表，岂不哀哉！传曰：「江海所以能长百川者，以其下之也。」少加屈下，尚何足病？况今与匈奴君臣分定，辞顺约明，贡献累至，岂宜违信，自受其曲。其敕度辽及领中郎将庞奋，倍雇南部所得生口诏以还北虏。其南部斩首获生，计功受赏，如常科。（《后汉·南匈奴传》）

