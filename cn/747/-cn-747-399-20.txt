○对举抱瓮生判

〈河南东持斧举抱瓮生，或告云矫州，科生妄罪，不伏。〉

《诗》咏考，《易》称嘉Т，声流载籍，美播邱山。诚出处之多途，乃萧兰之或致。至若邱中老圃，汉上栖神，迹徒挂於幽闲，名未通於束帛。既而金潭洗菊，不暇优游；玉滋园，徒施混沌。御史乘总按俗，持斧临人，有悔必弹，闻善斯举。我以羸瓶小节，抱瓮微流，贲然来思，窃用多愧。或告矫，深紊前闻，生也不甘，如何厚貌？

卢韫价

韫价，开元时擢书判拔萃科。

