○題私開倉廒擅收料荳侵欺錢粮事 【 內犯付法司】

嘉靖元年十月管牛房尚膳監左少監賈全奉御王太安郭文王川、長隨?仲張仲堂姜輔閻川、內使任信等、侵盜喂養牛隻料荳三十九石、倉官徐鈞減等杖罪、具奏送審、奉　聖旨是、賈全送司禮監奏請發落。徐鈞等送大理寺審了來說、欽此、看得刑部大理寺。皆古刑官。虞謂之士師。周謂之司寇。我　太祖慎重刑獄。鞫於刑部。而讞於大理寺。然後告成于　天子而聽之。此成法也近者內侍有犯。多付司禮監似無刑部也今付刑部。又即付司禮監又似無大理也竊意終非　祖宗成法。伏望　聖明將賈全等仍同徐鈞等送大理寺審錄、然後付之司禮監、庶幾成法具存、為　聖子神孫萬世不易之定守、臣等不勝願幸

