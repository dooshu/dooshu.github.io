○对名田判

〈乙为列侯名田，县道有司纠云：既达新制，请没入县官。乙诉云：虽已受封，实未之国，不伏。〉

庸功制爵，以国俾侯。司勋是职，太常是纪。锡周官之彝器。分汉家之茅土。古之成宪，今也则殊。乙之所封，义符分陕。介入觐，盛君子之威容；家田无征，备优贤之荣宠。何县道这为僭？宜有司之见劾。徒用多言，是为害政。

樊光

光，大历时官硖石主簿。

