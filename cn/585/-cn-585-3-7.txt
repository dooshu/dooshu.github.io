第七则 凡事预则立，不预则废

恭俭谦约，所以自守。深计远虑，所以不穷。

解读 恭敬谨慎、谦逊节约，这样可以守身不辱；深谋远虑，目光长远，这样才不至于陷入穷困的境地。

张注“管仲之计，可谓能九合诸侯矣，而穷于王道；商鞅之计，可谓能强国矣，而穷于仁义；弘羊之计，可谓能聚财矣，而穷于养民；凡有穷者，俱非计也。”

王氏曰“恭敬先行礼义，俭用自然常足；谨身不遭祸患，必无虚谬。恭、敬、谨、约四件若能谨守、依行，可以保守终身无患。

“所以智谋深广，立事成功；德高虑远，必无祸患。人若谋深虑远，所行事理皆合于道；随机应变，无有穷尽。”

