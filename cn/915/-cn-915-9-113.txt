◎周舍

舍字升逸，汝南安成人，齐太学博士子。为太学博士，迁後军行参军丹阳主簿。梁台建，为太常，及受禅，拜尚书祠部郎，历後军记室参军秣陵令，入为中书通事舍人，迁太子洗马、散骑常侍、中书侍郎、鸿胪卿、尚书吏部郎、太子右卫率、右卫将军、明威将军、右骁骑将军、除侍中，领步兵校尉、迁员外散骑常侍太子左卫率加散骑常侍，迁太子詹事。普通五年卒，赠侍中护军将军，谥曰简子，有集二十卷。

