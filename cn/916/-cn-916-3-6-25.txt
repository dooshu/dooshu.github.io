【升天行】

乘蹻（文苑英华作桥。注云。一作□乔。本集作[□乔]。）追术士。远之（《文选》注作在。）蓬莱山。灵液飞素（《文选》注无素字。）波。兰桂（文苑英华作柱。）上（《文选》注无上字。）参天。玄（文苑英华作文。注云。一作玄。）豹游其下。翔鹍（文宛英华作鸾。注云。一作[□]。）戏其巅。乘风忽登举。仿佛（文苑英华云。一作防隍。乐府云。一作彷徨。）见众仙。（○《类聚》四十二。文苑英华百九十三作刘孝威。注云。《类聚》作曹植乐府。诗集六十三。本集六。刘孝威集。《诗纪》十三。又《文选》十二海赋注作苦寒行。引山一韵。二十一游仙诗注作苦寒行。引天一韵。略为四言。）

扶桑之所出。（文苑英华作生。）乃在朝阳谿。中心陵苍昊。（《类聚》误作吴。文苑英华作皓。注云。一作昊。）布页盖天涯。（《类聚》作崖。）日出登东干。既夕没西枝。愿得纡阳辔。回日使东驰。（○《类聚》四十二。文苑英华百九十三作刘孝威。《乐府诗集》六十三。本集六。刘孝威集。《诗纪》十三。）

