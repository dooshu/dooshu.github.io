◇徙东莱王蕤诏（元年）

大司马以经识明断，高谋远略，猥率同盟，安复社稷。自书契所载，周召之美未足比勋，故授公上宰。东莱王蕤潜怀忌妒，包藏祸心，与王舆密谋，图欲谮害。收舆之日，蕤与青衣共载，微服奔走，经宿乃还。奸凶赫然，妖惑外内。又前表ぁ所言深重，虽管、蔡失道，牙、庆乱宗，不复过也。《春秋》之典，大义灭亲，其徙蕤上庸。（《晋书·齐王攸附传》）

