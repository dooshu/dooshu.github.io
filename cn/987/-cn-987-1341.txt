苏轼　送贾讷倅眉二首

当年入蜀叹空回，未见峨眉肯再来。

童子遥知颂襦桍，使君先已洗樽罍。

鹿头北望应逢雁，人日东郊尚有梅。

我老不堪歌乐职，後生试觅子渊才。

苏轼

苏轼　送贾讷倅眉二首

老翁山下玉渊回，手植青松三万栽。

父老得书知我在，小轩临水为君开。

试看一一龙蛇活，更听萧萧风雨哀。

便与甘棠同不剪，苍髯白甲待归来。

苏轼

