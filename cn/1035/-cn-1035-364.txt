陆文圭　辛卯入杭呈王察判

中州人物古独今，复见风流正始音。

当日乘总持绣斧，他年化鹤度青林。

谁知救世安民术，即是求仙访道心。

鲸浪驾风吹未散，溪山何处独追寻。

陆文圭

陆文圭　辛卯入杭呈王察判

古人糟粕在遗经，圣学非由积累成。

每向同中参孔释，时于异处别朱程。

一川水满源头活，半夜天高月色明。

下学工夫迟十载，小儒终是雾中行。

陆文圭

