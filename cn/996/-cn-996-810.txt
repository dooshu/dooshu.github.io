项安世　用韵送夔师何侍郎以待制奉祠东归

瀼水横通江水，巴山直下巫山。

山水光中坐啸，犹嫌不似鸥閒。

项安世

项安世　用韵送夔师何侍郎以待制奉祠东归

芗火周王寿考，松阶舜目聪明。

愿足不求馀地，梦回何处生兵。

项安世

项安世　用韵送夔师何侍郎以待制奉祠东归

种竹看成耆旧，栽花养就云来。

偶被东屯唤出，却遭浮白呼回。

项安世

项安世　用韵送夔师何侍郎以待制奉祠东归

万念头头灰冷，三田日日春妍。

晓起珠岩漱瀑，夜深玉海升烟。

项安世

项安世　用韵送夔师何侍郎以待制奉祠东归

万国心存绿野，莱公梦著横舟。

可奈紫宸墀下，春风催嘂班头。

项安世

