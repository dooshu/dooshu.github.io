○上王晉溪司馬 【 處置閩事】

郴衡諸處群孽漏殄尚多、葢緣進勦之時、彼省土兵不甚用命、而廣兵防夾、又復稍遲、是以致此、其在目今、若無兇荒之災、兵革之釁、料亦未敢動作、但恐一二年後、郥有所不能保耳、今大征甫息、勢既未可輕舉、而地方新遭土兵之擾、復不堪重困、將紓目前之患。不過添立屯堡。若欲稍為經久之圖。亦不過建立縣治。然此二端、彼省鎮廵巳常會奏舉行、生雖復往、豈能別有區畫、屯堡不如縣治論為切當但度其事勢。屯堡之設雖可以張布聲威。然使守暸日久。未免怠弛。散歸無事。則虛具名數。冐費糧餉。有急即張皇賊勢。復須調兵。此其勢之所必至者。惟建縣一事。頗為得策。又聞所設縣分。乃?分兩省三縣之地。彼此各吝土地人民。豈肯安然割巳所有。以資異省別郡。必有紛爭異同之論。未能歸一。則立縣之舉。勢亦未易克就。既承責委、亦已遣人再往詢訪、苟有利弊、稍可禆益者、當復舉請、但因閩事孔棘、遙聞　廟堂之議、亦欲繆以見責、故且未敢輒往郴桂、然　敕書久未見到、則閩中亦不敢遽往、旦夕諮訪其事、頗悉顛末、大槩閩中之變。亦由積漸所致。文成于閩事未反案行處置惟畧見此札中其始作於延平。繼發於邵武。又繼發於建寧。發於汀漳。發於沿海諸衞所。其間驚閧。雖小大不一。然亦皆因倡於前者。畧無懲創。遂敢效尤而興。今省城渠魁。雖巳授首。人心尚爾驚惶未定。邵武諸處。尤不可測。急之必致變。縱而不問。將來之禍。尤有不可勝言者。葢福建之軍。縱恣驕驁。巳非一日。既無漕運之勞又無征戍之役飽食安坐。徭賦不及。居則朘民之膏血以供其糧。有事返藉民之子弟而為之鬬有司豢養若驕子。百姓疾畏如虎狼。稍不如意。呼呶群聚而起。焚掠居民。綁笞官吏。氣燄所加。帖然惟其所欲而後巳。今其勢既盈。如將潰之隄。岌乎洶洶。匪朝伊夕。雖有智者。難善其後。固非迂劣如守仁者、所能辦此也、又况積弱之軀、百病侵剝、近日復聞祖母病危、日夜痛苦、方寸巳亂、豈復堪任、臨期敗事、罪戮益重、輒敢先以情訴、伏望曲加矜憫、改授能者、使生得全首領、歸延殘息於田野、非生一人之幸、實一省數百萬生靈之幸也、情蹙辭隘、忘其突冐、死罪死罪、

