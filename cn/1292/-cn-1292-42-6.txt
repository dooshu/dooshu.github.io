◇　奏谏复留傅迁

诏书「侍中驸马都尉迁巧佞无义，漏泄不忠，国之贼也，免归故郡」。复有诏止。天下疑惑，无所取信，亏损圣德，诚不小愆。陛下以灾异连见，避正殿，见群臣，思求其故，至今未有所改。臣请归迁故郡，以销奸党，应天戒。

（《汉书·孔光传》：太后从弟子傅迁在左右，尤倾邪。上免官遣归故郡，傅太后怒，上不得己，复留迁。光与大司空师丹奏言云云，卒不得遣，复为侍中。胁於傅太后，皆此类也。）



