欧阳修　春日词五首

宫坛青陌赛牛回，玉琯东风逼晓来。

不待岭梅传远信，剪刀先放彩花开。

欧阳修

欧阳修　春日词五首

试粉东窗待晓回，共寻春柳傍香台。

不惊树里禽初变，共喜钗头燕已来。

欧阳修

欧阳修　春日词五首

红雾初开上晓霞，共惊风色变年华。

香车遥认春雷变，庭雪先开玉树花。

欧阳修

欧阳修　春日词五首

玉琯吹灰夜色残，鸡鸣红日上仙盘。

初惊百舌绵蛮语，已觉东风料峭寒。

欧阳修

欧阳修　春日词五首

待晓铜荷剪蜡煤，绣帘春色犯寒来。

画眉不待张京兆，自有新妆试落梅。

欧阳修

