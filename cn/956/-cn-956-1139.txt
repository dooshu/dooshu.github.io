方回　晚春客愁五绝

江外芦芽老，城中柳絮飞。

春风犹几日，谁与濯征衣。

方回

方回　晚春客愁五绝

春老鱼苗动，江肥雪水来。

大孤山下路，何日泛舟回。

方回

方回　晚春客愁五绝

想归归未得，悔醉醉还频。

不料湓江上，题诗送晚春。

方回

方回　晚春客愁五绝

十载干戈后，辛勤莳牡丹。

岂知身是客，借与别人看。

方回

方回　晚春客愁五绝

老身何可病，客舍只宜晴。

晓鼎催煎药，窗间又雨声。

方回

