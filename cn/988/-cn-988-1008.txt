苏辙　送周正孺自考功郎中归守梓潼兼简吕元钧三绝

白发熙宁老诤臣，凛然心胆大於身。

吾侪坐看冯唐去，谁起云中废弃人。

苏辙

苏辙　送周正孺自考功郎中归守梓潼兼简吕元钧三绝

十年符竹守吾州，故吏相逢嘲土牛。

毋谓徐公不堪用，诸人自与世沉浮。

苏辙

苏辙　送周正孺自考功郎中归守梓潼兼简吕元钧三绝

东道如闻近稍安，乘骢按部凛生寒。

忽逢太守能相下，俱是从来言事官。

苏辙

