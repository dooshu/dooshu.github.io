◇清诫

天长而地久，人生则不然，又不养以福禄，全其寿年。饮酒病我性，思虑害我神，美色伐我命，利欲乱我真。神明无聊赖，愁毒于众烦，中年弃我逝，忽若风过山。形气各分离，一往不复还。上士愍其痛，抗志凌云烟。涤荡弃秽累，飘邈任自然。退修清以净，吾存玄中玄。澄心翦思虑，泰清不受尘。恍惚中有物，希微无形端。智虑赫赫尽，谷神绵绵存。（《艺文类聚》二十三）

