◇上书让增封武平侯及费亭侯





伏自三省：姿质顽素，材志鄙下，进无匡辅之功，退有拾遗之美，虽有犬马微劳，非独臣力，皆由部曲将校之助。陛下前追念先臣微功，使臣绩袭爵土，祖考蒙光照之荣，臣受不赀之分，未有丝发以自报效。昔齐侯欲更晏婴之宅，婴曰：「臣之先容焉，臣不足以继之。」卒违公命，以成私志。臣自顾省，不克负荷，食旧为幸，虽上德在弘，下因有因割，臣三叶累宠，皆统极位，义在殒越，岂敢饰辞！（《艺文类聚》五十一。）





