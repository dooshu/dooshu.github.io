◎夏完淳词

夏存古烛影摇红云："辜负天公，九重上有春如海。佳期一梦断人肠，静倚银待。隔浦红莲堪采。上扁舟，伤心Ы乃。梨花带雨，柳絮迎风，一番愁债。

回首当年，绮楼画阁生光彩。朝弹瑶瑟夜银筝。歌舞人常在。一自变迁陵谷，黯消魂难再。金钗十二，珠履三千，凄凉千载。"遗珠零璧，诸选不收，偶列於此。［玉樊堂稿］

