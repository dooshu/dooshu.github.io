清魄散

泽兰叶（一分） 人参（一分） 荆芥穗（一两） 川芎（半两）

上为末。温酒热汤各半盏，调一钱，急灌之，下咽即开眼气定，省人事。

评曰：产后眩晕，顷刻害人，须量虚实为治。若胸中宿有痰饮阻病不除，产后多致眩晕，又血盛气弱，气不使血，逆而上攻，此等皆非清魄可疗。瘀晕，仍用半夏茯苓汤；血壅，须用牡丹散。但快药尤难辄用，当识轻重，所谓扰乎可扰，扰亦无扰。若气血平人，因去血多致晕者，芎 汤尤佳。

半夏茯苓汤

（方见恶阻门）


