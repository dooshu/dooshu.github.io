郭印　苦热三首

纖云都扫迹，烈日正燔空。

人立洪炉上，鱼游沸鼎中。

四山浑束热，一叶不吹风。

屈指秋期近，清凉四海同。

郭印

郭印　苦热三首

宇宙何蒸溽，山川久旱乾。

浃肤惟汗雨，脱腕是冰纨。

永昼固难避，终宵宁暂安。

三农忧稼穑，无物可输官。

郭印

郭印　苦热三首

南方炎瘴极，所见异平生。

日月双风鞴，乾坤一火坑。

泉源多少竭，官道少人行。

却忆岷山底，萧然九夏清。

郭印

