○干禄字书後记

太师鲁公，忠孝全德，仪刑古今，存道没身，焕乎国史。文学之外，尢工隶书。尽鲴繇之精能，极逸少之楷则。顷因左宦，曾牧兹郡，才大事简，居多馀，录干禄字样，镌於贞石。仍许传本，示诸後生。一二工人，用为衣食业，昼夜不息，元刂缺遂多。亲侄禺顷牧天台，惧将磨灭，欲以文字移於他石。资用且乏，不能克终。汉公谬憩棠阴，获睹墨妙，得以馀俸，成禺之意。自看摹勒，不差纤毫，庶笔踪传於永永。时开成四年六月廿九日。

房千里

千里字鹄举，太和中进士。官国子博士，终高州刺史。

