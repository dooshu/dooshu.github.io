41.西瓜

一名寒瓜，蔓生。花如甜瓜，叶大多桠，缺面深青，背微白，叶与茎皆有毛如刺，微细而硬。其棱或有或无；其色或青或绿或白；其形或长或圆或大或小；其瓤或白或黄或红，红者味尤胜；其子或黄或红或黑或白，白者味更劣；其味或甘或淡或酸，酸者为下。味甘温无毒。除烦止渴，消暑热，疗喉痹口疮，解酒毒。以辽东，庐江、敦煌之种为美，今北方处处有之，南方者味不及也。旧传种来自西域，故名西瓜。荐福瓜，出苏州府城南二十里。蒋市瓜、牌楼市瓜皆美，出太仓州。一种阳溪瓜，秋生冬熟，形略长扁而大，瓤色如胭脂，味最美，可留至次年，云是异人所遗之种。子取仁可荐茶，皮可蜜煎、糖煎、酱醃，食瓜后食其子即不噫瓜气。以瓜划破曝日中少顷，食之颇凉。收藏得法，可至来年春夏，近糯米及酒气则易烂，猫踏之其瓤便沙。

〔附录〕北瓜。形如西瓜而小，皮色白，甚薄。瓤甚红，子亦如西瓜而微小狭长，味甚甘美。与西瓜同时，想亦西瓜别种也。

种植：秋月择其瓜之嘉者，留子晒干收作种。欲种瓜地，耕熟加牛粪。至清明时，先以烧酒浸瓜子，少时取出，漉净拌灰一宿。相离六尺起一浅坑，用粪和土瘗之于四周，中留松土，种子其中，不得复移，瓜易活而甘美。栽宜稀，浇宜频，粪宜多。蔓短时作绵兜，每朝取萤恐食蔓，长则已顶，蔓长至六、七尺则掐其顶心，令四傍生蔓。欲瓜大者，每科拣其端正旺相者，止留一瓜，馀蔓花皆掐去，则实大而味美。性畏香，尤忌麝，麝触之乃至一颗不收。种子宜戊辰日。

【诠释】

西瓜为一年生作物，学名为Citrullus vulgaris。茎蔓性有卷须，叶呈浓绿色。原产在非洲热带地区，4000年前即为埃及人民所栽培。但我国何时传入，尚无确实记载。据五代郃阳令胡峤《陷北记》云：“峤于回纥得瓜种，以牛粪种之，结实大如斗，味甘，名曰西瓜。”引入栽培已有一千多年，经劳动人民长期培育，不少地方都有了名种。如苏州的荐福瓜，太仓的蒋市瓜，榆次的刺麻瓜、蜜瓜，山东的德州西瓜以及浙江的海宁西瓜，均属地方名种。另外还有南京、上海的浜瓜，山东、江苏、浙江的三白瓜，嘉兴栽培的马铃瓜（枕头瓜），馀姚、宁波的硃砂红西瓜，味亦佳。近年又有由日本传入的太和西瓜和甘露西瓜等。

