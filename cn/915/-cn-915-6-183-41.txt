◇雁门太守牵招碑

君体德允直，才量高洁，明鉴达于世变，弘毅足以致远，聿振鸿翼于衮尘之表，卓尔先觉于拟议之前。君与刘备，少长河朔，英雄同契，为刎颈之交。俄而委质于太祖，备遂鼎足于蜀汉，所交非常，为时所忌，每自酌损，在乎季孟之间。迁雁门太守，教民耕战，听断以情，信赏必罚，干服其命是以夷狄窘迫，罔知所安。譬秋枯之员晨风，激雹之不及掩耳也。伐叛柔服，威震沙漠，遗种远迹，万里无烟。烈烈君侯，文武允崇，少兼七德，翰飞抚戎。名扬河朔，威震汉中，临危运奇，在难匪从。回旌束麾，抚司徐、青，截彼降贼，海岱以平。剖符千里，为国在。（《艺文类聚》五十，《初学记》十八）

