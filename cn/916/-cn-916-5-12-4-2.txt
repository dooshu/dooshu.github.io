【前舞歌】

〖《齐书》云。前舞凯容歌。〗

於赫景明。（《诗纪》云。一作命。）天监是临。乐来伊阳。礼作惟阴。歌自德富。舞由功深。庭列宫县。陛罗瑟琴。□龠繁会。笙磬谐音。箫韶虽古。九成（《诗纪》云。一作奏。）在今。导（《宋书》作道。）志和声。德音孔宣。光我帝基。协灵配乾。仪刑（《宋书》作形。）六合。化穆自然。如彼云汉。为章于天。熙熙万类。陶和当年。击辕中韶。永世弗骞。（○《宋书》乐志。《乐府诗集》五十二。《诗纪》五十五。）

