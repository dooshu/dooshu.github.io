○經略廣東條陳戡定機宜疏 【 戡定閩粵机宜】

窃念臣本駑駘、世受豢養、惟所任使、務在捐縻、邇蒙皇上置臣八閩、授臣專閫、功微賞溢、力薄任難、夙夜皇皇、惟不能仰酬萬一是惧、近奉　明旨、兼管惠潮地方、及伸威營務、葢?之至重、□之至艱、臣自知其不勝任矣、顧惟武臣以滅賊為義、以徇國為忠、臣受殊恩、敢不慕義竭忠以圖報稱、窃見各省軍務、並設鎮巡。然皆撫臣效謀鎮臣效力。猶以股肱心膂。相須而後成功。故凡一切軍情。悉由撫臣建白。而後折衷于兵部。取裁于廟謨。指示發縱。勝筭具在。武臣猶走狗也。驅之則前耳。乃今臣在福建。而惠潮則隸廣東。伸威營則隸南贑。各該撫臣。厥有分十。事非畫一。謀豈僉同。揣臣以一身周旋各省三軍門之間。身難分投。才乏合從。聯遠為近。斡異為同。委非所能。亦非所職也。若臣復拘常調不盡直言。或情狀未悉　上聞。而訏謨亦難遙度。必俟論定而後從事。其如曠時廢事何哉。臣窃以今日之廣東。猶五年前之福建。福建外患雖重。腹心受傷猶輕。廣東外患雖輕。腹心受傷最重。受傷之說甚長、臣不敢引遠、請借福建為喻、福建嘗苦倭寇、不啻十年、亦嘗設鎮巡計兵食、目不暇給、而卒無尺寸之効、亦以實情未盡上達。而處置未盡得宜也。至都御史游震得譚綸據實　上請。乃發內帑先後共五十萬金。許募臣素練之兵二萬餘眾。鼓行入境。戎心巳寒。易若發蒙。順如破竹。海倭山寇以次蕩平。繼而都御史汪道昆與巡按御史陳萬言協謀調度。會計軍儲。易置將領。至此三更方略。然後閩事粗定。大病始除。此巳然之效也。臣于上年追勦吳平殘黨。深入潮州地方。則見編戶逃?。賊巢聯絡臣詢其故。厥有由來。葢潮惠去兩廣軍門遠在數千里之外。此中脫有嘯聚。官司多不實聞。率以招撫為善謀。以羈縻為完策。既入其笠。撫賊大病或又聽地方報仇。或自復誘致要賞。上既無信。下自多疑。以故招而屢叛叛而復招。遠近效尤。其不為盜者幾希矣。兼之責任未明。章程無定。兵食詘乏。郡縣恣雎。即能如救閩者救之。猶惧未易為力。故臣不敢以出位為嫌、條陳十事、倘蒙采納、見之施行、使臣有展布之期、或可收實用之績也、

一定廟筭、臣聞未戰而廟筭勝者多筭也、多筭固用兵之所貴矣、然必先知彼而後可以語筭、賊情不察、廟筭何由定哉、惠潮之聞。盜賊充斥。非其性殊也。盜賊、初起。若火之始燃。有司能預戒而撲滅之易易耳。顧任茲土者。隱忍而待之。致釀其頭角巳成。羽翼增眾。卻乃屈體求賊以成招撫。又或賊巧布私賄以堅招撫之議。甚者損民產以授賊業。遣職官以質賊巢。惟圖苟免一時。不顧遺患四境。此有司因循之弊也。及其計難掩覆。或又重購寨賊。輕調鄉兵。紀律不明。機宜不審。驅之浪戰。一戰而敗。復求彌縫。張招撫為奇功。稱寧謐以掩罪。任其鋪張。莫之究詰。及賊出劫如故。又從而為之辭。不曰激變。則曰仇殺。最甚者劫虜命吏。攻襲城池。只令縛獻么麼。便可塞責。大憝首惡。猶或論功。此有司蒙蔽之弊也。及或有實心聽撫之賊。捨戈戟以事耕樵官府明與要盟。給牌票以為執照矣。而又為附近塞堡之民。乘其稱撫無備。截路擒殺。不容到官。而撫賊以情告官告吏。情形甚悉又畏庇賊之嫌。置於不問。且有一等有司兵將。欺其聽撫解嚴。復掩襲以為贖罪立功遷轉之資。于是撫賊不得不又稱變。是其始為賊也。雖習染之非。而使其終絕自新之路。卒老死于賊者。亦誰之罪哉。此盜賊怙終之情也夫既有招撫信照。而又貪功報私。激之使變。孰若不先招撫之為愈。與其賊勢方張。而乃屈巳求賊。??免懇就撫。孰若不激怙終之為得哉。且臣聞招撫者。亦以赤子無知。脇從罔治。體　朝廷好生之德。許其革心改慮。咸與雜新。未聞大憝首惡。亦德而撫之。撫而復叛。又德而撫之也。夫盜賊干紀。典刑具存。乃今知有招撫而不知有典刑。是餌民為賊耳。即如臣所親歷揭陽海豐二縣。為大巢者三、皆為惠潮亡命所據綿羊地方方五十里之內、為大寨者不下什數、皆咸稱撫民、其實江閩?命。此篇可為今撫賊者龜鑑據良民之田廬。據良民之妻子。安然坐享。莫敢誰何。揆厥所由。寔有司以此委之耳。夫有司視盜賊如驕子。視良民如路人。為良民則有屈莫伸。為盜賊則無求不遂。彼何憚而不為也。始而一鄉。漸至一縣。始而一縣。漸至一州。趨利如流。勢必所至。民間生業日荒。正歛日急。方諸盜賊。苦樂懸殊。兼以劫于盜賊之積威。諉於官司之無恃。知不從賊。將不免于死?。於是去而從賊者日益多。而賊黨日益盛矣。即不從賊。亦皆不納粮差。不服勾攝。以為故智有司將計食則一城之外無供輸者矣將舉兵則四境之內無可信者矣夫釀患若此之久。失事若此之頻。使在近地通都。不能無煩宵旰。徒以孤懸僻遠。迄今始聞。　皇上不以臣為不才使得當事、臣安敢因循蒙蔽、復蹈故轍乎哉。或以臣擁虛名。可以遙制。臣自料權力不能加于兩廣軍門。兩廣軍門具文武之材。負當世之望。獨以地里窵遠。未易奏功。使臣徒恃虛聲。不求實用。鮮克有濟。或謂臣有偏裨可以分遣。顧閩中官兵。一一乞假于鄰國。且各有信地。難以舍已之田而耘人之田。或謂廣中久恃狼兵。可以調用。兩廣用兵故事。賊之初起。恆以地遠不聞。事聞而後計兵食。兵食備而後調狼兵。遷延半年。狼兵未至。賊巳稇載止?帚矣。狼兵跋扈不馴。行止自便。未及旋踵。賊復出巢。此往事之可鑒者也。故臣請先定廟筭、有二策焉。其一先躧有名大巢計若干處。倡亂首惡計若干人。臣舉銳師連破數巢。軍聲巳振。仍還福建。日後賊起。又復起兵。即是廣東大征之例。亦一道也但兵徹則賊復起譬之春艸。旋燒旋生。惟或臣于未入境之時而條議。奉有欽依之日。先行有司區別各縣某都某?為賊。某都某?為民。某某赴縣粮差。某某負固不服。容臣會同撫按宣布　朝廷威德。播為告辭務盡下情昭明信義徧揭境內。曉諭通知。自臣未入境以前。不借重兵之勢屡勝之威萬□無撫理不論為賊為民。巳撫未撫。有罪無罪。悉與湔除。然後臣握重兵駐潮州府。先令近縣鄉邨樓寨俱著的名寨長。開具本寨戶口若而人。事產若而人。縣官赴鎮巡衙門親逓執結。田土作何開種。里甲作何應役。粮差作何徵科。定籍在官。寨長每月赴縣逓結。果能一一遵守。即為良民。如或抗違。即係賊黨。仍再差人曉諭不服。然後發兵加誅。既已復役在官。如有仇民稱兵阻殺。比照邊方諉殺撲殺勾惹邊釁之例。一體處治。凡此復業之家。暫免賦稅。一面擇任良有司。勸課耕種。使一二年後。漸有收穫。方議輸納。以漸而供軍儲。一面分布將領。選練丁壯。充為土兵。以漸而減客戍。此則一勞永逸。可為千百年休養之圖矣。

一專責成臣聞兵貴神速、不聞巧遲、差之毫厘、謬以千里惠潮故稱盜藪。軍門遠隔蒼梧。軍書往來。不啻兩月。移檄甫至。機事屢更臣前巳言其不便矣。不特此也。人情一日不再食則飢。而將士待哺于兩月之外。以故水陸悍卒。或致脫巾。未必皆悍卒之罪也。古之為將。賞不踰時。將士决死生于呼吸之間。而候賞于兩月之外。人必不勸。未必皆將兵者之責也。軍機所乘。迅雷不及掩耳。而責成于兩月之外。師出無功亦未必皆不善戰者之過也。故居蒼梧而策惠潮猶之汲遠水以沃近火。斷斷乎其難濟矣。近如福建。臣駐省城。日與軍門監司。朝夕謀議。即有緩急。聞警輒行。一切軍需。無不具備軍門居中。則監軍代將。監軍處守。則軍門視師。分任各道。責成有司。機宜何如其速。操切何如其密。吏民則又以臣任事日久。頗効微勞。執禮輸誠。曾無齟齬。是以上下一體。血氣周流。文武一心。臂指相連。兵咸感奮。出必成功。良有以也。夫臣之願竭忠于　皇上者非有擇于閩與廣。則　皇上之所以用臣者。亦以視閩者視廣。而後臣之收功于閩者。不至致罪于廣耳。乃今役臣于境外。而無所附麗于軍門。臣一武夫。何益于事。縱蒙特出簡命。假臣便宜。惟有罰逗遛。禁騷擾。則臣所可自盡耳。然必信賞而後罰可必。亦必足食而後禁可行。至于節制有司。調度錢粮。雖兵備海防。使非素有風力。實心任事。亦多掣肘。况臣名位徒重。事權本輕。又安能為有無也。以今益臣信地乃在三軍門之間將以專責属之南贑軍門。疆域不更。調度不便似矣。而錢粮仰給于廣省。必不能舉全省之力以應之。未可也。將以兩廣軍門窵遠。暫時移惠潮。窃恐舍堂奧而出戶庭。不能無卻顧之患。未可也。將謂暫以惠潮属之福建。則福建軍儲。不能自供。客兵皆出召募。為巳猶或不足兼濟必非有餘。未可也。或謂改設總督于南贑以專之。或謂暫付福建軍門而歲議兵粮助之。是年復設廣東巡撫以李佑為之或謂廣東暫設軍門事寧別議。事干大計。非臣所敢妄言。但臣之責任。分于各省。徒依阿于未任之時。不責寔于既任之後。則每事掣肘。動輒得咎。臣固不敢自蹈前車之覆。激而進之。亦不過挺身行陣而决一死以塞責耳。夫何益成敗之數哉。如蒙敕下該部先議惠潮及伸威營務。應属何處軍門。庶使撫臣得畫地以協謀。而臣亦得因人以成事矣。

一設監軍、照得福建用兵。調度則在軍門。紀察則在巡按。統兵則在將領。處置軍需。稽察奸弊。則在監軍。各任其職。戮力同心。始克底績。惠潮去兩廣軍門既遠。去廣東省會亦遠。有事調發。則錢粮器械。不免取辦于有司。苟無專道監軍。必至玩愒悞事。乞照福建事例、設立監軍一員、臣在閩則福建監軍同事。臣入廣則廣東監軍同事。居常則料理錢粮。繕治器械遇警則隨營督察。轉運供需。然軍旅之才。與爼豆之習稍異。應變之具。與守常之士不同。必得其人。乃為共濟。乞敕下該部務選見任閩廣中素有風裁、練習軍事、經歷戎行之人、以充其位。

一置將領、臣叨主將之任、領兼攝之司。必居形便而後可以握機。必擇材官而後可以分職。自今籌之。臣居閩則廣事難于遙制。居廣則閩事不無後憂。窃計春夏急在備倭。宜居閩省。秋冬利于勦賊。宜住潮州。若非分任得人。未免顧此失彼。即今任將之善。宜莫如閩。三路五寨。各有司存。行都二司。互為出入。鎮廵標下。並列將材。然皆兵部詢謀僉同選擇而使、今之在事者、又皆臣與原任巡撫都御史譚綸在浙儲養之士、及今撫按交章薦舉之材故足賴也。潮惠及伸威營、視閩信地更廣、積寇倍多、任用將官、惡可不慎、乃今惠潮則有守備、潮惠則有參將、伸威營則有參將有總兵、無食無兵、徒擁虛號、故無成效、况臣通計信地不下數千里。而責成一人。使非知人而善任之孤立何濟。臣請惠潮各設守備一員、伸威營參將、照舊添設分守惠潮伸威營副總兵官一員、駐劄潮州。各該守備參將一聽副總兵官節制、副總兵官仍聽臣節制、其各部兵馬、聽臣分撥、大略皆照閩中事規。各官皆以浙閩歷戰有功者充之。見在人員。另議別用。如此則將領皆一時之選。而閩廣如一人之身。即臣居廣居閩。惟其所在。小警則隨地勦捕。如遇廣警勢大。則臣盡移閩戍併以應之。臣親赴援動舉全力。篾不濟矣。閩兵入廣工食錢粮。取給于廣廣兵入閩。工食錢粮。取給于閩。唇齒之邦。互相依附計之便也。

一用部兵、近該臣入潮惠、未見彼中一兵、詢之民間則畏廣兵甚于畏賊。謠言賊猶梳也。所過猶有所遺。兵猶篦也。過則無遺矣。廣兵有四。或鄉兵。或募兵。或賊兵。或狼兵。未練鄉兵。遇民則行劫。遇賊則先奔。募兵皆出烏合。賊之間諜參半其間彼中謂在昔將官。往往引狼入室。斯言雖小。可以喻大矣。賊兵則以賊攻賊。古之人皆用之。然必元氣盛。然後可以張吾之積威。積威張。然後可以制彼之死命。自古得賊兵而能推心用之者皆恃此人自是為大度耳何謂元氣親兵是也彼知吾能使之生能使之死。於是莫不洗濯以逭死。而黾勉以求生。此而用之。誰曰不可。顧親兵一無足恃。赤手而用賊兵。股大如腰。必至不掉。變生肘腋。流禍無窮。其不可也必矣。狼兵玩事日久。觀習日非。調發愆期。去留由巳。所過鹵掠。慘不忍言。曾未聞軍法一行于彼也。兵驕如此。將安用之。誠知兩廣必不可廢狼兵。要未可恃于今日耳。昔廉頗為將。必用趙人。今必用臣。非用素練之兵不可。但閩募兵于浙。浙人猶多阻撓。將欲移兵于閩。閩地孰與防守。乞敕該部申諭浙江軍門。開募兵之禁。俟廣東錢粮到日。容臣親詣金衢溫處等府。選募節年經臣訓習魯充兵者子弟三萬、每名各給安家銀三兩。約以三年為限。方許下班。舊部材官。除各衞所見推管事外。其餘閒住及空閒者。容臣取用領兵。緣臣居浙七年。儲養亦多壯士。與其弃之無用。孰若相濟成功。是即謂必用趙人而不難于責效矣。然徵兵于浙。又必取道于閩葢江西素未調兵。難與慮始。閩中自昔多事安不忘危。大兵經行。亦足彈壓。萬一警急。又得借而用之是為廣亦為閩也且在閩則春汛重而秋汛輕。在廣則春瘴不可入山而秋冬方解。如遇廣事重大。容臣知會福建軍門。候防秋汛無虞。亦可借調入廣。即以閩省監軍督往。至冬畢徹兵還閩。是則廣于有事之日可以借力於閩閩于無事之時可以資餉于廣相濟而非相厲矣

一復舟師、臣惟芟艸必除其根。治水當從其源。漢臣諸葛亮先定南中而後北向。用是道也。故欲求內治之安。必先除海上之盜。猶蜀之南中。水艸之根源矣。廣東舊設水寨。沿海衞所官軍。坐駕鷹船。備非不周。法非不善。邇因柘林水兵之變遂議罷之。是因噎而廢食也。或謂選編海上商漁船隻。分為二班。一班殺賊。一班生理。不為無見。但此船自駕。必挾巳貲遇賊則利害切身。人各為戰。故戰無不利。一属于官。于巳無復利害。兼之粵中調用水陸兵。則功既不賞。敗亦無罰。皆由官司無有主兵。勢不可行。相沿巳久。傚倣日甚。惟張虛聲以費官帑。誰肯捐軀不測以圖實效哉欲用此輩。必須設有巨艦。握有重兵。必得質直有幹廉靜無求者駕馭之。然後彼為我用。假令孤立無威。而盡置反側于左右。驅之蹈重淵臨鋒鏑。雖馭不失其道。食不違其時。抑且不能矣。况未必然耶。世傳海戰無他法大船勝小船耳然往來接濟又不可純用鉅舟也又照烏尾船雖大外少墻壁。內多柵葢。櫓人難立。火攻易燃。必須用福建白艚相兼互進。此南??粵巳試之明效也。為今之計、相應亟為南澳善後之謀。福建設水兵把摠一員、充為南澚東路、廣東設把摠一員、充為南澳西路、仍以參將一員、統領駐劄大城、其參將把摠必須會于閩浙習服舟師條約實心巳試之人、每寨各造大小船隻六十號、各用水兵二千五百人、造船置器、募兵支粮在閩属之巡海道、在廣属之海防道、西路即坐潮州橋稅、先儘水兵工食船隻器具、每年額費之數支給、其支粮規則、以照閩例、如遇賊眾船少、在閩則調刷月港等處船以益之、在廣則調刷烏汀等處船以益之事畢即散、如此則我之節制舟師。居什之七。借用船隻。居什之三。我重彼輕。然後可責其用命。仍定信地在閩則舟駐玄鍾、北至浯與為界在廣則舟駐柘林、上至惠州盤圓港為界、廣東南頭船隻、仍舊專備省城東接盤圓港、西量移上西海地方、如此則海防豫修而疆事克舉矣、

一議軍儲、臣計潮惠地方。萬山接聯。皆鳥道叢林。而兵生賊熟。以攻圍之略言之。堂堂交鋒之陣雖有限。諸路把截之用則尤多。正陣之外。必設奇陣之備。庶敢深入而不為奸賊掩伏所中。故戰無不捷矣。除把截則臨事酌量山川形勢、賊情眾寡、措調鄉兵外、其節制之兵、約非三萬不足以成功、每歲粮食功賞軍火藥器械、非銀三十餘萬不足以供應、臣聞廣東養兵之格。日給口粮二分。行粮幾厘。葢彼中常調狼兵。每以五百為千。五千為萬。自號虛數。不服點查。官司雖減其口粮。而彼以二人之養養一人。彼于計亦得也。行粮皆入頭目之手。而各兵分行劫掠以給饔飱。官司雖減其行粮。而彼侵收于一人。彼于計亦得也。臣在浙福。每兵日給口粮三分三厘。行粮一分二厘徧查事情。猶若不贍。葢臣兵列處。先聽監司查點。一名不虛。非粮厚終不能禁其缺額與鹵掠也經過地方。秋毫無犯。故與廣東所處不同。今臣入潮惠、各兵口粮行粮、應照浙福事、仍必處三年之食、使無卻顧之憂、然後臣可以一意用兵、如前所陳末議、可勦則勦可撫則撫、及境內事定、亦如福建故事、選練土著。漸減客兵。葢師行粮從。今日第一義也。乞敕該部從長議處、預待支給。臣若冐破官帑而無成效。臣之罪也。

一議賞格、臣聞重賞之下、必有勇夫、廣東賞格、賊首一顆、賞銀一兩。此所以待賊兵待狼兵。而非所以待節制之兵也。今募浙兵依臣紀律。在伍必稽其實數。沿途必禁其騷擾。臨陣必責其成功。兼之不計奇零。不殺被鹵。不蹈妄冐諸弊。得級一顆。止賞銀一兩。安能致其死力哉。查得浙江倭功、每顆給銀三十兩、從賊十五兩、福建倭功一例給銀三十兩、從賊雖十五兩、今止見給五兩、上班下班。則省城有犒。過州府。則有司有犒。衝鋒則有懸賞。陣亡則有衣棺。戰傷則有藥資病故則有優恤。此又閩中之加厚客兵。而用為鼓舞者也。今調入潮惠。視閩又遠千里。賞格縱不加厚。亦不宜反薄于閩。臣謂廣中所用之兵。宜分三等。如用賊兵。則給行粮而無工食。功級准與贖罪。而量賞花紅。如用狼兵。仍照狼兵之功賞粮餉。若彼能聽臣選閱。受臣約束。亦以浙兵之例待之但所調浙兵一切功賞優恤。必如閩中事例如此則兵心感悅而無不用命者矣。

一正體統、窃惟統萬眾如驅一人、必以刑名分數為務。今之用兵統督征勦。固在將領。分任責成猶賴有司。必湏文武協和。方能濟事。臣在福建、幸而撫按同心、無少扞格、有司觀感、相與共成、凡茲尺寸之功。誠非一手一足之烈也。今兼潮惠。其事猶難、葢倭患來往有時。一經蕩平。其禍遂寢。似無事于有司矣。山寇出則為賊暹則為民必撫剿互施相機而動其安集撫循轉輸策應皆属有司假令偏?扌???阻撓。鮮不敗事伏乞敕下該部議定。文武相承體統、武職自副參遊福廣三都司文職自知府以下、如何節制、凡臣所行、係干軍務、有司務要著實奉行、府佐縣正等官。聽臣從宜委用。如有抗違阻撓、及違誤軍需、隱蔽賊情者、容臣提送軍門施行、必與臣處斷、該管上司、勿得偏護、撓臣行事。又照臣叨十五府三州地方之寄、與各邊畫守數百里之總兵不同、臣從事于三軍門之間與一撫一鎮事體止?帚一者不同。今　皇上既以出格責任付臣、亦乞以破格事權處臣、伏乞另降敕諭一道、　天語叮嚀嚴重、務要文武官司、從實遵守、庶使臣得以展布、如此而不效者、臣之罪也、

一假便宜、窃照山寇之起伏無常、軍中之機宜貴速、因敵轉化、其形莫窺、或撫而示之剿以奪其心。或勦而示之撫以緩其計。或致賊于榻下。而與之共臥。或餌賊以餽遺。而離其腹心。或特懸轉化之權。或佯責有司之失。凡諸間諜。不避嫌疑。伏乞　天語開示同事大小諸臣。容臣得以便宜從事。倘機事方密。功用垂成。毋倡流言。以報私怨。使臣無所顧忌。庶能勇往成功也。

皇明經世文編卷之三百四十六終







