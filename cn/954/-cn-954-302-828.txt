陈造　云岩晓

淮山归梦清莫续，僧窗睡足雨亦足。

钟鸣鼓动萁炉红，深炷沈檀共僧粥。

我生身口良易供，志原略与山僧同。

明年听雨淮之东，还许幽人林下逢。

陈造

陈造　云岩晓

深堂清话红灯续，不减前人参白足。

谭禅论诗仆为僵，更啖芋魁分茗粥。

赋租正尔忧阙供，安得继日笑语同。

他年渭北仍江东，雁书定复嗟乖逢。

陈造

