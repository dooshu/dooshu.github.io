张明中　和景夔梅四首

雪映横塘月浸阶，半扃庭户未全开。

猛香特地清人骨，多谢溪风为送来。

张明中

张明中　和景夔梅四首

暖入南枝春便回，北枝何似让渠开。

化工也解齐开却，留引诗人日日来。

张明中

张明中　和景夔梅四首

淡月黄昏静处芬，风来花气夺清樽。

玉妃舞罢霓裳寂，安得真香为返魂。

张明中

张明中　和景夔梅四首

雪月精神冰玉肌，未饶六六诧宫妃。

玉龙春笋调三弄，更向妆台檐外飞。

张明中

