刘黻　和渔翁四绝

沧波万顷即良田，一舸东西卧碧天。

鬓发如银长是醉，不知生甲是何年。

刘黻

刘黻　和渔翁四绝

得鱼换米傍村归，蓬底烟生湿草炊。

醉倒船头呼不起，斜阳捉虱有孙儿。

刘黻

刘黻　和渔翁四绝

收纲移舟月上时，西风吹当脍鲈肥。

任渠官买高声叫，醉卧芦花别处矶。

刘黻

刘黻　和渔翁四绝

世业相承不裹头，一家全在水中浮。

有鱼便可供沈醉，休问清流与浊流。

刘黻

