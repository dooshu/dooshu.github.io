◇安处新附诏（太建二年八月甲申）

怀远以德，抑惟恒典，去戎即华，民之本志。顷平江介，纟强负相随，崎岖归化，亭候不绝，宜加恤养，答其诚心。维是荒境自投，有在都邑，及诸州镇，不问远近，并蠲课役。若克平旧土，反我侵地，皆许还乡，一无拘限，州郡县长，明加甄别，良田废村，随便安处，若辄有课订，即以扰民论。（《陈书·宣帝纪》）

