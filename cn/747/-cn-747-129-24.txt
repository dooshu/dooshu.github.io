○兴王府千佛宝塔赞

大汉皇帝以大宝十年丁卯岁，敕有司用乌金铸造千佛宝塔壹所七层，并相轮莲花座，高二丈二尺，保龙（阙）有庆祈凤历无疆，万方咸（阙）於清平，八表永承於交泰。（阙）善资三有，福被四恩。以四月乾德节设斋庆赞，谨记。

马希广（楚废王）

希广字德丕，楚文昭王希范母弟，武穆王殷第三十五子。文昭薨时，诸弟中名希萼者，最长，宜袭位。长直都指挥使刘彦舀等称遗命，奉希广权军府事。汉天福十二年，以希广为天策上将军武安军节度使江南诸道都统兼中书令，封楚王。乾二年加太尉，三年十一月，希萼入寇，陷长沙，遂自立，赐王死。

