苏轼　和子由除夜元日省宿致斋三首

江湖流落岂关天，禁省相望亦偶然。

等是新年未相见，此身应坐不归田。

苏轼

苏轼　和子由除夜元日省宿致斋三首

白发苍颜五十三，家人强遣试春衫。

朝回两袖天香满，头上银幡笑阿咸。

苏轼

苏轼　和子由除夜元日省宿致斋三首

当年踏月走东风，坐看春闱锁醉翁。

白发门生几人在，却将新句调儿童。

苏轼

