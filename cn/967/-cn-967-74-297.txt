李复　下元日朝谒回与李秉文冒雪过承天寺因题二诗于僧壁

北风吹空天欲破，急雪如簁塞空堕。

焚香初自蕊宫归，投鞭来就僧庐坐。

乾坤一色飞鸟绝，市井无声百买饿。

贫粟未给贫民啼，空屋漏穿不可过。

李复

李复　下元日朝谒回与李秉文冒雪过承天寺因题二诗于僧壁

僧炉有令禁触火，袖手指直冻欲堕。

缸暖微闻蝗蚓鸣，客寒对作橐驼坐。

叩钟击鱼呼众起，持钵分糜救晨饿。

一参木佛古因缘，试举丹霞有何过。

李复

