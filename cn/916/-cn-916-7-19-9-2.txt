【夏夜独坐诗】

节序值（《初学记》作遇。文苑同。）徂炎。兹宵在三伏。凭（《类聚》误作冯。）轩伫凉气。中筵倦（文苑误作卷。）烦燠。寂寞对空窗。

清疏临夜行。虫音乱阶草。萤光（《类聚》作花。《初学记》、文苑同。）绕庭木。帘月度斜辉。风光起馀馥。一伤年志罢。长嗟逝波速。（○《类聚》三。文苑英华百五十七。《诗纪》八十五。又《初学记》三引伏、燠、竹、木、馥五韵。）

