魏了翁　子益教授再用韵赋弈自审机从谏之诲某复和呈

从衡腷膊竞相酬，伺击羸行纬复游。

或把疑兵胜淝水，或乘猛势失荆州。

魏了翁

魏了翁　子益教授再用韵赋弈自审机从谏之诲某复和呈

古人用众水如持，不为常安不虑危。

违谏伏波终自困，捍羌充国本无奇。

魏了翁

魏了翁　子益教授再用韵赋弈自审机从谏之诲某复和呈

才分虽殊学可能，譬如泰华立曾曾。

居高视广心逾远，下眎群峰如豆镫。

魏了翁

