○又與翁東厓總制 【 山西總督】

讀來教、并所寄邊圖、忽如置身於塞垣鼓鼙之間、而聽鳴劍抵掌之雄談也、伏惟吾丈之氣、既足以鞭撻四夷、而深計遠慮、又真足以繫單于之頸、雖推轂不御之權。此必指袁州也葢荊川以倭寇事始見知于袁州以前未之合也故其言云爾與魏弱翁所以主張營平侯故事。今未可以盡望於廟堂。但在吾丈則願一切不計成敗利鈍。只論為之在我者當如是耳。葢古之成大事者。多出跅弛不羈之才。而樸木?敕謹細。多不可與度外之功。是以豪傑之說。往往亦出於此。若至於活變宛轉。則是失卻自巳面目。且自古未有務為自容之計。而可以成度外之功也。營平建屯田之策。璽書切責者再三。彼終不易其說。而迄以成功。况肯活變宛轉乎。來教云擺邊為自困之道。須是以攻為守。誠然誠然。今秋虜人不敢南牧。知籌邊之力也。自此益為不可勝之備。以待可勝之虜。如晁生所謂一大治則終身創矣。必勝之旅。必攻之謀。非吾丈將誰諉哉。雲中久蓄??邕疽。今復有宗室搆虜之變。即此事勢。誠可寒心。其破敗擒獲。雖出幕下效力。亦會有天幸也。善後之道。如何如何、以吾丈斡旋宇宙手?、須能為彼中人轉換得一番心腹腎腸、消其亂源而諉之忠義、此非智力駕馭之所能及、亦非苟安無事而幸其一時平定、以塞責者之可與也、山野鄙人、每以為韃靼不足慮而國家可慮者乃在於此、浚谷論邊事時、不知曾及此否

