丘瀎　登西湖北楼

寻游心绪忍阑珊，高处重登始是观。

晚吹划开三面碧，晨曦收住一天寒。

南屏洞户萝阴合，东极鳌峰雪浪漫。

远近声形穷不得，离朱师旷漫凭栏。

丘瀎

丘瀎　登西湖北楼

澄霁无涯混一区，似开尘纲到华胥。

图抨水墨烟昏处，国占清凉月上初。

云梦泽宽城邑远，华严川好酒胥疏。

祇期摆脱名韁了，来约真仙傍此居。

丘瀎

