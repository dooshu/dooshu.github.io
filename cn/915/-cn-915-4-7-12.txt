◇封单超等诏（二年八月）

梁冀奸暴，浊乱王室。孝质皇帝聪敏早茂，冀心怀忌畏，私行杀毒。永乐太后亲尊莫二，冀又遏绝，禁还京师，使胶离母子之爱，隔顾复之恩。祸害深大，罪衅日滋。赖宗庙之灵，及中常侍单超、徐璜、贝瑗、左、唐衡、尚书令尹勋等激愤建策，内外协同，漏刻之间，桀逆枭夷。斯诚社稷之，臣下之力，宜班庆赏以酬忠勋。其封超等五人为县侯，勋等七人为亭侯。（《后汉·桓纪》）

