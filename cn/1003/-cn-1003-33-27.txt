曾协　和裘父见赠二首

平生传业志诗书，常耻朱门炫绮襦。

作意文场旋阁笔，强颜宦路亦分符。

髒髒春意回平野，戛戛篮舆入画图。

但恐相思劳小阮，想从烟际望重湖。

曾协

曾协　和裘父见赠二首

乡关重见慰余年，踉蹡迎门喜欲颠。

先遣好诗陈曲折，更搜余论尽中边。

尚勤药石论臣佐，莫向杯觞近圣贤。

杜口不言穷达事，知君客疾不难痊。

曾协

