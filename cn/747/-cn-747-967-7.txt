○请於五经字样後附九经字样奏（开成二年八月国子监）

得覆定石经字体官翰林待诏唐元度状。伏准太和七年二月五日敕，覆九经字体者。今所详覆，多依司业张参五经字为准。其旧字样，岁月将久，画点参差。传写相承，渐致乖误。今并依字书与较勘，同商较是非，取其适中，纂录为《新加九经字样》一卷。请附於《五经样》之末，用证纰误。

