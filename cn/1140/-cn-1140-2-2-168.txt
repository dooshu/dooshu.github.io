梦至獾山草堂因寄梅季升

数从獾山游不作獾山诗中宵有清梦飞落獾山陲帆收峡石浦云白敬亭祠主人立柴门揽袂欢相持咄嗟脍鲂鲤歌谑无不为信知君好我魂往相追随凉秋岁将晏木叶翻庭墀感兹摇落候增我故山思獾山不易得山麓仍水涯扁舟思就汝对酒开心期醉则拥书卧旁人知我谁

