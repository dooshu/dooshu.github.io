○奉和周二十二丈酬郴州侍郎衡江夜泊得韶州书并附当州生黄茶一封率然成篇代意之作

（郴州侍郎，杨於陵也。韶州，即周二十二丈。）

丘山仰德耀，天路下征。（马行貌。）梦喜三刀近，（《晋书》：王为广汉太守，梦悬三刀于其屋梁上，惊觉，意甚恶之。主簿李毅曰：“三刀为州字，明府其临州乎？”）书嫌五载违。凝情江月落，属思岭云飞。会入司徒府，还邀周掾归。（后汉袁安为司徒，辟周荣为掾。）

