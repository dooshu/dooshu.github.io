方回　俳体戏书二首

拟训诸郎业典坟，浪嗔众富醉红裙。

千金子拥三千客，万户侯提百万军。

带索荣公知不羡，饮瓢颜子定无闻。

渊明肯仰宣明面，早办棺前自祭文。

方回

方回　俳体戏书二首

世变茫茫不可期，珊瑚作婢捣黄糜。

八千里有假附子，二十年无生荔枝。

司马梦迷苏小小，屏山诗痛李师师。

只应骨朽心犹在，倒海难湔万古悲。

方回

