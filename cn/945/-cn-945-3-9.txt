郑工部陕西随军转运

西鄙欃枪未扫除营中慷慨请行初三军粒食资心计一月星邮待捷书宣室喜闻延贾谊茂陵久叹滞相如谤言盈箧亲曾见反间千金计岂踈遗爱道傍喧竹马先声塞外慑穹庐冯唐莫叹淹郎署博望还忻拥使车陇右行收万里地关中坐致九年储牙筹羽檄皆吾事才刃飘飘两有余

