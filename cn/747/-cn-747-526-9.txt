○劳高彦昭书

宣武者，天下咽喉，国家之襟带。元凶杰逆，窃弄神器。洽与五军大战，几落奸便，走马奔驰，分为擒虏。昔燕昭王收燕之馀人，欲报强齐，雪先人之耻，折节下士，卒招贤俊，筑坛拜节，郭隗为师，於是乐毅自魏而至。燕国既安，人民乐为用也。以乐毅为上将军，纠合诸侯共伐齐，下其七十城。今洽为国除残去害，天借贼机，官军不振。赖中丞异代间生，夷凶翦暴，心贯白日，功高一时。请回洽官爵，并与中丞。

窦泰

泰，贞元二年官御史中丞。

