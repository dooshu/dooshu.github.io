感应丸

（太乙神明再造）

治虚中积冷，气弱有伤，不能传化，心下坚满，两胁膨胀，心腹疼痛，噫宿腐气；及霍乱吐泻，或复迟涩，久利赤白，脓血相杂，米谷不消，久病形羸，面黄芪口淡，不能饮食。

肉豆蔻 川姜（炮） 百草霜（各二两） 木香（一两半） 荜澄茄 京三棱（炮，各一两） 巴豆（一百粒，去皮心，别研） 杏仁（一百粒，去皮尖，别研） 酒蜡（四两） 油（一两） 丁香（一两）

上除巴豆、杏仁外，并为细末，次下巴豆、杏仁等和匀，先将油煎蜡令熔化，倾在药末内，和成剂，入臼内杵千余下，旋丸，如绿豆大。每服三五丸，熟水吞下，食后临卧服；小儿，如黍米大二三丸。

