范成大　胡长文给事挽词三首

结绶参高妙，垂绅侍邃清。

紫荷青琐闼，玉帐锦官城。

行矣超龟列，终然忧骥程。

寂寥经济事，遗恨入铭旌。

范成大

范成大　胡长文给事挽词三首

许国心如日，还家鬓未星。

四并供燕喜，万事付撄宁。

东牖樽犹湛，南园醉不醒。

凄凉招隐路，苔蚀履綦青。

范成大

范成大　胡长文给事挽词三首

烟馆交情厚，官联事契长。

鸣珂朝并辔，秉独夜传觞。

何意塘蒲晚，翻哦露薤章。

羸躯如可强，恸哭踞湖冈。

范成大

