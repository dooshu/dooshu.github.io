赠韦七赞善


乡里衣冠不乏贤，杜陵韦曲未央前。尔家最近魁三象，斗魁下两两相比为三台。时论同归一云因侵尺五天。俚语云：城南韦杜，去天尺五。北走关山一作河开雨雪，南游花柳塞云一作风烟。洞庭春色悲公子〔一〕，虾菜忘归范蠡船。

〔一〕洞庭：此谓楚之洞庭也。陶朱中男杀人，囚于楚。张华曰：陶朱公冢在南郡华容县西，故知非吴之洞庭也。





