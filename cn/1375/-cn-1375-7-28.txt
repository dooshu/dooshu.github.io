百丈山记


登百丈山三里许，左俯绝壑，右控垂崖，叠石为磴，十余级及得度，山之胜盖自此始。循磴而东，即得小涧。石梁跨于其上，皆苍藤古木，虽盛夏亭午无暑气。水清澈自高淙下，其声溅溅然。度石梁，循两崖曲折而上，得山门，小屋三间，不能容十许人。然前瞰涧水，后临石池，风水两峡间，终日不绝。门内跨池又为石梁。度而北，蹑石梯数级入庵。庵才老屋数间，卑狭迫隘，无足观，独其西阁为胜。水自西谷中循石罅奔射出阁下，南与东谷水并注池中。自池而出，乃为前所谓小涧者。阁据其上流，当水石峻激相搏处，最为可玩。乃壁其后，无所睹。独夜卧其上，则枕席之下，终夕潺潺，久而益悲，为可爱耳。出山门而东，十许步得石台。下临峭岸，深昧险绝。于林薄间东南望，见瀑布自前岩穴瀵涌而出，投空下数十尺，其沫如散珠喷雾，日光烛之，璀璨夺目，不可正视。台当山西南缺，前揖芦山，一峰独秀出，而数百里间，峰峦高下，亦皆历历在眼。日薄西山，余光横照，紫翠重叠，不可殚数。旦起下视，白云满川，如海波起伏，而远近诸山出其中者，皆飞浮来往，或涌或没，顷刻万变。台东径断，乡人凿石容磴以度，而作神词于其东，水旱祷焉。畏险者或不敢度。然山之可观者，至是则亦穷矣。

余与刘充父、平父、吕叔敬、表弟徐周宾游之，既皆赋诗以记其胜，余又叙次其详如此。而其最可观者，石磴小涧、山门石台、西阁瀑布也。因各别为小诗以识其处，呈同游诸君，又以告夫欲往面未能者。

题记：百丈岩以瀑布而著称，所以作者的写景记游以观瀑、远眺为重点。山涧清澈，水石相搏，其声溅溅；飞瀑瀵涌，投空而下，散珠喷雾，璀璨夺目。同是写水，前摹声，后绘状，各有特色。西阁夜卧，涧流潺潺，久而益悲；石台晨眺，云海浮山，叹为观止，两者各富情趣。

作者简介：朱熹（1130-1200），字元晦，一字仲晦，号晦庵，徽州婺源（今江西婺源县）人，侨寓福建建阳。高宗绍兴年间进士，历仕高、孝、光、宁四朝，累官转运副使、秘阁修撰、宝文阁待制。卒谥文，赠太师，徽国公。熹主抗金，但强调准备，韩口胄等目为“伪学”，执教五十年余年，于经、史、文、乐及自然科学所著述。他集客观唯心主义的理学之大成，主灭私欲，从“天理”。明清两代，程朱理学奉为儒学正宗。著有《四书章句集注》、《诗集传》、《楚辞集注》及后人编纂的《晦庵先生朱文公文集》、《朱子语类》等。





●宋朝

