○为崔仆射请弟宽当元载累表

臣宁言：伏见诏命，以中书侍郎元载默货无厌，奸邪迹露，国有明宪，已置严科。臣弟御史中丞宽，顷缘长春宫事，蒙恩充载判官。今罪累所加，宽亦合从谴责，念其愚直，罹此祸阶。每荷圣朝奖拔之私，累忝中台精选之务，因逾所效，宠贵当时，上答之期，分知死所。臣忝骨月之分，休戚是均，夙夜震惊，反侧难措。朝典轻重，不为微臣。伏乞圣恩无以私贷，伏增惶惧之至！谨遣某官某奉表请罪以闻。

