李流谦　马德骏微恙既平作此劳之

内寇非阴阳，穷愁因缘之。

坚垒自却走，不药亦不龟。

夫子乐唐虞，短褐荫茅莰。

尘不上几闼，何物作伺窥。

或丐愈风檄，岂邀遣虐诗。

朝来就清爽，梳发修竹墀。

买酒约相过，胜地相扶携。

人生逾四十，浸与衰苶期。

君壮尚俘劫，我怯重嗟咨。

问丹勾漏迂，访道弱水疲。

绵绵抱谷神，闭门有余师。

鹤病无死骨，松瘦有老枝。

李流谦

