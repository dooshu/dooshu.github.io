◇收葬辽东战亡者诏（大业十年二月戊子）

竭力王役，致身戎事，咸由徇义，莫匪勤诚，委命草泽，弃骸原野，兴言念之，每怀愍恻。往年出军问罪，将届辽滨，庙算胜略，具有进止。而谅忄昏凶，罔识成败，高愎狠，本无智谋，临三军犹儿戏，视人命如草芥，不遵成规，坐贻挠退，遂令死亡者众，不及埋藏。今宜遣使人分道收葬，设祭于辽西郡，立道场一所。恩加泉壤，庶弭穷魂之冤，泽及枯骨，用弘仁者之惠。（《隋书·炀帝纪下》下）

