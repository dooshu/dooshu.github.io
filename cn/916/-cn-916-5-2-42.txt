【郡东山望溟海诗】

开春献初岁。白日出悠悠。荡志将愉乐。瞰海庶忘忧。策马步兰皋。纟□控（广《文选》作□。）息椒丘。采蕙遵大薄。搴若（广《文选》作苕。）履长洲。白花□高（《类聚》作华缟。）阳林。紫{艹嚣}（广《文选》作翘。《诗纪》云。一作翘。）晔春流。非徒不弭忘。览物情弥（广《文选》作弭。）遒。萱苏始无慰。（广《文选》作畏。）寂寞终可求。（○《类聚》二十八作东山望海诗。永嘉县志二。广《文选》九作东山望海诗。《诗纪》四十七。）

