11


白圭曰：“丹之治水也愈于禹。”

孟子曰：“子过矣。禹之治水，水之道也。是故禹以四海为壑，今吾子以邻国为壑。水逆行，谓之洚水[1]。洚水者，洪水也，仁人之所恶也。吾子过矣。”


【注释】

[1]洚（jiànɡ）水：大水泛滥。

【译文】

白圭说：“我治水比禹要强。”

孟子说：“你错了。禹治水，是顺着水的本性。所以禹将洪水导向大海，可是现在你却把邻国当成排水的沟壑。这使得水流倒行，叫做洚水。洚水就是洪水，这是有仁德的人都厌恶的。你错了。”





