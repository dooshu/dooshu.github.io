阮大铖：

桐城阮大铖初附善类，与嘉善魏大中争吏科都给事，因投逆珰。历太常寺少卿，坐党废，避祸金陵。称诗好客，素善内臣马应芳。马士英侨南都时，数过从也。至是士英密荐，言其知兵，立除兵部右侍郎，召对。以高相国廷诤、台省交论，未拜命。而心益亟，上英令徐俟之。大铖曰：「我自起家，何预伊事。」及莅官，每朝罢辄手招士英就语，自示于诸绅中。日同士英及抚宁侯、诚意伯狎饮，后常熟钱侍郎谦益附焉。钱宠姬柳如是故倡也，大铖请见，遗玉带，曰「为若觅恩封。」自是诸公互见其室，恬不为耻。



