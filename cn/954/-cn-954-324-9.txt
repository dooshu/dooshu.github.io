陈著　避难西坑用瀹韵

春雨宜农耕，逆旅愁坐雨。

雪寒饥杀人，豪富雪中舞。

忧乐古来殊，欲说头自俯。

见山岂不爱，身危心不武。

入深复入深，有谷如子午。

生死未可知中，谁能问甘苦。

陈著

陈著　避难西坑用瀹韵

头秃鬓萧萧，谁知生转劳。

危心念避远，老脚失低高。

薄采义山蕨，难逢仙径桃。

如何是归日，世事日嚣嚣。

陈著

