赵蕃　次韵斯远见寄

天地如许宽，出门自无之。

筠窗书味长，靠壁筇一枝。

吾曹本通脱，孰谓书有色。

但取翰墨娱，且然相主客。

霜檐晓皑皑，落叶拥不开。

门开有竹迹，元是题诗来。

赵蕃

赵蕃　次韵斯远见寄

春今半历未知春，可奈昏昏昼复晨。

药裹岂能知许病，诗囊亦觉顿成贫。

羲和送日何其怯，天女司花不解神。

何但子行无所诣，我怀端亦在湖漘。

赵蕃

