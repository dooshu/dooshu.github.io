◇朝堂讳榜议

取证明之文，亻间之即情惟允直，班讳之典，爰自汉世，降及有晋，历代无爽，今之讳榜，兼明义训，邦之字国，实为前事之徵，名讳之重，情敬斯极，故悬诸朝堂，缙绅所聚，将使起伏晨昏，不违耳目，禁避之道，昭然易从，此乃敬恭之深旨，何情典之或废？尊称霍氏，理例乖方，居下以名，故以不名为重，在上必讳，故以班讳为尊，因心则理无不安，即事则习行已久，谓宜式遵，无所创革。（《南齐书·王慈传》，永明中，仪曹郎任议。）

