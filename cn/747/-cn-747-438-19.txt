○东都留守顾公神道碑铭

洪维哲人，含道研几。大方不器，正得思惟。磅礴山立，危昂凤姿。耽耽广厦，浩浩澄陂。元化及物，圣主为时。嘉猷式赞。密诰是司。十馀年闲，造膝诡辞。显仁藏用，孰得而知？天地有公，辅相其宜。综纲清辖，揭礼高闱。貂蝉峨峨，亲侍玉墀。帝思其人，则曰汝为。乃齐九赋，乃张四维。清浊是分，集於灵黾。祈祈名士，天下观颐。正直摧刚，诚明灭私。孰云强御，视若婴儿？量人气折，触角用赢。因智图难，尹正邦畿。无念鳏寡，克宣明夷。尼父有言，栽者培之。於赫斗枢，迭为官师。重光叠耀，近古攸希。分政於东，宏训保。方俟元宰，聿来膺斯。呜呼不淑，楝干其萎。神昧於仁，胡可度思？宠赠端右，恩覃泽垂。元宇深邃，龙光逶迤。德音孔昭，视我丰碑。







