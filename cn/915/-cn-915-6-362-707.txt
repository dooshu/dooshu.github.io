○答范汪问



中书郎范汪问刘忄炎曰：“从妹与荀始文婚，已及好岁拜时，又从叔父德度丧，会叔亲患危笃，欲令荀氏迎从妹，尽妇敬于夫氏，以有此丧为难，故为此议。拜时出于近代，将以宗族多虞，吉事宜速，故好岁拜，新年便可迎也，恶岁可迎，是拜时已成妇也，在涂之妇，犹服夫氏，况已交拜礼成，便当迎是长还也。”忄炎答云：“荀今从叔丧五月小功之服，《礼》云‘小功之末可以纳妻’，如此自可比初婚，何疑。”（《通典》五十九）



