○漕河四事疏 【 漕河】

漕河仰給山東諸泉水、貴以時疏濬、近巳會同各官、清理舊泉一百七十八處、復開新泉三十一處、俱入河濟運。但恐一失疏濬。尋以湮塞。主事一員、勢難遍歷、乞分隸各地方守廵兵備等官、兼理其事、一徐呂貳洪、為運道咽喉。山石險峻。非水深數尺。莫能行舟。聞舊曾置閘束水。乞於境山鎮二洪下。各建石閘。旁留月河。以洩暴水。沙坊等淺。由河廣漫流。更宜築四木壩。武家溝小河口石城匙頭灣諸淺。預置方船。以防撈濬。一漕河兩岸。原有南旺安山馬塲昭陽四湖。湖水涸時水反在運河下名為水櫃所以匯諸泉濟漕河也被豪強估種。蓄水不多。而昭陽一湖。淤成高地。大非國初設河初意。乞委官清查。添置閘壩斗門。培築隄岸。多開溝渠。濬深河底以復四櫃一黃河南徙舊决口俱塞。惟孫繼口獨存。導河出徐州小浮橋下。徐呂二洪。此濟運道之大者近以興工挑濬、但黃河變遷無常難保不復淤塞。乞於本口多開一溝。及時疏濬。庶上流有所受。下流有所洩。而二洪常得接濟矣。

