○德本寺碑阴

晋杜氏集解《春秋》，其有关於鲁史者，附为後序。今建庄之始，即居士徐君导之置也。以徐君有善，亦剞之於石也。君世居寺之後石桥，桥路多垫溺，乃议於邻之左立。君曰：“荣谓开通道路，儒释共绪。欲展其利，必无其迹。况为乡邑往返之大利哉！”太和六年春，自前石桥趣後石桥，达於所亡，（疑）凡一百四十五步。琢凌之石，镇积虚之土，条坚质以界道，较绳墨为地面。功成也。有若梅天澍雨，落（阙）涧而骤倾；腊雪凝冰，等高冈而益固。则智起二人，迹垂永躅。

