刘子翚　偶步

郁郁思淫滞，振衣聊萍游。

云晴霄宇丽，绿暗川原幽。

伫步时引顾，心期叹无俦。

路逢荷犁翁，笑我独何求。

趋尘顾叩之，弃去不少留。

心知所言非，龃龉自惭羞。

归来面空牖，默坐穷其由。

达人隆广度，曲士尊偏谋。

临岐每易惑，怨已识未周。

行藏命也夫，吾非斯人流。

刘子翚

刘子翚　偶步

偶步忘归远，心闲逸兴增。

山深知有寺，路尽不逢僧。

刘子翚

