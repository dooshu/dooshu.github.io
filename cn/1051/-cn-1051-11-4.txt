崔敦礼　楚州庞庙迎享送神辞

君之来兮殊廷，雷隆隆兮雨冥冥。

从天天吴兮罔象，纷万怪兮如云。

若有妖震奔沛，吹逆浪兮扬膻腥。

授天矛兮下讨，披蒙雾兮祥氛。

崔敦礼

崔敦礼　楚州庞庙迎享送神辞

辛楣兮药房，兰枅兮桂楹。

翼翼兮新宫，穆将进兮芳馨。

柏实兮松液，芝华兮若英。

奠琼斚兮清酤，玉俎件兮嘉牲。

雅声兮远姚，锵和平兮鼓钟纷。

繁会兮竿笙，灵连蜷兮须摇。

崔敦礼

崔敦礼　楚州庞庙迎享送神辞

君之去兮朱宫，乘飞云兮御回风。

贝阙兮丰敞，金台郁兮穹隆。

珠胎兮炫耀，周玉树兮青葱。

天琛兮水碧，众玉萃兮玲珑。

良辰兮高燕，命冯夷兮展舞。

鸣{龠虎}兮海童，群仙兮良待。

君肯临兮尚舂容，君不我留兮我心忡忡。

眇清思兮眑眑，惠我民兮盍终。

崔敦礼

