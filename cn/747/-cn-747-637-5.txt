○泗州开元寺钟铭（并序）

维泗州开元寺遭罹水火漂焚之馀，僧澄观与其徒僧若干，复旧室居，作大钟。贞元十五年，厥功成。於是陇西李翱书辞以纪之：

八月梓人功既休，戊寅大钟成。先时厥初，罹於天。波沈火燔，既浮为薪，既蜚为尘。澄观之功，恢复其居，革旧而新。环墉如陵，台殿斯严。乃三其门，俾後勿逾。其徒不哗，咸复其勤，有加於初。屋室既同，乃范乃，乃作大钟。乃悬於楼，以鼓其时，以警淮夷。非雷非霆，铿号其声，淮夷其惊。上天下地，弗震弗坠，大音无攵。千僧戮力，愿昭其绩，乃铭於石。

