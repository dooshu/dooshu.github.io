◇侍中吴平光侯墓志

惟岳降神，表山甫之德；敬如君所，显成季之徵。洁静精微，岐嶷天挺；学兼义府，谈均理窟。历太子洗马，八人掌籍；为崇贤之领袖，五日来朝。冠承华之楷模，迁豫章内史。法井鸾峰，甘露岁下；萧崖鹤岭，连理成阴。徵为太子左卫率，遘疾，死於道。颇类陶基，民号燕北；取譬羊祜，巷哭荆南。副君早垂隆眄，悯其石火；瞻斯翠盖，忽变丹旒。方使桓侯，石椁，载铭盛夏，滕令佳城，式镌韶。（《艺文类聚》四十八）

