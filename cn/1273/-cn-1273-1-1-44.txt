乞　花　二首（限冬、支、庚韵）


不惜狂言四座惊，也同名士悦倾城。一枝大有分春意，十索疑听度曲声。

异种每防良友吝，痴心如待美人行。此情似乞韩忠献，只向君王觅爱卿。

名园佳丽最情钟，不厌干求尺素封。痴望一枝同妾赠，屡催芳讯泥人从。

狂如杜牧花应笑，急似真卿米待供。争及偷香真快事，昆仑驮出院三重。





