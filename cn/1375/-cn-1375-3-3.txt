松风阁记


松风阁在金鸡峰下，活水源上。予今春始至，留再宿，皆值雨，但闻波涛声彻昼夜，未尽阅其妙也。至是，往来止阁上凡十余日，因得备悉其变态。

盖阁后之峰，独高于群峰，而松又在峰顶。仰视，如幢葆临头上。当日正中时，有风拂其枝，如龙凤翔舞，离衤徒蜿蜒，轇轕徘徊，影落檐瓦，金碧相组绣。观之者，目为之明。有声，如吹埙，如过雨，又如水激崖石，或如铁马驰骤，剑槊相磨戛；忽又作草虫鸣切切，乍大乍小，若远若近，莫可名状。听之者，耳为之聪。

予以问上人。上人曰：“不知也。我佛以清净六尘为明心之本，凡耳目之入，皆虚亡耳。”予曰：“然则上人以是而名其阁，何也？”上人笑曰：“偶然耳。”留阁上又三日，乃归。至正十五年七月二十三日记。

题记：这是作者写的两篇《松风阁记》之一。松风阁以松、风得名，本文所记，描绘了峰巅之松的形状、动态、色彩、声响，作者连用了六个比喻，生动、详细地描摹了风声和松涛奏出的一曲交响乐。风的音质、节奏、力度及其变化都形象而真切地表现出来。最后作者从松风阁的命名，批驳了佛教教义的虚妄，轻俏而富有机遇。





