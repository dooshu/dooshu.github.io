【长安为王吉语】

〖《汉书》曰：王吉少时。居长安。其东家有枣树垂吉庭中。吉妇取以啖吉。吉知而去妇。东家闻。欲伐其树。邻里止之。因请吉还妇。里中为之语曰：〗

东家有（《类聚》作枣。《诗纪》同。）树。王阳妇去。（《御览》或作女妇。）东家枣完。去妇复还。（○《汉书》王吉传。《类聚》八十七。《御览》四百九十五、五百二十一、九百六十五。《诗纪》九作东家枣。）

