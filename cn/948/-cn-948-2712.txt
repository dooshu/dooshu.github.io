陆游　山行赠野叟

垂白衰翁住道边，突间犹喜续炊烟。

壁如龟筴难占卜，瓦似鱼鳞不接连。

幼学及时儿识字，官租先众吏无权。

与君俱长宣和日，握手相看一怅然！

陆游

陆游　山行赠野叟

莫笑孤村生理微，茅茨烟火自相依。

客来旋扫青苔榻，日在先关白版扉。

妇女忧蚕租叶去，儿童耘麦荷鉯归。

散人世袭江湖号，剩欲溪头借钓矶。

陆游

