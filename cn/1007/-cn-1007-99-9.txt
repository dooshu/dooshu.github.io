张榘　帝城

帝城那得见秋容，秋在三吴泽国中。

芦未著霜花已白，蓼宜近水影偏红。

一行落雁低南浦，万点栖鸦起北风。

安得画师模此景，钓鱼矶上着诗翁。

张榘

张榘　帝城

半年再作华亭客，每喜轻帆得顺风。

白水涵秋千顷净，清霜粲晓万山空。

暂时放浪如尘外，忆昨经过似梦中。

浊酒三杯眠未熟，不能平处枕边鸿。

张榘

