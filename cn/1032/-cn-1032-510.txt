贺铸　游盱眙南山示杨介

霜晓无轻颸，长淮净如眼。

招携南山游，老子兴不浅。

不从千步桥，飞度一渔舠。

中流鼓素楫，鲂鱮歨惊跳。

禅叟延游客，匆匆问行色。

千里远京关，浮骖去安适。

长啸指沧浪，濯缨湔我裳。

朱门曳裾地，槐柳自成行。

多年困靴板，未立中人产。

沈痼迫衰迟，求田咄何晚。

神丸傥驻延，投此寄余年。

凿室邻杨氏，然薪系太玄。

贺铸

