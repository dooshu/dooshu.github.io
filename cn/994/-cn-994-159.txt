吴芾　和经仲春日即事

淡烟笼水一溪虚，别有风光在野庐。

幽唘唤人回远梦，落红铺水失清渠。

此生得酒休辞醉，今日何人是奠居。

正向东山念萧索，筠筒烦寄指南车。

吴芾

吴芾　和经仲春日即事

策杖郊原信步行，沙边春水半涵清。

花开旧树香仍在，燕葺破巢功未成。

世路十年尘土面，春风万里鼓鼙声。

从今准拟开怀去，到手荷杯莫厌倾。

吴芾

