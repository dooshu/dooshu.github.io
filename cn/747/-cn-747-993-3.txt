○镇军大将军吴公碑

（阙）也肇自石楼东镇，守封司地之班；金册西符，启命将军之秩。虽（阙）师中尉总南宫之禁，其或胆刚如铁。操明霜，酌龙豹之神韬；（阙）荣名溢寰海，功埤动植，其谁由然哉？惟大将军吴公，讳文，字才（阙）大夫行内给事。父节，皇朝金紫光禄大夫行内常侍，七貂（阙）之德是使金铺接庆，玉玺承官，长戟於司宫，高门联於寺伯。公（阙）雅局就於孩年；量转奇规，英断裁於稚齿。源之乎鹏之为鸟，不飞（阙）法励已椅公不私，补过谔谔於宫闱，匪懈兢兢於夙夜。（阙）劳抚公以秩授公文林郎，适举从班也。公谨密居体，谦光潜旨，问（阙）之赏非公而何？冬十二月，又制转公右监门卫大将军，建（阙）宸神龙三年又制转公镇军大将军行右监门卫（阙）社固以锋交卫霍，权冲田窦，横虎步於朱轩，跪龙颜於青（阙）土之禄敢对攵天子之休命也。唐元年又制进封（阙）之册三阶应历，八命腾迁，持大义而不可夺，保元勋而若无有，则（阙）皇上钦腹心之寄也。

公平均七政，恭践五朝，树德务滋，循躬（阙）成修。乃奏乞骸骨，身归常乐，诏许公焉。尚书谢病，非无给（阙）彩窥四序之留难；秋蓬飒飞，收百年之卷促。贾长沙之愤结庚，（阙）呼。维公开国承祉，正家崇秩，叶嗣传於紫绂，鼎胄曳於黄云。元戎（阙）鱼之行乎大壑，其量府也。黄金白玉兮满君之北堂，其宾贤也。虬（阙）风轨物杰臣飞将，其在公乎？夫人恒国李氏，圆姿替月，润脸呈花，（阙）七年十一月十二日，先公而殡。公以开元九年十月廿三日，亻盾窆（阙）落松扃金鸡鸣而春不晓，玉犬吠而秋以暮，瘗将军於地下，意气（阙）卧於平生，[QVDC]帐殊於窀穸。则公夫人之顾命，愿不合於双棺焉。於（阙）议大夫行内常侍上柱国处行，明姿鉴俗，谨身从道。元方长子高（阙）郎行内仆局丞上柱国升行及厌尘滓，开心大乘，出俗网之三灾，回（阙）庭局丞骑都尉处昂等，并痛切终天，悲衔眦血。虽复合庭花萼，联（阙）五色词腾七步。王公在盼，圣主承知，梦八门而出飞，屈五（阙）

（阙）神出自天秀，盖非常人。复礼由已，依仁立身。举图横海，公乎动鳞。（阙）有。诗徵孟子，相举王稽。南山之寿，立其齐。西山之照，不意全（阙）伯铭。金颍川故事，遵扬德音。杳杳藤椁，青青柏林。旌勋表颂，孝子（阙）

