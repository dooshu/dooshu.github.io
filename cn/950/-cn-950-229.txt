杨万里　春尽夜坐三首

春光草草病中休，病眼逢春道是秋。

秪有青灯怜此老，伴人无睡照人愁。

杨万里

杨万里　春尽夜坐三首

疾痛呼天天岂知，知而不管亦何为。

偶拈白傅长庆集，又得髈欣片子时。

杨万里

杨万里　春尽夜坐三首

病夫说病诉旁人，他自开眉我自颦。

後有病夫看病句，不须告欣亦沾巾。

杨万里

