◇祀孝武昭二庙议

寻晋元北面称臣於愍帝，尝奉荐，亦使有司行事。且兄弟不相为後，著於鲁史。以此而推，孝武之室，至尊无容亲进觞爵拜伏。其日亲进章皇太后庙，经昭皇太后室过，前议既使有司行事，谓不应进拜。昭皇太后正号久定，登列庙祀，详寻祝文，宜称皇帝讳。案礼，妇无见兄之典。昭后位居旁）尊，致虔之仪，理不容备。孝武昭后二室，牲荐宜阙。（《宋书·礼志》四，泰始二年六月，太学博士刘绲议。）

