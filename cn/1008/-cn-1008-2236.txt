赵蕃　舟中读子进昆仲西游集有怀其人作诗寄之并示成父弟二首

君是三株树，子非两玉人。

水南留步武，竹隐记风神。

往者兄同弟，今焉越与秦。

细哦诗语妙，如款笑谈真。

赵蕃

赵蕃　舟中读子进昆仲西游集有怀其人作诗寄之并示成父弟二首

文士今固有，未闻居一门。

松筠无异操，茧蕙若同根。

试问临风读，何如把酒论。

兹行羡吾弟，弭檝向湖村。

赵蕃

