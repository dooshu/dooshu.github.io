杨万里　清晓湖上三首

山腰轻束一绡云，湖面初颦半蹙痕。

未说湖山佳处在，清晨小出涌金门。

杨万里

杨万里　清晓湖上三首

菰月苹风逗葛裳，出城赴得一番凉。

荷花笑沐燕支露，将谓无人见晓妆。

杨万里

杨万里　清晓湖上三首

六月西湖锦绣卿，千层翠盖万红妆。

都将月露清凉气，并作侵晨一喷香。

杨万里

