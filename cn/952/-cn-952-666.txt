白玉蟾　幽居杂兴三首

岸花洗面初收雨，江草摇头已怯风。

独立无聊聊送目，西边落日叫孤鸿。

白玉蟾

白玉蟾　幽居杂兴三首

阳春有脚三杯酒，野战无哗一局棋。

见说王门堪炙手，抱猿弄鹤不曾知。

白玉蟾

白玉蟾　幽居杂兴三首

月来佐酒如随牒，花自从诗各寄名。

尽把烟霞归节制，闲中排日听泉声。

白玉蟾

