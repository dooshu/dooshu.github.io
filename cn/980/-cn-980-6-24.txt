释宝昙　答吴知府仲登见招三绝

一夜溪西唤客船，黎明十里走平川。

尘泥未办湖山脚，更要长斋古佛前。

释宝昙

释宝昙　答吴知府仲登见招三绝

渡水穿云已借书，蝇头一日五千馀。

东家居士应怜我，白首那堪又徙居。

释宝昙

释宝昙　答吴知府仲登见招三绝

未暇云山圣处行，兹游已复慰平生。

故林猿狖吾知识，木落霜枯也不争。

释宝昙

