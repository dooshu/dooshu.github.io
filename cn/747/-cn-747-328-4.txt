○对家僮视天判

〈甲於庭中作小楼，令家僮更直於上视天，乙告违法，甲云专心候业，不伏。〉

《易》不云乎，“仰观时变”；《诗》有之矣，“上列昭回”。国家盖转铜浑，灰飞玉律，曙光侵而鼓应，暝色下而钟鸣。月穆穆而增波，烟而不散。苟非其局，必刑名。甲令家僮，心谋窥管。至如长气色，就房有隐士之占；德星夜聚，太史有贤人之奏。傥泛言古事，自合张裕之流；如私习天文，请吕刑之训。必也业传弓冶，名隶保章，宁失不经，岂滥无罪？待穷由绪，方正科条。

