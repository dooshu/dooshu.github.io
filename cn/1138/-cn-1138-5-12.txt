嫁梅诗①

① 己亥秋，予将南征，高二亮有悼亡之感。署中梅一株，举以为赠，作嫁梅诗奉别。
乞得罗浮种，偏知柳塞春。
閒能容客傲，性不厌官贫。
琴几传香远，疏帘映月真。
淩风开浅靥，带雪似轻颦。
诗兴扬州阁，烟波洛水神。
讵随羌笛落，时绕画阑巡。
未忍临岐路，因之赠故人。
攀条烟漠漠，剪叶玉蓁蓁。
试顾灯边影，还疑掌上身。
拂衣香不减，对镜粉初匀。
留伴林逋老，曾为宋玉邻。
何年逢驿使，折向陇头频。

