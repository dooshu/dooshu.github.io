○祭李处士子文

维贞元二年岁次景寅十月朔日，试右金吾卫兵曹参军权德舆，谨以时羞之奠，敬祭於故李处士十六兄之灵。

惟先吏部，文德冠时。天下翕然，有所宗师。锺美於兄，式克似之。爰自稚岁，澹然清姿。惟我与兄，世有旧欢。应若埚篪，芳若芝兰。居易处厚，中明外宽。发於浚源，激为清澜。放怀外物，清机善谑。讨论不倦，名教为乐。迭用古义，以相博约。先王观风，命史陈诗。《雅》、《南》之後，其道日ㄤ。骚楚怨思，王风浇夷。升降之义，与代相随。国朝数公，稍振旧风。兄实求已，服勤於此。敷陈丽则，不野不史。含写佳境，优游精理。《七发》未终，俄惊不起。追惟前年，访我由拳。握手开襟，殷勤款言。孰谓此诀，死生间焉。今我来斯，旧馆依然。文伯既没，敬姜哀恸。子敬下世，徽之永痛。呜呼哀哉！流形赋命。孰主张是？昏嚣茸。或寿或贵，方直清明。乃夭乃否，如何斯人。才命不侔，未室未仕。溘与化俱，志业靡申。沈痛泉垆，福善与仁。胡其忽诸，嘉ゾ在笾。旨酒在壶，寄此一恸。ォ澜涕濡。尚飨！

