残雪曲

南山之阴停白云含愁结怨迟阳春愿留清光持照君

黄鹄歌哀胶州韩烈妇张氏

黄鹄丧其雄孤飞起旁徨空林闻夜号月黑天雨霜【一解】偷生义不为上堂辞阿姥顾语黄口儿那能复惜汝【二解】独茧不成匹单柯不成林海乾白石烂谁能转妾心【三解】毕命青丝绳合欢黄泉路东海多烈风夜夜振庭树【四解】

