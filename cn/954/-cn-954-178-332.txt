陈师道　拟李义山柳枝词五首

江青沙日暖，雄鸭雌鸳鸯。

相看不相识，花晚褪红香。

陈师道

陈师道　拟李义山柳枝词五首

嫋嫋东门柳，重重小苑花。

为谁须落子，著意莫藏鸦。

陈师道

陈师道　拟李义山柳枝词五首

雨叶不自持，风花故入衣。

飞花已无定，忍著恶风吹。

陈师道

陈师道　拟李义山柳枝词五首

伏雌将阿鹜，水陆不相直。

鸭鸭横波去，嗝嗝呼不得。

陈师道

陈师道　拟李义山柳枝词五首

莫解丁香结，从教长苦辛。

鄐因千种恨，别作一家春。

陈师道

