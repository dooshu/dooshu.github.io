董嗣杲　泊曹家沙

雪覆芦花障远郊，小舟不待起风抛。

沙头只有三家住，烂草檐头两把茅。

董嗣杲

董嗣杲　泊曹家沙

行沙回望岸南头，叠叠层层雪积稠。

民社一同犹是寄，故应羁迹此生浮。

董嗣杲

董嗣杲　泊曹家沙

险危屡涉尚未惯，沙上尽认家为曹。

江空不见雨点大，船隘莫禁人语高。

董嗣杲

董嗣杲　泊曹家沙

远归谁道日辰误，小醉自觉精神豪。

已誓孤褰脱世故，南山斗底诛蓬蒿。

董嗣杲

