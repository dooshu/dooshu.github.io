○请方镇不判县务奏

一县之内所管乡村，而有割属镇务者，转为烦扰，益困生民。请直属县司，镇唯司贼盗。

刘

，密州安邱县人。中和中事青州节度使王敬武为小校。光化初，以破张蟾功表为登州刺史，移刺淄州。天复三年从王师范降梁，表为州留後。天二年授右金吾卫大将军。梁开平元年充诸军马步都指挥使检校司徒，累迁佑国同州军两使留後。寻为永平军节度使。四年加检校太保同平章事，末帝即位，授开封尹。贞明元年加检校太尉，授滑州节度使，领镇南军节度使。五年迁泰宁军节度使。六年授河东道招讨使，命讨朱友谦。尹皓段凝辈素忌，言逗遛养寇。诏归洛，河南尹张宗承密旨逼令饮而卒。年六十四，赠中书令。

