卫宗武　和野渡甲申雪吟

盈尺为祥须应占，洪纤著物类形盐。

幻成列阜兽城涌，散作千林蝶阵粘。

清友不妨添玉骨，苍官俄怪变银髯。

只怜岁岁催人老，染尽华颠亦可嫌。

卫宗武

卫宗武　和野渡甲申雪吟

三白先春花尺围，玄冥喜不逊伊耆。

盖深岩穴兽无迹，冻合林围鸟不飞。

金帐从教姿侈泰，银城未必可凭依。

卷怀经济姑藏密，闭户高眠未必非。

卫宗武

