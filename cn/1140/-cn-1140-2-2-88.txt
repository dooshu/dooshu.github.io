登历城县学高楼

海内昔全盛历下多钜公华泉高唱发沧溟着作雄殷许相羽翼倡和成宗工萧条近百载零落如飞蓬图史付兵革茂草沦鼓钟攘攘游侠儿白眼羞章逢有美二三子拮据守雕虫裋褐揖长吏青氊无宿舂儒冠不复辨斯文竟鸿蒙补苴备俎豆缔构及学宫凭高骋予目叠巘何巃嵸霜严凋古栢飈急响枯桐惟余华不注万古青芙蓉尼山亦孔迩孰使吾道东劳歌聊见志寄言云中鸿

