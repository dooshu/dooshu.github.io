裘万顷　次洪内翰十月桃韵三首

千红万蕊彫零尽，安得枝头数点红。

疑是神人写春色，镇长留影在屏风。

裘万顷

裘万顷　次洪内翰十月桃韵三首

旧日骊山宫殿中，玉妃无数舞衫红。

只因归去蓬莱后，梦作寒花笑北风。

裘万顷

裘万顷　次洪内翰十月桃韵三首

不须羯鼓促春工，一树霜边取意红。

寄语玄冥为收拾，莫教人恨五更风。

裘万顷

