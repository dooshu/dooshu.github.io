◇郊祠灌献议

按《周礼》，大宗伯「佐王保国，以吉礼事鬼神祗，祀昊天」。则今太常是也。以郊天，太常亚献。又《周礼》外宗云：「王后不与，则赞宗伯」。郑玄云：「后不与祭，宗伯摄其事。」又说云：「君执圭瓒裸尸，大宗伯执璋瓒亚献」。中代以来，后不庙祭，则应依礼大宗伯摄亚献也。而今以太尉亚献。郑注《礼·月令》云：「三王右司马，无太尉。太尉，秦官也。」盖世代弥久，宗庙崇敬，摄后事重，故以上公亚献」。

又议：履时之思，情深於霜露；室户之感，有怀於容声。不知神之所在，求之不以一处。郑注《仪礼》有司云，天子诸侯祭於礻方而绎，绎又祭也。今庙祠阙送神之，将移祭於礻方绎，明在於留神，未得而杀。礼郊庙祭殊，故灌送有异。（《宋书·礼志》三，孝建二年正月，太学博士王祀之议。）

