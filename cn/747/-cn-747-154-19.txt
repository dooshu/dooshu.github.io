○册许圉师左相文

於戏！王官用，弼化伫於丹青；宅揆代工，成材资於新。轶纪龙而遐翥，排命扈而增官。奉玉剑於副车，俨金於重席。使繁斯在，问望攸归。咨尔左常侍检校左相兼行太子右中护上柱国平息县开国公许圉师，箕峰构势，横渚派源，干业峻其家风，象贤益其门庆。神机朗照，灵府洞开，识宗三箧，敏该韦佩。列干敷，升汉台而协彩；挥毫波偃，悬魏帐而均辉。习武经文，绸缪於丹；履忠蹈义，悱恻於元墀。石室兰房，票彡华缨而振迹；通闱纶阁，飞若绶而盱衡。扬历群能，执钧伊寄。是用命尔为左相，勋封如故，往钦哉。尔其变谐帝载，用著克固之躅，恢融王道，式茂如仁之规。削荼止奖，茹茅期於上赏，纂先烈而腾懿，袷後昆而垂则。祗膺朝奖，可不慎欤？

