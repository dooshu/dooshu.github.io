舒岳祥　归故园

千家桑梓兵余痛，十世松楸火后悲。

瓦砾成滩无鸟雀，荆蒿如杖有狐狸。

咸平树在枝柯损，晚易书亡目录遗。

半树瑶花微雨里，向谁寂寞泪将垂。

舒岳祥

舒岳祥　归故园

辟兵辟寇走他方，六遍移家路转长。

百醉与君同出处，五穷随我共行藏。

柳花暗度谁家笔，燕子寒归何处梁。

最羡刘家好男女，稳抛家事客原尝。

舒岳祥

