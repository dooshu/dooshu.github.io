余玠


玠字义夫，号樵隐，蕲州（今湖北省蕲春）人。少为白鹿洞诸生。赵葵为淮东制置使，玠作长短句上谒，葵壮之，留之幕中。后官至兵部侍郎，四川安抚制置使，治蜀御敌有名。宝祐元年（1253），召拜资政殿学士，未行卒。

瑞鹤仙

怪新来瘦损。对镜台、霜华令乱鬓影。胸中恨谁省。正关山寂寞，暮天风景。貂裘渐冷。听梧桐、声敲露井。可无人、为向楼头，试问寒鸿音信。

争忍。勾引愁绪，半掩金铺，雨欺灯晕。家僮困卧，呼不应，自高枕。待催他、天际银蟾飞上，唤取嫦娥细问。要乾坤，表里光辉，照予醉饮。







