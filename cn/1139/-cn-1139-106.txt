又馆金陵驯象门今廿二年孙道宣以词见示赋此

长干西畔，记鸦藏新柳，朱楼之下。
问是卢家年十五，娇小莫愁未嫁。鸚鵡笼边，侍儿教演，曾把髯奴骂。秋千时节，玉簫声在帘罅。
惆悵司马清狂，横琴三弄却，凤求凰也。
鼙鼓揭来人世换，都付水流花谢。修竹依然，画栏何在，俯仰餘悲吒。唾壶敲缺，不禁清泪如泻。

