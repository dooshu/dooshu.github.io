◇讨石虎檄文（建元元年七月）

石勒困衅，前覆旧京，穷凶极逆，伪号累祀。百姓受灰没之酷，王室有黍离之哀，不为少康之隆，孰能祀夏？不有宣王之兴，谁克旧物？羯帅石虎，僭袭凶叶，负恃其众，陆梁河朔。每念ぽ口之士，怀仁抱义，食胆饮血，罹其祸酷，心存倒悬，而力不能奋。今遣使持节、荆州剌史、亭都侯翼，高旗连云，组练映日，运孙吴之筹，按尚父之略，莫不张胆咀铁，人思自奋。以此从战，其犹烈火之燔秋蓬，衡飚之埽落叶也。（《十六国春秋》十六）

