陈子壮

陈子壮，字秋涛，广东南海人，万历己未进士第三人，授编修。天启中，父熙昌为给事中，论魏忠贤，杖戍。子壮亦以典浙江乡试，试录语诽谤，坐黜。崇祯初，官礼部侍郎，纠唐王不法事，又议宗室不宜授官，下狱戍。

大清顺治二年乙酉春，福王起子壮礼节尚书，忤马士英，归。五月，南都败。桂恭王寓梧州，子壮议以王神宗子、光宗弟，宜嗣大统。总制丁魁楚，巡抚瞿式耜等皆是之。唐王立，乃巳王敷求旧德，征子壮入阁。子壮以闽事制在郑芝龙，辞不赴，而香山何吾驺应召复相。丙戌秋王奔汀，至上杭之白莲，大清兵追及，吾驺走，王仓皇驰，不知所终。吾骏竟归香山。是时，佥都御史张家玉，将粤兵数万，将出江西，闻上杭败溃，归东筦。桂王由根监国肇庆，闻子壮先王时议，即家拜大学士、太保、兵部尚书，节制江、广、闽、楚军务；会唐王聿■〈金粤〉至广州，未果行。

