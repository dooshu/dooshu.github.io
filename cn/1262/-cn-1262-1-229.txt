芜湖兵扰：

癸未春，左良玉在武昌，遣副将王允成勤王，自九江安庆而下恣掠。流言兵叛，留京藉藉。南枢熊明遇亦不辨，第令都督孙必进以三千人往至芜湖，知非寇也。江宁令杨文骢以熊氏年家子求西征，许题补职方郎。文骢即部衔视师，欲芜湖令夏继虞诎膝。不受，纵兵劫掠。时留京戒严，清明节聚宝门启二十刻遽闭，游人争入，踏死四人。蒋子文庙降神言「此地亡恙」，果获安。



