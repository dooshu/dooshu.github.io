苏轼　和陶时运四首

我卜我居，居非一朝。

龟不吾欺，食此江郊。

废井已塞，乔木干霄。

昔人伊何，谁其裔苗。

苏轼

苏轼　和陶时运四首

下有澄潭，可饮可濯。

江山千里，供我遐瞩。

木固无胫，瓦岂有足。

陶匠自至，啸歌相乐。

苏轼

苏轼　和陶时运四首

我视此邦，如洙如沂。

邦人劝我，老矣安归。

自我幽独，倚门或挥。

岂无亲友，云散莫追。

苏轼

苏轼　和陶时运四首

旦朝丁丁，谁款我庐。

子孙远至，笑语纷如。

剪{髻下吉换米}垂髫，覆此瓠壶。

三年一梦，乃复见余。

苏轼

