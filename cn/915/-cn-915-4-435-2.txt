◇沙弥卜慧章句序

昔在佛世，经法未记，言出尊口，弟子诵习，辞约而义博，说鲜而妙深，佛既泥洹，微言永绝，犹谷水消竭，日月陨坠。于是众贤其使阿难，演其所闻，凡所著出十二部经，其后高明各为注说，章句解故，或以十数。有菩萨者，出自安息，字世高，韬弘稽古，靡经不综。愍俗童蒙，示以桥梁，于是汉邦宣佛法。凡厥所出，数百万言。或以口解，或以文传，唯沙弥十慧，未闻深说。夫十者数之终，慧者道之本也。物非数不定，行非道度度。其文郁郁，其用，广弥三界，近观诸身。调以不敏，得充贤次，学未浃闻，行未中四，夙罹凶咎，遘和上忧，长无过庭善诱之教，悲穷自潸，无所系心，于是发愤忘食，因闲历思，遂作《十慧章句》。不敢自专，事喻众经，上以达道德，下以慰己志。创奥博崇尚之贤，不足留意。未升堂室者，可以启蒙焉。（《释藏》迹十，《出三藏记集》十。）

