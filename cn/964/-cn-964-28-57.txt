韩元吉　次韵赵文鼎同游鹅石五首

缭绕云山溪水南，溪光溶漾滴晴岚。

不知日暖花争艳，但觉风和酒易酣。

韩元吉

韩元吉　次韵赵文鼎同游鹅石五首

桃花临水唤人看，花在嶙峋翠石间。

莫惜持杯酬烂漫，更须扶杖俯潺湲。

韩元吉

韩元吉　次韵赵文鼎同游鹅石五首

长忆湖山天意新，诏恩大尹宴群臣。

休寻辇毂纷华梦，且作林泉自在人。

韩元吉

韩元吉　次韵赵文鼎同游鹅石五首

潋潋烟波带月华，渡头江迥两三家。

细倾社翁鹅儿酒，洪听山村杨白花。

韩元吉

韩元吉　次韵赵文鼎同游鹅石五首

几年家住玉溪头，乘兴时来上钓舟。

古寺幽情未曾到，寻春一为野僧留。

韩元吉

