○与营州都督弟书

骨肉世疏，居止地阔，宗族名迹，不能备知。读厌次府君状，已具历官，未书性习。夫五常之性，出於五行，禀气所锺，必有偏厚，则仁义礼智信，为品不同；六艺九流，习科各异。若以稷、Ι之事，赞於巢、由；孙、吴之术，铭于游、夏；必将神人於悒，未以为允。今之撰录，盖欲推美实行，崇识素心，先德台神於知我，後生想望於见意。说为他人称述，尚不敢苟，况於族尊行哉？往来信多。直疏早报，冬末寒Ё，野有戎歌，山无夏草，步步日远，能无乡国之心乎？荒州新立，向者未有，下车殊俗，意绪如何？说患恒服汤，虚多健少，因别奉去。说呈。

