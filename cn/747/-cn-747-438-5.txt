○请权罢应制奏

准今月十五日敕：比者先朝徵集应制人等，已及时限，恐皆来自远方，难於久住，酌宜审事，遂委有司定日就试。如闻所集之人，多已分散，须知审的，然後裁定，宜令所司商量闻奏者。伏以制科所设，本在亲临，南省试人，亦非旧典。今覃恩既毕，庶政惟新，况山陵日近，公务繁迫，待问之士，就试非多，臣等商量，恐须权罢。

