刘克庄　乍归九首

官满无南物，飘然匹马还。

惟应诗卷里，偷画桂州山。

刘克庄

刘克庄　乍归九首

儿童娱膝下，母子话灯前。

却忆江湖上，家书动隔年。

刘克庄

刘克庄　乍归九首

北戌边城下，南游瘴海头。

不知天地内，何处可逃愁。

刘克庄

刘克庄　乍归九首

绝爱墙阴橘，花开满院香。

邻人欺不在，稍觉北枝伤。

刘克庄

刘克庄　乍归九首

孚若如天马，轩昂不可羁。

为贫疏饮客，因病出名姬。

刘克庄

刘克庄　乍归九首

弛檐逢除夕，檀栾共拥炉。

把如为客看，还得似家无。

刘克庄

刘克庄　乍归九首

架书多散乱，信手偶拈开。

匹似前生读，茫然记不来。

刘克庄

刘克庄　乍归九首

手种梅无恙，苍苔满树身。

可怜开较早，不待远归人。

刘克庄

刘克庄　乍归九首

格力穷方进，功夫老始知。

尽教人贬驳，唤作岭南诗。

刘克庄

