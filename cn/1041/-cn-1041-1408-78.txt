阳枋　遣季子寿黄循斋二首

五峰高处五云新，黄石先生非避秦。

圯上未空书出袖，岩前元自易无尘。

烟霞窟冷苦留客，云雾窗虚亦可人。

好为苍生彻蒸暑，天边散与一襟春。

阳枋

阳枋　遣季子寿黄循斋二首

自得遗书学子房，拟来辟谷并山阳。

仙乡不秘眼前道，俗相惭无肘后方。

经叶再传新雨露，桃花重发旧门墙。

呼儿慕后蓬莱还，勤爇南丰不尽香。

阳枋

