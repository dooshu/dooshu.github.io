杨简　和胡鼓院郊台致斋即事

联篇杰作大音稀，云朵低垂向巧枝。

钝学久嗟人去嗟，痴肠一任句来迟。

断无锦向诗中织，俣有春从笔底滋。

尽日斋宫云聚散，不知步武是谁移。

杨简

杨简　和胡鼓院郊台致斋即事

虚口徐行上短廊，拂檐巾角触山光。

高檐踊跃争奇怪，巨笋逢迎效短长。

山木剪裁青玉色，茶瓯问答素馨香。

是中空洞无际边，收拾山川尽括囊。

杨简

