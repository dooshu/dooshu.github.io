○庚戍京畿鄉闈紀錄序 【 京畿鄉闈】

昊天有成命、　皇明受之、謂天下可以馬上得、不可以馬上治、於是大興文教、寵田?大四方、乃洪武三年夏五月、以科目選士、詔內外之官、胥此焉出、閱三月、畿甸之士、將集試於京府、禮部以聞、　皇帝御謹身殿召前御史中丞臣基、劉誠意為我明主司之首今治書侍御史臣裕伯、俾司去留之任、而以翰林侍讀學士臣同、弘文舘學士臣稼、起居注臣韶鳳、尚寶丞臣潛、國史臣濂佐其事、各賜幣帛而勞遣之、既受命、不敢宿於家、即相率詣試所、精白一心、以承　休德、先期一日、夜漏下十刻、始命題、至次日黎明給之、兵後學廢、不敢求備於人、其來試一百三十有三在選者過半焉人少而雋多如此既撤棘、僉謂遭逢盛際、文運方開、不可無紀述以示於後爰以諸執事及貢士之姓名、輯成小錄、而俾濂序之、濂惟天下弗靖者幾二十。干戈相尋。曾無寧日。今得以??亟濡文化。而囿于詩書禮樂之中者。果誰之賜歟。是知　帝德廣被。其大難名。不可以一言而盡也。棫樸之詩有曰。周王壽考。遐不作人。　聖天子之造士。可謂至矣烝民之詩有曰夙夜匪懈以事一人。凡為士者。尚思盡瘁報國以無負于科目哉是為序

皇明經世文編卷之一







