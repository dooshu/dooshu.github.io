卷24_5【杂曲歌辞·蓟门行五首】  高适适

边城十一月，雨雪乱霏霏。

元戎号令严，人马亦轻肥。

羌胡无尽日，征战几人归。

幽州多骑射，结发重横行。

一朝事将军，出入有声名。

纷纷猎秋草，相向角弓鸣。

蓟门逢古老，独立思氛氲。

一身既零丁，头鬓白纷纷。

勋庸今已矣，不识霍将军。

茫茫长城外，日没更烟尘。

胡骑虽凭陵，汉兵不顾身。

古树满空塞，黄云愁杀人。

汉家能用武，开拓穷异域。

戍卒厌糠核，降胡饱衣食。

开亭试一望，吾欲涕沾臆。

