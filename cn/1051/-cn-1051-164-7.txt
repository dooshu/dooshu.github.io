姚宽　绝句四首

一雨一风花欲零，在官在私蛙乱鸣。

留春秋系金鸦脚，日日日斜楼上情。

姚宽

姚宽　绝句四首

花信今吹第几风，香苞未拆牡丹丛。

雨声细入窗前树，夜夜夜寒春梦中。

姚宽

姚宽　绝句四首

京洛逢春思昔时，翩翩游骑醉中归。

平川花柳浓如锦，树树树头蜂蝶飞。

姚宽

姚宽　绝句四首

愁将老眼到花梢，独自伤春叹绝交。

王谢风流今不见，家家家屋燕成巢。

姚宽

