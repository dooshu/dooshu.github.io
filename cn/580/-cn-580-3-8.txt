志第八 天文志上


郭守敬创制诸仪表，台官遵用百年，测验之精，远逾前代。于是日食、月五星凌犯与夫彗孛飞流之躔次，凡台官所测者，毕上于中书省，而载于中书之《日历》，虽不论占候，然元之季世太史尚豫推休咎因事上言。意者司天所掌，其书禁秘，故轶而不传欤？今仍旧史之文为《天文志》。又据《本纪》订其疏夺，盖旧《志》与《本纪》所书者，皆出于《日历》者也。观天察变之君子，庶几有取焉。





