【东飞伯劳歌】

南飞乌鹊北飞鸿。弄玉兰香时会同。谁家可怜出窗牖。春心百（文苑作万。）媚胜杨柳。银床金屋挂流苏。宝镜玉钗横珊瑚。年时（文苑作今年。注云。一作年时。）二八新红脸。宜笑宜歌羞更敛。风花一去杳（文苑作春。）不归。□氐（文苑作只。）为无双（文苑云。一作双双。）惜舞衣。（○文苑英华二百三。《乐府诗集》六十八。《诗纪》百四。）

