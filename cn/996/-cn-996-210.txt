项安世　崔成州将赴官招客剧饮次袁主管韵

饮量诗才总不悭，一襟离绪竟难宣。

横行秦徼看飞将，流落巴山记散仙。

较第宾朋胜酒盏，留连僮仆费金钱。

更阑上马情怀恶，仿佛沧江送画船。

项安世

项安世　崔成州将赴官招客剧饮次袁主管韵

段家池馆已灰烟，更说江家六百年。

但有小桥通绿水，不妨高阁看青天。

钟山月到东城有，淮口潮来上闸边。

两行红旗射西日，明朝汉使点楼船。

项安世

