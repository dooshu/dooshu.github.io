陆游　言怀

兰碎作香尘，竹裂成直纹，

炎火炽昆冈，美玉不受焚。

孤生抱寸志，流离敢忘君。

酿桂餐菊英，洁斋三沐熏，

孰云九关远，精意当彻闻。

捐躯诚有地，贾勇先三军。

不然齰恨死，犹冀扬清芬。

愿乞一棺地，葬近要离坟。

陆游

陆游　言怀

莫笑生涯似断蓬，向来诸侠避豪雄。

报仇使气风尘里，吹竹弹丝锦绣中。

乐事眼看成昨梦，倦游心伏作衰翁。

论交尚喜筇枝在，白鹿泉边溯晚风。

陆游

