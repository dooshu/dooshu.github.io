○懇乞　聖明亟正宮闈典禮疏 【 宮闈典禮】

臣等待罪南科、於　宮廷　聖履、邈不及聞、近得邸報、捧誦　聖旨、始知　皇后以疾居別宮、又知　皇上惓惓垂情於　皇后、惟望稍愈、即還本宮、臣等憂喜交集、相顧流涕、憂者憂　皇后之疾、且恐　皇上念之太深。或戾　聖體。而喜者喜　皇后雖疾。得　皇上垂情若此。既欲暢　后之意。樂　后之心。又望　后之速愈而還宮。　陛下此心、天地鬼神、實鑒臨之、　后之疾將弗藥而自愈矣、但臣等一念犬馬之私、猶有不容置者、念　皇后雖疾。不當居別宮。為於古今典禮無考也。故曰君子之愛人也以德、其次以姑息、今　陛下念　皇后之疾。而聽其居別宮。愛之以姑息焉耳。如愛之以德。則莫如使居　中宮葢　中宮固　后之所不可一日離者也。側入處立言有體方　皇后之初疾。一時志意失措。或以易處為樂。今別居既久。天真自見。不惟　陛下之念　后。或有不置。恐　后之仰　陛下尤有甚者。況自古帝王　宮闈一定之典禮。不可使後世謂變之自　陛下始。是以不避斧金?戊、上凟　天聽、

