释永颐　咏怀

落日重云下，哀哀闻子规。

荆玉化为土，湘泪摧空枝。

彼禽复何怨，岁岁号春时。

春风自无情，众芳日夜衰。

冉冉无终极，哀乐徒尔为。

睇彼川上流，浩荡无前期。

释永颐

释永颐　咏怀

晨风汇原野，高林摩苍条。

屋上野花落，阶前春草摇。

少壮不可恃，金骨亦易销。

夙志欢沈民，晚心日幽寥。

紫烟凌石峰，绿云生桂标。

林怀颇清畅，况复灵景饶。

释永颐

