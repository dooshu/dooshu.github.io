◇誓众

寡人闻古之贤君，不患其众之不足也，而患其志行之少耻也。今夫差，衣水犀之甲者亿有三千，不患其志行之少耻也，而患其众之不足也，今寡人将助天威之。吾不欲匹夫之勇也，欲其旅进旅退。进则思赏，退则思刑，如此则有常赏；进不用命，退则无耻，如此，则有常刑。（《越语》上。又见《吴越春秋。句践伐吴外传》十，有删节。）

