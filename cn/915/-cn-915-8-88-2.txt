◇亥日藉田议

《礼》，孟春之月，立春迎春，又于是月以元日祈谷，又择元辰躬耕帝藉。卢植说礼通辰日，日，甲至癸也，辰，子至亥也，郊天，阳也。故以日。藉田，阴也，故以辰。阴礼卑后，必居其末，亥者辰之末，故《记》称元辰，法曰吉亥。又据五行之说，木生于亥，以亥日祭先农，又其义也。（《南齐书·礼志上》，永明三年，太学博士刘蔓议。）

