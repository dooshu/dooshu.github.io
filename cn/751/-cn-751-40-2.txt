踏莎行

情似游丝，人如飞絮。泪珠阁定空相觑。一溪烟柳万丝垂，无因系得兰舟住。　　雁过斜阳，草迷烟渚。如今已是愁无数。明朝且做莫思量，如何过得今宵去。

此首叙别词。起写别时之哀伤。游丝飞絮，皆喻人之神魂不定；泪眼相觑，写尽两情之凄惨。“一溪”两句，怨柳不系舟住。换头点晚景，令人生愁。末言今宵之难遣，语极探婉。

