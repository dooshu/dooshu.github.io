卫瓘

瓘之死人尝哀之以其忠也余曰杀瓘者非后也天也何以知其然也盖不祥莫大扵杀无罪况有功乎初钟防邓艾之西伐也瓘实监其军蜀既灭防欲叛遂诬艾以叛防之志司马昭知之却悌知之贾充亦知之岂有智如瓘而不知耶瓘不知防之欲叛又不知艾之不叛耶使瓘扵是时不附防议密明于朝则艾可以不死艾不死则防无能为矣不知出此乃以小憾遂收艾以成防之恶亦云过哉及防败而艾出又恐艾讐已追杀之扵绵竹瓘之贼祸如此苍苍者所以不赦而假手于一妇人也岂以抚牀致之哉且怨艾者田续也而瓘嗾之怨瓘者荣晦也而人亦使之艾之死及其子瓘之死及其孙则天之报相符可信矣不然岂有为臣忠而受祸若是烈者乎

