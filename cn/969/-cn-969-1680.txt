刘克庄　忆昔

晚遇先皇诏起家，负金莲炬紫薇花。

犯颜屡抗涂归疏，断腕难操起复麻。

愚不入时逃北谷，老难待漏守东华。

人生惟有村田乐，未觉封侯胜种瓜。

刘克庄

刘克庄　忆昔

忆昔春郊共踏青，十人中已九凋零。

溘先未遣随朝落，殿后姑留作曙星。

老眼蝇书犹可读，微聋蚁闹不须听。

申公岁晚殊多事，白首番番诣汉廷。

【卷37】

刘克庄

