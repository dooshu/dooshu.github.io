张嵲　遣兴二首

人生何必论才良，贤否穷通脱未量。

运否较龙犹蠖屈，时来鸟雀亦鹰扬。

王侯蝼蚁同归尽，钟鼎山林各所藏。

何用作文嗟不过，已将名利等蝇翔。

张嵲

张嵲　遣兴二首

少年豪纵志凌云，著论将期拟过秦。

当日诗书徒用世，如今文字岂谋身。

乱离不用毛锥子，漂转聊同木偶人。

主父平生希鼎食，年来一饱尚艰辛。

张嵲

