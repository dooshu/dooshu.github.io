◎殷琰

琰字敬珉，陈郡长平人。元嘉中，为江夏王义恭征北参军始兴王浚後军主簿，出为鄱阳晋熙太守，豫州治中从事史。孝武时，临海王子顼以为冠军录事参军，行吴兴郡事，复为豫州别驾，太宰户曹属、丹杨丞、尚书左丞少府、寻阳王子房冠军司马、行南豫州事。随府转右军司马。又徙巴陵王休若左军司马。永光初除黄门侍郎，出为山阳王休右车长史南梁郡太守。泰始初为建武将军豫州刺史，举兵应晋安王子勋。子勋以为辅国将军梁郡太守，加豫州，假节，後归国，为王景文镇南谘议参军兼少府。泰豫初除少府，加给事中，元徽初卒，有集七卷。（案，《隋志》作「太子中庶子」，与《本传》不同。）

