【礼记引逸诗】

昔吾有先正。共言明且清。国家以宁。都邑以成。庶民以生。谁能秉国成。不自为政。卒劳百姓。（○礼记缁衣篇。计纪前集九。又《文选》二十四答何劭诗注作子思子诗。引正、清、宁、成四韵。○《诗纪》云。下三句见小雅节南山之篇。李善《文选》注引首四句作子思子诗。）

相彼盍旦。尚犹患之。（○礼记坊记篇。《诗纪前集》九。○《诗纪》云。盐铁论亦载此。盍旦作干□旦。月令作□旦□。或作渴旦。）

