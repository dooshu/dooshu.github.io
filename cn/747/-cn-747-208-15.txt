○明堂告朔议

臣等谨按《周礼》、《礼记》及三传，皆有天子告朔之礼。夫天子颁告朔於诸侯，秦政焚灭《诗》、《书》，由是告朔礼废。今明堂肇建，总章新立，绍百王之绝轨，树万代之鸿规，上以严配祖宗，下以敬授时令，数纤知礼乐，道适中和，灾害不生，祸乱不作。今若因循颁朔，每月依行，礼贵随时，事须氵公革。望依王方庆议，用四时孟月日及季夏，於明堂修复告朔之礼，以颁天下。其帝及神，亦请依方庆用郑元义，告五时帝於明堂。则严配之道，通於神明；至孝之德，光於四海。

魏靖

靖，武后朝监察御史。

