得颂臣台湾书却寄　二首


同洲况复是同文，太息鸿沟地竟分。尺籍已成新国土，短衣谁忆故将军？

刀环空约天边月，尊酒愁吟日暮云。犹喜强亚近开会，不须异域怅离群。

故人消息隔乡关，花发春城客思闲。一纸平安天外信，三年梦寐海中山。

波涛道险鱼难寄，城郭人非鹤未还。去日儿童今渐长，灯前都解问台湾。





