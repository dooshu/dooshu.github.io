陈造　次韵任解元喜雨二首

寄语今年主雨神，当知小雨未康屯。

人心正切滂沱望，农事深愁晼晚春。

朽壤旧尝封蚁穴，停云空复叠鱼鳞。

鰋生宿蕴天人学，无计王前拜手陈。

陈造

陈造　次韵任解元喜雨二首

跪奉炉香幸见怜，人言匹庶可回天。

及今一睹盆倾势，满意重占斗覆年。

仅息黄尘昏永昼，几时翠羽冒中田。

此心安得顽如石，水旱丰凶付偶然。

陈造

