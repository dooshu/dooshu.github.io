王铚　陆左丞夫人郑氏挽词四首

家学开皇纪，流尘暗采衣。

那知长夜去，无复逝川归。

方士言终误，神丹事已非。

出门寻吊客，惟有鹤双飞。

王铚

王铚　陆左丞夫人郑氏挽词四首

轩冕三从盛，门庭五福优。

凄凉孝子泪，悲恸故山秋。

杨子新阡启，班昭旧史留。

空堂对萱草，无复更忘忧。

王铚

王铚　陆左丞夫人郑氏挽词四首

貌爏栾栾棘，心伤蓼蓼莪。

断机慈训在，怀橘孝思多。

露草沾寒泪，云山翠涌波。

悲风感行路，楚挽不成歌。

王铚

