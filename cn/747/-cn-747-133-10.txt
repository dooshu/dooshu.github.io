○临终遗子书

生而必死，理之常分。气绝後可著单服一通，以充小敛，棺内施单席而已，冀其速朽，不得别加一物。无假卜日，惟在速办。自古贤哲，非无等例，尔宜勉之。

李大亮

大亮，雍州泾阳人，隋末署韩国公行军兵曹。与李密战败，贼帅张弼异而释之。高祖入关，自东都归国，授土门令，超拜金州总管府司马。太宗立，封武阳县男，复以功进爵为公，领太子右卫率兼工部尚书。十八年卒，年五十九，赠兵部尚书秦州都督，谥曰懿。

