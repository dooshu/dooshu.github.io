○责龟文

万物之贵者人也，人惟秀；介虫之智者龟也，龟惟神。隐括无形，神之谓也；穷通有极，秀之道也。况天之与人，其道甚远，不有以也，将何远焉？则吉凶之祥，假子以告；变化之象，因子以明。欲爰谋稽疑，必先蔽昆命。宜蠲割诱慕，展布心腹，子无欺於人，人有望於子。成天下之，岂不率道与？何诸吕弄权，昭大横於汉帝；帝辛毒，匪告繇於周武？揆恶之轻重也，吕之恶不浮於辛；量德之休明也，昌之德靡及於发。子二其行，谁不解体矣？夫义礼之舆也，信身之干也。何陈氏之母，不疾而称疾；鲁孙之臣，卜僭而告义？丧於礼失，其徒实繁，吾不殚悉考。夫演卦繇者蓍也，蓍之灵而不如子长；定妍媸者镜也，镜之明而不如子之知。铭乎？竹帛，万代不泯，奚起矛，俾吾反惑於古人？孰谓子原天地之美，达五行之理，徒使疏沦澡雪，仰止蒙求，曾莫之校。何异乎曹邱生遇拒季布，羊舌已虞国侨哉？必以剥桂刻漆，非材木所愿；拔裂冠，非禽鸟所欲。当潜伏ち湾，违祸罾罟。九江锡命，其可得乎？岂不免氓之蚩蚩，荧惑於耳目也？







