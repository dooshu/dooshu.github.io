谒元公祭文　　　　　　　　萧文佐

窃惟圣贤之生每湏真元之防盖将以啓时运之隆续道统之坠孔孟既没圣远言湮而我元公笃生于舂陵舜冢之墟九嶷崒嵂濂水漪而灵发邹鲁者再见于斯则造化之培其始也有圣之资既孤而依彼龙图公二十年涵养积盛乃自得师撰图著书心学是究波衍程朱万世领袖文佐钻仰终身竟末之由然而歴古防登欝孤于分宁遵其迹于湓浦则于公授受之次严恕之施实垂绪于洪都属土是故得以窃闻其一二乃今以公之官入公宅里玩月岩味圣泉瞻拜髙风似于公有亲就之縁噫道本无闻心切追踪祭拜惓惓愿廸颛防

