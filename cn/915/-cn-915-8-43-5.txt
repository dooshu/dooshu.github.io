◇皇太子冕服议

服冕以朝，实著经典。秦除六冕之制，至汉明帝始与诸儒还备古章。自魏晋以来，宗庙行礼之外，不欲令臣下服兖冕，故位公者，每加侍官。今皇太子承乾作副，礼绝群后，宜遵圣王之盛典，革近代之陋制。臣等参议，依礼，皇太子元正朝贺，应服兖冕九章衣。以仲起议为允。撰载仪注。（《宋书·礼志》五，泰始六年，兼左丞陆澄议，又见《南齐书·陆澄传》）

