◇皇后为父服议

详寻礼文，心丧不应再衤覃。皇代考验，已为定制。元嘉季年，祸难深酷，圣心天至，丧纪过哀。是以出适公主，还同在室，即情变礼，非革旧章。今皇后二月晦，宜依元嘉十九年制，释素即吉，以文帝元嘉十五年皇太子妃祖父右光禄大夫殷和丧。变除之礼，仪同皇后。（《宋书·礼志》二，大明二年正月，领曹郎朱膺之议。）

