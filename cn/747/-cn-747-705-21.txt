○请改单於大都护状

右，访闻塞北诸蕃，皆云振武是单於故地，不可存其名号，以启戎心。臣等谨详国史，武德平突厥後，於振武置云州都督，麟德三年改为单於大都督，圣历元年改为安北都护，开元八年复为单於都护。其安北都护本在天德，自贞观二十一年以来，移在甘州，迁徙不定。今单於都护望改为安北都护，如此制置，稍存故事，未审可否。

