胡寅　和奇父二首

示病维摩体暂癯，羽閒中散礼诚疏。

已知道义能相与，故使情交得自如。

前日又欣挥尘尾，何时重见命巾车。

栖迟甘就衡门下，不见龙章卧草庐。

胡寅

胡寅　和奇父二首

丈室虚明了不扃，寸田芜废正须耕。

容颜半叹年华改，品目犹烦月旦评。

洗砺子荆真可慕，中庸伯始竟何成。

且将礼节规儿辈，不止文书记姓名。

胡寅

