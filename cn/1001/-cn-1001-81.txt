岳珂　庚子三月二十七日又易守当涂四月十一日发辞免之牍书怀成二唐律

九重旒冕真知己，几度弓旌忆款门。

素志不为温饱计，赤心未报圣明恩。

鹤汀云雨暮应卷，牛渚风烟秋欲昏。

休向长江问陈迹，浮梁孤塔不堪论。

岳珂

岳珂　庚子三月二十七日又易守当涂四月十一日发辞免之牍书怀成二唐律

去载西陲夏正初，首惊禹阁下除书。

璇杓导旨方螭陛，珍圉迎釐又燕居。

三见纶音传诏玺，六看{肇去聿加木}信到耕锄。

只今又上人车奏，何日烟蓑返老渔。

岳珂

