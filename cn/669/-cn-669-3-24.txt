24　九德爲知人之法　三俊爲用人之法


「九德」，知人之法；「三俊」，用人之法。

【元圻案】東萊書説曰：「自皋陶以九德告禹，夏后蓋世守以爲知人之法。」〇真西山曰：「渾全而無弊，然後爲成德，此知人之法也。」〇宋黄氏度書説曰：「『三有俊』，辨論後來之俊，可居此三宅者也。『克即俊』，就其所論定無不可登用也。」〇書立政蔡氏集傳：吴氏曰：「此書戒成王以任用賢才之道。」





