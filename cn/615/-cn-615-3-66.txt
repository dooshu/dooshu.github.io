纪六十六 神宗万历元年癸酉至五年丁丑



纪六十六起昭阳作垂，尽疆图赤奋若，凡五年。
神宗范天合道哲肃敦简光文章武安仁止孝显皇帝万历元年
春，正月，壬午朔，以大丧，免朝贺。庚子，起妖人王大臣之狱。
大臣者，浙中佣奴，以浮荡入都，伪为内侍服，与宫中小竖交昵，窃其牌帽巾服入乾清宫，为守者所执。诏下东厂究问。冯保欲缘此以陷故辅高拱，令家人辛儒饮食之，纳刃其袖中，俾言“拱怨望，与太监陈洪谋大逆”。遂发缇骑驰械高氏奴，围拱里第，张居正亦请诘主使。举朝汹汹，谓且逮拱。吏部尚书杨博、左都御史葛守礼诣居正力解，居正愤曰：“二公意我甘心高公邪？”奋人内，取厂中揭帖投博曰：“是何与我！”揭帖有居正窜改四字，日“历历有据”，守礼识居正手迹，笑纳诸袖。居正觉，曰：“彼法理不谙，我为易数字耳。”守礼曰：“回天非相公不能。”居正奏缓其狱。博阴嘱锦衣怵大臣吐实，又以拱仆杂稠入中令大臣讽别，茫然莫辨也。
会上命守礼偕锦衣都督朱希孝会决加刑，大臣疾呼曰：“许我富贵，乃搒掠我邪？且我何处识高阁老？冯家仆教我。”希孝不敢陶而罢。保惧，以生漆酒瘠大臣，移送法司，坐斩，拱获免。由
1847 明通鉴卷六十六
是举朝多恶保，而不肖者多因之以进。
时有御史上疏言：“深远之虑，当谨于微。九重深邃，而王大臣历门抵宫，寂无检察，此岂细故？其内宦及守卫员役，应从究治。”报可。【考异】《明史·本纪》不具，《三编》据《实录》增入之。《明史稿》书于正月庚子。按《从信录》据原奏称“正月十九日早”，是月壬午朔，庚子正十九日也。又按原修《三编》入之二月，重修据《实录》改人正月，与《明史稿》合。
二月，癸丑，御经筵，从张居正等请也。
一日，讲毕，上问：“建文果出亡否？”居正曰：“国史不载、但故老相传、披缁云游，题诗于田州，有＇流落江湖四十秋＇句。”上太息，命录诗进，居正曰：“此亡国事，不足观也，请录皇陵碑及
高祖御制集以上，见创业之艰，圣谟之盛”云。【考异】问建文出亡
事，诸书皆系之二年。《三编》据《实录》人之是年二月御经筵目中，今从之.
《三编·发明》曰：革除之事，在成祖本属逆施，后嗣自应更定。神宗闻“流落江湖”之句，为之太息，命录诗以进，慨然有动于中。居正或即可因此为之表白幽潜，续封加谥，礼亦宜之，且与恤录建文时死节诸臣之举正相承接。乃仅以泛常规勉之词，申保治思艰之大旨，而姑置建文逸事于不答。虽有王祖嫡等请复年号之虚文，而一杯麦饭，莫由下等齐民，致使终明之世，庙谥缺如，岂不大可惜哉！王相婻请复建文年号事，在万历十六年。
甲戌，广西府江叛猺平。
初，府江两岸，延袤千余里，诸猺獞窟穴江上，互为党援；旧与府江酋长杨公满等掠荔浦、平乐，执永安知州杨惟执，杀指挥胡翰、千户周濂、土舍岑文及兵民无算。而迁江、来宾诸獞据右江，东掠三水、清远诸县，遂入南宁、平南、武宣、来宾等处，杀来宾土吏黄胜及其子四人，又杀明经、诸生王朝经、周1848
纪六十六 松、李茂、姜集等。
隆庆六年，巡抚郭应聘，总督殷正茂，奏请敕总兵官李锡督军进剿，调集诸土兵数万，攻破古西岩口笋山及两峰、黄洞等寨，斩获贼渠。余党窜入仙回、古带诸山，搜捕殆尽，于是迁江、来宾撞贼悉诣军前乞降。至是捷闻，赐敕奖赉。
三月，丙申，诏举将才。
时张居正进讲《帝鉴图说》，至汉文帝劳军细柳事，因奏曰：“古人言天下虽安，忘战必危。今承平日久，武备废弛，文吏箝制弁员，不啻奴隶。夫平日既不能养其精锐之气，临敌何以责其折冲之勇？嗣后将帅忠勇可任者，宜假以事权，俾得展布，庶几临敌号令严整，士卒用命。”于是乃诏内外官各举其入以备任使。
夏，四月，乙丑，潮、惠贼平。
初，殷正茂总督广东，檄守巡官画地分守，而徙濒海谪戍之民于云南、川、湖，绝倭乡导，乃令总兵官张元勋等先后杀倭千余，遂以次平山贼之乘乱者。
会元勋方率诸将雕剿立功，平肇庆、恩平十三村之贼，惠、潮诸贼颇惧，先后阳乞降。正茂知其诈，征兵四万，令参将李诚立、沈思学、王诏、游击王瑞等分将之，元勋居中节制，数道并进。贼连败，追至南岭，击破李坑，生得贼首卓子望等。曾仕龙据乌禽嶂，阻山而守，元勋佯饮酒高会，出其不意，袭禽之，先后获大贼首六十一人，次贼首六百余入，破大小砦七百余所，禽斩一万二千有奇。
至是捷闻，上为告郊庙。进正茂兵部尚书，元勋都督同知，世荫百户.元勋复讨斩余贼千三百有奇，抚定降者，于是巨寇皆靖。【考异】据《明史·张元勋传》，连破诸贼，皆在隆庆六年。本年正月间，大破曾仕龙等，遂平之，故诸书皆系之二月。《本纪》系之四月者，据报捷之月日也，今据传中平贼之本末书之。
1849 明通鉴卷六十六
庚午，旱。谕百官修省，释重囚。是月，平柳州怀远叛猺。
怀远为柳州属邑。在右江上游，旁近靖绥、黎平，诸猺窃据。久。隆庆时，大征古田，诸猺惧而听命。知县马希武之官，缮城堑，程役过严，诸猺遂杀希武及经历等五人，复反。总督殷正茂奏请遣总兵官李锡、参将王世科统兵进讨。
是年正月，锡平府江叛猺还，次长安镇。会连雨雪，乃退师，益征浙东鸟铳手、湖广永顺钩刀手及狼兵数万人，令世科及参将钱凤翔、都指挥杨照、戚继美、故参将亦孔昭、鲁国贤六道并进.击太平、河里诸村，大破之。连破数寨，斩馘三千五百有奇。而是时永福、永宁、柳城并以贼告，洛容獞又杀典史叛。锡分遣诸将进兵，已率舟师屯理定江，节制诸军，甫二旬，四道并捷，斩首四千五百有奇，洛容贼首陶浪金等俱伏诛。
捷闻，锡以功进秩二等。巡按御史唐谏言“锡一年内破贼二百一十四巢，获首功一万二千余级，宜久其任”，报可。
五月，甲申，诏外内官慎刑狱。
六月，壬申，淮安水灾，诏发仓米六万石振之。秋，七月，河决徐州之房村。茶城河复淤。
八月，癸丑，罢海运。
时海运至即墨，飓风大作，覆七舟，给事中贾三近、御史鲍希颜及山东巡抚傅希挚俱言不便，遂罢之。
九月，癸未，湖广承天，荆州二府水灾异常，山东济南府旱荒，各蠲折振济有差。
丙戌，四川都掌蛮平。
初、成化间，都掌蛮乱，尚书程信、襄城伯李瑾讨平之。正德中复乱，马昊讨平之。至隆庆时，其酋阿大、阿二、方三等据九丝山，僭称王，剽远近。其山修广而四隅蛸仄，东北则鸡冠岭，都都寨、凌霄峰，鼎峙相连，峻壁皆数千仞。有阿苟者，居
1850
纪六十六
凌霄城。【考异】《明史》作“凌霄峰”。《三编》据《实录》改“峰”为“城”，盖是时其酋筑城据之也。为贼耳目，威仪出入如王者。
时总兵官刘显移镇其地，方被劾罢，巡抚曾省吾奏留之，属以军事，又起故将郭成、安大朝为之佐，调诸土兵合官军凡十四万人往讨。至是官军集叙州，诱执阿苟，攻拔凌霄，进逼都都寨。三酋遣其党阿墨固守，官军顿匝月，凿滩以通漕饷，击斩阿墨，拔其寨，阿大自守鸡冠寨，显令人诱以官，而分兵为五哨，尽逼九丝城下，乘无备，夜半，腰组上，斩关人，迟明，诸将毕至。阿二、方三走保牡猪寨，郭成破鸡冠，获阿大；诸军攻牡猪，禽方三；阿二走，追获于贵州大盘山。凡克寨六十余，获贼魁三十六，伴斩四千六百级，拓地四百余里，得诸葛铜鼓九十三
录功，进显都督同知。已而剿余孽，复俘斩千五百有奇。显复击西川番，斩其首恶，抚余众而还。西陲以宁。《三编·质实》，“九丝山在叙州府兴文县东南，山箐峻深，周围三十余里。上有九冈四水，极广，可以播种。下惟一径鸟道可通。自宋、元以来、常为都掌蛮依阻之地，至是据为巢穴.贼既平，遂改九丝城为平蛮城，置官兵成守。”
癸卯，停刑。
是月，吏部尚书杨博以疾作，三疏乞休，乃听致仕归。
博临事安闲，有识量，出入中外四十余年，始终以兵事著。
初，高拱柄国，欲中徐阶危祸，博造拱，力为解，事获已。其后张居正逐拱，将周内其罪，博毅然争之。及兴王大臣狱，博与葛守礼诣居正，力为解；寻于会讯时，阴画计使校尉怵大臣改供，事乃白，人以是称博长者。归逾年卒，赠太傅，谥襄毅。
以南京右都御史张瀚为吏部尚书。
召总督宣大王崇古人为戎政、兵部尚书。
兵部侍郎方逢时，前以忧归，至是张居正荐逢时起故官，总督宣大，山西军务。
1851 明通鉴卷六十六
始，逢时与崇古共定贡市议，及代崇古，仍申明约信。两人首尾共济，边境遂安。
冬，十月，成国公朱希忠卒.
希忠人直西苑，历掌后右府都督，提督团营五军营，加太师，代郊天者三十九。
锦衣都督希孝，其弟也，方贵用事，奏请援前例赠王爵，郎中陈有年、给事中陈吾德执争。而冯保竟传中旨，追赠定襄王，张居正不敢争也。越十年，始以余懋学言夺王爵。【考异】《功臣表》，希忠以九月卒，十月封定襄王。今据其追封月分连记之。
十一月，庚辰，立章奏考成法。
初，诸司章奏，部、院覆行，抚、按勘者，常稽不报。至是张居正言：“近年来章奏繁多，各衙门题覆无虚日，然敷奏虽勤而实效盖鲜。请申成宪，先酌量道里远近，事情缓急，定程限，立文簿，月终注销。抚、按稽迟者，部举之；部、院容隐欺蔽者，六科举之；六科容隐欺蔽者，阁臣举之。月有考，岁有稽，则名必中实，事可责成。”从之。自是政体为肃。
已亥，慈宁宫后室火。
给事中陈吾德言事，张居正不悦，出为饶州知府。以建昌王失印事，为居正客操江都御史王篆，劾其部下失盗，遂谪马邑典史。御史又劾其莅饶用库金市学田，遂除名.
十二月，己未，以辽东、广宁、锦州、义州、海州诸处旱灾，米价翔踊，诏发太仓银二万两振济军士。
是月，朵颜察克图犯塞。旧作长秃。
自谙达通款，西鄙烽火寂然，独土默特徙居察罕，旧作插汉.控弦十余万、常为蓟门忧，泰宁、朵颜诸部皆与交通，时叛时服。
是年春，朵颜部长董呼哩旧作董狐狸。及兄子长安旧作长昂。入犯喜峰口，总兵官戚继光击败之。董呼哩乃款关请贡。至是呼,1852
纪六十六
哩之弟察克图复入寇，继光禽之，于是呼哩、长安率部长亲族三百人叩关请罪，呼哩素服叩头，乞赦察克图。
继光遗将受降，皆罗拜，献还所掠边人，攒刀设誓，乃释察克图，许通贡如故。
继光在镇，边备修饬，蓟门守甚固，敌无由入，尽转而之辽，故李成梁独擅战功。
礼部尚书陆树声致仕。
树声掌礼部，岁终辄汇奏天下灾异，请上“循旧章，省奏牍，慎赏赉，防壅蔽，纳谠言，崇俭德，揽魁柄，别忠邪”，诏皆嘉纳。而中官不乐树声，屡宣诣会极门受旨，且频趣之，比趋至，则曹司常事耳。树声知其意，连疏乞休。居正语其弟树德曰：“朝廷行相平泉矣。”平泉者，树声别号也。树声闻之曰：“一史官去国二十年，岂复希揆席耶！且虚拘何益？”至是请愈力，乃命乘传归。辞朝，陈时政十事，语多切中，报闻而已。居正就邸舍与别、间谁可代者，举万士和、林燫。比出国门，士大夫倾城追送，皆谢不见。
树声端介恬雅，傍然物表，难进易退。通籍六十余年，居官未及一纪。与徐阶同里，高拱则同年生，两人相继柄国，皆辞疾不出、为居正所推，卒不附也。已，给廪隶如制。
居正用树声言，以南京礼部侍郎万士和代之。
树声归，卒不出，年九十七卒。赠太子太保，谥文定。
是冬，兵部侍郎汪道昆阅边。总兵官李成梁请筑宽佃等六堡，道昆与巡抚张学颜勘议上，从之。
初，辽阳镇东二百余里，旧有孤山堡，巡按御史张铎，增置险山五堡，然与边镇声援不接。都御史王之诰，奏设险山参将，辖六堡、一十二城，分守叆阳，又以其地不毛，欲移置宽甸，以时绌不果。至是成梁议移孤山、险山堡于宽甸、长甸等处，以据膏腴，扼要害，而边人苦远役，出怨言。工甫兴，建州都督王杲
1853
明通鉴卷六十六
以索降人不得犯边塞，杀游击裴承祖。巡按御史亟请罢役，学颜不可，曰：“如此则示弱也。”即日巡塞上，抚定王台，兀堂诸部。【考异】沈氏《从信录》。言“东夷自抚顺，开原而北，属海西者，王台制之；自清河以南，抵鸭绿江，属建州者，兀堂制之。”证之《明史·张学颜传》，言“抚顺以北，清河以南”，即指二部也。惟本传但书“王兀堂”，今据增。俱听于所在贸易，而诸部利通市，遂不敢争。【考异】筑宽佃事，见《明史·张学颜传》。诸书或系之十月，或系之十二月，今书于是年之冬。其王杲人寇，据传在是年秋，正筑堡前后事。
二年
春，正月，甲午，诏吏部都察院引天下朝觐官之廉能者，赴皇极门召见，从辅臣张居正之请也。
居正言：“太祖时，每遇外官来京奏事，常召见赐食，访民间疾苦。虽佐贰杂职，有廉能爱民者，亦特差行人赍敕奖谕，或封内醪金币以赉之.迨宣、顺、成、弘间，亦间举宴赏之典。兹当考察之初，宜敕礼部仿旧典，具仪注以上。”于是引见浙江左布政谢鹏举等二十员，面加奖励，并赐银币酒馔。
二月，甲寅，振四川被寇诸县，从巡抚曾省吾之请也。
省吾言：“高、长、筠、珙诸县，被都掌蛮茶毒最深，请蠲免税粮，仍动支军前支剩米四万石振济。”从之。
癸亥，福建长汀县夜地震，至三更，地裂成坑，凡陷没民居四十余间.
三月，癸巳，赐孙继皋等进士及第、出身有差。是月，广东总兵官张元勋讨潮州余贼，平之。
先是潮贼林道乾之党诸良宝，既抚复叛，袭杀官军，掠六百人人海。再犯阳江，败走，乃据潮故巢，居高山颠不出战。官军营淤泥中，副将李诚立挑战，坠马伤足，死者二百人。贼出掠而败，走巢固守，元勋积草土与贼垒平。用火攻之，斩首千一百余1854
纪六十六 级。捷闻，进世荫一级。
遗孽魏朝义等四巢亦降。寻与闽将胡宗仁共平良宝党林风，于是惠，潮遂无贼。【考异】事见《明史》元勋本传。传特书云“时万历二年三月也。”《通纪》亦系之三月，且记平林凤事，今据传本末书之。
夏、四月，丙寅，诏内外官行久任法，从给事中张楚城议也。
楚城言：“知县必历俸六年乃升取知府，知州必历俸六年乃升迁。间有才不宜于官，官不宜于地者，听抚，按官量行更易。其藩、臬二司参政、参议等官升迁，约以三年；在内科、道、部曹升司、寺，约以六年。”下吏部议，张居正善而行之。由是藩、臬，守令皆得自展。
五月，辛丑，奉穆宗神主祔庙。
时礼臣议当祧庙室，礼科给事中陆树德言：“宣宗于穆宗仅五世，请仍袝睿宗于世庙而宣宗勿桃”。掌詹事府于慎行言：“仁宗以下，必实历六世，而后三昭三穆始备。孝宗与睿宗兄弟，武宗与世宗兄弟，昭穆同，不当各为一世。世宗升袝，距仁宗止六世，不当桃仁宗。穆宗升祔，当祧仁宗，不当祧宣宗。”引晋、唐、宋故事为据，其言辨而核。
并下礼部，部臣议：“宣宗世次尚近，祧之未安。考古者以一世为一庙，非以一君为一世。故晋之庙十一室而六世，唐之庙十一室而九世，宋至光宗升祔，增为九世十二室，以太祖、太宗同为一世，徽、哲同一世，高、钦同一世也。今自宣宗至穆宗凡六世，上合二祖仅八世。准之宋制，可以无祧，但于寝殿左右各增一室，则尊祖敬宗并行不悖矣。”诏“如旧敕行”，遂祧宣宗。
是月，工部尚书朱衡罢。
衡性强直自遂，不为张居正所喜。至是给事中林景旸劾其刚愎，衡再疏乞休。诏加太子少保，驰传归。
六月，以户部侍郎郭朝宾为工部尚书。
1855 明通鉴卷六十六
秋，七月，淫雨，昭陵地陷。【考异】《明史·本纪》及《五行志》皆不载。《三编》据《实录》增，《明史稿》同，今从之。
八月，己巳，振山西灾.
时应州、朔州、山阴、马邑、大同等县，及安东、中屯、山阴、阳和、高山等卫各以灾报，诏蠲振有差。
庚午，振淮、扬、徐水灾。
是秋，河海并溢。两淮所辖吕四等场，《三编·质实》吕四场在高邮州东百二十里，俗传以吕仙四至此，故名。大旱之后，恶风暴雨，江海骤涨，人畜淹没，庐舍倾圮，■盐漂荡，流离饥馑。徐州、扬州等处积雨，海啸河溢。各蠲振有差。
上年河之决房村也，河臣请筑堤自洼子头至秦沟口。给事中郑岳言：“运道自茶城至淮安五百余里，自嘉靖四十四年河水大发，淮口出水之际，海沙渐淤，今且高与山等。自淮而上，河流不迅，泥水愈淤，子是邳州浅，房村决，吕、梁二洪平，茶城倒流，皆坐此也。今不治海口之沙，乃自筑徐、沛间堤岸，桃、宿而下，听其所之，民之为鱼未有已时也。”因献宋李公义、王令图浚川爬法。诏河臣勘奏，从其言。未几，淮、河并溢。【考异】《明史·河渠志》郑岳上书在河决房村之明年，即是年也。今类书于是秋振淮、徐下.
冬，十月，甲寅，决囚。
初，嘉靖末，崇奉玄修，又好祥瑞，遇事辄停刑。上即位，停者再矣，至是审录重囚至四百余人。张居正言：“纵释有罪，无以惩恶，请如祖宗旧制，每岁一决囚。”从之。
丁卯，上视朝，阅铨选。
是月，建州王呆复大举入寇，辽东巡抚张学颜，总兵官李成梁，橄副将杨腾、游击王维屏分屯要害，而令参将曹簠挑战。诸军四而起，寇败，大奔，悉聚杲寨。寨地高，杲深沟坚垒以自固，成梁用火器攻之，破数栅，矢石雨下。把总干志文、秦得倚1856
纪六十六
先登，诸将继之，杲走高台，射杀志文。会大风起，纵火焚之，先后斩馘千一百余级，毁其营垒而还。杲大创，不能军，走匿阿哈纳寨。簠勒精骑往，杲走南关，都督王台执以献，斩之。
捷闻，进成梁左都督，予世荫。张居正第学颜功在总督杨兆上，晋兵部侍郎。【考异】王杲之诛，事见《明史·张学颜传》，书是年之冬。李成梁传书于十月，今从之。
十二月，壬子，内阁张居正及吏部尚书张瀚等奏上御屏，绘天下疆域，旁列公侯而下、郡守以上文武群臣姓名。诏设子文华殿后，以便省览。
闰月，庚寅，罢明年元夕灯火。
是岁，倭犯浙东宁、绍、台、温四郡。其冬，又陷广东铜鼓卫、双鱼所，总兵官张元勋大破之儒峒，俘斩八百余级.元勋时以平山盗功进署都督同知，至是进秩为真。【考异】是年倭犯浙东。广东，见《明史·日本传》。其陷铜鼓、双鱼，据《元勋传》在是年之冬，今参书之.
三年
春，正月，丁未，享太庙。【考异】此帝亲享太庙之始，故《明史稿》书“躬享”云云。时帝年十三岁，以亲享之始，史特书之。
是月，辽东六堡成.徙孤山堡于章齐哈刺甸，旧作张其哈.险山堡干宽甸，沿江、新安等四堡于长甸、长岭诸处，仍以孤山、险山二参将戍之。【考异】据《明史》，筑六堡在元年之冬，《三编》盖据《实录》堡成移徙之年月也，今分书之。宽甸、长甸，诸书皆作“莫”《明史》作“佃”。《三编》作“甸”是也，今从之。凡斥地七八百里。于是抚顺以北，清河以南，皆遵约束。
二月，戊寅，祀大社、大稷。【考异】此亦躬祀之始。《明史·本纪》书于隆庆六年八月，以践阼书也。是年二月，则以躬祀特书，皆史例也，今从之。
1857 明通鉴卷六十六
辛巳、谕吏部：“南京职务清简，官不必备。先朝有一人兼掌六部者，自后南京员缺，非紧要者不必一一推补。”
《三编·发明》曰：周书称“官不必备”者，盖以三公论道，非其人莫能属，非谓百司庶职，皆可虚设名位而不必备其官也。明之南京诸职事，固为简约。然既有部司之设，即不可一日无官，使果职无所掌，官多冗滥，廪禄致有虚糜，则当量裁原额，缺有其人，俾足经理庶司斯可矣。今概云“不必一一推补”，则既设其官，复虚其缺，是将悬好爵以炫听闻矣、岂核实官吏之道耶！神宗初政已苟且如是，宜其末年内外官吏，或悬缺经时，或人兼数职，朝常阙略、政务废弛，识者谓此诏实有以启之耳。
丙申，始设起居注。
先是，翰林院编修张位言：“前代皆有起居注，而本朝独无。臣备员纂修，窃见先朝政事，自非出于诏令，形诸章疏，悉湮没无考、鸿猷茂烈，郁而未章，徒使野史流传，以伪乱真。今史官充位，无以自效。宜日派数人人直，凡诏旨、起居、朝端、政务，皆据见闻书之，为他年实录之助。”
于是阁臣张居正议曰：“国初设起居注官，日侍左右，纪录言动、实古者左史记事、右史记言之制。迨后定官制，乃设翰林院修撰、编修、检讨等官，盖以记载事重，故设官加详，原非有所罢废，但自职名更定之后，遂失朝夕记注之规，以致累朝以来，史文阙略。
迩者纂修《实录》，臣等祗事总裁，凡所编辑，不过总集诸司章奏，稍加删润，櫽括成编。至于仗前柱下之语，章疏所不及者，即有见闻、无凭增人；与夫稗官野史之书，海内所流传者，欲事采录，又恐失真；是以嘉谟嘉猷，实多所未备。凡此皆由史臣之职废而不讲之所致也。
今宜申明史职以复旧制，令日讲官日轮一员，专记注起居，1858
纪六十六
兼录圣谕、诏敕、册文等项及内阁题稿。其朝廷政事见于诸司章奏者，俱选年深学优之史官六员，专管纂修。事分六曹、以吏、户、礼、兵、刑，工为次，每人专纂一曹，俱在朝供职，不得别有差遣。凡遇常朝，御皇极门，即轮记事官侍班，居文武第一班之后，近上便于视听，即古螭头载笔之意。”从之。
三月，刑部尚书王之诰乞假送母归。
时张居正专政，之诰与有连，每规切之。既归，逾时不至，被劾。会之诰亦奏请终养，遂报许。
是春，土默特犯长勇堡，总兵官李成梁击却之。夏，四月，已已朔，日有食之。既。
壬申，上感日食之变，于宫中制牙牌子，书十二事于其上，曰：“谨天戒，任贤能，亲贤臣，远嬖佞，明赏罚，谨出人，慎起居，节饮食，收放心，存敬畏，纳忠言，节财用”，所至悬之座右以自警。张居正因言：“此数事者，虽因天变自警，其实修身治天下之道毕具于此，终身行之可也。”因逐句发明其义。且曰：“知之非艰，行之惟艰。自今上所行与所书有未合者，许令左右得执牌以谏。”上嘉纳之。
《三编·发明》曰：感日食之变，制牙牌书十二事以自警。神宗是时年甫十三耳，所书皆帝王修身为政当法当戒之事，其于古人书屏铭座，义岂有殊！即居正因事纳牖，且许令左右执牌以谏，未始非将顺之道。及考其初年委任居正，中晚以后，庶务日以隳废，堂廉日以睽隔，党援门户之习，嚣然不靖，明代纲纪之弛，未有过于神宗朝者。则是与牌书条件一一背驰，几若反其道而用之，将前之手书悬置座右者，徒为粉饰务名之举矣。又安知锓牌一事，非居正当日条列以进，俾博虚誉而美观听，固宜其不克终也欤
五月，戊戌朔，襄阳、郧阳及南阳府属同日地震。己亥，信阳又震。
1859 明通鉴卷六十六
庚子、淮、扬大水。
先是元年、二年间，徐州、淮、扬等处数被水灾，抚、按官俱以蠲振。请户部议“令抚、按官选委贤能官，从公踏勘，分别轻重，以凭酌处。”又言：“淮、扬等处蠲振所费钱粮，总计应征并发去者，无虑五六十万。国家经制，各有正项，非专一方，虽缓急之势当知，而无已之求难继。且救荒无奇策，求其策之善者，全赖有司先之以廉静不扰，次之以就地设法，故有富弼则青州不为灾，有苏轼则杭州不能困。若无先事之备而徒仰给于内帑，不惟缓不及事，以天下之大，尽内帑亦不足给矣。”乃下诏黜有司贪酷及老疾者。
是月，张居正请敕吏部：“凡所在督学使者，非方正博闻之士，勿遣.督学所至，务兴起教化，毋得日坐都城中，虚谈沽誉，计日待转，使人得干以私。宜以时遍历郡邑，兴廉举孝，察学官、博士、弟子之贤否而进黜之。务在敦本尚实，毋得群聚徒党，虚论横议。其有讥时好讦，市语道谤，敢行称乱者，令有司论如法。”报可。
张居正又论边事，略曰：“昨辽东巡抚张学颜等报称，＇北寇二十余万谋犯辽东，前哨已到大宁＇，请兵请粮，急于星火，至于上廑圣虑，而谕臣等“虏寇猖獗，深以为忧＇。比时臣等已即而奏，暑月非虏骑狂逞之时，料无大事，请宽圣怀。
今据蓟镇总兵官戚继光揭称，诸酋久已解散，时下正议掣兵。及臣等使人于宣府密探西寇巴图即把都.动静，则本酋一向在巢住牧，未尝东行。辽东所报，皆属夷诳赏之言，绝无影响。数日以来，更不闻消息矣。
臣等因此反切忧虑。夫兵家之要，必知彼己，审虚实，而后可以待敌，可以取胜。今无端听一讹传之言，遽尔仓皇失措，至上动九重之忧，下骇四方之听；则是彼已虚实，茫然不知，徒借听于传闻耳，其与风声鹤唳草木皆兵者何异？似此举措，岂能应1860
纪六十六
敌！且近日寇情狡诈，万一彼常以虚声恐我，使我惊惶疲于奔命，久之懈弛不备，然后猝然而至，措手不及；是在彼反得先声后实、多方以误之之策，而在我顾犯不知彼已、百战百败之道，他日边臣失事，必由于此。故臣等不以寇之不来为喜，而深以边臣之不知寇情为虑也。
兵部以居中调度为职，尤贵审察机宜，沉谋果断，乃能折冲樽俎，坐而制胜，今一—闻奏报，遂尔张皇，事已之后，又寂无一语。徒使君父日焦劳于上以忧四方，而该部以题覆公牍，谓足以了本兵之事耳。臣等谓宜特谕该部，诘以敌情虚实之由，使之知警。且秋防在迩，蓟、辽之间，近日既为虚声所动，征调疲困，恐因而懈怠，或至疏虞，尤不可不一儆戒之也。”
六月，戊辰，浙江杭州、嘉兴、宁波、绍兴四府，海潮沸溢，涌高数丈，人畜淹没，大小战船击坏漂散者无算。是夏，苏、松、常、镇亦大水。
戊寅，诏抚、按宫“凡有司贤否，一体荐劾，毋得偏重甲科。”
已卯，雷击建极殿鸱吻。壬辰，雷击端门鸱尾。是夏，黜南京户科给事中余懋学为民。
初，翰林院有白燕一双，献于内阁，阁中时有白莲早开，张居正因作颂以献。懋学以“时方忧早，上诏百官修禳，而居正顾献颂，非大臣谊”，抗疏论之，居正不悦。至是懋学以居正务为综核，请行宽大之政，上疏陈五事。居正以为风己，遂论罢。方居正之献颂也，上褒纳之。已，冯保传中旨，谓“主上冲
年，不可以异物启玩好”，居正以是尤惭于懋学云。【考异】白燕、白莲，诸书皆系于二年之五月。《明史·余懋学传》言“万历初”，则非本年
事也，至懋学坐忤旨斥为民，乃在傅应祯因地震言事之前，今汇记于是年之夏，为下文傅应祯，刘台二疏张本，
谪御史傅应祯戍边。
1861 明通鉴卷六十六
初，南京有小奄、醉辱给事中，南御史、给事中交章论奏，未报，户科给事中赵参鲁请并治守备中官申信等。时张居正方结冯保，遂谪参鲁高安典史；已，又以言事黜余懋学。
应祯，居正门生也。因感愤，疏陈“重君德，苏民困，开言路”三事。略曰：“迩者雷震端门兽吻，京师及四方地震叠告，曾未闻发诏修省，岂真以天变不足畏耶？真定抽分中使，本非旧典，正统间尝暂行之。先帝纳李芳言，已诏罢遣，而陛下顾欲踵行失德之事，岂真以祖宗不足法耶？给事中朱东光奏陈保治，初非折槛解衣者比，乃竟留中不报，岂真以人言不足恤耶？此三不足者，王安石以之误宋，不可不深戒也。
陛下登极初，自隆庆改元以前逋租，悉賜蠲除，四年以前，免三征七，恩至渥也。乃上轸恤已至，而下延玩自如，曾未有担负相属者，何哉？小民一岁之人，仅足给一岁，无遗力以偿负也。近乃定输不及额者，按、抚听纠，郡、县听调；诸臣畏谴，督趣倍严，致流离接踵，怨咨愁叹，上彻于天。是岂太平之象，陛下所乐闻者哉？请下明诏，自非官吏干没，并旷然除之，民困既苏、则灾诊自弭。
陛下登极初，召用直臣石星、李己，臣工无不庆幸。近则赵参鲁纠中涓而谪为典史，余懋学陈时政而锢之终身；他如胡执礼、裴应章、侯于赵、赵焕等，封事累上，一切置之，如初政何！臣请擢参鲁京职。还懋学故官，为人臣进言者劝。”
疏奏，居正以疏中“王安石”语侵己，大怒，调旨切责。以其词及懋学，执下诏狱，穷治党与，应祯濒死无所承。乃谪戍定海。给事中严用和、御史刘天衢等疏救，不听。方应祯下狱，给事中徐贞明偕御史李祯、乔岩人视之。锦衣帅余荫以闻，三人皆坐谪。
而应祯在戍越八年，用御史孙继先言，始召复官。【考异】应祯上书，《明史》本传系之万历三年，以时事考之，当在余懋学坐斥之后，1862
纪六十六
明年正月刘台劾居正之前，其首言地震及雷震端门兽吻，皆是年五六月间事也。今统系之是年之夏。《明史·应祯传》，言“谪戌后十一月召还”，误也。《通纪》言“应祯至戍所八年始召还”。证之《明名臣言行录》，应祯召还在万历癸未，正八年也。癸未系万历十一年，传中“月”字盖“年”字之误，今刊改。
左都御史葛守礼，以老乞致仕，诏加太子少保，驰驿归。
初，守礼议王金狱与拱合，然不附拱；后张居正欲以王大臣事构杀拱，守礼力为解，乃免。自徐阶及拱、居正更用事，交相轧，守礼周旋其间、正色独立，人以为难。
守礼归，越三年卒。赠太子太保，谥端肃。
以户部侍郎陈瓒为左都御史。【考异】万历间有两陈瓒。《明史》附魏时亮传者为常熟人，此据弇州年表为直隶献县人。
秋，八月，丙子，以礼部侍郎张四维为礼部尚书兼东阁大学士，预机务。
张居正当国，四维岁时馈问不绝。至是居正请增置阁臣，遂荐之。
故事，入内阁者曰“同某人等办事”，及四维奉诏，则曰“随元辅等入阁办事”，盖上三字上亲改也。于是四维恂恂若属吏，不敢以同僚自处，随居正后拜赐受官而已。
丁丑，河决高邮、砀山。
时南畿大水，河决砀山而北，淮决高家堰而东，高邮湖亦决清水潭口，淮城几没。徐、邳山阳南北，漂荡千里，河道淤浅，阻漕者数年。
初，弘治间，漕臣白昂以运舟经甓社湖，触岸辄坏，乃开康济河于高邮堤东以避其险。至是湖决，漕臣吴桂芳改挑康济越河，修复老堤。河成，名曰宏济，遂为永利。【考异】《三编·质实》“高邮湖在高邮州西北，天长以东之水，俱汇此达于运河。清水潭口在高邮州北三十里。老堤，洪武九年所筑湖堤，即西堤也，其康济河即故东
1863 明通鉴卷六十六
堤，孝宗时，白昂于堤东越民田三里凿康济河，通饷避湖，谓之东堤，其捍隔民田者，为中堤。至是修复老堤，改挑越河，干是废东堤而筑中堤云。”
戊子，振淮、扬、凤、徐水灾，并蠲被水田租。九月，戊午，京师地震。
是月，礼部尚书万士和罢。
士和主礼部，张居正欲越例赠朱希忠王爵，冯保为方士求官，士和俱力持不可。已，给事中余懋学以言事得罪、士和言“直臣不当斥”，由是积忤居正。给事中朱南雍承风劾之，士和遂谢病归。至居正没，起南京礼部尚书，引年不赴。卒，谥文恭。
士和既去，以吏部侍郎马自强代之。
改戎政尚书王崇古为刑部尚书，以王之诰乞养也。寻加崇古柱国。
冬，十月，丁卯，京师地再震，敕群臣修省。【考异】《明史·本纪》两震月日及《五行志》并同。《三编》统系之十月，目云“京师九月地震，十月再震”、与《明史》同。惟《史稿》作“十月戊午京师地震，十一月丁卯再震”，误也。戊午干支确在九月，丁卯干支，确在十月。《史稿》干支不误而月分误，今据《明史》、《三编》。
戊辰，停刑。
十一月，乙巳，祀天于南郊。十二月，辛未，罢明年元夕灯火。
是冬，泰宁部长绰哈，旧作炒花。大会哈斯坦、旧作黑石炭。鸿台吉、旧“鸿”作“黄”，布延台珠尔、旧作卜言台周，诺木图、旧作暖免。恭图。旧作拱免，等，皆土默特之从父及子弟行也。率二万余骑从平虏堡南掠，总兵官李成梁遣副将曹簠驰击。寇遂转掠沈阳，见城外列营，乃据西北高墩。成梁邀战，发火器击之，敌大溃，弃辎重走，追至河沟，乘胜渡河，击斩以千计。捷闻，成梁以功加太子太保。【考异】绰哈之役，《明史》三卫传不载，今据《李成1864
纪六十六
梁传》在是年之冬。证之《三编》六年目中，绰哈及明年入寇之博斯呼，皆泰宁部长也。三卫以紫通罕之怨，频年纠北寇犯边。其鸿台吉又一人，乃土蛮从子，非谙达子。今据传参《三编》书之.
四年
春，正月，丁已，逮辽东巡按御史刘台下狱。
张居正当国，恶诸御史巡按在外每凌巡抚、欲痛抑之、事小不合，诘责随下，又饬院长严加考察，以故言路多不平。会台奏辽东之捷，居正以巡按不得报军功，切责其违制妄奏，引故事绳督之。台遂抗章劾“居正专擅威福，如逐故辅高拱，私赠成国公朱希忠王爵，引用张瀚、张四维为党，斥逐言官余懋学.傅应祯等”，并及其固宠黩货诸不法状。
疏上，居正怒甚，奏：“台为臣所取士，二百年来，无门生劾师长者，计惟一去谢之。”因辞政；入见上，言：“言者谓臣擅威福，而臣所行正威福也。将巽顺以悦下耶？则误国；将竭忠以事上耶？则无以逃专擅之讥。”因伏地泣不能起。上为下御座，以手掖居正曰：“先生起，吾行逮台竟其事。”遂遣司礼太监孙隆赍手敕慰谕居正，使起视事。
寻捕台至京师，下诏狱，命廷杖百，远戍。居正阳具疏救，乃除名为民。
初，台巡按辽东，与巡抚张学颜不相得。至是学颜为户部，诬台私赎锾，居正属御史于应昌巡按辽东核之，而令王宗载巡抚江西，廉台里中事，盖台，安福人也。于是应昌、宗载等希居正意，实其事以闻，仍坐台戍广西。台父震龙、弟国俱坐罪。
二月，督漕侍郎吴桂芳请开草湾河。略言：“淮扬洪潦奔冲，盖缘海滨汊港久堙，入海止云梯关一道，致海拥横沙，河流汛溢，而盐、安、高、宝不可收拾。国家转运，惟知急漕而不暇急民，故朝廷设官，亦主治河而不知治海。请设水利金事一员，专
1865 明通鉴卷六卜六
疏海道，审度地利。如草湾及老黄河皆可趋海，何必专事云梯哉！”
桂芳复言：“黄水抵清河与淮合流，经清江浦外河，东至草湾，又折而西南、过淮安新城外，河转入安东县前，直下云梯关人海。近年关口多壅，河流日浅，惟草湾地低下，黄河冲决，范蓝欲夺安东人海，以县治所关，屡决屡塞。去岁草湾迤东，自决一口，宜于决口之西开挑新口，以迎埽湾之溜，而于金城至五港岸筑堤束水。语云：“救一路哭，不当复计一家哭。＇今淮、扬、凤、泗、邳、徐，不膏一路矣。安东自众流汇围，祗文庙、县署仅存椽瓦，其势垂陷，不如委之以拯全淮。”
上不欲弃安东，而命开草湾如所请。【考异】吴桂芳请开草湾河，《明史·河渠志》书于是年二月，工竣在八月。《三编》统系之二月中，《本纪》则但书工成于七月.今分书之。
蓟镇总兵官戚继光重修三屯营成。
营在迁安县南百二十里，左山海，右居庸，旧城卑薄而隘。会上即位，诏增饰边城，遣侍郎汪道昆阅边。继光因请增拓之，又移忠义中卫于三屯城内，忠义三卫一所，中卫仅三百户，势轻，故移之屯城内，设官领之。至是成。又分所部十二区为三协，协置副将一人，分练士马。
会绰哈入掠古北口，前总兵官汤克宽偕参将苑宗儒追出塞，遇伏战死，继光被劾不罪。未几，绰蛮再犯，遣兵击却之。
户部尚书王国光罢。
国光主户部，精会计，上年京察，为南给事、御史所劾、再疏乞休，诏慰留之。至是复固以请，乃赐乘传归。改南京户部尚书殷正茂代之。
是春，哈斯坦大韦征，旧作委正，即土蛮之弟，营于大清堡边外，谋犯锦义。总兵官李成梁率选锋驰二百里，逼其营，攻破之、杀部长四人，获级六十有奇。
1866
纪六十六 夏，五月、辛丑，录囚。
谕司礼监冯保曰：“兹当五年差官录囚，恐轻重或有冤抑，其会同三法司堂上官审录。”保于是偕刑部尚书王崇古等，以情可矜疑者减释有差。
戊申，祀地于北郊。
是月，土默特联营河东，李成梁掩其巢，得利而还。六月，庚辰，复遣内臣督苏、杭织造。
是月，诏复修《大明会典》。
是书重修于嘉靖二十八年，进呈未刊，至是礼臣题请，从之。【考异】《明书》系修《会典》于四月，《从信录》系之五月。证之《会典》，内阁奉敕谕系六月二十一日，其礼部题请则六月十六日，今据之.
秋，七月，丁酉，诏蠲天下历年逋赋有差，明年漕粮折收十之三，从辅臣张居正请也。
先是漕舟以河决不时至，已而漕运通。居正以岁赋逾春发，水横溢，非决即涸，乃采漕臣议，督艘卒以孟春兑运毕发，少罹水患。行之久，太仓粟充盈，可支十年。
壬寅，遣御史督修江、浙水利，从巡抚都御史宋仪望之请也。
仪望言：“三吴水势，东南自嘉、秀沿海而北，皆趋松江，循黄浦入海；西北自常、镇沿江而东，皆趋江阴、常熟。其中太湖潴蓄，汇为巨浸，流注庞山、渎墅、淀山、三泖、阳城诸湖。乃开浦引湖，北经常熟七浦、白茆诸港人于江；东北经昆山、太仓，穿刘家河，东南通吴淞江、黄浦，各人于海。诸水联络，四面环护，中如仰盂。杭、嘉、湖、常、镇势绕四隅，苏州居中，松江为诸水所受、最居下。乞专设水利佥事以裨国计。”下工部议，“请遣御史董之”。报可。【考异】《明史·宋仪望传》不载，此据《河渠志》书之。又据传，是年仪望迁南京大理卿，逾年改北，被劾罢归，
1867 明通整卷六十六
盖继之者为胡执礼及巡按御史林应训，并见《河渠志》。甲辰，修泗州祖陵。
辛亥，草湾河工成，长万一千一百余丈，塞决口二十二，役夫四万四千。上以海口开浚，水患渐平，赉漕臣吴桂芳等有差。【考异】《明史·河渠志》，草湾工竣在八月，《本纪》书之七月，《三编》据《本纪》及《实录》书七月辛亥，而改“阅七月”工竣为“阅六月”，今从之。
是月，张居正言：“致治之道，莫先于安民；安民之法，莫重于守令，今之为守令者，削下奉上以希声誉，奔走趋承以求荐举，征发期会以完簿书，苟且具文以逭罪责，其实心爱民者，未尝概见、明春外计，考察举错，乃向背所系，请先下诏，令抚、按官肃清吏治以俟考成。”从之。
八月，壬戌，上幸太学，释奠于先师。是日，以雨免进讲，赐张居正等扇银叶有差。
是月，河决崔镇。
先是二月以后，江北旱，河水断流。至是河决韦家楼，又决沛县缕水堤、丰、曹二县长堤，于是徐、丰、沛、睢宁、金乡、鱼台、单、曹八州县，田庐淹没无算。
河流啮宿迁城，吴桂芳请“迁县治，筑土城以避之”，报可。【考异】《明史·本纪》书是秋，《史稿》系之九月，《三编》、《辑览》系之八月。证之《河渠志》，正八月也，今据八月书之。
冬，十月，乙亥，振徐州及丰沛等七县水灾，并蠲租有差。丙子，晋张居正左柱国、俸如伯爵；吕调阳太子太傅、吏部尚书。
十一月，甲午，有四星陨费县，火光烛地，质明，落赤点于城西北，色如朱砂，长二里，阔一二尺。是月，临漳有星长尺许，白昼北飞。
十二月，己丑，命礼部祈雪。1868
纪六十六 五年
春，正月，己酉，诏凤阳、淮安力举营田，从巡抚都御史邵陛议也。
时淮、风二府，土广人稀，加以水灾，民半逃亡，二千里皆成灌莽。陛谋劳来安定之，条上营田九事：一日“处财用”；二日“防欺隐”；三曰：“广招徕”；四曰“开沟洫”；五日“给牛种”；六曰“备接济”；七曰“缓征役”；八曰“励司牧”；九曰“均责成”。其言防欺隐，谓：“开垦之弊百出。在官预图卸责，有捏未荒为久荒，未逃为久逃者；在民巧为干泽，有抛熟以为荒；暂避以为逃者。甚或以民地为官，以甲产为乙。必先逐里逐户，彼此交质，将空闲官地，久荒、近荒民地，见在人户，久逃、近逃人户，分为六则，俟流民之来归者，按籍授田，既佃之后，原主不得告讦，则奸弊无所容矣。”
言开沟洫，谓：“凤阳、淮安之民，慵情相习，耕犁欹斜，无复畛界，撒种其中，不幸水旱，有束手枵腹而已。须相度其地，孰为水势入河之所，而疏之以使其不积；孰为众水趋汇之区，而潴之以浸其下流。大都百亩之地，割为一区，周遭为渠，内开小沟，而皆通于泽以人于河，潦则委百亩之水于众沟，早则运众沟之水于百亩，所谓天时不能使之害者此也。”
末“请设营田佥事，驻扎两郡之中，不时巡行，将招垦事迹逐日登记，年终缴查；又择乡民之有心计者，为农师以分理其事。”
疏入，诏“抚、按官督营田金事著实举行，三年之后，遗官阅核，以行赏罚”。
二月，乙丑，广西饥，诏留上年事例银振之。三月，乙已，赐沈懋学等进士及第、出身有差。夏，四月，兵部尚书谭纶卒。
纶，宜黄人，沉毅知兵。初守台州，御倭有功，累擢巡抚。
1869 明通鉴卷六十六
朝廷倚以办贼，遇警辄调，居官无宁岁。后督蓟辽，集兵三万，更征浙兵三千，专任戚继光训练，边备大饬，敌不敢入犯。上即位，进主兵部。给事中雒遵劾纶不称职，纶三疏乞罢，优诏留之。至是卒于官。赠太子太保，谥襄敏。
纶终始兵事，垂三十年，先抚福建，次抚四川，进抚两广，前后积首功二万一千有奇。尝战酣，刃血渍腕，累沃乃脱。与继光共事齐名，称“谭、戚”。
改刑部尚书王崇古于兵部，以戎政尚书刘应节代之。五月，癸巳，广东罗旁猺平。
罗旁在德庆州上、下江界、东西两山间；延袤七百里。成化中韩雍经略西山，颇安辑，惟东山猺阻深箐剽掠，有司岁发卒成守。前总督殷正茂议大征，会迁去，侍郎凌云翼代之。至是乃大集兵，令总兵官张元勋、李锡将之，四阅月，克巢五百六十；俘斩招降四万二千八百有奇。邻境猺獞皆惧，求抚。
云翼奏改泷水县为罗定州，设监司参将，积患顿平。【考异】平罗旁贼，《史稿》、《三编》皆系之二月，据进讨之月日也。《明史·本纪》书于五月癸巳，证之本传言“四阅月”则以二月进兵，五月平，据奏捷月日也。“上，下江”者，《三编·质实》：“上江谓西江，下江谓南江，西江即郁水，南江即泷水也。泷水在罗定州西。”“东、西两山”者，“东山在肇庆府封川县东，西山在罗定州东安县之西南.”
壬寅，重修乾清宫成。戊申，诏修慈庆、慈宁宫。
张居正上言：“两宫规制甚备，足以娱圣母，不宜时诎举盈。”
上人告圣母，寻罢之。【考异】《明史·本纪》不载，诸书皆系之五月，今据《纪事本末》月日。
秋，八月，癸亥，河复决崔镇。
先是御史陈世宝请复考黄河故道，言：“河自桃源三义镇历清河县，北至大河口，会淮入海。运道自淮安天妃庙乱淮而下，十1870
纪六十六
里至大河口，从三义镇出口，向桃源大河而去，凡七十余里，是为老黄河。至嘉靖初，三义镇口淤，而黄河改趋清河县，南与淮会。自此运道不由大河口而径由清河北上矣。近者崔镇屡决，河势渐趋故道。若仍开三义镇口，引河入清河北，或令出大河口与淮流合，或从清河西别开一河，引淮出河上游，则运道无恐，而淮、泗之水不为黄流所涨。”部覆允行。
漕臣吴桂芳言：“淮水向经清河会黄河趋海，自去秋河决崔镇，清江正河淤淀，淮口梗塞，于是淮弱、河强，不能夺草湾入海之途，而全淮南徙，横灌山阳、高、宝间。向来湖水不逾五尺，堤仅七尺，今堤加丈二，而水更过之，宜急护湖堤以杀水势。”部议以为“必淮有所归而后堤可保，请令桂芳等熟计”。
至是开河、护堤二说未定，而河复决崔镇，宿、沛、清、桃两岸多坏，黄河日淤垫，淮水为河所迫，徙而南。时总河都御史傅希挚议塞决口，束水归漕，桂芳欲冲刷成河，以为老黄河入海之路。上令急塞决口，而俟水势稍定乃从桂芳言。
闰月，乙酉朔，日食，阴云不见。
丁亥，上视朝。张居正因言：“近因阴雨，朝讲暂辍，恐中外不知，谓皇上勤学渐不如初。愿日慎一日，非有他事及风雨不得辍。”上嘉纳之。
是月，刑部尚书刘应节罢。
时锦衣冯邦宁者，保之从子，与应节道遇不引避，应节叱下之。保不悦，属给事中周良寅劾之，遂坐罢。召南京右都御史吴百朋代之。
九月，己卯，张居正父丧赴至，上手谕宣慰，视粥止哭，络绎道路，又与三宫赙赠甚厚，然亦无意留之。
而居正自以握权久，恐一旦去，他入且谋己。会所善同年户部侍郎李幼滋，【考异】《明史·张居正传》，“滋”作“孜”，今据《七卿年表》.欲媚居正，首倡夺情议；而冯保亦不欲居正去，乃传中旨
1871 明通鉴卷六十六
谕吏部尚书张瀚留之。
居正乃阳上疏请守制，而阴以牍风瀚覆旨。瀚佯为不喻，谓：“政府奔丧，宜予殊典，礼部事也，何预吏部？”居正复令客说之，不为动，乃传旨责“瀚久不奉诏，无人臣礼”，勒致仕。
瀚以附居正得掌吏部，见非于世，至是忤之去，士论乃协。
冬，十月，戊子，有彗星见西南，苍白色，长数丈，气成白虹，由尾、箕越斗、牛逼女，经月而灭。
张居正之夺情也，时御史曾士楚、吏科都给事中陈三谟倡疏请留，和者相继。于是居正始请在官守制，不造朝，既、奉诏起复，遂吉眼视事。
编修吴中行愤，欲论之，会彗星出，诏百官修省，乃首抗疏曰：“居正父子，异地分睽，音容不接者十有九年。一旦长弃数千里外，陛下不使匍匐星奔，凭棺一恸，必欲其违心抑情、衔哀茹痛于庙堂之上，而责以讦谟远猷，调元熙载，岂情也哉！即云起复有故事，亦未有一日不出国门而遽出视事者，祖宗之制何如也！事系万古纲常，四方视听，销变之道，无逾此者。”
疏既上，以副封白居正，居正愕然曰：“疏进耶？”中行曰：“未进，不敢白也。”
明日，检讨赵用贤疏入，已而员外郎艾穆、主事沈思孝亦合疏言“居正贪位忘亲”。居正大怒，谋于冯保，欲廷杖之。尚书马自强曲为营解，居正跪而以一手捻须曰：“公饶我！公饶我！”学士王锡爵造居正丧次为之解，居正曰：“圣怒不可测。”锡爵曰：“即圣怒，亦为公。”语未讫，居正勃窣下拜，索刀作刎颈状，曰：“尔杀我！尔杀我！”径入不顾，锡爵大惊趋出。侍读于慎行、田一售、张位、赵志皋、修撰习孔教、沈懋学皆疏救，格不人。
乙巳，杖中行、用贤六十，穆、思孝八十。时中行、用贤请令居正奔丧，葬毕还朝、而穆、思孝直请令终制，故居正尤怒之。杖毕，校尉以布曳出长安门，舁以板扉。中行气息已绝，中1872
纪六十六
书舍人秦柱挟医至，投药一匕，乃苏。刲去腐肉数十脔，大者盈掌，深至寸，一肢遂空。用贤体素胖，肉溃落如掌，其妻腊而藏之。中行、用贤即日驱出国门，人不敢候视，穆，思孝复加梏拲，置之诏狱。越三日，始佥解发戍。
中行，武进人，用贤，常熟人，同中隆庆五年进士，居正其座主也。思孝，嘉兴人。穆，平江人，居正乡人也。居正语人曰：“昔严分宜时，未有同乡攻击者，我不得比分宜矣。”
丁未，复杖进士邹元标，戍边。
元标，吉水人，是年登第，方观政刑部，闻起复张居正，亦抗疏言：“陛下以学尚未成，志尚未定，欲留居正，赐手敕，此宗社无疆之福也。虽然，弼成圣学，辅翼圣志者，未可谓在廷无人也。且幸而居正丁艰，尚可挽留；脱不幸遂捐馆舍，陛下之学将终不成，志将终不定邪？臣观居正疏言：“世有非常之人，然后办非常之事。若以奔丧为常事而不屑为者。今有人于此，亲生而不顾，死而不奔，犹自号于世曰：我非常人也。＇世不以为丧心，则以为禽彘，可谓之非常人哉？”
疏就，怀之人朝，适廷杖吴中行等，元标俟杖毕，取疏授中官，绐曰：“此乞假疏也。”及人，居正大怒，亦杖之，如艾穆、沈思孝之数。寻谪戍都匀卫。
是时长星方亘天，人情汹汹，指目居正，至揭谤书于通衢。上诏谕群臣“再及者诛无赦”，谤乃已。由是元标与中行等五人直声震天下。
是月，兵部尚书王崇古罢。
初，谙达诸部尝越甘肃掠西番，既通款，其从孙彻辰台吉，旧作切尽台吉，连岁盗番不得志，求谙达西援，崇古每作书止之。
是年，谙达请赴西海迎佛，崇古言：“西行非谙达意，且以迎佛为名，不可沮。宜饬边镇严守备，而阴泄其谋于番族以示恩。”于是给事中刘铉、尹瑾等交章劾“崇古弛防徇敌”，崇古奏辨，因
1873 明通鉴卷六十六
乞休去。
崇古身历七镇，勋著边陲。封贡之初，廷议纷呶，有为危言以撼先帝者，阁臣力持之，乃得成功。自顺义归款后二十年，崇古乃没。谥襄毅。
崇古之罢也，时方召总督宣大方逢时为戒政尚书，至则代崇古掌兵部。又以张瀚免，起王国光，未至，命兼署吏部事。
都御史陈瓒病免，逾月，以吏部侍郎陈炌代之。【考异】“炌”，《弇州年表》作“玠”。
先是阁臣及礼部请大婚吉期，初议以是年之冬，奉两宫慈谕以明年三月行之。会录囚期届，太后以大婚伊迩，谕停刑。
张居正言：“春生秋杀，天道所以运行；雨露霜雪，万物因之发育。明王奉若天道，刑赏予夺，皆奉天意行之；若有德不用，有罪不诛，则刑赏失中，惨舒异用矣。且臣等详阅所开诸犯，皆逆天悖理，其所戕害，含冤蓄愤已久。若不为之一雪，则怨恨之气郁而不散，将必有妖诊疫疠之变，则其为害又不止一人一家已也。请俟明年吉典告成，概免一年。”从之。
十一月，癸丑。【考异】是年十一月癸丑朔。而《明史·五行志》书宗人府火于十一月癸未，疑所推大小建之差也。若癸未十一月之晦，则十一月之朔当为甲寅，俟考。以星变考察百官，四品以上京堂官令自陈，庶官听部院考察。
时张居正以夺情，知天下不附己，思以考察劫之，于是论救吴中行等之侍讲张位、赵志皋、修撰习孔教，相继迁谪；南京御史朱鸿谟驰疏救中行等五人，斥为民；南京佥都御史张岳请令居正奔丧，坐考察自陈贬秩。
方居正以夺情令吏部谕留，张瀚叩之侍郎何维柏，答曰：“天经地义，何可废也！”瀚乃止。居正怒，取旨停维柏俸、至是亦以考察自陈罢之。
戊午，上召见张居正于平台，慰劳之。1874
纪六十六
十二月，壬寅，以星变，罢苏杭织造。
是月，工部尚书郭朝宾致仕，升户部侍郎李幼滋代之。






