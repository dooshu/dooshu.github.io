王玄度 三首

尊素，江南歙縣人。


平山堂看荷花 

雲水無消歇，平堤尙芰荷。
棹歌隨意注，烏語不能多。
山遠迷秦望，天低近汨羅。
老僧如舊燕，補屋又来過。


入巖關

天險因时設，居然百二同。
六師方出牧，一旅謾言功。
草木愁烟裹，車徒楚雨中。
茫茫孤戍意，不敢泣途窮。


閒中詠菊和逺菴禪師韻

仙掌峯前盡布金不煩籬畔逼追尋。自從一出桃源後，碧嶠澄溪九曲心來菊花垂 武夷峯秋



