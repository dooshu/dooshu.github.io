江立信　赠儒僧空谷二首

三十年前的秀才，而今面目现如来。

元知三教本无异，走入千山唤不回。

僧衲西风囊有锦，禅心明月镜无台。

我闻空谷脊梁硬，多得名流青眼开。

江立信

江立信　赠儒僧空谷二首

当今天子尊儒宿，何事幽人在空谷。

子衿不复恋黉宫，禅衲惟其老岩屋。

菜根脱粟供其餮，野鹤孤猿为之侣。

衣冠当代多英贤，羽翮皆欲摩苍天。

名韁利锁祗自役，萧散何似林中仙。

榘山诗卷仁斋书，知音偻指皆名儒。

千峰顶上牢立脚，清风端可廉顽夫。

江砢

