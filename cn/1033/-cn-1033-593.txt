洪咨夔　阻风呈赵史君三绝

长红送酒出江城，樯燕喃喃第二程。

风色似知攀卧意，打头未肯放舡行。

洪咨夔

洪咨夔　阻风呈赵史君三绝

倚风晴缆着烟莎，一抹斜阳白鸟过。

脱手簿书无半点，细翻黄卷课龟罗。

洪咨夔

洪咨夔　阻风呈赵史君三绝

迟速乘除转晚飚，布帆快意定明朝。

庐山试问高多少，欲望西川万里桥。

洪咨夔

