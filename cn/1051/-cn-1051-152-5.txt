薛映　戊申年七夕五绝

月放冰轮傍绛河，丁期宝婺夜经过。

嫦娥不惜宫中桂，乞与天香分外多。

薛映

薛映　戊申年七夕五绝

碧天如水月如钩，金露盘高玉殿秋。

青鸟潜来报消息，一时西望九花蚢。

薛映

薛映　戊申年七夕五绝

汉殿初呈楚舞时，月台风榭镇相随。

如何牛女佳期夕，又待銮舆百子池。

薛映

薛映　戊申年七夕五绝

月露庭中锦绣筵，神光五色一何鲜。

世间工巧如求得，四至卿曹亦偶然。

薛映

薛映　戊申年七夕五绝

银河耿耿露溥溥，彩缕金针玉佩环。

天媛贪忙为灵匹，几时留巧与人间。

