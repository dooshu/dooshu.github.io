○革陋规

凡所云陋规者、乃地方历来之成例、而非自我创始者也、然为吏者、升斗之禄有限、而应酬之费无穷、若一切旧规尽为裁革、固属美事、但氷蘖之需后此者难为继也、迨其捉襟肘见而复易辙更弦。未免来鲜终之诮。奈何愚以为陋规有可不必革者、有斟酌其间而因革相半者、有断断乎必宜革者、如火耗一节、每两三分五分铢积而黍累之出之者未觉其难、取之者原因乎众以及牙杂诸税、稍有赢余犹遗秭滞穗之利也。得之宁为贪乎。此可不必革者也。如冲剧之区、供应浩繁、车驴派之地方、刍藁输之户亩、照部核开销、亦不得巳之需也但不可借端苛敛。染指其间。使百姓得以借口。此斟酌其间而因革相半者也。至于佥。粮里有馈、名曰茶果、报库书有贿谓之买免、编审有仪谓之酬劳甚至迎春枌会有折干乡洒礼有致谢不知粮里之茶果、攘之穷民、军书之买免、蚕其富户编审受赂、则开报任其不公、迎春折干、乡饮索谢则刮。行户之臭钱实为可耻辱　朝廷之盛典大负吾徒所谓厉民黩货。有玷官箴此断断乎所宜痛革者也

