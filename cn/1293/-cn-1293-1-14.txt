○丁如琦词

先曾祖菊圃公，登乾隆癸酉秋榜，官浙之常山县。著诗钞四卷，附词十馀阕，与先高祖逸园公诗草版，均储藏三先伯叔才公家，传之从兄蓉ぎ［方炳］，亦知珍庋。岁庚申，邑为贼陷，从兄殉难，诗版谱牒悉遭焚毁，今存逸园诗草一卷。菊圃公诗词已无存本，仅记春日憩管社山浪淘沙云：“青嶂拥晴沙。几簇人家。眼前桃李艳於霞。知费天工多少力，酿就繁华。烟水望中赊。绕径桑麻。武陵何必更浮槎。长画无个事，看放蜂衙。”题友人渔隐图解令云：“藕花千顷，桃花一棹。又开残、白红蓼。随意风帆，任南北东西都好。计生涯、北中粗了。停桡近浦，收纶斜照。且休论、得鱼多少。换酒归来，拚一觉醉眠忘晓。这襟怀、尽堪娱老。”其馀诗词不能一一追忆，谨录於此，用志永憾。［公讳如琦。］

