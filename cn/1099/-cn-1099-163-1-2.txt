○應詔陳言兵政疏 【 兵政】

臣聞兵戎有國之大事、國之存亡係焉、不可不講也、國初設立一百二十衞置于兩京。三百七十衞列于州縣。所以捍衞生民藩屏　王國也。承平日久。兵政廢弛。今衞所官軍。逃亡者三分之二。存在者又孱弱不堪用地方有事。則募民間驍勇以為用。??山王?年劉賊礦賊生發。橫行中土。搏殺官軍。如同雉兔。卒收功于邊兵與淮海之鹽徒則今日兵之不可用也不亦彰彰矣乎夫衞所之兵。聽其逃亡。竭民膏血。以養無用之兵。又僱兵以為用。則今日兵政之壞何如也。且兵非素養。則不可得其死力。臨時僱募。未免緩不及事又小寇或可支持。忽遇大眾。難矣。况召外兵以靖內寇。豈不啟戎心而貽後患。梟雄之士在艸莽。天下有變將起而舉大事矣。其肯受吾僱募乎。是皆隨時苟且。支持目前之計。非能為　國家深長思也。孔子曰、易窮則變、變則通　本朝以兵得天下。其壞乃至于此。非窮而當變通之時乎。然自古無不敝之法。况兵凶器其易敝也為尤甚。救偏補弊。自古所難。况兵政之弊。其難補救也。為尤甚。如唐府兵。古今稱為良法然□世而巳壞。宰相如張說不能捄。但為一切荷且之法而反以基亂。宋之禁兵。當旹自謂得法然卒以繁費困天下。宰臣如韓琦輩不能捄。王安石之變法。而亦以基亂。兵之易壞而救之難也如此在今日亦豈易言哉。雖然、兵之難而輕變之。固足以基唐宋之亂。兵之難而不變之。亦豈今日長久之。道哉。臣聞致弊必有其端、今之逃亡也有三患。其難用也有四弛。貧困也。侵漁也。遠戍也。此三患也。不揀閱也。失教訓也。用不常也。令不嚴也。此四弛也。何謂三患。一軍數口而仰斗食之糧。出廩虧減。十去二三。他無營運俯仰何資。是曰貧困之患。將率貪暴。橫肆誅求。稱貸准折。不能自立。是曰侵漁之患。遐方遣戍。風土不安骨肉分離。心神飛越。??山王???山王?未至而先思遁。是曰遠戍之患。何謂四弛。此一事必為四弛之本父死子繼。不復揀選。疲癃短少。悉入戍行。是曰揀選之弛。武塲金鼓。虛應故事。兵甲不閑他技自食。是曰教訓之弛。承平既久。士不知兵。遇有征勦。官府輒募民兵以避殺傷之罪。養兵僅如驕子。是曰試用之弛。力戰無賞。退怯無誅。紀律不明。人心懈玩。是曰法令之弛。知三患。達四弛。始可與論兵矣。按宋初制兵法本非良唐兵雖善。然其弊也。在于役繁而地遠。其失策也。在于府兵不復。而張說苟且之法行。今兵法不修。而隨時苟且以備用。何以異于唐哉。是故　祖宗之法。不可以遂廢。衞所之兵。不可以不修也。然欲修之。惟在補其逃亡。汰其老弱。而其法則去三患。振四弛。如斯而巳。其事則有未易言者。按宋人之兵。二十入籍。六十歸田。然闕額招填。人猶畏選。今法父死子繼。人豈樂從。聞國初籍民為兵。有斷指殘目以避其役者。今欲籍民以□缺額。豈不驚擾。臣愚謂莫若將在營訓練民兵。取補闕額。不足則募閒民。或餘丁以足之。亦不必盡勾原額。皆許其六十歸田。不許拘其子孫。願充者聽。又賞賜以致之。則民當有順者。定立選格。略倣太公之選騎士。宋祖之定兵樣。必身材幾尺。挽強弩幾石。負甲幾斤又令兩兩相射。馳驅相擊。其不避者。始為中格。逃亡之兵必入格。方許充補。見在之兵必入格方許存留。削退之兵。別選餘丁或閒民以代之。其籍存而不去。代軍既退。□就正戶。選補不中則別選如前法。遠戍在外而原籍有丁者。令所在官司查改近衞。其揀法亦如前法。月粮之外。時加賞賜。如宋人時支銀鞋薪水之類。務令俯仰有賴。不至困乏。而又月粮嚴虧減之科將率重掊克之罰。教訓之法。必多選武職。或良家子之精于武藝者為師。教以騎射戰陣之法。而因以將每教不過十人待能精熟方許更易。教之務令周遍。略如兵法所謂十人學戰。教成合之百人。百人學戰。教成合之千人者。教既有成。然後操練如常。遇有征勦。悉驅戎行。若互有殺傷。查照正德年間事例。不科主將之罪。其臨陣退縮及在逃者。以軍法從事。若是則三患去。四弛振。在伍皆精壯之兵。然而猶有逃亡及孱弱不堪用者、未之有也、

