傅察　次韵杜无逸西园独坐九绝句

南浦送微波，西山来远绿。

日暮独盘旋，恨然抚孤竹。

傅察

傅察　次韵杜无逸西园独坐九绝句

前辈不可见，古道邈难寻。

何时赤松子，相与归山阴。

傅察

傅察　次韵杜无逸西园独坐九绝句

折腰为五斗，我已愧渊明。

共赴东林约，怅然怀友生。

傅察

傅察　次韵杜无逸西园独坐九绝句

虚斋篆炉烟，兀然得禅寂。

虽有锦绣肠，画饼安可食。

傅察

傅察　次韵杜无逸西园独坐九绝句

亭亭漳底松，干凌雪霜孤。

既无鸾凤翔，鸟雀来喧呼。

傅察

傅察　次韵杜无逸西园独坐九绝句

一世竞荣利，纷若空中花。

蚤作田园计，人生会有涯。

傅察

傅察　次韵杜无逸西园独坐九绝句

身游陎阾间，心在孤云杪。

譬如登泰山，颇觉天下小。

傅察

傅察　次韵杜无逸西园独坐九绝句

外慕亦无已，反身良有馀。

乘流如可游，韫厁岂藏诸。

傅察

傅察　次韵杜无逸西园独坐九绝句

圣德覆天下，欢然万物春。

北窗微笑傲，似是羲皇人。

傅察

