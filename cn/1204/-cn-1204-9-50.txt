◎詹玉清平乐

故宋驸马都尉杨震尝招詹天游饮。酒半，出诸姬侑觞。天游属意名粉儿者，口占浣溪沙，有"不曾真个也消魂"之句。杨遂以粉儿赠之曰；"请天游真个消魂也。"天游又有清平乐云："醉红宿翠。髻乌云坠。管是夜来浑不睡。那更今朝早起。东风满搦腰肢。阶前小立多时。却恨一番新雨，想应湿透鞋儿。"云见一妓诉状立厅下，遂赋此。一云石次仲作。［乐府纪闻］

