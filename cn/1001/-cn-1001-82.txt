岳珂　庚子正月彗见於室有诏求言因上己见有感作三唐律

天象占仁爱，宸心极战克。

图从甘石辨，言并禹汤兴。

有志酬消露，无词赞履冰。

至明昭万里，先原烛西陵。

岳珂

岳珂　庚子正月彗见於室有诏求言因上己见有感作三唐律

美芹野人意，乔木世臣家。

尺璧谅非宝，寸心元不遐。

谁知剑门栈，已建郁军牙。

所恨箫诏远，不堪闻塞笳。

岳珂

岳珂　庚子正月彗见於室有诏求言因上己见有感作三唐律

粮府久半虑，骑官方应占。

天心昭可卜，人事备当严。

一苇江难恃，三巴民已歼。

闭关还早计，璿玉不须觇。

岳珂

