卷二百六


姚崇

崇字元之，陕州硖石人。本名元崇，以与突厥叱利同名，武后时以字行，至开元时，避帝号更名崇。为孝敬挽郎，应下笔成章举，授濮州司仓，五迁夏官郎中，超迁侍郎同凤阁鸾台平章事，寻迁凤阁侍郎。为张易之所谮，斧仆卿，犹同凤阁鸾台三品，出充灵武道大总管。神龙元年，预谋诛张易之兄弟，以功封梁县侯。睿宗立，拜兵部尚书同中书门下三品，进中书令。先天二年改紫微令，进封梁国公，授开府仪同三司，罢知政事，除太子少保，以疾不拜。开元九年薨，年七十二，赠扬州大都督，谥曰文献，十七年重赠太子太保。

