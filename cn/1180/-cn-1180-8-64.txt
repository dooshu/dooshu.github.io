坎下离上


未济：亨；小狐汔济，濡其尾，无攸利。

这卦辞是言未济时能以老成练达之才处之，必得终济的意思。未济是事未成之时，亨是以时至必济的理言。狐是坎象，小狐谓坎居下卦；汔是水涸，指济渡水边，水浅处言也；濡尾言至中间深处，即濡其尾而不能涉之象。故卦名未济者，水火不交，便无同心，六爻失位便乏良谋，事无所济，故为未济。文王系辞说，夫以天运言，未济终有可济之理，故亨。然岂轻于济而得亨哉？必老成持重，敬慎图回者，方可以济。若使少年轻事之人当之，犹如小狐不量水中之浅深，见水边之浅涸，果于必济，及济于水之中，乃濡其尾而不能济矣。如此求济岂得济哉？占者无攸利可知矣。这等，必识浅深之宜，持敬畏之心者，方可以济而亨也。





《彖》曰：“未济，亨”，柔得中也。

这一节是释卦辞六五柔中之善于拨乱为治的意思。孔子说，卦名未济，何以得“亨”哉？盖未济之时非小心谨审，处置得宜者，不能济也。今六五阴居阳位得中，则既不柔弱无为，又不刚猛偾事，未济终于必济，所以亨也。





“小狐汔济”，未出中也；“濡其尾，无攸利”，不续终也。虽不当位，刚柔应也。

这一节是言济事无可轻忽之时，得人无不可济之事。未出中是言未出阴中，不续终是言不能继续而成其终，刚柔应是终有协力出险之功的意思。孔子说，《彖》言“小狐汔济”者，是时事方殷，尚未出险之中，此时正宜竭力维持，谨始图成，以收永济之利，而乃“濡其尾，无攸利”，则始乎圆济卒乎不克济，而不续终也。然则天下事将遂已乎？要在得协济之人耳。卦之六爻虽失其位而谋猷不藏，然刚柔皆应可与同心协力，终有济矣，何至汔济濡尾哉！此柔得中之所以亨也。





《象》曰：火在水上，未济；君子以慎辨物居方。

这《大象》是言人君当慎辨物宜，居之以道，令物咸济的意思。辨物是使物以群分，居方是使方以类聚。孔子说，火在水上，炎者自炎，润者自润；南方火，北方水，物各失其所居，而不相济，故有未济之象。君子以天下未济，则物之倒置易位者，不可不谨慎而明辨之，因器命名，缘分定制；使亲疏贵贱，各得其序；尊卑大小，各安其分；则阳居阳位，阴居阴位；民志定，而天下可保终济矣。





初六，濡其尾，吝。

这一爻是言初六位卑才弱，不能进而济世的意思。凡兽济水必揭其尾，若尾濡则不能济矣。周公系初六爻辞说，初以阴柔居下，当不济之时，是无才无位，而又值难济之时，乃不量其才力而冒险以进，就如那狐涉水而濡其尾，便不能济矣，岂非羞吝之道乎？





《象》曰：“濡其尾”，亦不知极也。

这《小象》是申初六不能量力妄进，而终于不济的意思。极是终。孔子说，争必敬始，而后可以善终。初六濡尾，虽时不可为，亦由不量己之阴柔无才，居下无势，而冒昧以进，是不知其终之不济也。





九二，曳其轮，贞吉。

这一爻是言人臣能安分不妄进的意思。曳轮是不遽进的意思，贞是得济之正道，吉是终得以济的吉。周公系九二爻辞说，当未济之时，柔主所赖者才臣耳。然才臣贞静者少，二以阳刚应五，惟以那恭顺退守为尚，而分毫不敢专成，如曳其轮而不进之象。这等，则得臣道之贞而可成济时之功，故吉。





《象》曰：九二贞吉，中以行正也。

这《小象》是申九二不挟才恃势，而能矫偏归正的意思。中以心言，正以事言。孔子说，二以贞得吉，可谓能行正矣。然岂勉为行哉？由其居柔得中，宅心忠顺，礼义素闲，故能威福不专，行乎为臣之正道也。





六三，未济，征凶，利涉大川。

这一爻是言六三才力不足，必仗人以济的意思。未济谓犹未出坎险也，征是行；利涉大川谓坎变巽，有乘木以渡之象。周公系六三爻辞说，三以阴柔不中正，无经纶之才者，当未济之时，若欲前往以济，鲜不仆矣，故凶。然未济有可济之道，险终有出险之□，但病在独力不能以济。幸上有阳刚之应，若能资其才力以□，将出之险，何涉川之不利哉！





《象》曰：“未济，征凶”，位不当也。

这《小象》是申言独征之失，皆由柔居刚位所致。孔子说，凡乱之转治皆从人为，三如何未济便征凶，由其阴柔而居刚位，所处不当，故得凶也。





九四，贞吉悔亡，震用伐鬼方，三年有赏于大国。

这一爻是言大臣能用力以变化气质之偏的意思。震用是勇，鬼方是克己私，三年是久，有赏是功成的意思。周公系九四爻辞说，以九居四，不正而有悔也，能勉之以贞，则难无不济，心无不惬，吉而悔亡矣，其贞何如？未济之时，祸乱未平，正戮力劻勷之日，是必以刚决作其震发，奋然为国家扬戡定之烈，至于积久以图而小丑顺服，如震用伐鬼方，三年有赏于大国焉。这等，则非贞何以得吉而悔亡乎？





《象》曰：“贞吉悔亡”，志行也。

这《小象》是申九四志在必济，故能守贞以待。志行谓已出险行志也。孔子说，四原志在济时，今能勉而贞，则震奋功深，无不济之悔，而济世之志自行矣。





六五，贞吉，无悔；君子之光，有孚吉。

这一爻是言人君能矫偏归正，则德盛而业光的意思。贞非戒辞，乃六五之所自有者；无悔是自无悔，与悔亡不同；光是渐济的辉光；有孚谓五之虚中也。周公系六五爻辞说，五为文明之主，本体极其虚灵，居中应刚，英贤皆为之辅，虚心以求九二之共济，是能贞吉而无悔者。由是而闇然日章之君子，焕为礼乐文章。故本之于身，则光辉发越，征之于人，则诚意相孚，吉不必言矣。





《象》曰：“君子之光”，其晖吉也。

这《小象》是申六五实德克盈，光辉昭著于天下的意思。晖是日之光言，如日光之盛也。孔子说，六五承乘应皆阳刚，是得文明之助，不但一己之辉光，其功业彪炳，天地将为昭矣，何其晖而吉也！





上九，有孚于饮酒，无咎；濡其首，有孚失是。

这一爻是言上九处可济之时，而又不可恃的意思。周公系上九爻辞说，处未济之极，时当济矣。但上九负刚明之才，又无其位，果何所事哉？惟有孚于五，饮酒宴乐而已，自无侥幸欲速之咎。然谓之有孚于饮酒，正缘人事已尽，所以能自信耳。若自以身处度外，不以正事警心，饮酒而至濡其首，信非所信矣，天下事何由济乎？这等，是圣人教人以不失是为处济之道也。





《象》曰：“饮酒濡首”，亦不知节也。

这《小象》是申上九处济当节的意思。节是有孚中自然的定制。孔子说，饮酒而至濡首者，但知有孚之为是，至于是之所在，自有节制不可过者，亦未尝思量裁度，遂至于失是。这是戒君子当慎终，而后可以保始也。





卷九





