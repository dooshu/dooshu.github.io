○上疏请防秦



苻坚虽聘使相寻，托辅车为谕。然抗均邻敌，势同战国，明其甘于取利，无慕善之心，终不能守信存和，以崇久要也。顷来行人累续，兼师出洛川，夷险要害，具之耳目，观虚实以措奸图，听风尘而伺国隙者，寇之常也。今吴王外奔，为其谋主，伍员之祸，不可不虑，洛阳、并州、壶关诸城，并宜增兵益守，以防未兆。（《晋书·载纪·慕容传》，又《十六国春秋》二十九。）

鞠彭

彭为乐浪太守，後拜大长秋。



