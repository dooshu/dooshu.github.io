○公侯伯等爵及應襲子弟送監讀書疏 【 教世冑】

該兵部咨、該本部題國子監司業兼司經局較書王同祖奏內開、一曰教世冑、臣請自今公侯伯子弟年十八以上者、該部具名上請、送監讀書習禮、本監仍每名選撥友伴監生二名、與之講學相資薰陶規勸每五日一赴監、候諸生立班定、友伴引至堦下恭揖而退、侍立兩傍、以觀揖讓周旋之節、候堂儀畢赴廂授書講習、其有不率教者、憑本監堂上官奏聞區處三年之後。學有成效者。本監奏聞。該部註記。候異時襲封之後若使襲封之後一依該監開列敘用則到監演習不為虛文而可收實用矣有所委任。據以甄別賢否等因奉　聖旨該部知道、該本部查照節年事例、議擬覆題、勳臣之家。子孫得以承襲爵祿。或遇蒙任使。管理軍務。責任匪輕。書曰、若生子罔不在厥初生。言立教之不可不早也。况公侯伯子弟。出自膏粱。素養富貴。易生驕惰。苟非預養而善教之。欲望其能不變于習而成其德也難矣。我　國家慎重典禮。凡將官子弟。年幼者送監讀書。見諸洪武五年。成化弘治年間。節經舉行　皇上嘉靖元等年、又因該部建白、申明前例、題請凡公侯伯等爵、無分巳襲未襲、巳任未任、年三十以下、十四以上、通行查出開送本部、轉送國子監行祭酒司業、將大學語孟諸書相兼點授、令其在家講讀、仍每十日赴營觀操等因、嘉靖八年十二月二十二日題奏　聖旨、巳經通行去後、今本官奏要疏名上請、送監備諸勸典、無中修明禮教至意、相應議處、合候命下、將見在公侯伯等爵、及應襲子弟、年十四以上三十以下未任者、通行查出備具年甲籍貫、徑自開送禮部類具姓名上請、分送兩京國子監、照依嘉靖八年題准教法、分撥習禮肄業等因、題奉　聖旨、咨部送司、隨准後軍都督府手本、開送襄城伯李應臣等前來、案呈到部、理合疏名上請、伏候命下、本部將各爵具劄送國子監肄業、行令本監堂上官、查照嘉靖八年、題准事例教習務俾學有成效、庶文武兼濟、他日可備干城之用、而不墜其先世閥閱之風矣

