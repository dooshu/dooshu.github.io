【白马篇】

千里生冀北。玉鞘黄金勒。散蹄去无己。摇头意相得。豪气发西山。雄风擅东国。飞□出秦陇。长驱绕岷□。承谟若有神。禀算良不惑。（文苑作忒。是。）氵节汨（文苑作泊。）河水黄。参差嶂云黑。安能（文苑作得。注云。一作能。）对儿女。垂帷弄毫墨。兼弱不称雄。後得方为特。此心（文苑作至思。注云。一作此心。乐府作主恩。）亦何已。君恩良未塞。不许跨天山。何由报皇德。（○文苑英华二百九。《乐府诗集》六十三。《诗纪》七十八。）

