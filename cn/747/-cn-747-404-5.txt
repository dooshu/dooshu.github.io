○对祭星判

〈甲祭，司人沃盥执烛，而献人数未便陈玉彻奠。监祀纠其失仪。甲云：来岁美恶，岂玉能知？〉

惟天生人，罔不克，所以陈玉帛，奉粢盛。启蛰而郊，方祈岁稔，献羔而祀，用叶时和。甲也有司，名参主祭，肃恒厥德，明恕而行，既沃盥以告虔，爰执烛崦祗事。《箫韶》始奏，谓丹凤之来仪；奠献乖方，实爽鸠之是问，礼亏陈玉，祭则彻悬，虽以岁美为辞，其如失礼贻谴，在祀之礼谁其舍诸？

屈突滑

滑，天宝时擢书判拔萃科。

