李流谦　遣兴示彦博

信脚随藤杖，穿林复过桥。

聊休读书眼，小纵坐禅腰。

老木成阴遍，枯泉赴汲遥。

龙孙吾手种，先我到云霄。

李流谦

李流谦　遣兴示彦博

尊酒谁相劝，诗篇子可酬。

临汉惊老大，倚杖笑穷愁。

雨足鸠初歇，风狂蝶未休。

化工专一气，挽首听沉浮。

李流谦

李流谦　遣兴示彦博

可人子陈子，乃祖定元龙。

一寸悠悠梗，千章落落松。

暗投初未择，狂吠竟谁容。

坚垒自衔璧，饥师不足攻。

李流谦

