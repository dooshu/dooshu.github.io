【十索四首】

〖乐苑曰：十索。羽调曲也。〗

裙裁孔雀罗。红绿相参对。映以蛟龙锦。分明奇可爱。粗细君自知。从郎索衣带。（○《乐府诗集》七十九。《诗纪》百二十八。）

为性爱风光。偏憎良夜促。曼眼腕中娇。相看无厌足。欢情不耐眠。从郎索花烛。（○同上）

君言花胜人。人今去花近。寄语落花风。莫吹花落尽。欲作胜花妆。从郎索红粉。（○同上）

二八好容颜。非意得相关。逢桑欲采折。寻枝倒懒攀。欲呈纤纤手。从郎索指环。（○同上）

