◇为梁武帝集坟籍令

令，近灾起柏梁，遂延渠阁，青编素简，一同煨烬，缃囊纟延帙，荡然无馀，故以痛深秦末，悲甚汉季，求之天道，昭然有徵，岂不以昏嗣作孽，礼乐崩坏？及圣人有作，更俟兹辰，今虽百度草创，日不暇给，而下车所务，非此孰先？便宜选陈农之才，采河间之阙，怀铅握素，汗简杀青，依秘阁旧录，速加缮写，便施行。（《文馆词林》。）

