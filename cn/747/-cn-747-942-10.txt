○皇帝本命醮词

太上无极大道元元老君、五老上帝、天地水三官、天曹四司君、北斗七星君、高上玉皇元卿大帝、岳渎地府甲子众神：伏以二气裁形，五行构象，禀大道生成之德，荷元和亭育之恩。至於命兴衰，禄祚丰薄，立身罪福，行运吉凶，上自天司，旁兹本命，主张考校，巨细无遗。某夙荷洪休，仰承元泽，继天立极，应运抚时。惭德教之未孚，虑赏刑之或失，扌盾怀增惧，驭朽兢忧，惟仗神功，以康黎献。是用冥心宣室，稽首灵坛，冀道力以潜资，伫灵真而幽赞，俾五兵偃戢，百滋丰，中外和宁，生灵舒泰。誓倾修奉，用副元慈。不任虔祝之至。谨词。

