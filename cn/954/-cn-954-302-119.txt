陈造　次韵寄汪教授二首

友贤端许写中怀，千丈孤标十倍才。

黄绢旧知儒业富，黑头宁受岁华催。

笔囊小却司盘诰，鼎实终期荐傅梅。

指日元侯矕龙衮，未容文学久低回。

陈造

陈造　次韵寄汪教授二首

客路何人起病怀，论交今得谪仙才。

每当玉麈玄谭胜，不问铜壶漏箭催。

鲁泮旧常烹瓠叶，广平聊复赋江梅。

揆予傥可陪英轨，莫向诗筒靳往回。

陈造

