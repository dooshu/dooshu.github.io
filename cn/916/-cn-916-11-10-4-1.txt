【游故苑诗】

〖《诗纪》云。禅藻集误作何偃。〗

龙田留故苑。汾水结馀波。怅望伤游目。辛酸思绪多。凉飚（续高僧传作烟。《初学记》作寒烟。万花谷同。）惨高树。浓（《初学记》作浓。万花谷同。）露变轻萝。泽葵犹带井。（《初学记》作荇。万花谷作草。）池竹尚（续高僧传作下。《诗纪》云。一作下。）侵荷。秋风徒自急。无复白云歌。（○《初学记》二十四。续高僧传昙瑗传。万花谷後二十五作释洪偃诗。《诗纪》百七。）

