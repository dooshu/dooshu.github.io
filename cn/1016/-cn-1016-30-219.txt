杨公远　夜坐二首

门外霜风猎猎声，拥炉坐对一灯明。

閒思浮世古今事，倦听荒城长短更。

满榻诗书终有味，半生名利竟无成。

从人笑三我冠别，虽不趋时却自清。

杨公远

杨公远　夜坐二首

相伴青灯坐矮窗，老来计拙负年光。

画灰有句羞才短，就枕无眠畏夜长。

世路难跻缘峻巑，人情易见为炎凉。

知心却藉风和月，时度梅花一线香。

杨公远

