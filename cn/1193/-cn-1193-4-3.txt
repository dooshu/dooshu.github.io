先生墓铭　　　　　　　　　蒲宗孟

吾尝谓茂叔为贫而仕仕而有所为亦大槩畧见于人人亦颇知之然至其孤风远操寓怀于尘埃之外常有髙栖遐遁之意则世人未必尽知之也于其死吾深悲焉故想像君之平生而写其所好以寄之铭云庐山之月兮暮而明湓浦之风兮朝而清翁飘飘兮何所琴悄寂兮无声杳乎欲诉而奚问浩乎欲忘而难平山颠水涯兮生既不得以自足死而塟乎其间兮又安知其不为清风白月往来于深林幽谷皎皎而冷冷也形骸兮归此适所愿兮攸安攸宁

