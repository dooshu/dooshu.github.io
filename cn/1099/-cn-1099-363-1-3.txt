○逋民盡數歸順疏 【 逋民善後】

題為逋民負固日久、仰布　天恩、盡數止?帚順、海島悉平、永拔兩鎮禍本事、為照天下之患、養成者、甚于激成、平患之方、既亂者難于未亂、流寇之始不過如是若尔時撫按留心緝捕郡縣加意招來何至釀成大亂今島民潛住巳非一日、節年為害、尤非一端、始本負罪以迯生、後敢負險以怙勢、每糾眾駕船。潛赴登萊行刼。彼中奸民乘機為盜。莫可究詰。一害也。兩鎮逃軍逃民、殺人亡命之徒、利其逓送、趨為淵樷、二害也、沿海居民、捕魚為生、多被搶兌?攵、甚至沉其人于海、而敓船以止?帚、不敢赴官司告訴、三害也、朝鮮相去甚近、每刼其財物馬匹、公然赴州縣變賣、不敢緝捕、四害也、迯軍半渡中流、盡奪行資而沉之海、在遼以逃伍行原籍清勾、在原籍不知生死、五害也、先議起發。未有一人敢至其地。敢交一言者。此起發之說。不可行也。後議兩鎮發兵夾勦。但彼以逸居島內、我以勞趨海中、計島三十餘處非官兵萬餘不克。非巨艦數百不濟。工費之多。粮餉之耗。固不可勝紀。即舟師近島。彼豈肯束手就縛。且此輩習於潮汛。鑿舟焚舟之事。慣習巳久。我軍一挫。官船官兵俱止?帚覆沒。即使力能盡勦。但叛逆未甚。而玉石俱焚。上虧　朝廷好生之德。下傷數千無辜之命。此夾勦之說。不可行也。又謂止宜嚴加廵邏、來則防捕、去則勿追、不必與較、然各島物產甚多、贍養極便、今盤住未久、處置巳難、若年復一年。轉相依附。雄長一出。號召為亂。邇來羣盜號數十萬延蔓十餘年卒無大狡猾者出而主之真　聖朝之福也如御史周詠所言、浙直滔天之患、安保必無、况　聖明在上、威如雷霆、而使逋逃有眾、南不屬之山東、北不屬之遼鎮、可乎、但此輩盤據海洋。年深人眾。治之過急。是促之使亂也。付之不問。是縱之為亂也。待其大亂而圖之。其難有百倍于今日者矣。故揣時度勢。必使盡數招回。方得永無後患。但其往撫也宣諭失機。則褻威而辱命。風帆不穩。則覆眾而喪生。因選差都司蘇承勛、入島招諭、及行苑馬寺卿朱奎、今代事僉事賀溱、廵察海道副使楊家相備倭都司姚天與、協力催督今不出數月、盡數招回、凡房屋井竈、及碾磨居食、所需之物、俱蕩平無存、不加一刅、消數千里根據之憂、不戮一人、平數十年癰腫之患、伏乞勑下兵部查議、將各官分別陞賞以勸有功、再照患每積小成大、謀當謹始慮終、登萊沿海諸島、舊有州縣奸民。始利遼人交易。繼留遼人潛居。一人勾引數人。一島蔓延數島。兩地官司。容隱推諉。坐視因循。養成厲階。幾致大亂。今雖蕩平。若責成不專。禁緝不密。恐日復一日。又蹈前轍。臣等反覆思善後之計。其議有四、一曰專責成查得登州都司、今改都司、金州守備、原為備倭防海而設。近倭寇絕跡。而島民初平。似應不妨原務。悉令管轄諸島。每當三月六月九月約日登舟。量帶兵卒。徧詣各島搜捕一次。每月委官搜捕一次。如有一人一家。在島潛住。即擒拿到官。照謀叛未行。擬以重罪。如敢拒捕。許官兵登旹殺死勿論。如登萊人先在島勾引。?坐登州都司。遼東人逃至島潛住。?坐金州都司。仍將此項入　勑書以便遵守。其遼東苑馬寺卿山東廵察海道副使、亦要時時稽攷、各島有無居人。分別功罪。歲終呈報兩鎮撫按。以憑舉劾。庶各官不敢推諉。而島民不敢逃匿。一曰嚴防守。金復兩衞。地皆瀕海。如石城廣鹿長山諸島。皆衞所額地。去山??遠者二十里、近者不十里、見有軍餘住種、納辦粮差、衞所官亦不時赴島催徵、與登萊遠島、不受官法者不同、除將島民安插、各衞城堡外、內有男婦、不及一千、原係前項島內、舊有田產親族者、若一槩勒令登岸。恐居食俱無。相將就斃。合無將前三島、各建公館一所、移本衞官一員在內專住。如守堡官之例。編島內舊軍為保首。以新來者附之。凡徵粮納差。俱屬本官鈐束。本官俱聽金州都司節制。但有?犯及謀逃別島者。拿送苑馬寺擬罪。以絕再逃之望。一曰加存恤、島民初歸、擕老扶幼、家口眾多、貧病相仍、極可憐憫、臣巳行于金州倉庫、照人口多寡大小、量給銀粮、又將原遺房田、許其取贖、近雖相安、但各衞補軍幫軍、買馬養馬之費、俱照例照丁出銀此輩初到。居產且無。安能辦納。又畏衞官追究巳往罪過。疑畏靡定。合無先給印帖准免以後雜。差十年。其巳往罪犯。不分輕重。遵奉隆慶六年　詔書。悉與宥免。以廣　朝廷浩蕩之恩。以慰各丁生還之願。一曰編船隻。查得　國初山東俱以本色餉遼。故通舟楫。今山東本色既不可卒復、則海運之說。必不可行。若兩處私船不禁。是仍開逓送之途也。合無將海岸民船。每隻不過盈丈。每口不過三隻令其搬運米薪。捕採魚蝦。仍編立字號。籍名在官。旦夕聽島官查點。見今私船。大者給與官銀。改為官船。別為印記。聯繫海岸。專管看守、以備公差廵島之用。小者照前留數隻。其餘悉行劈毀。如有不行告官。太祖有寸板不許下海之制私造船隻者。賣者買者枷示本地。原船入官。其餘歸併渡口、申嚴譏察、設立保甲、禁革科歛、撥給荒田、復修墩堠、及未盡事宜、臣等見今應行者行、應禁者禁、不敢縷縷條陳、以上凟　天聽、至建都司衙門於登州。見奉欽依議有次第。但今島民巳歸。似應停止。以省勞費。併乞　勑下兵部、通行酌議題覆行、

