◇遗尚书令杨遵彦书荐李德林

燕赵固多奇土，此言诚不为谬。今岁所贡秀才李德林者，文章学识，固不待言，观其风神器宇，终为栋梁之用。至如经国大体，是贾生、晁错之俦，雕虫小枝，殆相如、子云之辈，今虽唐、虞君臣，俊盈朝，然修大厦者，岂厌夫良材之积也。吾尝见孔文举《荐祢衡表》云：「洪水横流，帝思俾」。以正平比夫大禹，常谓拟谕非伦。今以德林言之，便觉前言非大。（《隋书·李德林传》）

