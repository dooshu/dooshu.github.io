连久道


久道，已见“全”。中兴以来绝妙词选卷十有小传。

水调歌头

游洞霄赋

雨后烟景绿，春水涨桃长。系舟溪上、笋舆十里踏平沙。路转峰回，好处无数，青荧玉树，缥缈羽人家。楼观倚空碧，水竹湛清华。

纵幽寻，飞蜡屐，上苍霞。古仙何在，空馀金灶委岩洼。它日傥然归老，乞取一庵云卧，随分了生涯。底用更辛苦，九转炼黄芽。







