○查全书

全书者、州邑钱粮丁口之数、以及起解存留支给各款、俱备载之者也、天下全书、悉达户部、 【如十年大造、丁口有增减或遇灾荒、田赋有蠲除、俱照本年由单改刊解部、○今由单停刊、】 掣签后、须觅来查阅则钱粮之多寡轻重。地方之大小肥瘠。可一览而知。又前任官、如升迁、则钱粮盗案、无有未完、如参处离任、则钱粮诸案多有不清便为接管之累须于吏部查其出缺缘由于户部查其任内历年钱粮完欠及本年应征项下起解完欠若干庶知其头绪、以便预为筹昼 【发谕单时、内开全书并须知、令头批接役赍来投逓、】

