○與胡梅林三 【 禦倭】

灘山滸山有賊係浙直諸　會哨所在、而李希賢孤軍獨、往餘皆坐觀、不相為援、及烏沙門洋山一帶有賊定海兵船亦互相觀望待其登岸、噬臍何及、盖守港將官。全然不以會哨會剿為意。賊迫近烏。機會可乘。輒以風潮不便為解。縱之登岸。陸地失事。則又罪坐陸戰官兵。彼亦不與其責。　明旨近例所謂邀之于海。徒為空言。不得巳而陸戰在我為舍易圖難在賊得護其所短而用其所長兵家之忌。我則犯之。然則倭賊何時可乎。公亦何時可息肩也。承公指教、不自量力、謹往吳淞督戰一番、若賊仍在灘滸洋山之間諸將官仍守舊套、不肯會哨會剿、僕止有以身先之而巳浙西江南陸戰之兵。俱無足恃、僕所親見成敗只在海剿一著賊一上岸。必然復如往年之事矣

