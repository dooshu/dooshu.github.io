江上翁

朝逢江上翁凿船沉水底问君何为尔双泪落江水一生事舟楫八口相依倚妻儿死冻饿官家有驱使十月达黄河惊飈西北起举檝成坚氷严寒堕手指甫归复见捉连樯守江涘愚者怒焚舟延烧不可弭本为逋逃计翻葬鱼腹里此业能陷人沉之祸则已栖乌惜其巢毁巢逝安止请翁勿复陈吾亦掩双耳

