皇甫氏苦节诗

皇甫为旌阳王善安妇年二十举一子夫坐事枉死命速嫁以存孤泣对曰迟我十五年俟孤立而报君地下或夺之急断指血淋漓十五年後卒如其言死

呜呼古烈女怀霜心所安苟活义不忍求死良独难凛冬盛杀气兰蕙无雕残孤根既已植衔哀摧肺肝死诀言在耳念彼泉下单乌啼爱长夜宁知天风寒

