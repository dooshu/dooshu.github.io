○欽奉聖諭禦邊疏 【 禦邊】

案照先准兵部咨、該本部議題、節奉聖旨、這禦邊事宜、你每既會官議處停當、係干總督衙門的、便行與他著實舉行、其餘都依擬行、內外諸司、各要仰體朝廷軫念邊民防禦虜患至意、務責實効、不許效尤往昔、稽時悞事、備咨到臣、查得咨文內開仍行薊州都御史侯綸、將居庸白羊密雲黃花鎮一帶邊務、除見議增兵易將設險外、未盡事宜、仍要作速具奏等因、臣會同鎮守總兵官祝雄廵按直隸監察御史郝銘議得居庸白羊密雲黃花鎮一帶地方、環衛陵寢、拱護京師、密邇宣府、寔為肘腋重地、累歲北虜侵犯內地、其防禦之方、誠不可不為之密也、且臣等所屬馬蘭谷太平寨燕河營等處。與密雲接境。朵顏三衛夷人住牧邊外。止有一牆之隔。昔年大舉侵入、殺死縣官、去歲七月、驗放夷人進貢者。止該三百。而隨來乞討塩米者不下千餘。適報北虜入寇。察其情狀。似有幸禍之意。臣等雖嘗區處錢粮、從宜撫待、然狼子野心、譎詐多端、陽順陰逆、難以測度、誠恐北虜驕肆、有時西犯、近夷聞知、乘隙東侵、腹背受敵、不無顧彼失此、貽患匪細、而兵力粮餉、器械之用、防範處置、亦不可不備也、備東夷。正所□備北虜也。臣等謹遵奉欽依、晝夜籌慮、將未盡事宜、逐一查議開具冐昧陳請、伏望敕下該部從長議處、早賜施行、

計開

一本鎮原無設有遊兵、後因建昌營鎮守內臣裁革、遺下營城官軍、議設守備一員管理、因事權不重、又改為遊擊、以備本鎮往來應援、然所管官軍、不滿三千、馬亦不及軍數、先年亦無徵調、去歲北虜聲息緊急、方行議調西征、彼時遊擊毛紹忠、查得見在官軍止有一千七百有零、除大水谷按伏五百員名、河流口按伏二百員名、實在只有一千之數、以故不能起行、備呈去任徐都御史。將密雲馬蘭太平燕河四路官軍、并馬各挑選凑補三千之數、領去西征、各路所守關營隘口。星羅棊布。遂使防守稀疏。所幸夷人不來侵犯。得以苟免罪戾。若使有警、則應援不及、難保無虞、近據大喜峰口守備龐學書、及各提調等官、報稱朵顏三衛夷人、多在邊外住牧、日逐臨關、或乞討塩米、或說稱把兒都、已與黃毛達子結親三年、要領來関上求討東西等語、臣等切詳夷情狡猾中藏挾制、固未可盡信、然我之自治、豈可不嚴、臣等已嘗嚴行、各該參將提調等官、將見在官軍揀選精壯。號稱尖兒手、給與馬匹、責令設法操演、各防侵犯、倘遇賊情重大、如往歲突入、聲東擊西、非有調遣策應之兵、何以威震外夷、臣嘗具奏量留本處遊兵。草茂之時。移住密雲、以防虜衝。令該部取名路遊兵。本鎮已不在調遣之內矣。伏望敕下兵部查議、馬上差人催促新任遊擊將軍程棋作速赴任、務將本營見在軍士、逐一點選、除老弱不堪者、令其守城外、其餘精壯者、盡行選出、果有不足、仍於各路步軍內挑選、通行凑補、務足三千之數、查臣原奏、令其及時前去密雲住劄、若北虜消息稍緩、各路有警、亦聽調遣策應、及查馬匹、亦因西征倒死、兌給數多、原選各路、亦各止?帚營、合無斟酌見在堪以騎征者存留外、其有老弱不堪、俱兗與各路軍人領養防禦、仍於附近薊州玉田豐潤遵化等州縣寄養馬。或永平府近議應賣種馬。兌給臕壯一千匹。專與遊兵騎操。庶緩急有濟、邊防可保無虞矣

一查得本鎮近邊衛所、每年軍三民七、出辦料銀、成造軍器寄庫、專給邊軍領用、除嘉靖二十年以前、軍器拖欠未造、及侵欺料價等項、臣等另行委官查明逭究外、其嘉靖二十一年起至二十五年止、軍器料銀、該工部咨取解京、俱經通行去後、續據各衛所申稱、原造軍器、乃係給邊之用、今若徵解銀兩、遇有警報、邊軍告領、將何取給、已該臣將遵化等衛、欲行存留料價、照舊成造緣由、移咨工部外、為照本鎮守邊軍士、披執盔甲器械、中間給領年久、損壞數多、即今邊方報稱前項軍器、不可有缺、乞敕工部查議、合無將嘉靖二十一年起、至二十五年止、料價銀兩、不必解京、仍舊存留各衛、嚴立限期成造、以備應用、但二十二年、分成造過期、見今軍士告討、若候造完領給不無緩不濟事、仍乞查發在京庫貯堪用盔甲鎗刀弓矢等項、約得一萬副、先行解發前來、聽臣等查給各守邊官軍領用、以濟一時之急、以後照舊各衛成造給領、及查火器火藥、該工部每三年一次查發前來、分布各該關營收候聽用、近因邊報緊急省令將原發神鎗佛郎機、常時依法操演、但用過火藥數多。雖欲嚴行製造。緣本鎮不產硝黃。又恐造不如法。亦乞查發數千斤。分散各路。庶緩急有備、軍威自壯矣

一本鎮四路、各該關營寨堡、共二百五十餘處、原設提調管操、并墩臺夜不收隊伍等官共計一千三十餘員。俱於各該衛所選用。其間有離邊一二百里者。應支俸粮。俱在各衛所造冊関支。每月米一石。上半年支與本色。下半年俱是折色富者猶之可也。貧者所関俸粮一石。上或父母。下或妻子養贍尚不足用。豈能分送遠寨。供給邊官。所以各官到邊。無所用度不免科剋軍士。雖常嚴加禁約。而犯者接踵。具告到官、中間或索要銀一二分者有之、米二三升者有之行拘責問、據法難容、但原其情苦、似亦可憫况人一日不食。則疲餒無力。又豈能披堅執銳。以作勇敢之狀。以犯敵人之鋒乎。夫食無處。將見弊端益生、邊軍益困、軍氣不揚、軍威不振、亦未必不由於此也、乞敕戶部查議、合無將前項守邊官員、除月粮一石。欲卹邊軍先卹衛官庶貪刻之風少息仍於各衛所內関支外。其在邊提調管操者。查照各邊行粮事例。每員日量給米三升。守関寨墩臺管夜不收管隊者。每員日給米一升五合。總計支三升者不過七十餘員。俱附造守邊軍士冊內関支。備行薊州密雲管粮官會計給領。然尚有奸貪之弊。盡法處置。彼又何詞。如此則邊軍有助廉之資。而軍士免剝削之害矣。

一查得先該臣奏禦虜之要。在於遠探。襲勤瞭望。則烽堠不爽。傳報及時。預知地里之險易。賊勢之眾寡出入之遠近。相機調度。或設伏。或迎戰。或固守。庶不失其機宜。而可以制敵也。本鎮一帶邊関。朵顏等衛夷人。常貢之外。不時扣関。求討塩米。絡繹不絕。譎詐難測。欲令便出兵馬敵阻。然彼款曲輸情。義當撫處若一有不備。輒肆侵犯。搶擄人畜。是以臣晝夜思惟不遑寧處、每嚴行各路參遊等官、將各該墩軍。今上巳巳建酋之入以墩軍减汰守望不敷所致務要著令在墩守瞭。及夜不收不時出関?探。地方僅保無虞。但夜不收月粮之外。每月加米二斗。惟墩軍辛苦百倍。實亦不减於夜不收而其月粮。止與操軍相同則是勞逸不分。惠澤罔均。而欲出力効死。退無怨言。不肯逃避。不可得也。臣訪聞各邊墩軍月粮不等。俱加益於常操之軍。今本鎮大約會計四路墩軍。共八千餘名。合無照依夜不收事例每名月加米二斗。每年該米一萬九千三百餘石。臣非不知歲計有常。不可加益。然偏苦之軍。本色止得半年之給若非足其衣食無以悅服其心鼓舞其氣。偷惰苟安。瞭望日廢邊防日壞事不本于人情徒以空言嚴刑驅使之誰肯信從之哉。萬一虜賊長驅、地方失事、守邊之臣固難辭責、雖加以重典。計亦晚矣。如蒙伏望　皇上憫念墩軍窮苦邊防切務、乞敕該部從長議處、或歲發引塩四五萬或於山東河南漕運薊州粮內量增二萬石、庶各軍有所仰給、而守瞭可以責成窮邊卒伍、必當感恩効死矣、

張給諫奏疏（疏）

張東壺

