陈与义　与夏致宏孙信道张巨山同集涧边以散发岩岫为韵赋四小诗

哦诗谷虚响，散发下岩半。

披丛涧影摇，集鸟纷然散。

陈与义

陈与义　与夏致宏孙信道张巨山同集涧边以散发岩岫为韵赋四小诗

乱石披浅流，水纹如绀发。

驰晖忽西没，林光相映发。

陈与义

陈与义　与夏致宏孙信道张巨山同集涧边以散发岩岫为韵赋四小诗

举头山围天，濯足树映潭。

山中记今日，四士集空岩。

陈与义

陈与义　与夏致宏孙信道张巨山同集涧边以散发岩岫为韵赋四小诗

张子卧石榻，夏子理泉窦。

孙子独不言，搘颐数烟岫。







卷40

陈与义

