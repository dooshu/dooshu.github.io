邵雍　治乱吟五首

乱多于治，害多于利。

悲多于喜，恶多于美。

一阴一阳，奈何如此。

邵雍

邵雍　治乱吟五首

中原一片闲田地，曾示三皇与五帝。

三皇五帝子孙多，或贱或贫或富贵。

邵雍

邵雍　治乱吟五首

精义入神以致用，利用出入之谓神。

神无方而易无体，藏诸用而显诸仁。

邵雍

邵雍　治乱吟五首

火能胜水，火不胜水，

其火遂灭。水能从火，

水不从火，其水不熟。

夫能制妻，夫不制妻，

其妻遂绝。妻能从夫，

妻不从夫，其妻必孽。

邵雍

邵雍　治乱吟五首

天能生而不能养，地能养而不能生。

火能烹而不能沃，水能沃而不能烹。

天地尚犹无全功，水火何由有全能。

得用二者交相养，反为二者交相凌。

邵雍

