◇与宋玉山元思书

驱马金张之馆，飞盖许史之庐。习匡鼎之说《诗》，骋俗云之雕篆。宾徒波涌，舆轮靡息。当是时也，乐可言哉！然静思夫君，愀焉轸叹。何则？方凿圆枘，Θ钅吾难从；翔鸟游鱼，蹉檐不狎。是以贾生怀琬琰而挫翮，冯子握而铩羽。天诞英逸，独擅民秀。心贞筠箭，德润璋。信人□□水镜，一性之范。而荆南雅曲，高音鲜和，河西名骥，灭没谁赏？故若先生者，进有三难，退有三乐。窃观先生，未能鸿翔鸾起，腾霞跻汉，将由囿空桑麻，田无负郭。俯眉翕肩，以斯故尔。今贤弟宾从，抗鳞奋翼，或衣绣江塘，或鸣驺洛渚。连骑方驱，击锺乃食。萼跗若是，吾子复何忧哉，唯当纂两仲之微迹，袭二疏之风流。生与渔父同僖，死葬要离墓侧。金石可碎，声华无寂。斯道坦坦，先生幸其勖与。（《艺文类聚》三十七）

