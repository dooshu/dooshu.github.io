◇戎昭将军刘显墓铭

繁弱挺质，空桑吐声；分器见重，播乐传名。谁其均之？美有髦士。礼著幼年，业明壮齿；厌饫典、坟，研精名理。一见弗忘，过目则记。若访贾逵，如问伯始。颖脱斯出，学优而仕。议狱既佐，芸兰乃握。搏凤池水，椎羊太学。内参禁中，外相藩岳。斜光巳迫，殒彼西浮。百川到海，还逐东流。营营返魄，泛泛虚舟。白马向郊，丹旒背巩。野埃兴伏，山云轻重。吕掩书坟，扬归玄冢。尔其戒行，途穷士垄。弱葛方施，丛柯日拱；遂柳荑春，禽寒敛《毛隼》。长空常暗，阴泉独涌；彼故茔，流芬相踵。

