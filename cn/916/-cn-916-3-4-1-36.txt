【寡妇诗】

友人阮元瑜早亡。伤其妻（《类聚》妻下有子字。）孤寡。为作此诗。霜露纷兮交下。木叶洛兮凄凄。（《类聚》作萋萋。）候雁叫兮云中。归燕翩兮徘徊。妾心感兮惆怅。白日急兮西颓。守长夜兮思君。（《诗纪》云。一作君思。）魂一夕兮九乖。怅延伫兮仰视。星月随兮天回。徒引领兮入房。窍自怜兮孤栖。愿从君兮终没。愁何可兮久怀。（○《类聚》三十四。《诗纪》十二。）

