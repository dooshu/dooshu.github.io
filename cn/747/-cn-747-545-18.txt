○轩辕黄帝铸鼎原碑铭（并序）

惟天为大，惟帝尧则之；惟道为大，惟黄帝得之。《南华经》曰：“道神鬼神帝，生天生地。”黄帝守一气，衍三坟，以治人之性命，乃铸鼎兹原，鼎成上升。得神帝之道，原有为谷之变，铭纪铸鼎之神。铭曰：

道（阙一字）神帝，帝在子人。大哉上古，轩辕为君。化人以道，铸鼎自神。汉武秦皇，仙冀徒勤。去道日远，失德及仁。恭惟我唐，元德为邻。方始昌运，皇天所亲，唐兴兹原，名常鼎新。

