陆游　二爱

结屋不袤丈，著身还有余；

破壁作小窗，亦足陈吾书。

无酒当饮水，无肉当饭蔬。

知止乃不殆，此语良非虚。

古人造道处，正自无绝殊。

愿君勿它求，且复爱吾庐。

陆游

陆游　二爱

门外秋水深，日日集鸥鹭；

是岂相与期，正以同类故。

残年过七十，朋旧半丘墓。

非吾济世心，叹息莫予助。

人生非金石，去日如脱兔。

三复东野诗，独立悲岁暮。

陆游

