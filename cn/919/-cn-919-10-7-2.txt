解毒丸

治误食毒草，并百物毒。救人于必死。

板蓝根（四两，干者，净洗，日干） 贯众（一两，锉，去土） 青黛（研） 甘草（生，各一两）上为末，蜜丸，梧子大，以青黛别为衣。如稍觉精神恍惚，恶心，即是误中诸毒，急取药十五丸，烂嚼，用新汲水送下即解。此方传得异人京师陈道士。用水浸炊饼为丸，尤妙。

如常服，可三五丸，大解暑毒。

凡中毒，嚼生黑豆不腥，嚼白矾味甘者，皆中毒无疑。

凡例

