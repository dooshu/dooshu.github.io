【十样锦】


（宋）中散大夫之美称，享有国史立传等十种特权，故有此称。宋徐守惇《南窗纪谈》：“中散大夫，十样锦。中散大夫，昔之大卿监也，旧说谓之‘十样锦’。受命之初，不俟赦恩，便许封赠父母一次，一也；妻封郡君、令人，二也；不隔郊奏荐，三也；奏子为职官，今为从事郎，四也；乘马许行驰道，五也；马鞍上施紫丝座，六也；马前执破木板，七也；宴殿用金器，且朵殿上，八也；身后许上遗表，九也；国史立传，十也。”（《古今合璧事类备要·后集》卷六二《文阶》转引）





