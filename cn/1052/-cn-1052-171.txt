无名氏　和别驾萧世范赠玉岩诗四首

莫守阵编学蠹鱼，筌蹄真似古人书。

利名沧海浮沤聚，身世乾坤逆旅居。

懒向明庭阵一得，还留故馆积三馀。

尘埃满足崎岖地，羡子抟风上日车。

无名氏

无名氏　和别驾萧世范赠玉岩诗四首

折腰五斗信非天，荐祢徒劳一鹗书。

渊底纵鳞夸水泳，林间宿鸟乐巢居。

心随俯仰缘无慊，身任行藏自有馀。

试问通衢何处是，圣门无限指南车。

无名氏

无名氏　和别驾萧世范赠玉岩诗四首

堪笑先生四壁无，寒窗剩有五车书。

一童只许长须伴，半世长同双影居。

白屋不嫌藜藿少，朱门却厌稻梁馀。

枕流漱石多佳趣，不羡人间驷马车。

无名氏

无名氏　和别驾萧世范赠玉岩诗四首

富贵须论命有无，谋身只是半行书，

饥肠不羡千钟粟，广厦何如一亩居。

世路茫茫终偃蹇，生涯处处是赢馀。

萧条此道谁为助，掩卷时过长者居。

无名氏

