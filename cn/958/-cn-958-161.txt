文同　和子山种花

风流从事季长家，绕遍官居种尽花。

应为清才无比敌，拟将文彩竞春华。

文同

文同　和子山种花

碾薄{左禾右弋}圆粉色匀，一枝寒艳恼青春。

晓来带雨四厢下，恰似蓬莱见太真。

文同

文同　和子山种花

曾宴琼林烂熳红，宝津楼下看春风。

今朝忽向君家见，犹忆当年醉眼中。

文同

文同　和子山种花

几树山樱曲槛前，花开如火叶如烟。

待将短句夸形似，已被休文道欲燃。

文同

文同　和子山种花

新自泾州趁雨移，便开繁萼拥芳枝。

红霞照地清香起，似到玄都观里时。

文同

