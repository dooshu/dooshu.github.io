夏竦　奉和御製读前汉书

酂侯依日月，天驻叙隆昌。

迈德大三杰，观时定九章。

过因王尉辩，功赖鄂君扬。

终以同心美，清宁赞后王。

夏竦

夏竦　奉和御製读前汉书

子房天授汉，不战道忧尊。

秘法盈编受，危机借箸论。

避封昭止足，辟穣厌尘喧。

莫讶萧规茂，從容有绪言。

夏竦

夏竦　奉和御製读前汉书

高祖宽仁主，淮阴变诈才。

设坛诚有礼，推食本无猜。

怀惠初飆若，夸功抑殆哉。

何如中正者，千载仰高裁。

夏竦

