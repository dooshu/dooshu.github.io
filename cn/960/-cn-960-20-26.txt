胡宏　和江子玉二首

无奇试学居盘谷，谁信断弦胶可续。

湘天冷落数家村，曩时曾枉旌麾沐。

潺湲阶下碧溪横，柳静风微幽间足。

知君文武济时才，旧时军律寒生粟。

文忆脱略是人师，应有魏昭能换粥。

我无真乐送芳年，怅望颜回屡空腹。

凄凉指日秋风高，愿更同来写心曲。

胡宏

胡宏　和江子玉二首

白驹皎皎来空谷，希声绝世人难续。

异端衖起乱群风，摆脱敝衣聊一沭。

悠然良夜酣寝，觉来无欠亦无足。

不蹈红尘陌上花，自种青云陇头粟。

呜呼夫子大圣人，七日藜羹食无粥。

休争得失等鸡虫，克己乐善充身腹。

风云变化会有时，微吟袖手清溪曲。

胡宏

