○吳君經略宣鎮敘 【 宣鎮經略】

隆慶辛未　先皇帝德化遠被、威靈燀赫、比虜歸我叛人、欵關稱貢、且乞封通市、宣撫都御史以缺聞、　上以吳君往加往相度形變。設奇制宜。破盈庭之議建必然之畫、禮賓厚接以外示盟好外不可招隙而和集人民。嚴飭將吏以內修守戰之具內不可生隙諸虜分市方鎮獨宣府永邵、卜大成青把都、雜市其間而膳房新開新河之地。又桀虜黃台吉所駐牧。盖撫處經費。視他處不啻倍之君操縱有餘能、令台吉益嚮義懷誠、青永輩故長事台吉遂各效順無他志。而東虜土蠻。亦聞風皆屈首臣伏。亡有騷動。自是九邊得恃君無恐矣。頃三貢報成、　帝用嘉其休績、晉副都秩、錫之金幣、榮矣、予嘗從史局觀　祖宗時傳、徵艸莽之才、聖主用人不拘常格則人才自廣至屠沽刀筆崛起卿輔往往表旂常之伐。而稱勳臣。彼猶草昧時也。嗣是則有以御史遷都御史。或從郡守擢六卿長者豈盡以年勞課爵級。而拔置顧皆得人者。誠謂其才足稱耳。君勞著封疆、業稱其官、以上副　先皇帝簡拔至意。茲績用日懋、今　上方益嚮用君、不奪于三至之口。余知君將朝夕競懾。殫智畢力。及其時。益務懷遠。策勳萬里之外矣。故世有躭榮待次、望都撫之任、擁節開府。苦不旦夕至者。卒遇緩急。輒逡廵引避。□蹈首鼠之譏。彼其位誠非躐取矣。以視吳君何如耶。嗟乎階秩軒組一也、能當其任。位副其有。何論緩速。咸稱光國。其或浮沉濡滯于資格間。即計階遷秩。一無所越于繩尺之外君子謂之辱位矣矧可泥常格以論異才。而訕言其超致哉。

