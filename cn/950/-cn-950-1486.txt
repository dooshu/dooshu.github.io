杨万里　上已同沈虞卿、尤延之、王顺伯、林景思游湖上，得十绝句，呈同社

鹄袍林里过芳辰，闻道春来不识春。

及至识春春巳老，於中更老是诗人。

杨万里

杨万里　上已同沈虞卿、尤延之、王顺伯、林景思游湖上，得十绝句，呈同社

总宜亭子小如拳，著得西湖不见痕。

湖上轩牖无不好，何须抵死拣名园。

杨万里

杨万里　上已同沈虞卿、尤延之、王顺伯、林景思游湖上，得十绝句，呈同社

孤山山後北山前，十里长堤隔两边。

一行垂杨绿无缝，石桥通处过春船。

杨万里

杨万里　上已同沈虞卿、尤延之、王顺伯、林景思游湖上，得十绝句，呈同社

天色{上髟下蒙}松未肯收，吾侪自乐不曾愁。

随宜旋旋商量著，晴即闲行雨即休。

杨万里

杨万里　上已同沈虞卿、尤延之、王顺伯、林景思游湖上，得十绝句，呈同社

篮舆休上马休骑，湿却青鞋也不辞。

拣取雨丝疏处去，携筇且谒水仙祠。

杨万里

杨万里　上已同沈虞卿、尤延之、王顺伯、林景思游湖上，得十绝句，呈同社

雨催杖屦却瀤回，卷上疏帘眼顿开。

十里湖光平似镜，柳梢梢外一船来。

杨万里

杨万里　上已同沈虞卿、尤延之、王顺伯、林景思游湖上，得十绝句，呈同社

湖上春游只爱晴，何朝何夕不晴明。

绝怜疏雨微云里，点缀湖山分外清。

杨万里

杨万里　上已同沈虞卿、尤延之、王顺伯、林景思游湖上，得十绝句，呈同社

凭久栏干可一梘，湖山飞入水中来。

多情燕子能相劝，舞破东风去却回。

杨万里

杨万里　上已同沈虞卿、尤延之、王顺伯、林景思游湖上，得十绝句，呈同社

今年山路少人来，酒肆萧然绮席埃。

政尔坐愁春寂寞，昼船箫鼓忽如雷。

杨万里

杨万里　上已同沈虞卿、尤延之、王顺伯、林景思游湖上，得十绝句，呈同社

岸上湖中各自奇，山觞水酌两皆宜。

只言游舫浑如画，身在画中元不知。

杨万里

