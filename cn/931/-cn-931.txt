蜃中楼 - (明清)李渔






传奇。 清李渔 撰。二卷,三十出。渔有《笠翁传奇十种》已著录。此剧乃十种之一。约于清初成书。演二龙女与柳毅、张羽事。实以元杂剧《柳毅传书》和“张生煮海”故事揉合而成。叙洞庭、东海两龙女游蜃楼,得遇书生柳毅,洞庭龙女与柳生订情,柳生并为好友张羽与东海龙女作伐。后洞庭龙女迫于父母之命,错配泾河小龙。幸张生传书,才得返回。张、柳二生又得神仙之助,煮海使沸,迫使龙王就范,方得成就两对姻缘。




序

古今以来，恍惚瑰异之事，何所不有。《齐谐》志怪，流传人间，非尽诬也。而亦有贤人君子，好为寓言者，如江妃佚女之辞，要皆感愤之所作。

至如唐人所传柳毅事甚奇，人艳称之。但泾河小龙，夫也，一旦而诛殛之，妄一男子，无故而为伉俪，要于大道不可谓轨于正也。李子以雕龙之才，鼓风化之铎，幻为蜃楼，预结丝萝，状而后钱塘之喑鸣睚眦，柳生之离奇变化，皆不背驰于正义，又合张生煮海事附焉。

於乎，亦奇观矣！昔汉武之时，文成、栾大之属，以为祀灶，而黄金可成，河决可治。今天下财用日匮，黄河之变，又甚于宣房时，世倘有其人乎，又不止为交甫赠珮，作一段奇缘观矣！

西泠社弟孙治宇台氏拜题







