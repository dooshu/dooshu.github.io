【和宇文内史入重阳阁诗】

北原风雨散。南宫容卫疏。待诏还金马。儒林归石渠。徒悬仁寿镜。空聚茂陵书。竹泪垂秋荀。莲衣落夏（文苑诗集并作故。《诗纪》云。集作故。）蕖。顾成（诗集作城。）始移庙。阳陵正徙（文苑作徒。）居。旧兰憔悴长。残花烂熳舒。别有昭阳殿。长悲故（《诗纪》云。一作班。）婕妤。（○本集三。文苑英华三百十四作登宇文内史入重阳阁。庾开府诗集上。《诗纪》百十六。）

