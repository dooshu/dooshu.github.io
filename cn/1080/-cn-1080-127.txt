●大明會典卷之一百二十八

鎮戍三

督撫兵備

國初、兵事專任武臣。後常以文臣監督。文臣、重者曰總督。次曰巡撫。總督舊稱軍門。而巡撫近皆贊理軍務。或提督。詳載都察院。其按察司官整飭兵備者。或副使、或僉事、或以他官兼副使僉事。沿海者、移海防道。兼分巡者、稱分巡道。兼管糧者、稱兵糧道。今具載之。而仍以所轄督撫領其首

總督薊遼保定等處軍務、兼理糧餉、一員

整飭薊州等處邊備、兼巡撫順天等府地方、一員

薊州兵備一員。管理喜峰口、馬蘭谷、松棚谷、太平寨、四路。監督副參等官。分管薊州、遵化、豐潤、玉田四州縣、薊州、鎮朔、遵化、營州右、東勝右、忠義中、興州前、開平中屯、興州左屯九衛、寬河一所、兵馬、錢糧、兼屯田

昌平兵備一員。管理黃花鎮、居庸關、橫嶺城、三路。監督副參等官。分管昌平州、懷柔縣、順義縣、長陵等九陵衛、及延慶、營州左屯二衛、奠靖鎮邊渤海白羊四所、兵馬錢糧、兼屯田

永平兵備一員。管理蕪河營、臺頭營、石門寨、山海關、四路。監督副參等官。分管永平府灤州。盧龍、遷安、撫寧、昌黎、樂亭五縣、撫寧、永平、盧龍、山海、東勝左、興州右六衛、兵馬、錢糧、兼屯田

密雲兵備一員。管理石塘嶺、古北口、曹家寨、牆子嶺、四路。監督副參等官。分管通州、密雲、三河、寶坻、平谷五州縣、密雲中後衛、通州左右衛、神武中衛、定邊衛、興州後衛、營州後屯、前屯、中屯衛、梁城守禦千戶所、兵馬、錢糧、兼屯田

霸州兵備一員。管理霸州、香河二州縣、並營州前屯衛、及西山瀾河一帶、兵馬、錢糧、兼屯田、河道

巡撫保定等府、兼提督紫荊等關、兼管河道、一員

天津兵備一員。專在天津、滄州二處來往。所管、自天津起、德州止、並河間、滄州、軍衛有司、兵馬錢糧、兼屯田、河道

紫荊兵備一員。駐劄易州。管理紫荊關、並該關所轄隘口、東起沿河口總、西至白石口總止。及保定一府所屬二十州縣。保定五衛、茂山衛、並山西廣昌靈丘等州縣軍衛有司。仍聽保定巡撫節制。干涉山西都御史、一體呈請施行

井陘兵備一員。駐劄井陘。管理倒馬、龍泉、故關、並各關隘口、東起插箭嶺總、西至石榴觜等口止。及真定府所屬三十二州縣。與真神定三衛。平定守禦千戶所。並平西平定州、樂平、五臺繁峙、等縣。兼馬政、驛傳大名兵備一員。管理順德所轄邊隘、北起錦繡堂等口、南至數道巖等口。並順廣二府各九縣。大名府所屬十一州縣。順德守禦百戶所。兼制山東、河南、直隸鄰境州縣衛所。操練防盜馬匹等項、兼驛傳巡撫遼東地方、兼贊理軍務、一員

寧前兵備一員。春夏、駐劄寧遠。秋冬、駐劄前屯。東至寧遠(土答)山所、西至前屯中前所、抵關所轄、寧前二衛、城堡驛所、共三十二處。兼管屯田、馬政

分巡遼海東寧道一員。帶管廣寧錦義等處兵備。春夏、駐劄錦州。秋冬、駐劄義州。東至廣寧鎮武、並西興、西平、西寧、平洋等堡。西至錦州杏山驛。所轄廣寧等九衛、城堡驛所、三十五處。兼管屯田、馬政

開原兵備一員。兼管屯田、軍政

分守遼海東寧道一員。帶管遼陽、瀋陽、撫順、蒲河、寬奠、各城堡邊備。兼管屯田、馬政

苑馬寺卿、兼金復海蓋兵備一員。照舊管理馬政。夏秋、駐蓋州。冬春、駐海州。整飭四衛、並東昌東勝、耀州、連邦谷、等堡

總督宣大山西等處軍務、兼理糧餉、一員

巡撫宣府地方、贊理軍務、一員

分巡口北道一員。管理北中二路。駐劄馬營赤城等城。兼管屯田、馬政

分守口北道一員。駐劄宣府鎮城。兼理兵備懷隆兵備一員。駐劄懷來。整飭南山等處。分理北東二路。嘉靖四十五年、除去北路。萬曆八年革。十一年復設巡撫大同地方、贊理軍務、一員

分巡冀北道一員。管理北東北西二路。並渾源聚樂高山等、二十三城堡。駐劄大同鎮城。兼屯牧

陽和兵備一員。整飭沿邊地方兵備。專聽軍門委用。管天城、陽和、二衛。並東路、新平、二路、一十三城堡。兼屯牧

分守冀北道一員。駐劄朔州城。防秋、移駐平虜城。管理平虜等城堡邊備。仍兼原管懷應等州縣。兼屯牧

左衛兵備一員。駐劄大同左衛城、經理左右雲玉威遠五衛。萬曆八年革。十一年復設提督鴈門等關、兼巡撫山西地方、一員

分巡冀寧道、兼兵備一員。管轄永寧州、寧鄉、臨縣、並靜樂、太原、清源、交城、文水、五縣。兼管太原參將營、兵馬、錢糧

鴈平兵備一員。駐劄代州。管廣武北樓平刑等處兵備。管轄代州、繁峙、五臺、崞縣四州縣。兼屯田

岢嵐兵備一員。駐劄偏頭關。管轄岢嵐等五州縣。分管偏老岢嵐河曲等處兵備。西路參將老營遊擊地方、兵馬、兼屯田

分巡河東道、兼兵備一員。並管隰州、西接陜西關隘地方

潞安兵備一員。帶管冀南道分巡

行太僕寺卿、兼寧武兵備一員。不妨馬政、兼理屯田。駐劄寧武關。分管八角、神池、寧武、三守備。中路參將地方兵馬

巡撫巡綏等處、贊理軍務、一員

靖邊兵備一員。駐劄定邊營。東至延綏西路舊安邊起、西至寧夏萌城。各營堡、倉場、邊務、俱聽經理。及大鹽池鹽法、兼分巡、屯田

神木兵備一員。管理榆林東路。兼分巡建安、高家、柏林、大柏油、永興鎮等城堡。並葭州、神木、府谷、吳堡四州縣

榆林兵備一員。管理榆林中路。兼分巡雙山、常樂、鎮城、保寧、嚮水、波羅等堡。並榆林二衛。綏德、米脂、清澗三州縣。並清平、威武、懷遠三堡邊牆

分守河西道一員。駐劄慶陽。分理延慶二府所屬州縣。兼管督修。就近所屬城堡。分管慶陽衛、並環縣千戶所、各屯田、驛遞

巡撫寧夏地方、贊理軍務、一員

寧夏管糧道一員。駐劄鎮城。管理糧儲。帶管本鎮東路、寧夏後衛等一十二城堡及小鹽池鹽法。兼理屯田

兵糧道、行太僕寺□卿、兼僉事一員。不妨原務、兼理花馬池後衛、靈州、興武、韋州、一衛三所、東中二路、城堡、倉場、驛遞、兵政、糧儲、屯田、水利、鹽法。並經理清水營互市

總督陜西三邊軍務、一員

固原靜寧隆德鎮原等處兵備一員。兼屯田、驛遞

洮岷兵備一員。分管洮岷二衛、並西固階文三千戶所。兼管漳成二縣。兼分巡屯糧、驛遞延安兵備一員。兼管分巡。專在鄜州駐劄。及督修延慶所屬城堡、兼屯田

臨鞏兵備一員。專管臨洮府屬五州縣、甘蘭臨河西衛、倉場、驛遞、屯糧

鞏昌兵備一員。整飭鞏昌府等處撫安兵備。兼分巡隴右道。巡禁茶馬。帶理屯糧。分督鞏昌府衛所、並秦徽二州、及清禮等十縣

靖虜兵糧道一員。修舉馬政。兼理兵糧。分管安定會寧二縣、並永安等九堡衛所屯寨。專管靖虜屯田

巡撫甘肅等處、贊理軍務、一員

甘肅兵備一員。專在肅州地方、撫治番夷、整飭兵備。並肅鎮二衛錢糧。兼屯田

西寧兵備一員。撫治西寧番夷。兼管西寧等衛所、並西寧衛所屬倉場

莊浪兵備一員。改設行太僕寺少卿兼按察司職銜、整飭莊浪兵備

巡撫陜西地方、贊理軍務、一員

西安兵備一員。整飭西安等處衛所兵備。分守關內道。帶管糧斛、驛傳、鹽法、水利

涇邠兵備一員。駐劄邠州。分管關內道。專管西安府等二十七州縣。整飭兵備。管轄寧州等州縣、及平慶二衛、牧地、軍民糧草

商洛兵備一員。駐劄商州。兼管商州洛南商南山陽鎮原等處兵備。兼屯田、驛遞

潼關兵備一員。專管潼關衛班軍。分管河南閿鄉靈寶二縣、陜西同州九州縣、山西蒲州、並守禦千戶所

漢羌兵備一員。駐劄漢中。兼撫民。及分巡關南道事務。分管漢中府屬南鄭等州縣、並漢中衛、寧羌衛、沔縣千戶所、驛遞糧草

總理糧儲、提督軍務、兼巡撫應天等府地方、一員

徽寧池太安慶廣德兵備一員。駐劄池州。管轄徽州、寧國、池州、太平、安慶、五府。廣德州、句容等六縣。及新安、建陽、宣州、安慶、各衛所。隄防江賊、礦徒

蘇松常鎮兵備一員。整飭蘇州、松江、常州、鎮江、四府兵備。駐劄太倉州

總理漕運、兼提督軍務、巡撫鳳陽等處、兼管河道、一員

潁州兵備一員。管理廬州鳳陽滁州地方衛所。兼管江防事宜

淮揚海防一員。駐劄泰州。整飭淮揚海防江洋。仍分管揚州、儀真、高郵等衛、泰州、鹽城、通州等所、京操官軍

徐州兵備一員。整飭徐宿州等處兵備。兼管淮安府、徐州、及淮北衛所。及淮安、邳州、大河、徐州、沂州等衛、莒州、東海、西海等所、京操官軍

提督軍務巡撫浙江地方、一員

杭嚴兵備一員。駐劄杭州、分巡杭州。嚴州、二府。兼管兵備。及前後二衛軍兵、各府縣民壯、一併團練。督捕水陸盜賊

金衢兵備一員。駐劄衢州府。整飭金華、衢州、二府兵備。兼理分巡

嘉湖兵備一員。駐劄嘉興。分巡嘉興、湖州二府。兼管兵備

海道一員。駐劄寧波。巡海、兼理寧紹兵備。經營沿海衛所。管理水陸兵糧

台州兵備一員。駐劄台州。分巡寧波、紹興、台州三府。兼提督操練

溫處兵備一員。駐劄溫州。整飭溫州、處州、二府兵備。兼管分巡。管理遂松龍三縣

巡撫江西地方、兼理軍務、一員

南昌兵備一員。駐劄寧州。整飭南昌兵備。專飭南昌、瑞州、二府戎事。訓練營鄉等兵。兼制湖廣興國、通城、崇陽、瀏陽、鹹寧、平江等六州縣。扼險捕盜。如有盜賊逸過寧武湖新等、聽守巡武昌道、移文會勦

九江兵備一員。駐劄九江。分巡饒州、南康、九江、管理兵備。督理南康湖防。仍提調上江船廠。轄安慶府

撫建廣兵備一員。分巡湖東道。夏秋、駐劄建昌。冬春、駐劄撫州。整飭撫州、建昌、廣信、三府各屬縣、額設精兵。並鉛山、及撫建二府、各守禦所官軍

袁州兵備一員。駐劄吉安。分巡湖西道。兼管轄湖廣茶攸郴桂瀏陽等處。不妨控制萬安、往來巡歷

巡撫南贛汀韶等處地方、提督軍務一員。所轄江西嶺北贛州道、及廣東嶺東惠潮道、嶺南韶南道、福建漳南道、湖廣上湖南郴桂道、俱聽節制

贛州兵備一員。駐劄會昌縣。整飭贛州地方兵備。兼分巡嶺北道

提督軍務、兼巡撫福建地方、一員

福州兵備一員。歸併清軍道。仍兼管福州兵備。兼分巡福寧道。監督全省水陸官軍

福寧兵備一員。駐劄福寧州。分巡福寧。分理軍務。管理該州、並福州地方

建南兵備一員。駐劄建寧。分巡建南道。分理軍務。管理該府、並邵武延平地方

海道一員。駐劄漳州。督理沿海衛所官軍。專管兵糧海防。兼理團練。分理軍務

興泉兵備一員。駐劄泉州。分巡興泉道。兼分理軍務

分巡漳南道一員。駐劄上杭縣。分巡汀漳二處地方。操練軍快人等。分理軍務。兼管廣東大埔、程鄉、二縣

巡撫湖廣地方、兼提督軍務、一員

分巡武昌道一員。駐劄省城。整飭武昌兵備。專一團練軍兵。所轄、武昌、南至嘉魚、北至白湖鎮二哨、及漢陽府黃陂縣地方

分守荊西道一員。駐劄承天府。與守備太監、協同護守

陵寢。管承天、德安、二府

沔陽兵備一員。駐劄沔陽州。整飭荊西等處兵備。兼管分巡。提督承天所屬堤垸。原管承天德安二府屬、及鄰近嘉魚等八縣地方

岳州兵備一員。駐劄岳州府。管上江防道。由武昌而上、至沔陽岳州常德長沙等處、提督一帶江防、湖禁、巡司。兼制寧州、並寧州守備蘄州兵備一員。駐劄蘄州。管下江防道。由漢陽而下、至黃州蘄州德安等處、提督一帶江防、湖禁、巡司

鄖襄兵備一員。駐劄襄陽府。整飭鄖襄兵備。及分巡下荊南道事務。練兵捕盜

撫治荊州兼施歸兵備一員。照舊分巡上荊南道。撫治荊州等府流民。駐劄荊州府。整飭施歸等處兵備。統轄荊州府所屬州縣。及荊州衛。右衛。瞿塘衛。枝江、惠州、各千戶所。施州永順等土司。巡歷夷陵、歸州、巴東、一帶州縣。仍聽川貴巡撫、四川巡按、節制

分守上荊南道一員。駐劄澧州。兼整飭岳州九永等處兵備。督理軍衛有司

分守湖北道一員。駐劄辰州。兼撫苗夷。提督軍衛有司

郴桂兵備一員。春夏駐郴州。秋冬駐衡州。提督本州五縣、桂陽州所屬各衛所地方。及廣東韶州府所屬縣守禦千戶所。並續擬衡永二府所屬十二州縣。廣東乳樂連山。廣西富賀。江西大庾上猶等縣。衡永二衛。及連州陽山一帶地方

靖州兵備一員。專在靖州銅鼓五開等八衛、並天柱等所、居中駐劄。整飭兵備。操練前項衛所軍馬、兼錢糧

提督軍務、兼撫治鄖陽等處地方、一員。所轄、湖廣下荊南鄖襄道。河南汝南道。陜西關南漢羌道、商洛道。四川下川東夔瞿道。俱聽節制

總督兩廣軍務、兼理糧餉、帶管鹽法、兼巡撫廣東地方、一員

海道、兼整飭廣州兵備一員。駐劄東莞南頭城。巡視海道一帶地方。整搠船隻。操演水戰。監督南頭白鴿二寨

韶南兵備一員。駐劄韶州。所轄、南韶二府各縣衛所。並廣州府屬州縣。兼分巡。分管練兵事務

惠潮兵巡一員。駐劄潮州。兼管惠潮二府兵巡事務。巡歷惠州府屬海豐等十縣。潮州府屬饒平等十縣。提督捕盜水陸官兵。往來山海地方、操練營寨

高肇兵備一員。駐劄肇慶。兼分巡嶺西道。整飭高肇二府兵備。修理各該城堡。操練官兵民快鄉夫打手。撫民捕盜

羅定兵備一員。駐劄羅定地方。專管新設一州。並南鄉、當霖、封門、亟口、四所。及黃姜洞、大峒、二營。分管練兵事務

雷廉兵備一員。駐劄廉州。整飭雷廉二府地方兵備。兼理分巡海北道。監督海康烏兔寨瓊州兵備一員。駐劄瓊州、整飭兵備。監督瓊州寨、操練兵船

巡撫廣西地方一員

分巡桂林道一員。駐劄省城。分巡桂林一府。兼全州永福永寧兵備事務。帶管撫夷

蒼梧兵備一員。移駐鬱林州。整飭蒼梧北流興業博白岑溪陸川地方兵備。兼管分巡

賓州兵備一員。駐劄賓州。整飭賓州等處地方兵備。兼分巡

府江兵備一員。駐劄平樂。整飭府江兵備。帶管平樂府分巡事務

左江道一員。移駐南寧。兼潯州太平思明等府、憑祥桂平宣化養利等州縣、奉議馴象向武太平武緣等衛所、及武緣縣膺葛二墟地方兵備

提督軍務、巡撫四川等處、一員

安綿兵備一員。駐劄綿州。整飭安綿石泉等處兵備。提督關堡。操練土兵民壯。兼督利州衛、並保寧府、官軍民快

威茂兵備一員。駐劄茂州。整飭威茂等處兵備。撫治羌夷

重慶兵備一員。駐劄重慶。分巡上川東道。管轄重慶府衛州縣、並貴州酉陽等處土司

夔州兵備一員。駐劄達州。整飭下川東道兵備。即兼分巡。專轄夔州府衛州縣、並石砫土司。撫民捕盜。兼制施州

敘馬兵備一員。駐劄建武鎮城。招集民兵、充實墩堡。整飭敘馬二府瀘州所屬、及敘瀘二衛新所、並永寧東川鎮雄烏撒烏蒙等土司地方兵備

分巡上川南道一員。管嘉眉邛雅四州、並雅大二所、天全招討黎州安撫二土司。移駐雅州

建昌兵備一員。駐劄建昌。會鹽寧越禮州德昌鎮西冕山迷易打沖河等衛所、並昌州馬喇邛部威龍普濟等土司地方兵備。兼管分巡

松潘兵備一員。駐劄松潘衛。整飭松潘等處兵備。撫治羌夷。兼管紅花(廠去敞改邪)等八屯

巡撫山東等處地方、贊理營田、兼管河道、提督軍務、一員

武定兵備一員。冬春、駐武定。夏秋、駐德州。往來武定濱德三州、並陽信商河各州縣。督理屯營。操練防守

濟寧兵備一員。駐劄濟寧。專管河鹽。兼濟寧州、寧陽、魚臺、汶上三縣、並濟寧一衛兵備。仍分巡

曹濮兵備一員。駐劄曹州。督捕操練衛所屯營兵馬盜賊。兼管分巡

沂州兵備一員。駐劄沂州。督捕盜賊。操練州縣衛所屯營。帶管分巡、馬政

臨清兵備一員。整飭東昌府屬兗州府屬、各州縣兵備。帶管分巡、馬政、河道

青州兵備一員。駐劄青州。整飭青州所屬、萊蕪新泰蒙陰沂水長山淄川各縣。兼分巡青萊二府

海道一員。駐劄登州。仍治登萊二府。兼管登州一處分巡

巡撫河南等處地方、兼管河道、兼提督軍務、一員

開封兵備一員。駐劄省會。管理開封、及本府屬二十九州縣、並宣武一衛、往來提督軍衛有司

大梁兵巡道一員。駐劄陳州。巡歷歸睢地方。練軍、禦盜、馬政。係睢陳兵備道歸併

磁州兵備一員。駐劄磁州。擒捕盜賊。修理城池。撫安民兵。操練軍馬。其衛輝所轄縣分輝縣舊駐地方、仍往來巡歷。兼馬政

分巡汝南道一員。兼整飭兵備

巡撫雲南、兼建昌畢節等處地方、贊理軍務、兼督川貴糧餉、一員

臨安兵備一員。整飭臨安等處地方

騰衝兵備一員。整飭騰衝等處

瀾滄兵備一員。整飭瀾滄姚安等處

曲靖兵備一員。整飭曲靖尋甸馬龍木密霑益等處

巡撫貴州、兼督理湖北川東等處地方、提督軍務、一員

都清兵備一員。整飭都清等處。分巡新鎮道。兼治廣西南丹等州、平清偏鎮銅鼓五開等衛所

威清兵備一員。整飭威清等處。分巡安平道。兼制泗城霑益等州。節制普安壩陽守備等官

畢節兵備一員。整飭畢節等處。分巡貴寧道。兼治烏撒鎮雄永寧等司府

思石兵備一員。整飭思石兵備。分巡思仁道。兼治鎮筸平茶播州等處







