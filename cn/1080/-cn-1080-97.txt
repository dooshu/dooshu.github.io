●大明會典卷之九十七

喪禮二

皇太后

正統七年

誠孝皇太后喪禮

遺詔。喪服以日易月、二十七日而除哭臨三日即止。君臣皆同。

皇帝成服三日後、即聽政。

天地、宗廟、社稷、及百神之祀、皆勿停。宗室諸王、但遣官進香、不必送喪。在外大小文武衙門、並免進香。臣民之家、勿禁音樂嫁娶

部議。一自聞喪日為始、不鳴鐘鼓

○一

諸王、世子、郡王、及王妃、郡王以下、聞訃皆哭盡哀、行五拜三叩頭禮畢、易素服。第四日始衰服、二十七日而除

○一在京文武官聞喪、素服烏紗帽黑角帶、自明日始至第三日、每旦詣

思善門外哭、退于本衙門宿歇、不飲酒食肉。第四日、具斬衰服、至思善門外、朝夕哭臨三日、各十五舉聲止。凡入朝及在外衙門視事、用布裹紗帽素服腰絰麻鞋、退即服衰服。通前二十七日而除

○一文武官一品至四品命婦麻布大袖圓領長衫蓋頭、清晨由

西華門入、至思善門外、哭臨三日、悉去金銀首飾。仍素服二十七日而除

○一在京以聞喪日為始、禁屠宰十三日

○一軍民素服、婦人素服不妝飾、俱以聞喪日為始、二十七日而除

○一外國四夷使臣行哭臨禮、工部造與孝服、隨朝官哭臨、及行祭禮

○一在京文武官非朝參官、及聽選辦事官、監生、吏典、耆老、僧道聞喪、即易素服、自次日至第三日、每旦赴順天府朝

闕設香案哭臨。至第四日、官各具斬衰服、監生人等素服、朝夕哭臨三日、各十五舉聲止。仍各素服通前二十七日而除

○一

遺詔到日、在外文武官員人等、素服烏紗帽黑角帶、行四拜禮、跪聽宣讀訖、舉哀、再行四拜禮畢。各置斬衰服、於衙門內望

闕設香案、朝夕哭臨三日、各十五舉聲止。自是素服通計二十七日而除

○一在外官員命婦聞喪、素服舉哀三日、各十五舉聲。素服通前二十七日而除。軍民男女、各素服十三日

○一南京文職二品、武職三品以上衙門、在外中都留守司、布政司、按察司、及總兵官、差人進香。其餘衙門皆免

嘉靖十七年上

章聖皇太后慈謚儀

前期四日、太常寺奏齋戒三日。至日、遣官奏告

天地、宗廟、社稷、用祝文香帛酒果脯醢如常儀。是日早、告

几筵。設冊寶案于几筵前、冊東寶西。設祝案于御拜位右。祭前一日、內侍官置冊寶輿香亭于奉天門、捧冊寶各置輿中。是日、上素冠服御奉天門。內侍官舉輿。外導駕官導

上隨冊實與後、降階升輅。外導駕官退。百官素服、于金水橋南北向立。冊寶輿將至、百官皆跪。冊寶輿過、興、隨至慈寧宮門外北向立。太常寺導引官導

上至慈寧宮門外降輅。冊寶輿由中門進、至几筵前丹陛上。導引官導

上由左門入、至丹墀。內贊唱執事官各司其事。導引官導

上至丹陛上拜位。太常寺官于冊寶輿內捧冊寶、由殿中門入、至几筵前左右北向立。內贊奏四拜禮。外鴻臚寺官傳唱百官皆行四拜禮畢。導引官導

上由殿左門入、至梓宮前。奏跪。 【 傳贊百官皆跪】 奏進冊。捧冊官以冊跪進于上右、上受冊獻畢、以授捧冊官置于案。奏進寶。捧寶官以寶跪進于上左、上受寶獻畢、以授捧寶官置于案、奏宣冊寶訖。奏俯伏、興、平身。 【 傳贊百官同】 奏復位。導引官導

上至几筵前。唱初獻禮。奏跪。 【 傳贊百官皆跪】 奏獻帛、奠酒。贊讀祝。讀祝官跪于右讀訖。唱亞獻禮。終獻禮。奏俯伏、興、平身。 【 傳贊百官同】

奏復位。導引官導

上由殿左門出至拜位。奏四拜。 【 傳贊百官同】 導引官導

上由左門入、至梓宮前、以冊寶授太常寺官捧入。內導引官導

上入內安冊寶、行叩頭禮。導引官導

上由左門出至丹陛上。奏禮畢。遂頒詔如常儀

嘉靖十八年

章聖皇太后梓宮南祔儀

一先期、敕命勳戚重臣一員、充奠獻使、并護行。武職大臣一員、管領官軍扈侍

梓宮行。禮部堂上官一員、監禮扈行。題

主大臣一員、護喪內侍官并入皇堂內官內使匠作、太常少卿一員、執事官十人、鴻臚寺少卿一員、屬官等十人、光祿寺少卿一員、四署官四人、錦衣衛指揮一員、千百戶四人、各供事。給事中御史各二員、監視糾察。欽天監官一員、率博士一員、安葬候時。五府九卿等衙門分官奉送梓宮、俱照欽點職名、各送至張家灣水次、恭祭而回。工部委官、會同內官監、先期於通州及張家灣水次二處、搭蓋奉安梓宮席殿、及朝陽門至通州各處祭所席棚。及行文沿路府州縣各該有司、預于水次搭蓋祭所席棚

○一前期二日、百官及皇親命婦、文武官三品以上命婦、俱衰服、每日早、詣

慈寧宮門外哭臨。命婦設祭一壇。免朝、禁屠宰音樂、至神主回京日止

○一前期六日、以皇妣祔葬

顯陵、祭告

太廟

睿宗廟、遣官分告

列聖群廟。越二日、上吉服告

天神地祇壇。祭品行禮俱如常儀、百官陪拜。又二日、上預告

几筵。內侍官陳設牲醴如常儀。

上具衰服。內導引官導

上詣拜位。奏四拜、奠帛、三奠酒、讀祝、俯伏、舉哀、哀止。奏四拜、興。焚祝帛。禮畢

○一設奠辭靈。

昭聖皇太后遣祭一壇、武廟皇妃一壇、皇后一壇、皇妃皇嬪各一壇、皇太子一壇、裕王、景王、仁和大長公主等一壇、涇簡王妃一壇、內宮內使共一壇。是日遣官祭告各門、及諸神廟。

慈寧門、思善門、右順門、午門、端門、承天門、御橋、大明門、俱遣內官行禮。玉河橋、朝陽門、并橋、關王廟、顯靈宮、靈濟官、城隍廟、東嶽廟、真武廟、俱遣太常寺官行禮。祭用酒果脯醢香帛。司禮監禮部錦衣衛提督執事者、設大昇轝于午門外、至大明門外

○一啟奠。內侍官陳設酒饌拜位如常儀。內導引官導

上具衰服詣拜位。奏拜、奠、讀祝、舉哀、禮畢、內侍官跪奏請慈孝獻皇后梓宮升龍輴。內侍官先捧謚冊寶由殿中門出置輿內、次奉桑主由中門出奉安輿內、次香亭安置訖。內侍官捧銘旌由中門出。

梓宮降殿。執事官奉登龍輴訖。以綵色帷幕障?

梓宮、執翣者分列左右、內使擎執繖扇侍衛如常儀。 【 儀仗用存日所御者】

謚冊寶輿香亭銘旌、以次先行。

上至梓宮前跪。內侍官跪奏謹請

皇妣靈駕進發。

上由殿左門出。宮眷皆哭後隨、至午門。內侍官跪奏請靈駕安止。安定、行祖奠禮

○一祖奠。內侍官陳設酒饌拜位如常儀。內導引官導

上衰服拜奠讀祝舉哀畢。內侍官跪奏請靈駕進發。執事者進大昇輿奉安訖、遂行。

上率宮眷隨至端門外、行朝

祖禮

○一朝

祖。

欽定捧主官九員、俱具青服、恭捧各廟主詣

太廟奉安訖。太常寺陳設脯醢酒果于列聖位前、不奠獻。執事官先設褥位于太廟丹陛正中。

梓宮至端門外。

上具青服。太常寺導引官導

上詣

桑主輿前跪。太常卿跪于上之左、奏請慈孝獻皇后朝

祖。

上捧桑主由

太廟中門入、至太廟丹陛上立。典儀唱迎神。各捧主官上香退。典儀唱行朝

祖禮。太常卿進立于殿中北向。內贊奏跪。

上捧桑主跪奉于褥位。內贊奏謁辭。太常卿跪奏曰、孝玄孫嗣皇帝[御名]、謹奉慈孝獻皇后謁辭。訖。內贊奏四拜禮、興、平身。

上跪捧桑主起立。太常卿跪奏曰、禮畢、請還宮。捧主官納

主還

各廟。

上捧桑主退至陛東、西面立、隨列聖主後出安亭內、行辭奠禮

○一辭奠。先期太常寺官于承天門內陳設牲醴如常儀。內侍官設上拜位、設宮眷帷幕于近西。

桑主朝

祖禮畢、上易衰服。太常寺導引官導

上詣拜位。內贊奏上香。奏二拜。典儀唱奠帛、三獻讀祝、俯伏、舉哀、哀止。奏二拜、焚帛祝禮畢。

上退。宮眷入拜、哭盡哀、止。太常寺官跪奏請靈駕進發。

上攀送而還。宮眷俱還。司禮監、禮部、錦衣衛官提督輿亭儀衛等、以次前行。

梓宮出承天門、大明門、轉東由朝陽門出。大樂?吹前導、設而不作

○一遣奠。先期太常寺執事官于朝陽門外陳設牲醴如常儀。

梓宮至、太常寺導引官引奠獻。使詣拜位、行四拜禮、奠帛、奠酒、讀祝、俯伏、舉哀、哀止。贊四拜、興、焚祝帛、禮畢。太常寺官詣

梓宮前跪奏請梓宮啟行

○一路祭。公候伯五府九卿等衙門官員耆老人等共祭一壇、 【 朝陽關外五里】 僧道官共一壇、 【通州】

皇親及駙馬共祭一壇、各衙門奉送梓宮官員一壇 【 俱張家灣】

○一京城至張家灣沿途市巷軍民男婦、遇梓宮至、皆跪、俯伏、舉哀、候

梓宮過、興

○一

大昇輿行、沿途校尉舁送。選委內官同錦衣衛官專一提督、務要起止有節、行步安穩。送葬官員人等、不許逼近儀仗、失次喧嚷。有失禮儀者、聽糾儀官舉奏

○一題

主。前期、內侍官設神座香案于通州席殿內。

靈駕至、奉安訖。奠獻使行上食禮畢、退。執事官陳設祭品。設題

主案于香案前西向、奉桑主置案上。奠獻使具青服、百官俱釋衰具青服陪拜。太常寺官引使就拜位。贊三上香訖。贊四拜興退。百官分侍左右。題主官盥手西向立恭題訖。內侍官捧主奉安神座、命官青服行降神禮

○一降神。典儀唱執事官各司其事。贊就位。贊上香復位。贊四拜。 【 百官同】

唱奠帛行初獻禮、獻爵、讀祝。亞獻。終獻。贊四拜焚祝帛禮畢。太常官跪奏請慈孝獻皇后神主降座陞輿。命官捧主陞輿還京。內侍官捧桑主用白韜櫃。

靈駕行、內執事官焚楮駕凶儀于野

○一次日

神主回京、內執事官備儀衛、教坊司大樂鼓吹前導至道中、行饗神禮。命官具青綠錦繡服色。 【 百官同】典儀唱執事官各司其事。贊就位。贊上香復位。贊四拜。

【 百官同】 唱奠帛行初獻禮、獻爵、讀祝。亞獻。終獻。贊四拜焚祝帛禮畢。

神主輿行至朝陽門、命官具吉服隨行。 【 百官同】 至午門外、儀衛等退。內導引官導

神主入、上具常服率

皇后宮眷等、迎

神主于慈寧宮門外。

武廟皇妃、公主、涇簡王妃等、迎于宮內。俱吉服。

神主至几筵殿內。

上立于殿東稍南、西向。

皇后、皇妃以下序立于殿西稍南、東向。內侍官詣

靈輿前跪奏請慈孝獻皇后神主降輿陞座畢。

上捧神主奉安于靈座訖。行安神禮。內執事官陳設牲醴如常儀。內導引官導

上詣拜位。奏拜奠讀祝禮畢。

后妃以下入行四拜禮。鴻臚寺官引百官于慈寧宮門外隨班行禮 【 傳贊如儀】

○一

神主輿行、奠獻使等官行叩頭禮上食畢。太常寺官跪奏奉請

梓宮啟行、至張家灣、奉梓宮登舟奉安訖。行祭告禮、太常寺官陳設、奠獻使行禮如常儀。各衙門奉送官俱陪拜。祭畢、舟發。沿途每日三上食、奠獻等官俱素冠服、詣

梓宮前行叩頭禮如常儀。神宮監尚膳監恭辦上食饌五樣蔬果酒膳

○一經過有王府去處、許

王素服出迎致祭。該府官預陳設祭物于水次席殿。其附近

王府、許遣輔導官致祭行禮

○一南京守備文武衙門、各處鎮巡三司官、梓宮舟經、及附近去處、俱致祭舉哀、與

王府遣官同。所轄有司大小官員、通許陪拜。致祭品物、簇盤一座、豕一、羊一、果五盤、點心五盤、□煠五盤、 【 俱用顏色紙花】

案酒五樣、菜五碟、粉湯五碗、飯五碗、帛一(土商)、酒三爵、香燭紙 【 陳設如儀】

○一

梓宮自通州登舟、抵承天府。張家灣祭潞河之神。天津祭海口之神。安平鎮祭龍王之神。徐州呂梁二處祭洪神。淮河口祭淮瀆之神。儀真南京祭大江之神。彭澤祭小孤山之神。九江之神。漢江之神。所過大川、俱用牲醴致祭。俱勳臣具青服行禮。其各處應祀水府之神、開載未備者、臨期斟酌致祭

顯陵合葬儀

一先期遣官祭告

顯陵、光祿寺官陳設牲醴、百官陪拜如儀

○一舟至承天府、太常寺官陳設祭告牲醴如儀。百官俱衰服奉迎

梓宮升席殿奉安訖。奠獻使行祭告禮、師生耆老人等俱隨班拜。奠獻使先詣

睿宗舊寢前行禮畢、奉遷睿宗梓宮安于(社去摧改夌)恩殿。復詣

聖母梓宮前候發。執事官先陳龍輴于(社去摧改夌)恩殿門外。候

大昇輿至、太常官詣前跪奏請靈駕降輿升龍輴詣(社去摧改夌)恩殿。執事官奉梓宮升龍輴由中門入。奠獻使由左門入、詣

(社去摧改夌)恩殿奉安訖。

謚冊寶輿、仍設于前○一安神。執事官陳設酒饌如常儀。設奠獻使拜位于二聖梓宮前。內侍官引奠獻使詣拜位行禮。執事撫按等官陪拜

○一以合葬祭告

后土、并

純德山之神、陳設牲醴如常儀

○一遷奠。執事官陳設酒饌如常儀。奠獻使詣拜位舉哀行禮退。候掩

玄宮時至太常官引詣

二聖梓宮前跪。太常官奏請靈駕赴玄宮。奠獻使俯伏、興。執事官升奉遷二聖梓宮進皇堂奉安訖。太常官同內侍官奉詣冊寶置于前、陳列冥器等畢、行贈禮

○一贈禮畢執事官陳設酒饌于皇堂門外、奉玉帛置于案。奠獻使詣拜位。贊四拜、奠酒、受玉帛獻畢、以授內執事、捧入皇堂安置訖。俯伏、興。贊四拜舉哀興。贊贈事畢。遂掩

玄宮。行享禮。執事官陳牲醴于玄宮前如常儀。太常官引使詣拜位行禮、百官陪拜

○一掩

玄宮畢、太常寺官同內侍官恭奉桑主、并魂帛奉藏于玄堂外。遣官祭謝

后土、并

純德山之神、陳設酒饌如常儀。 【 禮同祭告】 奠獻使執事等官回京復命

皇后

洪武十五年

高皇后喪禮

一聞喪次日、文武百官素服行奉慰禮

○一在京文武百官於聞喪之四日清晨、素服詣右順門外、具喪服入臨。臨畢、素服行奉慰禮。三日而止

○一文官一品至三品、武官一品至五品命婦、於聞喪之四日清晨、素服至乾清宮、具喪服入臨行禮。不許用金珠銀翠首飾、及施脂粉。喪服用麻布蓋頭麻布衫、麻布長裙、麻布鞋

○一在京文武百官、及聽除等官、人給布一疋、自製喪服

○一文武官員皆服斬衰、自成服日為始、二十七日而除。仍素服至百日、始服淺淡顏色衣服

○一在外文武官喪服、與在京官同。聞訃日於公廳成服、三日而除。命婦喪服、與在京命婦同。亦三日而除

○一軍民男女、皆素服三日

○一自聞訃日為始、在京禁屠宰四十九日、在外三日。停音樂祭祀百日。停嫁娶、官一百日、軍民一月

○一上

冊謚祭告

太廟

○一發引。文武百官具喪服詣

朝陽門外奉辭。

神主還京、文武百官素服迎於朝陽門外。

回宮、百官行奉慰禮

○一卒哭、行祔廟禮

○一百日。輟朝。祭告

几筵殿。百官素服黑角帶、詣

中右門行奉慰禮。命婦詣

几筵殿祭奠

○一凡遇時節及忌日、東宮、親王祭

几筵殿、及詣

陵拜祭

○一小祥。

上素服烏犀帶、輟朝三日。是日清晨、詣

几筵殿行祭奠禮。

東宮

親王詣

陵拜祭。京城禁音樂三日、禁屠宰三日。百官前期齋戒、至日素服黑角帶、詣

後右門進香。畢、行奉慰禮。是日外命婦詣

几筵殿行進香禮

○一

東宮、親王、熟布練冠九(被去皮改取)、去首絰、(巾夫)版辟領衰。如朝見

上、及受百官啟見、青服烏紗帽黑犀帶。

皇孫、熟布冠七(被去皮改取)、去首絰、(巾夫)版辟領衰。

皇妃、皇太子妃、王妃、公主、及皇孫女、熟布蓋頭去腰絰。

室宗駙馬服齊衰三年、練冠去首絰

○一大祥。奉安神主于奉先殿。預期齋戒告

廟。百官陪祀。畢、行奉慰禮。各王國禁屠宰三日、停音樂三日、永樂五年

文皇后喪禮

一自次日為始、輟朝不鳴鐘鼓。

上素服御西角門。文武百官素服烏紗帽黑角帶、詣

思善門外哭臨。畢、行奉慰禮。明日如之。又明日早、文武官成服、詣

思善門外哭臨。畢、易素服行奉慰禮。凡三日而止

○一文武百官自次日為始、各就公署齋宿、至二十七日而止

○一文武官四品以上命婦、成服日為始、喪服詣

思善門內哭臨、三日而上

○一聽選辦事等官各喪服、人材監生吏典僧道坊廂耆老各素服、自成服日為始、赴應天府舉哀三日

○一內外宗室、皆成服二十七日而除

○一天下大小衙門、各遣官進香

○一成服後祭祀。

皇親駙馬共一壇、公候伯共一壇、五府同錦衣衛共一壇、六部都察院同文職大小衙門共一壇、文武官四品以上命婦共一壇

○一百日。

上及皇妃、皇太子、皇太子妃、皇孫、親王、及妃、公主以下、及在京文武官、并命婦、各祭一壇

○一周年祭、如百日儀。百官詣

西角門行奉慰禮。在京禁音樂、停屠宰七日

○一凡遇時節祭祀。

上位一壇、皇妃、東宮、皇孫、各王、長公主、公主、各王妃、各祭一壇

嘉靖七年

孝潔皇后喪禮

一初喪三日、上服素冠服

○一成服日為始、上玄冠素服、御西角門視朝十日。畢、易玄冠玄衣、御奉天門視朝、鳴鐘鼓、鳴鞭如常。朔朢日暫免陞殿

○一文武百官十日內、俱布冠素服絰帶朝參。十日之後、入左掖門、則烏紗帽青衣侍班奏事。退出公衙、及居私室、仍素服白帽。通前二十七日而除。待

梓宮發引之後、服常服

○一在京內外禁屠七日

○一

上于奉先等殿行禮、并朝

兩宮、俱常服。于几筵祭、則服其服。服滿之日、命內官代祭

○一兩宮遣官祭如常儀

○一

上祭儀。內贊奏就位上香奠帛奠酒。

上立、以帛酒各授執事奠于靈前。贊讀祝。讀者、立讀祝文畢。贊舉哀。

上就位哭。贊哀止。焚祝帛。禮畢

嘉靖二十七年

孝烈皇后喪禮

一發喪。

上素冠服、詣

大行皇后宮舉哀設奠。畢、歸喪次。

皇妃、東宮、裕王、景王、公主、皆素服舉哀設奠。畢、各歸喪次。次日及第三日同

○一成服。

上素服詣

大行皇后宮舉哀設奠。大殮、奉安梓宮。設几筵、安神帛、立銘旌。

上具喪服、皇妃、東宮、裕王、景王、公主等皆成服、行祭禮。畢、歸喪次。

上祭一壇、皇妃共祭一壇、東宮祭一壇、裕王、景王共祭一壇、公主共祭一壇、涇簡王妃祭一壇、內官內使共祭一壇、是日公侯駙馬伯五府六部等衙門官共祭一壇、文武官三品以上命婦共祭一壇

○一每七及百日、上及皇妃以下各祭一壇

○一聞喪次日為始、輟朝、不鳴鐘鼓。文武百官素服烏紗帽黑角帶、詣

思善門橋南哭臨。畢、退于金水橋南伺候。

上素服御西角門。文武百官行奉慰禮。退于本衙門宿歇、不飲酒食肉。次日同

○一成服日為始

上素冠素服十二日。十二日後、易淺色服視朝。俱在西角門。文武百官十二日內、俱布帽素服絰帶朝參。十二日之後、烏紗帽黑角帶素服。通前二十七日而除。

上御奉天門視朝、服常服。百官淺色衣。鳴鐘鼓、鳴鞭如常。朔朢日暫免陞殿。待

梓宮發引之日、百官服常服

○一成服日、百官各具斬衰服、詣

思善門橋南朝夕哭臨三日、各十五聲而止。每日早哭臨畢、退易素服、仍入金水橋南伺候

西角門行奉慰禮如前。凡在衙門視事、用布裹紗帽垂帶素服絰帶麻鞋。退居即服孝服。通前二十七日而除

○一文武官員一品至三品命婦、麻布大袖圓領長衫麻布蓋頭、清晨由

西華門入思善門、哭臨三日而止。不許戴金銀首飾。仍素服二十七日而除

○一在京諸寺觀各聲鐘三萬杵。聞喪日為始、禁屠宰七日

○一軍民素服、婦人素服不妝飾、俱以聞喪日為始、二十七日而除

○一聽選官、辦事官、監生、吏典、僧道坊廂人等、聞喪即易素服。次日至第三日、皆清晨赴順天府朝

闕設香案哭臨。至第四日、官各具斬衰服、監生人等素服、朝夕哭臨三日、各十五舉聲而止。仍各素服通前二十七日而除

○一各王府南京浙江等十三布政司、及直隸府分、禮部請敕差官訃告

○一在外

親郡王、及世子、王妃以下、聞訃皆哭盡哀、行五拜三叩頭禮。畢、易素服。第四日服斬衰服、二十七日而除

○一在外文武官員人等聞訃日、素服烏紗帽黑角帶、于本衙門宿歇、不飲酒食肉。次日具斬衰服、率官僚人等于衙門朝

闕設香案朝夕哭臨三日、各十五聲而止。自是素服通前二十七日而除。軍民男女、止素服十三日

○一各王府、及在外文武衙門、俱免進香

○一成服後三日、在京文職七品以上、武職三品以上衙門、陸續赴思善門外進香。每日鴻臚寺朝退後、由

西華門引入思善門前行禮。司禮監官捧進

几筵前○一

梓宮未發、南京堂上官、及朝鮮差陪臣進香、服制雖滿、仍衰服行禮。鴻臚寺引從西華門入。陪臣衰服、工部製給

○一冊謚及發引以下、與

大喪同。但八虞九虞、俱于宮中遣內官行禮

永樂五年

仁孝文皇后冊謚儀

前期、禮部奏行祭告禮、及請

命頒冊寶等官。是日、上躬告

天地于奉天殿丹陛上。宮中先設冊寶案于几筵殿、設香案于冊寶案前。

上御華蓋殿。文武百官於奉天殿前丹墀內分班序立。引禮引頒冊寶官至華蓋殿拜位。序班舉冊寶案置殿中。鴻臚寺官奏頒冊寶官行禮。引禮贊四拜畢。贊跪。傳制官傳制曰、永樂五年十月十四日、冊謚

大行皇后、命卿行禮。引禮贊俯伏、興、四拜、畢。序班舉冊寶案出至奉天殿丹陛上、以冊寶置綵輿中、由中道出。頒冊寶官隨至右順門外、北向立。內官舁綵輿由正門入、至几筵殿、以冊寶置于案。退俟殿外。尚儀女官詣香案前跪進曰、皇帝遣某官某某官某、冊謚

大行皇后、謹告。奏畢興。贊宣冊。女官捧冊立宣于几筵之右訖、置冊于案。贊宣寶。女官捧寶立宣于几筵之右訖、置寶于案。尚儀女官一員、復詣香案前跪奏禮畢。女官以冊寶案置于几筵之左。內官出報頒冊寶官禮畢。頒冊寶官復命

嘉靖二十七年

孝烈皇后冊謚儀

先期、遣官告于太廟、用牲醴祝文如常儀。是日、上常服御奉天門。樂設而不作。正副使常服、百官淺色服黑角帶、入班行叩頭禮。畢、左右侍班。正副使入就拜位。贊四拜禮。序班舉節冊案于正中置定。正副使行五拜三叩頭禮。畢、序班舉案行。正副使後隨。鴻臚寺奏禮畢。

上還百官詣

思善門外侍立。節冊至右順門。正副使捧由正門入至殿陞上、置于案。內贊奏就位上香。贊宣冊。太常寺官取冊立宣訖、復置于案。贊禮畢。贊百官行四拜禮退。正副使持節復命

隆慶元年

孝潔肅皇后遷祔永陵儀

孝恪皇后同

尊謚冊寶、先遣官即

陵園行禮訖。敕命奉遷官一員詣

陵供事。啟攢先一日、遣官以祔葬告

天地、宗廟、社稷、用祝文祭告行禮如常儀。司禮監禮部錦衣衛官提督執事者、設大昇輿于享殿門外、葬儀以次陳設。各衙門先期分官素冠服詣

陵園伺候、騎送至永陵。是日啟玄宮見

梓宮、行祭告禮。執事官陳設酒饌如常儀。內贊引奉遷官詣拜位。贊四拜、奠帛、獻酒、讀祝、俯伏、興、四拜、焚幣帛祝文、禮畢。

梓宮奉遷出享殿、行啟奠禮。執事官陳設酒饌如常儀。內贊引奉遷官詣拜位。贊四拜、奠帛、獻酒、讀祝、俯伏、興、四拜、焚幣帛祝文、禮畢。壙內原安奉玄纁玉璧五穀等物、就於壙側埋瘞。啟奠畢、行祖奠禮。執事官進龍輴于享殿下。設真亭

神位輿

謚冊寶輿于殿前。執事官陳設酒饌拜位如常儀。內贊引奉遷官詣拜位。贊四拜。奠帛、獻酒、讀祝、俯伏、興、四拜、焚幣帛祝文、禮畢。祖奠畢、內侍官詣

梓宮前跪奏請靈駕進發。內侍先捧謚冊寶、次捧神位銘旌、俱由殿中門出、各安奉輿內。

梓宮降殿。內侍官跪奏請梓宮升龍輴。執事官奉登龍輴啟行。執翣者分列左右、內侍擎繖扇侍衛如常儀。

梓宮至陵園門外、梓宮升大昇輿。行遣奠禮如常儀。遣奠禮畢、內侍官于梓宮前跪奏請靈駕進發。司禮監官率儀衛

謚冊寶輿等前行。鼓樂前導、設而不作。禮部錦衣衛官提督葬儀等、以次前行。沿途軍民男女人等輳集之處、遇梓官至、皆跪俯伏、候

梓宮過而興。工部先期搭蓋席享殿于永陵獻殿之右。候

大昇輿至、禮官奏請升龍輴、詣享殿、行安神禮。執事官陳設酒饌如常儀。內贊引奉遷官詣拜位。贊四拜。奠帛、獻酒、讀祝、俯伏、興。贊四拜、焚帛祝。分送官俱于享殿外陪拜。禮畢、分送官回京。將掩

玄宮時、行遷奠禮。奉遷官詣

梓宮前。贊四拜、興。贊跪、奠帛、獻酒、讀祝、俯伏、興。贊四拜、焚帛祝。退。俟掩

玄宮時至、奉遷官詣

梓宮前跪。內侍奏請靈駕赴玄宮。奉遷官俯伏、興。

梓宮進皇堂安奉訖。內侍官奉謚冊寶置于前、陳列冥器等。畢、行贈禮。贈禮畢、行享禮。

世宗肅皇帝梓宮至永陵日、遣官祭告

后土、天壽山、并

長陵等陵。掩

玄宮日、遣官祭謝

后土、天壽山、并

長陵等陵。祝文中、俱以孝潔肅皇后、孝恪皇后祔葬、一併告謝。葬畢、奉遷官暫奉安神主于殿內。

神主還京、至城外幄次。文武百官青衣素服序列于幄前、行五拜三叩頭禮。

神主至午門外。

上具翼善冠淺淡色服、黑犀角帶、奉迎于午門內

上步行前導至寶善門外。

皇后、皇子、及宮眷等迎于門內。

神主輿至奉先殿門外。內導引官導

上詣

神主輿前跪。內侍官跪奏請神主謁

奉先殿。

上奉神主由殿左門入、跪置

神主于褥位、俯伏、興。贊五拜三叩頭禮畢、上跪捧神主興、由殿左門出、安奉輿內。復至世宗肅皇帝几筵前、行謁几筵禮。畢、上捧神主出安奉輿內、至專殿門外。內侍官奏請神主降輿升座。

上捧神主奉安訖。行安神禮。

上詣拜位。贊四拜。行初獻禮。奠帛、獻酒、讀祝、俯伏、興。亞獻。終獻。復贊四拜。焚帛祝、禮畢。

皇后、皇子以下、以次入拜、行謁見四拜禮

凡皇太后、皇后喪、內朝賀祭祀等禮、洪武十六年正旦、以高皇后喪服、親王及文武衙門進到表箋、先期三日捧進。是日

皇帝詣

几筵殿祭祀。畢、常服

御奉天殿、百官常服行五拜三叩頭禮

○永樂六年正旦、文皇后喪服、皇帝常服御殿。錦衣衛設丹階駕、教坊司陳大樂而不作。百官行禮如洪武例。立春、百官俱淺淡服、于奉天門行禮

○弘治十七年、敬皇帝萬壽聖節、以孝肅太皇太后山陵襄事、奏准、文武百官服錦繡于奉天門行五拜三叩頭禮。是歲冬至節、免賀

○十八年上

聖祖母、及聖母尊號、以太皇太后服制未滿、百官并命婦、俱照成化二十三年例、免賀

○嘉靖二年、肅皇帝萬壽聖節、以孝惠皇太后服制未滿、先期免習儀。至日早、于奉先殿行

孝慈高皇后忌辰祭禮畢、上服黃袍御奉天殿。錦衣衛設鹵簿駕如常儀。鳴鐘鼓、鳴鞭。教坊司作樂。文武百官具朝服、先行四拜禮、致詞、又四拜。免雞唱山呼舞蹈等禮。表文綵、免宣讀陳設、送內府交收

○十七年、章聖皇太后服既除、上常服俱墨布。至喪次、仍素服。百官俱青色冠服。

郊有事、吉服作樂。

廟有事、淺色服不作樂

○十八年正旦、以章聖皇太后未南祔、上具翼善冠黃袍、御奉天門。鳴鐘鼓。奏堂下樂鳴鞭。百官具公服行禮。八月

萬壽聖節、以南祔未久、行禮如正旦儀。九月小祥、上同

后妃謁

几筵致祭。公侯駙馬伯文官三品以上大臣、各具青服陪拜。

顯陵、遣勳戚大臣一員捧祀帛往祭。大祥同

○二十年、以昭聖皇太后喪服、令大享齋戒、服吉。正祭、用樂。時祫齋戒、權用青綠花樣。至日、樂暫設而不作

○二十六年、以孝烈皇后喪服、題准、歲暮大祫、來歲孟春時享、各齋戒、權用青綠花樣。樂設而不作。其啟蟄祈穀齋戒、服吉用樂

○二十七年、梓宮未發、題准、夏至大祭

地于方澤、照祈穀例、齋戒服吉用樂







