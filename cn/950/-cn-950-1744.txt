杨万里　送赵民则少盐提举二首

汉庭近日少宗盟，情选宗英副匠卿。

高帝子孙谁宿德，翰林风月得先生。

又持一节湖南去，政是三湘鴈北征。

但使远民蒙福了，早归词禁赋新鹦。

杨万里

杨万里　送赵民则少盐提举二首

座主门生四十年，江湖契阔几风烟。

同朝弃接鸳行里，握手相看鹤发前。

误喜论诗追旧事，不知呼酒是离筵。

老怀只作还山梦，输与先生早著鞭。

杨万里

