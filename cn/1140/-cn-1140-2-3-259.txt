七十二潭渔父歌寄赠陈确庵孝亷

吴江千里连云树渔父狂歌鼓枻去震泽周遭沧海深七十二潭定何处平生故是出羣才片言落纸惊风雷公车掉头不肯上心轻万事如尘埃桑田变後甘樗散白日飞腾忽晼晩抱膝横经木榻穿绕堂种竹花溪远向来偶作诸侯客老卧惟耽五湖宅龙威丈人得见无大泽羊裘空发白蒲苇零乱枫叶殷寒潭倒浸湖上山弥望关河箭满眼江头几个钓船闲

