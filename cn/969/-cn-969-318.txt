刘克庄　和赵南塘离支五绝

侧生海畔远难将，风日尤能变色浆。

借问驿驰丞相府，何如辇致道山堂。

刘克庄

刘克庄　和赵南塘离支五绝

却贡无因送上天，漫山如锦但堪怜。

罗浮所产真奴隶，只为曾逢玉局仙。

刘克庄

刘克庄　和赵南塘离支五绝

十颗千钱品最珍，北人鲐背未濡唇。

若生京洛豪华土，买断丹林肯算缗。

刘克庄

刘克庄　和赵南塘离支五绝

辇毂尝新着价高，土人弃掷梗弁髦。

不嗔园客工榆窃，绝喜天公享老饕。

刘克庄

刘克庄　和赵南塘离支五绝

风韵能令百果低，难将卢橘斗新奇。

品题自合还诗祖，模写何须觅画师。

刘克庄

