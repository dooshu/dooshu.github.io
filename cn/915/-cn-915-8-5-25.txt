◇兴学诏（建武四年正月庚午）

嘉肴停俎，定方旨於必甘，良玉在攻，表璋於既就，是以陶钧万品，务本为先，经纬九区，学学攵为大。往因时康，崇建庠序，屯虞荐有，权从省废，讴诵寂寥，倏移年稔，永言古昔，无忘旰昃。今华夏安，要荒慕向，缔修东序，实允适时。便可式依旧章，广延国胄，弘敷景业，光被後昆。（《南齐书·明帝纪》）

