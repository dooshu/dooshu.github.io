○锺廷翰摄安吉主簿牒

敕：淮南镇海镇东等军节度使牒将仕郎试秘书省校书郎锺廷翰，牒奉处分。前件官儒素修身，早升官绪，寓居水，累历星霜，克循廉谨之规，备显温恭之道。今者愿求录用，特议抡材。安吉属城印曹阙吏，俾期差摄，勉效公方，倘闻佐理之能，岂吝超升之奖？事须差摄安吉县主簿牒举者，故牒。

