◎温飞卿故事

温飞卿才思艳丽，与李义山齐名，号温李。一日义山谓曰："近得一联句：远比赵公，三十六年宰辅。未有偶。"温曰："何不云：近同郭令，二十四考中书。"宣宗尝赋诗，上句用"金步摇"，未有对。遣索进士对之。温乃以"玉条脱"续之。宣宗赏焉。又有药名"白头翁"，温以"苍耳子"为对，他皆类此。

宣宗好微行，遇於逆旅，温不识龙颜，傲然诘之曰："公非长史司之流。"帝曰："非也。""得非六之类。"帝曰："非也。"後谪为方城尉。最善鼓琴吹笛。

云："有丝即弹，有孔即吹，不必柯亭爨桐也。"著乾巽子，不传；有握兰集、金荃集、汉南真稿。［唐诗纪事］

