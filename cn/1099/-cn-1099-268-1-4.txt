○與方雙江書 【 禦倭】

月內每夕候望氣候不正、昨之初昏南天赤氣布滿辰方、忽見蚩尤旗、蚩旗之下、天罡主之、理當大戰南匯嘴正當郡之東南隅、若韓公果以是日合戰、必巳捷勝。葢今之癸丑歲。星辰在。歲之所在。戰伐必克。昨日辰為戊子。戊為我。子為彼。赤氣生戊土。而辰拘子水。此戰賊必破散。可為我侯先賀也。

