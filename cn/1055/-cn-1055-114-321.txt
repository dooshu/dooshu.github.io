【后汉郭先生碑】

右汉《郭先生碑》，云“讳辅，字辅成。其先出于王季之中子，为文王卿士，食菜于虢，后世谓之郭。历战国、秦、汉，子孙流分，来居荆土。先生其少也，孝友而悦学；其长也，宽舒如好施。是以宗亲归怀，乡尚阝高尚。年五十有二，遇疾而终”。其以“而”为“如”，及用“乡尚阝”字，与《娄寿碑》同，盖汉人如此尔。治平元年六月二十日书。

