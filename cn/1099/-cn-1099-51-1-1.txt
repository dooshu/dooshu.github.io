○慎服食疏 【 服食】

臣風聞近日內府有術士造紫霞杯者、憲宗時頗尚方技多傳陛之官此其類也葢紫霞杯以硫黃為主、本草云、硫黃太熱有毒、夫五臟柔脆、只宜平和、不宜餌此燥烈之物、况金石之藥、古人所忌、硫黃硃砂、此正金石之藥也、　皇上春秋鼎盛、聖軆方強、臣恐術士巧飾虛詞、有以此杯進御、一或用之、倘有後患、追悔莫及、臣子之心、日夜憂惶、伏望　皇上念　祖宗付託之重、萬幾之暇、清心寡欲、靜以頤飬、則血氣自然平和。可以無疾。凡一切熱補之劑。悉宜峻絕弗用。醫書云人年五十以前。不可服補藥是也。乞將造杯之人、斥逐于外、無使出入內府、熒或聖聽臣不勝惓惓納忠之至、

