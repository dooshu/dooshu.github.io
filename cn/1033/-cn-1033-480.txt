洪咨夔　行三盘蟆颐栈道三首

栈险涎鱼蛤，梯危啸虎貙。

室人交谪我，客子倍愁予。

后殿推腰上，前行掉臂呼。

龙眠如得见，写作赴州图。

洪咨夔

洪咨夔　行三盘蟆颐栈道三首

息女顉相问，危途骨欲摧。

儿如缘底去，耶自为官来。

野圃榴多子，山田芋有魁。

乞归吾计决，一粲且传杯。

洪咨夔

洪咨夔　行三盘蟆颐栈道三首

虎爪滩头棹，蟆颐阁上车。

危机知略似，薄命扣何如。

鸬筏陵飞景，鸠巢架太虚。

乾坤真一阱，着眼莫踌躇。

洪咨夔

