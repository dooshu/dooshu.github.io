◎孙礼

礼字德达，涿郡容城人。曹公平幽州，召为司空军谋掾，徙鲁相，历山阳等郡太守。明帝时入为尚书，受遗诏拜大将军长史，加散骑常侍。齐王初出为阳州刺史，加伏波将军，赐爵关内侯，徵拜少府，出为荆州刺史，迁冀州牧。以奏事忤曹爽，劾废在家。期年除城门校尉，出为并州刺史，加振武将军，使持节护匈奴中郎将。爽诛，入为司隶校尉，迁司空，封大利亭侯。嘉平二年卒，谥曰景侯。

