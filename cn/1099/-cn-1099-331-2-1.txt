○報唐雷州書 【 流寇】

奉手書知感埀念、至為籌畫保障、憫恤瘡痍、即隣國之民、拜賜厚矣、境內自李賊創後纔兩月安枕、而□黨繼至。息肩又未有期、以愚意計之、許黨之可慮。數倍于李。而其可招。亦數倍于李。此易破而難撫葢李黨多烏合無專主故率反覆不易撫然畏兵甚也兵聚則遁矣。許黨勢眾而約之甚嚴。謀深而發之不易。頗不畏兵。葢海上一勁敵也。至以信義動之。以禍福諭之此難破而易抚誠確論也則亦知感畏而不輕反覆若誘之使撫。必不可得也。前次經撫而安插未妥。其躙而出也。亦勢所必至。其失不專在彼。今公欲撫之、出數千死命、弭一方禍机、僕雖無能尚當執鞭借箸、以待驅策、但信義先植諭慰簡嚴。間諜深密。其机俱在我廼賞功之典散眾之方。安插之地。其机皆制于上。而不得便宜。其云事不遙制者。亦未敢深恃也。惟公身任天下之重志誼素孚於人、則非僕比、僕之所難。皆公之所易也幸力行之、諸當惟命、又聞黑參戎受督府方略、遠來招撫、巳到數日、未覩所施、且黑即高郡人、入境舉事、竟無一字相關白、意恐吾輩分其功耳、故僕草檄行海、亦止諭令靜聽軍門處分、不敢專持其議而許之回稟亦云不敢深信將官、不知黑竟何狀、姑俟之、

