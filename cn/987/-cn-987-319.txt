苏轼　次韵韶守狄大夫见赠二首

华发萧萧老遂良，一身萍挂海中央。

无钱种菜为家业，有病安心是药方。

才疏正类孔文举，痴绝还同顾长康。

万里归来空泣血，七年供奉殿西廊。

苏轼

苏轼　次韵韶守狄大夫见赠二首

森森画戟拥朱轮，坐咏梁公觉有神。

白傅闲游空诵句，拾遗穷老敢论亲。

东海莫怀疏受意，西风幸免庚公尘。

为公过岭传新唱，催发寒梅一信春。

苏轼

