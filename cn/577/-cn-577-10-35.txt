奉答岑参补阙见赠


窈窕清禁闼，罢朝归不同。君随丞相后，我往一作住，非日华东。冉冉柳枝碧，娟娟花蕊红。故人得佳句，独一作犹赠白头翁。

〔一〕罢朝：《雍录》：《唐六典》：宣政殿前有两庑，两廊各有门，其东曰日华，日华之东，则门下省也，居殿庑之左，故曰左省。西廊有门曰月华，月华之西，即中书省也。凡两省官系衔以左右者，皆分属焉。“罢朝归不同”，言分东西班各归本省也。“君随丞相后”，宰相罢朝，由月华门出而入中书。凡西省官，亦随丞相出西也。若左省官，仍自东出，故云“我往日华东”也。





