黎廷瑞　松风

流水渡涧秋泠泠，怒涛拍天风雨惊。

鸾锵鹤唳翻青冥，龙吟虎啸愁太阴。

连山遍野流空明，飘飘音乐张洞庭。

弹環鼓簧吹雪笙，拊石击磬作天钧。

忽然昭文不鼓琴，幽幽又作吟风筝。

问童何如睡不应，起视月落天河倾。

乃知虚皇集万灵，风伯起舞苍穹伶。

世间郑卫聊足听，久笑舞此蓬莱音。

传伯枝皐不可禁，篝灯起诵离骚经。

黎廷瑞

