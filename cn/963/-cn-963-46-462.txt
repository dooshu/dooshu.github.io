郭印　蛛网

结网谋生用意深，可怜微物有机心。

世间欺夺休惊诧，斗巧争奇古至今。

郭印

郭印　蛛网

我观昆虫辈，汝形亦甚微。

吐丝织为网，元自有真相。

团团肖车轮，巧妙出天机。

事成坐其中，功力不浪施。

羽飞才一触。羒挂定无遗。

正缘有此生，谋食以疗饥。

古先大智人，创作万世规。

为民设佃渔，结绳乃效之。

仲尼善词说，姑言取诸离。

制器尚象耳，一一非妄为。

郭印

