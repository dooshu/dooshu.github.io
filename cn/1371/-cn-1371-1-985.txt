独醉

老伴死欲尽，少年谁肯亲？



自怜真长物，何啻是陈人！



江市鱼初上，村场酒亦醇。



颓然北窗下，不觉堕纱巾。

独酌罢夜坐

不见麴生久，惠然相与娱。



安能论斗石，仅可具盘盂。



听雨蒙僧衲，挑灯拥地炉。



勿生孤寂念，道伴大狸奴。

独酌有怀南郑

忆从嶓冢涉南沮，笳鼓声酣醉胆麤。



投笔书生古来有，从军乐事世间无。



秋风逐虎花叱拨，夜雪射熊金仆姑。



白首功名元未晚，笑人四十叹头颅。

独醉

老伴死欲尽，少年谁肯亲？



自怜真长物，何啻是陈人！



江市鱼初上，村场酒亦醇。



颓然北窗下，不觉堕纱巾。



独坐博山香雾散馡馡，袖手何妨静掩扉。



六十年前故人尽，八千里外寄书稀。



昨朝送客桐江去，今日逢僧剡县归。



欲作小诗还复嬾，海鸥与我两忘机。



