◇华严经记

《华严经》梵本凡十万偈，黄道人支法领从于阗得此三万六千偈，以晋义熙十四年岁次鹑火三月十日，於扬州司空谢石所立道场寺，请天竺禅师佛度跋陀罗，手执梵文，译梵为晋。沙门释法业亲从笔受。时吴郡内史孟ダ右卫将军褚叔度为檀越，至元熙二年六月十日出讫。凡再校梵本，至大宋永初二年辛丑之岁十二月二十八日校毕。（《释藏》迹九。）

