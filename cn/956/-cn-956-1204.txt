方回　武林书事九首

明年老子六十一，最忆只身三十时。

岂料衰迟脱离乱，三孙三女四男儿。

方回

方回　武林书事九首

竹林七贤六有子，何独无闻刘伯伦。

梦想先师授书处，城东风雨卧荒坟。

方回

方回　武林书事九首

金石典古吕伯可，风霜清耸方巨山。

尚见八音合韶乐，早能九鼎象神奸。

方回

方回　武林书事九首

公田坐谪魏京兆，一往不招江上魂。

天道无知善人哑，全家死盗五孙存。

方回

方回　武林书事九首

狐狸夜号歌舞地，荆棘非复向朱门。

有人政自不可测，一斛槟榔五百裻。

方回

方回　武林书事九首

岁在戊午正月五，代宰臣供万寿诗。

凤凰山下芙蓉阁，龙础无踪世不知。

方回

方回　武林书事九首

论斤买虀遗俗在，街头商贾问童儿。

不知此菜从何采，指似深宫帮殿基。

方回

方回　武林书事九首

兰阛兰阛一弹指，高鼻人人俱喜欢。

北客近知郎罢语，南人许拜乞银官。

方回

方回　武林书事九首

我有敝庐在何许，南紫阳山北黄山。

烟耕雨钓付儿辈，一榻高枕松声间。

方回

