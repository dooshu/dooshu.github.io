○谢宣示け没斯等冠带讫图状

伏以汉宣帝时，呼韩单於来朝京邑，然待以客礼，未备汉仪。至後汉建武二十六年，单於慕先人之义，归义中国，光武候祖宗之业，柔服北边，因其称藩，始加冠带。厥後绵历五代，仅及千年，惟闻征伐之勤，莫睹来廷之盛。伏惟陛下功高汉後，威服穷荒，不劳六月之师，坐俟七旬之格，故得け没斯誓心向阙，稽首归忠，自献刑马之书，仍酌留犁之酒，永励臣节，以保塞垣。今则荣以票彡缨，解其衣毳，簪笏就列，威仪可观。推劲悍之心，岂劳戴，服礼义之化，宁比冠鸡，鉴於丹青，益表神化。臣等谬参枢近，获睹成功，欢忭之心，倍万常品。

