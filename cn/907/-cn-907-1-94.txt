▼东门行

出东门，暮归来。

入室四壁空，突中无烟甑生埃。

弱妻蓬头稚子瘦，使我心下忽有哀。

安能学，东方生。

空抱国士才，身长七尺齿。

编贝索米不得取，笑咍鸡鸣东门早。

欲开仗剑当远去，不乗驷马不复回。

妻前挽衣言，君可弃妾，奈此呱呱孩。

君莫忧无粮，田中已生麳。

君莫忧无裳，机中布成尚可裁。

不湏苦慕富贵，富贵多有害菑。

贱妾与君生同居，死即共作山下灰。

吾欲行，为徘徊，仰视苍天重咄哉！


