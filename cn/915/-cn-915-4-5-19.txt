◇诏贬乐成王苌（建光元年四月甲子）

苌有其面，而放逸其心。知陵庙至重，承继有礼，不敢致敬之节，肃穆之慎，乃敢擅损牺牲不备芬。慢易太姬，不震厥教。出入颠覆，风淫于家，娉取人妻，馈遗婢妾。驱击吏人，专己凶暴。愆罪莫大，甚可耻也。朕览八辟之议，不忍致之于理。其贬苌爵为临湖侯。朕无「则哲」之明，致简统失序，罔以慰承太姬，增怀永叹。（《后汉·乐成靖王党传》）

