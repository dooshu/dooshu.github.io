又北百二十里，曰敦与之山，其上无草木，有金玉。溹水出于其阳，而东流注于泰陆之水；泜水出于其阴，而东流注于彭水。槐水出焉，而东流注于泜泽。

【注释】

(1)溹（suò）水：水名。今河北临城西南有溹水。

(2)泜（zhī）水：水名。今名泜河。

【译文】

再往北一百二十里，有座敦与山，山上不生长草木，蕴藏着金属矿和玉石。溹水就从敦与山的南边山脚发源，之后向东注入泰陆水；泜水从敦与山的北边山脚发源，然后向东注入彭水。槐水也从这山发源，之后向东注入泜泽。




