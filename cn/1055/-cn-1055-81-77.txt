【皇帝本命兖州会真宫等处开启道场青词〈九月二十日〉】

维至和元年岁次甲午十月辛卯朔二十日庚戌，嗣天子臣某谨遣某人，开启本命灵宝道场三昼夜，罢散日设醮一座，谨上启太上开天执符御历含真体道玉皇大天帝：宝祚无疆，苍穹垂。吉旦式临于元命，醮科爰举于旧章。荐诚悫以惟精，延圣真而并集。仰希灵贶，敷锡眇冲。四时协序于和平，品汇均休于康泰。无任恳祷之至，谨词。

