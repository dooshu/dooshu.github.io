【刑侍】


（宋）尚书省刑部侍郎简称。宋前期，六部侍郎均为文臣寄禄官阶，至元丰立寄禄格，六部侍郎阶易为正议大夫，刑部侍郎始复原职，佐刑部尚书掌刑狱政令，从三品。宋谢维新《古今合璧事类备要·后集》卷三一《刑部侍郎》：“平反辞赏。张文忠公九成兼刑寺，一日，法寺以成案上大辟。公阅，首未得其情，因请覆实，囚果诬服者也。”《宋史·张九成传》：“未几，召除宗正少卿、权礼部侍郎兼侍讲，兼权刑部侍郎。法寺以大辟成案上，九成阅，始未得其情，因请覆实，囚果诬服者。……谥文忠。”　（明）刑部左、右侍郎省称。明沈德符《万历野获编》卷一七《项襄毅占寇》：“弘治元年……上闻变，亟遣侍郎彭韶，领专敕巡视浙江……彭以刑侍奉使，初未兼宪职。”《明史·彭韶传》：“孝宗即位，召为刑部右侍郎，嘉兴百户陈辅缘盗贩为乱……遣韶巡视。”





