【需雅】

〖八曲〗

农用八政食为元。播时百谷民所天。□尝郊社尽洁虔。燕飨馈食礼节宣。九功惟序登颂弦。

感物而动物靡遂。大羹不和有遗味。非极口腹而行气。节之民心杀攸贵。宁为礼本饔与饩。

始诸饮食物之初。设卦观象受以需。□民乃粒有牲刍。自卫反鲁删诗书。弋不射宿杀已祛。

在昔哲王观民志。庶羞百品因时备。为善不同同归治。蔬膳菲食化始至。率物以躬行尊位。

雅有洄酌风采苹。蕴藻之菜非八珍。涧溪沼□贵先民。明信之德感人神。譬诸礻龠祭在西邻。

行苇之微犹勿践。宁惟血气无身剪。圣人之心微而显。千里之应出言善。况遂豚鱼革前典。春酸夏苦冬（乐府作各。）有宜。筐莒钅奇釜备糗酏。（《诗纪》作驰。）逡巡揖让诏司仪。卑高制节明等差。君臣之序正在斯。（○同上）

日月光华风四塞。规飨有序仪不忒。匪天私梁乃佑德。光被四表自南北。长世缀旒为下国。（○《乐府诗集》十四。《诗纪》九十五。）

