○執奏秦府請封疏 【 秦府請封】

頃該秦王誼漶奏為三懇　天恩、俯完封典以廣　聖澤事、奉　旨禮部便看了來說、伏惟　聖主展親德意甚然、然猶未知其間事體、有萬萬不可從者、葢秦王本以中尉進封親王、其時為萬曆十五年、在條例謂之例後進封、不得與王世及者比也其庶長子之例、須俟母妃年滿五十、例後進封庶子正封郡王以宗祿難繼故設此條為之裁抑耳而無所出則庶長子應封世子、如有所出、則庶長子應封中尉、今母妃年限未滿、有出尚未可知、臣揣　秦王。葢慮其子或為他日之中尉。而欲先得目前分外之郡王。夫例後進封。與秦一體者九府。王家庶出常多。即今九府見有三庶。如封則俱封。是一輩而三郡矣。自此而一輩復一輩王爵之濫。可勝計乎。雖其祿米。止照原爵關支。而封一郡王。即有一郡王之銀冊銀印。又有郡王妃之銀冊又有教授典膳民校民廚俸給應等項銀兩此皆一一仰給於朝廷。今當內外公私萬分匱竭之秋聖主憂勞、百吏拮据、日徵求而猶恐其不足日節省而猶病其未盡即臣部每為　王府題覆極力磨勘細至名糧、不敢輕與亦以朝廷名器朝廷錢糧為臣子者何敢不為　朝廷慎重愛惜也、今此一事不獨秦藩。更有諸藩開國典者小關國計者大不惟國典尤關國計伏望　明諭秦王以進封之恩。報禮宜重。首藩之禮作法宜端推愛子之心以愛國、使其子存樞或就本等中尉之封或俟母妃年限之滿恪遵彛典、永杜倖門、上之彰　聖主裁制之明、下之成　親藩廉靖之美即臣禮官、亦得以不溺其職矣、

