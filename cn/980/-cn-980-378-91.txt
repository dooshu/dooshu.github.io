释印肃　颂十玄谈　回机

涅槃城裹尚犹危，亲到灵山未足奇。

见佛忘知无我所，六根常动转阿弥。

释印肃

释印肃　颂十玄谈　回机

陌路相逢没定期，蛇婆来命怪谁知。

四十八人成鳖鼻，急唤顽禅草裹归。

释印肃

释印肃　颂十玄谈　回机

权挂垢衣云是佛，释迦也似偷空贼。

忽然捉败不相饶，丹霞火裹纯金色。

释印肃

释印肃　颂十玄谈　回机

却装珍御复名谁，更展琅函耀木辉。

了道不除□权立，一切元体是无余。

释印肃

释印肃　颂十玄谈　回机

木人夜半穿靴去，得意生身无住处。

妙用难传妄想立，知君未解通方句。

释印肃

释印肃　颂十玄谈　回机

石女天明戴帽归，一身浑著六铢衣。

喃喃解说非声舌，生得儿来叫阿姨。

释印肃

释印肃　颂十玄谈　回机

万古碧潭空界月，猿啼彻夜何曾歇。

几炙孤负一轮光，唯我同辉谁辨别。

释印肃

释印肃　颂十玄谈　回机

再三捞摝始方知，捉影逃形也太痴。

行眼大悲分得半，维摩老汉始全提。

释印肃

