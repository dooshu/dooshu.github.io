陈造　刘有诗再次韵四首

小点猩毫出碧鲜，技随文思各增川。

只应月地饶般礴，心醉寒梢曳晓烟。

陈造

陈造　刘有诗再次韵四首

已后湖州秃鬓翁，喜君挥扫有遗风。

幻成殢雨熹晴态，尽使尘凡一洗空。

陈造

陈造　刘有诗再次韵四首

此君高韵已萧然，更向新诗得媚川。

谁遣小家藏二妙，为君时炷水沉烟。

陈造

陈造　刘有诗再次韵四首

耐暑支离倚瘦筇，百金未博一襟风。

了知诗有蠲疴力，绝胜江涛卷碧空。

陈造

