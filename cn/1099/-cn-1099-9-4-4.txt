○送徐思勉之山東按察司僉事詩序 【 送行】

以刑罰禁人。不若以禮義化人之易入也。以言貌察人不若以行事試人之易見也。古人治道　于今而有遇焉、皇上嗣登天位。念習俗之陋。貪詐者之多。聖祖以嚴致治嗣君未知其意故上下相勉以寬厚然國勢亦以弱矣以為昔者治之以法而犯者滋眾豈非教化有未至歟乃蠲逋租赦死刑選擢良吏。以治海內。除民之所患苦。而與之以所歡。未及期年。萬姓協和。四方丕變。士君子以行道輔時為榮。而不貪祿知百執事庶人以謹行保身為常。而恥言貨財上而朝廷。下而窮邦小邑。皆思洗濯瑕生?月。以自歸于善。可謂盛矣。上猶以為未也凡朝廷特遣使臣有便亦有不便前人論之詳矣親擇廷臣二十有四人為採訪使以觀風言??燭幽隱利民之事。得以便宜行之。繇是天下忻然謂太年可立致使者之出。莫不自奮勵。各思建明圖畫以求稱任使之意。及既事還朝。卓卓以政事聞者。葢居其半。給事中華亭徐君思勉。有聞之最者也　天子以為可用、會大同有警、復俾持詔往撫慰兵民、思勉精敏勁正、所奏舉皆切時事、其能愈彰、適山東按察司以缺官告、即授按察僉事、將行、其僚友喜思勉之受知干上。而樂聖朝賢才之眾也、為詩以餞之、而以首簡為屬、昔周之中興也、宣王善干修政。用賢而賢才眾多。詩人歌之韓奕烝民崧高諸篇。皆餞行之辭也而烝民特為仲山甫祖齊而作。其??俞揚德業為尤盛。至今觀者如逢其時。見仲山甫焉。今思勉之職視仲山甫未必同。而徂齊則同。將王命則又同。第未知詩所述作。能如尹吉甫之壯麗溫厚。與典訓並傳否。雖然。世有聖君。不患無賢臣。德業既盛。不患無歌頌之者　上聖明。不媿三代賢主。思勉能以古人自望。仲山甫之事。寧知其果不可冀耶。詠歌之士。必有敷揚焜燿。以照千古者矣。抑尹吉甫之言有曰。按察為提刑之官故云爾柔亦不茹。剛亦不吐不侮鰥寡不畏強禦此其部使者之事也、予不能詩、請為思勉賦之、

