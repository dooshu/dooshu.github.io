◎罪遣难逃

仪卿先生又曰：在江右日，因督粮舟泊鄱阳湖，忽遇大风，余坐船吹至滩上，余船覆没者百余号。有前会昌县某故令灵枢在船，眷属同行。前一夕，舟人见蟒衣补服者往来船头，叹息之声不绝，是日，全家覆没。柩浮至某地，人以为柜物也，见前标题衔名，乃返之。夫某令现形于舟人，而独不见形于家属，闻此令居官本有浮议，其亦自知罪谴之必不可逃欤。

