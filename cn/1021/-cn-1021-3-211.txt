晁公溯　四月堰水甚水一雨灌田方足

岷江惟清流，泾水惟浊泥。

泥浊禾黍茂，流清稉稻宜。

旧传江发源，瀵涌出沈黎。

老农望其来，未至龙尾西。

今晨南山云，蓊然忽朝難。

滂沱三尺雨，泛溢千步堤。

积潦始北汇，余波各东酾。

茫茫黑壤润，戢戢翠剡齐。

亦复到邑里，沟浍邹交驰。

往看芙蓉湖，微风绿生漪。

似欲娱使君，岂减习家池。

老农喜相语，岁晚可无饥。

再拜勾龙社，配我灵星祠。

更烦请天公，膏泽常及时。

晁公溯

