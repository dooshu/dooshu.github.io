◇敕何点弟胤（天监三年）

贤兄徵君，弱冠拂衣，华首一操，心游物表，不滞近迹，脱落形骸，寄之远理，性情胜致，遇兴弥高，文会酒德，抚际逾远。朕膺录受图，思长声教，朝多君子，既贵成雅俗，野有外臣，宜弘此难进，方赖清徽，式隆大业。昔在布衣然汾射，兹焉有托，一旦万古，良怀震悼。卿友于纯至，亲从凋亡，偕老之愿，致使反夺，缠绵永恨，伊何可任，永矣奈何。（《梁书·何点传》）

