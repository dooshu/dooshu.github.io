【唐裴虬怡亭铭〈永泰元年〉】

右，怡亭在武昌江水中小岛上，武昌人谓其地为吴王散花滩。亭，裴造，李阳冰名而篆之，裴虬铭，李莒八分书，刻于岛石。常为江水所没，故世亦罕传。，不知何人。虬，代宗时道州刺史。韩愈为其子复墓志云“虬为谏议大夫，有宠代宗朝，屡谏诤。数命以官，多辞不拜”。然唐史不见其事。李莒，华弟也。治平二年正月十日孟春荐飨摄事，致斋中书东阁书。

