◎皇甫谧

谧字士安，幼名静，安定朝那人；居新安，汉太尉嵩曾孙，自号玄晏先生。魏郡召上计掾举孝廉。景元初相国皆不行，行晋受禅累徵；又举贤良方正。咸宁初徵太子中庶子，又徵议郎，又徵著作郎。司隶刘毅请为功曹，并不应。太康三年卒，年六十八。有《帝王世纪》十卷，《年历》六卷，《高士传》六卷，《逸士传》一卷，《列女传》六卷，《玄晏春秋》三卷，集二卷。

