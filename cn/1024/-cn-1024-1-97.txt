戴表元　观村中祷雨三首

十里不同云，五里不同雨。

天台白茫茫，乃尔多肺腑。

人言蛟友神，象类可以取。

蛇虫当此时，行路谁敢侮。

飞腾信有术，忍待号者苦。

咄哉神禹功，浩荡流万古。

戴表元

戴表元　观村中祷雨三首

昨日苗穗赤，今朝洒然青。

颇知穷旅人，百金换颜形。

念尔虽微根，同禀造化灵。

自古有枯旱，人类几千齿。

恐是自生化，难皆问苍冥。

野草人不邻，何独不凋零。

戴表元

戴表元　观村中祷雨三首

西村送龙归，东村请龙出，

西村雨绵绵，东村犹出日。

人称西人良，或是穷可恤，

谁知所雨粟，尽入东村定。

儒生无爱憎，但喜蔬蓏实。

通年一饱厨，犹在兔园帙。

戴表元

