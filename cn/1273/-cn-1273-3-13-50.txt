前　题代二首







前　题[221]代二首


书生仗钺领元戎，不负慈闱昔教忠。天下本原归孝治，吾皇神武驭英雄。

青灯尚忆丸熊味，斑管方铭汗马功。八座起居年八秩，五花叠拜圣恩隆。

洞庭春草霭春晖，晚福评量古更稀。开府八州陶侃酢，登堂一品老莱衣。

江山清肃新持节，邻里欢谈旧织机。今日罗浮仙酿熟，奉觞遥祝岳云飞。





