○对旱令沈巫判

邺县时炎，漳滨地旱，三农务切，百里情殷，方有正於山川，故无遗於祠祀。思月离之泽，南亩徒勤；咏汉之诗，西郊不润。虽土龙矫首，不见朝齐，而石燕敛翼，无闻夜雨。刘感颇学师古，未达随时，巫人既不假神，河伯又非求妇，天则不雨，女也何辜？遂使睇彼江妃，莫反凌波之步；偶夫精卫，长齐衔石之悲。斯则抑人凭河，事非令，违法致罪，理在可疑。

