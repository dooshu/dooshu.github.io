喻良能　次韵何茂恭咏玉簪三绝

金谷坠楼人已远，楼前首饰尚堪寻。

谁家玉面雪肌女，淡扫蛾眉方称簪。

喻良能

喻良能　次韵何茂恭咏玉簪三绝

未开黄钿紫冠小，谁与幽人作好秋。

一笑相看两不厌，翠云堆里玉搔头。

喻良能

喻良能　次韵何茂恭咏玉簪三绝

月露洗沐秋容净，姑山初逢冰雪仙。

风流水部与藻饰，从此梅花应并传。

喻良能

