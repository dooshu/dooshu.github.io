第一出 词源

〔西江月〕

浪播传奇八种，赚来一派虚名。闲时自阅自批评，愧杀无盐对镜。

既辱知音谬赏，敢因丑尽藏形。再为悦己效娉婷，似觉后来差胜。

〔凤凰台上忆吹箫〕

（末上）

姚子无亲，兴嗟风木，梦中时现层楼。遇邻居窈窕，许订鸳俦。硬买途人作父，强认母、似没来由。谁料取，因痴得福，旧美兼收。

凝眸，寻家问室，见梦中楼阁，诧是魂游。验诸般信物，件件相投。亲父子依然完聚，旧翁婿好事重修。争荣嗣，又兼报捷，三贵临头。

恤老妇的偏得娇妻，姚克承善能致福。

防失节的果得全贞，曹小姐才堪免辱。

避乱兵的反失爱女，姚东山智也实愚。

求假嗣的却遇真几，尹小楼断而忽续。







