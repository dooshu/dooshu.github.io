【右监门卫将军夫人武昌县君郭氏墓志铭〈嘉五年〉】

夫人姓郭氏。曾祖恕，右千牛卫将军；祖遵式，洛苑使；父昭晦，左侍禁。夫人聪明孝谨，能读书史，善书画，喜浮图之说。以选归于皇从孙右监门卫将军世覃，封武昌县君。子男四人，长曰令辟，太子右内率府副率，余皆幼，未赐名。夫人以嘉二年十一月丁未，以疾卒，享年三十有三，权厝于奉先佛寺。以嘉五年十月乙酉，葬于永安之原。铭曰：

行之修，学以明。德施于内，铭告诸冥。

