○唐洞卿本命醮词

臣宿运所锺，遭值道化，佩奉真，获以禀修，而功业未彰，愆尤易积，阴阳爽候，疾疹所婴。忧迫既深，叩祈是切，果蒙昭，旋获痊平。又以中元之辰，欲陈黄之会，仰告真圣，愿遂丹心。今则坛席克终，功德成就，关盟有应，风雨无侵。冥感圣慈，效酬难尽，敢因本命，虔备科仪，设微醮以展诚，拜灵章而请福。伏冀高尊鉴领，众圣照临，前愿已圆，殊祥下及，使臣罪销厄灭，业著功充，奉亲既保其安宁，荐远必г其迁拔。永坚诚砺，以答真灵。不任。

