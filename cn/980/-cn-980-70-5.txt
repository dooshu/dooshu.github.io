释鼎需　颂古四首

入息未尝居阴界，出息何曾涉万缘。

一声渔笛离南浦，依旧芦花深处眠。

释鼎需

释鼎需　颂古四首

池阳面壁许谁知，万古孤峰对落晖。

才见攒眉便回去，早知不是丈夫儿。

释鼎需

释鼎需　颂古四首

闭门入圃太周遮，一唤回头便到家。

良遂知时人不委，海山空映夕阳斜。

释鼎需

释鼎需　颂古四首

言言言兮，飘风洒雪。

默默默兮，雷輷电掣。

藕丝孔里骑大鹏，等閒挨落天边月。

释鼎需

