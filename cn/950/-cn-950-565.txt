杨万里　过吕城闸六首

闸头洲子许团栾，古庙萧条暮雨寒。

榆柳千株无半叶，各青一树碧琅玕。

杨万里

杨万里　过吕城闸六首

泊船到得暮锺时，等待诸船不肯齐。

等得船齐方过闸，又须五鼓到荆溪。

杨万里

杨万里　过吕城闸六首

昨宵听尽掉讴声，愁里无眠达五更。

今夕雨寒泥又滑，作何计会速天明。

杨万里

杨万里　过吕城闸六首

等到船齐闸欲开，船船捩拖整帆桅。

一船最後知何故，日许时间独不来。

杨万里

杨万里　过吕城闸六首

才闻开闸总髈欣，第一牵夫有喜声。

只得片时天未黑，後来天黑也甘行。

杨万里

杨万里　过吕城闸六首

道是行船也未行，老夫误喜可怜生。

要知开闸真消息，记取金钲第二声。

杨万里

