【匈奴歌】

〖西河旧事曰：焉支山。东西百馀里。南北二十里。亦有松柏五木。其水草美茂宜畜牧。与祁连山同。匈奴失祁连、焉支二山。歌曰：〗

亡我祁连山。使我六畜不蕃息。失我焉支山。使我妇女无颜色。

（乐府息、色二韵颠倒。《诗纪》同。〇《御览》五十、七百十九。环宇记百五十二。《乐府诗集》八十四。云麓漫钞一。《尔雅》翼三。《诗纪》八。〇逯案。《诗纪》原题注为十道志。今改从环宇记所引之西河旧事。）

