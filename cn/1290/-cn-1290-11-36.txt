36.酸浆草

一名醋浆，一名苦耽，一名苦葴，一名灯笼草，一名皮弁草，一名王母珠，一名洛神珠，即今所称红姑娘也。酸浆、醋浆，以子之味名也。灯笼、皮弁，以壳之形名也。苦耽、苦葴，以苗之味名也。王母、洛神珠，以子之形名也。所在有之，惟川陕者最大。苗如天茄子，高三、四尺，叶嫩时可食。四、五月开小白花，结薄青壳，熟则红黄色。壳中实大如龙眼，生青，熟则深红。实中复有细子如落苏之子。食之有青草气，小儿喜食之。性苦寒无毒。治内热烦满、黄病、大小便涩、骨热、咳嗽、小儿无辜 	子、寒热大腹，杀虫去蛊毒，煮汁或生捣汁服。其实产难吞之立产，能落胎，孕妇忌。研膏傅小儿闪癖。

辨讹：世有以龙葵为酸浆者，不知二物苗叶虽同，但龙葵茎光无毛，五月入秋开小白花，五出，黄蕊，结子五、六颗，多者十馀颗，累累下垂，无壳有盖，蒂长一、二分，生青熟紫黑。酸浆同时开小花，黄白色，紫心白蕊，花如杯，无瓣，有五尖，结一壳，含五棱，一枝一颗，下悬如灯笼状，壳中子一颗。以此分别，便自明白。

【诠释】

酸浆草，茄科多年生草本。茎高0.7～1米。叶卵形，先端尖，有时边缘有不规则缺刻。夏日开花，白色，略带淡白，合瓣花冠。浆果包藏在鲜艳的花萼内，成熟时红色，果实入药。名见《本草》，学名Physalis alkekengi。

