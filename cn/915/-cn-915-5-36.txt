◎赵俨

俨字伯然，颖川阳翟人。建安初为朗陵长，入为司空掾属主簿，历章陵太守、都督护军扶风太守、关中护军，迁平寇将军，文帝时历侍中驸马都尉，领河东太守典农中郎将，赐爵关内侯，寻封宜土亭侯，迁尚书。明帝时进封都乡侯，出监荆豫诸军，转大司马军师，拜大司农。齐王时假节都督雍凉，征为骠骑将军，迁司空，正始四年卒，谥曰穆侯。

