【阳岐守风诗】

差池玉绳高。掩蔼（本集、《诗纪》并云。一作映。）瑶井没。广岸屯宿阴。悬崖栖归月。役人喜先驰。军令申早发。洲迥（寰宇记作回。）风正悲。江寒雾未歇。飞云日东西。别鹤方楚越。尘衣孰挥浣。蓬思乱光发。（○本集七、《诗纪》五十一并作岐阳守风。又环宇记百四十六引悲一韵。○寰宇记荆州石首县条云。阳岐山在县西一百步。）

