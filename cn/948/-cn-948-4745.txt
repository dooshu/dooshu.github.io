陆游　赠林使君

使君物外阅年华，厌听奴兵早暮衙。

双履踏云呼野渡，一瓢邀月醉梅花。

红炉点汞闲消日，为几翻经不忆家。

我亦岷山有归处，约君同载泝三巴。

陆游

陆游　赠林使君

松桧阴中百步廊，我来剥啄叩琳房。

鱼肠宝剑余蛟血，鸦嘴金锄带药香。

弱水蓬莱风浩浩，赤明龙汉劫茫茫。

何妨付与神丹诀，教跨青鸾到帝乡。

陆游

