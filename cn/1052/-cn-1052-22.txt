佚名　淳熙三年发皇后册宝十三首

赫赫惟皇，如日之光。

肃肃惟后，如月之常。

礼行一时，明照无疆。

天子莅止，畴敢不庄。

佚名

佚名　淳熙三年发皇后册宝十三首

卜月惟良，練辰斯藏。

臣工在庭，敛佩玱玱。

来汝疑丞，明命是将。

有淑其德，无或怠遑。

佚名

佚名　淳熙三年发皇后册宝十三首

刻简以珉，铸宝以金。

持节伊谁，时惟四郎。

自我文德，达之穆清。

委蛇委蛇，往迄于成。

佚名

佚名　淳熙三年发皇后册宝十三首

册行何乡，于门东偏。

礼德乐成，合扇鸣鞭。

皇举玉趾，如天之旋。

燕及家邦，亿万斯年。

佚名

佚名　淳熙三年发皇后册宝十三首

椒涂兰驭，河润山容。

副笄在首，社衣被躬。

静女其姝，实翼实从。

自彼西閤，聿来殿中。

佚名

佚名　淳熙三年发皇后册宝十三首

德隆位尊，礼厚文缛。

乃篆斯金，乃镂斯玉。

群公盈门，执事有肃。

顾言保之，永镇坤轴。

佚名

佚名　淳熙三年发皇后册宝十三首

规殿沉沉，叶气昮昮。

明章妇顺，表正人伦。

蹑是左墄，暨于中庭。

尚宫阿相，罔有弗钦。

佚名

佚名　淳熙三年发皇后册宝十三首

备物典册，乐之鼓钟。

拜而受之，极其肃雍。

司言司实，各以职从。

行地有庆，兴天无穷。

佚名

佚名　淳熙三年发皇后册宝十三首

容典既膺，台备既正。

羽术外列，扬颜中映。

如帝如天，以庄以靓。

六宫承式，二南流咏。

佚名

佚名　淳熙三年发皇后册宝十三首

葛查节用，樛木逮下。

形为嫔则，夙已心化。

兹临长秋，遂正诸夏。

以庆以祈，百祥来迓。

佚名

佚名　淳熙三年发皇后册宝十三首

硕人其颀，公侯之妻。

翟藋以朝，象服是宜。

如星之共，逆月之辉。

母血既瞻，群心则夷。

佚名

佚名　淳熙三年发皇后册宝十三首

窈窕沾淑女，行六服兮。

陟降多德，从群目兮。

内治允德，阴教肃兮。

宜君宜王，绥有福兮。

佚名

佚名　淳熙三年发皇后册宝十三首

天监在周，是生太任。

亦有太姒，嗣其徽音。

孰如两宫，慈爱相承。

思齐之盛，复见于今。

佚名

