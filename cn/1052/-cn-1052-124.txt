佚名　熙宁望祭岳镇海渎十七首

盛德惟木，勾芒御神。

沂贷淮海，厥功在民。

爰熙坛坎，主对庶神。

于以歆格，灵贻具臻。

佚名

佚名　熙宁望祭岳镇海渎十七首

绅韩襜兮，玉佩偿兮。

于我将事，神燕喜兮。

帝命望祀，敢有不共。

往返于位，肃肃雍雍。

佚名

佚名　熙宁望祭岳镇海渎十七首

祀以崇德，币则有备。

肃我将事，登降孔时。

精明纯洁，罔有弗祗。

史辞无愧，神用来娭。

佚名

佚名　熙宁望祭岳镇海渎十七首

笔兹东土，含润无疆。

维时发春，嘉荐令芳。

祭用藐沈，顺性含藏。

不涸不童，诞降祺祥。

佚名

佚名　熙宁望祭岳镇海渎十七首

神之至止，熙坛为春。

神之将归，放服振振。

歘兮回飚，窅兮旋云。

祐于东方，永施厥仁。

佚名

佚名　熙宁望祭岳镇海渎十七首

嵩稽衡霍，暨厥海江。

时维长养，惠我南邦。

肆严牲币，神式来降。

以侑以妥，百福是庞。

佚名

佚名　熙宁望祭岳镇海渎十七首

景风应律，朱鸟开辰。

肃肃明祀，嘉笾列陈。

牲用牲物，乐奏蕤实。

克绥永福，祐此下民。

佚名

佚名　熙宁望祭岳镇海渎十七首

鼓钟云云，敛管伊伊。

神既醉袍，日送言归。

山有厚藏，水有灵德。

物其永依，往奠炎宅。

佚名

佚名　熙宁望祭岳镇海渎十七首

维土作德，维帝御行。

含养载育，万物以成。

有严祀典，荐我德声。

神其歆止，永用亿宁。

佚名

佚名　熙宁望祭岳镇海渎十七首

高广融结，实维中央。

宣气报功，利彼一方。

坎壇以祀，六乐锵锵。

灵其有喜，酌以大璋。

佚名

佚名　熙宁望祭岳镇海渎十七首

言旋其处，以奠中域。

无替厥灵，四方是则。

神永不息，祀不永愆。

以享以报，于万斯年。

佚名

佚名　熙宁望祭岳镇海渎十七首

品物顺说，时司金行。

于郊迎气，以望庶灵。

雅歌维乐，圭荐惟牲。

作民之祉，永相厥成。

佚名

佚名　熙宁望祭岳镇海渎十七首

西颢沆砀，执矩司秋。

诹言协灵，时祀也修。

礼有荐献，爰视公侯。

秩而祭之，百福是遒。

佚名

佚名　熙宁望祭岳镇海渎十七首

我乐我神，簋俎腥饔。

日神之还，西土是宫。

于蕃禽鱼，于衍草木。

富我薮孙，滋我高陵。

佚名

佚名　熙宁望祭岳镇海渎十七首

帝德乘坎，时御闭藏。

爰洁牲楝，兆兹北方。

海山攸宅，神施无疆。

具享蠲吉，降福也穰。

佚名

佚名　熙宁望祭岳镇海渎十七首

凄寒凝阴，陨箨条场。

百物顺成，黍稷声香。

款于北郊，爰因其方。

何以侑神，荐此嘉觞。

佚名

佚名　熙宁望祭岳镇海渎十七首

维山及川，奠宅幽方。

我度其灵，降止靡常。

肃肃坎坛，既迎既将。

促乐入俎，是送是望。

佚名

