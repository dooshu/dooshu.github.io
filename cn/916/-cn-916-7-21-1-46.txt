【和藉田诗】

〖和武帝。〗

礼经闻往说。观宝著遐（《初学记》作华。）篇。岂如春路动。祈谷重民（《初学记》作人。）天。苍龙引玉□犬。（《初学记》作轶。）交旗影曲旃。皮轩承早日。豹尾拂游烟。地广重畦净。林芳翠幕悬。青坛出长畎。帷宫绕直阡。秉耒光帝则。报献重皇（《初学记》作动虔。）虔。度谐金石奏。德厚歌颂诠。三春润□荚。七月待鸣蝉。鳐鱼显嘉瑞。铜雀应丰年。不劳郑国雨。无荣邺令田。是知躬稼美。兼闻富教宣。（○《类聚》三十九引篇、天、禅、年、田五韵。《初学记》十四作藉田诗。引篇、天、旃、烟、悬、阡、虔、诠、宣九韵。《诗纪》六十八。）

