乔石林舍人见示先侍御圣任先生来鹤图

柱史东山高枕处射阳湖畔沧洲趣前代曾传抗疏名知几早就归田赋手校连牀多异书坐看满眼森奇树海风簸荡垂车轮一鹤翩?来不去先生自是鸾鹤姿廿年万事付渔矶嗒然倚杖天机静还有亭前鸥鹭飞十峯草堂歌赠钱础日【钱家锡山有九龙峯自署十峯草堂】

昔过惠山逢雨雪九峯不辨江天白今来驻策燕山旁逢君乃是九峯客九峯深处多长松草堂正对青芙蓉看山自信山为友添汝不妨成十峯竹径萝轩云雾里芒鞵布袜何时始壮游五岳复三山相看我辈皆老矣挂瓢且酌山中水

