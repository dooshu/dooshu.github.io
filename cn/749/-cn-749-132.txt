王雱


雱字元泽，安石子。生于庆历四年（1044）。治平四年（1067）进士，调旌德尉，历太子中允、崇政殿说书、龙图阁直学士。熙宁九年（1067）卒，年三十三。

倦寻芳慢

中吕宫

露晞向晚，帘幕风轻，小院闲昼。翠迳莺来，惊下乱红铺绣。倚危墙，登高榭，海棠经雨胭脂透。算韶华，又因循过了，清明时候。

倦游燕、风光满目，好景良辰，谁共携手。恨被榆钱，买断两眉长斗。忆高阳，人散后。落花流水仍依旧。这情怀，对东风、尽成消瘦。







