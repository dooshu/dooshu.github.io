张耒　探春有感二首

柳萼蒙茸待放绵，樱桃新叶大如钱。

深春冷落花残后，寒食朦胧月淡天。

独坐每将诗作伴，遣愁安得酒如泉。

伤心千里休凝望，城外东风早满船。

张耒

张耒　探春有感二首

出城但怪风光老，草色苍茫柳色深。

烟树远浮春缥缈，风光不动日阴沉。

芳郊未厌萦纡人，美酒何妨取次斟。

羸马青衫亦何事，一生空负野人心。

张耒

