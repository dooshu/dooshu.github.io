西邸鬻爵


汉史纪：灵帝开西邸卖官，入钱各有差。二千石，二千万；四百石，四百万。其以德、次应选者，半之。令长随县好丑，丰约有贾。富者先入，贫者到官倍输。又私令左右卖公卿。公，千万；卿，五百万。于西园立库贮之，以为私藏。

东汉史上记：灵帝于西园中开设邸舍，如市店一般，鬻卖官爵。官有大小，则纳钱各有差等。秩二千石的，如今之知府等官，则纳钱二千万；秩四百石的，如今之县令等官，则纳钱四百万。就是本等以德行、次序应该选除的，也要他纳钱一半，才许他做官。令长，即今之知县，随那地方的好歹，以为纳钱多寡，都有定价。富者，纳完了钱，才与他官做；贫者，赊与他，着他到地方后加倍补纳。又私令左右之人卖公卿。公卿大官，必是资望相应的，然非因近幸入钱，亦不肯便与。公，卖钱一千万；卿，卖钱五百万。将这卖官的钱，都收贮在西园库里，以为自家的私藏。

考之于史，灵帝初为侯时，常苦贫，及即位，叹桓帝不能作家计，无私钱，故卖官聚钱如此。夫朝廷官爵，以待贤才。《书》言：“官不及私昵，爵罔及恶德。”任意与人，犹且不可，况卖之以为私藏乎？且天子富有四海，安用私藏。乃使市贩之辈，冒滥冠裳，贤才之人，高蹈畎亩，上坏朝廷名器之公，下遗百姓剥削之害。未及五年，大盗四起，宗庙社稷且不可保，西园私藏，果安在哉！此正《大学》所谓“一人贪戾，一国作乱”者也。





