210　慎子言禮從俗使從君　曲禮言禮從宜使從俗　事不可常禮從俗則非


慎子曰：「禮從俗，政從上，使從君。國有貴賤之禮，無賢不肖之禮。」【原注】見初學記禮事類。〇集證：「藝文類聚引此，下有『有長幼之禮，無勇敢之禮，有親疏之禮，無愛憎之禮』四句。」曲禮曰：「禮從宜，使從俗。」言事不可常也，謂禮從俗則非。

【元圻案】史記孟荀列傳：「慎到，趙人，著十二篇。」





