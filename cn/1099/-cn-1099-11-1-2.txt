○獻太平十策 【 太平十策】

此與聖祖時所上封事相與篇表裏

臣聞有堯舜三代之君、而法堯舜三代之治、則超過唐宋、而太平千萬世者、理道之必然也、欽惟　皇帝陛下、德侔天地、誠堯舜三代之君、而今之治、尚未及唐宋、此臣所以日夜有望於　陛下也。况臣蒙　陛下之恩、至深至厚、刻骨銘心、思所以補報、因思當今之急務、王政之大端、不過十事而巳、一曰參井田均田之法、二曰兼封建郡縣之制、三曰正官民、四曰興禮樂、五曰審輔導之官、六曰新學挍之正、七曰省繁冗、八曰薄稅歛、九曰務農、十曰講武、謹條陳以獻、名曰太平十策、惟　陛下憫其愚忠、少加采覽焉、一曰參井田均田之法。本無難事。但以為江南地狹田少。不可井治溝洫。勞民而不易成。且一時動搖。令民失業。故歷代紛紜。莫知適從。此一叚輿方遜志先生議井田意同唐太宗固有意矣而無其臣周世宗亦有志矣而無其時。則太平萬世之法。固有待于今日也。為今之計。參井田均田之法而行之不以拘拘于方里而井。勞民動眾。設溝治途。而事事合古也。宜令戶部會今天下丁口若干。田畝若干。令民二百丁為一里。里同巷。過失相規、出入相友、守望相助、疾病相扶持、中為堂、右有塾、左為庠、推其父老年高德厚一人處于中堂、朝夕告謁而取正焉、此等條議言之可觀行之則滋紛擾擇有文行一人、居于右塾、民年八歲者入焉、教以洒掃應對禮樂射御書數之文、一人居于左庠、民年十五者入焉、教以詩書禮樂修巳治人之方、毋敢縱逸、每丁受田若干畝。廬舍邑居池井畜牧山林蔬菓之地若干畝。樹藝各隨其土之所宜。一里之人。各治其私田若干畝。而共耕公田若干畝。山林畜牧之地亦如之。民年二十受田、老免及身後還田、賣買田地。則有重刑。朝而畢出。各事其事。暮而畢入。習學左庠。後為中堂、婦人相聚、以治女工、有地狹人稠。土地磽瘠之鄉。若能徙民則人地相均可以致治矣有司資以舟車給其衣食徙之江淮之間閑曠之地孰不懽然以相從哉如此貧富何患其不均。訟詞何患其不息。天下何患不治、太平萬世、理有必然也、一先將古人井田均田小宗之法。及小學朱子家禮顏氏家訓呂氏鄉約女教。及今義門鄭氏家範等書。類聚考訂。刊行天下。長幼習讀。亦非通變宜民之道有親族異產者務要即時同居共爨。如有不遵。遷于化外。二曰兼封建郡縣之制。夫眾建諸侯而少其地。此萬世不易之論。周家以是長久。天下之所共知也。世儒議論紛紜。不足稽考。為今之計。異姓不可封也。惟諸王所封之地。宜以一縣令主治之。一循古者諸侯之制。擇賢以輔。惟世子襲爵。其庶子十歲以上者。則于水陸都會山川要害之處。別封以一縣。擇賢能之人輔之。如此封割據勢則易行化則難如此則歲有封建不過五六十年之間州縣將盡為侯國。而天下諸侯。皆　陛下子孫矣。豈不萬年磐石之固哉。一惟帝子封王。王之嫡子襲王爵。親王庶子不必封王此得裁制之宜庶子定封侯九年考其賢者封王次賢者封公。其有過降為伯子男。封地廣狹並同。有無子者。他國庶子繼立。務要親疏昭穆。得其至當。一先將古者侯國制度。考定成書。刊行天下通知。先給一本諸王。一古人削地之法不可行。葢削地益地。後致強弱不同。三曰正官名。今之六部。即古之六官。而尚書之官。本漢朝內臣。如尚衣尚寶之類。然其來遠矣而以為六卿名實不相符矣。侍郎之名。亦自不通。宜改從古。四曰興禮樂。一今天下祭祀無樂。宜詳定頒行天下。一古者庶人皆通音樂。今天下和平。宜令百姓並習音樂。一宜令天下訪求精曉音律。通究禮典者。條陳畫圖以進。一天下生員。每間日習禮樂。如出榜畫圖曉示之後。無能通曉者。或選樂生往教。或令自求師。如是數年之後。今大常樂舞生。及教坊司皆可罷斥矣。一禁天下胡琴羗笛。一應俗樂。禁庶人不可作圜社。一京城及天下官路。宜分為五級。廣若干。步。中為御道。高於地若干丈。其左官員儒士行路一。農商行路一。其右工人行路一。婦人行路一。使四民不收之人。無自出焉。古人男女異路。亦此意也。並以欄墻隔之。墻高及肩。於上印刻禁戒不許參越。其士農工商之人。異其衣冠。使四民不收之人。無容其身。士緇布冠。烏紗深衣。漆為之骨。簮履襪以白。皮布任用。黑質白緣。其常服許戴今之頭巾。及大明帽圓領衫絲條皂靴等。生員並用。農工商賈不許。農臺笠棕草任用。上衣稍長。下及干膝。布裳履襪以布。布草任用。色以皂。工帽以皂皮為之。布褶履襪以布。布草任用。以皂。啻臺笠以竹直領衫履襪白布。布草任用以白。五曰審輔導之官。夫輔導諸王。宜擇方正之士以佐王。王必敬而禮之。朝夕諮訪。今後凡王府官。宜審試之。一教世子之法。及前後左右之官。今皆未備。宜先令搜求古法。及賈誼之策而行之。六曰新學較之政。一每縣學生員三十人、府學百人、每歲春秋二季縣之儒士試于學、試中曰俊士、始入縣學、縣設公宴迎榜至其家、縣官親送、二年各縣之生員試于府、以八月試、中曰選士、始入府學、宴迎之禮亦如之、三年鄉試會試殿試如今制。始曰進士、每歲府學貢十人干國學曰貢士。試中、縣官傳榜名至其家、府縣濫取、並有重罰、一開制科取士、不用大臣保舉、餘從宋制、宜少取數名。並賜進士及第。前進士及三甲者許應。一宜令天下投進詩書著述。官為刊行。令福建各處書坊。今國學見在書板。文淵閣見在書籍。參考有無。盡行刊完。於京城及大勝港等處。此叚條議足廣文獻官開書局。就于局前立牌。刻詳者目。及紙墨二本。令民買販。關津免稅。每水陸通會州縣。立書坊一所。制度如前。一法帖本。亦宜求善本類聚刻石一木。七曰省繁冗。一州縣地方民戶大小不均。宜均平之。官員繁冗。不足為治。州縣繁要去處。止用正官一員。佐領官不任者多多設□以擾民首領官一員僻遠去處止用一員若所用得人一人為之有餘矣一各處卷宗長幅大卷。常有遺失。今後每年。一縣將簿十二本赴京。用給勘合回縣書寫案卷。其各衙門行移狀辭等項。刪去繁文。止用小紙勘合一張、廣狹隨文多少務要與簿相等。立卷隨即粘上於簿。歲終六本解赴京六本收本處。一後堂設案六隻櫥六箇吏當官前寫辦文書、一置一櫃、於公廳專收文簿、朝則官啟之、暮則官封之、一如事多未一年而卷簿滿者、許奏添、一以里長代吏胥禁子。一年一更。此亦絕奸吏之良法也。一各宜立鑄鈔庫、一偽造鈔者滋多刑之不絕、宜于鈔上置半印勘合流泒子號、葢一貫一號。兩貫同號真偽可辨矣。入曰薄稅歛、一宜令天下錢鈔金銀穀帛金銀使用、一啻賈之利有盈虧。都會之地有興廢今稅有定額。民必受害。宜令各處稅課。隨時多少。從實徵收。或令百姓各人戶上。先行補納。官收稅錢。至冬均給還之。則眾輕易舉官民俱利。百姓無廵攔之困矣。九曰務農。農者天下之本。而食者民之天。故蓄積多而備先具。兵荒歲旱。誠不足憂也。及今豐歲正宜于天下要害之處。各處立倉不必盡輸京師每歲積糧若干民樂近輸而國受長久之利計之善者也。一每一里設田畯一人以今之耆宿為之。專一廵察以警勤惰以農桑集要等書教之。一先將農桑集要齊民要術。及樹藝水利等書。類聚考訂。頒行天下。令各家通曉。一義倉之法宜悉講求。即今天下民自建立。則雖有水旱。不足憂矣。十曰講武。一宜依唐宋舊制開武舉。葢郭子儀之徒。亦出于是也。一古今通患。郡縣無城。器械不完。芻糧不備。妖賊長馹。所在風靡。今太平之世。正宜于各處州縣。皆立城池。令民冬月修築。就各處立武學。一各處夜則擊析守城各處既示安不忘危亦以長養人才生員尤當講兵書習武事文武並用久長之術也一軍器木石草穀。宜於武學之後。各置倉庫。每歲成造。時時簡視。務要堅良。一武舉凖科舉之制。一國學宜高大其制。環之以水。春秋教以禮樂。冬夏教以詩書。早則升堂一揖退而會食。各處其所。聽其自相講貫。學門之內。聽其自然。止禁其戲言戲動。無故而出學。四時之季。一試有不善。責令改之。一不改降之下等。再不改免冠責之。三不改加刑焉。四不改屏之遠方三年而不悔、投之四裔。終身不齒。一將武經之屬。考挍而使之習。武舉定式。宜參唐宋制一大將凱還。宴于學宮。凡武舉之子。皆令入學。可用則受之以職。其不才則罷黜之。

右十策謹如前、萬一可采、伏望　內降手敕、付大臣施行、臣復切念前者妄論邊謀、千瀆聖聽、戰兢累日、以待斧金?戊之誅、　陛下憐之不巳、赦其罪戾、臣愈感恩、浸入心骨、知　陛下既以臣為親臣矣、臣固不敢自同于眾人也、若此陳獻、非云報國、以見臣一介愚蒙拳拳之忠耳、至于臣之許國、天長地久、皆建功立效之時、惟　陛下幸垂憐之、

