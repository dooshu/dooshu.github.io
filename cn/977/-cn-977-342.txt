邵雍　欢喜吟

日往月来，终则有始。

半行天上，半下地底。

照临之间，不忧则喜。

予何人哉，欢喜不已。

邵雍

邵雍　欢喜吟

行年六十一，筋骸未甚老。

已为两世人，便化岂为夭。

况且粗康强，又复无忧扰。

如何不喜欢，佳辰自不少。

邵雍

邵雍　欢喜吟

欢喜又欢喜，喜欢更喜欢。

吉士为我友，好景为我观。

美酒为我饮，美食为我餐。

此身生长老，尽在太平间。

邵雍

邵雍　欢喜吟

扬善不扬恶，记恩不记雠。

人人自欢喜，何患少交游。

邵雍

