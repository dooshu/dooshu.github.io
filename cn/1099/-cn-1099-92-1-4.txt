○題為公務事 【 起科田糧】

一件起科田粮事照得南陽襄陽荊州德安四府沔陽安陸二州、江山通于川陝。湖泊多于地方。遠近天雨水輒泛漲。中間膏腴上則田地俱係本處土著人戶種辦粮差。及各處衛所屯軍種納子粒之數。其餘砂瘦沔來之處高者參錯岡阜。不耐旱乾低者邊近江湖。容易渰沒。亦係前項人戶陸續耕犁貼辦粮差及逃來人民。佃買開墾。種養人口。因無納粮定主。往往彼此告爭。欲行照例科粮。恐後重難負累。所以官府拘礙難行。搆訟興詞。紛紜無巳。今後民間田地除巳徵粮外。其餘開種未起科者。或許自行報官或遇互相爭告。務要勘量。另立輕則。每畝科粮一升。若係山岡水灘處所。每畝止科五合。撥付應得之人。永遠管業辦納、如此則事為無礙、而經久可行粮額有增而紛爭漸息。

一件鎮銷禍患事、照得荊襄德安沔陽安陸各府州縣地方曠野。山川深遠自前寇盜容易藏聚禍患隱于無形。維制貴乎有策。奈何城池稀疏。武備廢缺且如襄陽衛洪武年間人少事寧。尚具額設八千戶所節次改調。今乃止有三千戶所實有壯軍。止是一千八百十九名。安陸衛一設五千戶所節次改調。今亦止有三千戶所實有壯軍。止是一千四百七十九名荊州沔陽德安各衛所。消耗尤甚。况且實有壯軍撥遭運者。比之各處衛所江河往廻。最為險遠。其餘俱調廣西清浪柱陽靖州道州臨武等處守備不敷。復將精壯餘丁選輳去訖遺下舍人、并老弱貧病餘丁除屯田辦料軍吏等項外荊襄安沔德安七衛所、止有操守軍餘舍人、共四千九百四十九名、於內又撥接逓等差及王府盖府造墳等項占用多端、欲其威制數千里。環饒之境內可否之辦。顯然甚明。防禦事重。難比尋常。乞敕戶部兵部諸衙門、從長計議、將前項七衛所漕運壯軍餘丁、共六千三百一名、各存本處操守城池、鎮銷奸宄、原有淺船、卻令水次儀真楊州高郵淮安大河邳州等衛所、赴京操備軍人、領駕儹運、夫以京操大眾之中、那摘六千餘人、不為有損荊襄曠遠之地、得用六千餘人、大為有益、如或別行拘泥、切恐貽禍地方、

皇明經世文編卷九十二終







