○对县令祭山川判

〈乙为邑宰，祭其封内名山川。将按其非法。诉称：“旱甚，所以祈之。苟利於人，不敢避也。”〉

山川咸秩，嘉其以灵，雪霜不时，於是乎，县斯设，典礼孔明。乙职惟奉公，思不出位。百里行善，且在子男之列；十伦展祭，爰僭诸侯之封。孰谓鄹人，不如林放？固宜按法，曾是简彝。必也骄阳害时，司啬惮暑，诗歌太甚，义救如焚。信靡神而不宗，在精祈而则可。用宁旱，难责规为。虽欲正名，如其恤隐。不乏吾事，须旌墨绶之贤；空惜尔为，无允彤之举。

王嵩岳

