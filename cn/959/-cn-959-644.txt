文天祥　元夕

南海观元夕，兹游古未曾。

人间大竞渡，水上小烧灯。

世事争强弱，人情尚废兴。

孤臣腔血满，死不愧庐陵。

文天祥

文天祥　元夕

灯火喧三市，衣冠宴九宸。

金吾不禁夜，公子早行春。

梦断青山远，愁侵白发新。

燕山今夕月，清影伴孤臣。

文天祥

文天祥　元夕

飘零竟如此，元夕几堪怜。

南国张灯火，燕山沸管弦。

相思云万里，剩看月三年。

笑与东风道，浮生信偶然。

文天祥

