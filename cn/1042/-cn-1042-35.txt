王之道　春日书怀

野桃经雨烂争华，似促畦丁种早瓜。

不见少年閒信马，空怜寒士出无车。

泥融近水芹抽叶，地暖依墙荠放花。

偶意惠连春草句，夜来魂梦到天涯。

王之道

王之道　春日书怀

高文知已动天庭，昨日春雷下六丁。

济旱会施惟肖雨，举贤先应少微星。

行趋北阙形神健，坐对东风醉梦醒。

连日暖烟随处好，吴山应胜越山青。

王之道

