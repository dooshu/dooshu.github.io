【回陈州王密学〈陶〉贺冬书〈治平四年〉】

右修启。天心来复，七日之亨有初；阳气潜萌，万物之生以此。兹谓履长之庆，宜膺多福之祥。伏惟某官性禀纯诚，识穷至韫。讲明道德，是惟旧学之臣；启沃谋猷，蔚有嘉言之话。暂遂偃藩之便，已劳侧席之思；即膺图任之求，庸慰具瞻之望。顾惭衰朽，方卜退藏，自期田亩之获安，惟幸仁人之在上。倾依祝咏，交集灵。

