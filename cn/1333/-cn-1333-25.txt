借用长生


时疫流行，每每朝发夕死，仓卒间多有不及备办后事者。时人每指之为虎疫，言其猛于虎也。某甲染时疫死，有家人至市上买棺，苦无佳者，不得已归而熟商之。闻某富室之主人备有长生木在，便往求借用，许以事后照样奉还一具。富室不允。其家人踌躇再三，默念：“富室之人，素喜重利盘剥，何不以利动之？”因对之曰：“尊棺如肯借，他日奉还时，除照样大小之原本奉还外，再加添小棺材二三具，以为利钱，何如？”





