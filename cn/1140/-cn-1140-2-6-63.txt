赋重东南地时需节钺臣

帝心元简在廷论协谘询维楚多才彦於公见伟人摛词真夺锦筮仕旧宜民茂绩频推最冲襟迥絶尘抗言直似矢决策动如神谏议资帷幄丰裁领缙绅崇阶犹转毂迁秩不淹晨独坐雄乌府　温纶出　紫宸　宠颁天上至　睿命膝前申控制江湖大沾濡股肱亲衔恩心感动誓报语酸辛治乱看襃斥安危慎笑颦清风严拔薤惠泽起枯鳞搏击凭鹰鸷光辉自凤麟鼠狐皆屏迹箕斗岂嗟贫啸咏闲中事邹枚幕下宾吴趋将挽薄南服尽归仁按部舆情洽怜才士气振悬知氷雪後歌舞遇阳春

