○扬子新注（五则）

（《扬子》，汉扬雄所著《法言》也。序云：诸子各以其知舛驰，是非颇谬于经，故人时有问雄者，常用圣人之法应之。撰以为十三卷，象《论语》，号曰《法言》。蒋之翘按：《法言》，东晋李轨已为之注，甚略。子厚删定，虽增释一二，而亦不能尽补其亡误。故宋咸云：中有义易决者反疏之理，尚秘者则虚焉，阙文者弗能正，讠为字者乃无辨，至于言不诂而事不属，议失旨而举失类，则其言无足取也。但以为旧本所存，又果为子厚之笔，姑存之。乃或者谓昌黎旧有《论语笔解》，而集亦弗录，此注不可以己矣乎？盖《论语》诸解，大略亦见《韩集·遗文·答侯生书》中，故不赘。弗可例也。）

