曹彦约　忆归口号

壮年梁父粗成吟，亦谓逢时可尽心。

过了许多空日月，得来轻弃旧山林。

平生简册心犹壮，晚岁规模力不任。

何事一来何事去，去来端的要知音。

曹彦约

曹彦约　忆归口号

初无警策骤惊人，亦不媕阿巧进身。

每向经筵持正论，愿於国肪奖忠臣。

昔从新政趋严召，今为衰年避要津。

陛下果能行古道，虽闲犹是太平民。

曹彦约

曹彦约　忆归口号

漫说湖庄水与山，不因松菊便求闲。

月咻休沐才三日，殿外经从仅百间。

但有心期思后主，苦无脚力强趋班。

得归便欲疏宾客，本意刘伶不闭关。

曹彦约

