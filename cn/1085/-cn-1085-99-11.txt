女国

女国。在葱岭之西。以女为王。每居层楼。侍女数百。五日一听政。其王若死。无女嗣位。国人乃调敛金钱。还于死王之族。买女而立之。其俗贵女子。贱丈夫。妇人为吏。男子为军士。女子贵者。则多有侍男。男子贵不得有侍女。虽贱庶之女。尽为家长。犹有数夫焉。生子皆从母姓。男子披发。以青绿涂面。妇人辫发而萦之。土宜六畜。多骏马。

贞观八年十二月。朝贡使至。

