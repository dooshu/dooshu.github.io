○乞旌刘ナ直言疏

陛下御正殿，求直言，使人得自奋。臣才智懦劣，不能质今古是非，使陛下闻未闻之言，行未行之事。忽忽内思，愧羞神明，今ナ所对，敢空臆尽言，至皇上之成败，陛下所防闲，时政之安危，不私所料，又引《春秋》为据。汉魏以来，无与ナ比。有司以言涉讦忤不敢闻，自诏书下，万口籍籍，叹其诚鲠，至於垂泣。谓ナ指切左右，畏近臣衔怒，变兴非常，朝野惴息，诚恐忠良道穷，纲纪遂绝，季汉之乱，复兴於今。以陛下仁圣，近臣故无害忠良之谋；以宗庙威严，近臣故无速败亡之祸，指事取验，何惧直言！且陛下以直言召天下士，ナ以直言副陛下所问，虽讦必容，虽过当奖，寿於史策，千古光明。使万有一，ナ不幸死，天下必曰陛下阴杀谠直，结仇海内。忠义之士，皆惮诛夷，人心一摇，无以自解。况臣所对，不及ナ远甚，内怀愧耻，自谓贤良，奈人言何。乞回臣所授，以旌ナ直，臣逃苟且之惭，朝有公正之路，陛下免天下之疑。顾不美哉！

王钊

钊，武宗朝官沼州刺史，检校刑部尚书兼左金吾卫大将军御史大夫，充左卫使，封太原郡王，除皇城留守。

