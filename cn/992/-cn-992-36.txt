魏了翁　次韵丁大监见怀

行藏去就各随时，敬怒嫌疏忍奋飞。

正怕霜严天宇净，敢夸舟载月明归。

生松有梦还公固，化鹤何心驻令威。

独抱遗编看千古，昔人历历未应非。

魏了翁

魏了翁　次韵丁大监见怀

见惯不惊如四时，流光任逐鬓蓬飞。

日从南去老龙蛰，火向西流玄鸟归。

荷子感时堂蟋蟀，移书劳我室伊威，

益嗟往日无良友，四十八年成一非。

魏了翁

