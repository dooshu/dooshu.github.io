游江阴三山记


余尝游名山，未尝不稿记其胜。江阴去吴百八十里，不闻佳山秀水之名。至正丁亥冬，十一月既望，因永嘉通守余公德汇，约为京口之行。

余公递舟行速，仆舟迟不能追也，遂自无锡之北门数里大石桥入。过水村渔浦，始见酒帘村市，客舟骈集。又十里，至他村，岸高丈余，河流弯曲，若蜿蜒之势，始抵江阴州治，晚谒翟仲直州尹，夜宿桥岸下。明日西回，登览高丘，则东瞰长江，南连吴会，复自湾河过佗村而北，皆美田沃壤，斥堠相望，迤逦青山迎棹，樵歌牧唱，相与应答，舟人回牵，沿山前小河而行。村墟相接，岸柳交映。两山之间，浦溆萦带，北通江口，地名石堰。既而舟转岸曲，板桥为梁，即三山坞。其民居辏集，屋瓦参差，稻秸堆委，连衢比巷，如墉如栉；风俗熙熙，翁呼儿荛，妇饷姑汲；牛羊在山，犬豕在圈，鸟噪于林，鸡登于屋，蔼然太平丰稔之象，若古朱陈村焉。其山皆不甚高峻，而楹篁苍翠，石磴丹垩，或颇然如屋，或顽然如虎；洼然而湫，林然而壁；少焉，却出山坞，有横山在前，野田开豁，水港渐宽，询其地，则常之晋陵县界。于是舟人鼓棹，稚子扣舷，风帆二十里，抵官塘氵泰市桥而泊焉。

嗟夫！一元之气，融融于亘古，归气于山泽，而有孕灵育秀；僻在荒陬，不经名贤游览，遂寂寥无闻，江阴诸山是矣。余不识温之雁荡，若吴之灵岩，常之惠山，殆不过是，惜不得与德汇辈同为寻幽诗胜之辞而品题之；且舟中傲亻兀，览之未详，姑书以识岁月。

题记：作者工诗文，擅山水，所以本文以生动形象的笔触，清新明快的语言，绘制了一幅江南的山村水乡图：河渠交错，岸柳掩映；丘冈连绵，屋瓦参差。然后，还以闲适的目光摄取了一幅农家乐图：翁儿妇姑各操其业，鸡犬豕牛各得其所。最后，作者认为江阴诸山，比之于苏州灵岩，无锡惠山，不稍逊色，却因处地偏僻，无名人宣扬而寂寥无闻。为此作者感叹不已。文章起结处呼应紧密。





●辽夏金元

