【蜀四贤咏】

〖司马相如、王褒、严君平、扬雄。〗

渤渚水浴凫。舂山玉抵鹊。皇汉方盛明。群龙满阶阁。君平因世间。得还守寂寞。闭帘注道德。开封述天爵。相如达生旨。能屯复能跃。陵令无人事。毫墨时洒落。褒气有逸伦。雅缋信炳博。如令圣纳贤。金□易羁络。良庶神明游。岂伊覃思作。玄经不期赏。虫篆散忧（《诗纪》作忧散。）乐。首路或参差。投驾均远托。身表既非我。生内任（本集云。一作甚。）丰薄。（○本集八。《诗纪》五十一。）

