【和刘柴桑诗】

山泽久见招。胡事乃踌躇。直为亲旧故。未（和陶本误作米。）忍言索居。良辰入奇怀。挈（曾本云。一作策。）杖还西庐。荒途无归人。时时见（曾本云。一作有。）废墟。茅茨已就治。新畴复应（和陶本作旧。）畲。谷风转凄薄。春（曾本云。一作嘉。）醪解饥劬。弱女虽非男。慰情良（曾本云。一作殊。）胜无。栖栖世中事。岁月共相疏。耕织称其用。过此奚所须。去去百年外。身名同医如。（○本集。东坡先生和陶渊明诗二。《诗纪》三十四。）

