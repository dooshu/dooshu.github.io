廖行之　雨中惜海棠花四首

东君何事妒花妍，不遣春风一笑嫣。

邀动芳心愁万缕，盈盈含恨雨中天。

廖行之

廖行之　雨中惜海棠花四首

点缀春容特地妍，艳妆金缕脸霞嫣。

无端风雨妒颜色，半吐芳心向晚天。

廖行之

廖行之　雨中惜海棠花四首

谁恨花枝苦未妍，故将雨熟醉颜嫣。

禁寒来把芳丝吐，会向和风放暖天。

廖行之

廖行之　雨中惜海棠花四首

费尽胭脂画不妍，春心一缕褪唇嫣。

雨中似是花神意，犹作西为旧蜀天。

廖行之

