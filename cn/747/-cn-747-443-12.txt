○谢敕书赐历日口脂等表

臣某言：中使至，伏奉敕书手诏，赐臣新历日一本，口脂面脂红雪紫雪金花各一枝，并赐臣春衣一副，牙尺一枚，大将衣两副。宸翰忽临，殊赐兼及。蛮夷捧诏，跃轻生；将吏受恩，誓心效死。臣某中谢。伏以令节嘉平，曲承宠赍。凝膏芳润，获滋蒲柳之容；宝器珍奇，远承日月之照。谬当重寄，星岁屡移；恩积邱山，功无毫发。况元阴云暮，斗柄初回，已г芳泽之恩，兼降中和之服。颁赐尺於王度，布新历於荒陬。跃徘徊罔知所报？

