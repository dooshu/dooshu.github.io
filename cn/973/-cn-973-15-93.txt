罗公升　送归使绝句七首

目断归帆急，无身可得追。

亲庭如有问，依说鬓成丝。

罗公升

罗公升　送归使绝句七首

东老真仙者，神游八极周。

此行沧海上，定得拜苍蚢。

罗公升

罗公升　送归使绝句七首

百年诗礼训，惟彝仲容贤。

慎勿如痴叔，膏明适自煎。

罗公升

罗公升　送归使绝句七首

梁楚连天阔，江湖接海浮。

故人相忆夜，风雨定何州。

罗公升

罗公升　送归使绝句七首

鱼鳖甘贻祸，鸡豚饱自焚。

莫云鸥鹭宿，馋口不饶君。

罗公升

罗公升　送归使绝句七首

人植东舦松，勿遣樵牧经。

他时化鹤归，要斲千年苓。

罗公升

罗公升　送归使绝句七首

人问我何之，我以此诗对。

云飞百川流，只在天地内。

罗公升

