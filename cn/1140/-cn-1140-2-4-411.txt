乍晴

水榭欹无恙檐禽暖一鸣把书除眼暗开幔觉身轻沙屿烟中出江流树杪平敬亭梅好发望远若为情计伯孔植慎清?酒集伯玑湖上草堂

共有幽人兴相过处士家湖平三径草雨暗一春花汀鸟翻书屋山云趂钓槎未成归隐计得醉即生涯

二

雨坐得淹留春灯散旅愁醉歌驱白发咫尺到沧洲好制烟中艇谁添湖上楼尚思徐孺子踪迹此曾游【草堂後即孺子亭旧址】

