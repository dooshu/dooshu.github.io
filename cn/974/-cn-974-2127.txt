梅尧臣　刑部厅海棠见赠依韵答永叔二首

摇摇墙头花，蒨蒨有好色。

高枝笑粲粲，低枝明皪皪。

但与风相撩，不与风相得。

风吹莫苦急，游子汉日昃。

彭祖与颜回，相去犹瞬息。

每观形影篇，曷在神所释。

不可废我吟，毕竟焉免白。

梅尧臣

梅尧臣　刑部厅海棠见赠依韵答永叔二首

摇摇墙头花，一一如舞娥。

春风买艳逸，艳逸此何多。

不为游蜂挠，即为狂蝶过。

日光苦给给，鲁叟白波波。

人生若朝菌，不饮奈老何。

杨雄寂寞居，岂若阮生歌。

梅尧臣

