○答郑员外贺启

（一作“状”，在前集。）

李师道三代受恩，（代宗永泰元年七月，以李正己为平卢、淄青节度使。德宗建中二年七月卒，子纳领军务。贞元八年五月卒，子师古领留务。宪宗元和元年闰六月卒，弟师道领留务。是为三代受恩。）四凶负德。（四凶，即谓正己、纳、师古、师道。）圣朝含育，务在安人。不知覆载之宽弘，更纵豺狼之奸蠹。王师一发，凶首已来，万姓称欢，四方无事。（一本有“伏惟同增慰庆”六字。）

