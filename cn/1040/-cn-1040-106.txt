虞俦　和孙尉登空翠堂鼓琴酌茗有怀怜令二首

楼畔晴岚翠拂空，天教我辈一尊同。

只愁杨柳归来绿，却叹桃花去后红。

春事又还觞咏里，人生正堕别离中。

不堪搔首东南望，独立惊风叹断鸿。

虞俦

虞俦　和孙尉登空翠堂鼓琴酌茗有怀怜令二首

花满芳洲月湀　楼，留连从事到青州。

巧分茗碗消磨睡，静拂琴徽断送愁。

寒食烟花知有几，上元灯火恰才收。

冷官已办江头费，烂醉春风典破裘。

虞俦

