●大明會典卷之三十

庫藏一

內府庫

各庫所掌、最大者、金花銀。即

國初所折糧者、俱解南京、供武臣俸祿、而各邊或有緩急、間亦取足其中。正統元年、始自南京改解內庫、歲以百萬為額。嗣後除折放武俸之外、皆為御用。其粟、帛、茶、蠟、顏料、以需

上供、雖本折不一、皆有規條。其本色、經驗糧廳委官驗過、會同科道官覆驗堪中、於六科領勘合、填數照進。其折色、召商買辦。戶部山東河南等司官、九門鹽法等委官、亦會同科道官、照時會估價直、辦納應用。其法其詳、具載於後。外有乙字庫、收毛襖狐帽胖襖褲鞋等物、屬兵部。戊字庫收弓箭弦條盔甲等物、廣積庫、收焰硝硫黃等物、廣盈庫、收抄沒違禁物、及禮部開送外國進來羅紵綾紬、工部退回(土商)疋、俱屬工部。茲不具載

內承運庫

洪武中定、各處解到金銀纓玉象牙等物、及浙江、福建布政司、直隸蘇、松、常、鎮、徽、寧、揚州等府、廣德州、歲解(土商)疋、并山西布政司歲造黃生素綾、俱送本庫收

夏秋麥米、共四百五萬九百一十九石一斗一升二合。每石、折銀二錢五分、共折金花銀、一百一萬二千七百二十九兩七錢七分八釐一毫。年例金、二千兩。硃砂、四十六斤八兩。

慈寧宮子粒銀、二萬七千二百一十八兩一錢三分六釐

慈慶宮子粒銀、七千二百八十九兩六錢八分九釐二毫八絲

乾清宮子粒銀、一萬九百七十六兩四分

未央宮改進

乾清宮子粒銀、三千九百四十一兩一錢四分三釐五絲五忽

承運庫

凡浙江、江西、湖廣山西、四川等布政司、直隸蘇、松、常、鎮、廬、鳳、淮、揚、徽、寧、池、太、安慶等府、滁、徐廣德等州、歲解絹疋、并闊生絹、翠毛皮、俱送本庫收

夏稅絲綿農桑本色絹、共一十四萬八千一百二十九疋三丈九尺八寸四分

供用庫

凡浙江、湖廣、四川、福建、江西、廣東、山東、河南等布政司、直隸蘇、松、常、鎮、寧、太、安慶、廬、鳳、淮、揚等府、歲解黃白蠟、芽葉茶、并蘇、松、常三府、解到白熟糙粳糯米、俱送本庫收

白熟粳米、八萬二千四百五十二石四升七合。菉豆、一千六百三石一斗。黑豆、一千九百三十九石一斗。黃豆、一百五十四石九斗三升。芝麻、八千二百二十三石一斗。黃蠟、一十一萬斤。白蠟、三萬五千八百一十六斤。芽茶、四萬七千九百五十九斤一十一兩。葉茶、四萬九十三斤。穀草、五萬七千九百七十束。燈草、二千斤。蒲杖、三千五百斤。鹽、二十四萬一千六百六十六斤一十一兩。折色黃蠟、九萬斤、共銀一萬八千兩。折色白蠟、一十二萬五千八百一十二斤、共銀五萬三百二十四兩八錢

【 折色解太倉銀庫濟邊】

甲字庫

凡浙江、江西、福建、廣東、四川、湖廣、河南、山東、山西、陜西等布政司、應天、直隸蘇、松、常、鎮、廬、鳳、淮、揚、徽、寧、池、太、安慶等府、滁、徐、和、廣德等州、解到綿布、銀硃、蜜陀僧、百藥煎、黑鉛、二硃、梔子、五倍子、烏梅、紫草、姜黃、藤黃、明礬、藍靛、紅花、槐花、水膠、黃丹、白芨、光粉、綠礬、茜草、靛花青、俱送本庫收

顏料、四十一萬二千二百二十二斤五兩。內銀硃、三萬四千一百二十二斤三兩。烏梅、三萬九千三百九斤一兩。靛花、二萬九十斤五兩。黃丹、四萬二千斤。綠礬、一萬五千斤。紫草、一千四百斤。明礬、四萬二百斤。光粉、一萬四千六百斤十二兩。黑鉛、二萬一千斤。水膠、八萬斤。槐花、七萬斤。藍靛、三萬一千斤。五倍子、三千五百斤。闊白三梭布、三萬三千疋。闊白綿布、三十六萬四百一十一疋。苧布、四萬七千七百七十四疋。紅花、三萬斤。水銀、二百二十九斤

丙字庫

凡浙江、河南、山東、并北直隸真定府解到絲綿花絨、南直隸池州、揚州、歲解土絲、俱送本庫收

絲綿、三十一萬四千六十四兩。絲、二百二十四斤一兩一錢三分。綿花絨、三十七萬四千八百七十五斤六十二兩

丁字庫

凡浙江、福建、廣東、四川、江西、湖廣、河南、山東、山西、布政司、并應天、直隸蘇、松、常、鎮、廬、鳳、淮、揚、徽、寧、池、太、安慶等府、滁、徐、和、廣德等州、解到銅、鐵、生漆、桐油、皮張、水牛角、牛觔、黃蠟、黃白麻、翎毛、魚線膠等料、及工部召買蘇木、俱送本庫收

顏料、三十萬二千六百八十七斤八兩。內生漆、一十萬七千五百六十一斤八兩。桐油、九萬四千七百三十五斤七兩。黃蠟、一萬八千九百六十二斤三兩。黃熟銅、二萬二千六百一十六斤一兩。紅熟銅、二萬四千四百八斤五兩。錫、一萬九千五百三斤。牛觔、四千斤。黃牛皮、九百八十三張。生銅、九千八百七十八斤

廣惠庫

凡臨清、河西務、蘇州、揚州、杭州、淮安、九江等鈔關、及五府六部等衙門、官吏鹽鈔、并各處地畝棗株鈔貫、俱送本庫收

河西務等七鈔關、輪解本色鈔、二千九百二十萬四千四百餘貫。折色銅錢、五千九百七十七萬七千一百餘文。燕山右、府軍前等四衛、樹株屯鈔、五萬六千九百四十貫

天財庫

凡正陽等九門、并各鈔關本折鈔錢、及皇城各門鎖鑰、俱送本庫收

贓罰庫

凡各處解到錢鈔、并紵絲、綾、羅、紬、絹、氆氌、鐵力綿、布衣服、花絨等物、俱送本庫收

凡各處官民犯法、律合籍沒家財、及有不才官吏、接受贓私、追沒到金銀錢鈔衣服等項、俱各劄付本庫交收。其行移次第、照依課程事例施行

內官監

白熟細粳米、一千七百石。白熟粳米、一萬一千一百二十五石。槁薦稻草、五萬斤。草紙稻草、一十萬斤。青白鹽、一十三萬四千五百斤

尚膳監

川椒、一千一斤四兩。粟穀、一百石。蜀秫、一百一十六石

酒醋麵局

白熟糯米、一萬一千五百石。小麥、七千三百石。黃豆、四千六百石。黑豆、一千八百石。菉豆、七百石。穀草、四萬四千束。稻皮、五百石。曲、一十萬八千八百斤

司苑局

黑豆、一千九百五十石。穀草、七萬二百七十二束

惜薪司

白熟糯米、一十五石一斗。紅棗、一萬五千五百七十斤

寶鈔司

稻草、二十四萬五千斤。香油、四十五斤一十五兩

凡解納、洪武二十六年定、凡府州縣稅課司局、河泊所、歲辦商稅魚課、并引由契本等項課程、已有定額。其辦課衙門、所辦錢鈔金銀布絹等物、不動原封、年終具印信文解、明白分豁存留起解數目、解赴所管州縣。其州縣轉解於府、府解布政司、布政司通類委官起解、於次年三月以裏到京。戶部將解到金銀錢鈔布絹等物、不動原封照依來文、分豁明白、劄付該庫交收。出給印信長單、及具手本、關領勘合回部、照數填寫、責付原。解官收執。將所解物件、同原領長單、并勘合、於內府各門照進。且如銅錢布疋、赴甲字庫交納。鈔錠、廣惠庫交納。金銀絹疋、承運庫交納。其勘合、既於各門照進、該庫收訖、就於長單後、批寫實收數目、用印鈐蓋、仍付原解官、齎赴戶部告繳立案附卷備照。仍令該部主事廳、於原解官差批內、將實收過數目批迴。候進課畢日、將已解、并存用課數、通行比對原額。如有虧兌。照依所虧數目、具本奏聞。類行各司府州縣、著落辦課衙門、經該官吏人等、追理足備、差人解赴京庫交納【凡十三布政司、并直隸府州、遇有起解稅糧、折收金銀錢鈔、并贓罰物件、應進內府收納者、其行移次第、皆倣此】

○又令揀各處解納布絹。如泥污水跡、堪染顏色、及稍破壞者、皆不必陪。塺爛破損、不堪用者、准陪補。亦不治罪

○又定各處折納布絹則例。每絲二十兩、及十八兩、折絹一疋、長三丈二尺、闊二尺。白綿布每疋、長三丈二尺、闊一尺八寸、重三斤

○永樂十年、令在京在外、起解一應錢糧、務委官看驗堪中實數、起解合干上司解部。戶部委官、看驗相同、關填勘合進納。仍於勘合內、開各委官職名。如解物與勘合不同者、許門吏指實具奏○十五年、令在外各司府州等衙門、進納歲辦、並閘辦課程等項金銀疋、俱解

內府庫

○宣德五年、令納官布絹不如法者、加倍追陪。原解人送問

○七年、差戶部主事一員、同揀鈔御史、給事中、巡視甲字等庫。凡各處解到布絹絲綿、即督官攢人等、照洪武年間所定長闊丈尺收受。若有兜攬作弊者、具奏拏問

○十年、令各處歲造疋、委御史同該司官、辯驗堪中送該庫交納

○正統元年、令各處解納折糧布絹、選退不堪中者、該庫出給印信票帖、退還解人。戶部差人押追納完、仍送問罪。不許再科百姓補納

○四年、令各處解到

內府庫物料、俱於六科領給勘合填數、照進交納

○景泰元年奏准、各處解京布鈔等項、先從戶部看驗堪中、方許送庫交納。取長單付繳

○令各處解納絹疋、若驗不中度。百疋以上者、侵剋解人、發口外充軍。絹疋責各犯家下追陪。承行官吏、行巡按御史提問

○又令蘇松等府運納供用庫粳糯米。差御史一員、同本庫官監收

○成化十六年奏准、各處額徵絲綿折絹、戶口食鹽鈔錢、司府掌印官、務嚴加督責各該州縣官、監收本處織造絹疋、堪中錢鈔。責令大戶領解。委官管押。仍先於內、混取絹一疋、鈔五十貫、錢五十文、包封印記、順附公差人役、送部收候比驗。仍作正數送納。其解到錢鈔絹疋比驗、以十分為率。如一分不堪者、罪坐州縣。三分不堪者罪坐本府。五分以上不堪者、罪坐布政司各經該官吏。若委官大戶抵換者、依律問罪。不堪錢鈔絹疋、盡數沒官

○二十三年奏准、各處解到錢鈔絹疋。戶部該司揀驗堪中之數。該庫不許重復看驗、刁蹬留難。其餘闊布皮張物料等項、但係十庫錢糧、俱會同科道部官辨驗。果係地道真正本色物件、即與收完、出給批單通關、不許推調延挨。及供用庫所收糧、如有多收、盜賣虛出、及包攬作弊者、擎送法司問罪

○弘治三年、令各處納絹、驗出稀紕、刷漿、絲經麻緯、及單經等項低絹、布政司以驗退十州縣、及千疋以上者、住俸三箇月。府以驗退三州縣、及二千四百疋以上者、住俸半年。州縣驗退八百疋以上者、住俸一年

○八年、令各處解納布絹、該府掌印官、用印兩頭鈐記。每色取式樣一疋、印封交所委官吏解部。看驗送部。仍於起解批文內、開驗中數目、用印鈐記。若不如法者、先將領解官吏送問。司府州縣提調掌印官及吏、行巡按御史提問。揀退布絹、加倍追陪。解戶攬頭、通同侵欺盜賣者、發邊遠充軍

○十四年題准、各司府州縣、今後起解錢鈔絹布等項、赴部交納、其中揀退者、聽解戶從便買補。不能自買者、當官估價、責令鋪戶變賣銀兩、收買補納。若鋪戶刁蹬不行買補者、照依在京坑陷納戶事例問罪。其有無籍光棍打攬者、照依在京打攪倉場事例、拏送法司、問發充軍

○令各處解納折糧布疋赴部該部委官、於本衙門驗中。送付該庫、並巡視科道官、及戶部委官收受。不必再揀

○又令各處起解兩京絹疋、不及五十疋者、送赴該府類解戶部。驗退五十疋以上者、該府經管官、參究治罪

○十七年、令各處百姓輸納錢糧到京、凡遇收放。

內府各監局、各庫及各衙門管事內使家人、有掯勒巧取財物。及縱容下人、通同作弊。致使揭債、經年累月、不得完結者。許緝事衙門體訪。並被害之人、指實陳奏。治以重罪

○嘉靖八年、令每年差給事中、御史、各一員、於內府內承運等庫、並各監局、巡視監收、禁革姦弊。先將各衙門見在各項錢糧、會同該管人員、逐一查盤明白、作為舊管。每年終、通將舊管收除實在數目、磨算無差、造冊奏繳

○十年題准、今後各處起解京庫物料、果係本地無產者、許於批文內、明開某物若干、折徵價銀若干、到京召商上納。如有餘銀、通融幫補。再有餘剩、送太倉銀庫交收、以備支用

○十五年議准、今後長安等門、守門人員、敢有故違明禁、仍前科索解戶財物、准折軍士直米者、訪出、或告發、照例參問

○十七年題准、今後十庫內官、不許增添

○四十二年題准、凡差官起解供用等庫錢糧、到京、即同歇家、赴部領單上納。若潛住十日不赴部者、參送法司。歇家問以包攬解官治以重罪

○四十三年題准、凡起解京庫錢糧、不拘本折、悉解該府類總。輪選佐貳官管解。給以路費水腳。由布政司倒文。直隸各府、徑自起文解部。定限先季徵完。次季起解

○又題准、驗糧廳驗進錢糧、定以三六九日為期。先開驗中數目、知會科道官、公同親收。一切內收之弊、盡行杜絕。其實收完單、隨即給發

○四十四年題准、凡起解

內庫錢糧、黃白蠟、香料之類、係州縣出產者、多派本色。原非出產者、准派別項起解。仍通行各該衙門、嚴禁監門、直門、巡河、巡街員役、毋得欄阻商解、索詐財物

○隆慶元年、令內府各衙門供應錢糧。查照弘治年間、及嘉靖初年舊額。酌量徵派。其以後年分加添者、盡行革除。將革過數目奏知。仍造冊送部備照。如各衙門假以缺少為由、行文加派。及該部阿奉准行。科道即時參奏、治以重罪

○二年、令各門門吏、凡遇各解上納

內府錢糧。先將勘合、赴該門、比對底簿號印相同。隨將該納數目、填入底簿。即於戶部送納公文內、另打照進字樣。方赴上納。完日、將完過數目、填記勘合、並完狀原單、通發該門驗過。另給小票、連單赴部銷繳、以憑驗給批迴。該門吏務查一月錢糧果完、方得送科銷繳。其勘合踰季不繳、該科查對明白、即類行本部、以憑查究

○萬曆二年題准、鑄給驗糧關防一顆、付委官收掌。凡遇解到

內府錢糧驗中。會同科道覆驗。鈐記關防、以防抵換

凡支給。正統二年、令各庫所收布、有長三丈以上者、俱准一疋、放支官軍。若該管官、截去餘尺入已者、以監守自盜論

○九年、令各項造作物料、止於官庫支用。有不敷者、奏給官價派買。不許損民

○十四年、令各處解到物料。送該庫交收、方許支用

○又令各處折糧等項布疋。送甲字庫收。若有稀鬆、塺跡、水跡者、送廣盈庫染造支用

○景泰三年奏准、各衙門買辦軍需物料、及一應支用。從宜設法區畫。若事干動支錢糧者、先行戶部會查。果有三年之積、方許回報施行

○弘治四年、令巡庫科道官、及內外該庫官。凡遇戶部送到各處解納鈔錠進庫。其折腰、原封者、俱另收。轉送本庫、係折腰者、用備給賞。係原封者、用備買辦

○嘉靖十年、以賞夷人絹疋不敷。將生絹一疋、折銀五錢。裏絹加染練銀七分。行太倉銀庫支放。候該庫有積、仍關本色凡庫夫。永樂十九年奏准、內承運庫、一百一十八名。

內府天財庫、一百六十七名。甲字庫、六十二名。辨驗鋪戶四名。丙字庫、三十七名。每季辨驗鋪戶二名。丁字庫、六十名。每季辨驗鋪戶四名。戊字庫、一百二十名。試驗箭匠二名。贓罰庫、五十名。廣盈庫、六十六名。廣惠庫、八十四名。乙字庫、四十名。每季辨驗鋪戶三名。承運庫、四十名。每季辨驗鋪戶三名。廣積庫、四十名。辦驗火藥匠一名

○景泰元年奏准、庫夫在逃。該庫止移文勾取。不得擅差吏庫人等、逼勒擾人。其有交盤曬晾。許於各庫庫夫內、互相借撥暫用

○成化五年奏准、各庫夫俱照原額著役、盤運錢糧。遇夜輪宿看守。如有隱占、及令解戶雇倩小腳頂替者、俱治罪

○七年奏准、各庫查盤曬晾、原起取人夫、甲字庫、六十名。乙字庫、曬晾、三十名。盤庫、六十名。丙字庫、四十名。丁字庫、六十名。戊字庫、七十名。承運庫、六十名。贓罰庫、抬鈔、四十名。檢鈔鋪戶、一百名。盤庫二十名。廣積庫、四十名。廣惠庫、三十名廣盈庫、十五名。俱各減三分之一。用畢放回。如不足用、許以各庫夫互相借用。不許於兩縣、擅自起派

○十四年、令內府各庫鋪戶。三月役滿、即令僉補。不許容留在庫。及妄罰銀兩

○弘治五年、令兩京甲字等庫庫夫、交盤進納曬晾。止照舊例、於各庫借用。不許行順天等府、僉派擾民

○嘉靖十一年題准、今後甲字等庫、解到庫夫、每年一次更換。但有稱大管事名色、交通商人內臣、聚歛過付者、巡視科道、及戶部委官、拏送法司、照積年事例、問擬發遣。以後逐年查審、永為定規。內臣縱容占執者、一體參究。其各庫收到商稅等項錢鈔。行內外委官盤收。合用人役、該戶科給事中

面奏、於順天府起撥

太倉庫

正統七年、置太倉庫。添設戶部主事一員專管凡南直隸蘇常等府、解到草價銀。赴部、轉送管庫官處交收

○成化十六年、令巡撫巡按官、清查各處運司、及提舉司、積年收貯、並變賣過私鹽車船等項銀兩。盡數解部。轉發太倉庫、以備邊儲支用

○嘉靖十一年奏准、添委員外郎一員、專管太倉銀庫。收放漕運一應折銀折草鹽課等項。並解到戶部各處象馬牛房、及供應等、並十庫折色銀兩。其倉庫折色應召商者、另項收貯。如遇完納商人、齎有戶部完單、照數給領。其庫內一應巡風官吏、及軍斗等項人役、悉聽提督。仍照坐倉員外事例、一年更替。通將收放銀兩等項數目、造冊備呈本部、及提督倉場官處、以備查考

○十六年題准、今後戶部委官、解運各邊銀兩。置立印信號簿、一樣四本。一存大倉。一收本部。一付委官。一發該鎮。互相檢驗

○二十二年題准、今後凡抄沒犯人家財、及變賣地土房屋、追收店錢等項銀兩、俱照舊送本庫收貯。三宮子粒。及各處京運錢糧。不拘金花折糧等項應解

內府者、一併催解貯庫。悉備各邊應用。不許別項那借

○又議准、今後各運司餘鹽銀兩。解送太倉、另貯一庫。專備各邊客兵糧草。不許分毫別用

○二十四年題准、太倉銀庫、每日輪差管倉主事一員、公同管庫員外收放。若有姦弊、許其糾舉。本部仍不時訪察、以驗勤惰。凡銀兩、管倉員外郎、務要兩平收放。逐日逐項、開注明白。一年滿日、與同接管員外郎、會同巡倉御史、將經手銀兩、逐一秤盤。若有附餘、照依舊規、作正支銷

○三十一年奏准、差科道各一員、會同太倉管庫員外郎等官、驗日收放。同進同出。以後不必更委陪庫主事。尋以科道止巡視、不同監收。仍復每日輪差主事一員陪庫

○三十八年題准、太倉銀庫。每兩月一次、將收放銀兩數目奏報○四十一年題准添差科道官、監同新舊管庫主事、交盤庫藏各項銀兩

○隆慶二年議准、令各處所解、及援例上納銀。自二十兩以上、傾錠足色入庫。以後查明交代。仍令該庫造冊五本。一存庫。一送巡視衙門。一送總督衙門。一送戶部。一送戶科。各存互察。管庫官員、除錢糧重大者、公同科道秤收外。陸續起解者、管庫官與同陪庫官秤收

○萬曆二年題准、將戶部空閑主事。另委一員陪庫。每日公同管庫主事、收放銀兩。季終更替。毋得仍委京倉主事、致妨倉務

○八年題准、將裁革山東河南京糧道參政、原收銀兩卷籍、俱送太倉銀庫。以後二省、並北直隸各府、應解兩道錢糧、改解銀庫交納。另項收貯。候各馬房倉場商人、上納料草錢糧完日、照數給價

在外諸司庫

洪武間、凡天下衙門收用錢糧、一年一報。務將當年已支見在。及天下放支該用數目、開報戶部稽考

○二十三年、令各司府提調正官、監督官攢人等、盤點在庫一應錢帛。若金銀錢鈔、並疋帛零(土商)、解赴京庫。麤重什物、及銅鐵錫器、收貯備用。不堪瑣碎物件、當官燒毀。舊破衣服、給付孤老。仍俱開數目稽考

○永樂三年、差監生於各處。會同巡按御史、查盤庫藏錢帛等項。解京

○洪熙元年奏准、差官於各布政司、各都司並直隸府州衛所、清查庫藏錢帛。同下年該收該用數目、造冊開報○宣德八年、差給事中、主事、於各處清查在庫貨物。凡紵絲、綾、羅、布、絹、不成疋、及衣服器皿之物。皆計時值、准作文武官折色俸支用

○正統四年、令各布政司、並直隸府州、會計每歲該用鈔數。年終具報戶部、存留支用。餘鈔解京

○景泰二年、令在外諸司倉庫錢糧、非奉戶部明文、不許擅支

○成化十二年奏准、分巡官各處寄留贓罰。所在有司、申達總司查考

○十七年、令各處司府衛所大小衙門、如遇修理等項、止許設法措置。其在官錢糧、必須軍器重務。賑濟饑民、及奉勘合應該支給者。方許會官照卷、挨次支給。年終查算明白、造冊繳部。若不應支給、並那移出納者、經該官員、降黜邊遠敘用、侵欺者、從重歸結

○二十年、令各處巡按御史、會同布按二司、督同各府州縣、並鹽運司等衙門、掌印官。親詣官庫、查盤一應錢帛等物。應變賣者、變賣。應存留者、存留。應起解者、起解三分之二

○弘治九年、令布按二司。並直隸府州、將在庫金銀錢鈔等項、開具數目。按季造冊、送部、及巡按御史、以憑查考

○十二年、令各處巡按御史、三年一次、查盤在外諸司庫藏收貯金銀錢鈔等物。及一應贓罰

○十七年議准、運司官庫銀兩。今後每年終、巡鹽御史隔別委官查盤。分別舊管、收、除實在數目、造冊繳部。應解者、就便起解。應存者、存留在司。不許別衙門那移借用

○正德十四年議准、福建布按二司、每年各置贓罰循環簿、送巡按衙門印鈐。將日逐問過囚犯贓罰紙米、挨日逐起、開寫硃語附簿。空立前件。發去監追衙門、填註已未追收。或某人承攬。或自上納。或監追日久、改發擺站。未完者、有無縱放。每遇照刷之年弔查。或有虧弊、聽刷卷御史追究

○嘉靖二十八年奏准、各處撫按官。於布政司每歲額解錢糧、立法頒示。不許以火耗公用為名、扣留侵除。每遇收放。左右布政協同幹理。巡按御史不時巡察親自查盤。其南北直隸巡按御史、並各處巡撫都御史、一體嚴加查理。有弊、從實論治

○隆慶五年題准、密雲鎮建立一庫。每年主客年例、軍門公費、及撫夷修邊等項銀、盡發收貯。並添設該庫大使一員。吏一名。專掌出納

○六年題准、昌平鎮錢糧、比照薊密二鎮。添設庫官一員、及鑄給條記印信一顆。令其收掌出納、關防鈐蓋、以防姦弊

贓罰

宣德十年奏准、各處司府州縣衛所衙門、凡在庫贓罰、除金銀、珠翠、起解京庫。其餘銅鐵、油麻、羅(土商)、布疋、衣服之類、及寄養贓罰馬騾驢牛等畜。俱易米麥穀豆上倉

○正統三年奏准、凡在外府州縣、並軍衛等衙門贓罰。俱解布政司、並直隸府州官庫。候年終、直隸府州、會巡按御史、各布政司、會按察司、盤點見數。其金銀及堪中(土商)疋、起解京庫。仍具起解存留數目、造冊、送部查考。按察司所追贓罰、及不堪(土商)疋、亦送布政司官庫。金銀、並堪中(土商)疋、每歲類解都察院、轉送京庫

○四年、差給事中、並戶部主事、於各布政司、會同按察司、直隸、會同巡按御史、盤驗各庫贓罰。凡金銀珠翠、及紵絲羅(土商)、成疋堪中者、起解京庫。如不成疋、及衣服器皿之類、准折本處官員俸給。其餘銅錢硫黃、解工部。軍器、發附近衛所領用

○嘉靖三十四年議准、行各處撫按、巡鹽、巡茶、及南京巡倉、屯田、巡江等御史、各於任滿交代之日。將應解贓罰銀兩、盡數解部濟邊。戶部仍於年終、將各撫按解到贓罰銀兩、多寡數目、另行奏

覽

○四十三年題准、以後撫按、並各差御史贓罰。每十分、著解戶工二部各四分濟用外。其二分並司府者、存留備賑。不許私饋妄費。及因而科擾。該部年終、將收過銀數具奏○隆慶三年、令南京刑部。通行各該問刑衙門。以後如遇抄沒贓物。內除違禁細軟等件、遵例解京、並歲額錢鈔、仍照舊外。其餘一應麤重贓物、並贖罪銅錢、徑解南京戶部貯庫、會官估計、酌量支放。明立文卷照刷。其見在貯庫贓物、盡數查出、會估酌處支銷

○萬曆八年、令各撫按贓罰銀兩、互相稽查。原額應解八分之外。明開有無多寡。其二分備賑者、要詳收貯何處、曾否動支。另酌地方大小、量紙贖多寡、各議加增。登入考成查比







