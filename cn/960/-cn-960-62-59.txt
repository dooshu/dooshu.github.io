胡寅　和单令除夕二首

又闻幽谷有莺迁，况复山晴花向然。

泥犊戒耕呈岁岁，户灵呵鬼换年年。

茅檐剩有三竿日，秫地曾无二顷田。

且买东江百花酒，与君同棹十分船。

胡寅

胡寅　和单令除夕二首

坐阅流年同掷梭，未曾闻道事如何。

击壶安用铁如意，爱酒犹须金叵罗。

重读豳诗赓节物，还师鲁圣对乡傩。

东风渐次开桃李，之子宁能不我过。

胡寅

