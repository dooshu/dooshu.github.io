○谒选

需次铨曹、正士君子仕进之始、居停宜清静梵宇、或独院闲房母近闺声以撩旅思缙绅贤者、言论丰采均有裨益亲近之浪游狎客、引诱闲情、且为他日累远绝之捧檄之美恶、远近、尚未可知、食饮服御槩从简约勿轻借京债苛折重息、逾期迭滚、朝抵任而债主夕至。地方上司闻之甚非雅便。昔江宁某都门谒选、先子贻之书曰官中还债。莫若任前省钱时称为格论、大清律、六部条例、为政之要书亲加点阅亦消闲之一助、未可以俗为嫌云、

