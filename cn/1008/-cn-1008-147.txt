赵蕃　呈明叔七首

近郭梅开应已多，几思扶策奈慵何。

兴来起觅墙阴树，点检无花除病柯。

赵蕃

赵蕃　呈明叔七首

今年梅愈去年多，我亦催行奈汝何。

此树与君同所植，交情要保岁寒柯。

赵蕃

赵蕃　呈明叔七首

屋角梅开才一枝，道人眼净得先窥。

寒听政尔犹官舍，不似茅檐见汝时。

赵蕃

赵蕃　呈明叔七首

一枝自可不须多，少已难知多奈何。

汉殿纷纷锵剑佩，桐江但有一渔蓑。

赵蕃

赵蕃　呈明叔七首

手种竹边梅一株，地幽终觉病而癯。

不然我尔要相似，异日重看瘠解腴。

赵蕃

赵蕃　呈明叔七首

岁寒谁觅此穷交，只有梅花发故梢。

我坐多言得穷崇，不应于汝更轻嘲。

赵蕃

赵蕃　呈明叔七首

伯威虽拙诗故巧，我拙似渠诗欠工。

竹溪想见梅花发，问讯穷冈今不穷。

赵蕃

