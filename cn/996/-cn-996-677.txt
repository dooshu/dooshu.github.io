项安世　题狄彦哲云溪隐居二首

闲居郭内似村中，背市临河一迳通。

案上漆书何世字，墙头碧瓦古时宫。

苦遭客子惊鸥鸟，闲在桥边数钓筒。

不是庞公怕城府，也来相就作渔翁。

项安世

项安世　题狄彦哲云溪隐居二首

江汉兵余八十秋，后生谁及见前修。

开元遗事无人说，正始诸贤何处求。

此老尚堪矜式在，吾侪欲为子孙谋。

不嗔拱立烦鸡黍，时复敲门系小舟。

项安世

