胡寅　和余汝霖雪七绝

无数天花斗舞风，迷离玉色映寒空。

共夸破腊逾三白，更喜新诗报屡丰。

胡寅

胡寅　和余汝霖雪七绝

虽无谐谑去相携，且乏舆梁济涉溪。

之子惠然须痛饮，醉眠应梦镇帏犀。

胡寅

胡寅　和余汝霖雪七绝

日日东园探早梅，那知一夕万林开。

君诗还似扬州句，扫尽因风柳絮才。

胡寅

胡寅　和余汝霖雪七绝

周宣辟国号中宗，六月兴师洒汗同。

莫为苦寒辞出塞，采薇归戍亦论功。

胡寅

胡寅　和余汝霖雪七绝

燕山大雪暗胡云，将士何人欲赐勋。

闻道玉宸温诏出，绝胜纯纩被三军。

胡寅

胡寅　和余汝霖雪七绝

低唱谁家有女伶，映窗那用读书声。

何当翠被同君猎，得兽雄夸得句清。

胡寅

胡寅　和余汝霖雪七绝

朱老能诗更谨虔，叶公好学亦穷年。

饥寒共何凌霜操，未羡重裘食万钱。

胡寅

