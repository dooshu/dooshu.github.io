○太上肘後玉经方序

昔巢居子奉事东海青童君，以节苦心寂，奉师礼具，暑雨祁寒，无懈无怠。仅二十年，乃口授元法，手录圣方。曰：“若求跨鹤九霄，未易致也；若优游乾坤之内，守颢然之气，容色不改，心目清朗，寿数百年不归，可得矣”！然神仙秘术，不可传失其人。长安年中，巢居子以寒栖子贤人也。使沐浴斋戒，乃授其事。至贞元八年，寒栖子以余不揆陋微，游放自。所从来者，匪世俗之士，无声利之交，若天与之正性。谓不虚授，乃传之。余以隐栖子文华之士，昔登上科，忽遗驰骛，息心道门。仅六七年，其元法秘术，无不得之，而至理之要，曾似未遇。顾余有此，遗礼留爱，久之而言。余知其志士也，心忘爵禄，Т时称骚雅之什。有而若无，实而若虚者哉！必当羽化飞，岂止龟鹤齐寿。宝历乙未岁，霞栖子卢道元敬持太上八方元宝一轴，以授隐栖施君。敬之哉！戒之哉！

孙智清

智清，太和时茅山三观威仪道士。

