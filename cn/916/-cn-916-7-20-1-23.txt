【行幸甘泉宫】

雉归海水寂。裘来重译通。吉行五十里。随处宿离宫。鼓声恒入地。尘飞上暗（文苑作暗上。注云。一作上暗。）空。尚（乐储作赦。《诗纪》云。一作赦。）书随豹尾。太史逐相风。铜鸣周国钅遂。（乐府作┸。）旗曳楚云（文苑云。一作虹。）虹。（文苑作红。）幸臣射覆（文苑作覆射。误。）罢。从骑（文苑、《诗纪》并云。一作妓。）新歌终。董桃拜金紫。贤妻侍禁中。不羡神仙侣。排烟逐驾鸿。（○文苑英华二百三作幸甘泉宫歌。《乐府诗集》八十四。《诗纪》六十七。）

