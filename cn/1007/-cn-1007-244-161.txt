张元干　真歇老人退居东庵予过雪峰特访之为留再宿仍赋两诗

雪卧孤峰顶，斋余闭户眠。

时容龙象众，来说葛藤禅。

此日输真歇，平生最信缘。

从渠魔起谤，把火漫烧天。

张元干

张元干　真歇老人退居东庵予过雪峰特访之为留再宿仍赋两诗

山月转松影，涧泉鸣夜窗。

清谈虎溪远，痴坐鹿门庞。

敌国终亡灭，边城合受降。

晨钟发秋思，同梦绕三江。

张元干

