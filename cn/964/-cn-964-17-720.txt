韩维　之灵岩三首

积阴旷初霁，策马望嵩洛。

斜日黑云西，回光照城郭。

牛散陂草深，蛙鸣沟水浊。

雷远尚馀音，山前垂雨脚。

韩维

韩维　之灵岩三首

朝行曲河道，暮夜不遑止。

野草熏满衣，山蝉鸣裂耳。

我仆痡秋阳，我马困石齿。

未厌行役劳，当前碧蒿起。

韩维

韩维　之灵岩三首

山高景逾变，所览今非昨。

云覆嵩顶寒，河倾滩面□。

□中塔庙涌，日暮钟磬作。

延首望洛城，气象□□□。

韩维

