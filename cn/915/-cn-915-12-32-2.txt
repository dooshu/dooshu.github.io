◇复陈请令大臣荐贤

共治天下，本属百官。是以汉朝常令三公大臣举贤良、方正、有道、直言极谏之士，以为长吏，监抚黎元。自晋末以来，此风遂替。今四方初定，务在养民。臣请依汉氏更立四科，令三公贵臣（《通典》《北史》作三公宰贵。）各荐时贤，以补郡县，明立条格，防其阿党之端。庶令涂炭之馀，戴仰有地。（《北齐书·薛叔传》，《通典》十六，《北史》二十五。）

