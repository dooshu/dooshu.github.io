○遵諭條上定策遏虜疏 【 大同薊鎮邊務】

醜虜入犯、多在凉爽之時、防禦機宜、貴審急緩之勢、今之九邊。大率以薊鎮為第一。葢腹心既安。四肢自無可慮。以故廣調各鎮之兵。為之戍守。多發度支之粮。為之餽給。精選驍徤之將。為之捍禦。仰蒙　聖皇在上、深思遠慮、靡所不至、臣等何容別議、今據宣大總督李文進所奏、止是永邵保兀慎擺腰三部之□其酋首俺荅黃台吉把都兒并東虜土蠻俱各未見踪跡、鷙鳥將飛、必戢其翼、甚當為薊鎮之慮、臣等謹將大同薊鎮應行事宜、不揣愚陋、開坐上請、伏乞　聖明俯賜採覽早為允行、地方幸甚、

一大同所犯之賊、數本不多、本鎮兵馬、巳該總督李文進、先期分布、似為有備、臣等近又移文廵撫都御史陳其學、總兵官劉漢、令其堅壁清野以固其守、設伏出奇以挫其鋒、分精兵以搗其巢、簡惡、少以邀其馬、隨機應變之策、聽其徑自處置計料此虜、日下必當遠遁、所據李文進所討宣府遊擊孫輔、大同遊擊周資文入衛遊兵二枝、另本酌量議處、

一賊犯薊鎮、必繇白艸川三間房一帶。哨探一節。全在宣府獨石參將。是時虜繇西東犯故以獨石為薊鎮之耳目今奴繇東西犯故以寧前為薊鎮之耳目葢薊鎮止得其情。獨石則得其形。知之既早。豫於古北黃花鎮等處。加謹防禦。所謂先則制人。自保無虞。合無容臣等仍行宣大總督廵撫總兵官等、督率參將劉國、多差的當人役、遠為哨探、但有東行踪跡。即便飛報本部。以憑調度。哨探的確。防秋畢日。參將官重加陞賞。如或怠緩悞事。與薊鎮將兵一體治罪

一薊鎮各區、先該臣愽總督之時、每區定擬兵備副使僉事一員、為之監督、連歲督臣行臣之計、日益詳密、但防秋之後。未曾定擬賞罰。誠恐人心懈弛。關係不輕。合無容臣等備行總督都御史楊選廵撫都御史張玭、嚴行副使溫景葵紀公廵栗永祿李尚智張邦彥伊介夫各照地方、用心督理、一切兵粮事宜、悉聽徑自區處、督撫官不得遙制。如果禦虜有功。或虜知有備。不敢窺伺。督撫官從實具奏。以憑甄錄。怠緩悞事。查參究治。

一昌平鎮居庸鎮邊黃花鎮三區。與宣府懷來廷慶永寧四海冶相為唇齒。宣大總督每當秋近移住懷來正為南山之備但事在兩鎮。丙子之事未免坐此未免互分彼此。必須聲勢聯合。事方有濟。令無容臣等備行宣大總督都御史李文進仍駐懷來、如果賊犯薊鎮古北口一帶。宣府別無聲息。即便多發精兵。星馳援應。若止犯延永。逼近南山。就將各支兵馬。分屯薊鎮墻土。恊力固守。但使匹馬不得入關。即為首功。

一薊鎮燕河冷口一帶逼近遼東。虜若自東入犯。薊鎮督撫官。相去隔遠。調度自不能及。即使有兵可發。千里赴援。不惟無以濟事。亦非兵家常筭。合無容臣等備行遼東都御史吉澄、會行總兵官雲昌、即將本處兵馬整木?朔停當、如果虜犯燕河等處、不必候調、徑自領兵前來策應、有功與薊鎮將兵一體陞賞。遷延誤事。與薊鎮將兵一體黜罰。

