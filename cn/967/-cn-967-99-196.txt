李洪　送许季韶粹桂林

尺五天边看颉颃，参辰出处九星霜。

未令掌诰吟红药，屡喜嘉言贡皂囊。

怀绂寓居欣会弁，监州岁晚客殊方。

柱林赖有诗书帅，好共骖鸾上玉堂。

李洪

李洪　送许季韶粹桂林

二年鞭弭侍君轩，立仗从来愧不言。

乞得閒官九仙隐，身谋优稳荷明恩。

李洪

李洪　送许季韶粹桂林

高枕秋风病骨轻，随銮无复起侵星。

铜瓶潄井锁尘虑，舌本犹堪读道经。

李洪

李洪　送许季韶粹桂林

除墨犹新湿诏黄，题舆不称愧龙光。

且观百粤蛟鳄徙，勿羡九霄鸾鹄翔。

李洪

李洪　送许季韶粹桂林

文登犹记旧青毡，敢恨瓜期尚六年。

办取扁舟五湖上，吴松鱼蟹不论钱。

李洪

