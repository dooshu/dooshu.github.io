【王徵君微养疾】

窈蔼潇湘空。翠涧澹（黄氏杜诗注作□间淡。）无滋。寂历百草晦。□吸□（草堂诗笺作炎□□□鸟。）鸡悲。清阴往来远。月华散前墀。炼药瞩虚幌。汛瑟卧遥帷。水碧验未黩。金膏灵讵缁。（本集作讵能淄。）北（草堂诗笺作江。）渚有帝子。荡漾不可期。怅然山中暮。怀疴属此诗。（○本集四。《文选》三十一。《诗纪》七十六。又草堂诗笺三十五虎牙诗注引一句。大历诗注引一句。黄氏集千家注杜诗补遗九引一句。）

