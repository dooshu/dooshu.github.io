王炎　和王右司游南岳三绝

懒跨狨鞍趁晓班，却空蜡屐小游山。

山头草木生光彩，玉节曾行紫翠间。

王炎

王炎　和王右司游南岳三绝

乔岳雄于楚粤间，众丘迤逦酿高寒。

青藜拄到云霄上，见得心如眼界宽。

王炎

王炎　和王右司游南岳三绝

祝融独秀压群峰，登览虽终兴未穷。

人物与山争峻特，也宜班爵视三公。

王炎

