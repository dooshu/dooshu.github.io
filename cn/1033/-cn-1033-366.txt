洪咨夔　送高才卿守永康二首

同社纷纷早上坡，一麾独爱晚婆娑。

矜春桃李好能几，饱雨稻梁收更多。

管摄三才还正大，陶鎔万象是中和。

西风未用轻分手，尚欲从君细世磋。

洪咨夔

洪咨夔　送高才卿守永康二首

岷峨凄怆未全苏，急要诸公着力扶。

政似刈葵难放手，民如种树莫搔肤。

雪山西去三边静，沫水东来万井腴。

小队还家卿上冢，天寒早与问无襦。

洪咨夔

