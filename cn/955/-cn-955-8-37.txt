程公许　倅教授判官皆为东湖有赋次韵

逶迤三径带重肖，心眼经营念厥初。

问俗只须无事治，僝工适际有年书。

雪融趁急栽花柳，春到随宜辦果蔬。

最喜城隅便来往，不嫌左走费台舆。

程公许

程公许　倅教授判官皆为东湖有赋次韵

交情郁穆两监州，采藻依莲总俊游。

冰洁霜明相并照，渭清泾浊岂同流。

虢堂拟把新题和，锦里还思故事修。

荷荡花溪总幽绝，賸须栽竹柰霜秋。

程公许

