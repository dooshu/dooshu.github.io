卷六


舒王嗜佛曾子固諷之

舒王嗜佛書，曾子固欲諷之，未有以發之也。居一日，會於南昌，少頃，潘延之亦至，延之喜談禪，王問其所得，子固熟視之。已而又論人物，曰：「某人可抨。」子固曰：「介甫老而逃佛，亦可一抨。」舒王曰：「子固失言也，善學者讀其書，唯理之求。有合吾心者，則樵牧之言猶不廢。言而無理，周、孔所不敢從。」子固笑曰：「前言弟戲之耳。」

