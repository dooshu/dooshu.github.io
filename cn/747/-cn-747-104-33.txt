○责授李钅李琼敕

罚罪赏功，大朝常宪；掩瑕宥过，前圣格言。工部侍郎李钅、宗正少卿李琼等，早在公途，忝居班列，靡思畏惧，各犯刑章，因补置官吏之秋，见诈伪依违之迹，自招罪状，合严科。但以常预臣僚，始当兴复，特示哀矜之旨，俾宽流遣之文，降秩趋朝，殊为轻典，推恩念旧，所宜慎思。钅可责授朝散大夫司农少卿，琼可责授朝议郎守太子中舍。

