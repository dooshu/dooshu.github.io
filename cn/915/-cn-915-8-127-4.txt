◇合气释罪三逆

夫灭清去欲，则道心明真，群斯班姓，妄造黄书，咒癞无端，以伏轻诮，乃开命门，抱真人，婴儿戏龙虎，作如此之势，用消灾形祸，其可然乎，其可然乎，汉时仪君，行此为道，觥魅乱俗，被斥敦煌，後至孙恩，佚荡滋甚，士女溷漫，不异禽兽。夫色尘易染，爱结难消，况交气丹田，延命仙穴，肆兵过玉门之禁，变态穷龙虎之势，和无忠贞之节，死有青庭之苦，诚愿明天，检镜斯辈，物我端清，莫负冥诏。

