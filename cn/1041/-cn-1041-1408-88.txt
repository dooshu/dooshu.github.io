阳枋　寿邓提干母

争似瑶仙捧玉觞，一堂四世聚簪裳。

间中尊俎江山久，静里襟怀日月长。

蓂紫烂连庭桂此，橘香浓引诰花香。

陵溪种得桃无限，乞与渔郎半核尝。

阳枋

阳枋　寿邓提干母

尝桃不祗似东方，三度浓熏竹院香。

眼底儿孙青琐客，镜中颜色碧琳房。

出屏绣出方壶隐，峡线托余翠水长。

醉问群仙林拍手，谁人翻得九霞觞。

阳枋

