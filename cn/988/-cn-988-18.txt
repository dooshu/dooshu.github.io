苏辙　和子瞻自净土步至功臣寺并叙

山平村坞连，野寺钟相答。

晚阴生林莽，落日犹在塔。

行招两社僧，共步青山月。

送客渡石桥，迎客出林樾。

幽寻本真性，往事听徐说。

钱王方壮年，此邦事轻侠。

乡人鄙贫贱，异类识英杰。

立石象兴王，遗迹今岌巌。

功勋三吴定，富贵四海甲。

归来父老藏，崇高畏摧压。

诗人巧讥病，牛领恣挑抉。

流传後世人，谈笑资口舌。

是非亦已矣，兴废何仓卒。

持归问禅翁，笑指浮沤没。

苏辙

