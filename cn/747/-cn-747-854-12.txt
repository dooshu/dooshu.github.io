○请朝官举贤疏

朝班自四品已上官，各许荐令录两人；五品六品官，许荐簿尉两人。使廉慎能名者，同受爵赏。贪婪害物者，并坐刑书。各举所知，不蔽贤路。

龙敏

敏，字欲讷，幽州永清人。少仕州，摄参军。後唐同光中累迁兵部侍郎，授北京副留守，召为吏部侍郎。入晋以本官判户部，迁尚书左丞。开运中改工部尚书。汉乾元年卒，年六十三，赠右仆射。

