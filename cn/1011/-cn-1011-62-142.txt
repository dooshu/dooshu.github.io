郑清之　送行诗

中行别意增怀抱，昨夜秋声到客船。

流水孤村鸦好在，平沙远景雁依然。

惜无绣口供吟笔，只有莼羹愧昔贤。

付与西湖林处士，重阳健倒菊花前。

郑清之

郑清之　送行诗

半生霜鬓飘萍迹，几度风餐系柳船。

舞咏未忘雩里在，去来翻似贾胡然。

先生自是今和靖，林下端能友士贤。

二亩孤山应更好，瘦梅疏影小春前。

郑清之

