何梦桂　和闽人龚玉峰韵

猛拍阑干赋感伤，十年往事几回肠。

宁能璧与头俱碎，安得车将臂怒当。

太傅长沙悲鹏鸟，中郎北海牧羝羊。

天荒地老英雄尽，万古青山只故常。

何梦桂

何梦桂　和闽人龚玉峰韵

病鹤衰翎叹折伤，惟余芝草疗肠。

阵图死不忘鱼复，江舰生难候马当。

自分无帷埋畜狗，尚怜有肆返屠羊。

头颅老尽心犹在，夜半钧天梦太常。

何梦桂

