释师体　偈四首

年年浴佛在今朝，目击迦维路不遥。

果是当时曾示现，宜乎恶水蓦头浇。

释师体

释师体　偈四首

热月须摇扇，寒来旋著衣。

若言空过日，大似不知时。

释师体

释师体　偈四首

道生一，无角铁牛眠少室。

一生二，祖父开田说大义。

二生三，梁间紫燕语呢喃。

三生万物，男儿活计离窠窟。

多处添，少处减，

大虫怕吃生人胆。有若无，

实若虚，争掩骊龙明月珠。

肚无偏僻病，不怕冷油虀。

释师体

释师体　偈四首

依稀苕帚柄，仿佛赤斑蛇。

棒下无生忍，临机不识爷。

释师体

