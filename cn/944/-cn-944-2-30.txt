寄灵仙观舒职方学士

杨亿

绿发郎潜不记年。却寻丹灶味灵篇。华阴学雾还成市。彭泽横琴岂要弦。晓案祇应餐沆瀣。夜滩谁见弄潺湲。须知吏隐金门客。待乞刀圭作地仙。

钱惟演

方瞳玄鬓粉闱郎。绛阙斋心奉紫皇。征士高怀云在岭。骚人秋思水周堂。闲园露草开三径。灵宇华灯烛九光。知有美田堪种玉。几时春渚逐归艎。

刘筠

石渠仙署久离群。抗迹丹台世绝伦。扬子不甘嘲尚白。漆园终许自全真。紫烟深处鸾双舞。朱髓成来鸟共伸。若向云中见鸡犬。可能浑忘姓刘人。

答内翰学士

