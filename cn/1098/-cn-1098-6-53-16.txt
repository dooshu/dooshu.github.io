○登黄榆马陵诸山是太绝顶处

太行山色倚巑岏。绝顶清秋万里看。地坼黄河趋碣石。天回紫塞抱长安。悲风大壑飞流折。白日千厓落木寒。向夕振衣来朔雨。关门萧瑟罢凭栏。

其二

西来山色照邢襄。北走并州拥大荒巨麓秋阴沙渺渺石门寒气雨苍苍天边睥睨悬句注。树杪飞流挂浊漳。摇落故人堪极目。朔风千里白云翔。

【卧子日善□子美】

其三

千峯郡合望嵯峩。此日褰帷按塞过。落木悲风鸿鴈下白云秋色太行多山连大陆蟠三晋。水划中原散九河。回首蓟门高杀气。羽林诸将正横戈。

