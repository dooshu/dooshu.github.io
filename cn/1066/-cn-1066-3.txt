附录

慈圣皇太后丧，叶辅向高夫人入拜，神宗拱立以待，夫人方立拜未终，神宗已跪矣。内侍传声促之，夫人方跪。神宗之孝谨如此。

有一内侍犯法，走入大内，巡城御史书朱票入内索之。诸阉泣愬神宗，谓无是例，神宗哂曰：「我弗能救也。」亟命押出。

神宗一日演戏为乐，闻巡城御史呵呼声，亟命止歌，曰：「我畏御史。」

予侍王父宗伯公，闻此三事，真盛德事也，附录于此。







