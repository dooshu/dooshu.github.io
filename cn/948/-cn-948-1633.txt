陆游　甲子岁十月二十四日夜半梦遇故人於山水间饮酒赋诗既觉仅能记一二

拂衣金马门，税驾石帆村。

唤起华山梦，招回湘水魂。

心亲频握手，目击欲忘言。

最喜藤阴下，翛然共一樽。

陆游

陆游　甲子岁十月二十四日夜半梦遇故人於山水间饮酒赋诗既觉仅能记一二

小山绿曲涧，路断得藤阴。

忽遇平生友，重论一片心。

兴阑棋局散，意豁酒杯深。

鸡唱俄惊觉，凄然泪满襟。

陆游

