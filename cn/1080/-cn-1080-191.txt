●大明會典卷之一百九十二

軍器軍裝一

洪武二十六年定、凡軍器、專設軍器局、軍裝、設鍼工局、鞍轡、設鞍轡局掌管。時常整點。若有缺少件數。隨即行下本局、算計物料、委官監督、定立工程、如法造完。差人進赴內府該庫收貯。如遇軍職衙門關支、仍須計較可否。果係應合關人數、即便奏聞、照依軍法定律支給。 【軍法定律、每一百戶。銃手一十名。刀牌手二十名。弓箭手三十名。鎗手四十名】

如係舊管征差軍士、不應關給者、行移駁問。馬鞍、務要查勘本軍、先前曾無關過、或轉納何處、要見明白、纔方放支。不許含糊一概支給。若直隸、及各布政司、呈稟成造、亦須定奪具奏、行下依式造完、明白支撥。仍拘收原關舊損件數、入官修理。若各處有司歲造之數、起解到部、務要辨驗堪中、行下該庫交收。如有不堪者、就將原經手人員取問。其軍裝衣鞋別無定例。若有奉旨給賞、臨期下庫支給

軍器

凡盔甲。洪武七年、令線穿甲、悉易以皮

○十六年、令造甲每副、領葉三十片、身葉二百九片。分心葉十七片、肢窩葉二十片、俱用石灰淹裏軟熟皮穿。浙江沿海、並廣東衛所、用黑漆鐵葉、綿索穿。其餘俱造明甲

○二十六年、令造柳葉甲、鎖子頭盔六千副。給守衛

皇城軍士

○弘治九年、令甲面、用厚密青白綿布。釘甲、用火漆小丁

○又定、青布鐵甲、每副、用鐵四十斤八兩。造甲、每副、重二十四斤、至二十五斤

○十六年、令南方衛所鐵甲、改用水牛皮造、綿繩穿弔

○嘉靖二十二年、令盔甲廠、改鹿皮(革呈)帶、為透甲牛脂皮(革呈)帶。改直領對襟擺錫丁甲、為圓領大襟

○二十九年題准、各處歲解斬馬刀、折造盔甲

○四十三年題准、行各衛所、將六瓣明盔、盡改造八瓣帽兒盔。其大甲、一半改紫花布長身大甲新式。一半照舊式、惟布身加長二寸。共修造甲一萬一千三百一十二副。即用二十九年以後、停造長牌圓牌工料補添、免行加派。所造盔甲、每年限七月以裏解部

○萬曆十年、令在京兩廠、造明盔甲五千副、給京營軍士。以五年為期、每年千副

凡弓箭弦條。洪武二十三年、以天下歲造弓箭擾民、令工匠輪班赴京成造

○永樂元年奏准、造弓式、面闊三指。其力自七十斤、至四十斤、分為四等。造箭尖銳如錐

○弘治九年、令弓用絲綿寸札、外用堅漆

○十七年、令兵仗局、將先年降去各處式樣弓箭弦、送戊字庫監收內外官處櫃藏、鑰送工科掌管。遇各處解到日、取出比驗收進

○嘉靖元年奏准、浙江、江西、福建、湖廣布政司、並南直隸蘇州等府、歲額民弓箭弦、徵價解部、於軍器局雇匠團造

○四年奏准、仍解本色

○三十年奏准、南方民弓箭弦、通行折價解京、分發附近各省府、山東、山西、河南三布政司、各五千副、真定等七府、各一千副。委官如式成造。其有不堪、追陪究治

○隆慶元年、頒京廠清油大弓、及小鐵頭紅箭、線弦式樣、令各省有司每歲如式造解

○二年題准、各處弓箭弦條、俱徵解物料

凡弩弓。洪武四年、以腳蹬弩、給各邊將士。仍令天下軍衛、如式製造

○弘治十三年、令兵仗局造神臂弩五千張、並箭

○嘉靖二十一年題准、行兩廣、選取強弩藥箭巧匠、令軍器局、督造發邊。後令該省成造弩弓一千張、並藥箭解部、仍每年造毒藥三十斤。限六月以裏解到。尋議停止

○二十七年、題造硬弩二、一並發二矢、一並發三矢、比神臂為遠、定名克敵弩。令寶源局造送各邊應用。每邊一千張

凡刀鎗等器。永樂元年奏准、腰刀靶、通用斜皮為飾

○成化十五年題准、各衛歲造長鎗、每三根、改造麻紮大砍刀一把

○弘治十三年、令各司府、造斬馬大功解部。山東二千五百把。河南二千把。浙江四千把。福建二千把。江西一千五百把。南直隸二千五百把

○又奏准、成造拒馬木二千架。竹牌二千面。滾刀五千把

○十六年、令南方衛所、攢竹長鎗、改用木笴成造

○正德四年奏准、以遼東各衛先年所造弩弓、及瀋陽海州二衛麻紮斬馬刀、教人學古射馬砍馬之法。又以金州衛斬馬刀、分給遼陽東西邊堡軍、隨宜試用

○嘉靖三十二年、令盔甲廠造拒馬鎗、九百六十件。分給八營試演

在京成造衙門

軍器局、洪武初、設軍器、鞍轡二局。永樂間、京師設局、亦如之 【 今併歸軍器局】

○宣德二年、設盔甲廠、成造軍器、後又設王恭廠、分造十分之三、統於該局。每年額造盔甲腰刀等器三千六百件。其餘長鎗銃砲撒袋等項、數目不等。正統初、令工部侍郎提督。成化間、以郎中代之。嘉靖四十三年、以郎中陞遷不常。題准行吏部改註選主事

○二廠原額各色人匠九千二百餘名。分兩班、定四季成造。各匠五年一清查。隆慶五年、查實在軍匠、止一千五百九十二名。食糧、自一石至四斗不等。議定各匠分工、以食糧為差。每石准銀五錢。不及者、以次遞減。通融得銀八百餘兩、為一年工食。自役者照算。雇役者查給。著為例

兵仗局、洪武間設。永樂間、設如南京。正統二年、設南京兵仗局前廠。今兵仗局、成造修理擺朝、上直、圍子手、錦衣衛官旗將軍、及都知監帶刀長隨、兌領盔甲軍器。工部具料。本局三年一次成造。用銀二萬四千兩。嘉靖四十二年、減為一萬六千兩。隆慶三年、減為八千三百兩。五年題准、每年修造換給。今該一年一題。用銀三千七百餘兩。又有弓弩火器、本局不時成造。其各邊關領、及夷王奏討軍器、俱行局查給。若近侍長隨、及各營總兵官、所披執盔甲繡春刀、則屬

御用監。本無年例、遇缺、該監題行補造

○該局匠數、一千七百餘名。 【 詳見營繕司工匠條下】

成化四年題准、收各匠家丁、並在外通曉藝業之人二千名、充匠。錦衣衛鎮撫司、月給糧一石。歲給冬衣布花。分兩班上工。該班者、光祿寺日支白熟粳米八合

○又本局、水和炭、一百萬斤。舊例、撥囚全運。嘉靖十四年題准、以十分為率、五分行法司撥囚搬運。五分工部召商買辦

國初定軍器局造

二意角弓　　　　交阯弓

黑漆鈚子箭　　　有蠟弓弦

無蠟弓弦　　　　魚肚鎗頭

蘆葉鎗頭　　　　馬軍鴈翎刀

步軍腰刀　　　　將軍刀

馬軍　　　　　紅油團牌

水磨鐵帽　　　　水磨頭盔

水磨鎖子護頂頭盔

紅漆齊腰甲　　　水磨齊腰鋼甲

水磨柳葉鋼甲　　水銀摩挲長身甲

併鎗馬赤甲

鞍轡局造

鞍　　　　　　　轡

鞭

弘治間定軍器鞍轡二局、每年一造

硃紅油鐵圓盔三千六百頂

青甲三千六百副　腰刀三千六百把

長鎗一千八百條　鐵牌盔二百四十頂

圓牌二百四十面　撒袋一千八百副

腰刀(革呈)帶三千六百條

今兵仗局造

抹金鳳翅盔

鍍金護法頂、香草壓縫、六瓣明鐵盔

鍍金十字鈴杵頂、香草壓縫、六瓣明鐵盔

鍍金寶珠頂、勇字壓縫、腰箍口箍、六瓣明鐵盔

鍍金寶珠頂、勇字腰箍口箍、鐵壓縫、明鐵盔

黃銅寶珠頂、香草壓縫、六瓣明鐵盔

黃銅寶珠頂、勇字壓縫、腰箍口箍、六瓣明鐵盔

黃銅橄欖頂、勇字腰箍壓縫、六瓣明鐵盔

黃銅十字鈴杵頂、勇字壓縫、明鐵盔

黃銅勇字腰箍口箍、鐵壓縫、六瓣明鐵盔

黃銅寶珠頂、勇字口箍、鐵壓縫、六瓣明鐵盔

黃銅四勇字明鐵盔

一把蓮八瓣、黃銅腰箍口箍明鐵盔

一把蓮明鐵盔

鍍金護法頂、壓縫、六瓣鐵盔

黃銅寶珠頂、勇字硃紅漆鐵盔

黃銅寶珠頂、口箍、渾貼金鐵盔

紅頂纓、硃紅漆鐵盔

四瓣明鐵盔 【 下五樣盔、皆一年一修造】

玊簪瓣明鐵盔 【 有二等、一紫花布火漆丁釘頓項、襯盔、黑纓花皂絹盔旗、一青紵絲頓項、青綿布襯盔、盔襻、黑纓花皂絹紅月盔旗】

擺錫尖頂鐵盔

硃紅漆貼金勇字鐵盔

硃紅漆貼金勇字皮盔

抹金甲

青織金雲紵絲裙襴、魚鱗葉明甲

青織金界地錦紵絲裙襴、紅絨絛穿、匙頭葉齊腰明甲

紅絨絛穿齊腰明甲

綠絨絛穿齊腰明甲

綠絨絛穿方葉齊腰明甲

綠線絛穿魚鱗葉齊腰明甲

匙頭葉齊腰明甲

青紵絲鍍金平頂丁釘齊腰甲

青紵絲黃銅平頂丁釘齊腰甲

青紵絲鍍金丁釘齊腰甲

紅絨絛穿齊腰甲

青綿布火漆丁釘齊腰甲

青紵絲黃銅平頂丁釘曳撒甲

紫花布火漆丁釘圓領甲

黑纓紅銅鏡馬甲

大葉明甲 【 下四樣甲、皆一年一修造】

青紵絲火漆丁釘齊腰甲

青紵絲絛穿齊腰甲

青綿布繩穿齊腰甲

桑木弰黑漆弓

桑木弰雀樺硬弓

雀樺弓

神臂弓

黑漆弓 【 下二樣弓、皆一年一修造】

黑漆鯊魚皮邊弓

黑鵰翎樺木桿鑿子鐵箭

黑鵰翎竹桿偏目鐵箭

黑鵰翎竹桿射馬鐵箭

黑鵰翎竹桿三不齊鐵箭

黑鵰翎碌扣三不齊鐵箭 【 下二樣箭、皆一年一修造】

黑鵰翎碌扣破甲鐵箭

明鐵鎗頭蹲黃銅核桃箍、黑漆攢竹桿馬鎗

黑漆桿黑披纓長鎗 【 一年一修造】

旗鎗拐子

綠線紮靶、紅斜皮描金鞘、黃銅事件摩挲刀

黑斜皮鞘、羊皮紮靶、黃銅事件摩挲刀

紅鯊魚皮靶、黑斜皮鞘、減金芝麻花、十字隔手事件腰刀

紅鯊魚皮靶、黑斜皮鞘、減銀事件腰刀

黑漆鞘靶、火漆鐵事件滾刀

黑漆靶、黑斜皮鞘、紅銅事件倭滾刀

黑斜皮鞘靶、火漆鐵事件米昔刀

黑漆鞘、羊皮紮靶、黃銅事件黃蓮刀

黑漆鞘靶、黃銅刀盤眼錢噙口火漆鐵事件開腦大刀

紅斜皮鞘大樣摩挲刀 【 下九樣刀、皆一年一修造】

黑漆鞘靶摩挲刀

黑漆鞘靶腰刀

硃紅漆鞘靶滾刀

黑漆長靶滾刀

紅鯊魚靶、黑斜皮鞘、減銀事件倭腰刀 【 有二等、隨用、皆青線(革呈)帶挽手、一有小拴】

黑漆皮鞘靶米昔刀

黑斜皮鞘黃蓮刀

黑漆鞘靶馬刀

脂皮刀(革呈)帶 【 下二樣、皆一年一修造】

青線絛、綠線寶蓋、紅線繐刀挽手

描籐黃麻子油真皮撒袋

黑真皮面、藍斜皮開族團花雲撒袋

硃紅油描金撒袋 【 下二樣撒袋、皆一年一修造】

麻子油真皮撒袋

黃銅骨朵 【 下二樣、皆一年一修造】

青線絛、綠線寶蓋、紅線繐骨朵挽手

硃紅漆、鯊魚皮靶黃銅□

渾鐵□

大羕貼金鐵□ 【 下二樣□、皆一年一修造】

黃銅□

貼金彩畫挨牌

硃紅漆攢竹桿步□ 【 下二樣步□、皆一年一修造】

硃紅漆、攢竹桿長靶步□

在外成造衙門

洪武十一年定、天下歲造軍器盔甲等項、一萬三千四百六十五件。馬步軍刀二萬把

○二十年、令天下都司衛所、各置局。軍士不堪征差者、習弓箭穿甲等匠。免致勞民

○永樂二年奏准、各處成造軍器、合用顏料、係軍衛者、軍衛自辦。係有司者、有司支撥。不許將不係土產、硃漆等項高貴之物、一概科擾

○宣德四年、令天下各衛所、所造軍器、每月具報。湖廣銅鼓等衛、路遠者、歲終一報○景泰二年定、每衛歲造軍器一百六十副。每所四十副

○弘治二年、令各減半成造

○九年、令兵仗局、造精緻盔甲腰刀各二十件、送浙江、福建、江西、河南、山東、南北直隸撫按鎮守官處、各督所屬、依式成造

○十三年奏准、各軍器局、造長鎗斬馬刀牌甲弓箭不如法者、三司堂上委官、各府衛掌印官、並管局委官、參問降級

○又奏准、各處解到軍器、工部收候、類送該庫交收。敢有刁難需索者、從重治罪

弘治間各都司每歲造解

浙江都司十六衛五所

全造二千七百六十副 【每副、盔、甲、腰刀各一件。弓一張。絃二條。箭三十枝。撒袋一副。銃箭五枝。每二副、加團牌一面。長鎗一根、各都司同。弘治九年、改長鎗為斬馬刀。團牌為長牌】

減造一千三百八十副

江西都司四衛十一所

全造一千八十副

減造五百四十副

福建都司十一衛

全造一千七百六十副

減造八百八十副

福建行都司五衛一所

全造八百四十副

減造四百二十副

山東都司十六衛五所

全造二千七百六十副

減造一千三百八十副

河南都司九衛三所

全造一千五百六十副

減造七百八十副

大寧都司十一衛一所

全造一千八百副

減造九百副

北直隸三十八衛四所

全造六千二百四十副

減造三千一百二十副

南直隸三十七衛五所

全造六千一百二十副

減造三千六十副

各邊衛所軍器、留本處備用、造冊歲報各有司、每歲造解

浙江、弓二萬二千七十七張。箭二十萬枝。弦一十一萬七百八十五條

江西、弓二萬五千八百九十六張。箭一十九萬八千七百九十六枝。弦一十二萬九千二百九十二條

福建、弓一萬六千張。箭一十九萬九千九百六十二枝。弦七萬九千九百六十三條

湖廣、弓五百七十四張。箭一十九萬一千三百三十枝。弦二千八百六十二條

南直隸、弓二千九百六十張。箭三十三萬枝。弦一萬四千八百條

今各軍衛有司歲額軍器、共一萬二千三百七

十四副 【 料價、以十分為率、軍三分、民七分。隆慶四年以前、或本色、或折徵。五年以後、俱徵本色】

浙江

杭州前衛　　　　杭州右衛

海寧衛　　　　　處州衛

紹興衛　　　　　臨山衛

寧波衛　　　　　定海衛

觀海衛　　　　　昌國衛

台州衛　　　　　海門衛

金鄉衛　　　　　溫州衛

松門衛　　　　　磐石衛

以上十六衛、每衛八十副

海寧所　　　　　湖州所

三山所　　　　　金華所

衢州所　　　　　嚴州所

龍山所　　　　　三江所

瀝海所　　　　　桃渚所

新河所　　　　　健跳所

楚門所　　　　　隘頑所

平陽所　　　　　昌國前所

昌國後所　　　　瑞安所

海安所　　　　　沙園所

蒲門所　　　　　壯士所

蒲岐所　　　　　寧村所

中左所　　　　　大嵩所

霩(上雨下衢)所　　　　　爵谿所

乍浦所　　　　　澉浦所

海寧後所　　　　中中所

海門前所　　　　定海後所

錢倉所　　　　　磐石後所

以上三十六所、每所二十副

江西

南昌衛　　　　　贛州衛

袁州衛

以上三衛、每衛八十副

吉安所　　　　　永新所

安福所　　　　　撫州所

會昌所　　　　　建昌所

饒州所　　　　　南安所

廣信所　　　　　鉛山所

信豐所

以上十一所、每所二十副

福建

福州左衛　　　　　福州右衛

鎮東衛

以上三衛、每衛一百副

福州中衛　　　　　福寧衛

泉州衛　　　　　永寧衛

興化衛　　　　　平海衛

漳州衛　　　　　建寧左衛

建寧右衛　　　　延平衛

邵武衛　　　　　汀州衛

以上十二衛、每衛八十副

鎮海衛、六十副

將樂所　　　　　武平所

大金所　　　　　定海所

蒲禧所　　　　　龍巖所

中左所　　　　　高浦所

福全所　　　　　銅山所

玄鍾所　　　　　六鰲所

永安所　　　　　萬安所

金門所　　　　　崇武所

梅花所　　　　　上杭所

以上十八所、每所二十副

河南

宣武衛　　　　　河南衛

睢陽衛　　　　　信陽衛

南陽衛　　　　　彰德衛

潁川衛　　　　　弘農衛

以上八衛、每衛八千副

陳州衛、六十四副

懷慶衛、六十副

潁上所　　　　　衛輝所

嵩縣所　　　　　禹州所

汝寧所　　　　　磁州所

以上六所、每所二十副

山東

濟南衛　　　　　平山衛

濟寧衛　　　　　寧海衛

臨清衛　　　　　鰲山衛

靈山衛　　　　　成山衛

大嵩衛　　　　　青州左衛

安東衛　　　　　登州衛

萊州衛　　　　　德州衛

德州左衛　　　　威海衛

靖海衛

以上十七衛、每衛八十副

東昌衛、四十副

滕縣所　　　　　肥城所

東平所　　　　　奇山所

諸城所　　　　　武定所

寧津所　　　　　膠州所

海陽所　　　　　雄崖所

以上十所、每所二十副

直隸

真定衛　　　　　神武右衛

興州中屯衛　　　河間衛

瀋陽中屯衛　　　天津衛

天津右衛　　　　寧山衛

定州衛　　　　　潼關衛

以上十衛、每衛八十副

保定中衛　　　　保定左衛

保定前衛　　　　保定後衛

茂山衛　　　　　涿鹿衛

涿鹿左衛　　　　平安所

以上八衛所、每衛所四十副

天津左衛、六十四副

保定右衛、三十副

蒲州所、二十副

大同中屯衛　　　滄州所

以上二衛所、各一十六副

神武中衛　　　　通州左衛

通州右衛　　　　定邊衛

以上四衛、每衛四十副

直隸

蘇州衛　　　　　太倉衛

鎮海衛　　　　　廬州衛

六安衛　　　　　儀真衛

高郵衛　　　　　揚州衛

徐州衛　　　　　九江衛

滁州衛　　　　　徐州左衛

新安衛　　　　　建陽衛

鎮江衛　　　　　淮安衛

以上十六衛、每衛一百六十副

金山衛、二百八十副

大河衛　　　　　鳳陽衛

鳳陽中衛　　　　鳳陽右衛

泗州衛　　　　　留守中衛

留守左衛

皇陵衛　　　　　　　　　壽州衛

長淮衛　　　　　宿州衛

懷遠衛　　　　　武平衛

安慶衛　　　　　邳州衛

宣州衛　　　　　歸德衛 【 本色、該衛徑解。折色、派徵河南】

以上十七衛、每衛八十副

泰州所　　　　　興化所

通州所

以上三所、每所四十副

鹽城所　　　　　洪塘所

海州所　　　　　嘉興所 【 內蘇州衛分解十副】

以上四所、每所二十副

陝西、山西、湖廣、雲南、貴州、廣東、廣西、四川、遼東、俱留本處備用

各有司歲額民弓六萬六千七百六十七張。箭一百三萬四千二百一十二枝。弦三十三萬五千九百七十五條 【 隆慶二年以前、或折徵、或本色。三年以後、俱徵解物料】

浙江、弓二萬二千張。箭二十萬枝。弦一十一萬條 【內杭州府、弓二千張。箭一萬八千二百枝、弦一萬條。嘉興府、湖州府、嚴州府、金華府、衢州府、處州府紹興府、寧波府、台州府、溫州府、各弓二千張。箭一萬八千一百八十枝。弦一萬條。比舊額、弓少七十七張。弦少七百八十五條。箭同】

江西、弓二萬五千八百七十三張。箭一十九萬八千八百七十九枝。弦一十三萬二千零八條 【內南昌府、弓二千八百五十張。箭二萬九千枝。弦一萬三千五百條。饒州府、弓二千六百一十四張。箭一萬八千四百八十三枝。弦一萬二千九百八十一條。廣信府、弓二千張。箭一萬七千枝。弦一萬條。南康府、弓五百張。箭七千枝。弦二千五百四十五條。九江府、弓三百張。箭五千枝。弦一千五百條。建昌府、弓一千八百五十九張。箭一萬五千七百九十六枝。弦九千二百九十二條。撫州府、弓二千九百五十張。箭二萬二百枝。弦一萬六千九百九十條。臨江府、弓二千七百張。箭一萬六千四百枝。弦一萬三千條。吉安府、弓三千六百張。箭二萬枝。弦一萬七千二百條。瑞州府、弓二千張。箭一萬五千枝。弦一萬條。袁州府、弓二千張。箭二萬枝。弦一萬條。贛州府、弓二千張。箭一萬枝。弦一萬條。南安府、弓五百張。箭五千枝。弦五千條。比舊額、弓少二十三張。箭多八十三枝。弦多二千七百一十六條】

福建、弓一萬六千張。箭二十萬枝。弦七萬九千五百條 【內福州府、弓一千七百二十八張。箭四萬三千九百四十二枝。弦八千六百四十條。福寧州、弓三百七十二張。箭九千四百五十八枝。弦一千八百六十條。泉州府、弓二千一百張。箭二萬九千一百一十枝。弦一萬五百條。建寧府、弓二十張。箭二萬九千三百枝。弦一萬條。延平府、弓二千三百九十二張。箭三萬三百五十三枝。弦一萬一千七百一十條。汀州府、弓二千一百張。箭一萬五千二百枝。弦一萬五百條。邵武府、弓二千一百張。箭一萬七千五百枝。弦一萬五百條。興化府、弓一千一百五十八張。箭四千三百二十四枝。弦五千七百九十條。漳州府、弓二千五十張。箭二萬八百一十三枝。弦一萬條。比舊額、箭多三十八枝。弦少四百六十三條。弓同】

湖廣、弓五百七十四張。箭一十九萬一千三百三十三枝。弦二千八百六十七條 【內武昌府、弓二百張。箭七萬枝。弦一千條。岳州府、弓一百張。箭三萬二千五百枝。弦五百條。常德府、弓二百七十四張。箭八萬八千八百三十三枝。弦一千三百六十七條。比舊額、箭多三枝。弦多五條。弓同】

直隸蘇州府、弓三百二十張。箭四萬枝。弦一千六百條 【 比舊額、少弓六百四十張。箭八萬枝。弦三千一百條】

徽州府、弓二千張。箭二萬枝。弦一萬條

松江府、箭三萬四千枝 【 比舊額、少箭六千枝】

鎮江府、箭三萬枝

常州府

寧國府

太平府

淮安府

揚州府

廣德州、各箭二萬枝







