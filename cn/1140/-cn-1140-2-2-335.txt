送高阮怀入都

春风正骀荡驱马言北征清时尚文治对策收董生叱咤翔艺苑俊伟倾公卿富贵不足言欝纡伤我情与子平生交篇翰纷纵横仙峤穷闽越日观揽蓬瀛所至必有作惨澹尔经营怀愁啸哀狖奋舌吞长鲸慨欣相倚藉如鸟谐嘤鸣家居牵百事旬月旷逢迎在近且契濶去远谁合并愿子好自爱流声传帝京

