梅尧臣　依韵和王平甫见寄

兄为太守两轮朱，仲泛吴人燕尾舻。

且看洞庭多橘柚，莫怀江国有枌榆。

少游山水殊非俗，老爱诗书又似愚。

百事输君休问我，风沙不比在云湖。

梅尧臣

梅尧臣　依韵和王平甫见寄

尊王兴霸国，古莫重齐桓。

仲尼书大法，亦莫重更端。

文章革浮浇，近世无如韩。

健笔走霹雳，龙蛇奋潜蟠。

扬风何端倪，鼓荡巨浸澜。

明珠及百怪，容畜知旷宽。

其後渐衰微，余袭犹未弹。

我朝三四公，合力兴愤叹。

幸时构明堂，愿为栌与栾。

期琢宗庙器，愿备次玉玕。

谢公唱西都，予预欧尹观。

乃复元和盛，一变将为难。

行将三十载，衣被剧纤纨。

後生喜成功，往往舞朱干。

君家兄弟贤，挺拔尤坚宗。

譬彼登泰山，孰辨云径盘。

忽在高高巅，两腋犹插翰。

我久知子名，曾未接子髈。

前者和君诗，薄言惭儿肝。

淮南喜子来，袖刺字未漫。

明昌闻渡江，留书特相安。

今又获嘉辞，至味非咸酸。

【卷26】

梅尧臣

