◇奏免师丹爵邑

前高昌侯宏首建尊号之议，而为丹所劾奏，免为庶人。时天下衰粗，委政於丹。丹不深惟褒广尊亲之义而妄称说，抑贬尊号，亏损孝道，不忠莫大焉。陛下圣仁，昭然定尊号，宏以忠孝复封高昌侯，丹恶逆暴著，虽蒙赦令，不宜有爵邑，请免为庶人。（《汉书·师丹传》：博迁为丞相，复与御史大夫赵玄奏言。）

