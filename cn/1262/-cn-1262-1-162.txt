幸脱党籍：

天启末，陕西巡按庄祖谦，遣奏差有媚祠之请。奏差至京，闻上疾甚，意魏阉未可测，疏不即上。后忠贤败，免议。湖广巡抚慈溪姚宗文亦遣奏差，疏竟上，预党落职。按汉窦宪纳妻，郡国皆有礼庆。汉中郡当遣吏，户曹李邰言：「窦氏专权骄恣，危亡可翘足而待，愿勿与交通。」太守固遣之，邰请自行，遂所在迟留，至扶风而宪就执。陕西奏差暗与邰合矣。



