○地方事宜 【 地方緝捕】

信陽固始等州縣、南抵靳黃、西接荊襄、東連鳳陽霍丘等處山埶綿亘。河流四達。盜易出沒。官難防禦。且鳳陽陳州等處。近皆被災流民載道、盜入霍丘、劫掠帑藏、執縛縣官、民庶騷擾、誠宜思患而預防之、今兵部既云光州不可置所、則汝寧所属信陽等一十三州縣、宜令二司巡守官、各為親選譏察一人丘牌五十人、令自備器械馬匹、以緝捕盜賊、而選委府州縣佐貳守領官一人督之、不得累以他役、致妨緝捕、又信陽州地方軍民雜處、奸盜尤眾、宜調守備南陽河南署都指揮僉事李瑾、更守其地、而以署都指揮僉事許震代守河南南陽、俾得專禦盜賊、禁治銀洞、仍還指揮臧廉于本衛又商城縣南接六安州二百餘里。四野曠漫。金剛臺近者流寇曾據之而金剛臺巡撿司。乃在縣北。今宜遷置縣南馬頭山使。便於巡邏。

