○答范甯问



范甯问孔德泽云：“甲无子，取其族子乙为後。所生父没，降服周。甲晚自生子，乙归本家。後甲终，乙当有服否？若服，当制何服？”孔答曰：“代人行之，似当无服。继母尝为母子，既出服周。推此粗可相况。”（《通典》九十六）



范又难：“必当有服，未辨服之定准。云继母既出服周，此礼所出为分明释耳”。孔又答云：“继母出为服周，是父没而嫁，贺循要记亦谓之出。当以舍此适彼，不独在嫁，可以意领，故不必继于本也”。（同上）

孔安国

安国字安国，愉第三子，孝武时为侍中太常，安帝时再为会稽内史，迁领军将军，领东海王师，历尚书左右仆射，义熙四年卒，赠左光禄大夫。



