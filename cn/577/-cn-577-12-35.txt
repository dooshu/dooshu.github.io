秋尽


秋尽东行且未回，茅斋寄在少城隈。篱边老却陶潜菊，江上徒逢袁绍杯〔一〕。雪岭独看西日落一云暮，剑门犹阻北人来〔二〕。不辞万里长为客，怀抱何时得好开一云好一开。

〔一〕袁绍杯：《郑玄传》：袁绍总兵冀州，遣使要玄，大会宾客，玄最后至，乃延升上坐。身长八尺，饮酒一斛，秀眉明目，容仪温伟。公以玄自况，为儒而遭世难也。旧注引河朔饮，非是。

〔二〕剑门：徐知道兵据剑阁，故曰“犹阻北人来”。邵宝曰：此时雪岭无人可到，但可望日落而已。





