149　按徂旅孟子作遏徂莒


「以按徂旅」，孟子作「以遏徂莒」。韓非云：「文王克莒。」

【元圻案】韓非子二難篇：「文王侵孟，克莒，舉酆，三舉事而紂惡之。文王乃懼，請入洛西之地，以請解炮烙之刑。」〇毛傳以阮、徂、共爲三國，又以旅爲地名。鄭以「旅」爲兵衆。以孟子證之，則毛義爲長。孟子正義曰：「春秋魯隱公二年，書『莒子盟于密』，則莒者，密之近地。」





