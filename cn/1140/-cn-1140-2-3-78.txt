林茂之自作生圹曰茧窝索诗纪之

八十一叟顔尚酡幅巾筇杖衣薜萝肩舆强来一相见数杯未尽能高歌自言筑室乳山住隂林邃谷多烟雾新营生圹大如茧逝即长眠不封树踔絶才名年少时掉头不许时人诗秪今垂死犹眼白自作高人万古宅君不见富贵磨灭皆轻尘丰碑石马空嶙峋北邙悲风愁杀人

