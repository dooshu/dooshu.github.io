陆游　春晚南堂晨起

秋风树瘦劲，春露叶扶疏。

夙兴立堂上，短发未暇梳。

高谢世俗撄，游於物之初。

青黄灾断木，三四调群狙。

长生岂有巧，要令方寸虚。

今年幸差健，小雨聊荷锄。

陆游

陆游　春晚南堂晨起

春阳染柳条，春风落花片。

化工本无心，谁与催漏箭？

俯仰财几时，梁间有雏燕。

人亦随物迁，苍然镜中面。

要当心铁石，先登酣百战。

我岂儿女哉，秋风感团扇！

陆游

