柳司马至


有使归三峡，相过问两京。函关犹出将，渭水更屯兵。设备邯郸道，和亲逻些城〔一〕。幽燕唯鸟去，商洛少人行。衰谢身何补，萧条病转婴。霜天到宫阙，恋主寸心明。

〔一〕逻些城：《旧书·吐蕃传》：其人或随畜牧而不常厥居，然颇有城郭。其国都城，号为逻些城。《新书》：吐蕃有逻娑川。

鹤曰：大历二年九月十月，京师以吐蕃入寇两戒严。故作此诗。





