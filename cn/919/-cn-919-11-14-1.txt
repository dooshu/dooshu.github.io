大半夏汤

治心气不行，郁生涎饮，聚结不散，心下痞硬，肠中沥沥有声，食入即吐。

半夏（二两，汤洗十次完用） 人参（三钱三字，切）上分四服。每服水三盏，蜜二钱重，和水扬令匀，入药煎至六分，去滓温服。一法有生姜七片。治法曰：呕家先渴，今反不渴者，以心下有支饮故也。治属支饮。

茯苓泽泻汤

治同前。（方见霍乱门）

