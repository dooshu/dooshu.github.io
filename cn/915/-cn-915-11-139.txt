◎李崇

崇字继长，小名继伯，梁国蒙人。（《北史》作顿丘人。）文成元皇后第二兄诞之子。召拜主文中散，袭爵陈留公，镇西大将军。孝文初，行梁州刺史，寻为荆州刺史，镇上洛。还除兖州刺史，后例降为侯，改授安东将军，副都督左翼诸军事。入为河南尹。寻为梁州刺史。宣武即位，徵为右卫将军，兼七兵尚书。寻加抚军将军，正尚书。转左卫将军、相州大中正。别封魏昌县伯，进号镇南将军，转中护军。除征南将军、扬州刺史。延昌初，加侍中、车骑将军。熙平中，进号骠骑将军、仪同三司。寻除骠骑大将军、冀州刺史。进中书监、右光禄大夫，出为定州刺史。徵拜尚书左仆射，迁尚书令，加侍中、开府、北讨大都督。免。复为徐州大都督，改除相州刺史。孝昌元年卒，年七十一，赠司徒雍州刺史，谥日武康。后重赠太尉。

