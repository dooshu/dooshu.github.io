○对太室择嗣判

〈甲於太室而择嗣，先幼者，或非之，称神所命。〉

天子建国，诸侯立家，率由旧章，克备恒典。列昭穆以有序，承继嗣而著。粤惟彼甲，若昔大猷，无忝乃先，懋昭有训。同乎班氏，思欲叙其家声；类夫韦孟，将以传其祖德。虽璋克荷，而嫡庶ζ戎，载怀捧翟之伦，犹疑干蛊之嗣。协比长幼，阴骘庙祧，庶降祉以象贤，凭灵贶以立德。同其楚国，先弃疾之当璧；方彼卫人，乃祁子而顺兆。神所命也，则尝闻之；龟有知焉，实在兹矣。或非无艺，甲择有孚，欲於理，谁谓其可？

张郊

郊，开元时擢书判拔萃科。

