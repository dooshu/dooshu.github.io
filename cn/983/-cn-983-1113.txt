宋祁　咏史

古有容容福，人讥龊龊员。

生能巧非奏，死戒直如弦。

欲重高门地，非论媚灶天。

诗书大儒冢，丝竹后堂旃。

东阁翻刍马，西园竊富钱。

道谋谁执咎，户選不因贤。

朱鼓成妖日，羌鹖入贺年。

须防反室诏，终取阖门怜。

异日讒成锦，先时默似蝉。

空贻后人叹，流涕掩青编。

宋祁

宋祁　咏史

一马浮江拥瑞图，青规群彦掎长裾。

本缘献替居门下，不为江蝦与{上制下鱼}鱼。

宋祁

