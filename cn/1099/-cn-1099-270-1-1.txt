○簡分守公

菴任刑曹　世庙時以定李福達獄罷官

浙東巨寇。以台為善巢穴。倚山以為後扆。入海門以為前泊。事急出洋。則四風無阻。三者皆莫台若。所以孫恩裘甫。方國珍咸得先著。宋高宗航海。亦潛泊金鰲山。而茲黃巖為首攻。則其計出人上。可知矣。倭宅東洋正對浙福差南寧波。路要而露。以是漳寧人。出不得歸道。入不得蔽隱。故習悍藝而成連結乃其勢之所必至者。夫倭有七道。而五畿之地不與焉。海道三。山道三。陸道一。今彼避荒之說。葢非假辭。去年山道苦旱。我人久蓄之奸。曰俟其釁。乘其饑而引之。而其畿王。固不知之。然則茲役也。我入為主。而彼則為賓。况乎復有暗柄其中。以伏深圖者耶。知此而後可以定兵議。收戍功矣。且昔賊人志。無向寧殘霩衢而出要語。詳其所新發。可以窺其計之所在。利于寧而舍必復有事于台。毒不潰而能免于身禍得乎。竊念台之無備。可直擣而破。所未即入者。非其力之不能彼。亦慮夫蒼山之鐵。玉環之鹿毒。坑卒之復西下。能襲而不能久。若得于寧而舍之。則必計運海門以南轄松門以禦諸力誰其當之。此不可不先為慮也。夫倭雖夷。其舉動必有因。　本朝數次來寇。皆非無說。故東南小國不下百數。皆所服屬。今事不起于彼。則其求有不可言者。近來許棟李光頭之亂、皆係我人、亦因?隻嶼澳既失、無所歸巢而發、彼雖勾合佛郎機船、揔不餘三十隻、又志在鼠偷、乃不旋踵以殄、其始也以不通商為迫。故海之熾寇。自嘉靖五年始也。然而南紀澳為巢而巳。其繼也。以掠人而令取贖。則自嘉靖二十年後始也。然而其夥四五屬而巳。而今布腹心而延衣冠。智慧之徒。迄今不早圖。誠不知其所終。為今之計。急請廵視。以一事權。倣宋紹興間傳箭之法。以嚴戍哨。選領精銳。酌中住劄。以充應援。復留處兵。任忿激。仍安撫地方。以為內固。及前所陳緊要事宜。早賜施行。庶無臨事之悔。不識公以為何如也。

