○遼東類 【 遼東】

虞舜以冀青地廣始分冀州東北醫無閭之地為幽州又分青州東北遼東等處為營州、　國朝自山海關以東置遼東鎮。周廻數千里。葢兼古幽營之地而有之。設都司一、衛二十有五。州所各二。以控制之其外諸夷。各因其類設衛三百二十八。所二十四。各授以官職。令每歲來朝。以羈縻之。每衛不過五人至於朝鮮遵奉正朔。歲入朝貢。視前代獨為恭謹內安外順。固無足慮。是時已慮及建州夷可謂深識早見然以海西建州女直諸夷。往往桀驁難制。成化以來。有此二議皆可依據故事機一至紛紜難决議當勦者恒以姑息縱賊為害論當撫者又以貪功啟釁為非然其機繫於本兵。必欲視順逆之勢。得勦撫之宜。而處之不差斯亦難矣。嗚呼。可為慄然金起女直據中國遼東邊備其可忽哉

為計處夷情以靖地方事

△為計處夷情以靖地方事 【 東奴】

看得遼東廵撫都御史張貫奏要會官計議、行令彼等挑選各路兵馬分為奇正哨掖、整搠齊備、督令各官統領分投一齊出境、直至犯邊賊營、若係長壯達賊、盡行誅戮報官、幼男婦女、俘獲解京、焚彼巢穴、毀其委積振旅而還等因、臣等議得禦夷之道、撫剿二者。不可偏廢。撫剿之法。順逆二者。不可混施。查得成化十四年。建州海西夷人犯邊都御史陳金?戊主於剿。侍郎馬文升主於撫以剿為是者病撫之不能息兵以撫為說者忌剿之或啟邊釁卒之命將出師擣巢殺戮。雖威振殊俗。而至今藉口。思欲報讐。葢繇撫剿之勢。以此折衷則剿撫二議昭然無惑矣有所偏執。而不能審順逆之宜故也。今建州等賊。叛服不常。乘機寇掠。節次侵犯開原清河鹹塲靉陽等處。殺死官軍。殘害地方。照依成化年間事例。興師問罪。未為不宜、但詳奏內建州左衛都督脫原保等、說稱孛速合金奴尚叟四等做了賊、我們勸化他不從建州左衛都督尚哈說稱有都督牙委哈的兒子金奴尚叟四、與左衛趙士四哈桑失哈四箇人商量做賊、我們攔當他不住等情顯是中間亦有歸化效順之人。若便巢殺戮。未免玉石不分成化十四年、本部尚書余子俊等所議、萬曆未三路喪衄亦以深入敵境昧于地利故也以為寧成功於門庭之間勿遠致於敵人之境來則擊之。使無遺類。去則置之不必窮追等語。誠為至論。近日靉陽等處。節報賊眾三千入境。斬首五十三顆。　國威自振。虜自知畏何必搗巢盡誅然後快心。合無照依成化十四年事例、不必會議用省支節不必會議、本部馬上齎文、交與遼東鎮廵官等督令通事人等、於各夷近邊答話。及入市交易之時。宣諭　朝廷恩威。大意謂爾等世受　國恩。每年進貢。宴賞甚厚。今速長加等自作不靖。犯我邊境。　朝廷欲照成化年間事例。整點人馬、搗爾巢穴。大加殺戮使爾種類無遺、事無難舉。但念中間必有歸化效順之人。如都督脫原保等所說情詞不忍一槩誅戮。今後務須堅守臣節。敬順　朝廷。不許聽信奸夷誘引一槩犯邊。因而離之是制夷機用各夷中間有能擒斬速長加等曾經犯邊達賊者鎮廵等官審實具奏大加陞賞以酬其功决不失信。將宣諭過緣繇回奏查考。其鎮廵等官務要恊謀計議。料度虜情。調集精兵。預謀戰守。夷人納款進貢交易照例施行倘來犯邊。督兵剿殺。如近日靉陽舊古河之捷。陞賞自不吝惜。若賊勢敗散、料無伏兵。亦許乘勝追逐出境剿殺。但不許搗巢窮追。妄殺無辜。或墮賊奸計。責有所歸。

