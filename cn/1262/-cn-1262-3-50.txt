袁洪愈贫宦：

长洲袁安节清介绝俗，虽善啖，贫不属餍。每市蚬佐酒，可竟斗许。门生尝饷十金，辄三分之袖其一，乘月步赠穷交，其贫多繇此。访王元美，留竟夕。俄接家报，中叹。元美问之，方负，进二十金见迫，即代偿之，以尽其欢。后解南太宰，荐元美自代。元美起南少司马，尝戏曰：「吾生平此二十金用得着。」(喻叔虞说)



