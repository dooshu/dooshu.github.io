杨万里　至後入城道中杂兴十首

至後寒梅未苦繁，腊前暖蝶已偷还。

隔林日射池光动，碎却池中倒影山。

杨万里

杨万里　至後入城道中杂兴十首

大熟仍教得大晴，今年又是一升平。

升平不在箫韶里，只在诸村打稻声。

杨万里

杨万里　至後入城道中杂兴十首

问渠田父定无饥，却道官人那得知。

未送太仓新玉粒，敢先云子滑流匙。

杨万里

杨万里　至後入城道中杂兴十首

畦蔬甘似卧沙羊，正为新经几夜霜。

芦菔过拳菘过膝，北风一路菜羹香。

杨万里

杨万里　至後入城道中杂兴十首

长亭阿姥短亭翁，探借桃花作面红。

酒熟自尝仍自卖，一生割据醉乡中。

杨万里

杨万里　至後入城道中杂兴十首

丰年物物总欣髈，不但人和畜亦蕃。

簸处金肤肥彘母，春余珠屑饱鸡孙。

杨万里

杨万里　至後入城道中杂兴十首

山路肩舆倦仆夫，家兄为我酒频沽。

卖薪人散知城近，啼柳乌忙觉日脯。

杨万里

杨万里　至後入城道中杂兴十首

谁练苕花作雪茸，更将枫叶染猩红。

姮娥不认推青女，青女又还推化工。

杨万里

杨万里　至後入城道中杂兴十首

忽见轻绡三两重，横遮万丈翠屏风。

老夫细熨蒙松眼，却是青原隐雾中。

杨万里

杨万里　至後入城道中杂兴十首

春时宿处雨浪浪，至後重投张氏庄。

际晚乌银何许买，夕阳特地恋寒窗。

杨万里

