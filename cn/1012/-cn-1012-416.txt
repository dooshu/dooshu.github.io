周必大　太和县丞厅葺三亭于官廨曰真清曰特秀曰成溪又有读书台龙首池寄题

古来丞尚涉文书，近世何曾识吏胥。

不对溪山种桃李，官居真复似僧居。

周必大

周必大　太和县丞厅葺三亭于官廨曰真清曰特秀曰成溪又有读书台龙首池寄题

松竹林中读异书，公馀有味在三馀。

立之犹未登台阁，予不负丞丞负予。

周必大

周必大　太和县丞厅葺三亭于官廨曰真清曰特秀曰成溪又有读书台龙首池寄题

池疏龙首水循除，日暖游鯈得自如。

官已忘机民正乐，鱼今知我我知鱼。

周必大

