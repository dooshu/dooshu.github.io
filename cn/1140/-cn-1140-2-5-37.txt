集吴天行钓雪堂

主人别业开谿烟一树雪球巧当筵急筦系弦催骤雨丹亭曲榭引流泉野云风细来袅袅竹舸滩滑去娟娟酾酒留春春过眼落花满地黄金钱

松萝山题僧舍【有二松来自滇南又旧传松萝茶制自寺僧大方始】

石林细路草茸茸古壁春隂云气重门外一峰如鹫岭阶前双树是滇松山君昼出冲人过毛女时因采药逢旧日种茶僧渐少上方亭午不闻钟

