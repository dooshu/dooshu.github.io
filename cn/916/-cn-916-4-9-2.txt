【南土为杜预歌】

〖《晋书》曰：杜预都督荆州。旧水道惟沔、汉达江陵千数百里。北无通路。又巴丘湖。沅、湘之会。表里山川。实为险固。荆蛮之所恃也。预乃开杨口。起夏水达巴陵千馀里。内泻长江之险。外通零桂之漕。南土歌之曰：〗

后世（《御览》或作代。）无叛由杜翁。孰识智（《御览》或作知。同。）名与勇功。（○《晋书》杜预传。《御览》三百三十三、四百六十五。《诗纪》四十四作南土谣。）

