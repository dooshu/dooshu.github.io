虎丘记


虎丘去城可七八里。山无高岩邃壑，独以近城，故箫鼓楼船，无日无之。凡月之夜，花之晨，雪之夕，游人往来，纷错如织，而中秋为尤胜。每至是日，倾城阖户，连臂而至。衣冠士衣，下迨□屋，莫不靓妆丽服，重茵累席，置酒交衢间。从千人石上至山门，栉比如鳞，檀板丘积，樽□云泻，远而望之，如雁落平沙，霞铺江上，雷辊电霍，无得而状。

布度之初，唱者千百，声若聚蚊，不可辨识。分曹部署，竞以歌喉相斗，雅俗既阵，妍□自别。未几而摇首顿足者，得数十人而已。已而明月浮空，石光如练，一切瓦釜，寂然停声，属而和者，才三四辈。一箫、一寸管，一人缓板而歌，竹肉相发，清声亮彻，听者魂销。比至夜深，月影横斜，荇藻凌乱，则箫板亦不复用；一夫登声，四座屏息，音若细发，响彻云际，每度一字，几尽一刻，飞鸟为之徘徊，壮士听而下泪矣。

剑泉深不可测，飞岩如削。千顷云得天池诸山作案，峦壑竞秀，最可觞客，但过午则日光射人，不堪久坐耳。文昌阁亦佳，晚树尤可观。面北为平远堂旧址，空旷无际，仅虞山一点在望。堂废已久，余与江进之谋所以复之，欲祠韦苏州、白乐天诸公于其中，而病寻作。余既乞归，恐进之兴亦阑矣。山川兴废，信有时哉！吏吴两载，登虎丘者六。最后与江进之、方子公同登，迟月生公石上。歌者闻令来，皆避匿去。余因谓进之曰：“甚么，乌纱之横，皂隶之俗哉！他日去官，有不听曲此石上者，如月！”今余幸得解官称吴客矣。虎丘之月，不知尚识余言否耶？

题记：本文记述了中秋夜苏州人游虎丘的盛况。最精彩的是有关唱歌的场面。从开始“唱者千百”，“声若聚蚊”，到最后“一夫登场”，“壮士听而下泪”，层次分明，层层深入，情景交融，把读者引入到一个若有所失，但更有所得、充满了艺术美的境界里。虎丘：又名海涌山，在江苏苏州市西北阖门外，距城约3公里半。丘高仅30余米，占地也不过200余亩，远望只是平地中的一个小丘，但走近其旁，则觉气势雄伟，仿佛置身于绝岩纵壑之间。春秋晚期，吴王夫差葬其父阖闾于此。相传葬后三日，“有白虎踞其上，故名虎丘。”一说为“丘如蹲虎，以形名”。丘上名胜古迹很多，现为誉满海内外的游览区。





