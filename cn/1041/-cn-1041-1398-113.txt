晏殊　中秋月

三十六旬内，此时心赏并。

中分九秋夜，占断百宵明。

冷照兰闺澈，光含绮席清。

谁知沧海曲，珠蚌最盈盈。

晏殊

晏殊　中秋月

一轮霜影转庭梧，此夕羁人独向隅。

未必素娥无怅恨，玉蟾清冷桂华孤。

晏殊

晏殊　中秋月

天时与人意，龃龉旧无疑。

坐久翻遗恨，光来已后期。

行云凝黛色，见跋费金枝。

况复轮来夜，笙歌继夕曦。

晏殊

