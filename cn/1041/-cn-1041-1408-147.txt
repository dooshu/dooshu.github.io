阳枋　再和陈提举喜雨

了无和气格清穹，天意难回执热中。

骤雨起从南海庙，雄风到自楚王宫。

却愁水府丹瓢注，解使银河赤岸通。

急趁机好晴催刈谷，坻京相庆万家同。

阳枋

阳枋　再和陈提举喜雨

十万农租要纳王，望霓虽切雨何方。

又林敬体皇心祷，云汉终歌国祚昌。

坐使里闾消欢息，幻成境界得清凉。

欲知千里人情共，盈袖新诗已可装。

阳枋

