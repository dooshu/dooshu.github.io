【奉和湘东王教班婕妤诗】

长门与长信。日暮九重空。雷声听隐隐。车响绝珑珑。（《类聚》、文苑、《诗纪》作笼笼。文苑云。一作珑珑。）恩光随妙舞。团扇逐秋风。铅华谁不慕。（《类聚》作见。文苑同。又注。一作慕。）人意自难终。（《类聚》作同。○玉台新咏六。《类聚》三十作班婕妤怨诗。文苑英华二百四班婕妤怨。乐府四十三作班婕妤怨。《诗纪》七十。）

