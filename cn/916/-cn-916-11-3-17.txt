【星名从军诗】

将军定朔边。刁斗出祁连。高柳横遥（文苑作绝。乐府作长。）塞。长榆（《类聚》作榆关。）接远（乐府作榆关接连。）天。井泉含冻（《类聚》作阵。乐府同。）竭。（文苑作碣。）烽（乐府作风。）火照（《类聚》作映。乐府同。）山燃。（乐府作燕然。）欲知客心断。危（《类聚》作旄。乐府同。）旌万里悬。（○《类聚》五十九作从军诗。《初学记》一。文苑英华百九十九有《乐府诗集》三十二作从军行。《诗纪》百三。）

