○王氏广陵散记

众乐，琴之臣妾也；《广陵散》曲之师长也。琅邪王淹兄女未笄，忽弹此曲，不从地出，不从天降，如有宗师存焉。曲有《日宫散》、《月宫散》、《归云引》、《华岳引》，意者虚寂之中，有宰察之神，司其妙有，以授王女。於戏！天地鄙吝而绝，神明倜傥而授，中散没而王女生（一作“传”），其间寂寥五六百年。先王作乐，殷荐上帝，有不得，而闻者。鼓钟时动，敢告於太师。

