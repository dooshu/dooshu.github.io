甘林游宴作

同徐伯调、顾赤方、黄坤吉、陆在璞。

潇江水抱山城流，奇树青青金凤洲。
我逢好友即开愁，渡江野坐随沙鸥。
沈沈翠幕暗天地，离离萍实堆林丘。
黄衣仙人好颜色，笑我多忧将白头。
鹿皮藉草倾清醑，挥杯急劝如风雨。
洲上木奴那作计，橘中棋局今何许。
酒罢烟寒香在衣，村醪重酌莫相违。
千秋不忘此今夕，明月随舟送客归。


