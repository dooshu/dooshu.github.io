艾可翁　淡圃兄生辰有诗次韵

来寿吾兄玉局仙，郎君亦自醉颓然。

乱离难得团坘日，清健何须少壮年。

投老宦情云在壑，忧时心事日行天。

遐龄此即应如鹤，蕙帐月寒相对眠。

艾可翁

艾可翁　淡圃兄生辰有诗次韵

时危安乐是神仙，默有扶持岂偶然。

林下且须坚晚节，尊前未用说明年。

穷通莫计惟期寿，兴废难言赖有天。

恨杀飘蓬白头第，十年风雨别州眠。

艾可翁

