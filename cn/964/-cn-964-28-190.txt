韩元吉　偶兴四首

桂花飘尽菊花黄，闲对芳丛静爱香。

堂下草深须一丈，会看春决满池塘。

韩元吉

韩元吉　偶兴四首

小园无数菊花开，准拟花残便见梅。

不恨无花正无酒，敲门谁送一樽来。

韩元吉

韩元吉　偶兴四首

江南菊少开金色，只有霜葩杂御黄。

乞得黄花真爱惜，明年賸种压群芳。

韩元吉

韩元吉　偶兴四首

爱水仙成百计栽，三年一笑渐能开。

金银岂是吾家物，借我虚名付酒台。

韩元吉

