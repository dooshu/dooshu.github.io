辛卯　至正十一年

正月XX朔

二月XX朔

三月XX朔　元浙東副元帥董摶霄，以舟師討方谷珍，戰敗。

四月XX朔

壬午，元命工部尚書賈魯開黃河故道，役十七萬人，自黄陵岡至白茅二百八十里。初，童謠曰：石人一變眼，挑動黄河天下反。果得石人于黄陵岡，蓋韓山童陰爲之也。

元史曰：議者往往謂天下之亂，皆由賈魯治河之役勞民動衆之所致，不知元之所以亡者，實基於上下因循，狃於晏安之習。網紀廢弛、風俗偷薄，其致亂之階，非一朝一夕之故，所由來久矣。不此之察，乃獨歸咎於是役，是徒以成敗論事，非通論也。設賈魯不興是役，天下之亂，詎無從而起乎？

五月配朔　辛亥　徐潁蕲黄兵起

徐人韓山童，其祖父爲白蓮敎惑衆，衆多從之，元末，山童倡言天下亂，彌勒下生，明王出。江淮之人，騷然皆動，河工掘石人，益驚詫，于是潁人劉福通及黨杜遵道盛文郁、羅文素等，告衆曰：山童，宋徽宗八世孫也，當帝天下，我劉光世後，合輔之。聚三千人于白鹿莊，殺黑牛白馬告天地，約起兵，用紅巾爲志。元得山童，捕殺之，子林兒，走武安山中，福通據朱皋，攻破羅山、眞陽、確山，犯舞陽葉諸縣，袁州光化寺有僧瑩玉，以彌勒佛敎鼓動湖湘，麻城人鄒普勝大唱其術，羅田布賈徐壽輝，浴鹽塘，有毫光，普勝騖怪之，共推爲主，舉號紅巾，攻陷蘄黄。壽輝開蔪水爲蓮豪省，建國天完，改治平元年，拜普勝丞相，黃陂人倪文俊爲大將軍。文俊故漁家子，善兼行多槳船，攻陷漢陽興國。

六月ＸＸ朔

方谷珍攻黃岩，江浙左丞孛羅帖木兒擊之，谷珍夜率勁卒火之，執孛羅帖木兒于大閭洋，迫求招撫，元授千戶（一曰萬户），及其兄弟官爵有差。

七月ＸＸ朔

八月丁丑朔　丙戌　蕭縣李二彭早住趙均用陷徐州，俱燒香惑衆，嗜食人。

九月ＸＸ朔

十月ＸＸ朔

十一月ＸＸ朔

十二月丙子朔



