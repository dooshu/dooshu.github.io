○為軍務議造戰車事 【 戰車】

照得自古命將出師、誅暴禁亂、見可而進、知難而退、進退之間。非車不可。成周之世。如臨衝之伐崇墉。檀車之戰牧野。罪人斯得。明效足徵。迨至後世。如武剛車之走匈奴。偏廂車之平突厥。亦皆效其遺意。未嘗不成戰功。仰惟我　朝制兵之法。超越前古、凡有征伐、所向無前、但承平已久、正統十四年、京師戒嚴、成化十九年、大同失利振揚威武、正在此時、追憶天順年間臣守西安。曾辦車料。送至寧夏。成造兵車。用無不利。至今賴之。臣今奉　命以來、平原曠野利于用車此古法也熟看大同地方山川平曠宣府地方一半相等。門庭寇至。車戰為宜。臣等議得為今之計。大率以萬人為一軍。戰車伍百餘輛車用人挽所以変古合今每輛用步軍十人駕拽行則縱以為陣。亡則橫以為營。營車空闕去處。以鹿角柞補塞又得此利葢即借作輜重也凡戰士器械不勞馬馱乾糧不煩自賫別處伏兵。亦以鹿角柞如車營自衞以俟。若使虜賊合眾對壘。彼用弓矢。止有百步技能。我用鎗砲。動有三四百步威勢。如相持過久。彼將分散搶掠。我則隨處起其伏兵。或首遏其驕橫或尾擊其惰歸前項車營取便策應運無足之城策不飼之馬以臣所見。前項車兩。相應成造。大同以一千兩。宣府以五百兩為則。計算每車用砲四箇。每箇生銅或生鉄俱用荒數二十餘斤。其車頭車廂鉄樁鉄箍等項。用熟鉄一百餘斤。築墩之餘即以作車動無遺算除木料近蒙　朝廷撥以京軍採打數多儘足選用其餘無所措置。大同巳行那借修造墩臺懸樓官鉄成造戰車百輛。鹿角柞一千三百餘副在官。諸色人匠。俱各歇手。所在官軍。疲敝之甚。分毫不可科擾以挫其銳。以速其迯。乞　敕工部量支。係官生銅生鉄熟鉄各十萬斤。送至大同宣府兩處。三七分收領。責成守臣於寧夏山西守臣處顧募人匠。隨其前料。并各處炸碎銃砲廢銅等項成造戰車。并器具若干備用。如果不敷、陸續另行、言之鄭重此係億萬年簡易守邊一策今將戰車鹿角柞樁繩式樣、及畫下營擡營圖本開具、

一戰車式樣一輛、　一鹿角式樣二副、　一樁繩式樣一副 【 樁十二根、繩十條長者四條各長七尺短者六條各長三尺、】 　一戰車五百兩每兩轅長一丈二尺下營圖一本、檯營圖一本、 【 可禦萬餘賊之用、】 　一鹿角柞五十副、每副長五尺、下營圖一本、檯營圖一本、 【 可禦千餘賊之用】 　一樁繩一百副、每副長五丈、濶一丈、下營圖一本、檯營圖一本、 【 可禦二三百賊之用、】 　一下兵車營圖、 【 周圍用車五百兩、拽車者每兩十人、鹿角柞五百副、肩柞者每副一人、俱步軍、共用五千五百人之上、車外壕濶深各一丈。營內可容馬隊官軍一萬五千之上。可御虜賊萬餘、】 　一檯兵車營圖 【 周圍外層用兵車五百兩拽車者每兩十人、裏層用鹿角柞五百副肩柞者每副一人、俱步軍、營內可容馬隊。并官軍一萬五千之上。可禦虜賊萬餘、】 　一檯鹿角柞營圖、 【 周圍用鹿角柞五百副、每副肩柞馬軍一人、共用五百人之上、營內可容馬隊官軍四五千人之上可禦虜賊千餘人、】 　一下樁繩營圖、 【 周圍用椿繩五十副、每副椿十二根、繩十條、長五丈、濶一丈、椿繩外壕深濶各一丈營內可容馬隊官軍二三千之上。可禦虜賊二三百餘】 　一檯樁繩營圖、 【 周圍用樁繩五十副、每副樁十二根、繩十條、長五丈、闊一丈、步軍一十二人持之、共用六百人、內可容馬隊官軍二三千之上。可禦虜賊二三百餘、】

