项安世　安园送春三首

春归重到是何时，满劝教渠醉似泥。

长短亭前芳草满，醉中归去路应迷。

项安世

项安世　安园送春三首

未信飞花取次空，绕园千步觅春风。

元来都在榴花上，百摺芳心一并红。

项安世

项安世　安园送春三首

春风从此不须归，伴我逍遥更莫疑。

閒事胸中无一点，相看日日是春时。

项安世

