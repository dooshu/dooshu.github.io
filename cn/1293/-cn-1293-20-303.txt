○王嘉福车持谦词

长洲王二波骑尉［嘉福］清平乐云：“轻衫窄袖。春向眉峰逗。悄立瑶阶衣略绉。人与梅花同瘦。何须浅笑深颦。相期不负芳春。道是今生薄命，可知明月前身。”上元车子尊明经［持谦］，为秦淮女校书袖珠题水仙画册声声慢云：“影回洛浦，香暗江皋，珊珊来者其仙。记得相逢，瑶台第几重庆。香风数过［平声］廿四，史无由、数到伊边。好珍重，玉玲珑仙骨，拾翠调铅。听说封姨跋扈，已石家衣ネ，陶氏鬟偏。料理青瓷，不须铃索高悬。今生雪霜耐尽，认前身、明月婵娟。月明也，悄凌湘梦再圆。”用意略同，而措语不同，各极其妙。骑尉为诗人铁夫广文［芑孙］子，出嗣乃叔，袭世职，未任卒。明经一字秋ぎ，著有捧花楼词。其分题咏古得临春阁玲珑四犯，笔致尤韶秀。词云：“阁迥临春，已香散沉檀，重问无地。铜狄摩挲，转恨奈何为帝。闻说复道凌空，可望见、拦江千骑。悔不如、狎客裁笺，曲曲朱阑都倚。後庭传出君王制。谱新声、丽华能记。念家山破柔肠断，消爱此闲曾几。凭待梦醒鸡台，等是一般兴替。剩多情璧月，还省识，年时事。”

