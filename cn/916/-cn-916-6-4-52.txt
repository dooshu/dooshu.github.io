【阳雪连句遥赠和】

积雪皓阴池。北风鸣细枝。九逵密如绣。何异远别离。（谢□）风庭舞流霰。冰沼（古文苑作池。《诗纪》云。一作池。）结文澌。饮春虽以燠。钦贤纷若驰。（江秀才革）珠□（古文苑作云。）条间响。玉溜（本集作溜。古文苑同。）檐下垂。杯酒不相接。寸心良共知。（王丞融）飞云乱无绪。结冰明曲池。虽乖促席燕。白首信勿亏。（王兰陵僧孺）飘素莹檐溜。岩（本集作严。）结噎通岐。樽□如未浣。况乃限音仪。（谢洗马昊（本集作异）原隰望徙倚。松筠竟不移。隐忧恧萱树。忘怀诗山卮。（刘中书绘）初昕逸翮举。日昃驽马疲。幽山有桂树。岁暮方参差。（沈右率约○本集五。《诗纪》六十一。又古文苑四作谢文学□。引澌、垂二韵。作江秀才革。引垂、知二韵。）

