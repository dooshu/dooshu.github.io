王迈　送黄殿讲成父赴广东漕四首

闽州长者旧家声，德厚流光产俊英。

火玉精神充户牖，国兰誉諝播炉亭。

临轩初度董晁策，搞对专寻濂洛盟，

胪句一传暗万马，祥云五色捧魁星。

王迈

王迈　送黄殿讲成父赴广东漕四首

剡曲莲池彻底清，即驰隽轨上蓬瀛。

抽黄媲白羞时常，渍墨磨丹勘旧经。

彤陛奏言殚荩直，玉皇动色赏忠精。

胸中列宿舒芒耀，藜火光分太乙星。

王迈

王迈　送黄殿讲成父赴广东漕四首

金华重席被恩荣，兰省还持多士衡。

善类适然相抵牾，诸公可是费调停。

自从阵脚一摇动，堪叹棋枰几变更。

紫帽清源人刮目，朱辬炯炯星郎星。

王迈

王迈　送黄殿讲成父赴广东漕四首

尽一催归白玉京，浮云偏妒月华明。

凤凰远举弋何慕，鶗鴃争鸣草不馨。

馆列翘才难致仕，杖携灵寿莫扶倾。

重瞳不见贾山久，犹驾轺车作德星。

王迈

