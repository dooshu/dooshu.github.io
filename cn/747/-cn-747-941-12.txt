○众修南斗醮词

伏以大道凝真，元功化育，清浊之源既异，阴阳之位亦殊。南斗上宫，实司生籍，上惟邦国，遍洎人伦，寿纪短长，禄祚丰薄，咸归主宰，无间纤微。臣等获遇圣朝，躬逢道运，覆载禀质，动用愆违，处世立身，宁无过咎？未申忏谢，因构灾危。又恐宿曜行年，九宫三命，或逢灾厄，或遇刑冲。神道难知，凡情罔测，须资香火，用罄祷祈，敢以吉辰，虔申大醮。伏愿流光下烛，元鉴俯临，察丹切之心，降庞洪之福。祛灾度厄，增禄延年；削罪目於阴曹，上生名於阳籍；公私和畅，眷属康宜，存殁г恩，幽明蒙。不任。

