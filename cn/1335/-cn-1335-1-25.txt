倚琴楼诗（十首存四）


不因憔悴始悲秋，梦断灯残独自愁。月色朦胧人寂寂，可怜闲煞倚琴楼。

最难消遣是昏黄，同在天涯莫断肠。我自敲诗卿度曲，顿忘身世是凄凉。

难得痴心未尽枯，纸窗犹守一灯孤。多情独有影相伴，睡到绳床影也无。

独遣长宵借酒杯，烛心将次尽成灰。凄凉景象亲看见，一个枯萤下湿苔。





