◇诏蔡景玄（八月）

景玄表如此。故散骑常侍、中书监、左光禄大夫、开府仪同三司、乐安县开国伯兴宗，忠恪立朝，谋猷宣著，往属时难，勋亮帷幄，锡分壤，实允通诰。而恳诚慊诉，备彰存没，廉概素情，有洁声轨。景玄固陈先志，良以恻然。虽彝典宜全，而哀款难夺，可特申不瞑之请，永矜克让之风。（《宋书·蔡兴宗传》，兴宗遗令薄葬，奏还封爵，追赠後授。子景玄固辞不受，又奏还封表疏十馀，上见许，诏云，）

