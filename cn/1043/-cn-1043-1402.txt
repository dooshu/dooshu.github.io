王安石　重游草堂次韵三首

垣屋荒葛藟，野殿冷檀沈。

鹤有思顒意，鹰无恋遁心。

禅房闭深竹，斋钵度遥岑。

寂寞黄尘里，金身倚一寻。

王安石

王安石　重游草堂次韵三首

僧残尚食少，佛古但泥多。

寒守三衣法，饥传一钵歌。

宽闲每迸竹，危朽漫牵萝。

怊怅庭前柏，西来意若何。

王安石

王安石　重游草堂次韵三首

野寺真兰若，山僧老病多。

疏锺挟谷响，悲梵入樵歌。

水映茅篁竹，云埋茑女萝。

拂尘书所见，因得拟阴何。

王安石

