卷十七　成祖永樂十七年己亥至二十二年甲辰八月




己亥永樂十七年

正月丙午朔，上在北京。

癸丑，安定王尚炌至京，訊實，廢爲庶人，安置泗州守陵，進張誠登州衞指揮同知，誅其黨二十八人，餘戍交趾。

丙寅，江西新淦縣逃匠雷劍南等聚衆拒捕命都指揮劉忠都督馬聚勦之聞已輸罪止聚等

太監海童還自瓦刺賢義王太平安樂王把禿孛羅及弟昂克貢馬

丁卯夜大星靑白光燭地出參旗行入天困

戊辰琉球中山王貢馬

壬申都督僉事吳成兵部尚書趙狐往視薊州迤東口北牧地時馬日蕃

乙亥平江伯陳瑄充總兵官專理漕運北京

二月朔乙酉興安伯徐亨領二千騎備禦興和開平大同宣府備禦都督僉事章安等立興和以外斥堠

丁亥濟南青州水災虧賦萬石准輸鈔帛

戊子浙江布政司右參議岳福爲通政司左通政

庚寅通政司左通政趙居任卒居任溧陽人洪武中以耆年授通政司左嶽議歷左通政使日本治蘇松水利

雖潔介在蘇松十餘年乘潦役民歲告其稔民頗苦之

丁酉進士方佺監生王秀爲監察御史

孫亨嗣應城伯

戊戌賀銀爲通政使先工部右侍郎左遷營繕主事

辛丑都督僉事王哈刺把都兒領騎備禦開原廣寧

三月朔己酉中官李信林春使哈密賜忠義王免力帖木兒綺帛及其母妃部屬

辛亥吏科給事中王卤有罪謫戌邊

乙卯眞臘入貫

丁巳爲善陰隲書成輯古百六十五人各論斷系詩于後上自序之許科舉准大誥例試士

辛酉僧錄司左覺義張答里麻通譯書善應對遂于番僧朝貢脅貲留難侵奪各寺院田園都指揮李英發之

伏誅籍其家

甲子占城入頁

乙丑夜大星光青白出軫宿西北行入太微垣

丙寅置涿鹿中衛

庚午行在吏科給事中楊和爲工部右侍郎監生李浩顧恂爲吏工科給事中進士陳敏爲浙江道監察御史

都督僉事吳成兵部尚書趙擇牧地于保安州自順聖川至桑乾河廣袤百三十餘里先給馬千匹都督張

安尚書趙提督命行太僕寺少卿主之

甲戌夜大星青白光燭地出中台西北行至近濁

四月朔甲午順天進白烏

丁酉琉球中山王入貢

一一五九

國檳卷十七成粗永樂十七年

一一六0

國桂卷十七成祖永樂十七年

壬寅申交易金銀之禁

癸卯浚蕭山縣淤河

甲辰秦寧侯陳珪卒珪泰州人善騎射初自燕山護衛千戶從靖難封年八十五贈靖國公諡忠娶

五月朔丙午先是交趾賊黎利據可藍栅總兵官李彬遣都督同知方政都指揮師祜等擊走之匿老提尋復

刦殺政又敗之阻瘴暑俟秋進兵

庚戌行在禮部郎中周訥爲太常寺少卿

壬子夜大星光靑自出游氣流丈餘發光行西北雲中六小星隨之

癸丑湖廣布政司左參政郝鵬爲戶部左侍郎行在翰林典籍周翰為檢討庶吉士張習爲中書舍人廣西道

生史鑑游學爲吏科給事中孫斌戶科給事中

監察抑史舒仲誠爲湖廣按察司副使監

辛酉哈烈回回阿力火失阿蠻等入貢

壬戌禮部左侍郎易英卒英字以和澧州人洪武中舉明經授本州訓導擢工部主事進郎中永樂初遷河南

左參議調浙江寬簡不苛奉命祀海卒杭州

戊辰皇太子除建寧邵武疫沒人徭賦

六月卿朔丁丑釋輕繫運磚贖罪

己卯行在翰林修撰王直爲侍讀襄陽知府余士吉爲山東布政司左參議

監生鄭果陳琳劉昌朱瑢李倜栗鏞黃忠劉翥爲給事中余鼎施衍秦哲李寀夏仲時李信唐潤史振劉敏司

齊趙永泰趙整喬林符節楊用為御史

前朝鮮國王李芳遠

辛巳遣太監黄儼勞前

壬午免順天去年水災田租

夜大星光青白出勾陳旁東北行至雲。

戊子遼東總兵官中軍左都督劉江城金州衛之望海堝俄候卒言東洋王家山夜舉火江計倭至矣疾馳入

城伏都指揮錢眞徐剛于山下詰朝倭二千餘人泊馬雄島進至堝江散髪若真武狀砲舉伏發剛步戰真領

騎要其歸路倭敗奔櫻桃園圍殺幾盡脱者走海百戶姜隆先焚其舟無一脱生擒百十三人斬千餘級上聞

之里書褒諭召入京

庚寅初山西行都司軍採石靑于沙淨州舊塘艱甚俄見靑蛇跡之坎石靑加鮮都指揮李謙以圖上

七月腳朔丁未奉化敎諭李霑爲工科給事中東光訓導張俊爲禮科給事中東昌訓導邵璉裕州訓導蔣輔陽

城訓導鄭孜濟陽訓導王汝器應州學正張謹俱爲刑科給事中蒲州學正李錫為吏科給事中九江訓導林

道安爲兵科給事中太平府推官劉隆爲河南道監察御史監生費觀爲山東道監察御史

頒交趾人喪禮從交趾布政司副理問盧文政之言

辛亥定浙江江西湖廣及京軍轉運餘衛軍營造如轉運不給于浙直江廣量調民輸運淮安臨淸

癸丑陳愉嗣泰寧侯

陳珪次子

丁巳錦衣衞署印都指揮劉忠因事擅囚都督程寬見劾下臺狱

戊午諭武臣子弟襲職俱赴成國公朱勇統練

夜金星犯天罇中星

庚申鎮遠侯顧興祖巡視呂梁時忻城伯趙彝镇徐州兼理洪道貪縱廢事故遣興祖仍敕責彝

官軍自西洋還厚賚之

二一六一

捞榷卷十七

成■水啦江年

二一六二

十七成祖永樂十七年

八月酸朔壬午交趾賊黎利掠磊江都指揮黃誠等擊敗之復走老撾

夜大星光赤黄燭地自畢宿西南行至游氣

癸未敕皇太孫曰爾年旣長尚動學間自古帝王未有不讀書明理而能齊治均平者

交趾又安土知府潘僚反僚季佑子也季佑事陳季擴僞少保勢迫來降授交趾按察副使署守乂安僚繼之

時太監馬騏凌虐不堪遂反豐城侯李彬擊敗之走玉麻州

壬辰交趾進白烏

癸巳夜金星犯軒轅大星

甲午壽星旦見

九月朔上輯列仙傅自序之

丙午滿刺加等十七國入頁

夜土星犯上將星

己酉西安進嘉禾

壬子封劉江廣寧伯世祿千二百石江初仍父名補伍至是復名榮

談遷曰文皇帝每飯不忘倭所下尺『俱數數早計矣劉榮扼其上游望海之版築纔就而飛塵及之矣帝

不自聖捷書朝上延竚恐後立剖其符酬功之速如此邊臣有不忭舞競勸者哉後之人輒推廟算蔓及樞

輔印刘而未予其不及先朝遠矣

甲寅進士徐爵為北京道監察御史

丙辰卿雲見行在禮部請賀不許

夜大星赤光燭地出壘壁陣南行至北落師門旁

丁巳哈密等處及回回滿刺撒丁貫馬三千五百四十六匹

己未減貴州普安衞中鹽米八斗爲二斗

辛酉召四川採木工部尚書宋禮回京

十月軒朔交趾俄樂縣盜范軟平初軟據俄樂都指揮徐源誅討之

丙子夜大星光青白自弧矢旁行至近濁

癸未遣使敕諭暹羅國王三賴波磨札的刺時满加刺國王亦思罕答兒沙新立來朝訴退羅見佼也

命中官楊三保等賜烏思藏法王國師等絨錦綵幣

戊子監生石有質爲山西道監察御史

順天府尹陳諤改湖廣按察使

庚寅胡種爲翰林院檢討胡廣子

壬辰夜大星赤光出天鈎東北流丈餘發光徐至太子星旁又大星光青白出紫微東蕃外行至近面

癸巳夜月犯軒轅右角星

十一月時朔和寧王貢使不法奪市貸命械其人歸和寧王自治

交趾盗四起敕總兵官李彬督捕

壬寅夜大星光青自出軒轅行近天廟堂旁發光至雲中

癸卯廣寧伯劉榮仍總兵官鎮守遼東

丙午蘇門答剌國王宰奴里阿必丁入貢

吏

用殺

一一六三

成祖永樂十七年

國榷卷十七

國棺卷十七成祖永樂十七年

二一六四

官軍敗潘僚于玉麻州走老撾又追敗之

丁未吏部郎中諸葛平爲湖廣布政司右參議專提督太嶽太和山宮觀

己酉行在禮科給事中牛麟爲詹事府丞

指揮毛哈刺還自瓦刺言阿魯台襲賢義王太平等大破之命千戶脱力禿古等慰賜太平等綵幣

甲寅發京庫鈔九千七百二十錠易粟儲貴州備歲

丁巳甘露降孝陵松柏三日

甲子拓北京南城

乙丑夜大星光青白燭地出外廚行至雲中

戊辰交趾嘉林善才縣盜陶强等叛都指揮劉震于瓚吳興擊走之欲渡富良江都指揮陳溶力戰遏之已賊

益熾李彬遣都指揮耿榮等擊敗之

十二月梓朔癸酉交趾都指揮陳忠等敗建昌縣賊于小黃江追至西眞縣共斬獲千計

丙子夜大星光青白出柳宿行至天廟

丁丑敕武臣曰自古國家盛衰强弱未有不繫武備之張弛有宋之時太祖太宗削除暴亂將勇兵强後嗣不

修醜虜僭竊馴致分裂宗社丘墟元有天下世祖戎部整肅甲兵强盛遂以胡主華厥後嗣主荒淫軍政弛焉

覆亡竟至我高皇帝受命于天于時將帥效忠士卒奮勇天下之民陰受其賜朕嗣位以來屢敕爾等整齊隊

伍操練士卒犀利器械爾等惟圖貨賄苟且蒙塞今明與爾言爾犯他罪論動論戚猶可或恕若如前弊罪且

戊寅交趾總兵官李彬遣交州後衞方政擊建平盜丁宗老等敗之

庚辰令在外大辟悉送京師審錄

夜火星犯鈎鈐星

辛巳李彬追敗鎮蠻盜斬獲五百餘人

癸未慶雲見

乙酉交趾總兵官李彬敗賊于東潮州初安老縣塗山寺妖僧范玉詭神賜劍印僭號羅平國改永寧元年以

司空彬遣兵擊擒之斬千二百級擒善等七百八十人玉脱去後報擒不實唐鑒宗時浙東賊黍甫稱孫平國张元天册

元世祖至元二十年廣州新令縣賊林桂芳亦稱羅平國改元廷康元年

丁亥敕皇太孫曰比聞出郊游獵一軍害民卽懲以法朕聞甚喜善積而久名播天下不合而行不言而信

戊子刑部郎中吾紳爲行在禮部右侍郎

己丑初翰林學士楊榮條府部諸司積弊十事上覽而嘉之密諭曰雖切時瘼但卿爲近臣恐致猜疑可令愼

言之于是以御史鄧眞奏上衆皆待罪命卽日悛改

密御史言

庚寅肅王樸薨葵母郜氏初封漢二十五年改封庸國甘州建文初移蘭州居國循理好文學諡曰莊

癸巳琉球中山王入貢

乙未工部侍郎劉仲廉許廓覈交趾戶口田賦仍察軍民利病

夜二大星分青白色一出天園南行至近濁一出柳宿南行入天社

共諒江偵僞司空黎行僞金吾大將軍陶强以八千人屯多錦縣之麻浪肚卽趨之

丙申李彬進兵諒

御史黃宗載言交趾郡縣官多兩廣雲貴歲寅下第之士未入國學才非歷試故收民不

丁酉巡按交趾監察御史黄宗

一一六五

國榷卷十七成祖永樂十七年

一一六六

國榷卷十七

成祖永樂十八年

知撫字理刑不明律意若候九年黜陟廢弛益多宜到任二年以上嚴加考課上從之因命行在吏部愼選官

戊戌李彬兵至善才縣敗賊游兵追至麻浪肚大破之斬陶強殺獲三千五百餘人

庚子永樂十八年

正月孩朔上在北京

癸卯李彬擊賊于石室縣斬偽將艮獲等百五十餘人都指揮孫霖又敗賊于善才縣獲賊渠黎行清化賊黎

利屯磊江都指揮徐源攻破其柵利遁

乙巳倭三百餘人掠金鄉福寧及井門程溪

甲寅上觀燈午門賜羣臣宴上作詩羣臣多屬和

已未左軍都督僉事何濬卒五河人父壽會州雪指源僉事從靖卧淳歷行陳黑办

甲子安州知州署龍溪縣事劉孟雍卒孟雍南昌人舉賢良令龍溪潮寇陳永定負險爲鄰患至卽計捕之懲

猾吏均虚戶勸農簡刑治稱最進安州部民乞留逐還縣

至近濁

閏正月朔癸酉夜大星赤光燭地自口宿南行至近

丙子行在翰林學士兼右春坊右庶子楊榮翰林學士兼右春坊右諭德金幼孜並爲文淵閣大學士兼翰林

院學士

戊寅甘肅總兵官都督費瓛墾涼州閒田

庚辰擺人材馬麟湖廣左布政使盛熙江西左布政使趙瑛右參議俞景周山東左布政使周克敬廣西右布

政使孫豫山西右布政使金恕右參議江潤河南右布政使艾瑛浙江右布政使吳衡陜西左參政陸勉四川

左參政楊敬福建右參政李泰廣東右參政

馬麟俞景周周克敬江澗矣衡臨勉俱■亭人周克敬一日物

辛巳夜大星光青白自天旁行至游氣

癸未日重暈左右珥色赤黄白虹貫之

乙酉固安人王普順坐妖言誅

夜月食

辛卯命械交趾都指揮劉震于瓚吳興入京以討賊失利

癸巳夜大星光青白自中台西北行至近濁

乙未許州進白兔

二月妃朔已酉山東蒲臺妖婦唐賽兒作亂赛兒林三妻也少誦佛祭夫塚道得書劍習之爲幻惰剪楮作人馬

相闕衆神之往來益都諸城安丘莒卽墨壽光間奸人劉信劉俊丁谷剛賓鴻等擁五百餘人據益都卸石栅

恣掠青州指揮高鳳往捕之敗沒事聞命招撫之不下

談遷曰長陵時迎帝師于西荒奠太嶽于南服靈貺自天往往而有朝野矚頌謂奇徵殊驗古未之覩也而

妖借其說盜弄矛矢非其應乎漢明帝信浮屠致楚王英覆國形端表正人主不可不慎矣

辛亥趙府右長史董子莊卒子莊樂安人博學有操行洪武壬子貢士除雲南□宰茂名多善政永樂中

預修大典進北京國子司業遷趙邸匡救其失王屢違度被詰責子莊持之愈堅

戊午貴州烏撒衞指揮蔡禮進白兔

已未龄

翰林院典籍陳壽爲檢討

事本

國榷卷十七成祖永樂十

二一六七

國榷卷十七

成祖永樂十八年

一一六八

丙寅安遠侯柳升爲總兵官都指揮僉事劉忠副之卒兵討山東妖寇敕以賊栅憑高無水且乏食當坐困之

毋汲汲

三月朔詔在外軍民匠役營北京者咸復其家

癸酉妖賊攻安丘知縣張旗縣丞馬撝糾衆力拒

乙亥賊掠莒州千戶孫恭等失利

丙子夜大星赤光出天棓西北行入太尊旁

庚辰行在光祿寺丞高致有罪誅

賊陷卽墨

辛巳總兵官安遠侯柳升兵至盒都圍卸石栅遣旂手衛指揮吳亮招之不應暮賊耿童兒來降云賊水食竭

議趨東門汲道而遁升卽據汲道夜賊襲營都指揮劉忠中流矢死唐賽兒等潛遁比旦遣指揮馬貴等追之

不獲僅擒劉俊等百三十四人

癸未命鴻臚寺丞李本凌友諒等往諭勒白等百餘察勒白在西南最遠未通貢

甲申都指揮桑高鎭守薊州李昌鎮守山海關吳顒鎮守真定胡貴鎮守宿州王傑鎭守揚州徐甫鎭守永平

山東都指揮僉事衛青大敗賊于安丘時渠帥賓鴻等攻安丘急青自海汎還倍道以千騎擊敗之再戰城兵

合擊賊始遁殺二千餘人俘四千餘人皆斬之安丘已不支脱青稍緩必無幸矣後三日謁柳升升嫉而粹之

靑不爲屈。

鰲山衞指揮僉事王真以百五十人擊諸城賊盡僇之

丙戌上聞唐賽兒遁敕讓安遠侯柳升

二字

玉等入京

丁亥進衞靑山東都指揮使王眞都指揮同知

劉俊王宣等伏談以山東布政使儲埏張海參政盧信林鍾參護曾光按察使劉本副使王璃王肅

戊子賊魁劉俊王

僉事王孜劉先林楨張建及經賊郡縣吏皆狃亂棄市

己丑榮昌伯陳智爲交趾左參將協贊李彬

癸巳蠲廣東寧遠縣水災田租

乙未紹興府通判秦川爲右通政

戊戌總兵官安遠侯柳升縱賊被劾遠下吏以唐賽兒未獲命北京山東尼姑悉送京師

談遷曰自昔兇逆無不授首彼一妖婦其何地以終免也在宋李全妻楊氏今以賽兒見之矣

朱國楨曰聖人治天下要以生人爲主故曰一夫不獲則予之辜又曰仁者愛人故惡人之害之也害且不

可而况犯上作亂又挾妖術扇誘者乎文皇卽位于嘯聚之衆諭之使解于逃匿之賊招之使來懇懇肫肫

之量至今猶可想見獨于唐赛兒之逃窮之至盡彈章付

惟恐傷之惟恐遺之至不難遣使頒詔曠然天地

之法司通侯至于下吏甚者徧逮諸尼致詰略不少恕何若是烈哉然禍萌不可不折民志不可不定威在

必伸要使絕形影杜疑似事定卽止決無蔓延由前觀之在于安反側由後觀之在于殲巨魁操縱之間作

用異而意則同乃若劉孟雍以一縣令捕劇盜如反掌真足當精兵三千人主聖臣廉人人得盡其職於乎

盛哉

四月紀朔行在刑部侍郎楊勉署山東布政司事屬建道監察御史鄧真署按察司事

夜大星赤光燭地出帛度東南行入右旗

壬寅交趾總兵官李彬遺都指揮孫貴等擊賊于鎮蠻之廷河縣敗走之彬自窮追殺獲六百餘人械范姪范

二一六九

榷卷十七成阻永樂十八年

一一七0

漯榷卷十七成祖永樂十八年

戊午廣寧伯劉榮卒榮宿遷人素驍勇從上靖難敢戰每爲軍鋒自燕山左護衞百戶累至中軍右都督再北

征改鎮遼東有望海堝之捷封伯馭下有紀律子屬夷示以恩信人咸思之追封廣寧侯諡忠武

湖廣按察司副使靳義卒義字源禮洪人洪武中監生授御史永樂初按北京甚有聲皇太子居守賜魚尾以

旌其廉及臬楚劾按察使吳公悅都指揮王玉之贓風紀大振

庚申暹羅入貢

辛酉戶部郎中張煥刑部郎中石執中爲山東左右布政使監察御史鄧眞爲按察使

乙丑行在禮部右侍郎吾紳降廣東布政司右參議

五月賦朔辛未夜大星赤光燭地自壁宿東南行至近濁

辛巳占城瓜哇國西王各入頁

壬午左軍左都督朱榮爲總兵官整飭遼東

交趾總兵官李彬遣都指揮朱廣剿賊擒僞開聖王阮多僞昭信侯譚興邦等送京師

癸未湖廣鎮溪千戶所苗叛總兵官都督蕭授平之

丁亥河南按察僉事門泰以貪黷誅

庚寅交趾右參政贊皇侯保左參政武陵馮貴俱討賊戰死保以國子生令襄城贛楡博興有善政進交州知

府歷參政提民兵禦黎利而陷貴字孟敬武陵人洪武庚辰進士授兵科給事中性剛直風稜嚴岐從張輔督

交趾右參議提督金銀冶揚遭喪奪情進參政輯拊流民練土兵二千餘皆勁銳積勝太監馬騏嫉而

南餉遷交趾右

奪之至是赢卒數百强之剿黎利値賊死人皆惜之後贈交趾左右布政使

甲午都指揮僉事莊興改河南署南陽衞事

辛丑孝順事實書成採史傅二百七人各論次系以詩上製序刊行之、

丙午夜北京地震

己西廣東布政司右參議陳誠爲右卷政同中官郭敬等使哈烈撒馬兒罕八答黑商于關諸國時皆入貢故

遺賜綵幣

壬子夜大星赤光燭地出天津西南行入河鼓

癸丑夜月犯井宿

七月朔庚午遣指揮使徐晟賜阿魯台敕綵幣

壬申中軍右都督夏貴卒貴應昌人初名曲倫台自燕山左護衛指揮僉事從上至今官時中軍都魯僉事宛

平王哈刺把都兒自百戶累功亦卒俱賜祭

乙亥黔國公沐晨來朝進白兔

丙子貴妃王氏薨妃有賢德上晚善怒委曲調護東宮諸王公主以下皆倚賴焉諡昭獻

辛巳四川萬縣饑賑之

夜月食

丙戌衡州同知方素易卒于獄素易樂平人洪武中合盱的廉直平恕吏民感之太祖特敕賜上曾憂去奏留

後守金華治行尤著永樂初坐累戍興州尋拜左通政諭交趾陳季擴復使思州勘田宗鼎黃禧罪還除衡州

捕桂陽峒寇龍卯銘或詭言卯銘已兵死不信果獲之有巡卒訴一子噬于虎卽檄山神虎明日道死其獄以

州民匿谷庶人貨株及素易人皆惜之

一一七一

國縮卷十七

成祖永樂十八年

二七二

國榷卷十七成祖永樂十八年

丁亥興安伯徐享後軍都督僉事吳成以三百騎巡備開平

己丑夜木星犯天罇西北星

庚寅壽星旦見

定大同中鹽河東引米三斗五升淮浙引米四斗

乙未夜大星光青白出文昌東北行至近濁二小星隨之

八月酊朔日食

庚子夜木星犯天餘東北星

壬寅左春坊左中允兼行在翰林院侍講鄒緝侍講王英主考順天翰林院張伯穎左春坊左贊善余翰林編

修陳仲完主考應天

戊申永壽王尚薨諡懷簡

己酉壽星見丙位羣臣請賀上曰上天垂象以親有德朕惟恐勿堪

癸丑夜大星赤光出候星旁流丈餘發光行入建星四小星隨之

乙卯蘇祿國西王入貢

乙丑夜金星犯心宿後星

九月解朔夜大星光青白出紫微西蕃行至近濁

丁卯揚州敎授蘭從善青州激授林長楙寶鷄敎諭徐永遠並爲翰林院編修甘泉敎諭張昱東阿敎諭林岫

永年教諭劉順並爲國子監博士同吏科給事中陳山侍皇太孫·

己巳北京宮殿將成遣行在戶部尚書夏原吉賫敕召皇太子期十二月終至北京

甲戌修仁和海寧海塘

夜大星光青白出霹簾東南行入天有

乙亥太監侯顯等使詔納樸兒國時榜葛刺國王奏韶納樸兒國王亦不刺見侵故諭解之

設大通關提舉司如南京龍江提舉司專治舟

戊寅滿刺加蘇門答刺各入貢

乙酉通政使賀銀卒銀臨海人洪武中以桃源敎渝薦合宛平靖難時倡給芻餉進通政司右參議越六年進

工部右侍郎尋降主事初闕廉譽侍郎坐累籍貲甚厚後復官改行沒之日家具蕭然

丙戌夜二大星一青白光出天津南行至游氣一赤光出內階西行入閣道

丁亥諭行在禮部明年元旦定北京爲京師去行在令上南京諸司印給京師諸司別鑄南京諸司印加南京

戊子夜月犯軒轅右角星

乙未諸城縣進龍馬

十月辆朔丁酉榜葛刺國頭目者刺里丁入貢

庚子召周王搖以河南中護衞军丁俺三等許其不軌也。

夜大星赤光出五車西北行入上台

乙巳古麻剌朗國王斡刺義亦敦奔率妻子陪臣從太監張謙來朝

己酉夜月犯畢宿

壬子皇太子發南京

二七三

两植卷十七戌阻永樂十八年





一一七四

國榷卷十七成祖永樂十八年

乙卯辰州府同知劉叔毖卒叔毖廬陵人博學恬介初令沅陵民多避役爲計其丁貲均之流徙皆復婉諭解

訟遷北京刑都員外郎工作方興中官董其役多凌侮獨以廉勤稱召修大典沅陵人思之遷辰州率郡民營

造北京卒役人悲慕還葬辰州

丙辰給古麻朗國王斡刺義亦敦奔印誥

皇太子過滁州登瑯珝山指學士楊士奇曰此醉翁亭故址也蓋好歐陽修文謂有雍容和平氣象刊行之

庚申交趾總兵官李彬遣交州指揮使方政敗黎利于老撾忙心河走之

壬戌都指揮僉事馮興鎮定州崔聚守紫荆關

癸亥甘露降孝陵松柏皇太孩採之薦太廟

十一月朔丙寅皇太子謁鳳陽皇陵步陵旁見仁祖所遣石農器顧侍郎張本學士楊士奇曰國家帝業所自

也徘徊久之退後父老進謁賜酒饌或語太祖微時事歎曰知當時者益鮮矣

丁卯行在左軍都督薛祿掌北京行後軍都督府事

戊辰詔曰朕皇考高皇帝建都江左肇造邦基肆朕纘承惟懷永圖乃倣古制徇輿情立兩京置郊社宗廟創

建宮室上以紹先志下以貽子孫營建以來天下人民樂子趨事天人協贊景貺駢臻今工告成選以明年正

朔御奉天殿朝百官治萬民故茲詔示咸使聞知

己巳敎授張舉訓導吳鼎貢士柯暹監生朱禮俱爲戶科給事中敎諭杜本成廣王馨秀才彭彥虎余孟夏俱

爲禮科給事中秀才鄭得皎俞得濟俱爲兵科給事中監生龍源彭璟俱爲工科給事中途昌訓導湯新爲宗

人府經歷

應天府尹顧佐改順天

甲戌裁北京苑馬寺初用軍牧比調軍保安改民牧故罷六監二十四苑

乙亥召皇太孫同皇太子至京

壬午裁北京行部井所屬六曹清吏司增刑部雲南交趾貴州三司

安丘知縣張旗縣丞馬撝爲山東布政司左右參議

丁亥免海康遂溪潮溢田租千六百餘石

己丑皇太子過鄒縣見飢民拾草實爲食閱之下馬入民舍鶉衣圮嘆曰民隱不上聞至此哉偏問所疾苦

輟食食之山東布政使石執中迎謁責之對以乞停災租皇太子曰民今骨立尚忍稅耶其卽賑以粟執中欲

人粟三斗皇太子曰倍之吾自爲奏也毋懼擅發

辛卯夜月掩金星

壬辰曲陽妖人楊得春逃晉陽符呪惑衆謀亂伏誅

是月賑青萊平度等饑民粟四十七萬九千一百七十石

十二月私朔己亥貴州歲貢生入國子監

甲辰劉湍嗣廣寧伯劉榮子

行在左副都御史李慶為工部尚書右副都御史王彰爲右都御史翰林院修撰羅汝敬爲侍講

夜月犯畢宿

丁未中軍都督陳恭掌中都留守司事

甲寅封中軍右都督郭義安陽侯祿千一百石後軍右都督薛祿陽武侯祿八百石左軍都督同知薛斌永順

伯祿九百石並世襲

二一七五

國榷卷十七成祖永樂十八年

二七六

成祖水樂十九年

北京刑部尚書郭資改戶部尙書侍郎李昶爲右侍郎李友直工部口侍郎崔衍兵部右侍郎

己未皇太子及皇太孫至北京言山東賑饑事上善之

癸亥北京新宫成。規制如南京加壯自戊子六月肇工歷十三年工部營繕郎中蔡信為右侍郎餘陞賚有陸

免鳳陽旱傷田租

始立東廠專內臣刺事

事不見正史而會典據成化十八年大學士萬安龚罷東廠云文皇帝建立北京防徵杜漸初行錦衣衞官校暗

行林访踩迪妖言大好大恶辱事送外官的情随立東歇令内臣提督丝制之彼此並行内外相制云云不如賓録這此何也

辛丑永樂十九年

正月朔上詣太廟奉安五廟神主命皇太子奉安昊天上帝地祇神主于天地壇皇太孫奉安太社太稷神主

于肚稷壇黔國公沐晟奉安山川諸神主于山川壇禮畢上御奉天殿受朝賀大宴

乙丑中書舍人朱孔暘爲翰林院編修

丙寅刑部尙書吳中都察院右都御史王彰糾天下入觀官溺職者皆宥之

丁卯翰林學士兼左春坊左諭德楊士奇為左春坊大學士

備倭都指揮谷祥貪虐杖斃指揮梁海事聞下獄死

己巳和寧王阿魯台遣使來貢使臣要刦行旅上戒諭之自是阿魯台不朝

交趾總兵官李彬遣都指揮師祐追潘僚于玉麻州賊借老撾戰象突我官軍力戰繼以火器象反走賊潰琴

結以所部降

甲戌上南郊

丙子定各番夷朝貢賞例務從厚悉依品級

增保安州順聖川收馬萬二千匹

戊寅大赦天下

安陽侯郭義卒義濟寧人國初累戰功補燕山右護衛千戶從靖難進中軍右都督在南京去年封未及拜命

强毅敢任上甚悼之賜祭葬

己卯夜月食旣

辛巳廣東巡海副總兵指揮李珪值倭于潮州擊斬五級俘十五人

甲申置雲南車里靖安宣慰使司初車里軍民宣慰使刀弄同知刀雙孟弄叔至是雙孟奏刀弄侵擾乞分治

于是割其地以雙孟爲車里靖安宣慰使

戊子忽魯謨斯阿丹祖法兒刺撒不刺哇木骨都束古里柯枝加異勒錫蘭山溜山喃渤利蘇門答刺阿魯滿

剌加甘巴里十六國入貢

己丑前軍右都督董信卒三萬毒人靖離办自小权起家子祭葬

開四川南部縣黄祿古井鹽

辛卯禮部尙書呂震以中官之潛告皇太子宜疎其人皇太子曰過懊吾容有之既至尊不信何校爲

壬辰魏國公徐欽自南京來朝遽辭歸失上意罷為氓俾守鳳陽先塋

癸巳命太監鄭和偕十六國使臣往賜其王錦綺紗羅綾絹

二月钾朔己亥左春坊大學士楊士奇翰林院侍讀周述主禮闈

辛丑都督僉事胡原為總兵官都督僉事梁銘都指揮使薛山副之率廣東兵五千人防倭

國榷卷十七成祖永樂十九年

二一七七

二七八

國棺卷十七

成祖永樂十九年

庶吉士周崇厚高穀宋琰胡藏朱昶章文昭張益柴蘭貢士劉鋐諸生羅淵干霈夏衡凌壽秀才衞靖宣嗣宗

程南雲張子俊胡宜衡姚繼黃振宗俞宗大陸友仁余孜善劉實李栖霞並為中書舍人

癸卯開四川福興源亨小城鹽池井鹽

丙午周王槐至京上示以密章頓首謝罪置之

壬子通渭縣饑賑粟二千六百八十石

己未全椒吳橋饑賑粟四千六百五十石

壬戌楚王楨慶王攜來朝

三月朔辛未楚王還國

壬申命答杖徒流雜罪俱輸作以贖

丁丑策貢士陳中等二百一人于奉天殿賜曾鶴齡劉矩裴綸等進士及第出身有差

甲申賢妃喩氏薨諡昭順尋加忠敬昭順

丁亥復遣太監海童往賜瓦刺賢義王太平安樂王把秃孛羅等綵幣時入貢詔諭其部落方敗于阿魯台部

衆流散近邊懼見執故安之

四月陵朔甲午封秩煃慶世子秩燾靜寧王秩炵安化王秩熒真寧王秩煉岐山王

乙未夜大星光青白出房宿西南行至近濁

丙申周王擁還國

談遷曰周定王以河間東平之風屢被譴責幽于建文詰于成祖當上變馳召時事各有指殆無穴自容矣

幸雷霆易寂壎箎終和保有賢名祚茲來胤亦成祖之厚也彼晉攸魏勰齊叡周憲各以親賢死于非命以

定王眎之霄壤矣

戊戌慶王嫌還國

庚子奉天華蓋謹身三殿災

談遷曰新宮告成。不四月災及三殿營之何久燔之何亟。其後遞構遞燬曾無百年之固抑國家以火德王

煩我土木耶

壬寅詔曰睽恭膺天命祗紹鴻圖发倣古制肇建兩京乃三殿災朕心惶懼莫知所措意者于敬天事神之禮

有所怠與祖法戾與政務乖與小人在位賢士隱跡與刑獄冤濫與讒慝交作與削剝掊剋及田里與蠹財妄

費用無度與租稅太重徭役不均與軍旅未息征調無方饋餉乏與工作過度民力敝與奸人附勢羣吏弄法

抑有關茸不治而致然與朕之寡昧未究所繇爾文武羣臣直陳無隱圖悛改以回天意

癸卯蘇祿國東王母遣使入貢

甲辰翰林侍讀李時勉侍講鄒緝應詔上言陛下嗣紹高皇帝統緒建立北京焦勞聖慮幾二十年本所以爲

子孫不拔丕基天下萬民尊仰之根本然肇建以來工巨費大調度廣科派繁羣臣不能深體聖心致措置失

宜冗官濫員內外大小動至千百征需無藝掊克蠶食竭髓不足供既用莫知所圖夫衣食者民所賴命也

百萬之衆終歲在官旣不得遂其父母妻子樂生之心使耕種失時農蠶廢業猶且征求益深所取無極至于

代楡桑棗以供薪爨剝取桑皮以爲楮料而衣食罄矣加之官司胥吏橫征暴斂日甚一日卽如前歲買辦靑

綠顏料本非產處科派動千數百戶民無可得醵鈔行買每大青一斤至萬六千貫及至進納多以不中不肯

收受往復展轉須二萬貫而不足供一柱一椽之費其後已遣官課辦產處府縣買辦猶不為止蓋緣工匠派

料之時預爲濫取之利初不顧民艱難害之甚者也然此其一爾京師天下根本人民京師根本也人民安則

二一七九

國榷卷十七

成祖永樂十九年

二一八0

國榷卷十七成祖水樂十九年

京師安京師安則國本固而天下安自然之勢也。自營建以來羣輩工匠假託威勢驅迫移徙號合方出屋宇

已摧孤兒寡婦哭泣叫號寒暑暴露莫能自蔽倉皇別徒奧突粗完又復重瞘莫知所向至有三四遷移不能

定居既移之後所空之地經日逾時工力猶未之及此皆陛下之所不知而京師人民不無怨壽者也貪官汚

命之日卽罹讒毁無以自明是以在外藩司而下聞有差遣官至望風應接剝下媚上有同交易夫小民所積

幾何內外上下誅求如此今山東河南山陜諸處饑荒水旱相仍至剝樹皮掘草根簸稗子爲食官無儲蓄不

能賑濟老幼流移顚踣道路賣妻鬻子以求苟活而京師之內聚集僧道幾萬餘人日食廩米皆百餘石猶且

徭役不息征斂不休此皆耗蠹以養無用者也報效軍士朝廷厚與糧賜使之就役而游行往來恣橫擾害是

乃奸詭之人懼還原伍科徭不堪假圖規避豈眞有報效之心可任用者哉朝廷歲令有司織緞鑄錢齎往外

番及西北胡買馬收貨所出以數千萬而所取曾不十夫錢出外國自昔有禁竭天下所有以與之可謂失

宜矣馬至雖多類皆駑下散養民間馬多人少生養不邃及至死傷輒令賠償馬戶貧困鬻賣子女猶不能塞

不知人民耗矣多馬奚裨昔晉武帝徙胡内地卒致亂華今入貢胡人皆窺覘虛實圖便利者也乃使羣居輦

轂鞍馬弓矢牛羊衣服盛供張厚賞賚以優之此寧足明廣大耶至于宮觀禚祠蠹財妄費亦其一端夫奉天

殿陛下正朝之殿也災首及焉自非省躬責己改革政化疏滌天下窮困之人曷回上天譴怒之意臣願陛下

駕返南京奉謁陵廟告以災變保養聖躬休息于無爲散遣營造工匠停止征派役作蠲除租賦賑濟饑荒勿

聽小人重勞天下罷絕麟祠禁絕僧道除下番買馬之役四夷朝貢賜賚遣之勿復容留沙汰冗濫覈豪懲食

獎廉能之吏重陞賞之實又前者常有監生生員告乞侍親因而獲罪發爲充軍又其間有先告侍親後以親

虧敎化之風並乞赦原遂其初志又近者大教天下法司執

終已行出仕有司不行分理概發充軍者此皆有虧

滯常條罪可宥原尚復繫拘亦乞予之自新量加湔洗夫國家所恃長久者天命與人心也而天命常視人心

爲去留欲得人心先敦敎化必修禮讓遂其生養足其衣食使其知父子君臣之義被道德仁義之化休養田

里之間不見贪殘虐害之政將災诊不作太平可臻矣疏上忤冒頃之坐謗下獄尋赦出不敍

給事中柯暹監察御史徐瑢鄭惟桓羅通刑部主事高公望並言時政上俱嘉納之

文之剴切者也營造北京殫軍民之力萬萬計彼元之舊都靡魔

已極高皇帝封燕時謂不煩一役僅易其瓦靖難以後勢雖拱辰何遠狹小而改圖之也必制同建業則時

詘民勞苟紓目前不妨小異當其締費十有三年塗膏釁血竭髓焚脂成祖號英察而官吏科擾猶如此日

後亡論巳

殺主事蕭儀羣臣應詔言事皆云遷都不便儀尤峻切上怒命磔之曰吾與大臣密議數月豈復不便哉科道

官因劾奏諸大臣上御午門樓使廷辨諸大臣因啐罵科道官書生也昧大計戶部尚書夏原吉奏曰御史給

事言官也且應詔陳言臣等備員不能協贊是臣等罪上悅兩宥之

濬曰漢之邊在北咸陽去朔方千餘里唐邊在西長安去吐蕃界亦幾千里焉今京都北抵居庸東北抵

丘濬曰

古北口西南抵紫荆關近者百里遠者不過三百里所謂居庸則吾之背也紫荆則吾之吭也據關中者將

以盜中國之吭而拊其背都幽燕者切近于北狄則又將恐其反■吾之吭而拊我之背焉所以防蔽之者

當尤深加之意蓋制人而不得猶不至于失己守己而或有所失則其害豈但不得于人而已哉

王鏊曰自古中原無事則居河之南中原多事則居江之南自然之勢也成周以來河南之都惟長安洛陽

江南之都惟建康其次則有襄鄧焉唐朱朴之議曰襄鄧之西夷漫數百里其東則漢輿鳳林爲之關南則

山之險北有白崖聯絡誠形勢之地沃衍之墟若廣浚河渠漕輓天下

菊潭環屈而流屬于漢西有上洛重山之險北

二八一

ぽ榷卷十七，成■永樂十九年

二一八二

國榷卷十七成祖永樂十九年

可使大集此建都之上選也雖然皆未有及燕薊之形勢者大行盤盤自西而北居庸古北松亭等關北瞰

沙漠南引江淮土厚水深博大爽塏其人沈鷙材勇杜牧所謂王不得不王霸不得不霸之地豈非天遺其

勝以奠我萬世帝王之業乎

王世真曰南京乘長江之險龍蟠虎踞然亦太迫于江風濤擊播宮市不寧是以有偏王而非宅中北京雖

號稍壯北與虜近而南與餉遠然左滄海右太行風氣敦厚長安之下此其最也

談遷曰文皇帝都燕雖襲元舊而元不足以當之彼斡難之胡雛以應昌爲上都直雁集耳自我明拱極其

勢始壯郟之鼎早定諸臣不脱輓輅而先之猶呶呶戀舊洵難與盧始也雖然蕭儀何罪橫被斧讀至于

今批鳞之血沈碧未雪冤乎莫爲之白矣

乙巳停止中外之不便不急者

己酉萬壽節禮部請賀敕曰上天垂成寤寐不遑禮部以朕初度請賀甚非所以畏天而徒益不德焉其止之

辛亥暹羅國王三賴波磨剌札的賴入貢謝侵滿刺加之罪

癸丑敕吏部尙書余詹事蹇義給事中馬俊往南京禮部尚書金給事中葛紹祖往四川右都御史王彰給

事中王勵往河南副都御史劉觀給事中李瑒往陜西

事中章雲往江西刑部侍郎楊勉給事中徐初往福建禮部侍郎郭敦給事中陶衎往北京工部侍郎李昶給

事中劉渙往山東太常寺少卿周訥給事中劉藎往湖廣大理寺丞郭瑄給事中艾廣往廣東大理寺丞孫時

給事中蕭奇往山西通政司參議朱侃給事中楊春往廣西各安撫軍民詢察利病

禮部左侍郎儀智致仕智高密人洪武中自敎諭知高郵州民愛之進守寶慶又畏愛之永樂二年遷右通政

兼右中允未幾陞湖廣布政使三年入禮部侍郎十一年元旦日食獨止賀上心是之令侍皇太孫啓迪曲盡

寬平嚴正務持大體遇事又别白當否年八十乞骸卒

丙辰古麻朗國王斡刺義亦敦奔歸至福建卒遣禮部主事楊善祭之諡康靖子刺苾嗣古麻刺朗國王以歸

夜大星色黄白出壁宿東北行至近濁

五月旺朔選庶吉士衛恕陳融溫良姚本張恕萬碩黄澍楊鼎王連李學吳得全朱子福王振蔣謙韋昭餘進士

還鄉待用

翰林院修撰余鼎爲侍請

乙丑給事中柯逞監察御史何忠鄭惟桓羅通等前言事請止巡游引龍不離虎不離穴爲險上怒詰間之

引易書龍虎風雲對皆謫知州俱交趾實録云疏語使工部倘書车廣等度礬不能上恐其紹思故進之

丙寅榜葛剌國入貢

壬申浮泥國叔祖須麻億等入貢

三摁

庚寅令交趾分軍屯田從總兵官李彬之請

六月旺朔甲辰吳縣西安瑞昌饑賑穀萬一千八百石

庚戌以瓦刺侵哈密敕諭賢義王太平等還所掠

甲寅令南人入南京國子監時北雍隘不能容

乙卯潛山東光饑賬穀五萬四千八百二十石

庚申命遼東總兵官都督朱榮都指揮巫凱劉青選五千騎山東都指揮王眞領三千騎並赴北京

也

一一八三

成祖永绪十九年

國權卷十七

一一八四

國棺卷十七成祖永樂十九年

七月醉朔癸亥命河南都指揮張楨山西都指揮朱銘各領卒五千銘兼太原三護衝卒四千潼關衛指揮□口

領卒一千並赴北京

乙丑後軍都督僉事章安選口北卒一萬赴宣府山西行都指揮李謙盛全選卒一萬赴萬全錦衣衞指揮劉

儼左通政樊敬選河南卒二萬赴北京

丙寅翰林院庶吉士周敍尹鳳岐習嘉言楊珙陳詢爲編修典籍黃約仲庶吉士彭麟應秦初黃裳陳善韋昭

陳紀張式鄭猷爲檢討庶吉士楊盛寇厚衞恕張恕沈讓段

連智莊約許彬胡讓王諭馬信李冠祿萬完甄藹陳紀張

苺姚本陳融溫良爲中書舍人

丁卯嚴自宮之禁

己巳上將巡邊敕左都督朱榮等領前鋒偵虜安遠侯柳升等領中軍及大營神機營寧陽侯陳懋等領御前

精騎永順伯薛斌恭順伯吳克忠等領胡騎武安侯鄭亨等領左哨陽武侯蔣祿等領右啃英國公張輔等領

左掖成山侯王通等領右掖

癸酉志堌嗣保安王

寧津高邑歙新事上杭饑賑粟六千一百七十石

戊寅惠安伯金玉卒玉江浦人羽林衛百戶調燕山左護衞從靖難歷中軍都督僉事破虜封賜祭葬妾田氏

自經以殉贈淑人子暎金吾左衞指揮使

庚辰臨安公主薨高皇帝長女母成穆貴妃孫氏適尉馬都慰李祺年六十二

丁亥中軍都督同知曹得卒

大同人靖難功性盞實例下不哲

戊子諜阿魯台北遁罷所徵兵

八月朔日食

壬辰太監海童指揮白忠等還自瓦刺言亦力把里國王歪思與賢義王太平戰互勝負遂命邊將嚴備

癸巳還諸路兵期明年二月至北京

甲午夜大星光青白出北斗杓西北行至近渴

庚子壽星旦見

癸卯河間進白兔

丁未夜月犯天囷南星

庚戌免徐州去年水災田租四萬三千八百九十二石

甲寅選西寧莊浪平涼鞏昌岷河臨洮等土軍明春赴北京

丙辰命鎮守寧夏寧陽侯陳懋選卒六千五百明春赴京

丁巳命陕西都司中都留守司選卒一萬四千三百明春赴京

庚申漢世子瞻壑薨諡懿莊

九月醉朔壬戌左春坊左庶子鄒濟爲少詹事右春坊右中允黃琮爲右庶子

癸亥工科給事中戴希文爲太僕寺卿

辛未賊黎利走老撾總兵官李彬進師老撾遣頭目覽耆阻我師云縛利以獻竟不至命遣覽耆至京詰之

交趾總兵官李彬追擒劇贼楊恭于新安之岐山縣

丁亥夜大星赤光燭地起尚書西北行至天津

十月毓朔癸巳暹羅等入貢

一一八五

國檉卷十七成祖永樂十九年

二一八六

國柚卷十七

成祖永樂十九年

壬寅皇孫瞻垠薨東宮第四子年十七追封靜樂玉諡莊獻葬昌平宜山

癸卯夜金星犯天江中星

丙午夜大星光青白出土司空旁行至雲中

丁未永順伯薛斌卒斌初名脱歡襲燕山右衞指揮僉事靖難功歷左軍都督僉事從征胡進都督同知封

庚戌翰林院侍講鄒緝爲左春坊左庶子仍兼侍講庶吉士董璘爲翰林院編修刑部郎中段民爲山東布政

司左參政監察御史俞士悅陳鎰爲湖廣按察司副使

壬子夜月犯靈臺中星

十一月朔辛酉遣內官楊實等監察御史戴誠等分覈京省庫藏遞年出納之數

己巳命邊將置邏騎營于古北口北神樹之地作深溝高壘以自固

丙子復欲北征命戶部尙書夏原吉兵部尚書方賓禮部尚書呂震刑部尚書吳中等議皆謂頻年勞師軍馬

儲胥十喪八九災眚屢作内外俱疲重以聖體少安涉冒風沙殊所未便古不勤兵于遠莫若休養于內備禦

于外方圖入奏會上遽召實賓言饋餉恐不贈遂召問原吉餉數對曰贍備禦而已亡以給大軍上不懌卽命

原吉料儲餉于開平而吳中入對與賓同遂召原吉下內官監獄以大理寺丞鄒師賢嘗署部併繋之賓懼自

經上曰朕未嘗罪賓何遽然賓錢塘人自監生擢刑部試郎中數月改兵部建文中署應天府事坐累謫廣東

薦入兵部郎中上卽位拜左侍郎己丑扈從北京進尚書雖寡學善應對聰敏强記職務叢脞問無不答既見

任修怨怙勢原吉下獄賓方提調霊濟宮聞上怒未解故投糧上猶惜其才既聞賓平生怒曰生失誅矣僇其

屍併下吳中獄初使者逮原吉原吉方治栗使者促甚急原吉曰姑少俟不爾慮有侵漁死吾安之不以相累

辛巳翰林院侍讀李時勉坐累下獄

都御史王彰等分往直隸山東山西河南應天錤江淮安廬滁和徐順天保定順

甲申命刑部右侍郎張本有

德廣平眞定大名永平河間各造車發丁壯明春運餉集宜府

丙戌夜月掩東咸星

己丑靜寧王秩燾薨

十二月顚朔丁酉夜金星犯壘璧陣西第五星

壬寅夜大星光青白自天市西垣韓星旁東南行至近濁

丙午夜月犯軒轅左角星

工部尚書李慶改兵部

壬寅永樂二十年

正月紀朔日食免朝臣賀

丙寅夜月犯畢宿

辛未上南郊

壬申交趾總兵官豐城侯李彬卒彬鳳陽人襲濟州衞指揮僉事有智略從靖難歷右軍都督同知卦初鎭江

西征交人還殄倭守甘肅镇交趾勞勣爲多追封茂國公諡剛毅

談遷曰國初重邊寄多在西北自永樂初南討黎氏版籍其民于是始愼越帥張英公而外豐城久勞于疆

場或北或南不遑寧處交人好亂尺一屢下黎利等迄今未卽獲兵何時息耶宜盡心方略滅此後食竟

二八七

永罘二十年

國催卷

二一八八

國榷卷十七

成雜永樂ニ十年

不幸朝露遺其憂于君父死而有知將蒙面地下也

夜月食

丙子龍游寧鄉饑脤粟二千九百石

己卯進士何善張政馮泰花宗淵張聚何文淵金廉嚴烜林眞曹令德賴英鄒得初陳紹夔王愈楊誼杜時范

克恭梁廣成游奎鄧敬爲監察御史

哈烈于闐諸園入貢

壬午禮部尚書兼都察院事呂震劾遼東總兵官都督朱榮弛備縱虜及廣寧都指揮王眞周興等俱宜下吏

命戴罪自効

乙酉夜大星光赤黃起翼宿東南行至近濁

二月我朔庚寅除烏程絕戶糧二萬九千五百四十七石

夜大星赤光燭地起天市西垣外

癸巳故惠安伯金玉子瑛襲金吾左衞指揮使

乙未，秦府志潔封富平王

己亥後軍都督同知朱崇卒崇定遠人襲燕山右衛指揮使靖難功陞歷鎮陜西山東賜祭葬追封平陰伯諡

武襄子鎮襲燕山右衛指揮使

辛丑命考黜贓汚官吏邊戌之

乙巳議北征餽運令隆平侯張信工部尚書李慶侍郎李昶督前運踵大軍餘分車驢泰寧侯陳愉都督僉事

張遠吳顒右都御史王彰侍郎張本伏伯安指揮十人郎中員外郎主事五人御史五人督車運鎭遠侯顧興

校矣

數百

是

庚寅

て

耳

十

乙西

也

乙

十年

年

AT

/

一

O

祖都督僉事章安民都时

等如上督驢運保定侯孟瑛遂安伯陳英侍郎

十四萬車十一萬七

郭敬都指揮陳景先指揮等

千五百

一百四十六人轉餉三十七萬石

丁未封志墣永興王

軍都督僉事程寬卒寬潁上人有瞻氣襲蔚州衛百戶靖難功陸賜祭葬追封保昌伯諡忠成

後軍都聲食程

骎羽林前衞指揮使

三月朔己未故永新

辛酉夜月犯畢宿

靈壽樂城民饑上歎曰皇考置預備倉俟賑今有司于饑民奏請待命彼先溝壑矣其

丙寅戶部言開徐高邑靈壽欒城民

令有司遇饑迫賑而後奏

辛未夜月掩食土星

指揮使王煥城陷或曰王煥候新興伯譚忠于郊中酒爲伏虜所轉因脅其從人

乙亥虜阿魯台犯興

上北征每住興和而失陷不復立以孤絕難守

乘昏呼門納之

耶煥子

虜踰野狐嶺直過宜府孫興祖鎮大同以師伐

吳朴曰

過野狐便爲狄境然則徒興和退守龍門者不亦有

之豈為

禹載之安可容緩哉宣府志曰興和棄而所移镇城則

罪而

東北蹙矣廣輪之減于古昔有由也雖然興和膏腴萬頃

宣府之西北蹙矣開平棄而

可田田之以省轉儉不

土人意猶戀之而屏置

一一八九

成祖水樂二十年

硎榷

園榷卷十七成祖永樂二十年

未顏酱壳與大事相易庻乎厚我之防攜彼之勢亦豈非萬世長策乎而胡爲不然也嗚呼河

可田則畀之朵顏諸夷與大事

湟不復東勝不守邊備之疎也匪特宜鎮然矣惜哉

丁丑親征阿魯台告郊廟命皇太子監國初阿魯台內附门

拘留之彼使歸行劫撩其部下往往寇塞下

生聚畜收數歲蕃富遂慢我使者

戊寅上祓承天門發

追之上不許曰追之徒勞耳我道開平踰應昌乘其不意搗穴未晚

辛巳駐蹕雞鳴山興和之虜遁諸將請急

癸未次宣

甲申享

山西驢二十餘萬至給士卒

四月灯朔敕皇太子凡官軍以罪繋者采

戊子武安侯鄭亨以萬卒治龍

吏部尚書巡撫蹇義之請

庚寅賑潁州饑民粟八萬

辛卯命太醫完好

朱榮等勤哨瞭愼設伏

辛丑次龍門收遁虜遺馬二千

캔拜导库念欲征士之吉作编心止全

癸卯萬壽節禮部請賀上曰朕不

贺也

壬子令民以軍餉役塞外者復之一年

卯次雲州閱兵

月盯朔已未令將士軍行不得離隊五十丈收放馬驢亦毋得遠離營

五月叮朔已

廣州暴風雨潮溢溺人畜壞田舍皇太子遣使撫問

夜大星光青白起角宿西北行至不台

辛酉午日次獨石宴從征羣臣

甲子瓜哇國西王入頁

乙丑上度偏嶺令將士獵道旁山下曰非好獵也。以繕士怒

丙寅次隰寧敕開平備禦成安侯郭亮曰虜至勿戰固守俟大軍城中

丁卯大閱諭諸將曰水因地而順流兵因散而作勢水無常形兵無常勢

戊辰校射一卒連中三賜牛羊各『鈔五錠銀槐二日重赏則人駙是日上作平虞三曲使將士歌之壯敵

庚午召列侯馳射英國公張輔安遠侯柳升寧陽侯陳懋連中應城伯孫亨不中罷其領兵隆平侯張信辭疾

不至降辦事官餘半中上諭曰智勇余全為將之道弓馬便捷所向無敵勇也計算深長智也有勇無智一卒

辛未發隰寧次西涼亭亭故元巡遊所上望其址歎曰元人創此豈計今日書曰常厥德保厥位厥德靡常九

有以亡況一亭耶因禁伐亭旁樹曰般鑒也

壬申大閱

癸酉發西涼亭次閔安命下替時大日中玉算陽

國榷卷

十七

成祖永樂二十年

一一九一

國株

外外有長園四周二十里軍中樵收毋出長圑上問諸將驅虜策皆叩頭言奉陛下成算上曰智勇先也必愛

士而和僚

甲戌敕皇太子曰朕今去京師漸遠軍機重務令五府六部議當行之不必來奏仍敕諸臣協心輔導

丙子次威虜鎮

丁丑敕前鋒左都督朱榮哨騎止五千前行餘回大營値寇勿輕進亟馳報

庚辰皇太子進蔬果敕曰睽付爾宗社親賢保民是爲爾孝口腹勞人非朕心也繼今蔬果毋遠進

辛巳諭諸將曰軍旅重事朕不敢自逸每一令出必審思之古人云將國輔也輔周國强輔陈國弱朕若未當

爾有深謀長策卽面陳焉上在軍率五鼓起或閱卒或計事夜與侍臣論經史或與諸將議兵法至忘食寢

壬午敕領運公侯令饒運兵民日隨大軍行夜園營而宿後者軒

酉次開平

六月炳朔戊子次玻谷分所轉運還貯開平

己丑次通川甸命都督吳成都指揮程忠以五百騎馳應昌覘虜

寅次長樂鎮鎮乏水晚有泉出足飲

壬辰次清平鎭令曰出應昌地益平曠宜結方陣進神機馬

慮我搗穴欲牽制必不足虞

癸巳威遠川以開平報虜復攻萬全上

甲午次陽和谷虜攻萬全者遁去

丙申次祥雲屯方駐蹕紫雲如蓋見營南故名

談遷曰漢晉時胡地名見史傅者多雅馴不經人道長陵出塞先後所駐蹕俱特名類淺俗則瞻駕諸儒臣

失之率易

戊戌次翠玉

庚戌次玉河泉以深入敕前鉻

千人後應

思如日大教西面行至近濁

夜大星青白

乙卯次通濟河

中謙兵器馬驢行糧毋委棄

濬魏襄城俱霆雨傷稼

七月願朔次廣威鎭

有息命馳赴簡退騎四出

戊午次環秀岡虜

青白光出婁宿行入天倉

夜二大星一赤光出閣道

台聞兵出其母妻罵之曰明皇帝何負爾爾入擾其塞吾屬

已未次段胡原条

上曰未信毋弛備既果然召朱榮等還盡

擄去矣河魯台睦遮

矣羽翼之者兀良哈遂分步騎二萬為五道

收虜所棄牛羊

度其西走上親率精騎數萬西

辛酉次清水泊

原武祥符滎澤長垣薊玉田濼俱霪雨傷稼

皇太子遣視溧陽寶應蕭

地起右旗行至近濁

癸亥夜大星

祿率大營諸軍後行

戊辰次捕

二九三

國棺卷十七

成祖永■

一一九四

二十年

國榷卷十七

成祖

己巳次沙泉磧命都督任禮等偵虜

庚午上至屈裂兒河兀良哈衆數萬驅輜吝西奔陷山澤中我擊之卽逆戰上曙騎翼造虜欲突走上衝之斬

兵渡河斷其後寇數百騎突右盡

日騎南走上率騎追奔三十餘里抵其

焚其輜重兵器暮宿豐潤

談遷曰戎狄無親

英世遣亡何封阿魯台則征瓦

十年之間乍臣乍叛乍賞乍譴在虎狠之虜不足責而廟算互異非所以昭

台遷其罰于兀良哈曰彼黨

威信于萬里之外也若曰阿魯台侵掠則瓦刺之侵掠亦見

立三千營不忘其德盡捐大寧地予之割雄鎮以資

逆也噫義旂初建首下大寧簡兀良哈三千騎爲

勒也雖然斬緑俘獲史無稿數意者萬乘之重固不可以銖

伏莽又尋兵焉蓋騖遠略慕奇策不欲虛其羈

皇太子設四川龍州

暹羅占城入頁

元良哈餘寇多來降釋之

皇太子免兩畿山東河南被水田祖二十三萬八千三百四十石有奇芻三十八萬一千三百餘束

甲戌兀良哈老

乙亥工部尚書宋禮卒禮字大本河南永寧人洪武中監生擢山西按察僉事坐累左遷戶部主事至刑部員

史

三

二一九五

外郎上卽位署禮部拜禮部右侍郎歷工部倘書以營建北京再入蜀採木有才幹稍嚴刘細過不宥蜀人畏

之其治會通河利賴百世稱偉伐矣

丙子次聞喜岡至大營

丁丑命事陽侯陳懋以五千騎追餘虜于屈裂兒河東北閉尙千餘人

夜月犯畢宿

戊寅次捷勝原分給所獲牛羊于將士

壬午次紫駝圆陳懋搜獲河東北深谷男婦千餘及牛羊馬數萬。并得所掠邊卒男女百餘人

是月遼東霪雨傷稼

八月配朔次清漠川

前軍都督僉事馬真卒眞武進人襲燕山左護衞百戶靖難功陞至是征北力戰被斛還黑山卒子祭葬

己丑次群雲屯寧陽侯陳懋逐殘虜山澤中敗之

壬辰次威遠川益陳懋千騎與武安侯鄭亨前行收輜重亨懋夾擊虜又大敗之

乙未後軍都督僉事章安卒安壽州人襲大同衛百戶從上征乃兒不花遷燕山左護衛千戶有智計靖難功

陞守宣府總督懷安萬全諸衞軍餉時右軍都督僉事張遠與安齊名轉餉北還卒俱賜祭葬

夜月掩建星

戊戌署交趾布按二司工部尚書黃乞交趾罪人皆納粟贖罪以賚餉皇太子從之

皇太子許廣西鬱林博白北流陸川歲餉九萬餘石自鬱林航至廉州令交趾自運

東右布政使華亭王公亮按察僉事當塗梁觀並卒俱有賢名

催卷十七成祖水樂二十年

二一九六

國榷卷十七

成祖永樂二十年

庚子次武平鎮皇太子遣富陽侯李茂芳禮部尚書呂震迎駕

辛丑諭皇太子以班師詔天下是役最爲得志然阿魯台竟遁未伏誅也

壬寅武安侯鄭亨陽武侯薛祿守開平

太監鄭和等使諸番國還諸番國皆隨入貢

皇太子擢知縣鄭堅縣丞薛廣進士王賓李翥監生杜海張翼呂翱林儀鳳劉翥葛綮張忠郝敬俱爲監察御

皇太子定官吏考滿不給由服滿不起得代不赴因事赴京不還任俱戌保安

庚戌次雲州禁官軍蹂傷田稼

辛亥壽星旦見

皇太子遣尉馬都尉沐昕趙王高遣長克趙季通六都臣推侍郎郭敦進賀平胡表

九月忆朔次楡林

丁巳度居庸關次龍虎臺享隨駕將校北京文武大臣迎駕

庚申左春坊左庶子兼翰林院侍講鄒緝卒緝字仲熙吉水人力學博洽自學官擢國子助敎永樂初遷侍講

尋兼左中允秩滿遷左庶子預修實錄及大典好持正議祿食三十餘年澹泊布素身沒僅藏書數千卷同時

翰林院編修余左春坊左贊善長樂陳仲完溫厚質實授經皇孫歷二十年不遷後緝月餘卒又右春坊右贊

善武進陳濟博學强識當日鮮倫自布衣召總裁大典皇太子深重之亦卒

壬戌昧爽上至北京羣臣表賀

朱國楨曰太宗五涉虜庭三與虜遇以全師壓殘寇重以天威何所不靡然終不能带之至盡盗其時懲洪

國之敗他將無可任者勢必親行親行矣聲勢隆重虜皆震憎悉遠輜重以精騎出沒山谷間可戰則戰戰

不勝則遁勢不能盡絕而我亦不勝勞苦且有楡川之變矣夫太平天子年至六十加五高矣猶介鑾輿于

金戈鐵馬間驅馳絕塞不啻躬一將之任豈好勞惡佚大遠人情誠見兵將尚强及吾身用之可以鬯威靈

杜窺伺而他皆非所惜也宣皇親侍行間克繩祖武遂成喜峯之捷英皇追墓先烈繼一啓行六師俱覆謀

雖發于王振斷必決于聖衷相傅英皇在東宮宣皇問曰汝能伐虜否應聲曰能蓋其志如此嗚呼是豈可

以易言哉

癸亥下左春坊大學士楊士奇鴻臚寺丞劉順錦衣衛獄士奇輔導有闕順奏事失辭也

夜大星光靑白燭地起文昌東北行至近濁

甲子刑部右侍郎楊勉以弟罪下錦衣獄

乙丑工部左侍郎伏伯安前過通州私潞河驛丞妾見劾下錦友獄

丙寅下禮部尚書呂震及吏部尚書兼詹事蹇義錦衣獄蓋震壻戶部主事張鶴失儀皇太子宥之義在側不

己巳上御奉天門諭嚴鈔法不行使者坐大辟家徒邊

宴從征將士命禮部分等有功無通者坐前列食上食功過相等先入關者坐中列食中食功過俱無坐下列

食下食無功無過者傍立賜鈔名有差文淵閣大學士兼翰林院學士楊榮金幼孜扈從之勞特前坐上食各

賜金纖紵絲衣一襲鈔五千貫都督吳成等不预上列標建出見勅宥之

辛未封左軍左都督朱滎武進伯祿千二百石右軍都督僉事薛貴安順伯流祿九百石

癸酉釋楊士奇復左春坊大學士

二一九七

卷十七成祖永樂二十年

砚榷

二一九八

國榷卷十七

成祖永欒二十年

乙亥夜金星犯木星

丙子夜大星赤光燭地起天困行至墨壁陣

辛巳夜大星光青白燭地起軍市東南行至近濁

十月配朔戊子高密流民復業七百餘戶有司乞寬宿負上諭戶部凡逃民復業者稷年適負悉四免

夜大星光靑白燭地起天国行至近濁

辛卯大星光青白燭地起天狗行至天廚

癸巳命内官韋喬監察御史宋準郎中呂謙等八十人檢天下倉庫及出納之數

占城琉球中山王入貢

壬寅工部言開封土城隄黃河舊離此五里餘徑從邊村抵獨樂阎南入淮比河決而西蕩嚙城堤雖屢修治

猶不能保無決患宜浚故道使通之報可

甲辰給大同天城陽和朔州等衞神機銃砲

免寧晉縣旱傷田租

磁州同知周原卒原字彥廣繁昌人洪武乙丑進士授辰州推官調吉安廉平敏決不旬日囹圄爲空坐累免

復令蒲臺判疑獄膿飛蝗歲以大稔改新昌秩滿遷磁州俱有治行，

戊申遣視沔陽州水災

己酉夜金星犯土星

王子夜火星退犯天街上星

十一月解朔丁卯夜月犯畢宿

壬申瓜哇國西王入貢

戊寅鄭州民獻白兔

壬午婺源知縣吳春卒春建安人登道士任婺源有通賦數年曲諭民得辦勒學簡役會蝗災引咎赴水死民

皆思之

十二月朔戊子土魯番柳陳城入貢

庚寅前朝鮮國王李芳遠卒訃聞諡恭定

辛卯武進伯朱榮爲總兵官鎭守遼東

乙未置古鲁斯

女直野人

賑英山縣饑民栗九千六百十七石

辛亥釋劉順復鴻臚寺丞

癸丑夜大星光青白煬地起文昌行至紫微東蕃內。三小星隨之

閏十二月鮃朔甲子鎮守雲南黔國公沐晟勦維摩蒙自等盜

丙寅遙士黄烱李俊監生單信趙安翟慶呂阜李鑑趙伏柴皋薛瑾李琳爲孟察御史

賑登州飢民粟五十萬石

庚午後軍都督同知王麒卒麒建州松花江人舊名麻子帖木兒洪武中來歸壯勇善射隸燕邸靖難初每戰

矢不虛發敞甚畏之

甲戌水災免鳳陽及碭山蕭縣田租

戊寅夜乾清宫災

二一九九

個榷卷十七

成祖永樂二十年

來

11100

七成祖永樂二十一年

是月倭寇象山殺縣丞章眞敎諭蔡海

癸卯永樂二十一年

正月极朔己丑夜月行畢宿

庚寅遣監淮安濟寧東昌臨清德州直沽商税

乙未上南郊

丁酉應城伯孫亨卒亭父巖燕山中護衛千戶代父任從靖難累功歷河南都指揮僉事嚴封伯卒享嗣

戊戌敕寧陽侯陳懋武進伯朱榮及都督柴永正都指揮馮荅蘭指揮吳管者赴北京

庚子召都李讓都指揮朱銘

癸卯交趾參將榮昌伯陳智敗黎利于寧化車來縣利逸去

甲辰夜大星赤黃光燭地自中天雲中行至近濁

庚戌夜木星犯上將

二月孖朔辛酉魯迷入貢

壬戌蜀王＃薨王母惠妃郭氏滁陽王女也王恂慧能文一目五行下闢西堂延名士李叔荆蘇伯衡等商推

文史高帝呼爲蜀秀才既之國聘方孝孺爲世子傅表之曰正學令國人師之造安車賜長史茶陵陳南賓分

成都學博士以月餼施惠而崇教爲賢王同母弟谷王總晚逆王發之褒賜特厚年五十四諡曰獻

談遷曰高帝諸子蜀寧並諡獻彬彬博雅君子也寧所挾持不小審勢晦跡逃于翰墨之場至于蜀動合矩

度聲徹西陲河間好文東平樂善求之今日眞其儔也

釋蹇義復吏部尚書兼■事

己巳李賢嗣豐城侯孫英嗣應城伯

李彬孫享子。

廣西都指揮使鹿榮討平洛容柳城宜山天河等蠻寇

丁丑進士左瑺陳憲爲監察御史

己卯兵科給事中金文英前戌興和陷虜二年脫歸言虜情復其官

三月朔戊子賑登封縣饌

己丑夜大星青白光燭地自危宿北至室

庚寅成安侯郭亮卒亮合肥人襲南寧衞百戶調天策衛累進永平衛千戶附靖難歷左軍都督同知封後守

開平貪淫不檢妾韓氏自經殉之贈淑人洪熙初贈興國公諡忠壯

辛卯釋呂震復禮部尚書

己亥盜入南京大祀壇天庫盜蒼璧二黃琮

庚子監察御史王愈及刑部錦衣衛四人論囚瞑殺無罪四人命償死愈四人卽棄市

己酉賑吳橋桐城饑民粟萬五千五百九十二石

庚戌夜火星犯積薪星

四月朔丙辰夜大星赤光燭地出軫宿行至近濁

癸酉作奉先殿祭器

辛巳夜大星赤光燭地出織女東北行入天津二小星隨之

五月顾朔产

癸未遣視祥符陽武中牟寧陵項城永城榮澤太康西華蘭陽原武封丘通許陳留洧川杞内鄉新鄉獲嘉汲

國榷卷十七成祖永樂二十一年

一二10一

一二0二

十七成祖永樂二十一年

淇輝睢宿去年水災錫其租

己丑常山中護衡總旂王瑜上變告常山中護衞指揮孟賢等糾合羽林前衞指揮彭旭等將舉兵推趙王高

燧謀不利于上及皇太子時上不豫宦官黃儼江保素邪媚皇太子疎斥之遂數行離間太子希進見趙王入

朝留京師儼等妄意上屬意王随侍孟賢等皆善欽天監王成成密語賢曰成觀天象且有易主之變旬月間

耳賢益喜與其弟三衛士馬恕田子和高正通州右衞鎭撫陳凱等爲謀正僞爲遺詔通近侍謀鴆上卽劫出

禁仗符璽屬中官楊慶蓑于至期僞詔從中下立王為天子然未以告王曰待事成孟賢高正語其甥王瑜琼

泣諫不鷄詣闕上變上命急擋賊御右順門親聽之立誅楊慶子顧超王曰爾爲之耶王歯擊不能聲太子力

爲解孟賢等皆伏誅籍其家，

談淫曰孟賢隱謀不告趙王猶貫高柏人之計不告張敖也上雖春秋高海内晏然。東宮施澤于民久萬一

宫車晏駕盡如奸人指夜半出黃紙仍行扶蘇之事輦下軍民百萬人人欲爲太子死奸人之肉豈足食乎

異迷罔之見也第讒閹媒孽謀生意外丁外人覬其羽翼莽何羅乘其倉皇脱不可諱豈非代之大痛哉

而鴿原無恙燕翼相安修齊之理區區晉獻宋文何足以語此哉

癸卯東阿知縣上虞貝秉彝秩滿父老乞留特進二秩食正六品俸還東阿進士前知都陽有惠飲榮去起東同

戊申占城入貢

是月峨眉縣大雨水

六月颇朔日食

乙卯建安知縣張準卒準崑山人舉賢良任建安修潔愛民歲請鈔代祖大疫乞蠲徵朝廷皆從之

庚申湖廣按察使陳諤改山西

七月妮朔庚辰交趾布政司右參政房安卒安汝陽人監生洪武中授北平技察僉事遷江西按察使上謫戌興

州起御史歷工部左侍郎尋調山東右參政坐累論死又改官四川交趾老吏嚴刘其棗不可沒也

壬午中官海壽往立朝鮮國王李子珦爲世子

辛卯鸿臚寺左少卿孫伯堅卒伯堅臨川人監生洪武中授兵部主事歷四川左參政治尚寬简招諭水西諸

聲卻其金上拜山東按察使左遷行部工曹員外郎改鸿臚寺太子留守爲所重嘗舉刑部主事梁仕非其人

識者病之

丁酉封晉府美塤開喜王美增和順王

戊戌諜阿魯台將犯邊上召諭諸將曰當待之塞外乘其勞擊之遼命安遠侯柳升途安伯陳英領中軍武

安侯鄭亨保定侯孟瑛領左哨陽武侯薛祿新寧伯譚忠領右哨左掖則英國公張輔安平伯李安右掖則成

山侯王通興安伯徐亨前鋒則寧陽侯陳懋等部分旣定遂料軍實

庚子翰林院侍講羅汝敬修撰李騏主試應天

釋李時勉復翰林院侍讀

壬寅發京師

皇太子合隆平侯張信等修築薊州馬蘭等隘口又令工部築通州抵直沽河岸

甲辰次土木大閱之喜遂賜宴會有邊卒陷虜脫歸者云今聚飲馬河北聲言犯大同寧夏敕大同寧夏守將

嚴備之敕慶王醬嚴敕護衞官軍亦如之

乙巳軍士取田穀饲馬立斬之

丙午皇太子設貴州按察分司貴寧道安平道新鎭道思仁道

三01

國榷卷十七成祖永樂二十一年

一二0四

國榷卷十七成祖永樂二十一年

戊申次宣府書諭皇太子凡歆食及諸不急之物悉勿蓮

八月配朔宴勞大營五軍諸將因大閱

壬子湖廣指揮僉事王玉爲後軍都督僉事鎮守宣府羽林衛指揮使張義爲陳西行都指揮僉事鎮守懷

甲寅發宣府次沙鎮賜諸將內廢馬曰古人克敵藉馬習調之

翰林院侍講王英修撰林誌主試順天

戊午壽星旦見

琉球國中山王世子尚巴志入貫

庚申次萬全衛兵民有進馬牛瓜果倍償之

敕大營五軍諸將曰暌勞勤將士非志用武計生民也夫有精兵十萬可橫行天下今以三十萬衆當此殘虜

何患不克

辛酉封瓊烴爲唐王

皇太子賑會同縣饑民粟千五百四十九石

甲子禮部左侍郎胡濙進太嶽太和山瑞光圖適理壽節又山產霊芝榔梅禮部欲賀不詳

丙寅命諸將布陣聚軍士操習之神機銃當鋒馬除居後曰陣密則固疎則達

丁卯命諸將分督沿邊隘口晝夜毋怠

乙亥次沙城召見晉庶人濟熺封其子美圭平陽王初濟熺嗣王其弟濟熿戾怨恭王勿之愛而濟熺不爲之

解也故數使人誣其不軌竟與世子美圭坐廢守恭王園封濟熿晉王遂鴆嫡母逼蒸恭王侍兒裁絕濟焙飲

察使

食囚困十年故府中姐不能平訴于上以故承奉左徵爲證徵蓋濟熿所誣佐逆者久繫京獄上出徵問之得

其狀卽使徵召濟焙徵馳入空室中解其糾纏相持哭時府中謂徵死久及至皆大驚濟熔入見憊甚上憫之

封美圭俾奉濟焙居平陽

丁丑皇太子蠲兩京山東郡縣被災田租

是月瓊州暴風雨湖决壞田廬人畜

九月紀朔壬午皇太子開四川南部縣井鹽

戊子次西陽河抵于陰山之脊皇太子趙王及諸大臣遣人奉表賀壽却不受

癸巳虜僞知院阿失帖木兒古納召等率其妻子來降備言阿魯台今夏爲瓦刺順寧王股歡所敗其部落潰

散無所屬若聞天兵再出必遠道不復南矣命各授正千户

短當雖備分令巡視緣邊修築關隘防守之

甲午諭諸將曰雖虜遁

宥廣西融縣降盜梁羅八爲民初倡亂鎮遠侯顧興祖等下之

兒刺撒不刺哇木骨都束柯枝加異勒溜山喃渤利蘇門答刺阿

戊戌西洋古里忽魯謨斯錫蘭山阿丹祖法

魯滿刺加等十六國入貢使者千二百人敕皇太子宴勞厚賜

庚子夜有星大如月青白光燭地自壘壁陣行至羽林軍

辛丑命恭順伯吳克忠安順伯薛貴都督吳成等先引三千騎偵虜

十月軾朔己酉平江伯陳瑄睛漕糧分三運兩赴京倉一貯通州皇太子從之

次上莊堡前鋒寧陽侯陳懋等追虜至宿嵬山口遇韃靼王子也先土干率妻子部屬來歸遣人馳奏敕

善視之與偕來也先土千在胡中以點桀自豪胡人悉畏下之

二二0五

國榷卷十七成■永樂二十一年

一二0六

國榷卷十七成祖永熙二十一年

甲子次天城將士獵東南山麓上臨觀之

丙寅復觀蛋時風日暄霽將士健捷上喜

己巳寧陽侯陳懋以也先土干及其部屬入見上大喜召之前與語叩頭呼萬歲命悉賜酒饌封也先土千忠

勇王賜姓名金忠其甥把台罕授都督所以宴賜甚厚

庚午書諭皇太子以也先土千來降詔班師頒中外

甲戌次萬全皇太子遣定國公徐景昌表賀

十一月餓朔次懷來

辛巳入居庸關上袞衣乘玉花龍馬臣民夷使駢閬迎駕懽呼萬歲次龍虎臺大賜宴

甲申至京師陳鹵簿上乘御輦入謁告郊廟社稷出御泰天門朝諸臣時諸番貢使咸集闕下文武羣臣上表

賀上渝無怠無荒四夷來王之意

乙酉召忠勇王部下皆授官都指揮七人指揮三十一人千戶十八人鎭撫百人

丙戌賜忠勇王誥券

丁亥皇太子聞內臣黄儼江保之潛賴上不聽以語左春坊大學士楊士奇于文華殿士奇曰殿下益宜自盡

皇太子善之

戊子至日受朝賀大宴

耠平陽王美圭祿二千石

壬辰夜月食大星光青白起參宿行至天苑

十二月輔朔己酉浙江按為僉事蔡楫卒楫沛人舉孝廉合嘉興卽出滯囚二百餘人勒富民完積負四十八萬

石有奇應設善惡二牌紀民行亡賴愧悔擢御史探木江西屢奏民痰遷浙泉寬猛適劑人多思之

辛酉夜大星光青白起翼宿行至近濁

丁卯朝鮮國王李胸遵敕實馬萬匹賜千金錦綺羅各三百綵絹四百

庚午夜大星青白光燭地起張宿行至近濁

乙亥歸交趾遺做于故鄉有司任其費

是歲交趾上供絹七千一百四十七四漆三千斤蘇木五千斤翠羽三千简层萬柄其貫自十四年始歲有增

損而是歲獨羸

甲辰永樂二十二年

正月鉞朔上御奉天門受朝賀覲官二千四百七十二人

壬午廣西右布政使周幹等曠官被劾下鋁衣獄零輸作贖罪

甲申大同開平並報阿魯台所部侵掠初忠勇王金忠數請擊胡自效上曰事須有名漢文帝言漢過不先其

儒之至是召公侯大臣热計征虜皆贊決上可之

丙戌敕山東山西河南陜西遼東各都司選步騎期三月赴宣府陜西行都司西寧鞏昌洮岷河州等衞各軍

三月赴北京

戊子上南郊

辛卯羯文武百官及京民四夷人等元宵節鈔

戊戌榜葛剌國僧入貢

一二0七

個榷卷十七

成祖永樂二十二年

一二0八

國榷卷十七

成祖永■二十二年

己亥夜大星赤光燭地起左攝提行至梗河

壬寅定從征官軍賞格

甲辰舊港故宣慰使施進卿子濟孫遣使丘彥成請嗣秩且蓓印燬于火命太監鄭和往給之

二月打朔陽武侯薛祿平長興盜吳貴歸等俱伏誅初賊聚千餘人拒命殺官吏故遣祿以三千人往

交趾參將榮昌伯陳智遣州右衞指揮僉事陳麟擒陸那縣盜丁仕瑜

壬子翰林院侍讀學士會棨侍講余鼎主禮聞

瓦刺賢義王太平安樂王把禿孛羅順寧王股歡入貢馬

戊午琉球國中山王思紹卒遣祭

壬戌遥羅入貢

丁卯監察御史劉璉爲山東布政司右參政工部郎中江淵爲廣東布政司右參議揚州知府陳璉爲四川按

應城伯孫英卒英嗣爵踰年妻李氏自經殉之追封夫人

戊辰楚王柏薨植母充妃胡氏生時高帝破漢武昌報至間羣臣武昌古何地也對曰楚帝曰子長予楚及

分封王齊鑄齊寶三鑄三虧乃記楚事改封焉賜王經史王錄御註洪範及大寶箴于座右屢命征散毛大庸

銅鼓五開諸洞蠻又征雲南西番及全州桂陽瀘溪黔陽古州等寇俱有功王不親蒞軍措糧糗無方高帝心

謂王不武也居國樂善奉法無有踰越上卽位召爲宗正八年入朝上美王賢亦與其官能輔導褒賜之疾篤

勉世子孟烷以忠孝年六十諡曰昭

三月朔策貢士葉恩等百五十人于奉天門賜邢寬梁禮孫曰恭等進士及第出身有差

戊寅大閱命安遠侯柳升領中軍遂安伯陳英輔之英國公張輔領左按成國公朱勇副之成山侯王通領右

掖興安伯徐亨副之武安侯鄭亭領左哨保定侯孟瑛副之陽武侯薛祿領右哨新寧伯譚忠副之寧陽侯陳

懋忠勇王金忠率壯士爲前鋒

來歸撫甚厚遠天負恩不。脫再出師擣其穴命如絲髪若從將士計豈能復生驅而之冀能改也豺狠

獸心終焉不變暌非黷武必拯邊民

丙申設底兀刺宣慰使司先是大古刺宣慰使潑的那浪據其地故底兀刺土官之孫納蘭詣闕自陳詔復之

給印符

丁酉滿刺加國王西哩麻哈者率其妃及頭目來朝

庚子選庶吉士徐賢何忠薛理李芳蔡英葛陵仍隸翰林院譯書

甲辰南京重建天篇寺成。賜名大報恩寺為高皇帝後薦上自勒碑

四月钢朔丁未贈靖難時戰沒武臣

戊申告郊廟親征皇太子監國

己酉上發北京次唐家嶺

辛亥夜大星光青白出閣道南入室宿

壬子秦王志薨王齔而能立稍長溫恭孝敬諡曰倍

癸丑度居庸關

乙卯皇太子賑吳橋縣饑民粟千四百五十石

丁巳次土木陜西行都指揮使劉廣爲右軍都督僉事署行都司事

成體永樂二十二年

一二0九

國榷卷十七

一二i0

國榷卷十七

成祖永樂二十二年

已未次長安嶺享諸將

壬戌萬壽節赤城禮部箭賀上不許曰方勞於師

丁卯皇太子進吏科給事中張瑛禮科給事中戴綸爲左春坊左中允

庚午上次隰寧忠勇王金忠所部指揮同知把里禿等獲虜諜云阿魯台且度塔蘭納木兒河趣漠北以避上

曰寇不遠速進陞把里禿都指揮僉事

是月倭寇象山縣丞宋眞敎諭蔡海死之

五月朔次威虜鎭過李陵城已四十里命翰林侍講王英視李陵城碑在城北門出土尺餘發視之日李陵臺

驛令謝君德政之碑其陰刻達魯花赤等爵氏上恐異日爲虜爭端碎其石

濬縣蝗知縣王士廉禱于八蜡同自貴越三日有鳥萬數啄娘盡皇太子聞而嘉之曰誠之所格何求不得

己卯次開平雨上遙見士卒沾溼寒有後至者命諸將卹士

壬午遼王紘薨櫂母妃韓氏洪武二十五年封廣寧邊虜初至僅樹栅已命郭英築宮城英督工卞高帝罷役

三十年都督楊文治宮城命高壯其城門王諳兵屢奏功見褒賞建文中坐罪奪祿上靖難王有翊衞功改國

荆州别給一護衞而故三護衛留防邊諡曰簡

甲申上夢神一再告曰上帝好生旦召間文淵閣大學士楊榮金幼孜曰何祥也豈天屬意此寇部屬耶皆對

曰陛下除暴安民亦好生也或者火燃崑阀玉石俱焚上帝之意惟陛下詳之上卽命草敕使中官伯力哥等

■其部落曰往者阿魯台窮極歸朕及朕所以待之者爾等所知朕何負此而比年以來寇掠我邊鄙虔留我

蒸庶誰之過與朕間者以天人之怒再用率師當是之時如徇將士之志爾等復有餘命股體好生驅之曠遠

獸心不悛茶毒增甚今王師之來罪止阿魯台一人有能順敬天道輸誠來朝朕待以恩禮仍授官職聽擇善

地毋懷疑貳以遣後悔

乙酉命安逮侯柳升瘞道中遺骸上親祭之

戊子說諸將曰武有七德禁暴除亂是其首也又謂止戈今罪人阿魯台耳脅從之来有歸降者宜悉意撫綏

非持兵器向我師者縱勿殺

皇太子諭法司頑民好赴京越訴今後非重事悉下巡按御史及按察司廉其實

壬辰次長樂鎮楊榮金幼孜侍上白漢高祖至柏人而心動朕次長樂思同樂也

甲午皇太子以山西行太僕寺少卿薛均爲應天府尹兩淮鹽運使葉春爲福建布政司右參政

乙未浙江麗水賊周叔光福建政和賊王均亮等作亂衆二千餘人兵部議調師楊榮金幼孜言民愚迫衣食

偷活可撫而散也否則兵之上百然下巡按御史及三司招諭

丙申次清平鎮卽元應昌路也雨輜重後令諸將分接之日不繼者危道

處州知府新淦謝子襄卒子襄由薦辟令青田有惠政邑人乞留超處州愛民興學時患蝗虎禱于神雨三日

蝗死虎遁去小校吳米逃山中為盜數年朝議兵二千人且至亟止之城中自計捕之械京師處人始安性簡

靜歷官三十年不攜家同邑陳永年以戶科給事中令惠安廉謹自持俄蝗至一夕傷稼數十畝永年仰天歎

曰令之不職民何辜俄羣烏蔽日而下啄盡之遂稔改遂昌治如惠安二年卒

夜大星光青白出北斗魁行至近濁

丁酉次清平鎭宴文武大臣命內侍歌高皇帝御製洞五章上爵之曰此先帝垂諭創業守成之難而示淫荒

酣酗之戒也朕雖軍旅君臣杯酒敢忘先訓皆稽首謝上亦作詞五章述奉天法祖勤政恤民之意

己亥次威遠川宴文武大臣內侍歌上詞羣臣皆頌上悅俱沾醉

國榷卷十七

成祖永樂二十二年

一二一一

國榷卷十七

一二一二

成祖永樂二十二年

皇太子免揚州廣平順德河南湖廣累歲水災逋租十八萬六千三百四十二石有奇

夜大星青白光燭地起東南雲中至西北雲中聲如砲

1

六月腳朔上次祥雲屯

癸丑次金沙濼寧陽侯陳懋得胡馬九匹進上曰彼昨其益防無怠

甲寅琉球國山南王他魯每入貫

丙辰次寶屏山諭諸將今深入虞地益瞄備

戊午次玉沙泉以荅蘭納木兒河近令諸將嚴兵

皇太子遣視通州漷縣香河武清雨災傷稼

己未次龍武岡寧陽侯陳懋忠勇王金忠率師前進至荅蘭納木兒河不見虜蓋遁久矣命英國公張輔成山

侯王通分兵大索仍命懋忠前覘之上駐河上

皇太子以司經局洗馬桃友直為左春坊左庶子司直郎王文貴爲司經局洗馬

壬戌次蒼石岡張輔等分兵索山谷周迴四百餘里無一跡

癸亥次房坡陳懋金忠兵抵白邙山糧盡返張輔等曰請假臣一月糧深入必得之上曰朕更思

甲子次翠雲屯召諸將曰今出塞已久人馬俱勞孽虜所存亡幾茫茫廣谟若海探粟朕不窮追也遂班師

談遷曰文皇帝漠北之駕四矣庚寅甲午間義旂雲舉長轂雷奔蓋雪臚朐之憤勢不容緩迨本雅失里滅

于前阿魯台臣于後瓦刺三王交臂弭耳或零虜剽竊未敢發射天之矢辛丑旣北遂無一跡亦可扃居庸

而囊開平矣又煩甲辰之役者何也甲士三十萬再來往于無人之境于狡胡無少損而車傾馬殆吏憊民

痛所殘苦中原誠不知幾何矣上帝好生默脈其衷豈徒然哉豈徒然哉

乙北分諸將東西二路以歸上東行武安侯鄭亨等率步卒西行期會開平

丙寅次蒼玉澗敕警備殿後

己巳夜大星青黑色發壘壁陣至危宿

辛未夜大星赤光燭地起造父行入天市東垣

·壬申南京地震

七月舺翔工丑夜大星青白光燭地起天格行至天市西垣

庚辰上次清水源刻紀行于高崖時上不豫

癸未占城入貢

夜大星青白光起危宿行至近濁

乙酉次通津成地衍多屢子騎將犯之上適見止馬凡種蓺俱勿犯

丁亥次翠徵岡上御行幄馮几楊榮金幼孜侍上問內侍海春至京師幾程曰秋中可至上領之已諭榮幼孜

曰東宮習政事朕還京且就閒矣因賜酒

戊子次雙流灤書諭皇太子詔告天下

己丑次蒼崖成上疾甚顧左右歎曰夏原吉愛我令大軍戒駿

庚寅次楡木川上大漸遺命傳位皇太子喪服禮儀一遵高皇帝遺制

夜大星赤光起奎宿行入參宿尾跡炸散衆星搖動

辛卯上崩年六十五文淵閣大學士楊榮等與太監馬雲等以六師在外秘不發喪液錫爲椑含斂畢載以龍

妣盡殺錫工滅口所至御幄朝夕起居上食如常儀榮遂馳訃皇太子

一二一三

成祖永樂二十二年

國榷卷十七



兵官
21111
四榷卷十七成祖水樂二十二年
李維楨曰文帝之興也蓋類唐宋兩太宗至誅夷死事臣及于十族則二宗不能為矣勝國租庸鮮少閭閻
有餘蓄海內初定府庫多奇羡故三犂虜庭費無萬數民不知疲所下東西南諸夷數十國振動服從稱遠
邇而等朝貢其亦高帝之餘烈耶夫開國靖難人薰■也功莛楹也乃其子孫享有茅士靖難倍蓰開國豈
非天哉
朱國楨曰湯武革命順乎天而應乎人至文皇再見抑湯武所遇桀紂以臣加君猶有慚德文皇所遇建文
仁主也君臣而叔姪雖兵戈倥偬中生也稱臣歿也禮葬比南巢之放黄鉞之斬何啻天淵然則誅夷之惨
諸臣實激成之不得不激捐九族植綱常無負建文文皇直曰革除云爾心知威能行一時不能行後世日
急急纘太祖之舊緒無頃刻敢自懈祖訓云皇帝之勞不若親王之逸其信然矣然則兵之起也以救死得
聖之權二十二年之經營以光大樂得配之時諸臣之你也以定人心得聖之威威而過焉者也
何喬遠曰明興二百餘年于茲臣子論及成祖尚有武未盡善之疑豈知高帝閎謨遠烈非成祖繼之則都
必不北虜必不威四夷必不賓服中外制度必不宴然一尊于後世夫拘攣之行豈所以論上聖之主哉成
祖居以唐太宗自擬有唐家法則非我儔蓋湯武耶蓋湯武耶
談還目高皇帝在天之靈歌鮮瞘思方切海內而北平曾不返顧拥焉舉兵振臂疾呼用脱家禍雖茹薇之
士飲血之臣搖唇鼓吻終我未諒然鹿走山林命懸庖廚設徇咫尺之義幽圄之下寧有天日哉帝所以振
袂而起犯不諱于天下也凝命之後恪遵祖訓而藩戚之間弦不得膠刀鋸弓旌以甄懲臣民者猶昔日也
蠲租課吏飭旅闡文不啻過之至于航鲸海之險軺西城之傳觸風露歷寒暑帝豈無勞民之懼哉逆取順
守積疑在心窮極王略威振殊俗不惜垂堂之戒身冒埃霧冀憑一怒之力銷內嫌而弭外寇彼解縉書生
方賓肉食烏足以知之噫天樞北垂銅柱南附而閣輔以籌之河溜以緯之爲國家無窮之利蓋創獲也己。
壬辰龍量次雙筆峯
辛丑夜大星靑赤光燭地起天国行至近濁
壬寅次武平錤
八月輟朔龍輋度開平。
甲辰文淵閣大學士兼翰林院學士楊榮御馬監少監海壽至自行在致大行皇帝道命皇太子慟幾絕易服
乙巳百官素服臨思善門外
皇太子傅諭都督李謙等以山西兵還大同
丁未皇太子成服
己酉龍盤次鹇鶚堡皇太孫至御營哭迎始發喪
辛亥臣民哭迎居庸關
壬子及郊皇太子諸王及羣臣衰服哭迦至大內奉安仁智殿加斂納梓宮
談遷曰大行故事有遺詔楡木川之變殆聖情違豫倉皇中不及有所命也古帝王自軒報舜禹外有周昭
王之漢江秦始皇之沙邱六龍空返哀纏内地若黄沙白草攀號無從函蓋以來獨文皇也嗚呼自封燕之
日受命北征者數數矣習其地利其人遲莫之年猶有壯氣不升退不止也所幸黃竹雖歌白登未厄爲後
之計天子有道守在四夷哉
一二一五
國核卷十七成祖永樂二十二年








