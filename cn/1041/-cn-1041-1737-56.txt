仲并　四老堂诗

好是清班冠紫宸，抽身便作最閒身。

疏梅茂竹几多目，曲槛方池随处春。

两两脊令听自好，重重华萼见长新。

灵椿一树婆娑甚，稳覆家庭四老人。

仲并

仲并　四老堂诗

便胜从来三戟门，良金如友玉如昆。

天边鸿雁空千里，堂上壎箎共一樽。

自昔披榛扶社稷，几人衣锦向邱园。

商山曾为留侯起，来作侯家异世孙。

仲并

