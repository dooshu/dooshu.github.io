苏辙　和子瞻次韵陶渊明停云诗

云跨南溟，南北一雨。

瞻望匪遥，槛穽斯阻。

梦往从之，引手相抚。

笑言未半，舍我不伫。

苏辙

苏辙　和子瞻次韵陶渊明停云诗

晚稻欲登，白露霄蒙。

人饮嘉平，浆酒如江。

我独何为，观成于窗。

此心了然，来无所从。

苏辙

苏辙　和子瞻次韵陶渊明停云诗

欣然而笑，是无枯荣。

手足相依，所锺则情。

情忘意消，神凝不征。

可以安身，可以长生。

苏辙

苏辙　和子瞻次韵陶渊明停云诗

跋扈飞扬，谁匪南柯。

运历相寻，忧喜杂和。

我游其外，所享则多。

削迹拔木，其如予何。

苏辙

