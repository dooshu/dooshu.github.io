◎　朱博

博字子元，杜陵人。元帝时为亭长，迁功曹，历太常掾，察廉补安陵丞。后去官，入京兆，历曹史列掾，出为督邮书掾。后为郡功曹。成帝即位，除栎阳令。徙云阳平陵，入为长安令。迁冀州刺史，徙并州刺史，护漕都尉。迁琅邪太守，入为左冯翊，拜大司农。左迁楗为大守。徙山阳太守，病免。复征为光禄大夫，迁廷尉，进后将军，坐王立事免。哀帝即位，起为光禄大夫，迁京兆尹，超拜大司空，迁御史大夫，代孔光为丞相，封阳乡侯，坐承傅太后指奏事下狱自杀。



