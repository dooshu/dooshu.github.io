○講筵巳輟疏 【 講筵□規】

詞臣獻替惟右經筵乃□進講章於中堂改定而後敷陳則言?党論之得陳者寡矣遂有斥逐講官以立威者深可歎也

臣一介書生、悞蒙先朝拔擢、感激國恩、矢圖報効、疏觸逆璫即時眨謫林居五載、削奪復加、恐愒憂虞、幾無死所、幸聖明御宇、日月重光、詔起田間、還之史局、叨侍講帷、又經一載、臣每當進講之日、輒焚香告天願一言半語、獲當宸聰、期畢涓埃、仰酬恩遇、而才智疏淺、啟沃無能、窃謂帝王之學、與經生學士不同、必期經術經世。乃為實用。反復開陳。未嘗不與時事相關切也。臣窃見自逆奴匪茹、聖心焦勞、綜覈事功、須挈綱領、刑法雖峻、猜疑漸啟、于事未有濟也、故于君使臣以禮章。勸　皇上培養士氣。推心感人。而辨賢奸。酌用舍。尤惓惓焉。見命將出師。莫有定算。功罪未審。賞罰未明。今虜踞遵永十有餘旬。瞬息長夏。又將秋高、彼時時可來。我著著無備。棼如繁絲。絕無成緒故于管仲器小章引管子言兵主不足畏則戰難勝也。德必當其位功必當其祿。能必當其官。信小人者失士也。見羣小合謀。必欲借邊才以翻逆案。雖聖意持之甚堅。而奸黨圖之愈急。故於子語魯太史一章。願　皇上剖晰是非。辨別邪正。而曰一音雜而衆音皆亂。一小人進而衆君子皆廢。葢天下容有無才悞事之君子。而必無懷忠報國之小人。今有平生無恥慘殺名賢之呂純如、且藉奧援而思辨雪矣。消長剝復之關、甚可畏也。長垣死其孫請卹上毅然斥之可謂聖人之断又見吏部尚書王永光、身為六卿之長、獨蒙　皇上眷注、而假窃威福、倒置用舍、簸弄朝權、擅行私臆、故于甘誓章言戰勝攻取。非獨左右之恭命。尤在六卿之得人。而曰用舍不淆于倉卒。則國是定而王靈?威福不假于信任、則神氣振而敵愾揚。大抵皆為用人之人發也。又見永光無事不專而持之以狠。發念必欺。而飾之以朴。機深計巧。投無不中。人皆知盧木?巳之姦邪。而咸畏林甫之岸谷。故以年例大典。而變亂　祖制。以考選公典。而擯斥清才。舉朝震恐。莫敢訟言。臣下雷同。豈國之福乎。故于五子之歌章。言識精明。則環而同者無所售其欺。心純一。則巧于中者無所投其隙。臣故知　皇上天縱聰明。必洞燭其情。不為所動猶為此語者。則憂治危明之極思耳其他若盡力贊襄恪恭官守、捐軀殉國、納諫披鱗、精忠報主、赤心任事、選將練兵、信賞必罰一篇之中、三致意焉、誠見于今國步方艱、夷氛正惡、大小臣工、當為在山之虎豹、不當為處堂之燕雀、當為朝陽之鳴鳳、不當為抱葉之寒蟬、當視國如家、除兇雪恥不當分門別戶、引類呼朋、此臣一念孤忠根于天性、九死不回者也、然臣之自為謀則巳拙矣、官非省臺、身無言責優游清華、循資上進、豈非便計、而感憤時事、痛不能忍、亦謂臣今日餘生、　皇上所賜、仍欲以此餘生、仰報　皇上、不以數年摧折、變其初志耳、羣謀方熾、首攖其鋒、此疏一出、豈有全理、秋日講期、自不能復瞻天表、稍獻微忱矣、然使蒙　皇上因臣之言、洞然省察、內除姦佞外攘夷狄克昌大業。聿奏中興、職雖獲罪。有餘榮焉。

