○駁議差官採礦疏 【 開復礦塲】

該武定侯郭勛、奏稱開設礦課以資國用事、巳蒙皇上敕下戶部等衙門會議、題奉欽依、稱咨山東河南順天等府各該撫按等官踏勘、如果礦脉發見、從長集議採取去後、近該廵撫薊州等處、送到礦砂六十斤、工部煎銷、合用蜜陀僧曰炭工食費過銀七兩一錢、得銀一十五兩二錢四分三厘、題送內府承運庫收訖、臣日夜思惟、礦課一事、無損于民、有益于國、今泛行各處所司不肯體訪下情、拘泥舊案、所以心思徒勞、功難就緒、真所謂良材付與拙工、有用置之無用、古語有曰耕當問奴、織當問婢、欲取山澤之利、豈可不問山澤之人、必須專委官員統領、熟知礦脉人役、藉其力以徵其課、則事易集而民不擾、富國安民、葢不難矣、近據營州中屯衛後所正千戶景時武下舍餘景時文、具揭稟為不費在庫錢糧、不勞官撥人夫、取山川未判之財、以犒礦夫、得天地自然之利、以資國用事、開稱嘉靖初年、有順天府昌平州懷柔縣民胡臻等、家道殷實、專一出錢供給礦徒、在于薊州迤西接連平谷地名瀑水偷礦為生、嘉靖二年事發、曾被廵撫孟都御史捉獲、各罰銀千有餘兩、以贖其罪、當將礦洞封閉、令人看守、比年時文曾被牽連事內、所以備知詳細、近奉欽依採取礦銀、所得不償所費、未見成功、時文見得瀑水原封礦洞、巳被日前偷挖、約深數丈、每礦百斤、必須用蜜陀僧百五十斤、碾為細末、入火煆煉、鎔化為汁、然後煎銷、始得成銀、大約礦砂一斗得銀六兩上下、每日取砂數多、所以得銀不少、且瀑水礦洞離京一百餘里、又無山險水隘、委的礦脉甚盛、莫若仍招日前已得礦利殷實之家、責令出錢供給器具蜜陀僧白炭工食之費、屢有建言開礦者及至依擬開行則官無實得而地方受其重累故目來名臣皆駁沮建言者礦之不可開明矣然彼建言者固皆奸滑誣奏之人耶抑有親見盜礦者之利而云然耶抑開礦止便于私而不便于公耶僉充素有身家舊時曾做礦徒為首者、以為礦甲、報出平日所率善識礦脉熟知煎銷軍民有籍之人、以為礦夫在于瀑水原封舊洞恊力穵取礦砂、就在平谷縣擇一空大去處、立為爐塲、將日逐所取礦砂、委官差人押送爐所、照數騐收、接續監視礦甲人等、眼同煎銷成銀、以十分為率、除三分納于官課、以五分給辦器具蜜陀僧白炭料物飲食之類、其餘二分以償礦甲人等工力之資似此則礦甲礦夫及供給人等、俱得其利、誰不樂從、比之動支在庫錢糧、派撥在官人夫、大不相同等因到臣、看得此輩生長其地、熟知礦脉、與其任彼竊取以肥家、孰若招來公取以資國、若彼情不遂、則我事難成、必上下相資、官民兩便、其言似宜俯從、但恐一面之詞、難以盡信、連人送發後府經歷司、再三研審、相應取供、備呈前來、臣竊思前次取礦、付之撫鎮等官、巳經半年之上、未能成效、再付之與彼、亦恐嫉忌延捱、不能如其稟報、緩不濟事、伏望　聖明體念國計、洞察機微、特敕司禮監并錦衣衛、查照先年開取礦課事例、奏遣內臣此則擾民之大端也神廟末年可見其害矣從公推選歷練老成監官、或長隨奉御、及能幹廉靜千戶各一員、齎敕前去、會同彼處參將守備官、將景時文立為礦甲、胡臻編為供給礦戶礦夫、照依前項供報事情、設立煎銷銀塲、限三箇月以裏、但有成效、先行奏報所得礦課、照例分收進用、若有虗詐、從重究治、差去內外官員止給夫馬皂隸廩給口糧、不得浪費一應官錢物料、合用委官、就于彼處軍衛有司官吏選取任使、參將守備官、務要用心防衛護解銀課、不得坐視以致疏虞、其撫鎮官亦不得坐使奸人禁治原日礦徒、阻撓成功、以掩前愆、礦塲倘有未備、悉聽差去官員、從宜計處、若是此礦果然用力少而成功多、常川採取、脉盡告止、庶免科擾百姓、貽患地方、寔天賜　皇上自然之財、以足國用、比之前代賣官鬻爵、科取下民不相侔矣、若此一處得課、其各處礦洞、亦可一例推衍而行、伏乞　聖明采納施行等因、奉　聖旨戶部會官議處來說、又該御史陳裒、既為西臺豈無可論之事而亦希時建言開礦耶奏為乞遵舊制復礦塲以靖地方、以蘇民困、以張國威事、奏要先行福建布政司、將有礦塲分、照舊開辦、隨人定課、不為常額、俟礦脉微細、聽其自罷、不為拘制等因、奉　聖旨、一併議了來說、又該遼東自在州撫住達官捕盜指揮同知王緩、奏為山澤久產銀鉛、乞恩設官便民煎納、開設國課、以資工料、以肅地方事、奏稱遼陽南山一帶、相接葢州金州地方、山澤中有鉛礦、乞要行取二樣礦砂、煎約成色高下、委令人員、專在金州地方、督併願自投首煎砂民人夫匠、量丁日辦鉛斤銀兩、運送赴京等因、奉　聖旨戶部知道、該本部會同後軍都督府武定侯郭勛、吏部右侍郎張邦奇等、看得各奏稱開復礦塲一節、無非欲取天地自然之利、以為國家經費之資、况有累朝前項行過事宜文案具存、昭然可考、即今大工繼興、財用為急、所據各該礦塲、相應以次採取、戶部先行移咨山東河南順天等府、各該廵撫都御史、及咨都察院轉行各該廵按御史等官、各親詣薊州沂州嵩縣等處、將一應有礦山塲、眼同踏勘、如果礦脉發見、堪以採取、即便從長集議、每處合用委官幾員、人夫若干、廠房若干、器具若干、委官選其廉能、人夫不拘遠近、或編立行伍、或更迭分番、籍其年貌貫址、議其工食課銀、務在寬平、毋事苛刻、廠房先儘附近寺觀、否則就山採木、隨宜撘葢、以便棲止、具器借支在庫官錢、逐一如法整造、每日所得礦砂、煎銷完日、就于附近州縣、差人給文、徑赴工部交納、不得科派里甲、騷擾地方、此外若有一應未盡事宜、悉聽各官斟酌舉行、務從民便、再照採礦本以利用、委任??土在得人、得其人則幹理詳慎、而事妥民安、不得其人、則處置乖方、而利不償害、仍各請敕一道、賫付各該撫按官、欽遵行事、行之以漸、持之以久、御之以寬、使人不知勞、而事克就緒上以助經費之之資、下以消地方之患等因題奉　聖旨准議、巳經通行請敕、各欽遵訖、續為欽奉　聖諭事、該廵撫順天都御史党以平、題稱採打前後、共得礦石六十斤、眼同兵部差來千戶王榮、責令做手撿分三等、封收在官、用櫃裝盛、隨將礦洞照舊封閉外、將原採礦石、裝封完固、具本開坐進呈等因、題奉　聖旨、該本部議擬前項礦石、先該文武重臣會本題知、傳示兵部差官、先取少許進呈。以騐成色。方好各處開取。今該廵撫都御史党以平、委官于產礦處所、採取少許、仍以原來木櫃裝封完固、差官解送前來、相應轉送等因、題奉　聖旨、還著工部煎銷成色來說、又為前事、該工部尚書林庭木?昂等題稱、行據南城兵馬指揮司、選取諳曉煎礦銀匠陳瓚等、眼同司務朱子恭、將原來礦石、逐一稱兌、各除正數外、上等稱多十兩、中等多七兩、下等多三斤十兩、封收在官、以備稽考、將正數督匠煎銷、上等二十斤、煎足色銀九兩八錢一分、計每斤實煎出銀四錢九分五毫、中等一十斤、煎足色銀一兩八錢一分三厘、計每斤實煎出銀一錢八分一厘三毫、三等三十斤、煎足色銀三兩六錢二分、計每斤實銷出銀一錢二厘六毫六系六忽六微、共銷出銀一十五兩二錢四分三厘。其銷礦合用物料。買過蜜陀僧一百斤。用銀三兩五錢。白炭三十一包用銀二兩四錢八分。頂罐兩箇。用銀七分。自十五日起至八十日止、共四日。銀匠二十一工。用過工食銀一兩零五分。三項共用過銀七兩一錢。詢訪得各處礦塲、每歲冬後春前、山泉消涸、礦脉盛旺、此叚議論不見駁奏風力可以採取今非其時、是以礦脉微細、煎銷數少、又恐採礦各官、不識礦脉、止憑地方人匠、隨意採取、或未暇于揀擇、似難以此一處槩論其餘、今據前因、理合隨本進呈、仍敕戶部查照勳輔重臣會題事理、徑自復奏等因、該本部議擬、題奉　聖旨、還照原議舉行、經通行欽遵去後、又查得永樂宣德正統天順年間、即差內官給事中御史辦事官監生往來公同煎辦今該前因、通查案呈到部、看得武定侯郭勛所奏開設礦課、以資國用一節、無非富國安民之意、但先該廷臣會議、請敕各該撫按官欽遵行事、今方數月、本部覆奏亦復依違尚未奏報前來、若遽選差司禮監內臣錦衣衛千戶領敕前去、會同參將守備官煎辦銀課、方行忽改、事欠責成、所據以熟識礦脉之人、充採取礦夫之役、即以所取之財、用為工料之費、事省民安、相應議處、欲候　命下本部移咨、各遵照先奉敕諭、并令武定侯所奏景時文、開報事宜、再加體審斟酌舉行、惟取利于成功、不必拘泥舊案、的限三箇月以裏、但有成效、星馳差人先行奏報、不許朦朧隱匿、致悞供用、伏乞　聖明裁處

皇明經世編卷之一百三終







