释达观　颂古五首

长安深夜雪漫漫，欲觅心安转不安。

纵使言前开活眼，那知已被老胡谩。

释达观

释达观　颂古五首

惯弄瑶琴与琵琶，清音历历遍天涯。

堪嗟不入聋人耳，空使西山月又斜。

释达观

释达观　颂古五首

鹤立松梢月，鱼行水底天。

风光都占断，不费一文钱。

释达观

释达观　颂古五首

良玉不雕，美言不文。

烟村三月里，别是一家春。

释达观

释达观　颂古五首

村饮夜归来，健倒三四五。

摩挲青莓苔，莫瞋惊著汝。

释达观

