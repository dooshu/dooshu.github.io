爲建平王庆王太后正位章

上书王太后殿下：伏承以令日淑辰，曾光枢景，庆芬祗外，礼蔚寰中。【中谢。】臣闻道懋第昌，业广祉盛，藻秩攸臻，宪章斯饰。伏惟殿下，柔明固天，夙资龚懿，芬惠【一作蕙。】翔声，端简散誉，冠采挚姙，腾燿太【一作徽。】姒，丹陵藴德，玄丘栖圣，烟煴国牒，衍溢民听，涵道席教，且咏且洽。臣忝任蕃圉，无由随例阙廷，不胜荒情。

