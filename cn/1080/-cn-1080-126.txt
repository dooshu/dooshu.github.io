●大明會典卷之一百二十七

鎮戍二

將領下

四川

鎮守一員

總兵官★隆慶五年添設。駐劄建武所。凡都司、衛、所、宣慰、宣撫、土知府、招討等司、與副參遊等官、俱聽節制☆

分守一員

分守松潘副總兵★舊設。駐劄本處。所屬、參遊共四員☆

協守二員

協守松潘東路左參將★舊駐小河。嘉靖二十六年、移鎮龍州☆

協守松潘南路右參將★舊設。駐劄茂州。二參將、俱聽分守副總兵節制☆

遊擊將軍二員

東路★舊設。駐劄疊茂☆

南路★舊住龍州。嘉靖二十六年、移於小河一帶、往來巡視☆

守備六員

(□章)臘★嘉靖二十年添設。提督高屯等一十四墩堡☆

雅黎

敘瀘

壩底

寧越★此上俱舊設。俱駐劄本處☆

會鹽★嘉靖二十六年添設☆

總兵坐營官一員★隆慶五年添設。駐建武所☆

雲南

鎮守一員

征南將軍總兵官★舊設。駐劄雲南府☆

分守三員

臨元參將★舊係守備。嘉靖四十五年、改參將。後復守備。萬曆十一年、又改參將。駐臨元城。管臨安衛通海禦新安等處☆

永昌參將★萬曆十一年添設。駐永昌。管騰衝蒙化等處☆

順蒙參將★萬曆十一年添設。駐順大適中。管順寧景東等處☆

守備二員

洱海★嘉靖四十二年添設。駐大姚縣☆

騰衝★舊設金滄。萬曆十一年改☆

巡撫中軍坐營官一員★隆慶四年添設☆

貴州

鎮守一員

總兵官★舊設。嘉靖二十二年、加提督麻陽等處地方職銜。駐劄銅仁。節制鎮筸參將。督調兩省漢土官兵。湖廣鎮筸九永二守備。常德辰沅九永施州六衛。永順保靜二宣慰。施南散毛等宣撫。五寨等長官。四川酉陽宣撫。平茶邑梅等長官。悉聽節制☆

分守二員

提督清浪右參將★駐劄清浪衛。其軍民、俱隸湖廣☆

提督川貴迤西左參將★俱舊設。駐劄歇馬壩永寧衛☆

守備七員

普安★駐劄安莊衛☆

銅仁★駐劄平頭長官司☆

迤東★嘉靖二十五年設。管普安烏撒等處☆

畢節★駐劄烏撒衛。此上俱舊設☆

都勻★駐劄平越衛☆

壩陽★隆慶六年添設。駐劄壩陽。統領標兵☆

思石★舊設。駐劄龍泉長官司。後移駐石阡府。聽播州參將節制☆

巡撫中軍官一員★嘉靖四十三年添設。駐劄貴陽府☆

廣西

鎮守一員

總兵官★舊係副總兵。嘉靖四十五年改設。駐劄桂林。統轄全省。兼制柳慶參備衛所征剿事情☆

分守五員

潯梧左參將★駐劄岑溪☆

柳慶右參將★俱舊設。駐劄柳州☆

永寧參將★隆慶五年添設。駐劄永寧☆

思恩參將★舊係守備。萬曆三年改設☆

昭平參將★萬曆元年設。九年、改守備。十二年、復設☆

守備三員

興安

慶遠★俱舊設☆

永寧★隆慶五年添設。駐劄永福☆

總兵坐營官一員★萬曆四年復設☆

湖廣

鎮守一員

平蠻將軍總兵官★舊設。嘉靖十年革。十二年復。萬曆八年又革。十二年復。駐省城☆

分守三員

黎平參將★舊為靖州參將。萬曆九年改。駐五開衛地方。整飭五靖銅偏鎮清平沅八衛、天柱等所、兼制黎平府屬縣土司☆

鎮筸參將★舊係守備。嘉靖二十三年改設。駐劄五寨。統御常德等六衛、永順等宣慰司、施南等宣撫司、筸子坪等長官司、及鎮筸九永二守備、貴州銅仁等長官司、及守備四川酉陽宣撫平茶邑梅等長官司☆

鄖陽參將★萬曆九年添設☆

守備十一員

武岡

永道

清鎮

郴桂★俱舊設。駐劄宜章。聽巡撫及南贛參將節制☆

九永★嘉靖三十年復設。駐劄九谿地方。管轄施州衛。統領永定九谿大庸麻寮添平安福等衛所。防制永順容美諸夷。聽川湖守巡官節制☆

靖州★移駐五開。往來銅靖☆

荊瞿★駐劄荊州。聽鎮守撫治等官、並兩省兵備節制。分屬安沔地方。統領施州、瞿塘、忠州、長寧、遠安、夷陵、枝江、諸衛所☆

f鄖襄★駐劄鄖陽府。帶管襄陽一府☆

鎮筸

巡視洞庭湖★駐劄岳州公館。此上俱舊設☆

三江口★萬曆二年添設。駐劄本處☆

把總一員★舊有新店一員。萬曆十年革☆

大團山★萬曆四年添設。駐劄本處。金鋪觀哨守。長沙、岳州、二衛官軍、悉聽節制☆

廣東

鎮守一員

總兵官★舊為征蠻將軍、兩廣總兵官。嘉靖四十五年分設。駐劄潮州府。管轄全省軍務☆

協守一員

潮漳副總兵★萬曆三年添設。駐劄南澳。所屬、福建南路參將。遊兵把總。廣東柘林守備。潮州參將。及潮漳二府沿海衛所☆

分守七員

潮州參將★舊設。萬曆八年革。十二年復設。駐潮州府。統轄潮海等處☆

瓊崖參將★嘉靖十九年、添設瓊州參將。兼管雷廉。隆慶六年改設。駐劄瓊州府崖陵。所屬、白沙寨把總、撫黎防寇☆

雷廉參將★隆慶六年添設。駐劄雷州府。所屬、白鴿寨把總。所統、自廣海以西、直抵交南☆

東山參將★舊為高州參將。又為高肇韶廣參將。萬曆四年改設。五年、又改駐富霖。所領兵三千名、內分一枝、戌守南鄉☆

西山參將★舊肇慶韶廣參將。又為遊擊。萬曆四年改設。五年、又改駐南口。所領兵三千、內分一枝、戌守封門☆

督理廣州海防參將★舊為廣州惠潮海防。萬曆三年改設。駐劄東莞南頭。所統、廣海以東、直抵福建☆

惠州參將★隆慶六年添設。駐劄海豐縣。所屬、碣石寨把總。萬曆二年、令移駐新田☆

練兵遊擊將軍一員★萬曆四年添設。駐劄肇慶地方、專在總督軍門標下☆

守備五員

南韶★嘉靖四十二年添設。駐劄英德縣。聽南贛參將節制☆

羅定★舊設。萬曆五年、移駐羅定州☆

恩平★隆慶六年添設。駐劄本縣☆

柘林★嘉靖四十五年添設☆

廣海★隆慶六年添設。駐劄本衛☆

坐營中軍官二員

兩廣軍門★隆慶六年添設☆

總兵標下★隆慶六年設把總。萬曆八年、改為坐營。並管領把總所練標兵☆

把總四員

瓊州白沙寨★嘉靖四十五年添設☆

白鴿門水寨★嘉靖四十五年添設☆

碣石水寨★嘉靖四十五年添設☆

北津水寨★隆慶六年、設西路巡海參將。萬曆四年、改為陽電海防。八年、改設☆

南直隸

提督一員

狼山副總兵★嘉靖三十七年添設。駐劄通州。水路、自□儀周家橋掘港、直抵廟溪雲梯關陸路、自通太淮揚天長、直抵鳳泗。各參將守備把總等官、悉聽節制☆

鎮守一員

江南副總兵★舊係總兵官。駐劄福山港。復移駐鎮江。後復駐鎮江儀真兩處。嘉靖八年裁革。十九年仍設。二十九年仍革。三十二年、又設為副總兵官。駐金山衛。四十三年、改駐吳淞。專管江南水陸兵務☆

分守二員

徐州參將★隆慶四年、自睢陳參將改。所轄、徐州武平曹濮睢陳等處地方兵、分為三營。徐州一營。宿州一營。歸德一營。糧運行、駐徐州、以保運道。冰合、駐宿州、以防陸路。春、駐歸德、以防竊發☆

金山參將★舊以蘇松參將、駐金山。防禦沿海柘林青村南匯川沙一帶。後改遊擊。萬曆二年改設。以劉家河參將移駐☆

遊擊將軍一員

劉家河★舊係參將。駐金山。萬曆二年改設。以金山遊擊、移駐崇明☆

守備六員

儀真★駐劄儀真江口。專管江北備倭捕盜事務☆

安慶★二員、俱舊設。駐劄雷港☆

鹽城★舊係參將。嘉靖四十三年改設。無事駐劄邳州。有事、防守鹽城☆

泗州★嘉靖三十七年添設。萬曆二年、令專一防護陵寢☆

掘港★舊係把總。嘉靖三十六年改設☆

楊捨★舊設。革。萬曆十三年復設。哨守海口☆

鳳陽軍門中軍官一員★嘉靖四十年添設。駐劄淮安☆

把總十三員

川沙堡★嘉靖三十九年添設。撥金山衛千戶一員防守☆

柘林堡★嘉靖三十九年添設。撥金山衛千戶一員防守☆

劉家河★嘉靖三十二年添設☆

吳淞江★嘉靖三十二年添設☆

荻港★萬曆三年添設。統建陽一衛。以上俱駐劄本處☆

京口圌山★嘉靖三十五年添設☆

福山港

周家橋

東海★三員、俱嘉靖三十三年添設。俱駐劄本處☆

大河口★嘉靖三十七年添設。以鹽城把總移駐於此☆

狼山水兵★嘉靖三十九年添設☆

遊兵★萬曆三年添設。駐劄上梁河。自狼山至圌山、與通泰合兵巡哨☆

中平鎮★萬曆七年添設☆

浙江

鎮守一員

總兵官★嘉靖三十四年設。總理浙直海防。三十五年、改鎮守浙直。四十二年、改為鎮守浙江。舊駐定海縣。今移駐省城☆

分守四員

杭嘉湖參將★嘉靖三十二年、添設杭嘉參將。三十四年、改為嘉湖參將。三十五年改設。專駐海鹽。所屬、海寧把總☆

寧紹參將★嘉靖三十一年、添設寧紹台參將。三十九年改設。駐舟山。所屬定海、臨觀、昌國、三把總☆

溫處參將★嘉靖三十五年添設。駐劄溫州。所屬、金盤把總☆

台金嚴參將★嘉靖三十九年添設。駐劄松海。所屬、松海把總☆

遊擊將軍二員

軍門標下左營★舊有標下遊擊。萬曆二年改。八年革。十年復設☆

軍門標下右營★嘉靖三十九年、添設坐營中軍都司。萬曆二年改設☆

總捕都司一員★嘉靖四十五年添設。駐劄衢州☆

把總七員★舊有紹興一員、萬曆八年革☆

定海總兵下★萬曆十年設。管遊哨兵船☆

昌國★嘉靖三十六年添設☆

松海★此下、俱嘉靖三十六年添設☆

定海

金盤

海寧

臨觀

江西

分守一員

南贛參將★舊係守備。嘉靖四十三年改設駐劄會昌縣。將福建上杭武平二所、汀州衛前所、並江西瑞金南安二所官軍、各府民壯、常川操練。所屬、團操汀漳南韶郴桂三守備、長河營羊角水堡二把總☆

守備四員

南湖觜★嘉靖四十一年添設。駐劄湖口。撥九江衛兵船操駕、與鄱陽守備留守、專備江湖寇賊☆

鄱陽湖★嘉靖十八年改設。駐劄都昌縣。責令專練舟師、控制九江一路☆

萬安★嘉靖四十年添設。吉安、永新、安福、三所官軍、並泰和等縣機兵、俱聽節制☆

寧州銅鼓石★萬曆四年添設。與該哨營兵、協力防守寧州六州縣☆

南贛團操一員★嘉靖十五年添設。以都指揮、專管操練兵馬☆

把總六員

鉛山★此下三員、俱嘉靖四十一年添設。管領存留操軍。及附近弓兵機兵。專備邵武建寧流寇☆

長沙營★駐劄南安府☆

羊角水堡

建昌★萬曆二年添設。駐劄府城☆

撫州★萬曆二年添設。駐劄府城。舊係守備。統制建撫二守禦所官軍、並各縣團操兵壯☆

長寧★萬曆四年添設。駐劄本縣。於贛州營內、分兵一枝、該縣增編民兵、統領訓練☆

福建

鎮守一員

總兵官★舊係副總兵。嘉靖四十二年改設。駐劄福寧州。統轄全省☆

分守一員

南路參將★舊係守備。又改副總兵。嘉靖四十三年改設。駐劄玄鐘。兼管水路軍兵。聽潮漳副總兵調度。所統、自祥芝巡檢司起、至漳州府詔安縣止☆

守備三員

汀漳★舊設。聽南贛參將節制。弘治三年、議駐武平千戶所。往來上杭。提督捕盜☆

中路★駐劄興化。所統、自濂澳門起、至晉江縣祥芝巡檢司止。此下二員、原係參將。嘉靖四十二年改設☆

北路★駐劄福寧州。所統、自福寧州起、至福州羅源縣濂澳門止☆

把總七員

巡撫下★隆慶六年添設。巡撫標下、專練土兵☆

小埕

烽火門★二員。俱嘉靖四十二年添設☆

銅山★隆慶元年添設。今聽南路參將統領☆

浯嶼

南日山★五員、俱駐劄本寨☆

遊兵★萬曆三年添設☆

總兵下坐營官一員★隆慶六年改設。駐省城☆

河南

守備三員

嵩縣★舊係參將。隆慶三年改設。兼攝河南汝州二衛。巡緝礦盜☆

汝寧★舊設。兼設信陽衛☆

唐縣★萬曆七年添設。兼攝南陽衛☆

領薊鎮班都司四員

春班二員

秋班二員★俱隆慶三年添設☆

山東

總督備倭都司一員★舊設。駐登州府☆

領薊鎮班都司四員

春班二員

秋班二員★俱隆慶三年添設☆







