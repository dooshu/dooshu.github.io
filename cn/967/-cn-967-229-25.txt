李涛　杂诗四首

滔滔东流水，赴海无归期。

亭亭右转日，今兹复来兹。

人生寄天地，百年七十稀。

思虑复营营，恐为达此嗤。

李涛

李涛　杂诗四首

燕雀贺厦屋，虫蚁慕腥羶。

野花引飞蝶，古木来新蝉。

秋天百虫吟，春天百鸟喧。

翟公真暗事，喜愠见色言。

李涛

李涛　杂诗四首

明主不弃士，我自志山林。

爵服豰无华，才疏力难任。

鸟向深山栖，鱼由深渊沉。

吾变爱吾庐，高歌复微吟。

李涛

李涛　杂诗四首

深岩有老翁，宠眉魀鬓雪。

夜半呼我名，授我微妙诀。

辽画古籀样，体势讹复缺。

双眸忽炯炯，须臾竟披阅。

至今得其传，心会口难说。

李涛

