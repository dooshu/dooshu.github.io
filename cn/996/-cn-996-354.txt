项安世　和韵送方翔仲赴省

无问其津问其备，秦牍于今祖谁作。

三年戌卒箭痍深，长夜破胆鐎铜音。

文皇不共□□□，三五须从卖生说。

曲江赐酒黄封瓶，仙韶度曲宫花明。

江东六月归来早，江西先拜梭山老。

苏子书中挦策备，叶家肆时偷新作。

南宫卷子不须深，句顺声谐即好音。

凋古曲高虽句绝，辞来意密谁笺说。

清泉白卤賏铜瓶，磨松展楮霜毫明。

三题奏罢宫门早，行过郎闱惊阁老。

项安世

