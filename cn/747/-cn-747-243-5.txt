○为武攸暨贺雪表

臣某言：自涉隆冬，颇亏甘液，皇情眷伫，圣德忧勤，ê囹圄之罹愆，念祈寒之在节，爰发恩造，亲虑囚徒。丝始行，寒光已布；德音才降，同云便飞。落絮飘花，与新梅而竞彩；凝光吐艳，共霄桂而连辉：俄盈九域之中，遍洒四瀛之外。遂使狴牢式舞，布霈泽於三天；畎亩长歌，伫丰年之万庾。报应之速，固影响而无违；庆跃之私，在臣妾而何极？无任欣之至，谨奉表陈贺以闻。谨言。

