温中汤

治虚人老人饮啖生冷，多致腹胀，心下痞满，有妨饮食，或刺痛泄利，气痞滞闷。

浓朴（去皮，细锉） 甘草（锉细） 生姜（洗切） 青州枣（切，各等分）上二件，捣令得所，方入生姜，又杵令匀，取出，同枣焙，令 微燥，却入锅内，慢火炒至紫色，又焙干为细末。每服一大钱，擦生姜少许，沸汤点，空腹服，以知为度。气味殊美，兼能愈疾，又易修合。

