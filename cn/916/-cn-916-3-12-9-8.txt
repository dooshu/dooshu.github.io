【孙亮初白鼍鸣童谣】

〖《宋书》五行志曰：孙亮初。公安有白鼍鸣。童谣曰云云。南郡城可长生者。有急易以逃也。明年。诸葛恪败。弟融镇公安。亦见袭。融刮金印龟服之而死。鼍有鳞介。甲兵之象。〗

白鼍鸣。龟背平。南郡城中可长（《御览》作求。）生。守死不去义（《御览》作来。）无成。（○《三国志》诸葛瑾传注引江表传。《宋书》五行志。《晋书》五行志。渚宫旧事四。《御览》九百三十二。《乐府诗集》八十八。《诗纪》二十。）

