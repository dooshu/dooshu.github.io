○寧王反牌差致仕縣丞龍光調取吉水縣民兵 【 民兵】

訪得吉水縣八九等都民人王益、題曾思溫易弘爵王昭隆等可見文成平日留心收羅各戶下人丁素習武勇人多尚義、前任知縣周廣曾經起調征進、皆係驍勇慣戰之人、今茲逆黨倡亂、民遭荼毒、應合調取以赴　國難為此訪差致仕縣丞龍光、齎牌前去吉水縣、著落當該官吏即將各戶義兵、照數調集、各備鋒利器械、編成行伍、僉選百長總小甲管領、就仰該縣查支官錢、給與口糧暫且就屯本縣、操演武藝、聽候本院指日東下、隨軍進勦、照得江西一省、人民久被寧府毒害侵肌削骨、破家蕩產、冤困已極、控訴無門、今其惡貫滿盈、天假義兵、為民除暴、尚聞愚昧之徒。阻避寧府威勢。不敢舉動愚民無知須如此明白開論殊不知寧府未叛之前尚為親王人不敢犯今逆謀既著即係反賊人人得而誅之復何所憚。爾等義民。正宜感激忠義。振揚威武。為百姓報讐泄憤。共立不世之勳。以收勤王之績。母得稽遲觀望。自取軍法重究。差去官員。不許假此擾害。妄生事端。體訪得出。罪不輕貸。

