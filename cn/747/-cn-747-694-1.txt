○请外台御史振举旧章奏

伏以天下三司监院官带御史者，从前谓之外台，得以察访所在风俗，按举不法。元和四年，御史中丞李夷简亦曾奏，知监院官多是台中寮属，伏请委以各访察本道使司及州县有违格敕不公等事，罕能遵行。岁月既久，事须振起，伏请自今以後，三司知监院官带御史者，并属台司，凡有纪纲公事，得以指使。

