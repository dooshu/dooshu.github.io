○論寺監牧馬事宜疏 【 塩運管馬官】

馬政塩課皆囯之大事每以闒冗之吏任職雖屢奉詔旨改用清流而卒格不行何也

近年各卿佐員缺。多用謫逐官。及有過累者。府衞下寮。多易視之。故各官自待亦輕。政務因以廢弛。謂宜稍更其制。今後各行太僕苑馬寺官員缺少卿。則于布按二司參議僉事內推補。如職務修舉。則視太僕寺卿佐陞任。其監苑庶官。亦請于北人素日?閑牧馬者任之則官皆得人。而政可舉矣

