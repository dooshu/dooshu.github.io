【咏少年诗】

董生唯（文苑作能。乐府同。）巧笑。子都信美目。百万市一言。千金买相逐。不道参差菜。（《类聚》作采。）谁论（文苑作能。注云。一作论。）窈窕淑。愿言（《类聚》作君。《诗纪》云。一作君。）捧（乐府作奉。文苑同。又注。一作捧。）绣被。来就越人宿。（○玉台新咏六。《类聚》三十三。文苑英华百九四作少年行。《乐府诗集》六十六作少年子。《诗纪》八十二。）

