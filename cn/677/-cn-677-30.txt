咸阳


咸阳宫阙郁嵯峨① ，六国楼台艳绮罗。自是当时天帝醉② ，不关秦地有山河③ 。

【题解】

贾谊《过秦论》以为秦为四塞之国，易守难攻，凭藉山河之险，因利乘便，宰割天下，分裂河山，终至完成统一大业。义山一反传统见解，认为暴秦之得天下，非关山河之险，而是因为天道昏聩，给予暴君以可乘之机，然而毕竟运祚不长，二世而灭。凡有国者，不修仁义而恃山川之险，必为亡秦之续耳。

【注释】

①《史记·秦始皇本纪》：“秦每破诸侯，写仿其宫室，作之咸阳北阪上，南临渭，自雍门以东至泾渭，殿屋复道周阁相属，所得诸侯美人钟鼓以充入之。茂密。嵯峨：高耸。

②张衡《西京赋》：“昔者大帝（天帝）说秦穆公而觐之，响以钧天广乐，帝有醉焉，乃为金策锡用此土（指秦地），而翦诸鹑首。”

③贾谊《过秦论》：“秦地被山带河以为固，四塞之国也。自缪公以来，至于秦王，二十余君，常为诸侯雄，岂世世贤哉？其势居然也。”





