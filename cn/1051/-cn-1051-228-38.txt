洪迈　秋怀六首

庭柯一叶失，风挟凉气归。

湛湛陂水清，芙蕖脱红衣。

非无岑寂士，句法妙玄晖。

独怀履霜戒，德人贵知微。

洪迈

洪迈　秋怀六首

真儒六经学，文字聊解纷。

长孺弃诸侯，汉庭相公孙。

儿口乳未乾，妄作黑白分。

谁能领斯会，事往风中云。

洪迈

洪迈　秋怀六首

导江自岷山，源浅觞可滥。

下集大小川，千丈水府暗。

策策井桐寒，炯炯窗月淡。

后生抱奇志，黄墨勤点勘。

洪迈

洪迈　秋怀六首

市朝富危机，匹夫死冯河。

何如狎鸥子，烟雨同一波。

行藏各有赵，不在相诋诃。

我师陋巷人，千古冠四科。

洪迈

洪迈　秋怀六首

穿堵超玉绳，倒影夜窗寂。

火云一洗空，月露清欲滴。

幽人负疴卧，起坐三叹息。

归同对床第，晤语永佳夕。

洪迈

洪迈　秋怀六首

掩窗耿不寐，道人亦无悰。

故山新稻香，粥曾警枯桐。

梦中信了了，推枕闻西风。

少迟穉金壮，归善与子同。

洪迈

