○移置元元观奏

前使裴枢充宫使日，权奏请元元观改为太清观。又别奏在京宏道观为太清宫，至今未有制置。伏以今年十月九日，陛下亲事郊礼，先谒圣祖庙。宏道观既未修葺，元元观又在北山。若车马出城，礼非便稳。今欲只留北邙山老君庙一所，其元元观清坼入都城，於清化坊内建置太微宫，则车驾行事得礼。

