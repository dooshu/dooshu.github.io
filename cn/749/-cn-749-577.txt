虞俦


俦字寿老，宁国人。隆兴初，入太学。举进士。绍熙元年（1190），国子监丞，直秘阁。绍熙五年（1194），知胡州。庆元二年（1196），知婺州。六年（1200），以太常少卿使金。嘉泰间，累官兵部侍郎，奉祠卒。有尊白堂集。

满庭芳

蜡梅

色染莺黄，枝横鹤瘦，玉奴蝉蜕花间。铅华不御，慵态尽欹鬟。冷淡琐窗烟雾，来清供、莞尔怡颜。狂峰蝶，还须敛衽，何得傍高闲。

西山。招隐处，寒云缭绕，流水回环。念风前绰约，雪后清孱。别是仙韵道标，应羞对、舞袖弓弯。怀真赏，今宵归梦，一饷许跻攀。

临江仙

苏倅席上赋

万壑千岩秋色里，歌眉醉眼争妍。一枝娇柳趁么弦。疑非香案吏，诏到小蓬天。

乐事便成陈迹也，依人小月娟娟。尊前空唱短因缘。引船风又起，吹过浙江边。







