○第二表

臣某言：某月日奏事官回，伏奉敕旨，以臣让官，即宜断表者。微臣材劣，不足动天。再蒙中诏，曲赐奖饰。捧授之际，襟灵若飞。中谢，臣伏以运属昌期，干戈久戢，人怀圣泽，闾里安。臣总戎无分寸之劳，为政乏循良之异。是以内思陈力，难处百揆之崇；外愧妨贤，愿效九官之让。而宸私荐及，宠命莫回。敢烦君父之聪，用申犬马之志。惟当誓心许国，尽瘁在公，廉问黎，训辑师旅。庶立毫发，以副忧勤。臣所守有限，不获奔走阙庭，拜舞丹墀，无任感恩殒越屏营之至。

