○武宗庙合祧迁议

夫礼经垂则，莫重於严配。必参损益之道，则合典礼之文。况有明徵，是资折衷。伏自敬宗、文宗、武宗三朝，嗣位皆以兄弟。考之前代，理有显据。今谨详礼院所奏，并上稽古文，旁摭史氏，协於通变，允谓得宜。臣等商议，请依礼官所议。

郑处诲

处诲字廷美，赠仆射汗子。太和八年进士。累迁工部刑部侍郎，出为浙东观察使检校刑部尚书宣武军节度使。

