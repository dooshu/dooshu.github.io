杨万里　过新开湖五首

奇哉万顷水精盆，一线青罗缘却唇。

只有向南接天去，更和一线也无痕。

杨万里

杨万里　过新开湖五首

渔郎艇子入重湖，老眼殷懃看著渠。

看去看来成怪事，化为独鴈立横芦。

杨万里

杨万里　过新开湖五首

白苇黄芦尚带秋，长风远水几时休。

愁人对著君休问，不是愁人也作愁。

杨万里

杨万里　过新开湖五首

一鸥得得隔湖来，瞥见鱼儿眼顿开。

只为水深难立脚，翩然飞下却飞回。

杨万里

杨万里　过新开湖五首

远远人烟点树梢，船门一望一魂消。

几行野鸭数声鴈，来为湖天破寂寥。

杨万里

