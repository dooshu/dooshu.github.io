王炎　梅花

岁暮杀气惨，草木华叶萎。

寒梅吐新萼，娟娟拥疏枝。

清意尘俗远，幽香风露知。

孤绝惯守独，晚出甘后时。

细推万物理，荣谢相乘除。

桃李向来繁，试问今保如。

王炎

王炎　梅花

园林都未觉春风，蓓蕾枝头茁小红。

要识十分清绝处，暗香疏影月明中。

王炎

王炎　梅花

欲向花边把一杯，喜逢腊尽又春回。

直饶百岁为期限，能见梅花几度开。

王炎

