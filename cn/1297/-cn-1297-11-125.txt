雷公第一百二十五

（雷公者六庚耳，庚为天刑，故不犯。又庚乃百神聚之方）

摄杀六律曰：雷公，将军在午游庚，领十二月将及风伯、雨师，其所在之处，群臣响应而到。若出军布阵立营，则雷之所处，慎不可犯之，主败军杀将也。甲子旬六庚在午，甲戌旬六庚在辰，甲申旬六庚在寅，甲午旬六庚在子，甲辰旬六庚在戌，甲寅旬六庚在申。

