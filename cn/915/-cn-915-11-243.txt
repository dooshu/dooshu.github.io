◎柳虬

虬字仲蟠，河东解人。徙居汝颍间，孝昌中举秀才，为兖州主簿，迁扬州中从事，加镇远将军，弃官。大统中，冯翊王元季海镇洛阳，征为行台郎中，后为独狐信开府从事中郎、秦州司马，历宇文泰丞相府记室，封美阳县男，除秘书丞，迁中书侍郎。废帝即位，迁秘书监，加车骑大将军、仪同三司。恭帝元年卒，赠兖州刺史，谥曰孝。

