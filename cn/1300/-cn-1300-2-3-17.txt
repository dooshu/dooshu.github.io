栽松诗

白乐天《栽松诗》云：“小松未盈尺，心爱手自移。苍然涧底色，云湿烟靠靠。栽植我年晚，长成君性迟。如何过四十，种此数寸枝？得见成阴否？人生七十稀。”予治圃于乡里，乾道己丑岁，正年四十七矣。自伯兄山居手移稚松数十本，其高仅四五寸，植之云壑石上，拥土以为固，不能保其必活也。过二十年，蔚然成林，皆有干霄之势，偶阅白公集，感而书之。

