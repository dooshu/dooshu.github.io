林桷　题太白五松书堂

翰林最爱五松山，长说千年未拟还。

而我抗尘良自愧，来游只得片时閒。

林桷

林桷　题太白五松书堂

千载名山乐有余，功名常愧十年书。

英风凛凛无今古，醉草明光一梦如。

林桷

林桷　题太白五松书堂

荡漾清溪两浆飞，趋行不及到斜晖。

无人跪进雕胡饭，只学卢仝啜茗归。

林桷

林桷　题太白五松书堂

为儒为吏两无功，采石铜官邂逅同。

四见清明今一换，归欤我欲片帆东。

林桷

