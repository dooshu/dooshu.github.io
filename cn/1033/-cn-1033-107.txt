洪咨夔　次仲禹迓叔禹西归韵二首

坡颍风流几许年，依然夜雨落花边。

白头故媪斧忘辧，红颊诸孙衣解牵。

聚雁沙平江百折，养鹅水暖柳三眠。

行厨洗玉更为寿，父老来看许近前。

洪咨夔

洪咨夔　次仲禹迓叔禹西归韵二首

万里春风一札书，锦幢绣旆二难俱。

殷红荔子武侯渡，深碧藕花房相湖。

家庆盛於群玉府，身名荣过执金吾。

人生信是团栾好，我亦归谋种芋区。

洪咨夔

