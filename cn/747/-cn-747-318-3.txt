○君之牧人

古之帝者，非不欲厚其养、泰其身，固揣於变化之原，而要之以极，亦至矣！盖以为上逸则下困，困百众而逸一人，非天意也。极非天意，亦不忍为也。故下逸而上困，帝者甘心焉。况百姓逸，君孰与困？《书》曰：“元后作民父母。”父母劳於养子，则襁褓之疾弭；（阙）则父母之心泰。推是而求之，圣人志於俭薄，不得不尔也。

