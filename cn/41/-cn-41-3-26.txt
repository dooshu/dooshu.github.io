二十六年



【经】


【原文】

26.1　二十有六年春[1]，公伐戎。

26.2　夏，公至自伐戎。

26.3　曹杀其大夫[2]。

26.4　秋，公会宋人、齐人伐徐[3]。

26.5　冬十有二月癸亥，朔，日有食之[4]。


【注释】

[1]二十有六年：鲁庄公二十六年当周惠王九年，前668。

[2]大夫：是何人不详，可能没有告知鲁国。

[3]徐：嬴姓诸侯国，在今安徽泗县西北。

[4]冬十有二月癸亥，朔，日有食之：此当为前668年11月10日之日环食。

【译文】

鲁庄公二十六年春，鲁庄公攻打戎国。

夏，鲁庄公从伐戎的前线回国。

曹国人杀死他们的大夫。

秋，鲁庄公会合宋国人、齐国人一起攻打徐国。

冬十二月初一，发生日食。


【传】


【原文】

26.1　二十六年春，晋士为大司空[1]。


【注释】

[1]大司空：官名，掌管工程，属卿一级。

【译文】

鲁庄公二十六年春，晋国的士做了大司空。



【原文】

26.2　夏，士城绛[1]，以深其宫[2]。


【注释】

[1]绛：晋地名，在今山西翼城，本晋国都城。

[2]深其宫：加高宫墙。深，高。

【译文】

夏，士加固绛都的城墙，同时加高宫墙。


26.3　秋，虢人侵晋。冬，虢人又侵晋。


【译文】

秋，虢国人侵袭晋国。冬，虢国人再次侵袭晋国。





