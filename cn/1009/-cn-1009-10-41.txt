赵必象　挽李自玉

安乐窝中寄幅巾，床头易註墨犹新。

盖棺只著深衣去，疑是尧夫辈行人。

赵必象

赵必象　挽李自玉

宗主文盟护梓桑，春风一手种甘棠。

葬时移近坡翁墓，留取清名伴菊香。

赵必象

赵必象　挽李自玉

百年心事两眉头，生死闾阎系戚休。

浩荡中流无砥柱，乘风涨浪舞鲸鳅。

赵必象

赵必象　挽李自玉

医至犹言疾可为，酸风吹讣落茅茨。

典型诸老凋零尽，一束生刍雨涕垂。

赵必象

