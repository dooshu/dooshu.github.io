谢枋得　代上杜按察三首

东南官吏欠清风，五十年来世道穷。

须信太平在今日，人间又有杜祁公。

谢枋得

谢枋得　代上杜按察三首

庆历诸公开太平，选贤按察救生灵。

当时只有一杜杞，岂若先生真福星。

谢枋得

谢枋得　代上杜按察三首

万物宁无吐气时，平生爱诵杜陵诗。

如今天下知元结，六百年间再见之。

谢枋得

