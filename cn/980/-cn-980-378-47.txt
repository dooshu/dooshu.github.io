释印肃　金刚随机无尽颂　无为福胜分第十一

四句难谈说，修多罗指月。

□若复见时，珍重了真歇。

释印肃

释印肃　金刚随机无尽颂　无为福胜分第十一

持经不自夸，白玉本无瑕。

若还更道会，碓觜却生花。

释印肃

释印肃　金刚随机无尽颂　无为福胜分第十一

施心超刹宝，晴空日杲杲。

幽独迥无私，至今漫百草。

释印肃

释印肃　金刚随机无尽颂　无为福胜分第十一

得祖胜河沙，这裹又勾加。

亦无所得故，菩提萨埵耶。

释印肃

释印肃　金刚随机无尽颂　无为福胜分第十一

万物阵刍狗，灵鉴无能守。

我尚不可得，非我何可有。

释印肃

释印肃　金刚随机无尽颂　无为福胜分第十一

诸缘眼病花，长安几万家。

露地白牛稳，休夸鹿牛车。

释印肃

释印肃　金刚随机无尽颂　无为福胜分第十一

因游樵子径，底事因缘定。

不唱葛藤歌，打个直截令。

释印肃

释印肃　金刚随机无尽颂　无为福胜分第十一

误入葛洪家，说尽天涯话。

尔我无自性，常光遍天下。

释印肃

