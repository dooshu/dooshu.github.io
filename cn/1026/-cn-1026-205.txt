董嗣杲　江州重午二首

晴光绕砌看葵倾，独恨无文吊屈平。

梅溽润衣身体倦，竹风入牖梦魂清。

良辰美景须臾事，往古来今节序情。

不信沧江传竞渡，彩旗画鼓闹西城。

董嗣杲

董嗣杲　江州重午二首

蒲节殊乡借楚夸，绕城社鼓不停挝。

争歌神曲羞溪藻，遥送瘟船滚浪花。

世上莫非儿戏事，江头无奈客思家。

西湖今夜笙歌月，凉拥红莲灿落霞。

董嗣杲

