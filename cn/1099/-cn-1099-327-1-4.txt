○答宣大巡撫言虜求佛經 【 虜求佛經】

三娘子之好佛也番僧說之以夷虜為六道下等雖弩力凈修尚湏数劫始得成度三娘子大怕恐僧因說以若待中華貴人依之即同華人矣故內附之念益堅虜王求經求僧。此悔惡止?帚善之一機也。南北數百萬生靈之命。皆係于此。天祐中華。故使虎狼梟獍。皆知凈修善業。皈依三寶我　聖祖謂佛氏之教。陰翊全度。不虛哉。禮曹准公咨、即可題請、不必另疏、但今在京番僧。皆溷濁淫穢之流。不通釋典。遣去恐為虜人所輕耳。所求佛經。須有我　聖祖御製序文者乃可與之公可特作一書諭虜王。嘉其善念。曲為開導。示之以三塗六道之善。誘之以人天福果之說。及念珠坐具之類。亦可稍稍裁與。俾益其向化之心。則亦調伏凶人一大機括也。聖人之道。苟可以利濟生民。隨俗因其教可也。何必先王之禮樂法度而後為哉。

