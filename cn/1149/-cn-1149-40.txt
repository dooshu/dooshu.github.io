卷四十

钦定四库全书

续後汉书卷四十　　　　　元　郝经　撰

列传第三十七

魏臣

和洽　常林　杜袭　赵俨　裴潜

谨案此卷传文全阙止存议赞

议曰羔羊之美节俭正直以其自公退食一而无私也非祗与其俭也俭为共德晏婴绳屦脱粟贤大夫也而难为下公孙弘以三公覆布被汲黯以为诈魏朝公卿至自汚辱其衣藏其舆服入朝而自挈壶餐岂礼也哉凡不近人情鲜不为大奸慝岂喎口败面之习而然哉洽为正卿清贫守约至卖田宅以自给以真俭自处讥切一时之伪俭无诸已而後非诸人君子哉常林不受三公以大夫告老知止之士也杜袭柔而能直识度清粹赵俨之刚毅裴潜之贞干皆其次也

赞曰俭不中礼安愈於奢毁则偪下难揜伪邪阳士蹈道伯槐知止文行介洁着美信史杜赵诸贤靖恭清劭推位饬身足励风教







