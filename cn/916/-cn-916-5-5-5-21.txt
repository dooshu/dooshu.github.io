【华林都亭曲水联句产柏梁体诗】

九宫盛事予旒纩。（帝）三辅务根诚难亮。（扬州刺史江夏王义恭）策拙□乡惭恩望。（南徐州刺史竟陵王诞）折冲（《类聚》、广《文选》误作衡。）莫效兴（广《文选》误作与。）民谤。（领军将军元景）侍禁卫储恩逾量。（太子右率畅）臣谬叨宠九流旷。（吏部尚书庄）喉唇废职方思让。（侍中偃）明笔直绳天威谅。（御史中丞颜师伯○《类聚》五十六。广《文选》十五。《诗纪》五十四。）

