艮下震上


小过：亨利贞，可小事，不可大事；飞鸟遗之音，不宜上宜下，大吉。

这卦辞是言君弱臣强之世，一惟以退处为事。小谓阴，亨是小心谨慎行得去的意思，利贞是能安守柔顺之下；“可小事，不可大事”是言小过之时当如此。“飞鸟遗音”是轻举留音，无甚大过的象；“不宜上宜下”又就小事言也。此卦名小过者，为卦四阴二阳，阴多于阳，小者过也。文王系辞说，阴柔于人无所逆，于事无所拂，随其所就，亦可以亨。然必不恃其可亨，而安守分义之正，乃为利耳。盖利贞何如？如寻常之事，乃吾分当为，与吾力能为者，慷慨为之则可，若关国家非常之事，自是阳刚之任，非我力量才干所堪为者，则不可强为。然卦体有飞鸟遗音，其过如是其小之象。故虽小事，亦宜收敛谦退，不居己于亢，而居已于卑，如鸟音之下而不上，则所处得宜，事无不当，乃大吉也。这等，可小事而又居下，斯得时宜而贞矣！





《彖》曰：小过，小者过而亨也。

这一节是以卦体释卦名辞之义。孔子说，卦名小过而“亨”者，卦体阴多于阳，是分处其小而势过于大。小者过也，能慎重周密，因其过而善用之，亦可以有为而亨。故当此之时，不容不小过，不小过则不能顺时，岂得亨？





过以利贞，与时行也。柔得中，是以小事吉也。

这一节是言得时守正，方为处小过之要道。时是理之当可处，柔得中以二、五言。孔子说，小过能亨，而又必用利贞者，以阴本有不可过之分，遂量力安分，而过以守贞，是过不违时，时所当然，与之而偕行也。时行何如？二、五以柔居中，柔本不足以任事而得中，则能知时不过以处小事，所谓与时偕行，可以吉也。





刚失位而不中，是以不可大事也。

这一节是戒为臣者不可恃刚妄为以图大的意思。失位不中指三、四。孔子说，凡天下的大事，必刚健中正之君子方可为之。今三、四刚失位而不中，失位则无任事之德，不中则昧时措之宜。这等，使之任那大事，非所谓与时偕行者也，故不可大事，有飞鸟之象焉。





“飞鸟遗之音，不宜上宜下，大吉”，上逆而下顺也。

这一节是以卦体释能下之义。上逆谓四、五失位，下顺谓二、三得正。孔子说，卦体内实外虚，如鸟张两翼有飞鸣之象焉。然卦辞又言“飞鸟遗音，必宜下大吉”者，当小过之时，若挟一上人之心而处于骄亢，则于理为逆；持一下人之心而安于卑逊，则于理为顺；顺则与时偕行，自能贞而得亨也。





《象》曰：山上有雷，小过；君子以行过乎恭，丧过乎哀，用过乎俭。

这《大象》是言救其过以补其不及而趋于平的意思。行过乎恭是行己一惟敬畏，丧过乎哀是执丧一惟忧戚，用过乎俭是制用一惟省约。孔子说，山上有雷，地远声微，小过之象。君子以小过之时，岂能为惊世之事？但就一身之中，如行己，如居丧，如制用，无关于天下国家者，皆小也，皆不妨于过也。故行宁过乎恭而不过乎傲，则非足恭；丧宁过乎哀而不过乎易，则非灭性；用宁过乎俭而不过乎奢，则非越礼。总是那收敛之意多，张大之事少，是过之得正，而与时偕行者也。





初六，飞鸟以凶。

这一爻是言初之举动躁妄不能处小过而贞，故有凶之象。初上犹翼，故言飞鸟；以是因，谓因飞而致凶也。周公系初爻辞说，初六以阴躁之性，上应九四强援；又居过盈之时，一种骄傲之能上而不下，有如飞鸟之象，则逆而不顺，招损取败之道，凶可知矣。





《象》曰：“飞鸟以凶”，不可如何也。

这《小象》是申言小人依附权门，莫可药救的意思。孔子说，凡人凶害，未有不可解免者。今初居下而欲上飞，自必致凶，乃自作之孽，不可活也，亦无如之何矣。





六二，过其祖，遇其妣；不及其君，遇其臣，无咎。

这一爻是言纯臣处小过之时，而能安分不骄的意思。三、四阳爻皆居二之上，有祖与君之象；五阴爻有妣之象，初在下有臣之象，相过之谓过，凌逼之谓及，适相当之谓遇，无咎是无抗上之咎。周公系六二爻辞说，六二柔顺中正，为纯德之臣。其进而事君也，以阴遇阴而不抗乎阳，犹过祖遇妣之象。如此则不凌迫其君，而适得为臣之分，是不及其君而遇其臣矣。这等，则当过而不过，无咎之道也。





《象》曰：“不及其君”，臣不可过也。

这《小象》是申人臣不逼上的意思。孔子说，六二之不凌迫其君者，以臣之分不可毫发过乎君也。过小则专恣而不敬，过大则僭逼而不忠，乌乎可？惟不可过，故不及；不及，固二之忠，即臣之纪也。





九三，弗过防之，从或戕之，凶。

这一爻是戒三不当比众阴，须防小人能致祸的意思。弗过是阳不能过乎阴，防之是当备惧防乎阴的意思，从是从乎其阴也，戕是害。周公系九三爻辞说，凡事不可太过，惟防小人不可不过。九三当小过之时，阳不能过阴，故言弗过。然以刚正之德乃群阴之所欲害者。故当防之。若不妨备而反从之，则小人得以乘间而中伤矣。这等，大则危身，小则削权，悔无及矣，凶。





《象》曰：“从或戕之”，凶如何也。

这《小象》是申九三不能正己而狎比小人，断招凶害的意思，如何是言其凶之甚。孔子说，小人方侧目君子，而不能据逞者，正惧君子有备耳。今防之不至，而反从之，能免其肆害乎？故其凶之甚也如此。





九四，无咎，弗过遇之；往厉必戒，勿用，永贞。

这一爻是戒大臣用柔不可变、不可执的意思。遇之是上遇五之阴也，往是往从乎阴，永贞是贞实之心长相从也。周公系九四爻辞说，九四以刚居柔，若有咎矣。然当小过之时，宁安于下而顺，毋过于刚而逆，正即所谓小过也，故无咎。若其阳弗过乎阴亦如其三，但四弗过乎阴而反遇乎阴，不当往从之。若往从乎彼，与之相随，则必危厉所当深戒也。又须随时制宜，不可相从而与之长永贞固，故戒占者以此。





《象》曰：“弗过遇之”，位不当也；“往厉必戒”，终不可长也。

这《小象》是申言九四若不善用其刚必不能永终的意思。位不当谓刚居柔位，不长是终不能相随而长久的意思。孔子说，四之“弗过遇之”者，以刚居柔而不当位，所以弗过于刚而适合其宜也。“往厉必戒”者，盖往则过刚，轻举妄动，岂能长随于五而不败乎？故戒之也。





六五，密云不雨，自我西郊，公弋取彼在穴。

这一爻是言六五志高无辅的象。弋是以丝系矢而射也，取彼是取彼鸟也，穴是鸟之巢；云自西而东是不能成雨之象，鸟在穴是弋不能取之象。周公系六五爻辞说，五以柔弱之才，处太高之位，又当阴过之时，不能沛泽于下，犹密云起自我西郊，而不能致雨的象。此时或得阳刚之助，犹可有为，乃弋取者；又六二之阴柔以无能之臣辅不振之君，安能济乎？犹鸟之在穴，非弋之所能取也，故有此象。





《象》曰：“密云不雨”，已上也。

这《小象》是申六五负势自骄，不求贤以为辅的意思。孔子说，本卦上逆下顺，则“宜下不宜上”。今六五已高在上矣，所以“密云不雨”之故，皆由居尊而挟势过高不肯下贤，仅得六二阿谀之臣，焉能有济哉！





上六，弗遇过之；飞鸟离之，凶，是谓灾眚。

这一爻是言亢非小过之宜，难免举动之凶的意思。弗遇谓上六隔五而不能遇乎阳，过之谓上六居高而反过乎阳；离之是高飞远举，不能闻其音声的意思。凡卦阴多于阳者，圣人皆戒以有灾眚，灾是天灾，眚是人眚。周公系上六爻辞说，六以阴居动体之上，处小过之极，则其施为动作弗合乎宜。盖过之高而亢者也，与飞鸟之宜下者不同矣，不犹“弗遇过之，飞鸟离之”者乎？阴过如此，非阴之福也，必至天人交忌，灾眚荐臻，凶孰甚焉！故戒占者乃尔。





《象》曰：“弗遇过之”，已亢也。

这《小象》是申上六过亢不肯下贤的意思。亢是更在上的意思。孔子说，上之“弗遇过之”者，是乃犯上逆之戒也。盖由其心之太亢而不能下，所以致天人之忌耳。





