司马光　和秉国芙蓉五章

清晓霜华漫自浓，独凭爱日养残红。

劝君秉烛须勤赏，阊阖难禁一夜风。

司马光

司马光　和秉国芙蓉五章

北方稀见诚奇物，笔界轻丝指捻红。

楚蜀可怜人不赏，墙根屋角数无穷。

司马光

司马光　和秉国芙蓉五章

平昔低头避桃李，英华今发岁云秋。

盛时已过浑中我，醉舞狂歌插满头。

司马光

司马光　和秉国芙蓉五章

后时独立诚难事，犹赖阶庭有菊丛。

绰约霜前弄姿态，非如群木万株红。

司马光

司马光　和秉国芙蓉五章

但见涉江求水际，岂知缘木采霜中。

微红未肯全衰歇，正似酡颜鹤发翁。

司马光

