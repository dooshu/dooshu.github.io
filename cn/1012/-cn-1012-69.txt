周必大　次韵芮国器正字馆中木樨三首

多生定自为黄卷，一念无如鱼蠹何。

今度前身散金粟，芸香从此不须多。

周必大

周必大　次韵芮国器正字馆中木樨三首

晓翻汗简因遮眼，午对枯枰辄烂柯。

天遣幽香一唤起，醒然屯作出瓶鹅。

周必大

周必大　次韵芮国器正字馆中木樨三首

怪底花已两回，先生儤直未衔杯。

若犹不领渠侬意，犹向阶前一再开。

周必大

