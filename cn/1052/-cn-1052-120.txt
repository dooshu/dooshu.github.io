佚名　熙宁祭风师五首

飘飘而来，淅沥而下。

爰张其入，爰整其驾。

有豆有登，有兆有坛。

弭旌柅輈，降止且安。

佚名

佚名　熙宁祭风师五首

兴帨于下，有盘有協。

馈酌于下，有登有尖。

服容柔止，进退优止。

即事寅恭，神其休止。

佚名

佚名　熙宁祭风师五首

育我嘉止，神惠是仰。

载致斯币，庶几用享。

鼓之舞之，式翳尔神。

锡福无疆，佑此下民。

佚名

佚名　熙宁祭风师五首

粟粟坛坫，载是豆觞。

醇烈氤氲，普荐芬芳。

酌之维宜，献之维时。

民有报侑，灵用安之。

佚名

佚名　熙宁祭风师五首

奠献纷纷，灵心欣欣。

超然而返，众御如云。

其施伊何，多黍多稌。

其祥伊何，不愆厥作。

佚名

