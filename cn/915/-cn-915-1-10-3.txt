◇汤诰

惟三月，王自至于东郊，告诸侯群后：「毋不有功于民，勤力乃事。予乃大罚殛女，毋予怨。曰古禹，皋陶，久劳于外，其有功於民，民乃有安。东为江，北为济，西为河，南为淮，四渎已修，万民乃有居。后稷降播，农殖百谷。三公咸有功于民，故后有立。昔蚩尤与其大夫作乱百姓，帝乃弗予，有状。先王言不可不勉。曰：「不道毋之在国，女毋我怨。」（《史记。殷本纪》）

