○岳州刺史谢上表

臣说言：伏奉四月十有二日制书，除臣岳州刺史。某月二十七日递书到相州，承恩惶怖，狼狈上道，以月一日至岳州上讫。臣以昔侍金华，过蒙荣宠，负乘招寇，日待谴黜，圣慈迟回，仍委符守。刻肌刻骨，诚札幌报恩私；无术无才，将何克宣风化？夙夜惭惕，胡宁启处。伏以贬官到任，理在速闻，不敢循常，稽缓附使。无任荷恩兢惧之至，谨遣递表陈谢以闻。

