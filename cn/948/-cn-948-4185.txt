陆游　夜投山家

蓦沟上阪到山家，牧竖应门两髻丫。

葑火正红煨竽熟，岂知新贵筑堤沙？

陆游

陆游　夜投山家

夜行山步鼓冬冬，小市优场炬火红。

唤起少年巴蜀梦，宕渠山寺看蚕丛。

陆游

陆游　夜投山家

生草茨庐荆作扉，数家烟火自相依。

大儿饲犊舍边去，小儿捕鱼溪口归。

陆游

陆游　夜投山家

房栊深深绩火明，垣屋萧萧砻谷声。

作官觅饱最缪算，羡尔为农过一生。

陆游

