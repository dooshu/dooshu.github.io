张九成　咏梅

策马寻梅过小桥，江边驿路正迢迢。

灵均清劲余骚雅，夷甫风姿堕寥寥。

半吐暗惊云插月，横枝忽见雪封条。

徘徊未忍轻归去，楼上何人调玉箫。

张九成

张九成　咏梅

已知节物向在荣，篱下溪边照眼明。

夜雪压枝生冷艳，晓寒入骨耿飞英。

长条直上姿尤媚，斜朵横来思更清。

疑是玉皇传诏急，群妃委佩赴仙京。

张九成

