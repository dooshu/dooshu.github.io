阮正中阴德：

丙子海盐训导口口阮正中，恬洁白励，署桐乡县事。三月积千金，为吴给事麟征所重，得补寿昌。浃岁殆四千金，意觊温州同知，时巡台金坛邓{金弘}，出寿昌邻宦某之门，以八百金寿邻宦某。邓{金弘}许之，寻卒，未及荐。正中尝候邻宦某，某为其索负，苦无措。正中曰：「某非求偿者，虑丈人介意，特相慰藉。事之不谐，命也，愿勿再及。」某宦原乙榜，穷老止一孙，命出叩谢。俄巡台来，又某门生，泣告其事。巡台曰，此足征寿昌贤。特疏荐，微拜口科给事中。正中辞巡台，巡台曰：「公隐德，非人所及。」始知某宦之力也，又饷以三百金，不受。



