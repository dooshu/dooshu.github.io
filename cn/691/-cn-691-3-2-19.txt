◎鬼畏孝子

吴中屠者刘四，有胆，中年积资数千金，遂纳监，列衣冠。虽放下屠刀，未能成佛，日与诸恶少饮博恶噱，无所不为，士林羞与伍也。然事母甚孝。一日，其徒语及郊外某舍有厉鬼，人莫敢居，遂与刘四约，如敢止宿，当酿酒食以啖。刘四欣然独往，众恐刘为鬼困，率伏户外以护，雾色苍茫，月光黯淡，乌啼鬼叫。方共惴惴战栗，草木皆兵，忽听有人高唱《莲花落》，前往推户，一鬼忽从人衣袂下突前，止之曰："刘孝子在内，我辈只可露宿；杯酒尚未温，子速归休。"唧唧数声而去。众更骇，牵衣奔返，群鬼相逐，尘沙染衣，有堕道旁溷者，满头遍插木樨花而去。

