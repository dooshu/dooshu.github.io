苏轼　和陶移居二首

昔我初来时，水东有幽宅。

晨与鸦鹊朝，暮与牛羊夕。

谁令迁近市，日有造请役。

歌呼杂闾巷，鼓角鸣枕席。

出门无所诣，乐事非宿昔。

病瘦独弥年，束薪与谁析。

苏轼

苏轼　和陶移居二首

洄潭转磈岸，我作江郊诗。

今为一廛氓，此邦乃得之。

葺为无邪斋，思我无所思。

古观废已久，白鹤归何时。

我岂丁令威，千岁复还兹。

江山朝福地，古人不我欺。

苏轼

