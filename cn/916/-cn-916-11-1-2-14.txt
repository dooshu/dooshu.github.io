【闲居对雨诗】

四溟（《初学记》作冥。文苑同。）飞旦（《初学记》作早。文苑同。又注。一作旦。）雨。三径绝来游。（本集作由。）震位雷声发。离宫电影浮。山云遥似带。庭叶（《初学记》字缺。文苑作芥。注云。一作叶。）近成舟。茅檐下乱滴。石窦引环（《初学记》作ぺ。文苑同。）流。寄言一高士。如何麦不收。（○本集。《类聚》二。《初学记》二。文苑英华百五十三。《诗纪》九十九。）

