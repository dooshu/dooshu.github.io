春江引送濮阳无着游湖南兼怀龚扶万使君

昨夜敬亭梅初放游子帆开宛溪上楚天南去二千里此日春江正春涨鹦鹉洲边碧草平洞庭湖里白苹生少壮几时成老大上书何不取公卿仲宣曾作荆南客漂转干戈不得歇战久西山积骨高诗成鬼哭霜天月到今铃阁罢从军征西宾客坐论文浮湘兰芷真堪佩吊屈骚歌谁共闻纷纷才子卧菰芦啸傲长怀楚大夫倦游我亦渔樵者搔首长吟天一隅

