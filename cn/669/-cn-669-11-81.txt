142　周之替自原伯魯不説學　秦之亡自子楚不習誦


周之替也，自原伯魯之不説學；昭十八年。秦之亡也，自子楚之不習誦。

【元圻案】吕成公大事記：「周赧王五十八年十二月，秦質子異人逃歸。」解題曰：「按戰國策，異人至，不韋使楚服而見。王后説其狀，高其智，曰：『吾楚人也。』而自子之，乃變其名曰楚。王使子誦，子曰：『少棄捐在外，嘗無師傅所教學，不習於誦。』王罷之。秦之焚書，蓋兆于此。」〇隋高祖素不説學，亦二世而亡。





