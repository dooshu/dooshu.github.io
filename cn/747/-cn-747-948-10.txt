○螳螂拒辙赋（以“怒臂当车，生不知量”为韵）

蠢彼微虫，勇而不惧，当往来之辙迹，阻东西之驰骛，闻监监而虎蹲，伫辚辚而狼顾。见危致命，方确尔而靡迁；唯敌是求，乃毅然而增怒。且肖形卓荦，植性强梁，岂奔冲之足畏，非会达而不当。逸性乔桀，雄姿激昂，抛轻躯致之死地，壮前趾若有巨防。观卧辙之时，似当黄霸；想埋轮之处，何惮张纲？其或输粟千箱，迓姬百两，方击毂之自远，己张拳而相向。死且如归，路何能让？苟不折节，於焉用壮！旱其目曾不见机，挥以肱岂为知量？其理何如？其生忽诸，祸甚触株之兔，危同戏鼎之鱼。行无逗挠，立必。在圣人之经，诚宜避地；非长者之辙，讵肯回车？且麟伤岂仁，龙醢非智，思控抟而莫及，谕压溺而何啻？不若履薄兢兢，临深惴惴，任肖翘之可，曷︹御之不避？微茫肤血，岂足殷其左轮；展转路尘，宁止断其右臂！居当假息，动必阽危，舍鸣蝉而莫捕，蔑黄雀而不知。傥所据非据，亦何斯违斯。谓豺狼之不若，念虺蜴而何为？且含气之类，求生之厚，岂必贤哉？曷云能不？独不降志，自贻伊咎，诚蔺轹之所加，谅齑粉而何有。奚必矜夫，冒彼彭彭，愿陈力之方盛，意当途之足惊。曲循天理，深居物情，徒纠纷而莫纪，固密勿而难明。傥不载驰载驱，广人之用；当念无︼无︷，遂尔之生。

陈修

