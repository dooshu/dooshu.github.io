◇让尚书仆射表

自出守股肱，入尸衡尺，可以仰首伸眉，论列是非者矣。而寸衿所滞，近蔽耳目，深浅清浊，岂有能预？加以矫心饰貌，酷非所闲，不喜俗人，与之共事（已上见《梁书》。）虽复吐言如伤，屈体无骨，动容窃斧，犹成多憾。曾闱如阙，坐客恒满。情态参差，世途盈虚，薏莒兴谤，舍尘见猜，疑似虽分。圣贤致惑，人之包藏。山川非险，况在於臣，焉可证综。（《梁书·张缵传》，《艺文类聚》四十八。）

