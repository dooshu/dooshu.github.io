赵蕃　二十夜起对月怀斯无成父

雨落余雷风罢狂，二更江月照苍凉。

蓬窗白发醒无寐，感此虫鸣草岸旁。

赵蕃

赵蕃　二十夜起对月怀斯无成父

虫鸣切切故关听，重感跳丸去不停。

不足有余空岁计，书来吾友愧丁宁。

赵蕃

赵蕃　二十夜起对月怀斯无成父

昨期执热扇慵挥，今夕凉生寝益衣。

想见山房听风竹，怅余何日定成归。

赵蕃

