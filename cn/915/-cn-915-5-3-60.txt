◇郊诏（景初元年十月）

盖帝王受命，莫不恭承天地以彰神明，尊祀世统以昭功德，故先代之典既著，则郊祖宗之制备也。昔汉氏之初，承秦灭学之后，采摭残缺，以备郊祀，自甘泉后土，雍宫五，神兆位，多不见经，是以制度无常，一彼一此，四百余年，废无祀。古代之所更立者，遂有阙焉。曹氏世系，出自有虞氏，今祀圜丘，以始祖帝舜配，号圜丘曰皇皇帝天；方丘所祭曰皇皇后地，以舜妃伊氏配；天郊所祭曰皇天之神，以太祖武皇帝配；地郊所祭曰皇地之，以武宣皇后配；宗祀皇考高祖文皇帝于明堂，以配上帝。（《魏志·明帝纪》注引《魏书》。又见《晋书·礼志上》，《宋书·礼志三》，《通典》四十二）

