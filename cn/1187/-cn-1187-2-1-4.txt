其四

面孔犹人自肺肠，也曾金殿献文章。
家门肯谓恩私浅，忠孝谁传作述芳。
未论奚珣终伏锧，却怜王衍亦排墙。
如何率土惭回部，霜剑棱棱五十行⑴。
⑴ 闻变之始，粤中传有属回五十人，白衣冠，仗剑拒闯，悉为所杀。其事具详塘报，余遂据以成诗。今诸刻不纪此事，岂好事者为之，以甚降贼之罪耶？抑秉笔者没之，以杀亡国之耻耶？余不更初作，存疑云尔。

