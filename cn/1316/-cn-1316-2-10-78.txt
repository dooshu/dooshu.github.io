班侯判磊债

玉山县王九德，

「状告为吞骗赀本事：五年，刁恶丘章，借银五两，约限对月付还。临期节取，触凶反殴。切恶昔日借银，释迦口脗。今时负债，盗跖心肠。可怜血本纤毫，岂忍奸豪白骗。乞恩追给，永感二天。上告。」

丘章诉曰：

「状诉为磊债叠骗事：三年，凭中黄益约，借王九德本银六两。每月违禁取利，竹节生枝，未几换约，滚作十两。欺身无还，势夺血产，心犹不满，复行执约告台。乞审中见芟诬枉骗。上诉。」

班候审云：

「贫人借债而负债，此贫不守分也。富户放债而磊债，是为富不仁矣。但债凭代保，或骗、或磊，保人胸中自有泾渭者。合为公剖，以塞讼端。」

