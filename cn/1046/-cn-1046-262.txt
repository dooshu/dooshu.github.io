王炎　陪留宰游灌溪回饮县圃六绝

泥融紫燕欲营垒，日暖黄蜂争取花。

试向静中观物化，蒲团相对坐僧家。

王炎

王炎　陪留宰游灌溪回饮县圃六绝

花暖不胜胡蝶狂，松间支径午阴凉。

沤麻别自有春色，鼻观同参佛土香。

王炎

王炎　陪留宰游灌溪回饮县圃六绝

樽中欢伯解人意，乞我桃皮杏眼红。

一笑劳生那易得，回鞭落日马嘶风。

王炎

王炎　陪留宰游灌溪回饮县圃六绝

入眼山花尽笑迎，双凫飞处雨初晴。

二年踏遍桃溪路，携酒寻春只此行。

王炎

王炎　陪留宰游灌溪回饮县圃六绝

高烧蜡炬照深红，恐负一年花人风。

恶客敢辞今日醉，明年别去定匆匆。

王炎

王炎　陪留宰游灌溪回饮县圃六绝

东风桃花可招客，吏事尘埃能困人。

蘸甲一杯留我醉，知公胸次有阳春。

王炎

