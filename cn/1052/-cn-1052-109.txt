佚名　祀先蚕六首

功被环宇，处蟲之灵。

有神司之，以生以成。

典礼有初，祀事讲明。

孔盖翠旌，降集于庭。

佚名

佚名　祀先蚕六首

灵修戾止，诏以毛血。

既兴而帨，尊爵蠲洁。

金石谐宛，登降有节。

宜顾宜乡，情文不越。

佚名

佚名　祀先蚕六首

化日初长，时当暮春。

簪事方兴，惟后惟巡。

丝旷御冬，残生济人。

敢忘报本，篚币是陈。

佚名

佚名　祀先蚕六首

盛服承祀，出自公桑。

亿不羽皮，利及万方。

百味旨酒，有飶其香。

神其歆止，洋洋在傍。

佚名

佚名　祀先蚕六首

日吉辰良，礼备乐作。

精诚内孚，俎豆交错。

升歌清越，侑此三爵。

黎民不寒，幽吉同乐。

佚名

佚名　祀先蚕六首

神之来矣，灵风肃然。

云胡不留，旭旐有翩。

乃举旧典，几以告虔。

降福我邦，于万斯年。

佚名

