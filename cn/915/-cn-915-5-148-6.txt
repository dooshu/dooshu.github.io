◇元父赋

吾尝游元（一作「亢」。）父，登其城，使人愁思；作赋以讠玄之，言不足乐也。

元父者，九州之穷地，先代之幽虚者也。故其城郭卑小局促，危隘不遐；其土田则污除渐淤，泥涅污。方池边属兮容水滂沱，秽菜惟产兮不食实多，地下沈阴兮受气匪和，太阳不周兮殖物靡嘉。故其人民顽嚣杌，下愚难化。其区域壅绝断塞，分迫旋渊，终始同贯，本末相牵，畴昔讫今，旷世历年。钜野潴其后，穷齐尽其前，川浍不畅，垢浊实臻，不肖群聚，屋空无贤。故其民放散肴乱，薮窜泽居，比迹麋鹿，齐志豪枢。（一作ァ）。是以其原壤不辟，树艺希疏，苋苇弥皋，蚊虻惨肤也。于其远险，则右金乡而左高平，崇陵崔巍，深溪峥嵘；美类不处，熊虎是生，故人民被害嚼啮，禽性兽情。尔之近阻，则鸣鸠阴其前，曲城发其后。鸱枭群翔之可悼，岂有志于须臾？（上九字一作「狐狸万口」。）故其人民狼风豺气，电无厚。南望春申，东瞻孟尝，豪界薛邑，境边山阳；逆旅行舍，奸盗所藏。北临平陆，齐之西封；捷径燕赵，逃齿（「齿」一作「遁」。）逍遥；故其人民侧匿颇僻，隐蔽不公，怀私抱诈，爽匿（一作「慝」。）是从，礼义不设，淳化匪同。先哲遗言，有昭有袭。（一作「聋」。）如何君子，栖迟斯邦！



卷四十五·魏四十五

◎阮籍（二）

