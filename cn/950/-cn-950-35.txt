杨万里　跋徐恭仲省干近诗三首

仰枕糟丘俯墨池，左提大剑右毛锥。

朝兰夕菊都餐却，更斫生柴烂煮诗。

杨万里

杨万里　跋徐恭仲省干近诗三首

君家诗伯老师川，解道芦花落钓船。

莫笑东湖秋水冷，近来新吐一枝莲。

杨万里

杨万里　跋徐恭仲省干近诗三首

傅泒傅宗我替羞，作家各自一风流。

黄陈篱下休安脚，陶谢行前更出头。

杨万里

