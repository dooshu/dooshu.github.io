42　周廟有欹器


家語三恕篇：「荀子宥坐篇謂：『孔子觀於魯桓公之廟，有欹器焉。』」韓詩外傳三、説苑敬慎篇皆云「觀於周廟，有欹器焉」。晉杜預傳云：「周廟欹器，至漢東京，猶在御座。」當以周廟爲是。

【閻按】南史祖沖之傳亦云：「造欹器，獻竟陵王子良，與周廟不異。」

【集證】按北齊魏收傳亦云：「周廟之人，三緘其口。漏巵在前，欹器留後。俾諸來裔，傳之坐右。」





