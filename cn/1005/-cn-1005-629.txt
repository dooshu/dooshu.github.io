张閏　玉照堂观梅二十首

从来嫌用和羹字，才到诗中俗杀人。

一片彩云溪上暖，不随芳草夕阳新。

张閏

张閏　玉照堂观梅二十首

一笑林间说向春，宿缘三世岂无因。

半生忧患摧残损，却与梅花作主人。

张閏

张閏　玉照堂观梅二十首

映竹依松望最宜，如无似有乍开时。

思量切比幽人语，不著工夫格自奇。

张閏

张閏　玉照堂观梅二十首

生怕高花易过春，隔年先早著精神。

冰绡旋买连三幅，乘与溪山并写真。

张閏

张閏　玉照堂观梅二十首

纵横遥衬碧云端，林下铺毡坐卧看。

不但归家因桂好，为梅亦合早休官。

张閏

张閏　玉照堂观梅二十首

群芳非是乏新寄，或在繁时或嫩时。

唯有南枝香共色，从初到底绝瑕疵。

张閏

张閏　玉照堂观梅二十首

六日新春一再来，直须登树赏花开。

攀翻径上枝梢外，不负东风是此杯。

张閏

张閏　玉照堂观梅二十首

醉上轻舟泛渌漪，细穿桥柱独行迟。

风前抚掌催花发，惊起群飞五色儿。

张閏

张閏　玉照堂观梅二十首

山际楼台水际村，见梅常是动吟魂。

全身此日清芬里，篱落痚斜水喜论。

张閏

张閏　玉照堂观梅二十首

别开庭院近莲塘，油榭栏干小扇窗。

更取梅花瓶内插，放教清梦月机警江。

张閏

张閏　玉照堂观梅二十首

萧然日月岸纶巾，春满幽园肯倦行。

一事尚须烦造物，看松微雨看梅晴。

张閏

张閏　玉照堂观梅二十首

正煖休嫌夜雨来，恐花乘煖一齐开。

不然何事东风意，容易吹香与碧苔。

张閏

张閏　玉照堂观梅二十首

鹎鵪呼人晓梦回，霁光催赏百株梅。

轻车不管沾泥滑，童子从来自惯推。

张閏

张閏　玉照堂观梅二十首

苍帝妃嫔总素装，胜游常是遍江乡。

玉楼谪堕迟归去，冷淡工夫笑我忙。

张閏

张閏　玉照堂观梅二十首

九节筇枝休化龙，佳时朝暮且相从。

枯条岂但敲令尽，鸟雀冲花定不忪。

张閏

张閏　玉照堂观梅二十首

今夕悬知月未圆，照梅已自不胜妍。

冰姿玉色谁堪比，除是姮娥敢并肩。

张閏

张閏　玉照堂观梅二十首

喜客能挥白玉琴，此花端解古时音。

只防老鹤来偷听，引起翻云万里心。

张閏

张閏　玉照堂观梅二十首

杯行才到莫留残，要向梅边露肺肝。

今日正晴还有雪，谓予不信试遥看。

张閏

张閏　玉照堂观梅二十首

风调花常逐岁新，苦惭诗思只陈陈。

吟成不敢分明举，生怕渠知鄙薄人。

张閏

张閏　玉照堂观梅二十首

高窠依约百年余，蠹卉重重艾衲铺。

亲见主人来买地，遮番添得白髭须。

张閏

