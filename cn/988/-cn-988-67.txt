苏辙　乘小舟出筠江二首

短舫漂浮真似叶，小蓬低浅仅如巢。

幽吟但觉山川走，困睡不知风雨交。

红饭白醪供醉饱，青蓑黄簅可缠包。

一竿鹤发他年事，万斛龙骧任见嘲。

苏辙

苏辙　乘小舟出筠江二首

宦游欲学林间鹊，每到新年旋叠巢。

蓬簅笼船聊似屋，渔樵把臂便成交。

不妨袖里携诗卷，尚可床头置药包。

古史欲成身愈困，客来未免答讥嘲。

苏辙

