◎明山宾

山宾字孝若，平原鬲人。宋齐徵士僧绍子，仕齐为州从事史、奉朝请、始安王遥光抚军行参军、广阳令。梁台建，历相府田曹参军尚书驾部郎，迁治书侍御史右军记室参军，天监初选为五经博士，迁北中郎谘议参军、中书侍郎、国子博士、太子率更令、中庶子，出为持节征远将军北兖州剌史。普通中，历太子右卫率、给事中、御史中丞、黄门侍郎、司农卿、散骑常侍，领青冀二州大中正东宫博士兼国子祭酒，假节行北兖州事，大通元年卒，年八十五，赠侍中信威将军，谥曰质子。有《吉礼仪注》二百六卷，录一卷，《礼仪》二十卷，《孝经丧礼服义》十五卷。

