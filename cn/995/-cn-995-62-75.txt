吴龙翰　哭赵信庵

祥云中屹祝融峰，秀出全材一钜公。

银管曾提修国史，金戈几出策边功。

九秋健羽横空鹗，万里威声当道熊。

谭国为前冀国后，汗青千古玉玲珑。

吴龙翰

吴龙翰　哭赵信庵

麟符玉策总兵权，手托江淮半壁天。

大节有关宗社里，深谋常画庙堂先。

三朝已表蝉冠像，八袠终逢鸡梦年。

不独羊公碑尚在，万民堕泪滴湘烟。

吴龙翰

