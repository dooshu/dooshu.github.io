刘过　呈李漕

默祷神仙政隐忧，天心人意已周流。

旱苗已杭七八月，甘雨如期十五州。

风月冷吹云梦晚，水花新浸武昌秋。

异时白粲输官处，知有丰年万斛收。

刘过

刘过　呈李漕

尘埃破帽倦骑驴，一雨穷途快有馀。

盆盎自天倾怪瓦，龙蛇平地起阶渠。

冷侵絺綌觉太甚，声满梧桐殊不疏。

口业未偿诗有债，夜深灯大小窗虚。

刘过

