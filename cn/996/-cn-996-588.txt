项安世　四伯父生日

春入芳兰喜气浓，天风吹下庆重重。

大儿稳护梁州羪，小女登高监宅龙。

南亩新年付熊骥，北窗长日慕乔松。

阿咸多病宜偕隐，自洗山罍劝嗣宗。

项安世

项安世　四伯父生日

三月三日天气新，半亭饮散鸡呼晨。

酴醾影里看月姊，翼轸星中占老人。

千二百岁广成寿，六十四日东皇春。

请诵古人诗一句，五枝芳桂一枝椿。

项安世

