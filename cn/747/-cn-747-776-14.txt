○为荥阳公贺韦相公加礼部尚书启

相公祥金淬刃，群玉排峰，乐和而穴凤来仪，气正而路牛无喘。归美既彰於天载，懋官旋践於春卿。《周官》则日谐万人，《虞书》则日典三礼。苟非全气，孰赞昌期？系万国之悬诚，加一人之德色。某早蒙恩异，今创辞离。兰省春深，伏谒尚遥於八座；桂林夜静，仰占唯见於三台。贺末由，恋结空极。

