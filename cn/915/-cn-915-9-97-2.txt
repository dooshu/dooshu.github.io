◇与刘孝标书

间闻足下作《类苑》，括综百家，驰骋千载，弥纶天地，缠络万品，撮道略之英华，搜群言之隐赜。铅摘既毕，杀青巳就，义以类聚，事以群分，述征之妙，杨班俦也。擅此傅物，何快如之？虽复子野调声，寄知音於後世，文信构览，悬百金於当时。居然无以相尚，自非沉郁澹雅之思，安能闭志经年，勒成若此，吾当闻为之者劳，观之者逸。足下已劳於精力，宜令吾见异书。（《艺文类聚》五十八）

