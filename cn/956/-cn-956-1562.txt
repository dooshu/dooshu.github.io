方回　自觉二首

还将短鬓受秋风，倏忽炎凉事不同。

青史合居人品上，白云肯到市声中。

蕙肴兰藉何须饱，制荷衣未觉管穷。

驷马高车足忧患，五湖归作钓鱼翁。

方回

方回　自觉二首

忍垢包羞混世尘，胸中无物只天真。

平生我亦轻余子，此日君当如醉人。

钟乳金钗空丧志，鲈鱼莼菜向知津。

中行独复虽差晚，犹与初爻不远邻。

方回

