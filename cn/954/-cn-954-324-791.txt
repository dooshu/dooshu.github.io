陈著　燕余寄月窗兄三首

叶叶征衫来自东，相逢笑语竹窗中。

傍人底死催人去，细雨吹凉一夜风。

陈著

陈著　燕余寄月窗兄三首

雨泣镫花夜一更，醉中忘却语诗盟。

料应独立南窗下，猛拍阑干万斛情。

陈著

陈著　燕余寄月窗兄三首

昨夜还乡已夕阳，夕阳今日已他乡。

回头咄咄相思语，准拟东风好送将。

陈著

