爲萧骠骑上顿表

臣某言：伏见明诏，銮舆便御亲六师，臣又谬惣羣帅。窃闻金火告燿，昏明代卷，云雷溉凑，经纶相袭，所以草昧县?，昭晰区宙。况乃逆徒阻兵，器掩西服，虽蚁衆鼠窃，势必褫散，然寻仞难贷，原烟易灭。臣受算内楹，棱威外阃，按甲视夕，沾襟待旦，翦此凶渠，庶匪旷旬。但遂玉辂躬临，云跸亲驾，悚慨交心，实百常愤。今便严率所统，尅此月二十六日出次戎郊，故巳望江源以轸叹，想荆山而增厉矣。进止之宜，更听勅旨，不任悚企匪宁之心。

