瓦上儿

健儿如鸟生双翅，飞腾屋瓦等平地。
漫漫长夜夜凭陵，挟弹乘墉恣虎视。
短刀长箭胆气雄，啸侣鸣俦风雨至。
明灯倒箧迅须臾，稛载临行复飞骑。
尔曹岂果迫饥寒，剽掠椎埋矜故智。
群行剑戟声相磨，街头击柝故鸣锣。
豪门健仆或格斗，儒官拱手看搜罗。
衣被新从质库出，一时将去寒则那。
语卿饱飏休酣歌，赵张执法汝奈何。
噫嘻，赵张再出当奈何，圣朝解网恩波多。


