【王世容歌】

〖《吴录》曰：王镡。字世容。为武城令。民服德化。宿恶奔迸。父老歌之。铎。艺文《类聚》作谭。武城。《类聚》作成武。〗

王世容。治无双。省徭役。盗贼空。

（〇艺文《类聚》十九。《御览》四百六十五。《乐府诗集》八十五。《诗纪》二十。逯案。此歌《诗纪》编入吴诗。盖以其出於《吴录》也。然武城或成武皆汉之旧县。其地皆不在孙吴辖区。作吴地歌谣甚非。今编於此。）

