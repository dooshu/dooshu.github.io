方回　诗二首

鹦鹉笼开彩索宽，一宵飞去为谁欢。

早知黠贼心肠别，肯作佳人面目看。

忍著衣裳辜旧主，便涂脂粉事新官。

丈夫能举登科甲，可得妖雏胆不寒。

方回

方回　诗二首

一牝犹嫌将两雄，趋新背旧片时中。

陡忘前主能为叛，乍事他人更不忠。

玉碗空亡无易马，绛桃犹在未随风。

何须苦问沙吒利，自是红颜薄老翁。

方回

