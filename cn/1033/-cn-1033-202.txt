洪咨夔　和黄伯渊见寄二首

流转风光不暂违，等无地角与天涯。

故人书到几青李，生面客来时紫芝。

穷裹埋头倾哑酒，凉边趁手应盲棋。

寂寥简短君应笑，郎罢吟诗囝和诗。

洪咨夔

洪咨夔　和黄伯渊见寄二首

锦野西锁始识君，便期垩鼻着风斤。

余甘到底有遗味，檐卜本来无异芬。

忽忽又弦凉榭月，亭亭还合暮山云。

玉泉道士穷於我，也买新鹅约右军。

洪咨夔

