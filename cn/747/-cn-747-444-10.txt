○谢敕书赐腊日口脂等表

臣某言：中使某至，伏奉敕书，宣慰臣及将士等，并赐臣母申国太夫人口脂一合，面脂一合，澡豆一贴，并赐臣温香一合，兼赐将士口脂等。圣慈稠叠，感戴无阶。臣某中谢。臣丝发效徽，乾坤施重。因时受赐，睹物知恩。宠及澡身，荣加润色。恭尝御药，心则和平。亲受国香，人其服媚饰犬羊之贱质，斋鸳鹭之增庆。思必及於慈亲，泽兼流於宿将。感戴洪恩，无任跃屏营之至！

