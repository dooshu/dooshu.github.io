第二十四则 记人之善，忘人之过

念旧恶而弃新功者凶。

解读 总是记挂着别人曾经犯下的错误却忽视了他所立下的新功劳，这种做法是很危险的。

张注“切齿于睚眦之怨，眷眷于一饭之恩者，匹夫之量。有志于天下者，虽仇必用，以其才也；虽怨必录，以其功也。汉高祖侯雍齿，录功也；唐太宗相魏郑公，用才也。”

王氏曰“赏功行政，虽仇必用；罚罪施刑，虽亲安释。旧有小过，新建大功，重重赏用；不录新功，人无自新之意。如齐桓公用管仲，弃旧仇而重其才；唐太宗相魏徵，舍前恨而用其能。”

