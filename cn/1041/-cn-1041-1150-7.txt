陶梦桂　次韵德修弟

自古贤名隐魏亭，老夫底用更专城。

得闲且看云来往，不饮休论酒浊清。

险阻备尝知世味，消磨不尽是诗情。

西堂不作惠连梦，共听茅檐夜雨声。

陶梦桂

陶梦桂　次韵德修弟

一笑相逢在眼前，底须尺素付邮传。

池塘生草寻残梦，风雨连床了宿缘。

遮暮雪霜侵两鬓，倚云梨枣出丹田。

从今不原重分手，粝饭团栾满百年。

陶梦桂

