陈棣　诸公见和次韵呈郑舜举国录瑞伯仙尉

冠佩追随倏半生，每怜萧艾倚兰英。

开怀共醉酒贤圣，得句宁论诗父兄。

天赋君才行有用，人言我拙坐无成。

登填已拜风骚将，谁敢区鸫踵孟明。

陈棣

陈棣　诸公见和次韵呈郑舜举国录瑞伯仙尉

家声赫奕继更生，草圣纵横乱伯英。

邺下文章惟七子，颍川人士有诸兄。

新诗写物无余态，硬语盘空若混成。

吏隐一官聊戏剧，他时勋业看承明。

陈棣

