50　中興賦序襲兩都賦序


班孟堅兩都賦序，迂齋樓昉號。謂「唐説齋中興賦序得此意」。按中興賦序云：「雖詞有工拙，學有博陋，氣有强弱，思有淺深，要皆變化馳騖，不失古人之法度。」蓋用班序「道有夷隆，學有粗密」之意，然所取乃律賦，非兩都比也。

【何云】此直蹈襲脱塹爾。仲友文止此，何得高自標置。

【全云】迂齋特取其序爾，非謂其賦與兩京比也。





