◇　授诸侯茅土於明堂（天凤四年）

予制作地理，建封五等，考之经艺，合之传记，通於义理，论之思之，至於再三，自始建国之元以来九年于兹，乃今定矣。予亲设文石之平，陈菁茅四色之土，钦告於岱宗泰社后土、先祖先妣，以班授之。各就厥国，养牧民人，用成功业。其在缘边，若江南，非诏所召，遣侍于帝城者，纳言掌货大夫且调都内故钱，予其禄，公岁八十万，侯伯四十万，子男二十万。

（《汉书·王莽传》下）



