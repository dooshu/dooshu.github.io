○赵郡南石桥铭（并序）

阉茂岁，我御史大夫李公晟，奉诏总禁戎三万，北定河朔。冬十月，师次赵郡。郡南石桥者，天下之雄胜，乃揆厥迹，度厥功，皆合於自然，包我造化。仆散客也，状而铭曰：

氵交水伊何，诸川互凑。秋霖夏潦，奔突延袤。杼材蒇制，朴斫纷糅。斡地泉开，盘根玉。虹舒电拖，虎步云构。截险横包，乘流迥透，央匠造，琳琅簇。敞作洞门，呀为石窦。穷琛莫算，盈纪方就。力将崖争，势与空斗。吞齐跨赵，警夜防昼。月挂虚蟾，星罗伏兽。谓之钤键，撮我宇宙。谓之关梁，扼我戎寇。郡国襟带，河山领袖。经途者安，逸轨者覆。东南一尉，西北一候。万里书传，三边檄奏。邮亭控引，事物殷富。夕发蓟Й，朝趋禁ニ。质含冰碧，文辉藻绣。花影全芳，苔痕半旧。天启大壮，神功罕究。勒铭巨桥，敢告豪右。

