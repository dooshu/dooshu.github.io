邵雍　偶见吟

富贵多傲人，人情有时移。

道德不傲人，人情久益归。

道德有常理，富贵无定期。

蒿莱霜至萎，松柏雪更滋。

邵雍

邵雍　偶见吟

世上多附炎，炎歇人自去。

君子善处约，约久情自固。

炎歇势不回，情固人不去。

路人或如亲，亲人却如路。

邵雍

邵雍　偶见吟

心迹贵相亲，相亲善恶分。

世间须有物，天下岂无人。

既见薰蕕臭，当思玉石焚。

如何得时态，长似洛阳春。

邵雍

