【三日侍林光殿曲水宴应制诗】

宴镐锵玉銮。游汾举仙□□。（岁时杂咏作□犬。文苑同。）荣光泛（《初学记》作沉。）彩旄。修风动芝盖。淑气婉登晨。天行耸云旆。帐殿临春御。帷宫绕芳荟。（岁时杂咏作会。）渐席周羽觞。分墀引回濑。穆穆玄化（岁时杂咏作花。）升。（《类聚》作宝化□。）济济皇阶（《类聚》作陛。文苑作家。）泰。将御遗风轸。远侍瑶台会。（○《类聚》四作侍林光殿曲水宴诗。《初学记》四作林光殿曲水宴诗。古今岁时杂咏十六作三日林光殿曲水宴。文苑英华百七十二作三日侍林光殿曲水诗。《诗纪》七十三。）

