○延綏軍餉疏 【 延綏軍餉】

近日新築延綏邊墻墩臺、其募軍防守月粮、乞以見在軍餉借支、俟發年例銀處補、又陜西西安四衞屯田、計二萬七千頃、除見在軍士屯粮、尚餘地九千頃、其巳種者當免其上納、即抵月粮、未種者宜如陜西見行頂軍法召種可得軍五千餘人、且省募資月粮、但令赴邊防秋、官軍兩利、先年撫臣余子俊開設榆林衞時、將延慶二府州縣民戶。每粮二十石。免其輸納。僉兵一名。自買馬匹騎征。謂之免粮土兵。今此等軍人。逃亡絕少。宜照前法修舉。不獨全陜有賴。各邊似皆可行也。

皇明經世文編卷之一百七十四終







