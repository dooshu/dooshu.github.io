陈造　郢州二首

古郢繁华得少留，披云更喜识贤侯。

径容拱挹侍谭笑，怪底咄嗟成献酬。

罗绮香中偷醉眼，蕙兰丛里掉吟头。

何如白玉堂中客，试问樽前小莫愁。

陈造

陈造　郢州二首

满慰人间渴雨心，未收云霭定为霖。

怜渠沾水论涓滴，况我行舟苦滞淫。

已涨麦田千里碧，更添沙料一篙深。

小輟会指晴山去，布谷提壶各好音。

陈造

