◇命元显释服居职诏（隆安四年）

会稽王妃尊贤莫二，朕义同所亲。今葬加殊礼，一依琅邪穆太妃故事。元显夙令光懋，乃心所寄，诚孝性蒸蒸，至痛难夺。然不以家事辞王事，《阳秋》之明义；不以私限违公制，中代之变礼。故闵子腰，山王逼屈。良以至蹙由中，轨容著外，有礼无时，贤哲斯顺。须妃葬毕，可居职如故。（《晋书·会稽王道子传》）

