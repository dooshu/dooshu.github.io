株林

二章，章四句


首章讲：灵公淫于夏徵舒之母，朝夕而往夏氏之邑，故其民相与语曰：





胡为乎株林？从夏南。

株林，夏氏之邑。夏南，徵舒之字。君胡为乎？适株林乎？曰从夏南焉耳。





匪适株林，从夏南。

适，往也。然则君非适株林也，特以从夏南之故耳。使非为夏南之故，则一株林之小，何足以烦吾君之至止耶！

末章讲：





驾我乘马，说于株野。

说，舍止也。夫君惟为从夏南也，是故驾我乘马，而说于株野焉，而岂为无故之行乎？





乘我乘驹，朝食于株。

驾我乘驹，而朝食于株焉，而岂为无故之往乎？盖既无心于夏南，则其说食于株也，固不得不若是其数数矣。

夫灵公淫于夏姬，不可言也，故以从其子言之，诗人之忠厚如此。





