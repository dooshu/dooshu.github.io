【和徐都曹出新亭渚诗】

宛洛佳遨游。春色满皇州。结轸青郊路。回（《文选》作迥。三谢诗同。草堂诗笺作俯。）瞰苍（本集作沧。）江流。日华川上动。风光草际浮。桃李成蹊径。桑榆荫（《文选》作阴。）道周。东都已ㄈ载。言发望绿畴。（○本集四。《文选》三十。又李善注引集作和徐都曹勉昧出新渚。三谢诗《诗纪》六十。又《类聚》二十八作和徐勉出新林渚诗。引州、流、浮、周四韵。草堂诗笺十三奉同诗注作谢□诗。引一句。○逯案。李善所见谢集题目与今本异。则今本可能为後世辑本。）

