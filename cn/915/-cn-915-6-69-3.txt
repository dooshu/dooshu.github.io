◇笙赋

其制器也，则取不周之竹，曾城之匏；生悬崖之绝岭，邈崛卒以崇高，延修颈以亢首，厌瑶口之陆离，舞灵蛟之素鳞，衔明珠於带垂。弱舌纸薄，钅公锤内藏；合松葛以密际，糅彤丹以发光。（《艺文类聚》四十四，《初学记》十六。）

金清而玉振。（《初学记》十六）

亲昵远游。登山送离，发千里之长思，咏别鹤於路岐。（同上）

直而不倨，曲而不挑；疏音简节，乐不乃妙。足可以易俗移风，兴洽至教，弘义著於典谟兮，历万代而弥劭。（同上）

