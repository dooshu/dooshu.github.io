马廷鸾　癸酉春暮钟信甫寄诗次其韵

深闭柴门水竹村，是非荣辰总忘言。

舍生只惧本心失，犯患谁知尊足存。

居士病来惟卧室，翟公客去莫书门。

人心日月无今古，世道何曾顷刻昏。

马廷鸾

马廷鸾　癸酉春暮钟信甫寄诗次其韵

精诚可使岳云开，浊世狂澜挽不回。

苍狗白衣从物变，青山流水唤人来。

交游莫作宣明面，气燄终成内史灰。

我有长波一归艇，枕书春睡兴悠哉。

马廷鸾

