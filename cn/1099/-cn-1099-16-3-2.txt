○恭題　天恩卷後 【 恩遇】

敘文臣賜誥之少以見其重亦可為故事考

臣士奇永樂八年五月十八日、於文華殿陳情題本錄副、時　太宗皇帝親征北虜、　仁宗皇帝監國南京、中外政務、悉聽　令旨裁處、臣士奇以左春坊左諭德兼翰林院侍講、留輔導、同母之弟羅京、聞北京種田之令、祖宗時屯軍之制嚴明如此故文貞以得請為□後來制竟縱弛矣寓書告別士奇將行、葢不得巳具此啟陳情、　仁廟一再覽之、以示吏部尚書兼詹事府詹事蹇義、兵部尚書兼詹事府詹事金忠、右春坊大學士兼翰林院侍讀黃淮曰、士奇素無片語及私。此　從之。顧忠曰、幷永昌軍役亦免之。即親灑寶翰。題十九字於題本之後。付給事中施行。十九字即所得令旨也。又命忠速行永昌衛。且令官給憲口糧腳力歸。天地大德士奇之不肖何以能報也既拜恩命。遂辭口糧腳力之賜。及部牒至永昌、憲先數日卒、衞即日發遺憲妻子男女五口歸泰和從京同居、依先人之墳墓聚親戚于里閈。優游恬嬉於無事之域。葢未嘗一日忘　朝廷保全之恩也。京今歲來省士奇於北京。兄弟相對皆蒼顏白顛。每論往事。感激之至。零涕無巳。羅京為文貞同母之弟姓羅氏則文貞母再適而生者也京請錄當時陳情題本。以垂示羅氏子孫。遂幷志其槩。嗚呼。羅氏後世。尚勉思力學務善。持身保家以不天??朝廷之大德於永遠哉。

