30　李微之論東萊象山學術


微之又云：「東萊之學甚正，而優柔細密之中，似有和光同塵之弊；象山之學雖偏，而猛厲粗略之外，卻無枉尺直尋之意。」

【何云】惟事關君德者不可不争，至於處衆，和而不同可也。

【全云】此以二公學術言之，謂吕學深穩而稍不同，陸學則自成其是也，觀鵝湖之會可見。何説謬。

【元圻案】陸九淵，字子静，撫州金谿人。學者稱象山先生，謚文安。事蹟具宋史儒林傳。





