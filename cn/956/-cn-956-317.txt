方回　登上竺兴福寺新阁五首

狮子峰高侧见巅，怒飞危欲堕檐前。

千松万竹阑干畔，瘦骨秋寒似雪天。

方回

方回　登上竺兴福寺新阁五首

面面峰峦杰阁新，好山借我倚栏身。

商量壁记留名易，未是题诗第一人。

方回

方回　登上竺兴福寺新阁五首

跳过西湖万万重，半天蓬鬓洗松风。

自惭不得留终日，又向船中入市中。

方回

方回　登上竺兴福寺新阁五首

乳窦峰前路不穷，穿林逾岭浙江通。

紫阳山雨钓台月，消得潮头几信风。

方回

方回　登上竺兴福寺新阁五首

燕蛰蜂{外广内音}菊始开，秋凉入骨病堆貀。

吟僧欲约山中宿，后夜须携絮被来。

方回

