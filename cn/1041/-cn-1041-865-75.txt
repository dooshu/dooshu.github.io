丘葵　观物

雪中梅带春来，火裹麦将秋至。

一动一静互根，阴阳未堂相离。

丘葵

丘葵　观物

太虚寂无腾，妙感何絪缊。

清浊一浮枕，二仪奠乾坤。

客形与客感，万变日纷纷。

形感本来无，志诚谅斯存。

丘葵

丘葵　观物

维天於穆不已，维圣之德之纯。

人人皆可尧舜，物物各具乾坤。

丘葵

丘葵　观物

气聚则明施，气散则明匿。

孰能知其妙，聚散乃为客。

法象乃糟糠，真机乃虚寂。

太哉无方体，是谓神与易。

丘葵

丘葵　观物

万物即一物，一物即一身。

妙合气与灵，知觉日以新。

物物为过化，性性为存神。

践形者惟肖，其斯之谓人。

丘葵

丘葵　观物

春蒲发华滋，潮涨失沙嘴。

好风自西来，吹皱一江水。

何的掉孤舟，撑入春浦裹。

不见舟中人，一阵鸥飞起。

丘葵

