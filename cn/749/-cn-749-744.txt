彭耜


耜字季益，号南岳先生，自号鹤林，称鹤林靖。长乐（今福建省）人。拜大都功。

十二时

素馨花、在枝无几。秋入阑干十二。那茉莉、如今已矣。只有兰英菊蕊。霜蟹年时，香橙天气。总是悲秋意。问宋玉、当日如何，对此凄凉风月，怎生存济。

还未知、幽人心事。望得眼穿心碎。青鸟不来，彩鸾何处，云锁三山翠。是碧霄有路，要归归又无计。

奈何他、不长天远，身又何曾生翼。手捻芙蓉，耳听鸿雁，怕有丹书至。纵人间富贵，一岁复一岁。此心终日绕香盘，在篆畦儿里。

喜迁莺

吾家何处。对落日残鸦，乱花飞絮。五湖四海，千岩万壑，已把此生分付。怎得海棠心绪，更没鸳鸯

债负。春正好，欢流光有限，老山无数。

归去君试觑。紫燕黄鹂，愁怕韵华暮。细雨斜风，断烟芳草，暑往寒来几度。锁却心猿意马，缚住金乌玉兔。今古事，似一江流水，此怀难诉。

婆罗门引

寿长老

中秋皓月，隔霄光倍照尘寰。九龙喷香水，胜沉檀。

白象珠明协瑞、尊者诞人间。世称生佛子、派接清原。







