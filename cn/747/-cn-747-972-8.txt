○请改庙讳偏旁奏（清泰二年五月中书门下）

准天成元年正月十六日敕：本朝列圣及四庙讳，近日中外表疏，偏旁文字，皆阙点画。凡当出讳，止避正呼。傥回避於偏旁，则亏阙於文字，宜从朴素，庶便公私。凡庙讳但回避正文，其偏旁文字不在减少点画。今定州节度使杨坛、檀州、金坛县等名，酌情制义，并请改之。

