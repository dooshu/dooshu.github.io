○恭題謝庭循所授　御製詩卷後 【 御製詩】

替我　宣宗皇帝萬幾之暇。想見當時太平講論道德之餘。間游萟書畫。時非厚重端雅之士不得給事左右永嘉謝庭循獨見愛重、恆侍燕閒、語有斟酌葢庭循清謹有文。每承顧問。必以正對。尤精繪事。每有所進。必荷褒錫。此卷其一也。　上素重官職不輕。未幾。進庭循五品為錦衣衞千戶。盖亦兼重其為人也。今宮車遠矣。庭循珍襲此卷甚謹。以臣士奇宣德舊臣。間出示之。臣拜稽瞻誦。感慟歆豔。幷發于中。有不能巳焉。嗟夫。是賜也非庭循不能得。便知非濫恩亦非庭循不足以當猗歟盛矣、若龍光寶氣、上燭雲漢、必有神物護持於永遠、謝氏之榮。豈有窮乎。

