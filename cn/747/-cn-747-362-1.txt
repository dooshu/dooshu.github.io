○石佛铭

奉为亡妣扶阳郡太夫人天水赵氏所造。夫人故司列少常伯仁本之女，今左威卫将军东都副留守谏之姊。夫人幼柔婉，长贤明，诗礼天然，图史暗合。家君之为相也，特见奇异，常谓女师。辅佐君子，能循法度，是称妇德；徙宅垂训，多著才名，斯为母仪。年七十七薨，合京兆。终天永夺，泣血无追，唯托能仁，用资冥果。坎岩壁，现真容，因高制龛，即空疏座。东临伊水，百亿津梁；北走鼎门，大千方便。所愿上忉利，功德证明；晏坐耆，神通无时。斯石不朽，兹山永固，穷佛劫以长存，拂天衣而无尽，铭曰：

弥陀得道四劫前，庄严幽路百福先，法身不朽山石坚，昊天罔极佛日悬。

封利建

利建，天宝十三载柘城县令。

