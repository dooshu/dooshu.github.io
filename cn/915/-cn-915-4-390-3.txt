◇尚书令荀碑

瑰姿奇表。（《魏志·荀传》注。）

夫其为德也，则主忠履信，孝友温惠，高亮以固其中，柔嘉以宣其外，廉慎以为己任，仁恕以察人物，践行则无辙迹，出言则无辞费，纳规无敬辱之心，机情有密静之性。若乃奉身蹈道，勤礼贲德，后之事间，匪云予克。然后教以黄中之睿，守以贞固之直。注焉若洪河之源，不可竭也；确焉若华岳之停，不可拔也。故能言之斯立，行之期成。身匪隆污，直哉惟情。紊纲用乱，废礼复经。于是百揆时序，王猷允塞，告厥成功，用俟万岁。（《艺文类聚》四十八。）

男女老幼，里号巷哭。（《文选·沈约齐安陆昭王碑》注。）

