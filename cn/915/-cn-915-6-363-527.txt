○下令公侯赎罪不得以金帛



法例律，公侯有罪，得以金帛赎，此不足以惩恶，而利于王府，甚无谓也，自今皆令立功以自赎，勿复输金帛。（《十六国春秋》四十七）

慕容农

农字道厚，小字恶奴，垂第三子，封辽西王。寻为幽州牧，镇龙城，徵拜侍中司隶校尉，移镇邺，宝嗣位，以为并州牧，镇晋阳，进左仆射，拜司空，领尚书令，复以大司马领中军，为乱兵所杀，追谥曰桓烈。



