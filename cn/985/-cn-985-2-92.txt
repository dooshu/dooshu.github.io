宋伯仁　梅花喜神谱　大开一十四枝

五采会章服，汝服以垂教。

虎蝪宗庙器，于以象其孝。

宋伯仁

宋伯仁　梅花喜神谱　大开一十四枝

象明十二章，斧形不可玩。

黻以取其辨，期以取其断。

宋伯仁

宋伯仁　梅花喜神谱　大开一十四枝

溢满而覆虚，盈顾俱有病。

万事得于中，乌乎云不正。

宋伯仁

宋伯仁　梅花喜神谱　大开一十四枝

五更山外鸣，斗低残月小。

唤起利名人，仆仆浑无了。

宋伯仁

宋伯仁　梅花喜神谱　大开一十四枝

九华并六角，流传名不同。

无如慰黎庶，为我扬仁风。

宋伯仁

宋伯仁　梅花喜神谱　大开一十四枝

水精行素鳞，琉璃走夜光。

铭垂日日新，万古稽商汤。

宋伯仁

宋伯仁　梅花喜神谱　大开一十四枝

举头见长安，志士欣有托。

葵藿一生心，岂容天负却。

宋伯仁

宋伯仁　梅花喜神谱　大开一十四枝

仙掌在何处，徒成千载羞。

唯有故园菊，沾濡当九秋。

宋伯仁

宋伯仁　梅花喜神谱　大开一十四枝

郏鄏至汾阴，重名垂不朽。

天下望调羹，有谁能着手。

宋伯仁

宋伯仁　梅花喜神谱　大开一十四枝

堂下杂籿鼗，如钟而罄腹。

夫子闻於齐，三月不知肉。

宋伯仁

宋伯仁　梅花喜神谱　大开一十四枝

麀鹿同呦呦，山林风雨秋。

姑苏台上月，子胥曾约游。

宋伯仁

宋伯仁　梅花喜神谱　大开一十四枝

一声长啸处，霜月凄林扉。

与鹤每相问，贵人胡未归。

宋伯仁

宋伯仁　梅花喜神谱　大开一十四枝

西施无限愁，后人何必佼。

只好笑呵呵，不损红妆貌。

宋伯仁

宋伯仁　梅花喜神谱　大开一十四枝

相见是非多，但旁观便了。

庶无人共知，鼻孔长多少。

宋伯仁

