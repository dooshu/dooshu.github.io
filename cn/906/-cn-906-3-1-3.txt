艾如张


艾与刈同，《说文》曰：“芟草也。”如读为而，犹《春秋》曰“星陨如雨”也。古词曰：“艾而张罗。”又曰：“雀以高飞奈雀何？”《穀梁传》曰：“艾兰以为防，置旃以为辕门。”谓因蒐狩以习武事也。兰，香草也，言艾草以为田之大防是也。若陈苏子卿云：“张机蓬艾侧。”唐李贺云：“艾叶绿花谁翦刻。”俱失古题本意。

艾而张罗，夷於何！行成之。四时和，山出黄雀亦有罗，雀以高飞奈雀何？为此倚欲，谁肯礞室。





