○再請罷榷稅疏 【 大同榷稅】

准廵撫大同右副都御史房守士會稿、近准戶部咨、為比例徵收稅銀等事、該錦衣衛上後所百戶劉思忠具題等因、奉　聖旨這所奏蘆溝橋等處往來旱路貨物、及名馬稅課、有裨國用、就著通灣督店御馬監右監丞張燁、不妨店務、帶管督率原奏官民前去彼處、會同撫按等官、照例徵收銀兩及馬匹解進、不許擾害地方、寫敕與他、備咨到臣一聞之不勝憂惶、謹會同廵撫大同都御史房守士、議照　國家榷稅邇商、原有定制、在各省直四通八之衢。商販輻輳之地。則設有部臣監督各鈔關稅務。在各府則設有稅課司征收稅銀。法至詳備。不但為一鎮立言原無滲漏不征之地二項所征稅銀。係鈔關者則盡數解部濟邊係腹裏府分。大都以十之二三留充本地公用。其餘十之七八皆解部濟邊。係邊方府分。則徑留濟邊公用。免行解部。總之稅銀多為濟邊而設即在腹裏者。尚且解部轉發。其在邊郡者。又焉有不留邊用。而可以征收內解者。此　國家征稅定制。二百年來。未之有改也。今查大同、設在極邊、原有稅課司一處、一官一吏、征收稅銀、歲約計少者五六千兩、多者六七千兩、已該前任廵撫朱笈于嘉靖三十六年十一月內、廵撫賈應元於萬曆九年六月內、題奉欽依聽充賞功操練等項支用、萬曆十九年、戶部奉　旨清查餘課、又該前任廵撫邢玠、廵按連標、覆將前項公用欵目造冊繳、稅銀准留本鎮公用、節奉明旨、炳如日星、繳冊在部可覆而按也、其各公用。大約如賞功歲用銀二千餘兩。操賞歲用銀一千餘兩。鼓舞將士勇敢用銀三百餘兩。優犒歸降哨役用銀一百餘兩、總督撫按及司道等衙門心紅供億用銀二千六七百兩。各道旗幟家活書辦工食蔬菜用銀五百餘兩。官承廩糧用銀二百餘兩。獎厲文武官員花幣用銀一百四十餘兩互市文武官員犒賞用銀三百餘兩。解工部羊皮折價銀一百三十二兩。舉監生員會試科舉盤纏用銀一百九十五兩。將官守操月紙月炭等項用銀四百一十九兩二錢。貧宗米布用銀四百四兩五錢。知府同知通判推官各州縣所首領等官俸糧家活等項用銀一千八十一兩九錢八分。年終賞通丁用銀二百兩。孤老口糧用銀三十六兩。總計不下六七十欵。歲用大約萬兩有奇。皆可屈指臚列。毫釐不容假捏者也。每年所入常不敷所出則又東那西借。甚如先年請發兵部馬價以佐功賞。今若將此稅銀解助大工。止令通湾內臣帶□征入內帑不另遣使在鎮抽稅故其患少减□遼東而無內臣高淮激変之也前項公用。皆係必不可缺之數。將分派極邊之窮民乎。抑復請諸內帑乎。臣等計不知所出矣。且九邊之地。無不稱窮苦。而至窮至苦。則大同為第一。地濱窮荒。土脉沙瘠。而風氣寒?異常。穡事歲僅一熟。稍遇旱荒。即一熟不可得。自穀荳稷黍之外。百物不產。如虜欵以來。一應互市貨物。縑帛布疋則取諸吳越。狐皮水獺等物則取諸蘄黃。逐年給以帑銀。董以專官。皆跋涉數千里外。經年而後可至。原奏官乃謂本地出產狐裘布疋。此二物者本地何嘗產一哉。鎮城軍餘人等不下數萬。率皆荷戈防胡。不習耕桑之業。諸日用蔬菜布疋器具。悉仰給內地。而內地經商攘攘為利。亦皆荷擔負囊。登山涉水。不憚險遠而來與邊氓競刀錐。稍求什一之息。故窮邊軍士。藉此存活。以捍衛邊圉今抽稅之令一下商賈聞風驚遁不敢赴邊而貧軍衣食何從置辦無乃斷絕其生理。驅而之逃。以空行伍。弃邊疆以資敵乎。又其所稱得勝等市口。查得本鎮有市口三處。其一得勝與虜王大部相直。其一新平與五路?奈等酋相值。其一守口與兀慎擺腰等酋相直。此三市口一墻之外俱為虜巢。其地比鎮城益苦寒。益險惡。貢夷出入之衝。互市之所。每年開大市一次。每月小市一次。每市不過三二日。虜人擐甲市口之外。官兵擐甲市口之內。兩相戒防。無異對壘。各夷或以羊皮。或以馬尾。或以板木穀米之數。與口內軍餘互相貿易。原無奇貨異產。每年所收稅銀。少不過二三百兩。多不過四五百兩。俱佐前開賞功等項支用。此涓滴之水。何濟于用哉。至其所稱名馬、更為可異、本鎮歲易夷馬數有萬餘。全屬駑弱。不堪騎征、在我償價不過數兩葢中國原籍欵貢以示羈縻彼安得有名馬入塞我若深求彼且狂悖勢必激而寒盟。其所關係良非細故。間有番僧持馬來售中有堪任騎征者方用官價易買。以給軍士夫賣馬者番僧從來無向夷狄取稅之例買馬者貧軍。軍買一馬。且有蕩產鬻子以賠累者。焉得重稅而困之。原奏官稱選名馬解進。臣等不知其解也。臣等叨任拊揗安攘是寄、設坐視不言、他日中使至鎮、前稅既係濟邊名馬無從選取、而狐裘馬尾之類、又非本地所產、于時原奏官計無所之、勢必畏罪懷奸、慫慂中使、事外滋端、橫行徵歛、用實所奏之言、冀免謬妄之罰、其害不在軍民、則在商賈、地方受困人心動搖、　皇上不許害擾明旨、竟至悖違、况強宗悍卒。雜處鎮城。驕虜中行。睥睨四疆。而虜王自延鎮用兵之後。營帳北徙。蓄謀叵測目下人情驚惶。處處戒嚴。草青馬壯。又不知作何景象。倘內激悍卒。外挑強虜。釀成大禍。或草澤不逞之徒。伺隙而動。海內携貳之民。聞風而應。豈獨一鎮封疆之利害。其所關于　宗社之安危尚忍言哉至此恐邊稅未必入內帑而將不免請內帑以濟軍興噬臍之悔何嗟及矣。昨見遼東開礦右監丞高淮為榷稅事、奉有明旨、遼東係邊方衝鎮、還照敕諭、一切事務、公同會議而行、勿得偏執私見、各分彼此、致啟弊端爭凟煩擾、臣等莊誦　皇上德音。知邊地關係虜情令中使與撫按計議而行。真明見萬里。彼遼東猶在關門之外。大同咫尺　陵京。其所關係之重。奚啻遼東。故臣等不避斧金?戊、敢以邊地榷稅之利害為　皇上陳之、伏望將中使亟賜停遣、封疆幸甚、　宗社幸甚、

