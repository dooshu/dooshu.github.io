113　尚書胥伯大傳引作胥賦　古今文有異


多方「越惟有胥伯小大多正」，案：孔傳曰：「於惟有相長事、小大衆正官之人。」正義曰：「胥，相也。伯，長也。顧氏以相長事即小大衆正官之人也。」大傳二云：「古者十税一。多于十税一，謂之大桀、小桀；少于十税一，謂之大貊、小貊。王者十一而税，而頌聲作矣。故書曰：『越惟有胥賦小大多政。』」古、今文之異如此。





