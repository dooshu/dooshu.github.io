【赠傅休奕诗】

茕茕独夫。寂寂静处。酒不盈觞。肴不掩俎。厥客伊何。许由巢父。厥味（《类聚》作醴。）伊何。玄酒瓠脯。（○《类聚》三十一。《诗纪》十七。又《书钞》百四十五引脯一韵。）

三光飞景。玉衡代迈。龙集甲子。四时成岁。权舆授代。徐陈荡秽。元服初嘉。万福咸会。赫赫应门。严严朱阙。群后扬扬。（《类聚》作伤伤。）庭燎皙皙。（○《类聚》三十一。《诗纪》十七。）

