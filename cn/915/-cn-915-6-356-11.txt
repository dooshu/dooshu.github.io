◇桑树赋

从明储以省膳，憩便房以偃息。观兹树之特伟，感先皇之攸植。蔚萧森以四射，邈洪亻庸而端直。尔乃徘徊周览，俯仰逍遥。俯睨灵根，上眺修条。洞房芳泉于九壤，含溢露于清霄。倚增城之飞观，拂绮窗之疏寮。下迢递以极望，上扶疏而参差。匪众乌之攸萃，相皇鸾之羽仪。理有微而至显，道有隐而应期。岂皇晋之贞瑞，兆先见而启兹？起寻抱于纤毫，崇万匮于始基。（《艺文类聚》八十八）

