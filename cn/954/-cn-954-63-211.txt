陈傅良　送丘宗卿帅蜀

尝陪诸老后，亦与晚进游。

有能一夕话，可洗万古愁。

昔君尚青衫，今我已白头。

阙下何匆匆，蜀江正悠悠。

一请工治庖，再请拙操舟。

陈傅良

陈傅良　送丘宗卿帅蜀

好静从古始，尚恩极今时。

宁使举国贫，勿与一士遗。

熙宁固前辙，元佑诚良医。

我亦欲宴兴，人方乏朝炊。

持之讯人杰，人杰良自疑。

陈傅良

陈傅良　送丘宗卿帅蜀

前瞻及河陇，内顾连江沱。

边筹尚弹压，民瘴须挼挱。

方当上怀远，况复岁荐瘥。

宜公去帆轻，岁月亦易多。

西人岂不好，奔波经东人何。

陈傅良

