谭用之　塞上

秋风汉北雁飞天，单骑那堪绕贺兰。

碛暗更无岩树影，地平时有野烧瘢。

貂披寒色和衣冷，剑佩胡霜隔匣寒。

早晚横戈似飞尉，拥旄深入异田单。

钵略城边日欲西，游人却忆旧山归。

牛关集水烟黏步，鵰鹗盘空雪满围。

猎骑静逢边气薄，戍楼寒对暮烟微。

横行总是男儿事，早晚重来似汉飞。

谭用之

