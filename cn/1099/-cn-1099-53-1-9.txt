○變賣塩引疏

祖宗舊制、塩法本以備邊、近來奏討數多、成法盡壞先帝深知其弊、特令該部查處、臣等親承面命、議擬施行、而　帝??馭忽升、事功未就、恭遇　皇上渙頒明詔、痛革弊端、特令大臣、分投清理、天下傳誦、稱為聖明、奈何清理之使方行織造之命隨下。生財之源既塞。蠹財之弊復生臣等若坐視不言、依阿順旨、不惟負　先帝面託之重、亦且虧　皇上新政之明、前勑决不敢撰寫、况太監崔杲奏討引塩、不過變賣銀兩、若戶部支與價銀。尤為省徑。若仍給引塩。聽其支賣、必夾帶數多。向來作弊射利之人。因而附搭。則塩法之壞。愈甚于前。清理之官。殆為虛設。東南困敝之民恐生不測。西北兵荒之急。何以應之。臣等之憂。有不止此、伏望收回成命、止照該部擬給與價銀織造、則公用不乏、塩法可行、

