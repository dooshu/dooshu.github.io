○谢赐天宝额状

右，臣会觉等言：臣闻皇天以平分四时，圣人以亭育万物。僧等何幸，顿沐殊私。但以王者封畿，乃称杜之邑；诸侯近甸，是惟酆镐之滨。顷者灵符发兆，圣号辉焕，百神庆答，万国维新。不谓惠泽旁流，降仙毫之瑞札；宸慈下被，赐天宝之嘉名。普润缁黄，齐г寺观。而鱼龙起伏，来从日月之宫，束帛戋戋，更贲金绳之界。双林戴色，绀苑增荣。臣等不胜跃之至。







