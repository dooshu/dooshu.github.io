方岳　元夕

茅屋相看冷似冰，蒲团孤坐澹於僧。

数行老墨閒居赋，一炷寒灯耐久朋。

时异不供三太息，吾衰何啻百无能。

后山亦有梅花月，不复年时兴可乘。

方岳

方岳　元夕

团薄曲几雪鬅鬿，寒入青灯澹似僧。

只是梅花一林月，酒杯诗笔已无能。

方岳

方岳　元夕

去年人老已苍华，野蔌山醪办咄嗟。

到得今年人又老，也无筋力看梅花。

方岳

方岳　元夕

莫道山家不挂灯，修身宝月一团冰。

清寒照见诸人胆，却问诸人见未曾。

方岳

方岳　元夕

老去欢悰久已无，病来瘦骨不胜扶。

山居幸自依青士，身事何曾问紫姑。

方岳

