中秋夜愚楼触月同赤方伯调阮怀耦长诸子

山寺归来赤日落江心明月衔官阁清秋逸兴共婆娑画栋朱阑倚寥廓屏风侧叠环远山素练平铺临巨壑阁前古木三十围云来天矫苍龙飞菁葱桂萼含金粟窈窕莲花坠粉衣中宵罗袂如霜雪银河倒泻天地白乌鹊南飞见羽毛觥筹交错忘主客兵荒万事苦伤神良夜初倾竹叶春庾楼滕阁皆偶尔步兵中散伊何人去年此夕客芜关今年此夕吟萧滩漂泊浮生为一叶同心合坐千秋难千秋难在今夕羣彦聚东南高吟响金石作歌赠明月月亦解爱惜智愚计较何区区鲲鹏斥鷃皆拘墟老夫今夕百愁无铸金作楼良不愚君不见向平游兴在五岳那能偃蹇局蹐一寸地使我眼前一日无江湖

