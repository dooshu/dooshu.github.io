○对税千亩竹判

〈乙家於渭川有竹千亩，京兆府什一税之。云非九谷。〉

专欲召灾，蕴利啬祸，克勤于俭，庶曰式臧。乙志在垂竿，居於渭。师计然之术，耻回也之贫。侈埒封君，竹已遍於千亩；富同季氏，田不播於九谷。遂使檀栾之质，请擅利於膏腴；耘耔之功，不服勤於钱。府司登夫众寡，均彼有无。爰度百亩之田，用收什一之税，诚谓薄赋轻敛，人无桀貊之谣。缶米禾，国盈流衍之积。自可贡其艺极，弗犯有司。岂得莠尔烦言，以成无妄。曾谓鬻货，不如隶农。

卫亻甫

亻甫字立言，元和朝官国子司业。

