○为李景谌让天官尚书表

臣景谌言：伏奉恩制，以臣为天官尚书。宠命载临，震悸交集，鞠躬自，屏营无措，臣景谌诚惶诚恐顿首顿首死罪死罪。臣闻俊在官，百揆所以时叙；名器妄假，九流於是咸旷：事关隆替，义难忝越。臣才疏行缺，学浅智空，十舍无千里之资，一经乏三冬之敏。徒以遭逢昌运，因藉时来，幸雨露之曲成，遇山川之广纳，遂得差肩冕笏，比迹流品，出入台省，周旋阶闼。锵金呜王，坐荣枯朽，击水抟风，顾惭腹背。自忝司衡镜，亟易星灰，虽智力已穷，而清通未效。朱紫多紊，泾渭莫辩，宜其抵罪触网，稍清官谤，翻假宠增服，更垂天奖，是用荷恩内讼，以荣为忧。且夫八座位隆，五曹望重，典南宫之喉舌，象北斗之枢机，式资藻鉴，奚综宾实。自非孝亮直，彦辅公忠，山涛之简静笃素，顾谭之心精体密，何以对扬夭哲，厌塞人望？顾斯政本，实总国彝，岂臣庸愚，所堪尸忝？伏愿回光寝照，返汗收恩，察臣由衷之请，矜臣陈力之议，则朝端允穆，天下至公，四始辍在梁之讥，六爻无负乘之累矣。无任惭惧之至，谨诣朝堂奉表以闻。其所让人，具如别状，臣景谌诚惶诚恐顿首顿首死罪死罪。谨言。

