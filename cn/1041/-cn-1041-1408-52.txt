阳枋　和赵使君喜雨

举头日日云如血，遍走群祠腰漫折。

恻隐存君一念间，造物於人岂终绝。

天眼豁随公道开，宵人谥此何有哉。

烦歳陡逐苛条去，甘泽端德意来。

公心与天同一宇，那是经生分别处。

佳句催成头上云，仁言散作空中雨。

开轩对雨卜香秔，铃阁无风还自凉。

新诗写出天人际，赓歌细与问苍苍。

阳枋

