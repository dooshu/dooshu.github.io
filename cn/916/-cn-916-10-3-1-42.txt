【送炅法师葬诗】

龙泉今日掩。石洞即时封。玉匣摧谈柄。悬河（《初学记》作浮。）落辩（《初学记》作辨。）锋。香炉犹是柏。麈尾更成松。郭门未十里。山回已数重。尚闻香阁梵。犹听竹林钟。送客风尘拥。寒郊霜露浓。性灵如不灭。（诗集作减。）神理定何从。（○本集四。《初学记》十四。文苑英华三百五作送灵法师葬。庾开府诗集下。《诗纪》百十六。）

