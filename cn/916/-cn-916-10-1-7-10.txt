【关山月】

关山夜月明。（文苑云。一作今夜月。）秋（《初学记》、《御览》作秋。文苑同。又注。一作秋。）色照孤城。影亏（文苑作半。注云。一作影亏。《初学记》半形。《御览》同。《诗纪》云。一作半形。）同汉阵。轮满（《初学记》作全影。文苑同。又注云。一作轮满。《御览》作金影。《诗纪》云。一作全影。）逐胡兵。天（文苑作灰。注云。一作天。）寒光转白。风多晕欲生。寄言亭上吏。游客解鸡鸣。（○《初学记》一。文苑英华百九十八。《御览》四。《乐府诗集》二十三。《诗纪》百十三。）

