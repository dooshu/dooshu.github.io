释行海　丁未昏

异乡芳草故乡情，闻道烟烽满旧京。

林下岂无贤圣迹，城中唯有管弦声。

水流云散成寥落，花笑莺啼做太平。

今日已无荣辱念，此山深处寄浮生。

释行海

释行海　丁未昏

极目东南王气浮，雨余春色满皇州。

看花一饮翻如醉，听角无心亦自愁。

吴越是非残客梦，山川今古白人头。

殷勤更向楼中望，只有孤云得自由。

释行海

