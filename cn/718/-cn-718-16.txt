司马门帖

京师大司马门有联帖云：「门迎珠履三千客。户纳貔貅百万兵。」适有一书生，见而微哂之。守门逻卒捕之，白于司马。司马忿诘之曰：「尔小书生，敢来妄议我门帖乎？」书生答曰：「联诚美矣，但不如『户纳貔貅兵百万。门迎珠履客三千」。斯得职兵正调耶！」司马心甚领之，仍试以联云：「小子无知，敢向江头卖水？」书生对云：「书生有志，故来锦上添花。」司马慰而遣之。

