○邊防議 【 復河套】

按漢立朔方郡、即赫連勃勃。命叱于阿利蒸土築城之處。所謂夏州是也。後秦姚興以赫連勃勃為安北將軍鎮朔方、勃勃僣稱天王、建國曰夏、命其臣叱干阿利發嶺北夷夏十萬人、于朔方水北黑水之南、營起都城、號為統萬、命其秘書監胡義周作頌曰、營啟都城、開建京邑、背名山而面洪流、在河津而右重寨、葢此地在漢已有城、而赫連夏乃於此建都也。隋以朔方地、分置勝州榆林郡、唐開元中、置朔方都大總管、兼安北都護、唐末拓拔思恭鎮是州、唐賜姓李、五代李仁福彜超繼領節鎮號定難軍、宋太平興國八年、李繼捧來朝、願納土、其弟繼遷不樂內附、亡命嘯聚擾邊、淳化中、太宗以夏州深在沙漠、奸雄因之以竊據、欲墮其城、呂蒙正曰、自赫連築城以來。頗與關右為患。若廢之。萬世利也。遂詔廢之。遷其民於銀綏。分官地給之。其州兵不徙、相聚置營、仍曰夏州、真宗咸平末、繼遷死、景德中、其于德明款寨內附、朝廷假以本道節制、始以夏州遷懷遠鎮、改為興州居之、即今寧夏衛是也、德明之子元昊僣號、自稱夏帝、史謂其境土方一萬里河之內外州郡凡二十有二河南之州九、曰靈曰洪曰宥曰銀曰夏曰石曰鹽曰南威曰會、河西之州九曰與曰定曰懷曰永曰涼曰甘曰肅曰?曰沙熙秦河外之州四曰西寧曰樂曰廓曰積石、其地饒五穀、尤宜稻麥、即今州郡考之、所為興。即今寧夏也。河西及河外之州今多存焉。其河南九州。雖有一二可考。而其七者不知其所在。意者皆在今河套中耶自昔守邊者。皆襲前代之舊。漢因秦。唐因隋。其邊城營堡。往往皆仍故迹。惟我朝守邊。則無所因襲而創為之制焉。葢自唐天寶以後。河朔以北。多為方鎮所有。其朝廷所自禦者。突厥吐番南詔而已。五代以來。石晉以燕雲賂契丹。而河西盡属拓跋氏。宋人以內地為邊境。金元以夷亂夏。無有所謂邊者。我　聖祖得天下于中國。葢當夷狄極衰之際。遍于西北邊城。立為藩府。統重兵據要害。然皆在近邊而未嘗遠戍境外如漢唐之世也洪武之初。西北邊防重鎮。曰宣府。曰大同。曰甘肅。曰遼東。曰太寧。永樂初。革去太寧。惟存四鎮。寧夏守鎮肇于永樂之初榆林控制。始于正統之世。其餘花馬池等堡。皆是邊境多事之秋。創置者也。方今北虜入寇之地。其要害之處。　朝廷處置固巳嚴密。但所謂黃河套者尚若闕焉何也。前代所以廢棄之者以其邊城之防守在內而其地在外故也今日我之守鎮顧有在河套之外者。秋高馬肥。風寒河凍。彼或長驅而入。屯結其中。以為吾內地之擾。幸其素無深謀。未用華人之計。不為據地之爭。是以亟來亟往。有獲即去。似若無足為意者、然謀事貴乎先。防患貴乎豫。往者彼固嘗深入矣。議者慮其為我內地患。百計謀所以驅而出之者。未得其便幸其自去矣。遂無有一人議及之者、萬一再來。何以處之乎。夫事之未來者、雖未能逆料其有無計之萬全者、不可不先為之擘畫臣愚過為之慮。今日西北諸邊、　祖宗以來所以備禦之具、固巳詳盡惟此一處、偶未之及。非遺之也。芽蘗未萌也。今則巳暴著矣。所以先事而豫為之防者、茲其時乎。自昔中國守邊者。皆將卒守其內。而拒戎虜于外。茲地則虜反入吾之內、而吾之所守者反在其外焉。彼所以從入者。必有其路。所以屯聚者。必有其所。所以食用者必有其物。皆一一推求其故、于其所經行之路。則預扼其要衝于其所屯聚之處則先據其形勝。勿但幸其眼前之無事而必為後日之遠圖、議者若謂置為城守。則饋餉為難。將至于漢人之勞費盍思赫連之建國。元昊之列郡。河套自是肥□之地得而據之不須內境輸挽皆在此地何從得食乎宋史明言其地饒五穀。尤宜稻麥。漢人于境外輪臺之地。尚為之屯營、况此乃在黃河之南次邊之地乎臣請下合朝議當此無事之秋、虜人遠遁之際、遣通古今識事体大臣、躬蒞其地、詳察可否以聞、倘以為可行。此在孝宗朝猶易為經理今則牧套之虜巳置家業其中?之稍?矣或于河之南。築城池以為之鎮、遏或于河之北。據要害以為之扼塞或沿河之壖。設營堡以防其徑渡、事必出于萬全。然後行之、不然。較其利害足以相當姑仍其舊可也。

