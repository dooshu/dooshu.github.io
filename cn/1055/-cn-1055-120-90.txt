【元丰三年】

十二月，以子升朝，遇大礼，赠太尉。〈敕：朕斋明以祀，得歆于神，维显及幽，并受多祉。奉议郎、轻车都尉、赐绯鱼袋欧阳发：父历任观文殿学士，太子少师致仕，赠太子太师某，以高文典策，冠绝誉髦；以重德令名，进参机要。践更事任，奋发猷为，谅直公忠，简于朕志。逝日逾远，贤声不忘。垂裕后昆，序朝通籍。丁时庆赉，愍锡有加。尚其营魂，应此明命。可特赠太尉。〉

