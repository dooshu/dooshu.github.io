○清僧道词

本朝诗僧甚夥，词僧则少，羽士词尤罕观。余辑词综补，仅得数人。桐城僧宏智字药庵，忆秦娥云：“花如雪。东风夜扫苏堤月。苏堤月。香销南国，几回圆缺。钱塘江上潮声歇。江边杨柳谁攀折。谁攀折。西陵渡口，古今离别。”荆溪僧超正字方竹，过废园江城子云：“竹篱花径小山幽。碧云浮。澹烟收。犹记当年，歌啸每临流。芳草无心随处绿，人去也，恨悠悠。飞来粉蝶弄轻柔。漫凝眸。上心头。惆怅今番，不似旧时游。人世茫茫浑似梦，聊一枕、学庄周。”吴僧果心字得源，夜闻邻家度曲西江月云：“何处欢声隐隐，夜深偷谱宫商。遥怜莺舌啭新簧。袅袅如丝轻。月底不堪呜咽，风前更觉凄凉。隔墙犹自断人肠。何况酒边低唱。”吾邑僧明瑜字昀熙，三部乐云：“极目烟汀，有几点白萍，几枝红蓼。翠盘欹侧，已报藕花衰老。梦回冰簟凉生，怎铜壶滴尽，银屏难晓。芳期易负，又过针楼乞巧。试听井梧叶坠，似西风有意，教人知道。那更石台蛩语，珠帘萤绕。是谁家、疏パ频捣。惯禁受、月昏云悄。归雁到也，早勾起离愁多少。”又吾邑明阳观羽士荣涟，字泉，少年游云：“荒亭自署草玄居。剥啄近来疏。瓶养幽花，栏栽细药，清课莫教虚。芳丛时见蝶蘧蘧。竹牖夕阳馀。饭毕徐行，诗成独立，兴饲盆鱼。”尚有宜兴僧随时、江都僧大宾、常熟僧能印暨羽十魏瓠、王至淳，词均平平，存其人而已。王氏词综所录，亦不及十人，中如宜兴僧宏伦眼儿媚云：“似水官衙夜无聊。烛ㄠ水沉消。故乡秋老，天涯人去，明月今宵。来朝准趁吴娘棹，灯火过虹桥。松陵江口，估船相并，篷背吹箫。”似非禅门本色语。

