差：阳气蠢辟于东，帝由群雍，物差其容。

初一：微失自攻，端。测曰：微失自攻，人未知也。

次二：其所好， 将以致其所恶。测曰：其所好， 渐以差也。

次三：其亡其亡将至于晖光。测曰：其亡其亡震自卫也。

次四：过小善善， 不克。测曰：过小善，不能至大也。

次五：过门折入，得彼中行。测曰：过门折入， 近复还也。

次六：大跌，过其门，不入其室。测曰：大跌不入诚可患也。

次七：累卵业嶪，惧贞安。测曰：累卵业业， 自危作安也。

次八：足累累， 其步躟跃， 辅铭灭麋。测曰：足累累，履过不还也。

上九：过其枯城或蘖青青。测曰：过其枯城，改过更生也。

