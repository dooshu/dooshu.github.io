项安世　送胡仲方二首

邓林擢干皆榝梓，丹穴生雏即凤凰。

年少一来无比并，老翁千岁有辉光。

幕中润泽江湖远，笔下才情锦绣张。

未必安仁须作县，藉田新赋待文章。

项安世

项安世　送胡仲方二首

交情久处临分苦，别意深时著语难。

志士自期须皓首，故人相劝只加餐。

乾坤老大千年在，云海扶摇一息看。

防有有言如子者，解将佳话倚危栏。

项安世

