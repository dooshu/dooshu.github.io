109　月采篇疑采字作令


召誥正義引周書月令云：「三日粤朏。」漢律曆志引古文月采篇曰：「三日曰朏。」顔注謂説月之光采，愚以書正義考之，「采」字疑當作「令」。

【方樸山云】魯語有「少采夕月」之文，「采」字不必疑。

【元圻案】朱子亦云是「令」字之誤。〇國語：「少采夕月，與太史、司載，糾虔天刑。」韋昭注曰：「或云少采，黼衣也。昭謂朝日以五采，則夕月其三采與？」〇宋史繩祖學齋呫嗶曰：「余作補亡月采篇，辨日月隨天左旋。」





