【铜雀妓】

雀（《类聚》作爵。）台三五日。弦（《类聚》作歌。乐府同。文苑、《诗纪》云。一作歌。）吹似佳期。况复（《类聚》、乐府作定对。文苑云。一作更对。）西陵晚。松风吹穗（《类聚》、乐府作飘素。文苑云。一作飘素。）帷。危弦断复续。（《类聚》、乐府作更接。文苑云。一作更接。）妾心伤（《类聚》、乐府作心伤於。一作伤心於。）此时。谁（《类聚》作何。《诗纪》云。一作何。）言留客袂。还（《类聚》、乐府作翻。文苑、《诗纪》云。一作翻。）掩望陵悲。（○《类聚》三十四作铜雀台妓。文苑英华二百四。《乐府诗集》三十一。《诗纪》八十七。）

