○杨白花

（《南史》：杨白花，武都仇池人。少有勇才，容貌瑰伟，胡太后逼幸之。白花惧祸，会父大眼卒，白花拥部曲南奔于梁。太后追思不已，为作《杨白花歌》，使宫人昼夜连臂蹋蹄歌之，声甚凄断。杨白花位至太子左卫率。《许彦周诗话》曰：子厚乐府《杨白花》，言婉而情深，古今绝唱也。）

杨白花，风吹渡江水。坐令宫树无颜色，摇荡春光千万里。茫茫晓日下长秋。（长秋，皇后宫。）哀歌未断城鸦起。

