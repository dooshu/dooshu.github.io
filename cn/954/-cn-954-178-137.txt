陈师道　杜侍郎挽词三首

美政真吾母，名家更杜陵。

于张从昔少，鲁卫至今称。

丝竹中年好，词华夙世能。

周南棠棣传，平世几人登。

陈师道

陈师道　杜侍郎挽词三首

骥騤方怀远，松筠忽有秋。

雍容名士数，终始法家流。

凛凛惊千载，堂堂閟一丘。

能令羊季子，不肯过西州。

陈师道

陈师道　杜侍郎挽词三首

身去风流在，人难玉石分。

平生才一见，治行已多闻。

更觉知音少，还修地下文。

他年九原泪，仍是两冯君。

陈师道

