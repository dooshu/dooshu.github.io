○宿惠山寺诗序

戊辰秋八月，吴郡朱遐景自秦还吴，南次无锡，命予及故人窦丹列会於惠山之精舍。是时山林始秋，高兴在目，凉风白，起予坐隅。逍遥於松桧之下，偃息於盘谷之上。仰视岭，俯瞰寒影。夕阳西归，皓月东出。群动皆息，视身如空。玄言妙论，以极穷奥。丹列有遁世之志，遐景有尘外之心。予亦乐天知命，怡怡契合，视富贵如浮，一歌一咏，以纾情性。夫良辰嘉会，古人所惜。序述不作，是阙文也。山水之下，景物秀茂。赋诗导意，以纪方外之游。

吴畦

畦，山阴人。第进士，官谏议大夫，以谏讨河东出为润州刺史。

