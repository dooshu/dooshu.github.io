李新　代张元老上许漕

人生刊维久覆醯，故教使节出天西。

后来武库成清职，平日家风归品题。

欲见流钱凭马策，稍闻刮膜待金篦。

鴒原曾冠仙鳌顶，应觉人间太华低。

李新

李新　代张元老上许漕

文章摛锦已堆胸，直指威声府仰中。

蜀部星高千幛静，平舆龙起一渊空。

阅人妙学函明镜，飞镝清心本素风。

垂手污涂收酱瓿，为怜识字老扬雄。

李新

