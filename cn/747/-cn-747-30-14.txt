○放诸军兵募更番洗沐诏

边鄙未清，尚须式遏，既加镇守，遂劳力役。朕宵衣旰食，务在安人，求瘼恤隐，宜从简要。如闻诸军兵募，处置多乖，年满之日，逃亡甚众。自今已后，各委本道节度使及兵部侍郎裴光庭同检校，年终类会文奏。使健儿长镇，何以克堪？何公为五番，每一年放一番洗沐，远取先年人为第一番。周而复始，每五年共酬勋五转。

