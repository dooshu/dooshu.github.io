夕阳

刘筠

夕阳堪极目。况复近秋残。塞迥横烟紫。江清照叶丹。伍胥嗟路远。潘子念行难。更有芜城恨。城空逼夜寒。

杨亿

夕籁起汀葭。秋空送目赊。绿芜平度鸟。红树远连霞。水阔迷归棹。风清咽迥笳。高楼未成下。天际玉钩斜。

钱惟演

远色连高树。回光射迥楼。自翻归雁影。更急思虫愁。烟暝长先隔。霞烘允未收。华灯知可继。惟照洞房幽。

