○郊祀议

显庆新礼，废感帝为祀；祈谷昊天，以高祖配。旧礼祀感帝，以代祖元皇帝配。今既依旧复祈谷为感帝，以高祖配者，何升降纷纷焉？虞氏黄帝郊喾，夏黄帝郊鲧，殷喾郊冥，周喾郊稷。郑元注云：“帝者祭天圜丘，邱者祭上南郊。”崔灵恩说夏正郊天，王者各祭所出帝。所谓王者祖之所自出，以其祖配之，则须远祖，郊须始祖也。今郊同祖，礼无所归。神州本祭十月，以方阴用事也。元说三王之郊，一用夏正。灵恩谓祭神州北郊以正月，诸儒所言，猥互不明，臣愿会奉常司成博士普议。

