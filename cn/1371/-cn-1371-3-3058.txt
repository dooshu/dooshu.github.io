睡起至园中

春风忽已遍天涯，老子犹能领物华。

浅碧细倾家酿酒，小红初试手栽花。

野人易与输肝肺，俗语谁能挂齿牙？



更欲世间同省事，勾回蚁战放蜂衙。

睡起至园中

欲挂衣冠万事轻，不妨小住向山城。



绿尊耐久常相伴，雪鬓才生便放行。



拂枕时时觅幽梦，倚阑日日听新莺。



夕阳更有欣然处，来看青郊雨後耕。



