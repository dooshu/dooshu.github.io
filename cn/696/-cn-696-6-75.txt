上巳


良时盛遨游，晖晖览郊路。
罗衣吹清川，春风摇杂树。
青葱柳拂云，飘荡花如雾。
黄鸟翻日华，红兰泻幽露。
澄镜悬珠楼，美人起遥慕。
晨妆开鲜妍，缓带遵芳步。
香车烟上流，翠袖风中遇。
纤手摘葳蕤，汀洲照明素。
芍药浓欲浮，嫣然相回互。
芳草虽云多，无因托情愫。
我怀洛水人，萧条遗一顾。
绵渺生平时，徘徊临日暮。




