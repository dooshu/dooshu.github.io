◇　诏孔光（元始四年）

太师光，圣人之后，先师之子，德行纯淑，道术通明，居四辅职，辅导於帝。今年耆有疾，俊艾大臣，惟国之重，其犹不可以阙焉。《书》曰：「无遗□老。」国之将兴，尊师而重傅。其令太师毋朝，十日一赐餐。赐太师灵寿杖，黄门令为太师省中坐置几，太师入省中用杖，赐餐十七物，然后归老於第，官属按职如故。

（《汉书·孔光传》，又《书抄》五十二引《汉官仪》三条，并云元始元年，与《汉书》为异。）





卷十一




◎　元王皇后（二）



