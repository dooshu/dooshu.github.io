徐铉　步虚词五首

气为还元正，心田抱一灵。

凝神归罔象，飞步入青冥。

整服乘三素，旋网蹑九星。

琼章开后学，稽首奉真经。

徐铉

徐铉　步虚词五首

天帝黄金阙，真人紫归书。

霓裳纷蔽景，羽服迥临虚。

白鹤能为使，班麟解驾车。

灵符终愿借，转共世情疏，

徐铉

徐铉　步虚词五首

圣主过幽谷，虚皇在蕊宫。

五千宗屋母。七字秘神童。

世人玉壶远，人间玉籥空。

唯余养身法，修此与天通。

徐铉

徐铉　步虚词五首

何处求玄解，人间有洞天。

勤行皆是道，谪下尚为仙。

蔽景乘朱凤，排虚驾紫烟。

不嫌园吏傲，愿在玉宸前。

徐铉

徐铉　步虚词五首

三素霏霏远，盟威凛凛寒。

火铃空灭没，星斗晓阑干。

佩响流虚殿，炉烟在醮坛。

萧寥不可极，参驾上云端。

徐铉

