王阮　龟父国宾二周丈同游谷帘三首

偶然得意挹珍流，二妙欣然共胜游。

怪得坐间无俗语，谷帘泉水建茶瓯。

王阮

王阮　龟父国宾二周丈同游谷帘三首

万斛跳珠撒一空，水晶光透影玲珑。

篮舆不是归来早，安得携瓶到此中。

王阮

王阮　龟父国宾二周丈同游谷帘三首

一饮清冷体便轻，绝知真液是长生。

归来世事都忘尽，惟记白云堆里行。

王阮

