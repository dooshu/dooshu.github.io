◇答李严书（建兴四年）

吾与足下相知久矣，可不复相解。足下方诲以光国，戒之以勿拘之道，是以未得默已。吾本东方下士，误用于先帝，位极人臣，禄赐百亿。今讨贼未效，知己未答，而方宠齐、晋，坐自贵大，非其义也。若灭魏斩，帝还故居，与子并升，虽十命可受，况于九邪？（《蜀志·李严传》注引《诸葛亮集》，有严与亮书，劝亮宜受九锡，进爵称王，亮答书。）

吾受锡八十万斛，今蓄财无余，妾无副服。（《北堂书钞》三十八）

