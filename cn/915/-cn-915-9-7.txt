◎临川王宏

宏字宣达，武帝第六子。仕齐，为北中郎桂阳王功曹史。武帝下建康，以为中护军，领石头戍事。及受禅，封临川王，拜扬州刺史。迁司徒，领太子太傅，迁司空，进太尉。以公事，左迁骠骑大将军、开府仪同三司。寻加司空，母忧去职。起为中书监，坐罪免。寻为司徒，迁太尉。普通七年死。赠侍中、大将军、扬州牧，谥曰靖惠。

