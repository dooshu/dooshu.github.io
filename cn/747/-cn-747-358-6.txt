○对假荫判

〈甲为人後请准荫人色所由以同假冒甲诉法有差等。〉

不享非类，将以亢宗；无念尔祖，讵思述德，甲庇身他族？忘情本根，颇类移天之规，方同择阴之义。将策名以筮仕，岂假荫而因人？约法是从，不继难失，必若敖有馁而之叹，庭坚有忽诸之言。以为等差，谁曰非允？如子服其有子，宁斯焉而取斯？

赵蕤

蕤字大宾，盐亭人。後徙居妻阝，隐居长平山安昌岩。开元中，三诏召之不起，或云以谗死。

