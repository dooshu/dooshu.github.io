○擬封諸王詔 【 封建】

朕荷天地百神之靈、祖宗之福、起自布衣、囏難創業、惟時將帥用命、遂致十有六年、混一四海、功成治定以應正統、考諸古昔帝王、既有天下、子居嫡長者必正位儲貳、若其眾子、則皆分茅胙土、封以王爵、?明長幼之分、固內外之勢者、高廟二十餘王先封十王各王要地以蕃輔王室朕今有子十人、前歲巳立長子為皇太子、爰以今歲四月初七日封第二子為秦王第三子為晉王、第四子為燕王第五子為吳王、第六子為楚王、第七子為齊王第八子為潭王、第九子為趙王、第十子為魯王姪孫為靖江王、皆授以冊寶、自時諸王官屬甚設相傳秩各二品後稍裁减云設置相傳官屬、凡諸禮典、巳有定制、於戲眾建藩輔、所以廣磐石之安、大封土疆、所以眷親支之厚、古今通誼朕何敢私、尚賴中外臣隣相與維持、弼成政化故茲詔示、咸使聞知

