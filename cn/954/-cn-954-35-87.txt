陈淳　送王子正宰长乐二首

一阳天运复来亨，君子随时亦吉征。

暂向三山濒海处，小驰百里爱人声。

从知文物新长乐，便作弦歌旧武城。

须信道行由此兆，牛刀指日宰寰瀛。

陈淳

陈淳　送王子正宰长乐二首

君当民社戴星游，我玩箪瓢守故丘。

袂自此分何所憾，学无与讲是吾忧。

圣心未可窥觇得，道体难从寡陋求。

鳞翼元无南北间，时推绪论发蒙不。

陈淳

