【乱後行经吴邮亭诗】

〖《诗纪》云。外编作庾信者非。〗

邮亭一回望。风尘千里昏。青袍异春草。白马即吴门。獯戎鲠（《类聚》作鞭。）伊洛。杂种乱に（文苑作轩。）辕。辇道同（文苑作通。）关塞。王城似太（文苑作大。）原。休明鼎尚重。秉礼国犹存。殷牖多虽赜。尧城史转尊。泣血悲东走。横戈念北奔。方凭七庙略。誓雪五陵冤。人事今如此。天道共谁论。（《诗纪》云。御亭。吴大帝所建。在晋陵。今作邮。误也。○《类聚》三十四。文苑英华三百十五。《诗纪》八十。）

