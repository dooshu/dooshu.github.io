晁说之　京居秋感五绝句

快雨薄寒一夕间，胡为百役自间关。

秋怀更读甘陵赋，始信人人庾子仙。

晁说之

晁说之　京居秋感五绝句

雨助风声燕欲归，谁教我尚著征衣。

自怜未读愍征赋，霜雪鬓间犹庶几。

晁说之

晁说之　京居秋感五绝句

随蝶求官秋绪多，自甘老罢乐婆娑。

枕边风雨五更梦，声在长衢朝马过。

晁说之

晁说之　京居秋感五绝句

江上高人未肯来，京华秋鬓独徘徊。

饶渠看取潮头月，莫恋林香待放梅。

晁说之

晁说之　京居秋感五绝句

河韵依棹得风期，秦树湘云枉梦思。

也好归来君富贵，未容言语我悲伤。

晁说之

