送李八秘书赴杜相公幕


青帘白舫益州来，巫峡秋涛天地回。石出倒听枫叶下滟滪堆，橹摇皆一作背指菊花开。贪趋相府今晨发，恐失佳期后命催。南极一星朝北斗，五云多处是三台。

张璁曰：公有《赠李秘书别》诗曰：幕府筹频问，山家药正锄。自注：秘书比卧青城山中。详此，则鸿渐平崔旰，必资其谋。至入朝，表用之也。





