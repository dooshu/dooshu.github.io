李复　次韵君俞三诗时在山下

西陵大火流，南融已颓征。

凉风拂庭树，槭槭起秋声。

遥夜抱膝坐，耿耿河汉明。

岂无尊中酒，非君谁与倾。

李复

李复　次韵君俞三诗时在山下

流水会大壑，层岑出遥林。

结茅穷窈竔，细路下嵚崟。

风露浩满野，默坐掩孤衾。

孤衾无与写，秋色日向深。

李复

李复　次韵君俞三诗时在山下

朝采南山薇，暮采南山蕨。

零霜百草腓，薇蕨行亦绝。

清溪有白石，欲煮朱可热。

故人在东山，幽桂安得结。

李复

