◇诏谯王无忌（四年）

王敦作乱，闵王遇祸，寻事原情，今王何责。然公私宪制，亦已有断，王当以体国为大，岂可寻绎由来，以乱朝宪。主者其申明法令，自今以往，有犯必诛。（《晋书·宗室谯王承传》。无忌父承为湘州刺史，王敦攻承，城陷，王е敦旨害之。咸和中，无忌饯褚裒于板桥，е子耆之在坐。无忌志欲复雠，将手刃之，救捍获免。御史中丞车灌奏无忌欲专杀人，付廷尉科罪。诏云云。于是听以赎论。）

