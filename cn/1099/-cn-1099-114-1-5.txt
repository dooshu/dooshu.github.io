○為稽考官軍騎操馬匹事 【 稽查官軍馬匹】

臣經過各衛所地方、看得各處官軍騎操馬匹臕壯者十無二三、瘦損者恒居其半、或皮破脊穿、或骨高毛脫、或瘡瘸可驗、而捏故遮瞞或行動欲仆、而借人扶策、平居騎坐。且或不堪。况望其追風逐電、于沙漠之區。陷陣摧堅於矢石之下哉。前年醜虜深入搶掠我軍退縮。不聞截殺之功。大率由此。至于倒死拐欠之數。月積歲增。行伍之間。殆無完隊。詢其所以。多因管軍官員。不能嚴督軍人。用心餧養所致。又有一等無知官員。將各軍應給草料剋減或扣除在官。而應答上司。或指稱公用。而私賣覓利。訪得各邊營堡。其弊尤甚。其鎮守分守副參遊擊把總等官、奉公守法者固有。假公營私者實多。非因公務、輒差旗牌官舍人等、及容令弟侄子男買賣營運、濫給官馬應付、多者二三十匹、少者五七匹、馱載私物、重至百十餘斤、程送前途、遠至七八十里、往來相繼。馳驟無休。馬匹因而損傷。軍士莫敢聲說。及至追補之際。又被官豪勢要之人。將矮小瘦損不堪馬匹威壓勢逼。高價領買。有交手未幾。而旋即倒死者。臣為提學之時、盖巳熟知其弊、乃今聞之道路此風猶不能無、近年朝廷軫念邊方多事、或發太僕寺馬價或支陜西布政司官庫銀兩、收買戰馬、給與出境、追賊截殺燒荒等項官軍亦或見侵于狐鼠漁獵之徒不得實用。眾口嗷嗷。可為切齒。查得洪武三十年右軍都督府官、早于奉天門欽奉聖旨、如今陜西等都司、開設行太僕寺、職專提調馬匹、比較孳生、但有作弊虧欠馬匹、許令本寺舉問、品職雖小所掌事重、如同御史出巡按治、該管指揮千百戶衛所鎮撫首領官吏、務要將所養一應馬驘、盡數開報、聽從點視提督、敢有非理抗拒、許本寺官奏聞拏問、臣仰惟我　太祖高皇帝、創制設官、體統甚嚴、防範甚密、又有節年題准通行事例、陜西都司衛所、及延綏寧夏各邊營堡官軍騎操馬匹。比較瘦損倒失。訪察奸弊。皆行太僕寺官職業。今馬政廢弛。乃至此極。該寺明知前弊。不能舉正。緣各該把總領班管隊等官、俱係軍職、又有鎮巡分守、協守遊擊、兵備守備、為之統領、以此見行□二寺官宜高選其人不但孳牧有成兼可點視軍□騎操之弊各官憑藉威寵。倚仗聲勢因見行太僕寺。職冷權輕。往往抗違不服。柔者猶相沮撓。剛者動生欺侮。該寺官員。進不得展。退無所訴。輒隳其志。徒有比較之名全無比較之實甚至歲報馬數。亦多不行造冊。雖嘗參奏。玩慢如故。該寺畏懼違例被參。只得止憑先年舊冊填寫。上下因循。應行故事。其所由來。巳非一歲之積矣。夫銀買茶易。浪費公家之財物。朋合地畝。重剝軍人之脂膏。而其弊至此。及今不為之處。將來為弊益甚。軍國大計為之奈何。查得在京各營坐營。多係公侯伯都督。掌號頭把總多係都指揮等官。又有內外重臣提督。尚有太僕寺官一員每年奉敕。不時親詣各營。及牧馬草塲點閘比較。其馬匹瘦損倒失。各有定擬住俸逓加則例。况外省衛所各邊營堡。去京師數千里。日月之明。或有遺照。若非仰遵　祖宗之舊典。崇重卿寺之事權雖使孳牧政舉。給領歲加。彼失養之禁令如常私乘之故轍不改所得不能償其所亡所利不能藥其所傷徒殫公私之力。何補邊疆之事。臣以職業、不得不言、乞敕兵部議擬上請、合無行令堂上官二次分投前去、該管衛所營堡將官軍騎操馬匹、點閘比較亦照京營、定與則例、參罰施行、

