元加封为道国公诏【延祐六年】

盖闻孟轲既没道失其传孔子言湮人自为説谅斯文其未丧有真儒之间生濂溪周惇頥禀元气之至精绍絶学于独得图太极而妙干万化着通书而同归一诚俾圣学灿然复明其休功尚垂不冺朕守继体贵德尊贤追念前修聿稽彞典巳从庙庭之祀盍疏邦国之封于戏霁月光风想清规之如在衮赤芾翼宠命之斯承

