【和湘东王名士悦倾城诗】

〖《诗纪》云。艺文作昭明者非。〗

美人称绝世。丽色譬花丛。经（玉台作虽。）居李城北。住在（《类聚》作来往。）宋家东。教歌公主第。学舞汉成（《类聚》作城。）宫。多游淇水上。（《类聚》作曲。《诗纪》作上水。）好在凤楼中。履高疑上砌。裾开特（玉台作持。）畏风。衫（《类聚》作袖。）轻见跳脱。珠概杂青虫。垂丝绕帷幔。落日度房栊。妆窗隔柳（《诗纪》作柳隔。）色。井水照桃红。非怜江浦（《类聚》作交甫。）佩。羞使春闺空。（○玉台新咏七。《类聚》十八。《诗纪》六十八。）

