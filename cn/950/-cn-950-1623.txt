杨万里　送广帅秩满之官丹阳二首

北门卧护要耆英，小试胸中十万兵。

天借金山吟落月，身兼铁瓮作长城。

何如岭上因归路，摘取梅酸去作羹。

已有紫泥教诣阙，便应留住付钧衡。

杨万里

杨万里　送广帅秩满之官丹阳二首

南海元戎禁从臣，却升北斗捧星辰。

回头五岭忽千里，屈指十贤添一人。

笑别广平堂下月，归看太极殿前春。

一尊话别端何有，绿水青山更白云。

杨万里

