张嵲　代王侍郎送程尚书赴信州三首

化龙陂迥照旌旗，怀玉峰高缓马羁。

地接乡关犹昼锦，人从国老借元龟。

一州如斗何劳者，六合同风要在兹。

此去未能温坐席，却随春到凤凰池。

张嵲

张嵲　代王侍郎送程尚书赴信州三首

德望居朝大吕轻，眷思难怫丐归情。

履声暂去端门晓，刀梦新占虎节荣。

有道致君三任喜，无心贪龙一麾行。

天衷只恐思耆旧，不待黄堂报政成。

张嵲

张嵲　代王侍郎送程尚书赴信州三首

君王钟意抚斯民，不惜朝端屈老臣。

连锦麾毫千字宠，黄金横带万钉珍。

长安日近恩光迩，刺史天高惠政新。

我愧仙岩旧猿鹤，依然轩晚缚闲身。

张嵲

