【早发定山诗】

夙龄爱远壑。晚莅见奇山。标峰彩虹外。置岭白云间。倾壁忽斜竖。绝顶峰昨孤圆。（李善本《文选》作员。）归海流漫漫。出浦水溅溅。（《文选》作浅浅。六臣本注云。五臣作溅。）野棠开未落。山樱发（草堂诗笺作花。）欲然。忘归属兰杜。怀禄寄芳荃。眷言采三秀。徘徊望九仙。（○《文选》二十七。《诗纪》七十三。又草堂诗笺二十一绝句诗注。引燃一韵。）

