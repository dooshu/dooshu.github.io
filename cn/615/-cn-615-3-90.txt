纪九十 庄烈帝崇祯十七年甲申尽夏四月


纪九十阔逢君滩，起春正月，尽夏四月。
庄烈皇帝
嶺祯十七年
春、正月，庚寅朔，大风霾。凤阳地震。
是日，李自成僭号于西安。
自成久觊尊号，惧张献忠为患，既人秦，通好献忠。献忠厚币逊词以报之。自成喜,遂僭称王,改名自晟,国号“大顺”,改 元“永昌”、追尊其曾祖以下，加谥号，以李继迁为太祖。设天佑殿大学士、以牛金星为之。增置六政府尚书等伪官，以宋企郊为吏政尚书，陆之祺为户政尚书，巩煜为礼政尚书，张嶙然为兵政 尚书，复五等爵，大封诸臣，侯刘宗敏以下九人，伯刘体纯以下七十二人，子三十人，男五十五人。定军制，有一马傻行列者斩之、马腾人田苗者斩之。籍步兵四十万，马兵六十万。
令宏文馆学士李化鳞等草檄驰谕远近，指斥乘舆，有云：“君非甚暗、孤立而炀灶恒多；臣尽行私，比党而公忠绝少。”又云：“狱囚累累，士无报礼之心；征敛重重，民有偕亡之痛。”见者无不扼腕。
时囚众有邱从周者，都司吏也，长不满三尺，紊怀义愤，伺自成出，乘醉直至其前，戟手骂曰：“若一贫贱细民，今妄据王2488
紀九十
府，僭称伪号，逆天悖理，吾见汝尸之万段也！"自成大怒，立斫杀之。【考异】自成僭伪号于西安，《明史·本纪》不载。而《流贼传》特书于十七年正月庚寅朔，《三编》亦书“朔”字，今从之
庚子、辅臣李建泰自请督师剿贼。
建泰，山西人，李自成初逼山西，建泰虑乡邦被祸，家富于赀,可籍佐军,毅然有灭贼志,常与同官言之。会上闻自成僭 号,大惊且叹曰:"朕非亡国之君,事事皆亡国之象。祖宗栉风沐 雨之天下，一朝失之，何面目见于地下！朕應督师亲决一战，身死沙场无恨，但死不瞑目耳。"语毕、痛哭，陈演、蒋德璟诸阁臣请代，俱不许。建泰顿首曰：“臣家曲沃，感出私财饷军，不烦官币，请提师以西。”上大喜，慰劳再三，曰：“卿若行，朕当仿古推毂礼。”遂加建泰兵部尚书，赐尚方剑，便宜从事。乙卯，行遗将礼，以特牲告太庙，上御正阳门楼，卫士东西列，自午门抵城外，旌旗甲仗甚盛。内阁五府、六部、都察院掌印官及京营文武大臣俱侍立，鸿胪赞礼，御史纠仪。赐之宴，御席居中，诸臣陪侍。酒七行，上手金卮亲酌建泰者三。乃出手敕曰：“代朕亲征。”建泰顿首谢，且辞行，上目送之。行数里，所乘肩舆忽折，众以为不祥、建泰以宰辅督师，兵食并绌，所携止五百人.甫出都而曲沃已破，家赀尽没，惊悸而病，日行三十里，士卒多道亡者。
南京地震。
丙辰，以工部尚书范景文、礼部侍郎邱瑜并兼东阁大学士，预机务。
初，景文擢兵部，添注侍郎，练兵通州。通镇初设兵，皆召募、景文综核有法，治军精严，尝请有司实行一条鞭法，徭役归之官，民捐赀助其费，供应平买、不立官价名、上令永著为例。继拜兵部尚书、以事削籍，后起用，改工部。至是李建泰出督师，景文遂以本官与瑜同人阁、召对，谓曰：“朕知卿久，今急而用卿，恨晚，卿尚勉之！”景文请释系狱张国维等，上文从之。
2489



明通鉴卷九十
李自成渐逼京师，有请上南幸者，命集议阁中。景文言：“固结人心，坚守待援而已，此外非臣所知。”上是其言。
是月，张献忠入四川。
献忠自荆州趋蜀，所过十三隘口，守兵皆以饥故不能战。至是犯夔州，石砫土官秦良玉驰援，兵败归。
献忠至万县，水涨，留屯者三月。贡生吴献棐被执，与子之英俱不屈死、攻梁山，副榜高宗舟拒战死。【考异】万县殉难，诸书皆不载，此据《蜀碧》增。
二月，辛酉，李自成陷汾州。
先是平阳送款，自成渡河，破蒲州，遂连陷汾州，知州侯君招、汾阳知县刘必达《明史》：“必达出骂贼文，贼诵而杀之。”俱死之。其义勇范奇芳，刺杀一伪都尉而自刎。
贼又遣其别部陷怀庆，而自率兵攻太原。先是巡抚山西都御史昆山蔡懋德，闻李自成据西安，尽有三秦地，将窥晋，亟出师平阳，以疲兵三千当百万狂寇。而太原汹汹、晋王手檄趣懋德还省，懋德于去年十二月十八日遂去平阳。二十日，贼抵河津，副将陈尚智失守，奔还平阳。二十二日，贼拔平阳，尚智出走。二十八日，懋德还太原。
至是贼渡河，转掠河东，列城皆陷。于是山西巡按御史汪宗友上言曰：“晋河二千里，平阳居其半。抚臣懋德，不待春融冰泮，遽尔平阳返旆，贼即于次日报渡矣。随行马步千人，即宜倍道西向，召集陈尚智叛卒，移檄各路防兵援剿。乃不发一兵，岁终至省，匝月余郡皆失，是谁之过欤！”有诏，夺官候勘。
时尚智叛降于贼，懋德誓师于太原，官吏军民咸在，懋德哭，众皆哭。罢官命适至，或请出城候代，懋德不可，曰：“吾已办一死。”遂调兵坚守。
甲子，贼薄城下，遣部将牛勇、朱孔训、王永魁等出战，败绩。懋德草遗表，调部将张雄守大南门，雄已缒城降贼，语其党2490
纪九十
曰：“城东南角楼，火器火药皆在，我下即焚楼。”夜中，火起，风转烈，守者皆散。丙寅，贼遂登城。
懋德北面再拜，出遗表付人间道达京师，即自刎，麾下持之。时中军副将应时盛请下城巷战，顾懋德曰：“上马。”懋德上马，时盛持矛，突杀贼数十人，既而贼骑充斥，时盛呼曰：“出西门。”懋德遽下马曰：“我当死封疆，诸君自去。”众复拥懋德至水西门，懋德叱曰：“欲陷我不忠耶！”复下马据地坐。时盛已出城、杀妻子，还顾不见，复斫门人，语懋德曰：“请与公俱死。”懋德就缢未绝，时盛释甲加其肩，乃绝，时盛取弓弦自经死。同时牛勇、朱孔训、王永魁等亦自刎。
其余官吏，则有布政使赵建极骂贼死。《明史》本传：“建极，河南永宁人，贼掠永宁，子于岩、于渭、于磐、于藩、于宜俱殉。”副使毛文炳被执不屈死。妻赵氏，妾李氏、陈氏俱投井死。参议蔺刚中不屈被杀、首既堕，复跃起丈余，贼皆辟易。佥事毕拱辰被执，贼适得新刀，拱辰睨之，问何睨，曰：“欲得此斫头耳！”遂取斩之。知府孙康周巷战死，同知李一清，长史范志泰，副将惠光祚俱不屈死，都司张宏业自缢死，妻赵氏、子凝秀俱殉之。指挥韩似雍，千户王德新，晋府典仗官樊于英皆城陷殉节死。自懋德以下，太原死事，凡四十有六人。
贼入城。胁晋王求桂，执之，后从人北京，不知所终。壬申，下诏罪己。
略曰：“朕嗣守鸿绪，十有七年，深念上天陟降之威，祖宗付托之重，宵旦兢惕，罔敢怠荒。
乃者灾害频仍，流氛日炽，赦之益骄，抚而辄叛，甚有受其煽惑，顿忘敌忾者。朕为民父母，不得卵翼之；民为朕赤子，不得怀保之。罪非朕躬，谁任其责！
所以使民罹锋镝，蹈水火，殣量以壑，骸积成邱者，皆朕之过也。使民输刍免粟，居送行资，加赋多无艺之征，预支有称贷
2491 明通鉴卷九十
之苦者，又朕之过也。使民室如悬磬，田卒污莱，望烟火而无门，号冷风而绝命者，又朕之过也。使民日月告凶，早潦荐至，师旅所处，疫疠为殃，上干天地之和，下丛室家之怨者，又朕之过也。
至于用大臣而不法，用小臣而不廉，言官植党而清议不闻，武将骄惱而军功不奏，皆由朕抚驭失道，诚感未孚、中夜此心，跼踏无地。
朕自今痛加创艾，深省夙愆。要在惜人才以培元气，守旧制以息烦嚣，行不忍之政以收人心，蠲额外之科以养民力。
其罪废诸臣，有公忠正直，廉洁干才，尚堪用者，不拘文武，吏、兵二部确核推用。草泽豪杰之士，有恢复一郡一邑者，授官世袭。即陷没胁从之流，能舍逆返正，率众来归，许赦罪立功。能擒闯、献二贼，仍予封侯之赏。
忠君爱国，人有同心；雪耻除凶，谁无公愤！尚怀祖宗之厚泽，助成底定之大勋，思免厥愆，历告朕意。”
癸酉，贼连陷黎城、临晋，遂陷潞安，执沈世子。沈简王模裔。简王封潞，故沈府在潞安。
乙亥，李自成攻代州。
先是自成陷全陕，将犯山西，总兵官锦州卫周遇吉以沿河千余里，贼处处可渡，分兵扼其上流，以下流蒲坂属之巡抚蔡懋德，而请济师于朝，朝廷遣副将熊通以二千人来赴。正月，遇吉令通防河，会平阳守将陈尚智已遣使迎贼，讽通还镇说降，遇吉叱之曰：“吾受国恩，宁从尔叛逆！且尔统兵二千，不能杀贼，反作说客邪！”立斩之，传首京师。
及是贼陷太原，连陷忻州，遂围代州。遇吉先驻师在代，扼其北犯之路，凭城固守，而潜出兵击贼，连数日杀贼无算。会食尽援绝，退保宁武关。
丁丑，贼别将陷固关，犯畿南，“固”，《三编》作“故”，《质实》2492
纪九十
“在井陉县西界，接山西平定州。”河间知府方文耀、南宫知县彭士宏死之。
己卯，遣内臣高起潜、杜勋等十人，监视诸边及近畿要害。
《三编·发明》曰：明事至此，存亡在于呼吸矣，而犹遣内臣监边镇，守畿辅，一切要地，畀之宵小。于是若辈专守城事，百官皆不敢问，虽有忠义之士，且为掣肘而莫可如何。卒之卖国售奸如杜勋、杜之秩等，自以所守关城降贼，而曹化淳旋复开门迎贼，观勋劝求禅位及“我辈富贵固在”之言，可胜痛恨哉！
夫有明囊政，莫甚于信用内臣，监军镇守，覆辙累累。庄烈际危急之秋，尚不惜躬蹈其败，可谓至死不悟者矣。欧阳修《五代史传论》有云：“自古宦者之祸深矣，明者未形而知惧，暗者患及而犹安焉，至于乱亡而不可悔也。”信夫！
壬午，贼将刘方亮，自固关分兵趋真定，檄总督徐标降，标斩其使，率众拒守。真定知府邱茂华与中军谢加福杀标迎降，督标游击陈三捷死之，城遂陷。又分兵陷大名，分巡副使朱庭焕死之。
甲申，贼至彰德，赵王常澳降。常澳，赵王高燧后裔也。丁亥，诏天下勤王，命廷臣议战守事宜。
先是贼陷山西，左都御史李邦华，密疏请上“固守京师，仿永乐朝故事，太子监国南京。”居数日，不得命，又请“以定、永二王分封太平、宁国二府，拱护两京。”上得疏意动，绕殿行，且读且叹，将行其言。
会上召对廷臣，中允李明睿疏言南迁便，给事中光时亨以倡言泄密纠之.上曰：“国君死社稷，正也。朕志定矣。”遂罢邦华策不议。
戊子，陈演罢。
2493 明通鉴卷九十
演与魏藻德排去周延儒，演遂为首辅。上倚信演，台省附延儒者尽趋演门。当是时，国势累卵，中外举知其不支，演庸才寡学，一无筹画，顾以贿闻。
及李自成陷陕西，逼山西，廷议撤宁远总兵吴三桂兵入守山海关，策应京师，上意亦然之，演持不可。后上决计行之，三桂始用海船渡辽民人关，往返者再，而自成已陷宣、大矣。演惧不自安，引疾求罢，诏许之，赐道里费五十金，彩币四表里，乘传行.
演既谢事，蓟辽总督王永吉上疏力诋其罪，请置之典刑。演人辞，自言佐理无状，上怒曰：“汝一死不足蔽辜！”叱之去。演赀多，不能遽行，遂留京师。
李自成陷宁武，总兵官周遇吉死之。
先是遇吉退守宁武，贼亦踵至，大呼“五日不降者屠其城。”遇吉四面发大炮，杀贼万人，火药且尽，外围转急。成请甘言绐之，遇吉怒曰：“若辈何怯耶！今能胜，一军皆忠义。即不支，缚我予贼！”于是设伏城内，出弱卒诱贼入城，亟下闸，杀数千人。贼用炮攻城，圯复完者再，伤其四骁将。自成惧，欲退，其将曰：“我众百倍于彼，但用十攻一，更番进，蔑不胜矣。”自成从之，前队死，后复继，官军力尽，城遂陷。
遇吉巷战，马蹶，徒步跳荡，尚格杀数十人，身被矢如猬，竟为贼执，大骂不屈，贼悬之高竿，丛射杀之。遇吉妻刘氏素勇健，率妇女数十人据山巅公廨，登屋而射，每一矢毙一贼。贼不敢逼，纵火焚之，阖家尽死。城中士女无降者。
自成集众计曰：“此去历大同、阳和、宣府、居庸，皆有重兵，倘尽如宁武，奈何？不如且还，俟再举。”而大同总兵姜瓖、宣府总兵王承允降表相继至，自成大喜，遂长驱而东。
是月，贼陷山西州县，官吏殉城死者，安邑知县房之屏，城陷，人署拜其母，命妻子各自尽，遂投井，贼曳出斩之。忻州知2494
纪九十 州杨家龙，知城不能守，出城骂贼而死。
其里居殉节者，阳城故参政王徵俊，城陷，被执不屈，系之狱，士民争颂其德，贼乃释之；抵家，北面再拜投缳死。举人张履旋，南吏部尚书慎言子也，城陷，投崖死。灵石故登莱监军副使宋之隽被执就刑死，妻乔氏詈贼撞阶死，女敛尸毕，拔簪刺喉死。翼城故中书舍人史可观，城陷自缢死。
又太原之陷，阳曲晋府宗室摄灵邱郡王府事朱慎镂，冠带祀家庙，驱家人人庙中焚之，己亦投火死。代州之陷，参将阎梦夔战没。宁武之陷，兵备副使王孕懋斩说降贼使，与遇吉共守，城陷自杀，妻杨投井殉焉。
而同时别贼人怀庆，监司以下皆窜走，独河内知县丁泰运守南城，力不支，被执。贼拥见刘方亮，使跪，不屈，烧铁锁炙之、亦不从，乃遇害。
时庐江王载堙，郑简王元孙也，城陷，冠服坐堂上，诟骂不屈死，长子翊根，为贼拥至途中不食死。【考异】此据《明史·诸王传》补。
贼寻陷彰德，有刑部郎中尚大伦者，以黄道周系狱事忤尚书意罢归，城陷，抗节死。又有王橓徽者，由乡举历官蒲州知州，忤豪宗谢事归，为贼所执，传诣李自成，道中愤恨不食死。【考异】自房之屏以下诸死事者，皆见《明史·蔡懋德》及《忠义传》。贼陷山西州县、系是月事，而遣别贼陷怀庆，彰德，亦在同月。今汇系之二月下.
三月，庚寅，【考异】《明史·本纪》。“三月庚寅朔”，按诸书皆书四月戊午朔，则三月实己丑朔也，今从新历。又《明史·天文志》亦云“是年三月已丑朔”，而诸书记大同之陷于二月初二日，是《本纪》误记，衍“朔”字也，贼至大同，总兵姜瓖及监视宣府太监杜勋俱降于李自成。
先是瓖等上降表，巡抚韩城卫景瑗不知也，闻警，方歃血誓师，要与固守，而瓖布讹言，谓“卫巡抚秦人，将应贼。”代王傅
2495 明通鉴卷九十
烙，简王桂十世孙。果疑之，不见景瑷。会景瑗有足疾，不时出，兵事瓖主之。瓖兄瑄，故昌平总兵也。劝瓖降贼，瓖虑其下不从；有犒之银者，言励守城将士，代王信之。诸郡王分门守，瓖每门遣卒二百人助守。
至是贼抵城下，瓖即开门迎贼人，绐景瑷计事。景瑷乘马出，始知其变也，自坠马下.贼执之见自成，自成欲官之，景瑗据地坐，大呼皇帝而哭。贼义之，曰：“忠臣也！”不杀。景瑗猝起，以头触阶石，血淋漓。贼引出，顾见瓖，骂曰：“反贼！与我盟而叛，神其赦汝邪！”贼使景瑷母劝之降，景瑗曰：“母年八十余矣，当自为计。儿国大臣，不可以不死。”母出，景瑷谓人曰：“我不骂贼者，以全母也。”自缢于僧寺。贼叹曰“忠臣”，移其妻子空舍，戒毋犯。杀代王及其宗室殆尽。
总兵官朱三乐战没。分巡副使朱家仕尽驱妻妾子女人井而已从之，死者十有六人。督储郎中徐有声，【考异】据《史稿》有总兵朱三乐，见《三编》京师陷目中。《质实》云，“贼陷大同死之”，今增人。山阴知县李倬亦死之。诸生李若葵，【考异】“葵”，《明史》、《三编》作“蔡”，然其兄弟皆以“葵”名。似“蔡”字传写误也。与兄象葵、弟心葵、从子柱周及妇女五人皆自缢，题曰“一门完节。”
贼既陷大同，以兵徇阳和，长驱向宣府。
辛卯，督师李建泰疏请南迁。壬辰，召廷臣于平台，示建泰疏，复曰：“国君死社稷，朕将焉往！”
辅臣蒋德璟罢。
初，周延儒为相，各树门户，德璟无所比，性颇直，黄道周召用，刘宗周免罪，德璟之力居多。开封久被围，自请驰督诸将战，优诏不允。
尝进《御览备边册》，凡九边、十六镇新旧兵食之数及屯盐、民运、漕粮、马价悉志焉。已，进《诸边抚赏册》及《御览简明册》，上深嘉之。诸边士马报户部者，浮兵部过半，耗粮居2496
纪九十
多、而屯田、盐引、民运，每镇至数十百万，一听之边臣。天津海道输蓟、辽岁豆米三百万，惟仓场督臣及天津抚臣出入，部中皆不稽核。德璟语部臣：“合部运、津运、各边民运、屯盐，通为计画，饷额可足，而加派之饷可裁。”因复条十事以责部臣，然卒不能尽厘也。
一日，召对，上语及练兵，德璟曰：“《会典》，高皇帝教练军士，一以弓弩刀枪行赏罚，此练军法；卫所总小旗补役，以枪胜负为升降，凡武弁比试、必骑射精娴，方准袭替，此练将法；岂至今方设兵！”上为悚然。又言：“祖制，各边养军，止屯、盐、民运三者，原无京运银。自正统时始有数万，迄万历末亦止三百余万。今则辽饷、练饷并旧饷计二千余万，而兵反少于往时，耗蠢乃如此！”又言：“文皇帝设京卫七十二，计军四十万，畿内八府军二十八万，又有中部、大宁、山东、河南班军十六万，春秋入京操演，深得居重驭轻之势，今皆虚冒。且自来征讨，皆用卫所官军，嘉靖末始募兵，遂置军不用。至加派日增，军民两困。愿宪章二祖，修复旧制。”上是之而不果行。
户部主事蒋臣请行钞法，言“岁造钞三千万贯，一贯价一两，岁可得银三千万两。”上特设内宝钞局，昼夜督造，募商发卖，无一人应者。德璟言：“百姓虽愚，谁肯以一金买一纸！”上不听。又因局官言，责取桑穰一百万斤于畿辅、山东、河南、浙江，德璟力争，获免。先以军储不足，岁佥畿辅、山东、河南富户给值，令买米豆输天津，多至百万，民大扰。德璟因召对，面陈其害，上即令拟谕罢之。
至是戴势渐逼，李建泰自保定疏请南迁，上召廷臣于平台，谕以死社稷。德璟与少詹事项煜请命太子往江南，上不答。
给事中光时亨追论练饷之害，德璟拟旨：“向来聚敛小人，倡为练饷，致民穷祸结，误国良深。”上不悦，诘曰：“聚敛小人为谁？”且曰：“朕非聚敛，但欲练兵耳。”德璟曰：“陛下岂肯聚敛！然
2497
明通鉴卷九十
既有旧饷五百万，新饷九百余万，复增练饷七百三十六万，臣部实难辞责。且所练兵马安在？蓟督练四万五千，今止二万五千；保督练三万，今止二千五百；保镇一万，今止二百。若山、永兵七万八千，蓟、密兵十万、昌平兵四方，宣大、山西及陕西、三边各二十余方，一经抽练，原额兵马俱不问，并所抽亦未练，徒增饷七百余万为民累耳。”上曰；“今已并三饷为一，何必多言！”德璟曰：“户部虽并为一，州县追比仍是三饷。”上震怒，责以朋比。德璟力辨，诸辅臣为申救，尚书倪元璐以钞饷乃户部职，自引咎，上意稍解。明日，德璟具疏引罢。上虽旋罢练饷，而德璟竟去位。
德璟闻山西陷，未敢行，辞朝后，即移寓外城。无何，都城陷，得逸去。
是日、钦天监奏帝星下移。
癸巳，封总兵官吴三桂、左良玉、唐通、黄得功俱为伯。三桂平西伯，通定西伯，良玉宁南伯，得功靖南伯。
甲午，征诸镇兵俱入援。
乙未，总兵官唐通入卫，命偕中官杜之秩守居庸关。戊戌，命太监王承恩提督京城内外防守。
己亥，李自成至宣府。
巡抚大兴朱之冯，集将吏于城楼，歃血誓死守，悬赏格励将上。而人心已散，监视中官杜勋且与总兵王承允争先纳款矣，见之冯，请以城下贼，之冯大骂曰：“勋！尔上所倚信，特遣尔，以封疆属尔。尔至即通贼，何面目见上！”勋不答，笑而去。
俄，贼且至，勋蟒袍鸣驺，郊迎三十里外，将士皆散。之冯登城太息，见大炮，语左右：“为我发之。”默无应者，自起蒸火，则炮孔丁塞。或从后掣其肘，之冯抚膺叹曰：“不意人心至此！”仰天大哭。
贼至城下，承允开门纳之，讹言“贼不杀人，且免徭赋”，则2498
纪九十 举城哗然皆喜，结彩焚香以迎。
左右欲拥之冯出走，之冯叱之，乃南向叩头草遗表，劝上收人心，厉士节，自缢而死。贼弃尸濠中，濠旁犬日食人尸，独之冯无损也。
同日死者，督粮通判朱敏泰，诸生姚时中，副将宁龙，及系狱总兵官董用文，副将刘九卿，及里居知县申以孝。其他妇女死义者又十余人。
初，济南未破，之冯方资表人都，寄其帑。未几城陷，之冯妻冯氏匿姑及子于他所，自沉井死。姑李闻之，为绝粒死。之冯庐墓三年始出，至是及于难。
癸卯，唐通、杜之秩以居庸关降于自成、贼遂入关。甲辰，陷昌平，焚十二陵，总兵官李守■力战死。乙巳，贼犯京师。
始，自成欲知京师虚实，往往遣其徒辇重赀贾贩都市，又令充部院掾吏，探刺机密，朝廷有谋议，千里立驰报，及陷昌平，兵部发骑侦探，辄被勾去，无一还者，于是贼游骑直至平则门，而都人犹未知也。上召问，群臣莫对，有泣者。顷之，贼环攻九门。门外先设三大营。贼至，溃降相继，守埤者寥寥，益以内侍三四千人专守城事，百司皆不敢问。
丙午，自成设座彰义门外，降贼太监杜勋侍。勋射书人城，称贼势盛，请上自为计。上即日下手诏亲征；又下罪己诏，尽罢加派新旧饷。寻召驸马都尉巩永固，令以家丁护太子南行，永固叩头曰：“亲臣不藏甲，臣安敢有家丁！”相向涕泣而已。【考异】据《明史·朱之冯传》，言“杜勋射书城中。初传勋死宣府之难，帝予赠荫，立祠.至是城中疑为鬼。王承思倚女墙而与语，缒入见帝，盛称自成，请帝自为计，复缒之出，笑语诸守监曰：“吾辈富贵自在也！＇又《宦官传》亦载其事，且言“勋入见帝，左右请留之，勋曰：不返则二王危。＇乃纵之出、复缒下”云云。按谕德杨士聪《甲申核真略》，但言杜勋射书城中，而力辨其
2499 明通鉴卷九十
无缒城见帝之事。上聪身在围城中，且言“三月十八日，即丙午也。帝犹召轮对日讲詹，翰官四员人侍，士聪与同官卫允文预焉。”安有勋缒城人见帝，而侍臣不闻者！况事势呼吸，降贼当前，以庄烈英断有余，岂不能为建文手刃徐增寿之事，而顾以···叱纵之耶！且帝是时不能保其太子，又何暇念及于秦、晋二王！何况其身絷贼庭，死不足惜，勋亦安能以危词耸听邪！今但书勋射书城中，请自为计，余悉删之。
是日晡，外城陷。
时贼架飞梯攻西直、平则、德胜三门，官军皆溃，而诸珰守城者潜谋内应。于是太监曹化淳启彰义门，贼尽入。上出宫登山，望见烽火彻天，叹息曰：“苦我民耳！”徘回久之，还宫，命分送太子、永、定二王于勋戚周奎、田宏遇第。其夕，皇后周氏崩，奉旨自尽也。趣呼左右进酒，饮金卮十数，乃手剑斫长平公主，叹曰：“汝何故生我家！”又斫昭仁公主于昭仁殿并袁妃诸嫔数人，惟袁妃及长平公主未殊。
夜分，内城陷。
丁未，帝崩于万岁山之寿皇亭，中官王承恩从殉焉。
亭新成，帝所阅内操处也。质明，帝闻城陷，鸣钟集百官，无至者，乃与承恩登山，帝御绛黄袍，趺左足，书衣襟为遗诏曰：“朕凉德藐躬，上干天咎，致逆贼直逼京师，皆诸臣误朕。朕死，无面目见祖宗，自去冠冕，以发覆面，任贼分裂，无伤百姓一人。”以帛自缢于山亭，承恩缢于侧。
同时文武诸臣殉难者，大学士范景文，吴桥人，闻城陷，趋至宫门，知驾出，疑为南幸，乃就道旁庙草遗疏，复大书曰：“身为大臣，不能灭贼雪耻，死有余恨！”遂至演象所拜辞阙墓，赴双塔寺旁古井死。
户部尚书倪元璐，上虞人，闻难，整衣冠拜阙，大书几上曰：“南都尚可为。死，吾分也，勿以衣衾敛，暴我尸，志我痛。遂南向坐，取帛自经死，一门殉者十三人。
2500
纪九十
左都御史李邦华，吉水人，贼至，率诸御史登城，群奄拒之不得上。外城陷，走宿文信国祠，及内城陷，乃揖信国曰：“邦华死国难，请从先生于九京。”作《绝命词》，投缳死。
协理戎政兵部右侍郎王家彦，莆田人，分守安定门。帝手敕兵部尚书张缙彦登城察视，家彦从，为中官所拒，示之手敕，乃上。时秦、晋二王欲上城，家彦曰：“二王降贼，即贼也，贼安得上！”偕缙彦诣宫门复命，不得人。黎明，城陷，家彦投城下不死，自缢于民舍，遭贼焚，残一臂，仆收其余体焉。
刑部右侍郎孟兆祥，交河人，分守正阳门，城陷，叹曰：“社稷已覆，吾将安之！”自经门下。子章明，甫成进士，兆祥挥之使去，对曰：“君亡父死，我何生为！”乃投缳于父侧。兆祥妻吕氏，章明妻王氏，同日并缢。
右副都御史施邦曜，余姚人，当贼薄近郊，语本兵张缙彦亟檄天下兵勤王，弗省，太息去。城陷，趋长安门，闻帝崩、恸哭曰：“君殉社稷，臣子可偷生哉！”即解带自经，仆救之，复苏，恨曰：“是儿误我！”贼满街衢，不得还邸舍，望门求缢，辄为居民所麾，乃命仆市信石，杂烧酒即途中服之，血迸裂卒。
大理寺卿凌义渠，乌程人，得帝崩信，负墙哀号、以首触柱，流血被面。门生劝无死.义渠厉声曰：“当以道义相勖，何姑息为！”挥使去，据几端坐，取平生所好书尽焚之，曰：“无为贼手污也。”服绯正笏向阙拜，复南向稽首，作书辞父，自系，奋身绝吭死。
太常少卿吴麟徵，海盐人，分守西直门。门当贼冲、贼诈为勤王兵求人，中官欲纳，麟徵不可，以土石塞其门，募死士缒城袭击，多斩获。及城陷，人道旁祠，作书诀家人，令敛用角巾青衫，覆之单衾，以志哀痛，自经死。
先是蓟督王永吉请撤宁远吴三桂兵守关门，帝下其议，麟徵独疏数百言力赞之，不决。及烽火彻大内，帝始悔不用麟徽言。
2501 明通鉴卷九十
城破时，八门皆启，惟西直门坚塞不能通、后发掘乃开。
右庶子周凤翔，山阴人，都城陷，传帝南幸，凤翔趋入朝，见魏藻德、陈演等群人，而自成方拥御座。凤翔至殿前大哭，急从左掖门出，贼亦不问。归至邸、作书辞二亲，题诗壁间，自经死。
左谕德马世奇，无锡入，当城陷，世奇方早食，投箸起，问：“帝安在？东宫、二王安在？”或言“帝已出城”，或言“帝已崩”，或又言“东宫，二王被执”。世奇曰：“吾不死安之！”其仆曰：“如太夫人何？”答曰：“正恐辱太夫入耳。”作书别母，肃衣冠，捧所署司经局印，望阙再拜自经。妾李氏、朱氏并先缢死。
左中允刘理顺，杞县入，畿辅告警、理顺疏陈“作士气、矜穷民、简良吏、定师期、信赏罚、招胁从”六事。及贼犯京师急，守卒缺饷，理顺诣朝房、语诸执政急请帑，众唯唯。理顺太息归，捐家赀犒守城卒。僚友问进退，正色曰：“存亡视国，尚须商酌耶！”城陷，理顺与妻万氏、妾李氏、子孝廉并婢仆数人，阖门缢死。群盗多中州人，闻其死，入唁曰：“此吾乡之刘状元也，居乡多厚德，何遽死！”罗拜号泣而去。
检讨汪伟，休宁人，城陷，语其继妻耿氏善抚幼子，耿泣曰：“我独不能从公死乎！”因以幼子属其弟，衣新衣，上下缝，引刀自刎，不殊，复投缳死。伟欣然曰：“是成吾志。”移其尸于堂，援笔书“某日，某官汪某同继妻耿氏死节处”于壁间，乃自经。【考异】《绥寇纪略》言“伟与耿氏饮酒题诗于壁，其缢也，耿在左，乃复下，曰：“不可乱夫妇之序。”其从容如此。”此与《明史》本传所记小异，附识之.
太仆寺丞申佳允，永年人，阅马近畿，闻居庸陷，叹曰；“京师必不守矣！”贻子涵光书曰：“吾受国恩，当以死报。”城陷，冠带辞母，策马至王恭厂，将投井，从者持之。下马，旁见灌畦巨井，急跃人。仆呼号，欲出之，佳允亦呼曰：“告太夫人，有子作2502
纪九十 忠臣，毋过伤也。”遂死。
给事中吴甘来，新昌人，帝尝诘户部饷额，甘来曰：“臣科与户曹表里，饷可按籍稽也。臣所虑者，兵闻贼而逃，民见贼而喜，恐非无饷之患而无民之患。宜急轻赋税，收人心。”帝颔之。及闻变，疾走皇城，不得人，返，作《绝命词》，尽取疏草焚之，曰：“贼寇纵横，徒扬议论，无益毫末，留之罪弥人。”正衣冠，北向投缳死。御史王章，武进人，与给事中光时亨守阜城门、贼入城，时亨欲要章走，章曰：“事至此，犹惜死邪！”时亨曰：“死此与士卒何别！人朝访上所在，不获则死，死未晚也。”章
从之，与时亨并马行。俄贼突至，疾呼下马，时亨仓皇下跪乞降，章扬鞭不顾，叱曰：“吾视军御史也，谁敢犯！”贼刺章股堕，
章骂贼不绝口。贼怒，攒槊刺杀章而去。抵暮，其仆觅尸，犹一手据地坐，张口怒目，如叱贼状。
御史陈良谟，鄞人，母老，已未有子，而妾时氏方娠，乃谓之曰：“吾且死，汝幸有身！急归父母家。”时泣曰：“公殉国，妾不当殉公邪！倘不幸有他，不如无子。”良谟曰：“能如是乎？”时乃先就缢。时，京师人，年十八，侍良谟才百三日耳。时既死，良谟望阙拜，亦自缢。
兵部郎中成德，霍州人，城破，不知帝所在，既趋至午门，见尚书张缙彦自贼所出，德以头触缙彦胸，且詈之。俄闻帝崩，痛哭，持鸡酒奔奠梓宫前，触地流血。贼怒，刃胁之，不为动，奠毕归家。有妹年二十余，因家难未嫁，德顾之曰：“我死，汝何依？”妹请先死，德称善，哭而视其缢。继室霍氏请继之，德痛不及视。入别其母，哭尽哀，出而自缢。母见子女及子妇皆死，亦投缳死。先是怀柔城陷，德父文桂遇害，家属尽没，妻刘，以德被逮追赃忧悸死，至是又阖门殉焉。
吏部员外郎许直，如皋人，贼薄都城，约同官出赀饷士，为死守计。及城陷，传帝南狩，直将往从。见贼骑塞道，辄返曰：
.2503 明通鉴卷九十
“四方兵戈，驾将焉往！”已，知帝崩，一痛几绝。客以七十老父为解，直曰：“不死，辱及所生！”乃作书寄父，赋《绝命词》六章，阖户自缢死。
兵部员外郎金铉，武进人，初闻大同陷，疏曰：“宣、大，京师北门，大同陷则宣府危，宣府危则大事去。请急撤回中官杜勋，专任巡抚朱之冯。勋二心偾事，之冯忠恳，可属大事。”不报。及京城破，痛哭，急趋人朝，见宫人狂奔出，知帝已崩，解牙牌北向四拜，投金水河。从者力挽之，怒，奋臂跃入死。母章、妻王弟悰并殉焉。【考异】自范景文以下二十人，据《明史》本传言，“大清世祖章皇帝表章前代忠臣，所司以范景文至金铉（名情见上）二十人名上，命有司各给地七十亩，建祠致祭，且子美谥。”故《明史·传》中特列范景文以下二十人别为两卷。而御史陈纯德亦在南渡正祀之内，盖福王时纯德人正祀，而孟兆祥子章明则以其父故改人附祀之首，故亦止二十人也。今按正祀、附祀文武诸臣，皆福王南渡时所定，有被拷掠死而人祀者，有实系被执不屈死而未邀赠恤者。故其去取不足据。重修《三编》修于乾隆《胜朝殉节诸臣录》之后，所记殉难诸臣，为得其实。今自二十人以下，悉据书之。
御史陈纯德，巡按山西，【考异】《三编》作“巡抚”，盖“按”字之误也，今据《本传》.力陈抽练弊。还朝，提督畿辅学政，出按部。都城陷，贼下令百官以某日人见，众摄纯德人，还邸恸哭，遂自经。【考异】按顺治时赠谥二十人，不及陈纯德者，以野史有受夹死之说而疑之。证之《明史》本传实无其事，今书于二十人后，御史赵误，巡视中城，城陷，骂贼被杀。【考异】赵课，据《三编》增人。原进签内言其“北都殉节。本朝乾隆四年，允廷臣请，赐谥“忠愍”。”前此《辑览》已载，今补人。按《辑览》、《三编》皆有赵馔，不知《殉节录》何以遗之，且录中通谥四等无“忠愍”，似专谥也。工部员外郎王钟彦，守广宁门，守将开门纳贼，钟彦被执不屈死。削籍吏部尚书李遇，知城陷，方自缢，被贼执，不屈死，一门死者七人，妾王氏先缢2504
纪九十
死。郎中周之茂，需次都下，贼搜得之，迫使跪，不屈，折其臂而死。顺天通判张凝和，分守北门，城陷死。御史俞志虞，闻城陷，不食，梓宫出东华门，往哭，自缢于新昌会馆。员外郎宁承烈，管太仓银库，城陷，自经于官廨。范方被系不屈死。中书宋天显被贼执，逼书伪诏，抗骂触阶死。光禄寺署丞于腾云，闻贼至，语其妻曰：“我为朝臣，汝亦命妇，不可污于贼。”并服命服自经死。濮州知州马象乾，顺天人，罢居里，城陷、率妻及子女五人死。中书王永隆，遇变不食死。郎中葛凝秀，北向投缳死。寇可教骂贼死。主事杨会英、被执引颈就刃死。沈邱知县李昌龄，被诬下狱，贼入城，释之，不食死。太医院吏目杨元，与妻杨氏同缢死。郎中张柽芳，员外张三杰，皆被执不屈死。主事陈贞达，都御史于延子也，骂贼死。顺天经历施溥，方升任乐亭知县，未行，城陷，仰药死。博乐知县徐有度骂贼死。平凉同知郭寅，与其二子皆不屈死。家居故莱阳知县徐兆任，与妻张氏及幼子同缢死。兵马司指挥姚成自缢死，妻袁氏、子逢元及一仆俱殉焉。
一时勋戚之死事者，刘氏一门为首。新乐侯刘文炳者，帝生母，孝纯皇太后之弟子也。文炳素与宛平太学生申湛然，布衣黄尼麓讲明忠义，贼攻西直门急，尼麓踉跄告文炳宜自为计。时太后母瀛国夫人尚在，文炳与其母杜氏计，“太夫人笃老，不可俱烬，请匿之湛然家。”杜氏曰；“太夫人得所，我与若妻妹俱死耳。”命侍婢结绦于楼上，作七八缳，家僮积薪楼下。寻遣老仆郑平迎李氏、吴氏二女归，曰：“吾母女同死此，复何憾！”文炳奉密召人见，誓效死。出，闻外城陷，驰至崇文门，杀贼数十人。驰归第，母杜氏、文炳妻王氏及两妹已先自缢死。家人正焚楼，火烈不得入。时文炳叔左都督刘继祖，瀛国公次子也，守东安门不克，归至后园，与文炳遇，相约投井。文炳忽止曰：“戎服不可见皇帝，易以巾帻。”继祖大呼皇帝数声，同入井死。文炳弟左都督
2505
明通鉴卷九十
文耀守永定门，见外城破，突出至浑河、闻内城破，复入，见第已焚，大哭曰：“文耀未死，以君与母在耳。今至此，何生为！”遂觅文炳死所，大书版井旁曰：“左都督刘文耀同兄文炳毕命报国处，”亦投井死。继祖妻左氏、妾董氏、李氏亦登楼自焚死。阖门死者四十二人。文炳季弟文照，奉母命留侍太夫人，遂逃去。而申湛然以匿瀛国太夫人为贼拷掠，终不言，体糜烂以死。
次则驸马都尉巩永固，尚乐安公主，都城陷时，公主已薨，未葬。永固与文炳誓以死报，乃以黄绳缚子女五人誓柩，告曰：“此帝甥，不可污贼手。”举剑自刎，阖家焚死。
宣城伯卫时春，颖六世孙也，掌后府。京师陷，怀铁券、阖门十七人皆赴井死。惠安伯张庆臻，骐之后裔，掌都督府，都城陷，召亲党尽散赀财，阖家自焚死。彰武伯杨崇猷，信之后裔，城陷，自经死。宁远伯李尊祖，成梁之孙，遇害死。
彭城伯张光祖，麟十四世孙，定远侯邓文明，宁河王愈十一世孙，镇远侯顾肇迹，夏国公成十一世孙，西宁侯宋裕德，郓国公瑛九世孙，清平侯吴遵周，梁国公成八世孙，阳武侯薛濂，鄞国公禄九世孙，恭顺侯吴汝徵，邠国公永成七世孙，新城侯王国兴，熹宗母孝和太后弟升之子，皆以城破殉节。【考异】据《三编》所载，勋戚、侯.伯，自刘文炳以下十三人，驸马一人，而刘继祖别人之武职中。《质实》言继祖与文炳同赴并死，且系瀛国公次子，而太后之母弟，今并人之勋戚下。若《绥寇纪略》所载，成国公朱纯臣，武定侯郭培民，永康侯徐锡登，怀宁侯孙维藩，新建伯正先通，安乡伯张光灿，皆在南渡附祀之列。《三编》盖择其确者书之，见后卷。
武臣世职之死事者、则左都督刘岱，以外戚世袭职，居京师，城陷，全家自焚死。副总兵贺珍，守平则门，贼至，率千骑力战陷阵死。都督佥事贺赞，总兵虎臣子，贼薄京城，迎击，为乱箭射死。镇抚司金事李若琏，分守崇文门，城陷，自缢死。都指挥佥事魏师贞，服命服拜阙自焚死。参将高锃，阖门焚死。指2506
纪九十
挥同知许达允，尚书进五代孙，骂贼不屈死。都督方腹泰，南和伯一元子，自刎死。千户李国禄自缢死。指挥同知李若珪，作《绝命词》自经死。指挥使萧偲以父如薰荫，在职死。虎贲左卫参军李正光阖门死。指挥马国城，“城”，《殉节录》作“瑊”。世袭指挥张养所，都指挥梁清宏，指挥张国维，皆不屈死。指挥高甲，同妻许氏、媳王氏、女高氏、弟妇刘氏、侄女高氏同自经死。指挥刘一松同妻王氏自缢死。千户高文采，一家十七人皆自杀。【考异】《三编·京师陷》目中所载殉难诸臣，皆连保定书之，如刘宗嗣、吕应蛟、文运昌、张罗彦之等，皆保定死事者，今分书于壬于陷保定下。惟副总兵贺珍，据《殉节录》，守平则门阵没。又锦衣千户高文采，一家十七人死，《殉节录》及诸书所载同，《辑览》亦次于勋戚之末，而《三编》偶遗之。今所记多据《三编》：而其他甲申殉难非在京师者，别记于是岁之末。
其以布衣殉节者，汤文琼为最著。琼，石埭人，授徒京师，见国事日非，数献策阙下，不报。京师陷，慨然语其友曰：“吾虽布衣，独非大明臣子邪！安忍见贼弑君篡国！”乃书其衣衿曰：“位非文丞相之位，心则文丞相之心。”投缳而卒。后李自成得其衣带语，以责陈演，遂斩演于市。
时都城布衣尽节者，又有范箴听、杨铉、李梦禧、张世禧之等，不下百余人。
箴听闻贼至，置一棺，偃卧其上，绝食七日死。铉善写真，城陷，携二子赴井死。梦禧与妻杜、二子、二女、一婢俱缢死。世禧亦与二子懋赏，懋官俱自经死。又有周姓者、悲愤槌胸、呕血数升死。而柏乡人郝奇遇居京师，闻变，谓妻曰：“我欲死难，汝能之乎？”妻曰：“能。”遂先死，奇遇瘗毕，服药死。【考异】据计氏《北略》所载、文臣有中书舍人滕文所、阮文贵，皆投御河死。顺天府推官刘有澜闻城破缢死。又顺天教官五人同缢明伦堂，佚其姓名，阳和卫经历毛维张，命巡城，大骂贼，夹拶并枷死。又经历张应选投御河死。《殉
2507 明通鉴卷九十
节录》言应选之妻妾子女同殉。武职有百户王某者，周钟寓其家，王劝钟死，不从，遂自缢，勋戚有周镜者，官东宫侍卫。闻贼至，母妻一门俱自尽。或云，镜即周奎之侄也。又有顺天民李小槐，闻难，视妻杜氏二子一女一婢以次缢毕，始自缢。又武愫之仆某，见愫索吉服，将朝李自成，苦谏，叩头出血，愫不听，遂不食而卒。皆《三编》、《明史·忠义传》所不载者，附识于此.
帝崩之前夕，宫女皆踉跄夜出。有宫人魏氏者；临御河大呼曰：“有志者当自为计！”遂投河死，顷刻间，从死者一二百人。
宫人费氏，自投眢井中，贼勾出，见其容，争夺之，费绐曰：“我长平公主也。”群贼不敢逼，拥见自成。自成命中官审视，非是，以赏部将罗某。费复绐罗曰：“我实天潢，义难苟合，将军宜择吉成礼。”罗喜，置酒极欢。费怀利刃，伺罗醉，断其喉，立死。因自呼曰：“我一弱女子，杀一贼帅足矣。”遂自刎。自成闻，大惊，命收葬之。
而熹宗懿安皇后者，亦寻自缢死。【考异】懿安之死，《明史》、
《三编》无异词，贺宿《懿安事略》以时有冒皇后之任氏为大清赐死，于懿安无涉也。京师之陷，李岩保护懿安令自尽，此为确证。
是日午，李自成毡笠缥衣，乘乌驳马入承天门，伪大学士牛金星.伪尚书宋企郊等骑而从，太监王德化等先迎候于德胜门，随而人。自成登皇极殿，下令大索帝、后，盖时未得帝崩信，又传驾已南幸也。时诸监有献太子及永、定二王者，俱送刘宗敏宅，宅即戚畹田宏遇第也。令勋戚文武百官俱于二十一日朝见。戊申，添设守门兵，及放马兵人城。
已酉，味爽，成国公朱纯臣，大学士魏藻德、陈演率文武百官入贺，皆素服坐殿前。自成不出，群贼争戏侮，为椎背脱帽.或举足加颈上相笑乐，百官慑伏不敢动。演首劝进，不许。封太子为宋王，放刑部锦衣系囚五品以下张若麒等。
自成自居西安时，建置宫吏，至是益尽改官制，六部日六政2508
纪九十
府，司官曰从事，六科日谏议，十三道日直指使，翰林院曰宏文馆，太仆寺日验马寺，巡抚日节度使，兵备日防御使，知府、州，县日尹，日牧，曰令。
召见朝官，自成南向坐，金星、宗敏、企郊等左右杂坐。以次呼名，分三等授职，自四品以下，少詹事梁绍阳、杨观光等无不污伪命，三品以上，独用故侍郎侯恂。自是降者无不悚息待命。贼又编排甲，令五家养一贼，大纵淫掠。民遭荼毒，缢死者相望。
庚戌，得先帝遗弓于万岁山亭，李自成命以宫扉载出，盛柳棺置东华门外，百姓过者皆掩泣。
是日，杀成国公朱纯臣。
先是帝临崩，有手敕令百官俱赴东宫行在，盖上欲托东宫于纯臣，令总督诸军辅太子，不果行。至是自成得朱谕于文渊阁案上，即命收系纯臣。日中，被杀，并其弟及从子皆诛之，籍其家。【考异】朱纯臣未追赃而遽杀，故诸书皆系之二十二日，《甲乙核真略》所谓“收系最先，戮死最速”者是也，然力辨其无劝进之事，此则士聪为己故，讳言之耳，野史谓其与张缙彦迎门拜降，其有无不足辨，然初次劝进，在己酉百官朝见之时，纯臣实班首也，陈演特阁臣耳，岂有不列勋戚公侯等之名，而自成，金星辈许之乎！士聪谓“初次劝进在二十六日”，则成国已死，又言“逆贼劝进事诚有之、乃贼营见在之伪官，非京城从贼之降官。”不知二十一日百官朝见自成，劝进乃必有之事，何待陈演之首创其谋！若谓纯臣不在劝进之列，实不敢信也。意当时八百余人，必有大半列名者，特勋戚首纯臣，阁臣首陈演耳，纯臣以总督诸军辅太子之手敕，遂首杀之，较之李国桢辈被刑夹面死者，差为不受辱。而南渡后乃列之附祀武臣之首，且更以李国桢人之正祀之列，舛谬甚矣。
辛亥，为先帝易梓宫，与周皇后梓宫同移殡于佛庵中。
是日，百官降者，按次唱名，自成拔九十二人，送伪吏政府宋企郊分三等授官。俄传伪旨，自勋戚大臣及文武百宫八百余
2509 明通鉴卷九十
人，悉囚系，送伪都督刘宗敏营中拷夹，责赇赂.
时有国子祭酒孙从度，住金台会馆，病甚卧床。有伪将罗姓乘马进馆，径人内室，其妻孙氏骂之，罗遂以铁索系孙，并舁从度过已寓。从度寻以拷讯毙、乃索氏赀，凡七拶百敲，十指俱断，招得窖金七千两献自成，自成骇曰：“一翰林富乃至是耶！”于是降官之被拷掠者自此始。【考异】此据《核真略》.而计氏《北略》及《甲乙汇编》皆在是日。益自成始送诸降官于伪史政，分三等授官。会贼将罗某送所得孙从度窖金七千，乃动追赃之念，于是所授之官悉被囚系，实始于此。今据书之.
壬子，保定府陷。
先是贼党刘方亮陷真定，各郡县迎降相继，人情益汹汹。保定同知邵宗元，砀山人，方摄府事，亟集通判王宗周、推官许日可、清苑知县朱永康，卫指挥刘宗嗣【考异】“宗”，《明史》本传及请书、皆作“忠”，盖《三编》后改也。《殉节录》亦作“刘宗嗣”，今从之，及乡官故光禄少卿张罗彦、故工科给事中尹洗等议城守。时知府何复，平度人，以前月由员外擢守保定，闻警，兼程驰入城，宗元授以印，复曰：“公部署已定，印仍佩之，我相与戮力可也。”乃谒文庙，与诸生讲《见危致命章》，词气激烈。讲毕，登城分守。
都城陷之次日，贼使投书诱降，宗元手裂之。明日，贼大至，络绎三百里。有数十骑服妇人衣，言“所过百余城，皆开门远迎，不降即屠。且京师已破，为谁守！”城上人闻之，发竖眦裂。贼环攻累日，宗元等守甚坚，贼稍稍引却。
督师李建泰率残卒数百辇饷银十余辆，初至定兴，城门闭，不纳。留三日，攻破之，笞其长吏。遂抵保定，叩城求入，宗元等不许。建泰举敕印示之，宗元等曰：“公荷圣恩，御门赐剑、酌酒饯别。今不仗钺西征，乃叩关避贼邪！”建泰怒，厉声叱呼，且举上方剑胁之。或请启门，宗元曰：“脱贼诈为之，若何？”众以御史金毓峒尝监建泰军，识建泰，推出视之，信，乃纳之。
2510
纪九十
建泰人，贼攻益厉。建泰倡言曰：“势不支矣，姑与议降。”书牒迫宗元用印、宗元抵印，厉声曰：“我为朝廷守土，义不降。欲降者任为之。”大哭，引刀将自刎，左右急止之，皆雨泣。罗彦前曰：“邪说勿听，速击贼。”复乃自起燕西洋巨炮，火发被燎几死。贼攻无遗力，雉堞尽倾。俄，贼火箭中城西北楼，复遂焚死。
贼又焚南郭门，守者多散，南城守将王登洲缒城出降，贼蜂拥而上。建泰中军副将郭中杰等为内应，城遂陷。宗元及中官方正化不屈死。建泰率曰可、永康出降。宗嗣分守东城，城将陷，召女弟适杨千户者归，与妻毛氏、子妇王氏同处一室，俱以弓弦缢杀之，复登城拒守。城破被执，怒詈，夺贼刀杀三人。贼麇至，剜目劓鼻攴解死。保定知县杨珮，升邓州未行，寇人，死之。据《殉节录》补。
一时武臣死事者，守备则张大同与子之坦力战死。指挥则文运昌、刘洪恩、戴世爵、刘元靖、吕九章、吕一照、李一广，中军则杨儒秀，镇抚则管民治、千户则杨仁政、李尚忠、纪勋、赵世贵，刘本源、侯继先、张守道，百户则刘朝卿、刘悦、田守正、王好善、强忠武、王尔祉，把总则郝国忠、申锡，皆殉城死。
复有吕应蛟者，保定右卫人，历官密云副总兵，谢事归。贼至，总监正化知其能，延与共守，昼夜不懈。城破，短兵斗，杀十余贼而死。
一时乡官之死事者，则张罗彦一门为首。罗彦兄弟六人，兄罗俊以十六年秋举进士，弟罗辅亦以是年举武进士，罗上早卒，诸生罗善、罗喆。当贼逼京师，罗彦兄弟家居，与邵宗元歃血盟，誓死守。总兵官马岱谒罗彦曰：“贼分两道，一出固关，一趋河间，吾当出屯蠡县扼其冲，先杀妻子而后往，其城守悉属公。”罗彦曰：“诺。”诘旦，岱果杀妻孥十一人，率师去。
罗彦等纠乡兵二千分陴守，罗俊守东城，罗彦西北，罗辅为
2511 明通鉴卷九十
游兵，公廪不足，出私财佐之。贼遣骑呼降，罗俊顾其下曰：“欲降者取我首去。”刘宗嗣挺剑曰：“有不从张氏兄弟死守者齿此剑！”怒目发上指，闻者咸愤厉，守益坚，贼为引却。
已，闻京师陷，众皆哭，北向拜，又罗拜相盟誓。而贼攻益急，城中多异议，罗彦谓宗元曰：“小民无知，非鼓以大义，气不壮。”乃下令，人缀崇祯钱一枚于项，示戴主意。贼以罗彦主谋，呼其名大诟，且射书说降，罗彦不顾。贼死伤多，攻愈力，而李建泰亲军为内应，城遂陷。罗俊犹持刀斫贼，刀脱，两手抱贼啮其耳，血淋漓口吻间。贼益众，大呼“我进士张罗俊！”遂遇害。罗彦见贼人，急还家，大书官阶姓名于壁，投缳死。子晋与罗俊子伸并赴并死。
时罗善佐两兄守城，城将陷，两兄戒勿死，罗善曰：“有死节之臣，不可无死节之士。”与妻高氏携三女同投井死。罗辅多力善射，昼夜乘城，射必杀贼，城破，连射杀数人，矢尽，持短兵杀数人乃死。罗士妻高氏，守节十七年，至是亦自经死。惟罗喆从水门走免，妻王氏亦缢死。罗俊伯母李氏骂贼死。罗彦妻赵氏、二妾宋氏、钱氏及晋妻师氏，当危急时，并坐井旁以待贼入，皆先罗彦投井死。惟赵氏不沉，家人出之，再人，复如故。有抱晋之子至者曰：“夫人死，将令张无后。”乃匿空舍中，潜出水门免。而罗辅妻白氏在母家，闻难欲死，侍者止之。绐以汲井，推幼女先人，已从之。罗俊再从子震妻徐氏、巽妻刘氏，亦投并死。一门死者凡二十三人。
方建泰之出师也，金毓峒为监军御史，方驰赴山西，抵保定，贼骑已逼。而毓峒本保定卫人，遂人城与邵宗元共守。毓峒守西城，散家赀千余金犒士，其妻王氏亦出簪珥佐之。方京师陷，贼射书说降、众颇懈，毓峒厉声曰：“正当为君父复仇，敢异议者斩！”悬银牌，令击贼者自取，众争奋，毙贼多。城陷，一贼挽毓峒往谒其帅，且骂且行，遇并，推贼仆地，自堕井死。妻王2512
纪九上
闻之，即自经。其从子振孙，有勇力，以武举佐守城。贼至，众皆散，独立城上大呼曰：“我金振孙，前日杀数贼魁者我也。”群贼支解之。振孙兄肖孙、子妇陈氏与侍儿桂春，亦投并死。肖孙匿毓峒二子，为贼搒掠无完肤，终不言，二子获免。
同时守城殉难者，邠州知州韩东明，武进上陈国政赴井死。平凉通判张维纲，举人张尔翚、孙从范不屈死。举人高经负母避难，遇贼，求释其母，母获释而经被执，乘间赴水死。贡生郭鸣世寝疾，闻城陷，整衣冠端坐，贼至，持棒奋击而死。诸生王之珽，先城陷一日，置酒会家人饮达旦，城陷、偕妻齐氏及三子、二女人井死、诸生韩枫、何一中、杜联芳、王法等二十九人，布衣刘宗向、田仰名、刘自重等二十人，或自经，或溺，或受刃，皆不屈死，妇女殉节者一百十五人。
他若尹洗见上。及举人刘会昌、贡生王联芳以城陷次日为贼收获，亦不屈死。贼揭其首于竿，书曰：“据城抗节，恶官逆子。”见者饮泣。
是役也，城内屠赤一空，尸枕藉，填满沟壑，伪官举之，三日不能尽，盖阖郡殉之云。【考异】《三编》于甲申三月明亡，故书保定之事皆从略。其殉难之何复、邵宗元、金毓峒、方正化、张罗俊附见《蒋德璟罢》目中。其他如吕应蛟、文运昌、刘洪思、戴世爵、刘元靖、吕九章、吕一照、李一广、张罗彦、韩东明、张维纲等皆附载于《京师陷》目中，而特书其守保定死于《质实》中。惟刘宗嗣，则但云“分守东城”，尹洗则但云“守西城”。又如杨儒秀，张大同、子之坦，皆但以“守城”书之，未及分析。今所载悉据《明史》何复，张罗俊、金毓峒三人传，详记其事之本末及殉难之文武官绅。而城陷日分，则据《北略》及《绥寇纪略》，皆云“二十四日”，与《明史》“京师城陷之次日，贼遣使说降，又攻之累日”者合.惟《核真略》谓“李建泰以二十一日被押入京师”，日分已误。又谓“贼屡谕不降自刎又不死”者，尤臆说也。《明史》成最后，凡《忠义传》所载，皆择其确者书之，若保定之役，据《绥寇纪略》所记、同时有
2513 明通签卷九十
材官王尊义.主簿沙润民、医官吕国宾、正镰、正之琯皆被杀，并见《殉节录》。文学有杜日芳、王纮、冯泽、王允嘉、吴栻、韩廷珍、杨善誉、何光岳、韩绍淹、颉学曾、王敬嗣、王继桂、赵居晋、王昌祚、孙诚、赵世珩、杨供辰、王建极、阮积学、王世珩、王致中、周之翰等，意即《明史》所谓“二十九人”之数者也、又有儒士刘士琏不屈死，王景曦骂贼被射死，黄栋火箭烧楼死，义民则刘宗向等三人外，又有杨强子刃贼力屈自刎死，张加善不屈缢死，郑国宁击贼不中，李懋伦骂贼，王捷，张智，刘养心，朱永宁、胡来献、胡得银俱以拒贼被杀，意即《明史》“二十人”之数者也，又与尹洗等三人被执不屈死者，有诸生王世琦，又与郭鸣世同死者，有诸生贺诚，而韩东明之子仲淹亦继东明射贼坠城死。若妇女则又有金振孙妻王氏，刘宗嗣女刘氏，文运昌妻宋氏，张尔翠妻唐氏，何一中妻赵氏，韩枫妻王氏，田仰名妻曹氏，刘自重妻罗氏。以上皆据保定儒士陈僖所辑《甲申上谷纪事》。而僖又自为《陈氏节传》、言“僖王母张氏，母杨氏，妻常氏，妹文学金瞿妻陈氏俱于二十三日同辞家庙，集后园，城陷，张捧诘命，杨手挽媳，常一手挽女，并侍婢四人并周岁弟仔甫同入井死，一门殉者九人。”又为《高氏节传》，言“诸生高植妻王氏，举人高桂妻刘氏，请于公姑，贼人，同缢死。”其他缢死者，则有锦衣千户贺诰妻霍氏等十一··人，井死者有进士王延裪妻张氏等五十二人。又《三编·质实》、杨儒秀妻杜氏投水死。凡此即传中所谓“一百十五人”之数者也。惟马岱杀其妻子率师出，据《纪略》言，“刘方亮既去，留伪将张洪收诸下邑，得岱于蠡县，自刎不殊，洪传而致之自成，以将毙故得脱，后为僧，不知所终。”今并附识之以俟考。又按《殉节录》，保定诸生有刘士廉.周之韩、正建基、王继桂，一作“贵”。同母及妻张氏，王嘉印、王祚昌，一作“允昌”，王性并何光岳之妻师氏，阮积学之妻何氏，皆《纪略》所遗者，并识之。
癸丑，伪礼政府巩焴示随驾百官，率普老上表劝进。甲寅，伪旨令礼政府诹吉举行。未几，而山海关之报至，不果。
是日，升迁各降官四品以下百余人。【考异】诸书皆以二十六月为劝进之始，即甲寅也。劝进之语，野史皆育始于朱纯臣、陈演则二十一2514
纪九十
日入朝时也。其时遗弓未得、迁跸方传，诸降臣即丧心味良，亦无暇及此，谅演等劝进，不过列职名而已，至是始令上表。而所云“百官”者、即指李国桢、陈演之等。杨士聪《甲乙核真略》谓“随驾诸臣，乃呼文之牛金星，武之刘宗敏。劝进大事，宜属之佐命之臣，岂肯以亡国累囚等之乎！”此盖讳言己在百官之列，而饰词以欺入耳。永乐之入金川门，其时叩马劝进者，何一非建文亡国之臣！不闻邱福、朱能等之预其列也，况巩焴早已为自成伪官，又安敢以政府之示临之金星、宗敏者！则所谓“百官耆老”，非指亡国之臣民而何？今仍据野史分书之，
始开拷掠追赃，阁臣责饷十万，部院锦衣七万以下，科道吏部五万以下，翰林二万以下，部属以下各以千计。勋戚则金尽辄杀之。
乙卯，平西伯吴三桂自山海关乞师于我大清。
初，三桂奉诏入援，过关至丰润，闻京师已陷，犹豫不敢前。其父襄提督京营，自成胁襄以书招之，三桂欲降。先是三桂尝就嘉定伯周奎饮，悦歌女陈沅，以千金购之。会三桂以边警行，奎送沅于襄所，至是为贼将刘宗敏掠去，三桂闻之，愤甚。时自成已遣降将唐通、白广恩率兵二万东攻滦州，三桂疾驰归山海关，袭破贼将，降其众八千。自成怒，亲部贼十余万，执襄于军，东攻山海关，以别将从一片石越关外。《三编·质实》“一片石在永平府抚宁县东北，山海关北七十里有关城，城东为北门水口。”
三桂惧，遣副将杨坤、游击郭云龙来乞师，我大清世祖章皇帝命睿亲王多尔衮帅师行。
丙辰，迁帝、后梓宫于昌平州，州之士民率出钱，葬之田贵妃墓内，斩蓬藋而封之，不能成礼。【考异】天寿山在昌平，庄烈之葬田贵妃墓，正史，野史无异词。而杨士聪言“累朝妃嫔皆葬金山，不葬昌平”，不知万贵妃所葬，亦昌平也。金山在顺天宛平县之西北，当大清兵五月入京师，改葬庄烈帝、后，陵曰思陵。昌平密迩京师，岂有不查明确实者！顾亭林《昌平山水记》载思陵本末甚悉，然则《核真》之说，亦臆度
2515 明通鉴卷九十
耳。
越两月，我大清入京师，始以帝礼改葬，令臣民服丧三日，谥日庄烈皇帝，陵日思陵。
《明史》赞曰：帝承神，熹之后，慨然有为。即位之初，沉机独断，刈除奸逆，天下想望治平。惜乎大势已倾，积习难挽，在廷则门户纠纷，疆场则将骄卒情；兵荒四告，流寇蔓延，遂至溃烂而莫可救，可谓不幸也已。
然在位十有七年，不迩声色，忧勤惕励，殚心治理，临朝浩叹，慨然思得非常之材，而用匪其人，益以债事，乃复信任宦官，布列要地，举措失当，制置乖方，祚讫运移，身罹祸变，岂非气数使然哉！
迨至大命有归，妖氛尽扫，而帝得加谥建陵，典礼优厚，是则圣朝盛德，度越千古，亦可以知帝之蒙难而不辱其身，为亡国之义烈矣。
夏，四月，辛酉，李自成焚太庙神主。【考异】据《核真略》在是日并无迁太祖主事，详后卷。
壬申，我大清睿亲王师次翁后，得吴三桂遣将致书。略曰：“三桂以蛟负之身，荷辽东重任。今以宁远右偏孤立之故，令弃宁远而镇山海，思欲坚守东陲而巩固京师也。不意流寇逆天犯阙，以彼狗偷乌合，何能成事！乃京城人心不固，奸党开门纳款，先帝不幸，九庙灰烬。今贼首僭称尊号，掳掠妇女财物，罪恶已极，天人共愤。三桂受国厚恩，欲兴师问罪以慰人心，奈京东地小，兵力不支，特泣血求助。乞念亡国孤臣之言，速选精兵，三桂自帅所部，合兵以抵都门，灭流寇于宫廷，示大义于中国。乞王转奏。”王即遣使报书，略言：“闻流寇攻陷京师，明主惨亡，不胜发指。用是率仁义之师，沉舟破釜，誓不返旌，期必灭贼，出民水火。伯今遣使致书，深为嘉悦，即当统兵前进。伯虽向守辽东，与我为敌，幸勿以前故尚复怀疑。若率众来归，必封2516
纪九十
以故土，爵为藩王，国仇可报，身家可保。”
先是李自成已于十三日挟太子、诸王东行，伪将唐通出一片石，三桂请速进兵。疾驰至沙河，三桂报贼已出边，立栅寨。戊寅，大军迎击，大败通兵于一片石。已卯，师至山海关，三桂开关出迎。王令三桂兵系白布为识，使之先驱，遂入关。
时自成率步兵二十余万，阵于关内，自北山亘海。大兵布阵，不能横及海岸，乃令军士鳞次布列，对贼阵尾，伺其惰，奋击之，且戒勿越伍违节制。阵既列，三桂居右翼之末，先悉其众搏战，围开复合。战良久，大清从三桂阵右突出、冲贼中坚，万马奔腾，飞矢雨堕，天大风，沙石飞走，击贼如电。自成方登高冈观战，知为大清兵，急策马下冈走，贼众大溃，自相践踏，死者无算，僵尸遍野，沟水尽赤。
自成奔永平，大兵追之。三桂先驱至永平，自成使降臣王则尧诣三桂议和，许送太子、二王，皆伪也。三桂送则尧子睿王军中，斩之，益进兵，自成乃杀其父襄走京师，寻又杀襄家属三十四人。【考异】野史言“唐通既败，乃送定王于军中，三桂云：“必得太子而后已。”又言“山海关之败，自成复遣王则尧、张若麒请和，送出太子。其后三桂至永平，弃定王，专拥太子，欲护之人都，以大清帅不许，乃送太子于高启潜。”或云“启潜又送之民间”，皆误也。自成西奔、挟太子、二王以行，则《圣武记》所谓“许送太子，二王为伪”者是也。《三编》所记，皆参《本朝实录》书之，但有挟太子、二王西行，无送三桂军中之语，其为传闻之失实可知矣，今据《三编》，参《圣武记》、《东华录》书之。O诸书记三桂破贼于四月辛酉者，辛西为初四日，距乞师仅六日。盖三桂袭破自成之别将，非唐通也。通之败于一片石，乃合大清兵败之。《东华录》书之戊寅，即《圣武记》所云“二十一日”者是也。明日又合兵败之山海关，自成乃奔永平，野史以为“戊寅奔永平”者亦误。今日分皆据《东华录》、《圣武记》.
癸未，自成奔京师。
2517 明通鉴卷九十
初、京师陷，自成登殿受朝贺。一日，升御座，突见神人长数丈，手剑怒视，座下龙爪鬣俱动，自成恐，亟下。铸金玺及永昌钱，皆不就。及保定之陷，李建泰降，畿内郡县悉附，山东、河南遍设官吏，所至无违者，自成以为真得天命，诸臣自牛金星以下，三次劝进，寻以东兵故，且令诹吉肄仪；至是将西奔，乃行之。
丙戌，僭伪号于武英殿。追尊七代皆为帝，后，立妻高氏为皇后。自成被冠冕列仗受朝命，金星代行郊天礼。
是夕，焚宫殿及九门城楼，悉熔所拷索金银及宫中帑藏器皿，铸为饼，每饼千金，约数万饼，载以骡车。丁亥晦，诘朝，挟太子、二王西奔长安，而使伪将军左光先，谷可成为后卫。又勒诸珰悉取其金玉珠宝，及出宫，令群贼各执守城白杨杖逐之，不分贵贱，皆号泣徒跣，败面流血，走出长安门外。
闯贼之贵饷追赃也，灼肉折胫，备诸惨毒，有拷夹而死者，有拷夹完赃而复杀之者。
勋戚自朱纯臣被杀后，次及襄城伯李国祯。贼之人也，国祯解甲听命，寻以责贿不足，被拷折踝，自缢死。其妻为贼掠，褫尽底衣，抱之上马，大呼“此襄城伯夫人”，其辱尤甚，定国公徐允祯被杀，英国公张世泽并其妻妾俱拷掠死。阁臣陈演首输银四万，锦衣骆养性输三万，得免夹羁候。及自成将东御吴三桂，虑诸大臣为后患，乃首诛演及魏藻德。藻德输万金，贼以为少，酷刑五日夜，脑裂死。方藻德被掠，遇马世奇家人，泣曰：“吾不能为若主，今求死不得矣。”至是果验。方岳贡、邱瑜拷掠完赃，已被释，及自成杀演等，令监守者并杀二人，各予以缳，俱自缢死。其他自部院大臣以及词科部僚之等，死者辱者不可胜计。
然亦有悔愤而自尽者。故赠太常卿魏大中之次子学濂，中癸未进上，擢庶吉士，是年、贼逼京师，学濂与同官吴尔埙慷慨有所论建，大学士范景文以闻，先帝特召见两人，将任用，无何，
2518
纪九十
京师陷，学濂不能死。受贼户部司务职，溃其家声。已，自成西奔，学濂将出，自惭，遂赋《绝命词》二章，自缢死。【考异】以上被杀之勋戚、阁臣，皆据《明史》本传书之。若野史所记，“李国祯被执不跪，及送先帝葬后，恸哭自刎而死”，此皆南渡后刘孔昭等人之正祀武臣之首，因摭拾其事，以为勋戚殉难之尤烈者。然当纯臣被杀，国祯同时执至，如其不降，岂能俟之十日后，听其逍遥送葬归而自刎者！况襄城业已被执，又焉得有昌平送葬之事！《明史》删此一段，是也。大氐国祯之死，在杀陈演、魏藻德之前，《明史》以为“被拷折踝自缢而死”者为得。其实藻德輸赃万金在四月朔日，然则“酷刑五日而死”者，则初六日也，陈演以十二日被杀，则自成东行之前一日，方岳贡，邱瑜之死又在其后，证之《核真略》所记亦同。惟魏学濂之死，野史所记，亦未足据。然当自成西走，学濂可以逃免，而《明史》持记其死于帝殉社稷之后四十日，则其死也，毋亦一念之悔，惧贻先人之羞，为门户之玷乎！纯臣之死最先，学濂之死最后，今并表面出之。
甲申三月之变，有家居闻难而殉节者，有里居击贼而遇害者。兵部侍郎王家祯，解职家居长垣，京师陷，贼遣兵据长垣，家祯自经死，子元玠从之。按察副使顾国缙，上海人，闻城陷，不食死。工部尚书何应瑞，曹州人，闻城陷，不食死。莱州推官张力，家居东明、闻都城陷，偕邑人杀贼，授伪官，为所执，不屈，骂贼死。
而是时诸生布衣之殉节者，以吴县许琰为首。琰有至性，尝刲臂疗父疾；为诸生，磊落不羁。闻京师陷，帝殉社稷，大恸，誓欲起义师讨贼，走告里荐绅，皆不应。端午日，过友人，出酒饮之，琰掷杯大诟曰：“我辈读圣贤书，今何时？尚纵酒如平日耶！”拂衣径去。已，聚哭明伦堂，琰衰杖擗踊尽哀。御史谒文庙，犹吉服，琰率诸生责以大义，御史皇悚谢罪去。及南都颁监国诏，而哀诏犹未颁，琰益愤痛，趋古庙自经，为人所解。乃步至胥门，投于河，潞王舟至，拯之出。既归，家人日夕守，不得
2519 明通鉴卷九十
死，遂绝粒。寻闻哀诏至，即庭中稽首号恸，遂不复言，以六月三日卒。乡人私谥曰“潜忠先生”。
其时诸生殉义者，京师则又有曹肃、兰卫卿、周谠、李汝翼，金坛则王明灏，丹阳则王介休，鸡泽则殷渊，肥乡则宋汤齐、郭珩、王拱辰。而肃之曾祖子登，仕为甘肃巡抚，京师陷，肃与其兄逊、弟敬、祖母姜、母张、逊妻李、肃妻周、妹持顺、弟妇邓并一门自缢死。【考异】《明史·忠义传》言肃弟持敏，而无逊、敬二人名，《殉节录》谓持敏即逊字而肃之兄也。又传言肃嫂李氏，而佚去肃妻周氏，今以《殉节录》证之，则李即逊妻，而肃妻周遗之。传中又有弟妇邓，《殉节录》亦遗之，今考肃有弟敬，疑所谓“弟妇邓”者，即敬妻也。《殉节录》成最后，考核较详，今参书之，而附识于此。卫卿止一幼女，付其友，自缢。谠、汝翼皆骂贼不屈，贼磔汝翼而杀谠。明灏日夕恸哭，家人解慰之，托故走二十里外投水死。介休不食七日死。贼破鸡洋，渊谋起兵复之。俄闻京师陷，即同诸生黄祐等密约山中壮上诛贼所置伪官，为奸人所告被杀，远近悼之。汤齐、拱辰，亦以起兵讨贼谋泄遇害。【考异】以上殉难官绅，皆据《三编》及《明史·忠义传》。而《殉节录》另编甲申殉难诸臣为一类，纪载尤详。其通谥“节愍”卷内，有广灵知县阮泰，解职家居洛阳，闻京师陷，衣冠望阙拜，不食死，妻朱氏从之。光禄监事胥自修，江宁人，闻贼陷北都，具冠服肃拜绝粒死。湖南督学金事周大启，长洲人，甲申闻变不食死。猗氏知县李树声，岐山人，以忧归，贼陷京师，遣人招之不从，死。济南金事刘世芳，英山人，闻京师陷，恸哭呕血死。定海知县朱懋华，南陵人，闻北京陷，自缢死。潮州司理李毓新，嘉兴人，行取未赴，甲申遇害，次子祯先抱父尸死。归德通判张垣崇，徐州人，闻变以身殉。商城知县张国光，大兴人，闻都城陷，北向拜，自经死。仪封知县陈三益，山阴人，寇陷都城，伪使至，同官劝出迎，碎所佩印不屈死。大同总兵汪登瑞，余姚人，闻变绝粒死。呈贡知县黄卷，钟祥人，家居，闻京城失守，北向长号不食死。布政参议王若之，益都人，侨寓金陵，甲申闻2520
纪九十
难，不食呕血死。临漳知县梁希阜，龙泉人，未赴任，闻京师陷，痛哭不食死。天津道陈六裕，在天津筑兴济城，死甲申之难。刑科给事中李汝璨，南昌人，抗疏下狱，寻数归，闻国难，衰绖北拜绝粒死。御史郑封，样符人，出使广西，闻京师陷，与子庚锡遁山中，封不食死，庚锡亦死，举家殉之，兵部主事尹诏、石城人，上疏忤时相谴归，闻甲申变，不食卒。永平通判韩上桂，番禺人，闻京师陷，号泣卒，知县毛协恭，武进人，闻难，投水死。西宁副使李豫，郾城人，闻京师陷，恸哭不食死。巡抚甘肃杨汝经，睢州人，行次林县，闻京师陷，帅壮士讨伪官，遇贼被害。延绥总兵宋伟，山阴人，甲申服鸩死。监察御史王与印，《北略》印作“允”.新城人，谪归，甲申闻变，与子士和拒户自经，妻于氏亦缢死。太常少卿傅钟秀，高密人，号泣，须发一夕尽白，与主事单崇谋起义，为贼执，大骂不屈死。子禀初，以翼父并殉，刘河游击李中孚，上海人，《甲申战没人祠职官卷》内、有鸿胪寺鸣赞官石永昌，单县人，甲申之难，从指挥孪若琏同殉节于京邸。东城兵马司陈愫，芮城人，京师陷，殉节。昌平守御任之华，大兴人，方归家，都城陷，自缢死。泾阳训导刘彰本，保安人，时铨授未行，京师陷，缢死京城之泾阳会馆。完县教谕时跻舜，长垣人，在籍，城陷，与妻李氏、二子泰、壮俱死。安肃训导张文浩，博兴人，城失守，死之。海丰教谕厉必中，日照人，闻京师陷，不食死。千户陈应鹍，定海人，甲申闻难自缢死。孝陵卫董启明，里贯未详，甲申闻难自经死，嘉定训导刘芳远，和州人，闻北都陷，整衣冠北向拜，坐明伦堂自刎死.兴安州同覃天明，太平人，致仕归，闻都城陷，不食死，训导陆士铉，平湖人，甲申闻难，大恸绝粒死。又《人祠士民卷》内，布衣冯泽，蠡县人，贼陷蠡县，死之。岁贡陈嘉猷，庆都人，贼陷庆都，拒战死，生员祝洪箓，顺天人，城陷，同妻王缢死，举人黄自彩，江南人，闻难自缢死.举人李毓梁，孟县人，贼陷京师，时征赴西安，送妻与二子入山，自缢死。进士石窿，三原人，闻京师陷，数日不食死。生员许王家、顾维寰，俱长洲人，甲申闻难死。生员常州严绍贤、金坛王崇图、王荣图、王希高，俱从王明灏死之。生员王养心，徐州人，闻京师陷，痛哭绝
2521
明通鉴卷九十
粒七日，自缢死。举人马嘉，祁门人，闻都城陷，投缳死，生员李幹才，盐城人，闻京师破，不食死。生员张秉纯、徐正夫，俱和州人，闻京师陷，秉纯绝粒死，正夫自缢。生员张不二，含山人，闻变，号泣绝粒死。生员蒙阴陈主忠，滋阳唐宾，曹县赵振极，单县孙国显、城武刘武聚，即墨七曦如，俱甲中殉节死。生员王启贤、王采、符应第、符应举，符振芳、俱饶阳人，甲申城破，死之。生员张玉瓒，顺天人，都城陷，同妻魏投井死。生员蒋士忠，顺天人，同妻黄投金鱼池死。生员徐爆，顺天人，城陷，同妻邬合家自焚死。生员魏起元，顺天人，城陷，与兰卫卿等皆合家殉之、生员邹钦尧，瑞安人，闻难，沉永宁江死，生员陈则从，平番人，城陷不食死。贡生温元春，生员杜桂枝、金章、王汝盘，监生郭梁，俱安定人，闻京师陷，散家财倡义，同殉节。生员徐峰，常熟人，衣冠赴文庙泮水死。举人周元孝，叙州人，贼执之，不受伪官死。童生周汧，大兴人，京师陷，悲愤呕血数升死。布衣阎守义，顺天人，都城破，骂贼被创死、妻李自缢，婢从之。布衣田祥宇，一作“大年”。宛平人，合门自焚死，布衣唐文运，密云人，痛哭饮鸩死。屈坦之、祝舜龄、俱常熟人，甲申死节。孙源文，无锡人，闻京师陷，咯血死。周日曜，桐城人，绝粒九日死.陈公诰，贵池人，闻京师陷，痛哭自经死。文襄，绛州人，贼陷京师，死之，布衣光岳奇，信阳人，闻京师陷，跃井死。布衣王汝绍，金坛人，闻难死节。太学生顾杲，端文之孙，甲申殉节。布衣彭月浴，宁乡人，京师陷，死之。刘风池，溧水人，闻贼人都，赴水死，京营卒徐道，宛平人，守安定门，冒矢击贼，城破坠城死。又有卖菜佣，不知姓名，京师陷，荷菜过东安门，哭先帝、后毕、触石死，髯樵叟，吴县人，采薪洞庭山中，闻北都陷，投震泽死，农夫牛德富，辉县人，方执锄田间，闻京师陷，号恸走百泉，跃人水死。农夫鞠鸣秋，长山人，闻甲申之难，大恸自经死。以上所记，亦有南都殉难而误人者，如顾果.邹钦尧之等，别详《附记》卷中。






