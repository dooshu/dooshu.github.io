赵蕃　送刘公求还庐陵兼属张元亨五首

世有封胡羯末，非无触目琳琅。

何似君家兄弟，瞓然面背难藏。

赵蕃

赵蕃　送刘公求还庐陵兼属张元亨五首

中垒西京儒士，魏唐变作文章。

源委只今安在，萧滩滩水深长。

赵蕃

赵蕃　送刘公求还庐陵兼属张元亨五首

得见虽能数日，晤言每恨匆匆。

曷日竹斋重过，更期汗简同功。

赵蕃

赵蕃　送刘公求还庐陵兼属张元亨五首

雪后梅增炯炯，风前柳政徐徐。

道上有诗堪写，人回不用空书。

赵蕃

赵蕃　送刘公求还庐陵兼属张元亨五首

张子虽习旧识，近来乃读新篇。

寄谢青原白鹭，何当共刺江船。

赵蕃

