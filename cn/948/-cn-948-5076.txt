陆游　醉题埭西酒家

阵阵新寒入布裘，偶乘小醉得闲游。

丹枫落日野桥晚，断雁湿云江路秋。

马得一鸣何恨斥，金经百链岂容柔？

不知千载尘埃里，更有吾曹强项不？

陆游

陆游　醉题埭西酒家

桑麻蒙翳不通邻，耽酒颓然一老民。

遣客方眠那是醉？有衣可典未为贫。

晒翎斜日鸥来熟，印迹平沙雁到新。

君看此间何境界，痴人犹说吐车茵。

陆游

