陈傅良　奉和周蕃伯用王道夫韵二章见寄

森森万木一精庐，黄卷青灯自卷舒。

却肯追随三舍远，不论闻问十年痚。

遗贤公已长怀玉，老圃吾方欲荷锄。

安得谢岩题壁片，一尊相伴看芙蕖。

陈傅良

陈傅良　奉和周蕃伯用王道夫韵二章见寄

论定千年后，心宽万事平。

吾方惭鼠伎，安敢道鸿冥。

门户虽入境，溪山亦世情。

半天乔木立，尽日好禽鸣。

陈傅良

