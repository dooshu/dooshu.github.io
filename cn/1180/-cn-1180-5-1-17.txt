却千里马


汉史记：文帝时，有献千里马者。帝曰：“鸾旗在前，属车在后；吉行五十里，师行三十里。朕乘千里马，独先安之？”下诏不受。

西汉史上记：文帝时，有人进一匹马，一日能行千里。文帝说道：“天子行幸，有鸾旗导引于前，有属车拥护于后；或巡狩而吉行，一日不过五十里而止；或征伐而师行，一日不过三十里而止。朕骑着这千里马，独自个先往何处去？”于是下诏拒而不受，还着那进马的人牵回去了。

夫千里马，是良马也。文帝以为非天子所宜用，尚且不受，况其他珠玉宝贝、珍禽奇兽、不切于人生日用者，又岂足以动其心乎？《书》曰：“不作无益害有益，功乃成；不贵异物贱用物，民乃足。”正文帝之谓也。





