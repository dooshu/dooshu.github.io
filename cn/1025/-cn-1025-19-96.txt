邓肃　邻家翁挽辞二首

凛然风韵老尤癯，方寸经营包九区。

窖粟巧为任氏策，缚船冷笑退之迂。

深藏未肯骄僮仆，俭德端能率里闾。

故使考终逾七十，不因财害似齐奴。

邓肃

邓肃　邻家翁挽辞二首

高堂宴坐亦何忙，金水聊观毁与穰。

远配刁间笼桀黠，未饶倚顿埒侯王。

桑麻有亩今千计，牛马难言用谷量。

可惜一朝螺变麦，千金无药治膏肓。

邓肃

