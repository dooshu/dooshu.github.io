卷792_9【游长安诸寺联句·常乐坊赵景公寺·吴画联句】  段成式

惨澹十堵内，吴生纵狂迹。风云将逼人，神鬼如脱壁。

--段成式

其中龙最怪，张甲方汗栗。黑云夜窸窣，焉知不霹雳。

--张希复

此际忽仙子，猎猎衣舄奕。妙瞬乍疑生，参差夺人魄。

--郑符

往往乘猛虎，冲梁耸奇石。苍峭束高泉，角膝惊奇支侧。

--段成式

冥狱不可视，毛戴腋流液。苟能水成河，刹那沈火宅。

--升上人

