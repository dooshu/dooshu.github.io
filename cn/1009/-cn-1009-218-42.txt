赵希逢　和寄仵判院八首

望君如在碧云间，逸驾飘飘不可攀。

何日得陪鸡犬去，仙泉好共饮丹蛮。

赵希逢

赵希逢　和寄仵判院八首

便教老眼怎昏花，书债如何也不赊。

更有一般春枕梦，合眸便到故人家。

赵希逢

赵希逢　和寄仵判院八首

宝笈琼函世人传，感君重诺订金千。

相应未值南来雁，谓戏前言断不然。

赵希逢

赵希逢　和寄仵判院八首

古壁伤情忆旧题，连天芳草望空迷。

沉吟此意向谁说，合尽碧云日又西。

赵希逢

赵希逢　和寄仵判院八首

发於事业见於词，君昔相期舍我谁。

何事至今犹一旅，几回无语发深思。

赵希逢

赵希逢　和寄仵判院八首

琴樽畴昔记追随，富贵休教贫贱离。

一日相思时十二，无书独可可无诗。

赵希逢

赵希逢　和寄仵判院八首

好问君王觅镜湖，含丹照白伴潇痚。

玄中得趣浑闲事，只恐故人难得书。

赵希逢

赵希逢　和寄仵判院八首

囷踬真成失水螭，震雷惊起在何时。

而今且向书窗下，夜对寒灯读楚词。

赵希逢

