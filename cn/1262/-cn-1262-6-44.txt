马自然求载通志：

盐官马湘，字自然，世为小吏。自然独好经史，工文字，尝遍游方外。至湖州，醉堕霅溪，经夕而出，衣不沾湿，指溪水能令逆流。唐口口口口口葬于其家东园，明口东川奏剑南梓潼县有道士马自然。白口口口口杭州发其冢，止存竹杖。今冢不存，有石井在海宁县西北十二里，云自然所凿。嘉靖戊午，武进薛应旗督学两浙，修《通志》，意废僊释不录。七月二十四日，有神降箕曰，丹阳道人马自然，烦大夫幸毋舍我。薛曰欲入志乎？曰然。遂不敢置。(《杭州府志》)



