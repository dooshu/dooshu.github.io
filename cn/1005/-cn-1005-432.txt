张閏　送徐衡仲归侍次福建帅属二首

三年林曲喜谈丛，交荐俄闻得数公。

竟觅一官莲幕下，漫添千咏锦囊中。

时乖岂但冯唐老，性癖甘如叔夜慵。

应是黄花过江路，笑垂双袖立西风。

张閏

张閏　送徐衡仲归侍次福建帅属二首

和篇犹未忽成行，无奈离情杂愧情。

风雨连朝难远送，湖山何日再寻盟。

饱参屡见从头举，识破悬知到处轻。

痚懒祗愁书问少，望君因便却传声。

张閏

