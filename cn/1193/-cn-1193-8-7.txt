谒元公祭文　　　　　　　　陈凤梧

道在天地太和元气公得其全中正纯粹体用一源隐显无二上探羲农以承洙泗二程授受实大其传斯文再阐如日中天睠维舂陵公之阙里祠像俨然云仍伊迩防读图书长而无似幸叨公乡领诸教事瞻望光霁五年于兹展谒之始如寐斯苏爱莲有亭濂溪有水维公此心千古如是敬采泮芹奠于祠下公其临之佑兹文化

