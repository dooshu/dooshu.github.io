◇诛谢フ诏（永元元年）

公等启事如此，资性轻险，久彰物议。直以雕虫薄伎，见齿衣冠。昔在渚宫，构扇蕃邸，日夜从谀，仰窥俯画。及还京师，翻自宣露，江、汉无波，以为己功。素论於兹而尽，缙绅所以侧目。去夏之事，颇有微诚，实擢曲加，逾迈伦序，感悦未闻，陵竞弥著。遂复矫构风尘，妄惑朱紫，诋贬朝政，疑间亲贤。巧言利口，见丑前志，涓流纤蘖，作戒远图。宜有少正之刑，以申去害之义。便可收付廷尉，肃明国典。（《南齐书·谢传》）

