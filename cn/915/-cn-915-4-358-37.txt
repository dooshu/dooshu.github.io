◇肉形论

今之洛阳道桥徒，困于厮役，十死一生，故国家尝遣三府齐诏，月一按行，又置南甄官使者，主养病徒，仅能存之。语所谓洛阳豪徒韩伯密，加笞三百不中一，髡头至耳发诣膝。（案：有脱误。）此自为刑，非国法之意。（《御览》六百四十二。）

古圣怪作犀兕革铠，今盆铁铠，绝圣甚远。（《御览》三百五十六）

贤者所制，或逾圣人，水碓之巧，胜于断木掘地。（《御览》七百六十二。）

