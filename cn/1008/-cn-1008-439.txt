赵蕃　登岳阳楼

太史南游上会稽，爱奇端欲助文辞。

萧骚白发离骚国，不到巴陵终欠诗。

赵蕃

赵蕃　登岳阳楼

自昔骚人半此州，不因放逐即淹留。

我今毋负仍非客，何事泛然还一游。

赵蕃

赵蕃　登岳阳楼

几思假日赋登楼，风雨连连不肯休。

待得晴时又成去，再三举手谢沙鸥。

赵蕃

赵蕃　登岳阳楼

晚风何许递参差，南望令人思九疑。

渺渺烟波莫能极，谁云一苇可杭之。

赵蕃

