周云


刘过龙洲集卷三有赠乡人周从龙谈命诗。首言“庐陵儒万人，颇亦出青紫”。中言“暮年罕交游，仅识子周子，风流属当行，岂止谈天耳”。则从龙为庐陵人，亦能诗文。查清光绪吉水县志卷三十九周云传，知从龙乃云之字。云以诗古文受知周必大。开禧间，真德秀奉使，辟掌笺表，授行在同知，主管枢密府机宜文字。领兵北归，调荆襄。累有功，擢广西兵马钤辖。

满庭芳

黄蕊封金，素英缕玉，此花端为君开。五云深处，昨夜见三台。天相勋门庆胄，嫖姚后，重产英材。蝉宫客，胸中万卷，荷橐久徘徊。

洞仙歌

千崖滴翠。正秋高时候。橙黄橘绿又重九。有蓬壶仙子、赤鲤来游，风云会，施展经纶妙手。

去年称寿处，北斗天浆，今夜天浆挹南斗。听笙箫云里奏，月满琼楼，瑶台上，拥出嫦娥观酒。待脚踏层云倒天何，尽倾向霞觞，与君为寿。







