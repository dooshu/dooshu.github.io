高斯得　溪亭春日二首

嘤嘤春唘沸青郊，老鹤翛然独在皋。

澹沲和风眠五柳，冲融暖日醉三桃。

尽轮乐事归妍唱，肯把牢愁寄续骚。

想得旧游时入梦，西堂春草未应薅。

高斯得

高斯得　溪亭春日二首

岂不怀归蜀道难，故来溪上税浮骖。

新诗功次日迁九，潜圣仪刑昼接三。

窗竹有怀陪素隐，园花无赖恣红酣。

要将云淡风轻句，参请宗门老晦庵。

高斯得

