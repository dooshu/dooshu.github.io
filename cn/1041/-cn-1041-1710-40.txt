真德秀　送呈定夫西归

吾衰倦对客，晤语惟青山。

修竹引清风，时为掩柴关。

今晨何人来，踏破莓苔斑。

惊雇复自喜，不妨伴虚闲。

真德秀

真德秀　送呈定夫西归

世情重声利，荣途足趋走。

夫君独何为，轻年闯林薮。

东寻金坛翁，南访玉峰叟。

借问两舑仙，来时轻健否。

真德秀

真德秀　送呈定夫西归

慈湖老仙伯，乘云宾帝乡。

念之每汍澜，风味不可忘。

其门多英特，清文照缣缃。

为我勖诸贤，佐道当自强。

真德秀

真德秀　送呈定夫西归

麻源在何许，茫茫白云端。

凄其一布裘，何以御风寒。

归来有余师，兴尽当知还。

便好斸空谷，剩种青琅玕。

真德秀

