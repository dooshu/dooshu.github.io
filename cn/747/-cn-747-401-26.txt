○对大斗酒判

〈元日会序宾，光禄以大斗酌醴祈黄。比部以无令式勾征。诉称以引以翼古之道也。〉

元正告朔，品物惟庆，万国朝宗，九宾式序。尊儒尚齿，以申其宴慰；养老乞言，以成其福禄。威仪秩秩，弁舞ェェ，等申公之置醴，同齐侯之拜爵。大斗以将其厚意，加笾以宠其元老，既醉既饱，以引以翼，引大雅之谦和，致太平之乐事。光禄乃遵乎古道，未蹈深愆；比部则格以金科，言从勾纳。法其画一，理在徵收，刑贵惟轻，不宜加罪。

