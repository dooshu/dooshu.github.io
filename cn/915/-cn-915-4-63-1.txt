◇上书自陈

臣本诸生，遭遇受命之会，充备行伍，过蒙恩私，位大将，爵通侯，受任方面，以立微功，皆自国家谋虑，愚臣无所能及。臣伏自思惟「以招敕战攻，每辄如意；时以私心断决，未尝不有悔。国家独见之明，久而益远，乃知」性与天道，不可得而闻也。「当兵革始起，扰攘之时，杰竞逐，迷惑千数。臣以遭遇，托身圣明，在倾危这中，尚不敢过差，而况天下平定，上尊下卑，而臣爵位所蒙，巍巍不测乎？话剧冀以谨敕，遂自终始。见所示臣章，战栗怖惧。伏念明主知臣愚性，固敢因缘自陈。（《后汉·冯异传》。又见袁宏《后汉纪》五，有删节，又有小异。）

