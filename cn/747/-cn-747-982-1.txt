○对М草误斩指断判

〈甲雇乙锉草。乙睡误斩指断，请保辜。不伏。〉

变古易俗，因物造器，盖取诸用，有适於时。六职五材，既攻金而攻木；服牛乘马，亦秣之而策（一作）之。甲有雇求，乙为佣保。徇乎轻箧，式供朝夕之资；摧以生刍，无乖阜养之事。人或因寐，譬骊龙而自失；指致见伤，瞻くぐ而谁敢？遂令食鼋不效，空怒子公；喻马元非，岂齐庄叟？误由彼已，归全毁谢於垂堂；损乃自贻，在理孰当於毁椟。保辜之请，法未可依。

