苦楝丸

治肝肾气虚，风冷相搏，心腹绞痛，攻刺腰背，不能禁受，下注阴器，肿痒疼痛。久服养肾活血，驻颜轻身耐老，进美饮食。

川楝（一十一个，锉碎分三去，一用巴豆十粒去皮同炒焦黑色，去巴豆不用；又用斑蝥七个同炒焦，去斑蝥；又用海金沙七钱重同炒，去海金沙不用） 茴香（炒） 破故纸（炒） 葫芦巴（炒） 木香（炮，各一两） 乌药（二两）

上为末，酒糊丸，如梧子大。每服三五丸，汤、酒任下。

诸疝证治

