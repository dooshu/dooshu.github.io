陶梦桂　良佐留别诗颇凄惋次韵叙闲居之乐以释之二首

困人天气昼沉沉，饭罢茶瓯尽放深。

笑领故人游竹洞，因寻诗句到梅林。

已教儿去将诗写，又唤孙来把酒斟。

行乐既知明日少，合如吾祖惜分阴。







卷367

陶梦桂

陶梦桂　良佐留别诗颇凄惋次韵叙闲居之乐以释之二首

腾腾晓日夕还沉，浅浅秋江春又深。

消息既知由造化，忧愁那得到山林。

已吟有兴犹重和，未醉开樽任满斟。

浮利浮名都莫问，只将诗酒送光阴。

陶梦桂

