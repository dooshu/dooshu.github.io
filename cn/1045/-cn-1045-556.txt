王洋　自县圃行梅化因成五绝

天工施春不爱惜，乐与枯槎借颜色，

岁寒日晚律候严，已遣南枝报消息。

王洋

王洋　自县圃行梅化因成五绝

岁岁新花即旧花，生缘感旧自兴嗟。

先春莫惮传消息，催促东君早转车。

王洋

王洋　自县圃行梅化因成五绝

春风欲转非容易，选取一枝作先使。

试看欲发未发时，似与东君早转车。

王洋

王洋　自县圃行梅化因成五绝

我家阿大才名久，老笔能旋万斛舟。

竹外试题清浅句，莫教何逊独风流。

王洋

王洋　自县圃行梅化因成五绝

玄酒初传习骏奔，监梅异用合先论。

须留铁面攀墀力，莫为花开空断魂。

王洋

