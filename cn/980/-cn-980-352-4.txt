释行机　颂古四首

叶落岗头一望长，几茎乔木倚斜阳。

曾经巴峻猿啼处，铁打心肝寸断肠。

释行机

释行机　颂古四首

隔林仿佛闻机杼，知有人家在翠微。

及至入让亲见了，元来只是小儿戏。

释行机

释行机　颂古四首

青蛇提起气腥臊，几个男儿有痛毛。

直下血流犹未觉，举头还见铁山高。

释行机

释行机　颂古四首

东西南北无门户，大地山河不覆藏。

今夜碧天云脚尽，一钩月挂几人肠。

