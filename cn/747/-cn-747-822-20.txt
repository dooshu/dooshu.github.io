○白日上赋（以“人习道优，元空举步”为韵）

天上神仙，人间得焉。青囊有术，白日元。能拔迹之如是，非禀生之偶然。明明而飞出寰区，其谁不骇？去去而立臻霄汉，成道奚先。斯人也，学至感通，质离寒暑。挥毫而金简初载，端冕而玉皇有伫。绵邈而龟台鹤浦，几劫勤求。参差而羽驾霓裳，一朝轻举。当其瑞景融融，圆虚碧穹。有烟霞兮蓊郁数处，有鸾凤兮盘旋半空。竞瞩尘眼，谁原道风。俄然乘轩后之龙，朝辞水上。忽尔控王乔之鹤，昼入中。灭没孤飞，飘遥莫驻。数声如触於琼，一片渐高於彩雾。何门积学，换俗骨以轻轻。此日登真，蹑瑶池而步步。莫不极路，逗天津，昆邱入境，阆苑寻春。琼树之烟花有主，蕊珠之宫阙无尘。翘首仰攀，更接蓬壶之士。低眸俯视，大惊朝市之人。得非龙虎专修，阴阳久习，早成金鼎之九转，迎咽玉炉之一粒，则必夙居丹壑，冥契浮邱。归鳌背之三岛，遽别羊肠之九州。不然者，安得从地面，云头？当红尘之午景，为碧落之良游。较美古今，列子之乘风固劣。论功昼夜，妲娥之奔月非优。懿夫曦辔亭亭，乌光杲杲。爰脱屣於方厚，骤致身於苍昊。盖以研炼斯至，嚣烦克扫。愚将蹈妙域以扣元关，学取上之道。

