荆楚臣重对玉梳记


荆楚臣重对玉梳记杂剧（元）贾仲名撰k1

●荆楚臣重对玉梳记杂剧目录k1

第一折k1

〔音释〕k1

楔子k1

〔音释〕k1

第二折k1

〔音释〕k1

第三折k1

〔音释〕k1

第四折k1

〔音释〕k1

题目　顾玉香双美锦堂欢　正名　荆楚臣重对玉梳记k1

第一折k1

〔搽旦扮卜儿上云〕老身姓顾。在这松江府住坐。有个女孩儿。小字玉香。年方二十岁。生的十分大有颜色。做着个上厅行首。与一个扬州府秀才荆楚臣作伴。二年光景。那生在俺家里。使了数十锭银子。如今有东平府客人柳茂英。装二十载绵花来这松江货卖。着人请他去了。这早晚敢待来也。〔凈扮柳茂英上云〕自家柳茂英。东平府人。装了二十载绵花。来此松江府货卖。此间有个歌者顾玉香。我有心与他作伴。夜来见了那妈妈。今日使着个梅香来请。事必谐矣。我索走一遭去。〔见科〕〔卜儿云〕柳官人。你放心。那荆生被我赶将出去了。你欢喜咱。〔凈云〕先留五十两银子。与妳妳做茶钱。料着二十载绵花。也不到的剩一分回去。〔同下〕〔正旦扮顾玉香上云〕妾身姓顾。小字玉香。在此做着个上厅行首。二年前与荆楚臣作伴。俺家使过他数十锭花银。俺娘见他没东西了。日日捻他去。他一口气成病。使性儿出去了。可早数日光景。那生被廉耻所拘。不肯上门。我着怜儿寻他去了。暗想俺这门衣饭。又无甚黄牛耕。黑牛种。止则是卖笑求食。非同容易也呵。〔唱〕k1

【仙吕点绛唇】风月家门。又无资本。别营运。止不过送旧迎新。凭卖笑衣食稳。k1

【混江龙】倚仗着高谈阔论。全用些野狐涎扑子弟打郎君。散春情柳眉星眼。取和气皓齿朱唇。和他笑一笑敢忽的软了四肢。将他靠一靠管烘的走了三魂。为俺呵搬的那读书的慵观经史。作商的懒去辛勤。为吏的焉遵法度。做官的岂惜簪绅。生着那义和的兄弟厮寻争。孝顺的儿子学生分。都是俺个败人家油?髻太岁。送人命粉脸脑凶神。k1

〔丑扮怜儿同末扮荆楚臣上云〕姐夫。快行动些。〔荆楚臣云〕小生荆楚臣。本贯广陵人也。游学至此松江府。与上厅行首顾玉香作伴二年。被虔婆板障。将小生气成疾病。出来在相知人家暂住。恰纔大姐着怜儿来寻。则索走一遭去。〔见科〕〔正旦悲云〕楚臣。你好下的数日间阔。〔荆楚臣云〕大姐情分。生死不忘。衔结难报。〔正旦唱〕k1

【油葫芦】觑了这惜玉怜香心上人。教咱家情越亲。那劳承那敬爱那温存。〔荆楚臣云〕大姐。则被你情系人心早晚休。〔正旦唱〕则咱这情牵人意终朝印。似恁的尘随马足何年尽。〔荆楚臣云〕妳妳如此板障。姻缘不久矣。〔正旦唱〕俺娘翻手是雨。合手是云。常则是恶哏哏紧掿着条黄桑棍。端的待打杀卧麒麟。k1

【天下乐】俺娘自做师婆自跳神。一会家难禁努目讪筋。俺那娘颩着一个冷鼻凹百般儿没事狠。〔带云〕见了那名公文士每来呵。〔唱〕嫌的是张秀才李秀才。〔带云〕见那公子舍人上门呵。〔唱〕爱的是王舍人刘舍人。他那些乔殷勤佯动问。k1

〔荆楚臣云〕大姐。省一句儿。恐怕妳妳听的。〔卜儿上云〕我听的多时也。俺女孩儿对着荆秀才骂我。也罢。荆秀才出去。〔正旦云〕妳妳。他在咱家使了偌多银两。再留住一程儿。你若不肯。我寻个自尽。〔卜儿云〕生分小贱人。着他快出去。〔正旦唱〕k1

【村里迓鼓】间别了俺故人恩爱。便绝了咱子母情分。若不是三年乳哺十月怀躭。也曾受过的苦辛。敢将你扯拽衣袂。挝揉皮肉。揪挦头鬓。〔卜儿云〕不发迹的穷生。赶不出门去。你是读书人。廉耻也不顾。你不羞那。〔正旦唱〕妳妳。他耐了你万种羞。受了你千般气。俺家里也使了他数锭银。〔带云〕不勾二年。银两使尽。刬地赶他出去。〔唱〕他则索狼吃幞头心儿里自忍。k1

〔卜儿做气科云〕别人家养女儿孝顺。偏我家这等生分。〔正旦唱〕k1

【元和令】常言道母慈悲儿孝顺。则为你娘狠毒儿生分。每日家三餐饱饭要腥荤。四季衣换套儿新。〔卜儿云〕须不是荆秀才的钱物。〔正旦唱〕送的他离乡背井。进退无门。恰便似汤浇雪风卷云。k1

【上马娇】你那眼又亲。手又准。似饿鹞扑鹌鹑。将一座花柳营生扭做迷魂阵。真是个女吊客母丧门。k1

【游四门】再休想不应亲者强来亲。则理会的说响钞共精银。恁那之乎者也都休论。使不着调子日弄诗云。待做惜花人。k1

【胜葫芦】眼前面便是西出阳关无故人。〔卜儿云〕走的快着。〔正旦唱〕不带伤也着昏。生逼人千里关山劳梦魂。若早知你这般圈缋。那般局段。急抽身不囫囵。k1

【幺篇】都是你个爱钱的虔婆送了人。〔荆楚臣云〕可不着人唾骂妳妳也。〔正旦唱〕那里怕千人骂万人嗔。则愿的臭死尸骸蛆乱蚡。遮莫便狼拖狗拽。鸦■〈口嵌〉鹊啄。休想我系一条麻布孝腰裙。k1

〔卜儿云〕我也不和你说。伴着那穷丑生。几时是了。我与你又寻了个标致的郎君也。怜儿。快请柳茂英来。〔凈上见科〕〔卜儿云〕这等风流子弟。又有钱。不强似那荆秀才。〔凈跪云〕大姐。小人二十载绵花。都与大姐。不强如那穷身破命的。〔正旦云〕噤声。〔唱〕k1

【后庭花】他虽然身贫志不贫。〔荆楚臣云〕姐姐。有钱的来了。小生告回。〔正旦唱〕我怎肯钱亲人不亲。〔荆楚臣云〕常言道后浪催前浪。〔正旦唱〕尽教他后浪催前浪。〔带云〕楚臣放心。〔唱〕休想我新人换旧人。〔凈云〕二十载绵花都送大姐哩。〔正旦唱〕卖花人卖花唇。〔带云〕我劝你咱。〔唱〕休入俺这花营锦阵。〔带云〕我说几般儿。你受用的茶饭。〔唱〕三停刀砍脚跟。百炼锤打脑门。生铁钩搭脊觔。鍮镔杓剜眼轮。连珠箭雨点频。九稍炮风势紧。漫天网措备的真。陷人坑埋没的准。钉人钉勾二百斤。钻人钻有十数根。秤人秤安顿的稳。急收拾没了半文。刚刚的剩纸路引。k1

【青歌儿】敢着你有家有家难奔。这厮你眼里眼里无珍。〔凈云〕我有二十载绵花。好大本钱哩。〔正旦笑科〕〔唱〕这些时白马红缨衫色新。怕不月户风门。翠袖红裙。绣被鸳裀。玉软香温。有一日使的来赤手空拳。梦撒撩丁。前吊砖后吊瓦。槌着胸。跌着脚。哭哭啼啼。悲悲切切恰还魂。敢恁时马死黄金尽。k1

〔卜儿云〕这等好郎君不接待。着这穷丑生。休看他吃的。则看他穿的。我也不和你料口。快赶出去。荆楚臣。若不出去。我和你不干凈。〔正旦云〕楚臣出去了。我也不觅钱。咱大家坐地。〔唱〕k1

【赚煞尾】从今后都一般病染梦魂劳。两下里人远天涯近。好苦痛也荆郎楚臣。〔荆楚臣云〕姐姐。你肯守志么。〔正旦唱〕我敢一上青山便化身。从今后枕冷衾寒。索自温存。〔凈云〕有小人陪侍大姐。二十载绵花不剩一分回去。〔正旦唱〕这厮待逞精神卖弄家门。〔凈云〕二十载绵花。则和大姐歇一夜罢。〔正旦云〕呆汉。〔唱〕休想和你一夜夫妻百夜恩。〔凈云〕柳茂英买了顾玉香也。〔正旦唱〕你待要搏香弄粉。妆孤学俊。〔带云〕呆汉。〔唱〕便准备着那一年春尽一年春。〔同荆下〕k1

〔凈云〕他两个去了。妳妳。破着我二十载绵花。务要和他睡一夜。方遂我平生之愿。〔诗云〕我这嘴脸也不俗。偏生不入婆娘目。妈妈若还做的姑老成。怕道你家没得绵花褥。〔同下〕k1

〔音释〕k1

载音在　捻尼蹇切　涎徐煎切　慵音虫　?音狄　哏狠平声　掿音闹　讪山去声　颩音磋　凹汪卦切　挝庄瓜切　揉与挠同　挦词纤切　荤音昏　鹌音庵　鹑音淳　缋音匮　囫音忽　囵音伦　蚡扶粉切　■〈口嵌〉阚平声　鍮音偷　杓音芍　剜碗平声k1

楔子k1

〔旦同荆楚臣上云〕小生想来堂堂七尺之躯。生于天地间。被人如此数说。大丈夫必当立志。况兼朝廷春榜动。选场开。凭小生文学。必夺取一个状元回来。但不知姐姐意下如何。〔正旦云〕楚臣主见不差。男子汉当以功名为念。你若肯去进取。妾解下钗环。以为路费。〔取砌末科云〕全副头面钏镯。俱是金珠。助君之用。又有这玉梳儿一枚。是妾平日所爱之珍。掂做两半。君收一半。妾留一半。君若得第。以对玉梳为记。〔做与砌末悲科〕〔唱〕k1

【仙吕赏花时】君既取功名妾不留。妾谨守香闺君莫忧。〔带云〕我将这玉梳呵。〔唱〕分两下有因由。则怕你撇咱脑后。似破镜合妆楼。k1

【幺篇】无瑕玷的情怀图个永久。有温润的姻缘博个到头。〔做拜别科〕〔唱〕若赴京阙到皇州。有一日功名成就。做夫妇可风流。〔下〕k1

〔荆楚臣云〕多谢姐姐。赍助盘缠。今日正是好日辰。便索登程去也。正是青云有路终须到。金榜无名誓不归。〔下〕k1

〔音释〕k1

钏川去声　镯音浊　掂抵廉切　玷音店k1

第二折k1

〔卜儿同凈上云〕柳官人放心。荆生被我赶出去了。女孩儿由他乖。好歹成就你。〔凈云〕多谢妈妈。〔卜儿云〕我去寻俺娘儿一场闹。便来请你。〔凈云〕二十载绵花都与妳妳用。〔同下〕〔正旦引梅香上云〕怜儿。自你姐夫去后。可早半月光景。觉的我这身心不安。况值秋天。好伤感人也呵。〔唱〕k1

【正宫端正好】人乍别受凄凉。病易感添寂寞。记相别可早半月期过。俺愁人病里如何过。又被这秋景相回和。k1

〔梅香云〕姐姐。眼前尽是秋意哩。〔正旦唱〕k1

【滚绣球】促人眉黛的矮墙侧舞飘飘凋败柳。替人憔悴的小塘中干支支枯老荷。断人魂魄的树梢头昏惨惨野烟微抹。松人鬓脚的山尖上高耸耸峯顶堆螺。感人消瘦的疎篱下黄甘甘菊尽开。染人血泪的窄沟岸红颩颩枫乱落。搅人梦境的小阶前絮叨叨夜蛩频聒。恼人情肠的金井傍滴溜溜梧叶辞柯。结人愁怀的碧天边昏冉冉云轻布。助人长吁的纱窗外疎剌剌风势恶。伴人孤另的明皎皎月色银河。k1

〔梅香云〕姐姐为俺姐夫去了。茶饭少进。脂粉懒施。好生清减了也。〔正旦唱〕k1

【倘秀才】无奈何浅妆淡抹。有甚心浓梳艳裹。每日懒出门桯绣房里坐。朝忘餐食无味。夜废寝眼难合。不索你问我。k1

〔梅香云〕姐姐。你饮杯儿酒也消愁。闲行一步也消闷。〔正旦云〕你那里知道。我便吃酒呵。也消不得愁。便闲行呵。也消不得闷。〔卜儿上见科〕〔旦云〕妳妳。为何也这般烦恼。〔卜儿怒云〕可知不欢喜哩。柴也无。米也无。我看吃甚么。〔正旦云〕你道我不曾觅钱。头上有天哩。〔唱〕k1

【滚绣球】我与你觅下的金寻下的银。买下的锦趱下的罗。珠和翠整箱儿盛垛。娘呵。你那哭穷口恰似翻河。〔带云〕金钱不使呵。〔唱〕莫不阴司下要用他。〔带云〕珠翠不戴呵。〔唱〕莫不灵堂前要显豁。〔带云〕绫锦不穿呵。〔唱〕莫不留着棺函中装裹。〔卜儿云〕忤逆弟子。你待着我死哩。〔正旦云〕你死呵。〔唱〕也不索做水陆动钟鼓铙钹。〔卜儿云〕可是为甚么。〔正旦唱〕你终朝看的昧心经管取消了灾障。每日念的养家咒多应免些罪过。〔卜儿云〕你咒的我好。好儿女。好儿女。〔正旦唱〕咱可甚儿女情多。k1

〔卜儿背云〕骂着他越撒顽。我着些话儿哄他。孩儿。我恰纔斗你耍来。则养你一个。偏我不疼。〔正旦唱〕k1

【倘秀才】休假温存絮叨叨取撮。佯问候热剌剌念合。更怕我不趱你那冷气虚心厮拾掇。哑谜儿有甚难猜破。甜句儿将我紧兜罗。口如蜜钵。k1

〔卜儿云〕我如今老了。抬举的你成人。你也可怜我些儿。〔正旦唱〕k1

【滚绣球】做娘的肯哀怜肯付合。做女的有疼热有瓜葛。指头上单养的我一个。须不是过房的买到前窝。熬煎的点秋霜两鬓皤。抬举我正青春二九过。衣食勾家私得过。因甚的闹炒炒做不的个存活。每日间八阳经便少呵也有三千卷。五代史至轻呵也有二百合。又不是风魔。k1

〔卜儿云〕孩儿。胡乱留下柳茂英。得些钱钞。等咱做些盘缠。〔正旦云〕怜儿。且顺着虔婆。若不依他有五千场不定交。就叫那呆汉来挤上他一场。也绝了念头。〔凈上见科云〕大姐若留了小人。二十载绵花都送与大姐。〔正旦唱〕k1

【脱布衫】一心待趂浪逐波。恣情的妙舞清歌。呆子弟迎风把火。强风情指山卖磨。k1

〔凈跪科云〕大姐可怜见。〔正旦唱〕k1

【醉太平】你与我打睃。有甚不瞧科。恰便似告水灾今岁渰了田禾。怎觑那王留般做作。你去顾前程这搭儿休超垛。识吊头。打闹里疾赸过。刬地你拽大拳人面前逞喽啰。请起来波小哥。k1

〔凈云〕由大姐骂我。则是二十载绵花都送与大姐。〔正旦云〕呆汉。养活妻子。休恋风尘。〔唱〕k1

【倘秀才】这厮他不知死飞蛾投火。你要我便是望梅止渴。〔凈怒云〕男儿膝下有黄金。刬地望梅止渴。〔正旦唱〕话不投机一句多。你待要装标垛下锹镢。哎罢呵。k1

〔云〕我再劝你咱。〔唱〕k1

【滚绣球】俺这暖烘烘锦被窝。似翻滚滚油鼎镬。这效鸾凰翠屏绣幙。是陷平人虎窟狼窝。红莲舌是斩郎君古定刀。青丝发是缚子弟降魔索。鸩人药是美甘甘舌尖上几口甜唾。招人命是香喷喷袖口内半幅轻罗。泼人汤三转身揩些眼泪。催人命百忙里着句褪科。平地风波。k1

〔云〕呆汉。我有个比喻。〔凈跪云〕大姐。你说你说。〔正旦唱〕k1

【赛鸿秋】则俺那双解元普天下声名播。哎。你个冯员外舍性命推没磨。则这个苏小卿怎肯伏低。将料着这苏婆休想轻饶过。呆厮你收拾买花钱。休习闲牙磕。常言道井口上瓦礶终须破。k1

〔净云〕怎将我比冯魁。二十载绵花。倒不如三千引茶。〔正旦唱〕k1

【三煞】贩茶船柱儿大。比着你争些个绵花载数儿俭。斟量来不甚多。那里禁的半载周年。将你那千包百篓也不索碎扯零挦。则消得两道三科。休恋这隋堤杨柳。歌尽桃花。人赛嫦娥。俺这狠心的婆婆。则是个追命的母阎罗。k1

〔净云〕我则是二十载绵花都与大姐。〔正旦唱〕k1

【二煞】若是娶的我去家中过。便是引得狼来屋里窝。俺这粉面油头。便是非灾横祸。画阁兰堂便是地网天罗。敢着你有家难逩。有口难言。有气难呵。弄的个七上八落。只待睁着眼跳黄河。k1

〔净云〕大姐。我恰纔不道来。二十载绵花都不打紧。则娶大姐做个老婆。〔正旦唱〕k1

【黄锺煞】休置俺这等掂梢折本赔钱货。则守恁那远害全身安乐窝。不晓事的颓人认些回和。没见识的杓倈知甚死活。无廉耻的乔才惹场折挫。难退送的冤魂像个甚么。村势煞捻着则管独磨。桦皮脸风痴着有甚颩抹。横死眼如何有个分豁。喷蛆口知他怎生发落。没来由受恼躭烦取快活。丢了您那长女生男亲令阁。〔净云〕我二十载绵花送与大姐也不少。〔正旦唱〕量你这二十载绵花值的几何。〔带云〕呆汉。〔唱〕你便有一万斛明珠也则看的我。〔下〕k1

〔净被推跌科云〕妳妳。我如今怎么。〔卜儿云〕柳官人放心。好歹都在我身上。〔净云〕二十载绵花都送妳妳。??的不剩一分回去。〔同下〕k1

〔音释〕k1

寞音磨　抹音磨　落罗去声　蛩音穷　聒音果　柯音哥　恶阿上声　桯音形　合音何　他音拖　豁音火　钹音波　撮磋上声　合哥上声　掇音朵　钵波上声　葛哥上声　皤音婆　活音和　挤济上声　作音左　赸之山切　渴音可　镢音戈　镬音和　幙音磨　索思果切　鸩沉去声　褪吞去声　着池何切　磕音可　倈离靴切　么音魔　桦音话　阁哥上声k1

第三折k1

〔荆楚臣冠带上诗云〕独携琴剑入长安。垂手功名自不难。何限彩楼招壻者。偏我无心懒去看。小官荆楚臣。自离了松江赴京。一举状元及第。所除句容县令。判簿皆缺。止下官一人。方纔到任数日。只等事定。去取顾玉香未迟。近奉府帖。下差往乡催办今冬粮草。左右的。鞴马过来。〔下〕〔净上云〕嗨。谁想顾玉香夜来收拾了房中细软。共梅香逃走。不知去向。眼见往京师寻那荆楚臣去了。那虔婆哄了我偌多东西。则这干罢。如今赶到丹阳问人来。说有一个妇人引着个梅香将着些行李上旱路去了。正中我计。我??的连夜抄将过来。白土左侧黑林子里等着。若撞见他。肯顺我便罢。道出一个不字来。我着刀子结果了他性命。歇两日大虫吃了。又无形迹。多少是好。〔下〕〔正旦同梅香上云〕怜儿。慢慢的行。只为那呆汉缠的我慌。俺那虔婆眼黑爱钱。诚恐污我身名。生出此计。瞒过俺那虔婆。所央松江府旧认的孔目每。讨了一张文书。则做往京探亲。带了些细软家私。上京寻那荆楚臣去。悄悄的讨了只船儿。来至丹阳。出江风浪难行。旱路稍近。前面雇辆车儿。共梅香坐将去。好是凄凉人也呵。〔唱〕k1

【中吕粉蝶儿】秋况消疎。远村迷淡烟深处。断桥边野水平芜。盼邮亭巴堠子。一步捱一步。早则是途径崎岖。恼行人痛伤情绪。k1

【醉春风】则为俺那不心软的狠毒娘。更合着这忒忤逆的逃窜女。恰便似孟姜女送寒衣。谁曾受这般苦。苦。那里问养育情怀。则为俺夫妻恩爱。早难道割不断子母肠肚。k1

〔梅香云〕姐姐。你看这派秋景。煞是伤感人也。〔正旦唱〕k1

【红绣鞋】按天际落霞孤鹜。映残阳老树啼乌。古道傍飘衰叶折枯蒲。蒹葭排鴈字。云水捕鱼图。洒西风弹泪雨。k1

〔梅香云〕姐姐。转过这山坡。一簇榆林。黑洞洞的。不知里面藏着甚么狼虫虎豹。况兼天色已晚。好是怕人也。〔正旦唱〕k1

【迎仙客】转过这山额角生惨凄。见一簇恶林郎黑模糊。不由我心儿里猛然添怕惧。两耳火云烧。浑身冷汗出。似钩住我皮肤。把不定头梢儿竖。k1

〔梅香云〕姐姐。早寻个灯火店安下也好。〔凈上喝旦慌科〕〔正旦唱〕k1

【石榴花】諕的我意慌张心乔怯战都速。无了魂魄。软了身躯。则见他恶哏哏嗔忿忿气扑扑。〔凈扭旦认科〕〔正旦云〕放手。〔凈云〕走的好。今日见你也。〔正旦唱〕猛见了他面目。事在当初。不合将他千般数落十分怒。料应来命在须臾。〔凈云〕既然见了你。好歹要成合。不肯便杀了你。〔正旦唱〕这厮待强风情打家截道??着做。那里讨护身符。k1

〔凈云〕近前来。你顺了我罢。〔正旦云〕玉香也。〔唱〕k1

【斗鹌鹑】这埚儿使不着我美貌娇容。用不着我花言巧语。〔凈云〕不肯便杀了你。〔正旦唱〕这厮如此行为。恁般做出。〔凈云〕你娘使过我偌多银两。准折了两家罢。〔正旦唱〕这的是你财上分明大丈夫。贼儿胆底虚。〔凈云〕你还不顺我。等到几时。〔正旦唱〕你只要窃玉偷香。省甚的■〈歹尤〉云殢雨。k1

〔凈云〕梅香。和你大姐说。这里又无人。他和我成合了罢。若不肯呵。我便杀了也。〔梅香云〕姐姐。他说不肯。便要杀了你。如何发付那。〔正旦唱〕k1

【上小楼】你道是如何发付。我索避着不做。我这里敛袂回身。褪后趋前。眼笑眉舒。〔做拜科〕〔唱〕施礼数。道万福。殷勤观觑。施呈着我尊前席上那些假虚脾和睦。k1

〔云〕柳官人。你急性怎么。慢慢商量。可不好厮见。〔凈云〕肯呵。二十载绵花都与大姐。不肯时目下见血。〔正旦云〕噤声。〔唱〕k1

【幺篇】待将咱所图。我宁死不辱。这厮笑里藏刀。节外生枝。暗地埋伏。这里是大道官塘。怎没个行人。南来北去。天那。眼见的死的来不着坟墓。k1

〔凈扯住云〕大姐。成合了罢。〔正旦叫科云〕有杀人贼也。〔荆楚臣引祗候上云〕甚么人叫杀人贼。左右每拏住。〔作拏凈与旦认科〕〔荆楚臣云〕玉香姐姐。你认的我么。〔正旦云〕救我的是谁那。〔荆楚臣云〕小生荆楚臣也。〔正旦云〕惭愧。〔唱〕k1

【满庭芳】也是天然对付。险些儿身归地府。命掩泉途。〔荆楚臣云〕为甚这厮做出这等事来。〔正旦唱〕这厮只因饱暖生淫欲。〔荆楚臣云〕这是关系性命。暂时随顺。省致如此狼狈。〔正旦唱〕便休想似水如鱼。〔荆楚臣云〕权时之事。何故认真。〔正旦唱〕与这厮待一时间莺俦燕侣。我情愿尽世儿凤只鸾孤。〔荆楚臣云〕且免一时危难。也不为过。〔正旦唱〕楚臣也。你深思虑。因何难共处。岂不闻冰炭不同垆。k1

〔荆楚臣云〕左右。拿过那逆贼来。〔祗从拿凈跪旦骂介〕〔凈云〕二十载绵花都送大姐。〔正旦唱〕k1

【普天乐】这厮起荒淫。生嫉妬。抵多少守株待兔。缘木求鱼。〔凈做慌介〕〔正旦唱〕贼汉意下慌。楚臣心头怒。〔荆楚臣云〕据这贼情理难容。该问死罪哩。〔正旦唱〕据此贼情理难容伤时务。坏人伦罪不容诛。一心待偎红倚翠。论黄数黑。恶紫夺朱。k1

〔云〕楚臣。你好生施行此贼咱。〔荆楚臣云〕左右。将此贼押赴县里去者。〔押凈下〕〔正旦唱〕k1

【快活三】楚臣索自窨付。君子断其初。说山盟言海誓做妻夫。怎忘的咱剪发燃香处。k1

【朝天子】自楚臣应举。听妾身拜覆。俺娘将我待嫁做商人妇。贤愚从来不并居。因此上不避红尘路。谁想来至中途。逢着贼徒。几乎间遭间阻。猛可里得遇。将妾身救取。方信道天自有安排处。k1

〔荆楚臣云〕元来如此。你可来做甚么。我自有人来取你。〔正旦云〕楚臣。你如今那里为官。〔荆楚臣云〕今授句容县令。你也受用五花官诰。做夫人县君也。〔正旦唱〕k1

【十二月】拜辞了清歌妙舞。打迭起傅粉施朱。受了些千辛万苦。熬了些短叹长吁。早则有准成地朝云暮雨。依然的复旧如初。k1

【尧民歌】等着也五花官诰七香车。尽受用满身花影倩人扶。今日个花生满路得荣除。早则不碧桃花下凤鸾孤。欢娱欢娱乐有余。轻怜惜偎香玉。k1

〔荆楚臣云〕左右。鞴马。一壁抬过轿儿来。共夫人同回县里去。〔正旦唱〕k1

【耍孩儿】原来这夫人也许俺娼人做。我则道尽世儿常为妓女。不想粪堆上蓦然长灵芝。鹊巢中生出鸾雏。显耀杀妾本云间住。光辉了君家淮甸居。恰纔但有半点儿风声污。可不羞归西浙。耻向东吴。k1

【一煞】肩厮并比翼鸟。腮厮贴比目鱼。手厮把合欢带同心结连枝树。头厮磕低调儿歌金缕。腿厮压高擎着倒玉壶。臂厮搂似并头莲在鸳帏宿。尽情儿颠鸾倒凤。尽兴儿弄粉抟酥。k1

【二煞】对鸾台画娥眉月一弯。铺蝉鬓插犀梳云半吐。玉玎珰金■〈王枼〉■〈王燮〉珠琭簌。逞一会儿凤冠霞帔夫人相。谎一程儿高髻云鬟仕女图。显一捻儿风流处。探亲眷高抬着暖轿。送人情稳坐着香车。k1

〔荆楚臣云〕夫荣妇贵。足矣足矣。〔正旦唱〕k1

【煞尾】做男儿的除县宰称了心。为妻儿的号县君享受福。则我这香名儿贯满松江府。我与那普天下猱儿每可都做的主。〔下〕k1

〔荆楚臣云〕下官想来。不如做一角文书。将那柳茂英锁送府牢。依律治罪。一壁厢另择吉日。请夫人进衙。未为迟也。〔诗云〕偶执强人大道傍。却令夫妇得成双。不是一番寒彻骨。谁许梅花喷鼻香。〔下〕k1

〔音释〕k1

鞴音被　堠音后　窜音爨　骛音暮　葭音家　出音杵　速苏上声　扑音普　目音暮　埚音窝　■〈歹尤〉音尤　殢音腻　福音府　睦音暮　辱如去声　伏房夫切　欲于句切　窨音荫　覆音府　玉于句切　蓦音陌　甸田去声　宿须上声　■〈王枼〉音迭　■〈王燮〉音屑　琭音禄　簌苏上声　捻音聂　猱音挠k1

第四折k1

〔荆楚臣上云〕下官当初与玉香别时。分开玉梳为记。今日令银匠用金镶就。依旧完好。已曾安排下筵席。一者与夫人压惊。二者庆贺这玉梳。言之未已。夫人早上。〔正旦引梅香上云〕玉香。谁想有今日也呵。〔唱〕k1

【双调新水令】风尘中埋没了二十年。平空的唤县君有何颜面。告辞了春风歌宛转。夜月舞蹁跹。俺如今福禄双全。稳拍拍的绿窗下做针线。k1

〔见科〕〔荆楚臣云〕夫人。我想当初若非你赠我盘缠。进取功名。焉得有今日也。〔正旦唱〕k1

【驻马听】你如今位得荣迁。两行朱衣列马前。当初你身虽贫贱。也曾一春常费买花钱。则我这节妇牌旌表在丽春园。更和你紫泥宣颁降到临川县。这的是心坚石也穿。喜鸳鸯双锁黄金殿。k1

〔荆楚臣云〕多感夫人弃母寻夫。路途遥远。如此艰辛。况为贼子所逼。几乎性命也不可保。这都是为着那个来。夫人请上。受下官一拜。〔拜科〕〔正旦唱〕k1

【落梅风】寻夫主真诚志。盼京师不甚远。冷飕飕把风霜亲践。脚背踵是脚心里踏破的蠒。〔荆楚臣云〕生受夫人。〔正旦云〕休道生受。〔唱〕便死呵死而无怨。k1

〔云〕我想那日若不遇见相公。必丧这贼之手。相公请上。受妾身一拜。〔拜科〕〔唱〕k1

【水仙子】你道我顾玉香是娇滴滴玉天仙。偏撞他柳盗跖恶哏哏做死冤。手持着明晃晃利刃如秋练。諕得我战钦钦魂灵儿飞半天。若不是你荆楚臣急忙忙剩到根前。将一个赤力力活擒拏。将一个喜孜孜生放免。怎能勾夫和妇。美甘甘再得缠绵。k1

〔荆楚臣云〕夫人。你和我别时。分开玉梳为记。今令银匠用金镶了。那首饰头面。尽皆费用。单留此梳。以表至诚。夫人你看。〔与旦砌末科〕〔正旦唱〕k1

【甜水令】想着咱锦片前程。十分恩爱。百年姻眷。非今世是前缘。问甚么首饰房奁。金珠镯钏。钗环头面。玉梳儿对勘的依然。k1

【折桂令】果然似乐昌般破镜重圆。抵多少配上琼簪。接上冰弦。当初俺两下分开。今还一处。仍旧完全。〔荆楚臣云〕这梳上对嵌处。微显纤丝文路。终不如天然完美。〔正旦唱〕虽然是有痕迹香娇玉软。端的个无瑕玼粉遶花缠。金裹琼沿。翠护朱圈。白日里垫?髻儿权衬着青丝。到晚来贴主腰儿紧搂在胸前。k1

〔荆楚臣云〕梅香。将酒来。共夫人饮一杯。〔送酒科〕〔荆楚臣云〕夫人请。〔正旦云〕相公请。〔唱〕k1

【锦上花】当日在娼楼百般留恋。今日在琴堂受用无边。一个青春。一个少年。一个荣华。一个贵显。k1

【幺篇】相公不负心。贱妾能酬愿。比目鸳鸯天生可羡。百岁欢娱。两情缱绻。玉漏休残。金杯莫浅。k1

〔卜儿上见科云〕相公。我道你不是个受贫的。玉香。你也该辞我一辞怕甚么。〔正旦云〕亏你今日还有嘴脸来见我哩。〔荆楚臣云〕夫人不必烦恼。天下老鸨。那一个不爱钱的。只是这所在留不得你。左右。取我一百两俸钱来。与他为终身养赡之资。你将的去者。〔卜儿云〕那柳茂英将着二十载绵花。要我女孩儿睡一夜。尚然不肯。如今嫁与你做了个夫人。岂可没些财礼。至少也得一千两〔正旦唱〕k1

【清江引】老鸨儿那个不爱钱。谁似你坐钱眼中间转。只争他少共多。再不问良和贱。也还比他二十载绵花好过遣。k1

〔云〕这一百两俸钱。也勾你养赡半世了。还要讨多哩。〔唱〕k1

【离亭宴煞】这里是阳春德泽桃花县。他怎肯将小民脂血做黄金辇。除了些月支的俸钱。无过是酒一尊琴三弄诗千卷。说甚么三媒六证财。再受你百计千方骗。俺如今也得个夫人位转。若早上了你歹王魁贩茶船。可不干赚了我俏苏卿一世里蹇。k1

〔音释〕k1

蹁音偏　跹音仙　拍铺买切　行霞浪切　蠒与茧同　跖张耻切　剩音盛　奁音廉　勘坎去声　嵌音阚　玼音此　垫音店　衬初艮切　缱遣去声　绻劝上声　鸨音保　赡伤占切　转去声　辇连上声　赚音湛　蹇音茧k1

题目　顾玉香双美锦堂欢　k1

正名　荆楚臣重对玉梳记k1

荆楚臣重对玉梳记杂剧终k1




