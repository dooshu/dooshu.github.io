家铉翁　春欲暮雪作不已简子新

一任西园雪作堆，阳和已自遍根莇。

春光只在花梢里，更倩君诗为一催。

家铉翁

家铉翁　春欲暮雪作不已简子新

社后春光正可人，眼中物物露精神。

雪花底事犹飞舞，更与梨花分半春。

家铉翁

家铉翁　春欲暮雪作不已简子新

乍暖轻寒春正深，晚云犹解作同云。

从教门外雪三尺，认取沂边春十分。

家铉翁

家铉翁　春欲暮雪作不已简子新

庭前草色浑未露，坞外桃花肯破颜。

七十日春閒过了，半分春色尚犹悭。

家铉翁

家铉翁　春欲暮雪作不已简子新

和平心事春三月，淡泊生涯水一杯。

老矣只余归梦在，世间万事付心灰。

家铉翁

