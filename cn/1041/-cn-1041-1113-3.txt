汤中　赠久轩提刑江东二首

三年饮得大江中，更枉輶轩到里中。

访旧不辞山路险，居今谁有古人风。

汉胡隐遁藏清叟，瑞节欢迎走野童。

赖有良朋共樽酒，雍容不与孙文同。

汤中

汤中　赠久轩提刑江东二首

晨登鹤岭俯平川，暂辍驶驺看瀑泉。

自有此山无此客，愧非真隐枉真贤。

精庐岂但荣三顾，憩木犹应咏百年。

独愧庵无煨芋老，邺侯虽过莫留连。

