刘克庄　送赵信州二首

君于朝列号名流，信在江东亦望州。

保抱彼民思父母，齰咨吾辈惜交游。

香凝应物吟诗榻，虹贯元章载画舟。

涧上泉边今寂寞，岂无遗藁待搜求。

刘克庄

刘克庄　送赵信州二首

贫者惟言可赠行，临分握手尽交情。

马于辔力穷时骇，鸥向机心动处惊。

齐士岂无堪客礼，蔡人便遣作牙兵。

遥知陌上罗敷女，况看双旌出劝耕。

刘克庄

