【凉州民为樊晔歌】

（《诗纪》从《乐府诗集》作凉州歌。注。一作樊晔歌。

〖《后汉书》曰：晔。光武时为天水太守。政严猛。好申、韩法。善恶立断。人有犯其禁者。率不生出狱。吏人及羌胡畏之。道不拾遗。凉州为之歌。〗

游子常苦贫。力子天所富。宁见乳虎穴。不入冀府寺。大笑期必死。忿怒或见置。嗟我樊府君。安可再遭值。

（《书钞》作植。误。〇《后汉书》樊晔传。乐府八十五。
《文选》补遗三十五作凉州歌。
《诗纪》八。又《颜氏家训》书证篇引寺一韵。
《书钞》七十引东观《汉记》引府、置、植三韵。
《御览》二百六十二引东观《汉记》引富、寺、值三韵。）

