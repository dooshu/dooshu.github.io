◇奏请封禅刻石（中元元年二月）

《河》、《雒》图记表章赤汉九世尤著明者，前后凡三十六事，与博士充等议，以为「殷统未绝，黎庶继命，高宗久劳，犹为中兴。武王因父受命之列，据三代郊天，因孔子甚美其攻，后世谓之圣王。汉统中绝，王莽盗位，一民莫非其臣，尺士靡不其有，宗庙不祀，十有八年。陛下无十室之资，奋振于匹夫，除残去贼，兴复祖宗，集就天下，海内治平，夷狄慕义，功德盛于高宗、宣王。宜封禅为百姓祈福。请亲定刻石纪号文，太常奏仪制。（《续汉祭祀志上》注引《东观书》，上至泰山，有司复奏」。）

