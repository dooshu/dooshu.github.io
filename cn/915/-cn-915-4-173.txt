◎黄琼

琼，字世英，香子。初以父任除太子舍人，不就。后五府俱辟，不应。永建中，征拜议郎，迁尚书仆射，进尚书令，出为魏郡太守。建和初，迁太常。元嘉初，代胡广为司空，免。复为太仆。永兴初，代吴雄为司徒，寻代胡广为太尉。延熹初，坐忤梁冀免。复为大司农。冀诛，复为太尉，封亢阝乡侯，免。复为司空，免。七年卒，年七十九，赠车骑将军，谥曰忠侯。

