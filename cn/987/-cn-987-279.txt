苏轼　次韵刘贡父李公择见寄二首

白发相望两故人，眼看时事几番新。

曲无和者应思郢，论少卑之且借秦。

岁恶诗人无好语，夜长鳏守向谁亲。

少思多睡无如我，鼻息雷鸣撼四邻。

苏轼

苏轼　次韵刘贡父李公择见寄二首

何人劝我此间？弦管生衣甑有埃。

绿蚁沾唇无百斛，蝗虫扑面已三回。

磨刀入谷追穷寇，洒涕循城拾弃孩。

为郡鲜欢君莫叹，犹胜尘土走章台。

苏轼

