○为判官郭彦郎中谢手诏表

臣某言：监军使判官马某至，伏奉敕书，奉宣口敕，慰抚臣及将士等。恩奖殊常，宠惊无地。臣某中谢。臣幸承朝命，叨佐戎旃。无借{助}之谋，讵申微效；有挈瓶之智，备守成规。戮力彼军，悉心留务。虽事皆关白，旌旆非遥，而职在防虞，城池是切。岂谓常忧罪戾，忽降纶言；每惊宠辱，特荷恩私。圣泽载覃，不遗於细物；天书忽降，曲赐於贱臣。手捧紫泥，心驰丹阙。以欣以，戴荷无阶。上答殊恩，百生多幸；俯惭微命，万死难酬。

