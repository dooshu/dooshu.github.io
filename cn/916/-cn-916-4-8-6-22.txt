【迎大驾诗】

南山郁岑□。洛川迅且急。青松荫修领。绿蘩被广隰。朝日顺（《书钞》作从。）长涂。夕暮无所集。归云乘□浮。凄风寻帷入。道逢深识士。举手对吾揖。世故尚未夷。崤函万□□。狐狸夹两辕。豺狼当路立。翔凤婴笼槛。骐骥见维絷。俎豆昔尝闻。军旅素未习。且少停君驾。徐待干戈戢。（○《文选》二十六。《诗纪》二十八。又《书钞》百四十一引集、入二韵。）

