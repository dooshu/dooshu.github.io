【往虎窟山寺诗】

〖《诗纪》云。考艺文此诗简文帝作。观弘明集所载王ぁ诸臣和诗可证也。弘明集作江令诗。盖有脱简紊误尔。〗

尘中喧虑积。物外众情捐。兹地信爽垲。墟垄暧阡（广弘明集云。宫本作暖芊。）绵。（广弘明集作眠。注云。三本、宫本作绵。）蔼蔼车徒迈。飘飘旌□毛悬。细松斜绕迳。峻领半藏天。古树无枝叶。荒郊多野烟。分花出黄鸟。挂（《类聚》作桂。）石下清泉。蓊郁均双树。清虚类八禅。栖神紫台上。纵意白云边。徒然嗟小药。何由齐大年。（广弘明集三十作陈江令。《诗纪》六十八。又《类聚》七十六引天、烟、泉、禅、边、年六韵。）

