吴芾　赠萧守

一代簪绅仰老成，天生贤德佐升平。

庆传八叶源流无，气廪三秋表里清。

蚤戴豸冠居宪府，旋持荷橐直承明。

只今名德如公少，宁久淹留海上城。

吴芾

吴芾　赠萧守

天界仁贤镇一方，坐令歉岁作丰穰。

尽锄海上鲸鲵迹，顿肃庭中雁鹜行。

万室共知歌邵杜，千年重喜见龚黄。

修龄已逐阴功长，不待邦人献寿觞。

吴芾

