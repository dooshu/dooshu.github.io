白门罗侍御骨鲠名

彤庭推贤执高义奋藻发新硎自言倚大父提命及龆龄独坐久穿榻诸生环受经江干交雨雪竹屋灯青荧屡空还意气不问罍与缾篇章矢孝友几杖余箴铭十上书不报痛哭谁见听呜呼饱经术没齿沦郊垧先期示易箦霓驭风冷冷去来洵有以观化非杳冥豫章稽故老三罗称典型【文毅公伦文庄公钦顺文恭公洪先号三罗】遗徽百年歇此道如晨星感兹述祖德使我耳目醒短章类蠡测浩荡纪沧溟

