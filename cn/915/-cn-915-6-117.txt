◎石苞

苞字仲容，渤海南皮人。仕魏，为景帝中护军司马。徙邺，典农中郎将，历东莱琅邪太守，迁徐州刺史，又迁奋武将军，假节、监青州诸军事。以平诸葛诞功拜镇东将军。封东光侯，寻代王基，都督扬州诸军事，陈留王时进征东大将军，迁骠骑将军。晋受禅，迁大司马，进封乐陵郡公，加侍中，拜司徒，泰始九年卒，谥曰武。

