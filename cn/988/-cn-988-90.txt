苏辙　除日二首

屠苏末後不辞饮，七十四人今自希。

筋力明年应更减，诚心忧世久知非。

脾寒服药近方验，风痹经冬势渐微。

得罪明时归已晚，此生此病任人讥。

苏辙

苏辙　除日二首

七十四年明日是，三千里外未归人。

酒簄泉涌如迎节，诗句云生喜见春。

贺客不来知我病，邻家窃语笑吾真。

时人莫作乐天看，燕坐端能毕此身。

苏辙

