48.蕨

一名虌，处处山中有之。二、三月生芽，拳曲状如小儿拳，长则展宽，如凤尾、高三、四尺。茎嫩时无叶，采取以灰汤煮去涎滑，晒干作蔬。味甘滑，肉煮甚美，姜醋拌食亦佳。荒年可救饥，根紫色，皮内有白粉，捣烂，洗澄取粉，名蕨粉，可蒸食，亦可荡皮作线，色淡紫，味滑美。陆玑谓可供祭祀，故《周诗》采之。气味甘寒滑，无毒。去暴热，利水道，令人睡。焙为末，米饮下二钱，治肠风热毒。根烧灰油调，傅蛇、蟏伤。一种紫茸，似蕨，有花而味苦，名迷蕨，初生亦可食。

【诠释】

蕨，学名为Pteridium aquilinum var. latiusculum。《诗经·召南》：“陟彼南山，言采其蕨。”《尔雅·释草》：“蕨， 	。”陆玑《诗疏》：“山菜也，周秦曰蕨，齐鲁曰 	。”《埤雅》：“状如大雀拳足，又如其足之蹶也。”《尔雅翼》：“蕨，紫色而肥。”杜甫诗：“石间采蕨女，鬻菜输官曹。”山野间劳动人民采蕨供作蔬菜者仍不少。

