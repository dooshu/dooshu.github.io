◇报刘杳书

生平爱嗜，不在人中，林壑之欢，多与事夺。日暮涂殚，此心往矣；犹获少存闲远，徵怀清旷。结宇东郊，菲云止息，政复颇寄夙心，时得休偃。仲长游居之地，休琏所述之美，望慕空深，何可仿佛。君爱素情多，惠以二赞。辞采妍富，事义毕举，句韵之间，光影相照，便觉此地，自然十倍。故知丽辞之益，其事弘多，辄当置之阁上，坐卧嗟览。别卷诸篇，并为名制。又山寺既为警策，诸贤从时复高奇，解颐翕疾，义兼乎此。迟比聚会，更其申析。（《梁书·刘沓传》）

