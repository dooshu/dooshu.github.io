○授王方庆左庶子制

鸾台：降铜楼，辅弼玉裕，必求时望，以隆国本。麟台监王方庆，盛门良绪，敏学丰才，道艺夙彰，言行无玷，备历清显，式昭具。体温恭之性，造次不违；守廉退之风，终始若一：实旧德之明允，见通人之老成。昔张良以三杰之才，始傅储右；史丹资八舍之重，方护春宫。简贤任能，抑有前事，宜膺九德之选，用光三善之业。可行太子左庶子，散官勋如故。

