◎袁乔

乔字彦叔，小字羊，瑰子，拜佐著作郎。桓温为辅国将军，请为司马，除司徒左曹司属，不拜；迁尚书郎。温镇京口，复引为司马，领广陵相，迁安西谘议参军长沙相，不拜；寻督沔中诸戍江夏随义阳三郡军事、建武将军、江夏相，与平蜀功进号龙骧将军，封湘西伯。卒年三十六，赠益州刺史，谥曰简。有《毛诗注》若干卷，《论语注》十卷，《集》七卷。

