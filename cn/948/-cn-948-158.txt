陆游　病愈

秋夕高斋病始轻，物华凋落岁峥嵘。

蟹黄旋擘馋涎堕，酒渌初倾老眼明。

提笔诗情还跌宕，倒床药裹尚纵横。

闲愁恰似憎人睡，又起挑灯听雨声。

陆游

陆游　病愈

倦榻呻吟每自哀，占蓍来告出余灾。

自能洗研拂书几，时亦折花寻酒杯。

久类寒蛟潜岫穴，忽如老马喷风埃。

霜晴烂熳东窗日，一笑山坡访早梅。

陆游

