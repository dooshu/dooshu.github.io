祈父

三章，章四句


首章讲：军士怨于久役，故呼祈父而告之。曰：





祈父，予王之爪牙。

予，军士自言。爪牙，即手足之说。祈父，汝掌封圻之甲兵者也。以掌兵为职者，则必以恤兵为心。今予乃王之爪牙，其藩卫王室，而止居于辇毂之下，固其职也。





胡转予于恤，靡所止居？

胡，是何。转，是移。恤，忧也，即久役之事。止，定也。尔胡乃转我于忧恤之地，使我久役于外，无所止居乎？

二章讲：





祈父，予王之爪士。

祈父，汝掌封圻之甲兵者也。以掌兵为职者，则必以恤兵为心。今予乃王之爪士，其藩卫王室，而底止于邦圻之内，固其分也。





胡转予于恤，靡所底止？

尔胡乃转我于忧恤之地，使我久役于外，而无所底止乎？

三章讲：然岂特役我之非其职哉？





祈父，亶不聪！

祈父，尔诚不聪矣。





胡转予于恤，有母之尸饔。

尸，主也。饔，熟食。胡乃转我于忧恤之地，不得服劳以养其母，使吾母反主饔餮之事乎？役王之爪牙，已非吾之所职，而况乎役及于人之孤子，真有令人不堪者矣。尔祈父之不聪，固如此哉？

夫使军士久役，乃王者之不能体悉，非祈父之所得自专也。诗人惟致怨于祈父，而不敢斥王者，盖亦忠厚之至也。然人君使人至此，其视先王悦以使民，民忘其劳者，相去何如耶？





