韩维　对雪偶成三颂呈芳公长老兼简收贵二上人

空生去后花飞绝，庞老行时雪落频。

有句无言空不会，夜寒红燄一炉香。

韩维

韩维　对雪偶成三颂呈芳公长老兼简收贵二上人

闻君鼎足话无生，说尽无生及有生。

几日西郊回杖锡，小窗同听竹风声。

韩维

韩维　对雪偶成三颂呈芳公长老兼简收贵二上人

谁识天公造化情，珠楼玉殿一朝成。

色空无有何能辨，陵坎高低本自平。

定见乌鸡遭指注，宁分皓鹤失鲜明。

可怜辛苦齐腰客，不悟纷纷觌面呈。

韩维

