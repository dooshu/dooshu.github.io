艮下乾上


遯：亨，小利贞。

这卦辞是勉君子之避小人，戒小人之害君子。遯是退避之义，有自得的意思；小利贞是小人当持正道，不可恃势肆祸的意思。卦为遯者，盖这卦二阴浸长，则是小人将盛，君子所当退避者故名遯。文王系辞说，九五当位，下应六二，若有可为；但二阴浸长，其势不可不遯。故其占为君子能遯，则身虽不能题于当时，而反求吾心的道，则无不亨。若小人则利于守正，不可以浸长的，故而戕害那君子。盖一害君子，则天下国家，皆受其害，小人岂能以独免乎？





《彖》曰：“遯，亨”，遯而亨也；刚当位而应，与时行也。

这一节是以九五一爻解亨义。刚指九五，当位以德言，应指六二，时指二阴浸长之时言。孔子说，卦名遯而卦辞又言“亨”者，盖君子必能遯，而后道可亨。于卦何所取？盖天下时而已，当遯的时，正时所当遯。这卦九五君子，有可为的德，而有六二小人包承，若犹可以有为；但二阴浸长于下，则时不容不遯，故与时偕行。而决于遯，正其志于未降志之先，令其身于未辱身之日，这是见几明决，遯之嘉美，所以得亨。若待祸已迫，则维欲去，却有不及者，何以亨？





“小利贞”，浸而长也。

这一节是以卦下体二阴，解小利贞之义。浸有骎骎不止的意思，长有上进的意思。孔子说，卦辞又言“小利贞”者，盖小人浸长于下，是同恶以相济，骎骎乎渐有伤善的心，其势必为天下国家之害，圣人所以戒他必利于贞。





遯之时义大矣哉！

这一节是深叹处遯之难的意思。时以当遯的时言，义以能遯的义言，大就难遯上见。孔子叹说，夫遯的时以遯为义，不亦大矣哉？盖姤的一阴始生，制之而已；夬的一阴在上决之而已，皆无难处；惟遯的二阴浸长，固非若姤之可制，亦非若夬之可决，其与时偕行者，乃为遯而亨。不然，“遯尾”者不免于有灾，“系遯”者不免于有厉。其时义之大何如哉！





《象》曰：天下有山，遯；君子以远小人，不恶而严。

这《大象》是言君子体遯象，而尽远小人的道。不恶是无媚嫉的形迹，而严是守己之节，有难犯的操守。孔子说，天下有山，天非有意于远山，而山自不能以近天；君子体这象而远小人，则知壮必取凶；固尝不易以近人，而律身于法则者，却又未尝无难犯的势，不恶而严。这等，可见天下的小人，不必远；而所当远者，吾身的小人；吾身的小人既远，天下的小人，自与之俱远矣。





初六，遯尾；厉，勿用有攸往。

这一爻是言初六不能遯，而戒占者当遯的意思。遯尾是初居下而遯在后，不能早遯的象；厉是祸必及身的意思，勿有戒勉二意；往是往而遯去也。周公系初爻辞说，时既当遯，贵速不贵迟；初六不能与时偕行而遯尾，则必受小人的祸而厉。夫遯而在后犹不免于厉，占者未仕，岂可出而有所往哉？惟临处静俟方可耳。





《象》曰：“遯尾”之“厉”，不往，何灾也？

这《小象》申言能遯者无及身之祸。孔子说，“遯尾厉”者，以其不知早遯，而尚往耳。若能早遯而不往，则俭德可以避难；所谓嘉遯之贞，肥遯之利，皆在我，何灾之有？





六二，执之用黄牛之革，莫之胜，说。

这一爻是知时当遯而固守不出者。执是执缚，之字指遯说；黄是中色，指二牛，是顺，用黄牛是守中顺之德的象；革是皮胜是任，说是解。周公系二爻辞说，六二当遯时，以中顺自守，而应五是知时不可以有行，而俭德避难；虽万钟于我无所加，知世不可以有为，而含章守贞；虽三公不以易，其介殆犹执之用黄牛之革者，莫之胜脱者矣。





《象》曰：执用黄牛，固志也。

这《小象》是申言六二，以必遯为志，亦见几明夬者。孔子说，当遯的时，君子孰无遯志？但有所不固，则又未免于系吝之私，九二的志与五中正相合而已定，则其遯自不容以不决矣。





九三，系遯，有疾厉；畜臣妾，吉。

这一爻是溺志于富贵功名者，圣人深鄙其不能遯也。系遯是有所系累而不能遯的意思，疾是有损名的病，厉是有中伤的祸；畜臣妾是养奴仆之类，指下二阴也。周公系三爻辞说，当遯的时必与时偕行，而高尚其志者，斯可以得亨；九三下比二阴，溺于富贵功名有所紧而不能遁者。占者这等，则非惟名节有病，且不免于中伤，有疾而危之道。然这系恋的私情，惟用以畜臣妾，则可以得他的欢心，而服役于我，吉，岂可以施之遯乎？





《象》曰：“系遯”之“厉”，有疾惫也；“畜臣妾吉”，不可大事也。

这《小象》是申言九三系恋之私不可以处遯。疾惫是疲惫于私欲，大事指出处言。孔子说，“系遯厉”者，盖遯而有所系，则阴祸切身，必有疾惫；然系遯的道惟可以“畜臣妾”则吉者。盖君子的出处，系生民进退关天下，惟当刚决以处之，岂可以这系恋的心处之乎？这所以只可畜臣妾而已，岂能决断其出处去就之大事哉！





九四，好遯，君子吉，小人否。

这一爻是能绝富贵之念，而尚穷居之志遯之决者。好遯是心本有所欲之私好，却能舍所好而甘心于遯者；君子是循理者，吉是道亨意；小人是循欲者，否是不得吉。周公系四爻辞说，九四下应初六，本有富贵之好者；然乾体刚健，有所好而绝之以必遯，不以富贵系其心，其视那系遯者何如？占者若果是君子，则必能胜其人欲之私，止知其遯不知其好，得以遂其洁身之美，故吉。若小人，则徇欲忘反，止知其好，不知其遯，而自取祸败也。





《象》曰：君子好遯，小人否也。

这《小象》是申言独君子能绝所欲以必遯。孔子说，九四言“君子吉小人否”者，盖君子知时不可以不遯，故能绝所好而必遯；若彼小人，则率引于情欲之私，岂能果于遯哉！





九五，嘉遯，贞吉。

这一爻是知时识势见几而遯者。嘉遯是去得恰好的意思，贞是义洁分明的意思，吉是心逸道亨的意思。周公系五爻辞说，夫人或当遯而不能与时偕行，或能遯而濡滞不决；这但可谓遯，而不可谓嘉遯。今九五阳刚中正，是有德的君子，而下有包承的小人，若尤可以有为而不必遯者；但当遯的时，见几而作，不安于尾遯，不至于系遯，遯得最嘉美者，这是九五的贞处。占者也能这等而贞，则身虽退而道亨，否则疾厉且不可免，况于吉乎？





《象》曰：“嘉遯贞吉”，以正志也。

这《小象》是推本九五能遯，由他有守正的志。正志是志道义而不志利禄的意思。孔子说，人志富贵者，富贵足以累他的心；志功名者，或名足以撄他的累；这便遯尾之厉，系遯之疾所由致。若九五嘉遯贞吉者，由所守者道义所惜者名节，那富贵功名皆不足以动他的志也。





上九，肥遯，无不利。

这一爻是超然物外得意于远去者。肥是处之裕如的象，无不利是行之自得的占。周公系上爻辞说，上九阳刚，有必遯的志，而居外无应，尤得以遂其志者；故遯自裕如，无滞阻有肥遯的象。占者这等，则理乱不闻，而宠辱不惊，小人的祸，自不能及，如尧不屈饮犊之高，武终全孤竹之节。能超然于物外，何不利之有？





《象》曰：“肥遯无不利”，无所疑也。

这《小象》是推原上九遯之裕者，由他心一无所累。孔子说，九三“系遯”，九四“好遯”，其心皆未免有所疑；惟上九则进退绰绰，不以利害祸福动其中，而此心一无所疑，故“肥遯而无不利”。





