岳珂　春波堂小饮怀棠湖旧隐三首

平生到处西湖长，眼底波光日日新。

图在辋川非旧隐，梦回笠泽是前身。

一江细雨欹青菊，万里雄风起白苹。

独立苍茫动归兴，钓矶须理未垂纶。

岳珂

岳珂　春波堂小饮怀棠湖旧隐三首

炎暑今年特地奇，不妨湖上访清漪。

长堤步屧谁堪拟，高阁凭阑我总宜。

唤客黄鹂穿柳度，猜人白鸟映荷窥。

衰翁病骨难禁热，且倩西风自在吹。

岳珂

岳珂　春波堂小饮怀棠湖旧隐三首

虚栏四面挹湖光，最爱薰风六月凉。

万朵鞭蕖红影闹，两行杨柳绿丝长。

铺陈雪月晶明态，商略阴晴浓淡妆。

四序清游总如此，春波何事独名堂。

岳珂

