陈造　绍熙壬子劝耕妙胜四首

县曹文墨厌拘缠，野饭山行旧所便。

只道穷途难措足，朝来风日为谁妍。

陈造

陈造　绍熙壬子劝耕妙胜四首

每愧敲榜办赋租，会心还喜劝耕初。

渠侬嗣飨金穰庆，老子长捐柱后书。

陈造

陈造　绍熙壬子劝耕妙胜四首

胜日乘闲觉半仙，笑摩老眼向风烟。

平章春事禽能语，媚妩韶光柳未眠。

陈造

陈造　绍熙壬子劝耕妙胜四首

桑条麦陇接比邻，社酒家炊丐路人。

风俗尚如它日否，凭谁细问故园春。

陈造

