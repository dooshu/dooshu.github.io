◇幸辟雍行养老礼诏（二年十月壬子）

光武皇帝建三朝之礼，而未及临飨。眇眇小子，属当圣业。间暮春吉辰，初行大射，今月元日，复践辟雍。尊事三老，兄事五更，安车软轮，供绥执授。侯王设酱，公卿馔珍，朕亲袒割，执爵而。祝哽在前，祝过问过问噎在后。升歌《鹿鸣》，下管《新宫》，八佾具修厥职万舞于庭。朕固薄德，何以克当？《易》陈负乘，《诗》刺彼己，永念惭疚，无忘厥心。三老李躬，年耆学明。五更桓荣，授朕《尚书》。《诗》曰：（袁宏《纪》作「五更桓荣，以《尚书》授朕，十有余年。《周颂》曰：『视我显德。』又曰」）「无德不报，无德不酬。」其赐荣爵关内侯，食邑五千户。三老、五更皆以二千石禄养终厥身。其赐天下三老酒，人一石，肉四十斤有司其存耆耋，恤幼孤，惠鳏寡，称朕意焉。（《后汉·明纪》，又略见袁宏《后汉纪》，又《文选·东京赋》注引《东观汉纪》）

