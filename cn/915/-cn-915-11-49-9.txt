◇停元匡所制尺度议

伏惟高祖创改，权量已定，匡今新造，微有参差。且匡云所造尺度，与《汉志》王莽权斛不殊。又晋申书监荀勖云，后汉至魏，尺长于古四分有馀。于是依《周礼》积黍以起度量，惟古玉律及钟，遂改正之。寻勖所造之尺，与高祖所定毫厘略同。及侍中崔光得古象尺，于时亦准议令施用。仰惟孝文皇帝德迈前王，睿明下烛，不刊之式，事难变改。臣等参论，请停匡议，永遵先皇之制。（《魏书·广平王洛侯附传》。匡所制尺度讫，主师高阳王雍等议。）



卷二十

