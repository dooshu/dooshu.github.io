姜夔　雪中六解

塞草汀云护玉鞍，连天花落路漫漫。

如今却忆当时健，下马题诗不道寒。

姜夔

姜夔　雪中六解

贡鹤矶边晚渡时，柳花风急片帆飞。

一声长笛鱼龙舞，白浪中山不肯归。

姜夔

姜夔　雪中六解

万马行空转屋檐，高寒屡索酒杯添。

故人家住吴山上，借得西湖自卷帘。

姜夔

姜夔　雪中六解

曾泛扁舟诣石湖，恍然坐我范宽图。

天寒远挂一行雁，三十六峰生玉壶。

姜夔

姜夔　雪中六解

万壑千岩一样寒，城中别有玉龙蟠。

旧人秉兴扁舟处，今日诗仙戴笠看。

姜夔

姜夔　雪中六解

沉香火里笙箫合，暖玉鞍边雉兔空。

辨得煎茶有骄色，先生只合作诗穷。

姜夔

