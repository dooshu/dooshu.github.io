方岳　月中观梅

何物苍头不自量，踏梅踏月上山堂。

月明幸是无痕迹，可惜琼瑶一径香。

方岳

方岳　月中观梅

江南地暖得春早，老眼观梅堂草草。

今冬最暖春最迟，忽忆诚斋南海藁。

解道晴暄殊欠寒，城中未有梅花看。

却入山深最寒处，雪照冰溪才一树。

乃知山中人，不受人閒尘。

宁使风饕雪虐寒到骨，转寒转有寒精神。

荒崖之底，野水之滨。

太虚为室天为邻，只有明月情相亲。

一团不冰今夜月，一片不飞今岁雪。

雪意自怕老夫寒，月意宁知老夫拙。

呼上山来强索诗，一花两花春未知。

南枝尽迟迟尽￥　，槎牙不要东风吹。

酣晴酿日付桃李，定自不肯君同时。

举杯吞月和花嚼，月自寄胸花不§　。

少焉花亦到胸中，各自去寻诗约莫。

方岳

