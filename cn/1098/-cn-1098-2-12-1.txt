○白武陵至沅陵道中诗

驱马山上行。山高何巍巍。修阪接飞翼。百步仍九回。俛视烟霭中。众山郁何垒。茫然望四海。万物亦巳衰。昔我别京国。朱华犹未希。岁节忽复易。何时当旋归。

其二

大壑百余尺。流水浩汤汤。我行路中断。欲渡无桥梁。谁为理舟楫。石乱不可航。改辙上危栈。登兹千仞冈临深古有戒侧足以彷徨

【卧子曰温厚之风原于小雅】

【辕文曰结似直而实占】

