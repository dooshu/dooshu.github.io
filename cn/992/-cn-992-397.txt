魏了翁　王总卿生日二首

上到青天更上头，蜀人犹记旧得轺。

安弦在昔犹危柱，挂壁於今倚大弨。

棠树留春便野茇，桂花和月引仙瓢。

风云不隔连天栈，门户三槐拂绛霄。

魏了翁

魏了翁　王总卿生日二首

浮云{左禾右罢}稏卷晴畴，一目天隅尽好秋。

路有醉人挑襲襫，边无嘶马趁兜鍪。

开张叶气凭弧矢，收拾丰年报冕旒。

小小经纶已如此，不应留滞古梁州。

魏了翁

