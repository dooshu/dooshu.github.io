◇乞终丧表

臣私门衅祸，并罹殃罚，偷生晷漏，冀申情礼，而疹相仍，苴艹秽质，非复人流，将毕苫壤。岂期朝恩曲覃，被之缨绂，寻斯宠服，弥见惭。且宫闼秘奥，趋奏便繁，宁可以兹荒毁所宜叨预。伏愿至德孝治，矜其理夺，使残魂喘息，以遂馀生。（《陈书·姚察传》，察父僧坦凶问到，寻以忠毅将军起兼东宫通事舍人察志在终丧，频有陈让，并抑而不许。又推表，其略云云。）

