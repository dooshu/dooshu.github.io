苏轼　滕达道挽词二首

先帝知公早，虚怀第一人。

至今诗礼将，独数武宣臣。

材大虽难用，时来亦少信。

高平风烈在，威敏典刑新。

空试乘边策，宁留相汉身。

凄凉旧部曲，泪湿冢前麟。

苏轼

苏轼　滕达道挽词二首

云梦连江雨，樊山落木秋。

公方占贾鵩，我正买龑牛。

共有江湖乐，俱怀畎亩忧。

荆溪欲归老，浮玉偶同游。

肮脏仪刑在，惊呼岁月遒。

回头杂歌哭，挽语不成讴。

苏轼

