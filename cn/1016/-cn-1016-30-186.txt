杨公远　寿许侯

冬孟犹余一叶蓂，中原贤哲此时生。

星辉南极躔吴分，月出东山照歙城。

耐与寒花香晚节，清如冷蕊味和羹。

童颜鹤发神仙骨，便是崆峒老广成。

杨公远

杨公远　寿许侯

星辉南极彩云边，律转黄钟一日前。

河岳间生贤太守，桩松齐算老神仙。

心犹秋月烛千里，人在春风度两年。

只恐练溪难久驻，行看飞诏下尧天。

杨公远

