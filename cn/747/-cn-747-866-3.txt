○焚舟议

秦伯伐晋，两用孟明皆败绩。用之不怠，复伐於晋。晋人不出，遂封ゾ尸。霸者以武为功乎？昔楚子败晋（阙二字），京观以昭武功。楚子不从。曰：“所以称武者，以有七德也。我无一焉，其可称哉！今稽秦师，忽蹇叔之忠谏，纳杞子之狂谋。劳师欲以袭国，ゾ及彭衙之败，只轮不返。渡河焚舟，示其致死。晋不与敌，遂霸西戎，亦未为胜也。况两败一胜，与敌乃亡尺全寸，焉足为功哉！”夫饥虎馁狼，一意於吞噬乎？吾见晋之悬门不发者，君子多矣。

