○洋山記

洋山乃蘇松禦倭海道之上遊也、舊聞此山塗淺。不可以泊舟。惟娘娘廟四南畧有泥塗。可以暫泊。今乃知其不然。葢海舟必得山山?奧而後可泊。無山?奧之山不可以避風?貝風如之何敢泊也洋山乃兩頭洞西。北高百餘丈。週圍約七八十里。形如圈樹。其中有十八山?奧如一大湖。可藏數百艘。湖口面北娘娘廟在焉。海水鹹不可食。唯山嶺有一池泉淡可汲。倭船與我兵船必艤而汲廟東有廵檢山?奧故址。山口有一山名陸家市。山麓俱白沙如粉。非泥塗也。邇年當道建議浙直哨船、期會于此、交牌信驗、深為有見、何也、洋山南去定海。北去吳淞。皆一潮葢在浙直之交適中之地也曾嘗出定海關、踏勘海防形勝、而深有感于天心設險以限華夷、舟山諸山者兩浙之屏捍也。崇明諸沙者。三吳之屏捍也。定海海外非止一山。舟山其魁焉耳。舟山之東、北有灌門長塗代山衢山。西北有馬墓兩頭洞東南有沈家門烏沙門石牛等山。衢山之東北有馬蹟山。馬蹟山之東北有陳錢壁下二山。陳錢者中國海山之盡處也倭楫擊空明而來。萬里風濤茫無際涯望見陳錢則喜中國將近有山可泊。既至陳錢。然後南北分舟?宗。若經馬蹟大衢而西過舟山。則兩浙受其患不經大衢舟山而向洋山之西迤北行。則歷淡水門大七小七西衝寶山。北衝高家竹箔二嘴。或東北衝三片扁擔二沙。蘇松江北。惟其所騁矣、

