陈造　正仲和帅属被盗二首

衣囊缄鐍竟胡为，只与偷儿便挈携。

髻重得无猜祖琫，璧亡遮莫议张仪。

馆人求屦古未免，有力负山人得知。

不用经营办春服，旧纫兰芷扈玄蓠。

陈造

陈造　正仲和帅属被盗二首

向来忠信倚垣墙，诲盗如今坐慢藏。

望意漫言疑圣智，奇文不合吐光芒。

玉川空屋遭窥瞰，子敬青毡果在亡。

赖有平生千牍在，未妨攟载作归装。

陈造

