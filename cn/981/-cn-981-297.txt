舒岳祥　牡丹

东风常带三分冷，春日自有一种香。

百花合和不可拣，中人如酒令人狂。

马塍卖花只贪早，野翁自爱开迟好。

看花不可见花心，烂漫开时春已老。

梢头茧栗幻柈杅，有许包藏费天巧。

自携尊酒醉花阴，偃仰鹿皮听语少。

舒岳祥

舒岳祥　牡丹

九枝初拆御袍红，艳质煌煌日正中。

曾对集英瞻衮冕，孤臣洒泪立东风。

舒岳祥

