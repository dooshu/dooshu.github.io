僧诳：

南都有僧突达官前，驱捋挞之。忽云：「打不得，我建文皇帝的裔也。」欲启其橐，又云「中有内府敕，开不得。」遂下僧录司，其僧犹端坐抗语，因送礼部。都下喧传，各衙门会讯，莫敢谁何。内一人强健，解橐则《法华经》一部也。盖犯道畏责，作此诳语。(苍雪上人说)

临川陆端伯司理杭州，素佞佛，飘衲云集。有僧汉人求闭关灵隐寺，约某日回首，须二缶合瘗。司理如其言，遣隶守之。届期夜，挟刃欲逞，隶亟纵去。其隶予所识也。



