◎杨慎博洽

成都杨慎所著书百馀种，号为博洽。金华胡应麟嫌其熟於稗史，不娴於正史，作笔丛以驳之。然杨所辑百真珠、词林万选，王州亦谓之词家功臣也。因议礼商戍泸州亦谓之词家功臣也，暇时红粉傅面，作双丫髻插花，令诸妓扶觞游行，了不为怍。有以书规之者。答云："文有仗境生情，诗或托物起兴。如崔延伯临阵，则召田僧超为壮士歌。宋子京修史，使丽竖然椽烛。吴元中起草，令远山磨俞縻。是或一道也，走岂能执鞭人，聊以耗壮心，遣馀年耳。知我者不可以不闻此言，不知我者不可以不闻此言。"诗有"罗衣香未歇，犹是汉宫恩"句，词亦富赡。［乐府纪闻］

