○計處清軍事宜 【 清軍事宜】

該本部題武庫清吏司　呈奉本部判送據主事王學益呈稱照得清理軍伍、係國重事、　國初各該衞所、在伍有缺、俱得經自勾補、宣德十年、該本部題革、節該本部題准事例、各衞每年將節年該勾迯故軍士、盡數查出、分別司府州縣、攢造底冊、一樣二本、一本留部、一本轉發各司府州縣、照名清勾、仍每年將各衞所軍額、攢造舊管新收開除實在清勾五項花名冊一本送部以憑清勾冐漏等項、查照各司府州縣、亦每年將奉到本部轉發清勾軍冊逐一開立前件、攢造實有事故文冊送部回答、立法亦若周詳、但查得在京各衞所、歲造前項文冊名數多者、如府軍前衞、則費銀數十兩、其少者亦不下六七兩、又有衙門歲該造送文冊不止一二十項、每項費與此相上下、俱於百戶俸給官軍月糧扣支使用、極是繁擾不堪、則在外可知矣、况各衞每年清勾軍士、多則萬数少有千餘、而計所解到軍士、每年多者不過二三十名、至有一軍勾及數十次。所費不知幾何。而卒不能得其一日之役者。實為未便。各該承委督造軍政指揮、不免責成各所千百戶人等、多有不諳文理、及見前冊、歲以為常、徒費少益。非特視為故事、抑且或生厭心、往往止憑識字人等任意謄寫惟求塞責、大抵攢造次數愈多。則差訛愈甚。且奸弊橫出。或有見伍而作缺。有丁而作無。以希解補取利者。或有故逃以待勾。既勾而復首。以希解補取利者。或有移名換籍以希解到作無憑收伍取利者。或有新軍初到而勒財以逼之逃。受財以縱之迯。以致隨解隨勾者。雖禁例甚嚴。而撿覈無法。勢難悉杜。及查各該司府每年奉到清勾文冊、謄發各属、被里長書手人等增減字畫、埋沒名數、作弊多端、其造送回答文冊、亦多止是紙上虛文、至於勾軍數十而實有不數人者。又有一軍回答至數十次而卒無下落者。又有雖禾?爾實有而不解補者。其巳解軍丁。則又有隨解隨逃者。有偽為批印回銷者。雖近有勘合之例。而道里展轉。歲月侵尋。冊籍浩繁。日力不給。終歸苟且。又各清軍官員。因本部原定之數。或至不足。有將不缺伍及在營有丁例不該勾人數。作冊外清出。以強凑免罪者。有將丁盡戶絕責令里甲頂認。及妄指無干者。其民害不可勝言。若不及今為簡要之法。將見衞所之清勾徒費。而行伍難充。各司之回答雖頻。而文具何裨。且使奸軍或計行。平民或被枉。而稽考既疏。勸懲不至。軍政之壞。漸無紀極。合行各該衞所自嘉靖十一年為始、除宣德四年以前逃故軍士、巳經題准住勾外、其宣德四年以後、嘉靖十年以前、該勾逃故軍士、不必每年造冊發清。聽本部定奪軍單式樣、令照式刊刷、備將宣德四年以後嘉靖十年以前逃故軍士、每名用堅白厚紙填單一張、用印鈴記、隸本部者徑送、隸都司者類送、本部掛號轉發各司府照名清勾、仍照舊以司府州縣相屬攢造底冊一本送部存照、以後年分、止將本年逃故軍士、造冊填單、送部施行、發單者俱免再造、本部仍每年終將各府州縣逃故軍士單總數類填勘合催勾、其五項冊、亦不必每年造送、聽本部斟酌定與式樣、更名總冊、行令各隨該衞原設五所或十所、俱每所釘作一冊、照依發去冊式、分別百戶將各軍照充發年月順序挨寫、不許遺漏、每紙一張、分作八格、每格填寫一戶、止列橫格開單軍祖姓名貫籍不分八行開寫充調接補頂替來歷先管百戶總小旗姓名、餘行空下、仍於每百戶下除將原額軍役填滿外、各空格六張、一樣二本、一本送部、一本存衞、仍照前冊分別各布政司及直隸府州縣、各送一本。以憑轉發收貯、以後年分、止將本年新收編發軍由、及解補到軍數、開造送部、本部清軍委官督令該管人員、將該年逃故解到等項、填寫軍格下新充軍由填寫該管百戶空餘格內、該衞并各司府州縣、亦行照填註以憑查照、雖至百年、可免更造、各司府州縣、亦不必每年通將逃故軍士、造冊回答、及不許將未奉單勾者、妄勾擾民、止照本部發去軍單、逐一清審、內有丁者即與解送著伍、遇例優免及無勾者、即與開豁、每年終將各解過軍丁、收有批廻及例免者、開造小冊、連單類送布政司、及直隸該管府州縣、差的當人員送部銷照、若將有勾軍丁自到日為始、三年以上不解者、雖止一刀。府州縣清軍官俱參問。丁盡戶絕并山後人氏挨無者、查照軍政條例、及節年題准事例、候經勘五次以上、送清軍御史處審實類繳、免其再勾、本部及該司府州縣仍各立住勾冊每衞一本以備查照、老幼不甚解者、候經勘三次以上、造小冊送部案候、原單留該州縣、候出幼解衞、及老疾故絕逃移跟捉者、候三年不獲者、該州縣另冊編記原單繳部、行該衞所另給單勾、如再三年不獲悉聽本官施行雖久不廢、其該年清審過官員職名、及里甲隣佑姓名、俱照式填寫單後、各取親押、若里甲人等、通同作弊、將有丁捏作故絕、壯丁捏作幼小、非老疾捏作老疾、見在捏作逃移者、事發應解軍照例發邊遠充軍、如原係邊遠發烟瘴極邊、仍另僉戶下一丁補伍、里甲隣佑窩家人等、各照例發附近充軍、官吏依律坐罪、以後清軍御史、五年一差、務要五年內發去軍單、責令各清軍官逐一完銷、仍弔各司府州縣原收住勾冊查審、內有捏弊者、另冊送部、事完即許復　命、不必定以三年違限、各清軍官員、但以完銷軍單明白無弊、及不枉平民為賢否、以示勸懲、其各衞所及有司送冊單繳冊單限期并違限等項、俱照舊例施行、則清勾之在衞所者、嘉靖十年、若猶未損于舊。嘉靖十一年以後。各衞所造冊之費。清軍一事害多利少須大變更之此于舊例中稍存蕳易之術耳不啻減百而存一。所省官軍扣糧之害。不知凡幾千萬矣。回答之在有司者。嘉靖十年若猶以為煩。而自本年軍單既銷之後。所嗣發者歲各無幾。所省官司里甲之擾。不知幾何而費亦不知凡省幾千萬矣。且此單一出。不可妄銷。而不改之例既嚴。捏故之條尤重。佐勾之冊尚存。御史之查不廢。則軍衞之該勾者。有丁在所必解。無丁在所必豁。有司雖欲以虛文了事不可得。雖欲以刻薄用事不可得。而行伍可漸充。無辜可免害矣。軍總冊之立。可以俟百年不改。而勾單之發。又不煩復而易查。非獨可杜展轉訛寫之端。而在衞所妄勾之宿弊。在各司府州縣吏書積年美法之宿弊。雖欲自逞。其路無由矣。軍之逃至三次者、指揮千百戶之所管。逃至若干名以上者、凡法例之所欲禁、皆可一揭以知、而法行無不可之歎矣、夫然後清軍之職。在武庫者。冊籍不至于填塞故綜覈可精。在有司者。承行不患于煩難。故心力可盡。在御史者。按法不憚于無憑故激揚有道。庶乎簡以知要。不病於迂疏。變以時宜不謂之紛更。而於軍政可少裨矣。及照各衞先年造報清勾軍冊、舊例于新選官、并復任官員順帶、水路應付紅船、陸路應付腳力、近該本部題准、止許進表官及撫按等處公差順帶、亦照例水路應付紅船、陸路應付腳力、但各衞所道里遠近不一、前冊不肯一一依期到部、與進表官員到京相左、各撫按等處公差人員、往往利于賫文討馬、不肯帶冊討驢、又南直隸各不係衝要府分、俱無人肯枉道賫送、以致多滯、今既定每軍止許給單一次、則文移自減、合咨吏部于新陞除官員、係兩司以下、州縣正官以上、每季于各布政司選委一人、直隸各照廵按地方、選委一人、開送過部、將該地方軍單、盡數給與、順帶前去、浙江等處、送各布政司交割轉發、照例不支廩給、水路應付紅船一隻、陸路應付本官馬一匹、及量單多少、定與扛擡人夫幾名、本部仍按季另填勘合、行各司府州縣查驗、則驛遞既可不擾。而軍伍亦得及時清理矣。再照先項清軍事宜、於各軍衞有司等衙門、雖極簡便、而該司稽考填寫各項文冊、則實天下軍政根本、尤宜精詳、所據原設當該吏十名、止二名係揀撥、餘俱大撥、多有不諳書寫、恐致悞事、合咨吏部將該司冊科令典名缺俱揀撥前來、庶為便宜緣係計處清軍事宜、以便遵守事理、合呈請議處施行等因判送到司、查得宣德十年該本部題准在京在外都司衞所、不許填給勘合差人勾軍、止將遞年逃故等項軍人姓名貫址、造冊送部、轉發清勾、成化十一年、該本部題為陳言類送軍冊以便稽考遠年欺隱軍伍事、行都察院轉行各處清軍御史督同都司衞所南京北京衞所、各于本部委官俱著落各該軍政及首領官、將各管旗軍、逐一查出、要見原額旗軍若干、見在若干、逃亡若干、改調若干、務在原充軍改調來歷年月貫止節次補役戶丁正餘姓名、備細通類造冊、每布政司攢造一次、直隸府一次、各一樣二本、照依遞年清冊、差人送部、轉發清勾正德十六年、該本部題為仰承　恩命修舉邦政事、內開一定冊式以防欺隱、切照勾軍文冊、先年雖曾降去式樣、柰世久人玩、合照依都察院咨到舊管新收開除實在清勾五項冊式、通行天下、攢造花名總冊一本、以防欺隱、一復有司回答冊以便查考、切照天下有司奉到勾軍文冊、清解畢曰、除清過軍數、呈清軍御史奏繳外、另造回答冊送部查考、正德十六年、該本部題為陳愚見、以清軍政事、內開除宣德四年以前逃故無勾軍名照例住勾以省費用以杜紛擾、宣德四年逃故軍士除奉例開伍不勾外、其餘俱作奉冊清勾之數、三年一次造冊送部、轉發清軍、其成化元年以後逃故軍士作照例員勾之數、一年一次造冊送部清勾、又查得軍政條列內一款、所勾軍士、若有丁盡戶絕并山後等處人民挨無名籍等項三次有司係保結回申委無勾取、軍衞有司、各另造冊申繳兵部開豁、若有故違、查勘是實照依原奏准榜例查問當該官吏、又一欵故軍戶下止有人丁年七十以上、或篤廢殘疾不堪充軍者、保勘是實、明白回報定奪、不必起送、官吏人等不許因而作弊、將不係此等老疾之人、朦朧妄報、脫免軍役、違者論罪、又一款勾補軍役、若正軍戶下本有人丁、比先年朦朧捏作無勾、即便改正勾解、如仍扶捏回申照依榜例軍丁發邊遠充軍、原保甲隣里人等收發附近衞所充軍、官吏依律坐罪、又一款逃軍除自首死罪責、限起解外、其餘拏獲者、就于原籍所在官司、取問明白、初犯再犯、依律處决、先將戶丁解補、里隣人等、仍照隱藏逃軍榜例治罪、窩家發附近衞所充軍、若窩家係軍人發邊衞充軍、其窩家如或懼罪不拏、將迯軍轉遞他所藏躲者、不分軍民、俱發烟瘴地面充軍、所在官司知情故縱者、依律坐罪又一款軍戶之家、多有全家逃躲、及有司遞年勾取里老隣佑明知逃躲去暗地取索財物、容情不行拏解、今後若有此等作弊之人、照依榜例正軍發邊遠充軍、知情原保里老隣佑發附近衞所充軍、又查得正德十六年該本部題為清理軍伍事、內開一應軍冊、聽候吏部新選復職官到部、原額文憑、查對相同、陸續封付前去、各衙門交割清理、陸路應付驢疋、水路應付紅船、一切廩給馬匹等項并革、其撫按公差、應付腳力之人、情愿帶領者、除本等應付外、合量加驢匹以為馱冊之用嘉靖四年該本部題准今後該司預將前項軍冊、分別司府封記本數、只候各處進表官員事畢回還、行移禮部、開送本部、如上半年不係進表之期、遇有各處公差回還、告討腳力者、就便搭配公文、責令帶領止許本等應付、如冊數委的重多、量加腳力、仍于原來批文、將領過數目、明白開坐、係各省者、賫至布政司交割係直隸者、該府州縣交割、嘉靖八年、該本司主事廖雲龍呈稱軍冊壅滯、要行議處、該本部題准移咨禮部、著令進表官於公事未畢之前、赴本部分領軍冊、照依應付等因、通查案呈到部、看得主事王學益呈稱計處清軍事宜以便遵守事、一節、為照事有急而必變。法貴簡而可行。所據清軍一事、積弊巳久。凡有議者。皆思變通。而推原其故。則以其繁而寡要費而少益爾夫繁而寡要。則難稽。費而少益。則易玩。以下之易玩。而乘上之難稽。是故文雖詳而弊無由察。禁徒嚴而奸不可止也。今主事王學益具呈前因。一則免遞年清勾之擾。一則省衞所攢造之費。弊端釐革。公私兩便相應依擬、合候　命下、備行五軍都督府、南京兵部、在京各衞、并浙江等布政司、直隸各府州、通行各該軍衞有司衙門、悉照本部題准、該主事王學益具呈事理施行、各衞所依式樣攢造軍總文冊、并清勾軍單完日、各用牢固木櫃、鎖封印記、選委的當人員、用心管解、在京仍限本年五月以裏、南京直隸山東山西河南限本年六月以裏、浙江江西湖廣福建限本年七月以裏、四川兩廣雲貴限本年九月以裏、俱到部、都司掌印官員務要催督、如有違限不到、各都司官與各衞所官、一體從重參究、以後年分、該送軍冊仍照舊例、俱限五月以裏到部、及行各司府州縣如遇本部發到各衞所軍總文冊、務要置立木櫃、整齊堆架別庫收貯、以俟百年不忒、各官去任之日、俱要交代明白、如有疏違、接管官具申該清軍御史、如無清軍御史、申廵按御史、具呈都察院、移咨本部參究、其各都司衞所及各司府州縣賫送冊單人員、如有違限損失等項、俱照例送問重治、并咨部院著傳行各該廵按清軍御史嚴行各属著實舉行、及以後清軍御史悉照本部今次題准事理定例五年一差、但以完銷五年內發軍單畢日。許令回道。不必定三年為限。則費省而人自便。法簡而弊可稽。行伍漸充。軍民不枉。而軍政庶乎可修矣。及照各該進表官員并撫按等公差人員領齎軍冊、委有未便、合咨吏部自嘉靖十一年夏季為始、每季於新陞除官員係兩司以下州縣正官以上每布政司選委一人、直隸各照廵按地方選委一人、開送過部。將該季所有冊單盡數給與、順帶前去、各省送各布政司交割、直隸送各廵按御史交割、轉發清理、照例不支廩給、水路應付紅船、陸路應付本官馬匹、及量單多少、定與杠夫幾名、則不獨可省驛遞應付之擾、而軍冊軍單、亦不遲滯、其該司當該吏十年止二名、係揀撥、餘大撥委多不諳書寫、亦合移咨吏部、查照該司令典名額、俱用揀撥前來、庶無悞事、

