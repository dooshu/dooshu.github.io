【诸侯王】


（汉）汉皇子封建为王，总名诸侯王。唐杜佑《通典·职官》十三《历代王侯封爵》：“汉兴，设爵二等，曰王、曰侯。皇子而封为王者，其实古诸侯也，故谓之诸侯王。”《汉书·百官公卿表》上：“诸侯王高帝初置，掌治其国。”颜师古注：“蔡邕云：汉制，封子为王，其实诸侯也。周末诸侯或称王。汉天子自以皇帝为称，故以王号加之，总名‘诸侯王’。”汉卫宏《汉旧仪》卷下：“帝子为王。”清章学诚《文史通义》卷六《地志统部》：“比如汉制子弟封国，颁爵为王，而诏诰章奏，乃称为诸侯王。当时本非诸侯，则亦徇古而沿其名也。”





