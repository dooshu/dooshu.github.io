第十五回　承师命初谐凤侣　急困难暂拆鸾群



诗曰：



果然幽境异尘寰，福地由来艳世间。



刘阮也曾身到处，散花无数接仙班。



再说高公子恳求圣母指点回凡之路，圣母许之。只见圣母仰面向空呼唤刘金锭贤徒者三，顷刻之间，只见刘小姐驾一朵白云，从空而下。当时高公子见了刘小姐，不比前番两心各别，公子喜从中来。刘小姐假作不见，只向丹墀下叩拜师尊。小姐侧目一瞧，微笑曰：「请问公子要赶往南唐救驾，因何又到仙山。」公子闻声，含泪曰：「待吾诉知小姐。」将失足下井，一一说明。小姐冷笑曰：「事出于偶然，但公子口是心非，枉发此誓言，故惹下飞灾，勿言神明没得，果头上三尺上天知，汝心反复无常，当得有魔障之报。自今以后，不可诓言哄骗，自可福集灾消，公子当醒悟矣。」公子当下羞愧无地，只得称言：「小姐金石良言，小生自当佩服，决不口是心非也。」圣母曰：「汝夫妇两人，是宿世姻缘，不必多言，已往之事不必复陈了，打点正务为要。今公子既肯种玉于蓝田，速回凡境。今日即汝两人姻缔会合之期，良辰不可错过。男女不告命而合花烛，在礼法似乎相悖，惟为师与汝做主，是从权变以应机会。倘从正论，待命于父母，犹恐不允，反成逆天之咎。宋太祖又御敌无人，江山有碍，须当早回。自此逢凶化吉，汝夫妻享受不尽人间富贵，一生福祉齐眉，但后嗣艰辛也，不失为二美传家。此定数之言，是汝夫妻一生结果。今余鸿乃飞鸟修炼，生成好胜，野心未纯，法力不弱，乃为宋之劲敌。他已有八百年道行，不久身证仙班，亦奉师命下山，扰宋数载，但不伤宋朝将士，定必无罪，复归仙岛，不一二百年，功成列入上洞大仙了。倘不依师言，野心不化，开了杀戒，伤害性命，不免脱凡于沙场，又为宋兵将之当灾，此是后事，断定不来。为师去也，但嘱咐之言，切不可违忤。」圣母语毕，大袖一展，空中落下五色祥云，架上而去。



君保正要开言动问，只见小姐口念咒语，拔出宝剑一挥，顷刻之间，此地并非梨山，仍系公子前时跑走松林之地，不见有什么枯井，其马匹仍拴于松树枝下，高君保大加诧异，惊呆未定。刘小姐见公子不语，冷笑一声，将他背上一拍曰：「公子不需多疑，此乃仙家之幻境，非为奇异也。」设为枯井原是假的，是四婢受小姐符咒作成圈套以陷之。然圣母来点化高公子，实是真事。只恐君保执意不允此婚姻，日后再无机会结成姻约，岂不误了宋君御敌之人。且目今保宋以退余鸿，必要五阴少将，刘金锭乃五阴首将，一人会合，然后四阴聚集，破敌成功，指日可待。当时刘小姐咒言呼喝，一刻四婢俱集在目前。小姐命将公子马匹解下，请公子跨上，小姐亦上马并行。其时还是夜半，月色微明，小姐曰：「公子且请再宿一宵，明日再行如何？」君保曰：「黑夜中艰于行走，犹恐失足又蹈枯井之辙，且与小姐并马回府，恐令尊公察问，男女同行何辞以对？」小姐一想此言有理，呼唤四婢近前，吩咐四婢先回，只言小姐夜猎而回。小姐使起隐身法，令公子藏于盔上，人不见其形影。此事除四婢之外，无人知觉。



是夜小姐引公子进了闺房，二人见礼坐下。四婢服侍，献上香茗。后花园早已安排香案，炷上名香，两手相携进园，夫妻交拜天地。



此夕初结良缘，实乃遵从师命，不曰之为苟合，名之为从权可也。在刘小姐心欣意乐，得了此美对良缘。此际高公子信圣母吩咐，且姻缘簿上注明，即父母日后责怪，我自有措词以对。况刘小姐乃一朵名艳美花，那有少年不仰扳采取之理。方才因君父围困未解，故心急嫌疑，到此境地，喜色欣欣，遂交拜祷告毕起来，携手同进香房。四婢已摆合卺筵宴，杯箸具备。夫妻左右对席，两旁四婢侍立，酢饮交杯。夫妻畅叙，眼角传情，如胶似漆，与对敌时大异。俗语云：茶为花博士，酒是色媒人。当时小姐有了酒意，粉面泛出桃花，倍见姣妍夺目，公子双眸若星弹注射着佳人，四婢知心会意，随即将残肴收拾去，俱往后花园月光之下，同酌喜酒，齐言小姐好眼力，招赘得此美貌丈夫，且身入王家显贵，真乃福禄齐眉。住语丫鬟欢羡，庆叙吃酒。



再言公子此夕，诈作酒醉，挨近刘小姐肩膊。小姐代为宽衣，双双共进罗帏。鸳鸯被里，云雨翻腾，好事中难以实指，人人如此，个个皆然。及至云消雨散，枕衅之间，小姐细言公子曰：「今宵一会，已成百年永好。倘公姑父母不依从，奴只以死自誓，以报郎君今夕之情也。」公子曰：「小姐深情，数次有恩于小生，铭感不尽。今宵一会，已定百年姻眷，慎始存终，大丈夫所为，岂有今日取明日弃，以辜小姐之理。吾父教训虽严，单止生小生一人，母亲怜惜如掌上之珠，即婚配了小姐，岂有不依小生所请，小姐休得过虑。况又有梨山圣母为媒，月老姻缘簿上注定，是以你我天南地北一朝撮合，定必无差也。」小姐闻言心悦曰：「足见公子之诚意。但日间阵上，奴家几次劝言开导，公子执拗不依，是诚何心也？」公子曰：「小生只因救解君父心急，倘入赘了小姐，多则挽留两三月，少则羁绊两三旬，我那里等候得许久，是以一心不允。且又无圣母为媒，月老为凭，及至目击宿定之婚姻，那里敢违天命，吾志如此。但以小生前日推却之深，正见今日恩情之重。」夫妻言语浓情，所谓只恐鸡报晓，不愿日东升。少刻，又是翻云覆雨，多少恩情。



不觉五更天晓，夫妻起来。丫鬟进奉巾帨，梳洗毕，茶膳用过，公子要作别登程，小姐亦不敢挽留，犹恐父亲察知。然乍合即分，情缘怎思即割，早已含着一包珠泪，春山眉锁，一段愁怀，呼声：「公子，今叨蒙不弃，连理结成，此去尚有千里，方出潼关，公子须要保重身体，早晚慎于安身。最要提防风霜，戒花柳，免遗两大人之忧，为妾所挂念也。」言未了，不觉纷纷下泪。公子见小姐钟情之至，又不禁犯儿女情长英雄气短，而珠泪两行，反将袍袖与小姐拭泪曰：「小姐不需苦恼，小生心性行止，谅必深知。今日暂尔分离，不需切切于怀，况会合之期非远。岂不闻圣母吩咐，不出三月之久，汝当谒见宋君，同为一殿之臣，正乃离举案齐眉有待，切不可溺于离情，拘留于我，反惹旁人议论。小姐乃才慧之女，小生不言尽悉。」小姐忍泪曰：「承公子正言雅训，妾敢不佩服。请上马，惟妾所嘱言，须当勿忘。」公子领诺。正要抽身，小姐急想起，止之曰：「奴因一时分别心忙，险些有误夫君。」公子惊曰：「何事张皇？」小姐曰：「公子此去，入城见驾，唐兵困攻不妨，惟有余鸿法力多端，非武夫可力敌。二马相逢恐遭其害，切不可恃勇与他交锋，且避之进城见驾，可免灾殃。今有圣母镇压灵符。」亲手取下银盔与公子戴结在发内。公子此际见小姐如此用情之深，实乃多情贤良女也，不忍分离，泪落沾襟。小姐倍加悲切，对面泪眼相看。只得步出，小姐送了一程，有八九里。公子几次催回，小姐只是不依，不觉又是七八里之遥。众丫鬟也劝小姐曰：「送君千里，终须一别。」小姐听了，不禁下泪纷纷，公子也惨切依依，二目观望。小姐曰：「公子前途慎重，奴在闺中，日盼佳音。」公子曰：「小生一进城见驾，自即放胆奏知圣上，来迎请小姐。」言罢，一拱相别，分途而去。不知夫妻如何再会，同为一殿之臣，且看下回分解。



