【武溪深】

〖《乐府》作武溪深行。《诗纪》同。乐府云。一作武陵深行。〗

〖《古今注》曰：武溪深。乃马援南征之所作也。援门生爰寄生善吹笛。援作歌和之。名曰武溪深。其曲云。〗

滔滔五溪（《乐府》溪下有兮字。）一何深。鸟飞不度兽不敢（《古今注》作能。集古录同。）临。嗟哉五溪多（集古录作何。）毒淫。（○《古今注》中。《乐府诗集》七十四。欧阳集古录上。《诗纪》三。○逯案。《御览》六十七引善歌录歌曰：武溪深复深。飞鸟不能渡。游兽不能临云。殆别是一歌也。）

