白玉蟾　有赠

云销蓬莱海接天，琪花瑶草簇春烟。

三千年里桃初实，十二楼前月正圆。

白日尘埃飞不到，青冥风露冷无眠。

共君既饱胡麻饭，一棹归欤弱水船。

白玉蟾

白玉蟾　有赠

我见千家闹管弦，金瓶玉水养春妍。

一朝花落空枝在，爨下焦枯亦可怜。

曾闻李白之诗否，以色事人几长久。

断蕊残英尚未衰，月明人立黄昏柳。

白玉蟾

