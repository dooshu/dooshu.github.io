芣苢

三章，章四句


首章讲：时家室和平，妇人采芣苢而赋以相乐，曰：天下有可乐之事，而恒患无可乐之时，今吾与汝幸际和平之会，值无事之时，相从于芣苢之采，何如哉？





采采芣苢，薄言采之。

芣苢，车前草。采，始去求。其始也，不有以求之，孰从而得之？则采采芣苢，薄言采之焉，于彼于此而博求之无方矣。





采采芣苢，薄言有之。

有，是得那芣苢所生之地。其既也，不有以得之，适虚其求也。则采采芣苢，薄言有之焉，于彼于此而物显于有象矣。

二章讲：





采采芣苢，薄言掇之。

既有矣，掇之之功可施也。则采采芣苢，薄言掇之以拾其穗焉。兼取并蓄，弗使穗之弃于地矣。





采采芣苢，薄言捋之。

既掇矣，将之之功可施也。则采采芣苢，薄言捋之，以取其子焉。裒多益寡，弗使子之遗于穗矣。

末章讲：





采采芣苢，薄言袺之。

捋之既多，手不能掬也。则采采芣苢，薄言袺之，以衣贮之，而执其祍。藏蓄之计，取诸身而袺也。





采采芣苢，薄言之。

袺之既久，手不能执也。则采采芣苢，薄言之，以衣贮之而极其衽于带间。佚游之道，不下带而存也。率境外以攸往，采芣苢以适情，惟吾与女油然有余休矣。外此复何求哉！要之芣苢，微物也，相与采之，而所以得采芣苢者，妇人不知也；采物，细事也，相与赋之，而所以得赋其事者，妇人不知也，殆所谓王民皞皞而忘所为者欤！





