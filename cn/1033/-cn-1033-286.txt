洪咨夔　瀑布

白龙飞出翠云堆，不见源头只见来。

势有盛衰惟视雨，声无高下尺成雷。

谁教河鼓翻将落，我欲阳侯挽取回。

东陌西阡分港去，丰年入眼稻花开。

洪咨夔

洪咨夔　瀑布

青壁双尖长剑倚，博山突兀晴烟紫。

槐里先生醉欲醒，丫山道人定初起。

摩挲两眼看飞虹，猛悟此身如此水。

昆仑绝顶有真瀑，倒泻生肥玉池裹。

淙淙夜半漱白石，十二琼楼浸清泚。

是中有味人不知，白练银河较形似。

洪咨夔

