观第五泄记


从山门右折，得石径。数步，闻疾雷声，心悸。山僧曰：“此瀑声也。”

疾趋，度石罅，瀑见。石青削，不容寸肤，三面皆郭立。瀑行青壁间，撼山掉谷，喷雪直下，怒石横激如虹，忽卷掣折而后注，水态愈伟，山行之极观也。

游人坐欹岩下望，以面受沫，乍若披丝，虚空皆纬，至飞雨泻崖，而犹不忍去。暮归，各赋诗。所目既奇，思亦变幻，恍惚牛鬼蛇神，不知作何等语。时夜已午，魁呼虎号之声，如在床几间。彼此谛观，须眉毛发种种，皆竖，俱若鬼矣。

题记：本文按作者的游踪，由声及景、由远及近地描写了第五泄的奇异景致，明快生动，形神兼备。归来后因所见奇异，所思亦虚幻怪诞，乃至赋诗不知作何等．语；时届夜分，床几之间仍觉魈虎呼号；相互审视，则皆似鬼怪。这种真切、独特的感受，进一步渲染了景致的奇异、变幻，为第五泄加上了浓浓的一笔神奇，也给读者以无限的想象。





