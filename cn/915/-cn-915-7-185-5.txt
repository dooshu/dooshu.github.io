◇皇太妃为国亲本亲服议

案《丧服传》，妾服君之党，得与女君同，如此，皇太妃服宗与太后无异。但太后既以尊降无服，太妃仪不应殊，故悉不服也。计本情举哀，其礼不异。又礼，诸侯绝期，皇太后虽云不居尊极，不容轻於诸侯，谓本亲期以下，一无所服，有惨自宜举哀，亲疏二仪，准之太后。（《宋书·礼志》二，泰豫元年，後废帝即位，宗所生陈贵妃为皇太妃。有司奏，图亲举哀格当一同皇太后，为有降异。又於本亲期以下，当犹服与不？前曹郎王变之议。）

