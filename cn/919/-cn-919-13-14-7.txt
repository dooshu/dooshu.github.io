养荣汤

治积劳虚损，四肢沉滞，骨肉酸疼，吸吸少气，行动喘咳，小便拘急，腰背强痛，心虚惊悸，咽干唇燥，饮食无味，阴阳衰弱，悲忧惨戚，多卧少起，久者积年，急者百日，渐至瘦削，五脏气竭，难可振复。又治肺与大肠俱虚，咳嗽下利，喘乏少气，呕吐痰涎。

黄芪 当归 桂心 甘草（炙） 橘皮 白术 人参（各一两） 白芍药（三两） 熟地黄 五味子茯苓（各三分） 远志（去心炒，半两）上为锉散。每服四大钱，水一盏半，姜三片，枣二个，煎至七分，去滓，空腹服。便精遗泄，加龙骨一两；咳嗽，加阿胶甚妙。

虚损证治

