○奏弟方逵不孝状

方逵受性凶悖，不知君亲，众恶备身，教训莫及，结聚恶党，江中劫人，臣亡父先臣户，杖至一百，终不能毙。张延赏任扬州日，亦曾犯延赏法，决杀复苏。至于尝言皆呼臣亡父先臣名，亲戚所知，无可教语。昨闻於宁庆等州干谒节度使及州县乞丐，今见在武功县南西戎附近，恐有异谋，若不冒死奏闻，必恐覆臣家族。

