吴师孟


师孟字醇翁，成都人。第进士，官至左朝议大夫。知蜀州。卒年九十。王安石当国，谓师孟同年生也，自凤州别驾擢为梓州路提举。

蜡梅香

锦里阳和，看万木凋时，早梅独秀。珍馆琼楼畔，正绛跗初吐，秾华将茂。国艳天葩，真澹伫、雪肌清瘦。似广寒宫，铅华未御，自然妆就。

凝睇倚朱阑，喷清香暗度，易袭襟袖。好与花为主，宜秉烛、频观泛湘酎。莫待南枝，随乐府、新声吹后。对赏心人，良辰好景，须信难偶。







