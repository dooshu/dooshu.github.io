○请追尊先代奏

恭以皇帝陛下特降睿慈，俯询舆议。尊历朝之正典，允多士之虔祈。广溥天孝治之风，慰万国仁亲之道。臣闻自古英主入绍洪基，莫不慎固远图，凝思往事，敬宗尊祖，追养存诚。广殊号於园陵，展异仪於玺绂。春秋殷荐，霜露永怀。又闻两汉以诸侯王入继帝统，则必易名上谥。广孝称皇，载於诸王故事，孝德皇、孝仁皇、孝元皇是也。伏冀圣慈，猥从入愿，许取皇而荐号，兼上谥以尊名。改置园陵，仍增兵卫。

赵都

都，邺中人。赴乡荐时，郑珏知贡举。都纳赂於珏，遂登第。

