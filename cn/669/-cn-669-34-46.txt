46　三甲未全一丁不識


宋正甫詩：「三甲未全，一丁不識。」

【方樸山云】余嘗以「未窺六甲」對「不識一丁」。

【元圻案】真西山跋謂正甫詩「新奇工緻，人所共喜」。〇魏志管輅傳：「吾額上無生骨，眼中無守精，鼻無梁柱，脚無天根，背無三甲，腹無三壬，皆不壽之徵。」〇唐書張弘靖傳：「其詬責士嘗曰：『天下無事，而輩挽兩石弓，不如識一丁字。』」





