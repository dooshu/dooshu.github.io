○分處糧銀以便完納疏 【 京通改兌】

據南京運糧把總朱熊呈、照得漕運糧斛四百萬石遮洋總以備海運者除遮洋總下三十萬石外其浙江等一十一總兌收糧三百七十萬石、內兌運三百六萬石、該七分、京糧二百一十四萬二千石三分、通糧九十一萬八千石改兌六十四萬石、該四分、京糧二十五萬六千石六分、通糧三十八萬四千石、京倉兌改共糧二百三十九萬八千石、通倉兌改共糧一百三十萬二千石、係是舊例、嘉靖八年、該戶部議得改兌糧米、原無輕齎耗米、不彀了納、俱於兌運輕齎銀內穵貼、以致數目牽制滋弊、自嘉靖九年為始、將京倉改兌四分、糧二十五萬六千石、俱上通倉、其車腳盤剝專於通倉兌運輕齎銀內穵貼餘剩盡數給軍、免扣還官、仍於通倉兌運三分糧內、改撥二十五萬六千石、赴京上納以抵前數、初意葢因兌運原有輕齎以足車腳等用改兌原無所耗、全賴兌運穵貼、為其損彼補此、兩相牽制、故將改兌全上通倉、免扣閘運軍腳、以省兌運穵貼、行之三四年來、但查改兌全上通倉腳費。亦無盡免每石仍要於兌運銀內穵貼五六分完納。况江北南京等總衛所運納、兌改、因便水次、率多不在一幫、每於投文交納之際、改兌者固得全上通倉、兌運者又要於三分通糧內撥補改兌四分京糧、彼有此無、數多混淆、切詳本為頭緒煩多、減省穵貼、然此反牛牽制、須擾不便、及照兌運京糧七分原係陸運近改閘運、車腳扣解、無容異議、通糧三分、原非陸運、不由新開閘行、今卻將撥補改兌糧米、比照七分京糧一例扣解車腳、則是改兌雖免扣銀。兌運又復加除。出彼入此。所扣惟均。及照兌運既有上納七分京糧舊例。又有仍改三分通糧新法、改兌糧米、既巳盡改通倉交收、卻又改撥兌運赴京補約、例無定規、弊尤滋甚。呈乞會議一定之規、庶便遵守交納、據此、臣等議得為政之道、貴在簡要、今把總朱熊所言、前項兌運既有七分京糧、又有仍改三分通糧、改兌既巳盡改通倉、卻又改撥兌運上京補納、委的事體非便、反相牽制不清、加以補納改兌京糧、而作兌運、扣解車腳、尤為貽累運政不便、乞敕該部計議、合無將兌運糧三百六萬石、京倉定為八分上納。該糧二百四十四萬八千石。比舊兌改止多五萬石。通倉定為二分上納。該糧六十一萬二千石。并改兌全糧六十四萬石。共糧一百二十五萬二千石。比舊兌改止少五萬石。載入議單、永為常例、其扣省車腳銀兩、行廵倉等衙門查照兌運、原該七分京糧銀內、扣解太倉、以為由閘所省之數、其撥補改兌一分京糧、免加扣减、盡數歸運、少資羡餘給軍、則事體簡便、易為遵守、而交納不致混淆矣、

