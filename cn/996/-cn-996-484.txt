项安世　拟感兴二首

日出群动作，日入万物休。

君看霄壤间，还有二本否。

鬼神浩来往，一穟不可投。

杀机甫毫芒，举世极戈茅。

将亡神已降，欲杀鬼先谋。

所以君子心，不敢殊显幽。

【卷08】

项安世

项安世　拟感兴二首

吾心本虚直，万象同一流。

坐遭云沙矇，次序失九畴。

習空徒妄想，致察在勤修。

学问日以广，思辨日以周。

行行重行行，马迹遍九州。

始知亿万叶，一干本同抽。

项安世

