章甫　雨后十小绝以一雨洗残暑万家生早凉为韵

閒居何所宜，把酒策第一。

石田今有秋，痛饮事可必。

章甫

章甫　雨后十小绝以一雨洗残暑万家生早凉为韵

去秋旱太甚，百神无不举。

今岁感天公，时有容易雨。

章甫

章甫　雨后十小绝以一雨洗残暑万家生早凉为韵

暄濁气未收，夜雨聊一洗。

心清不受尘，眼净岂容眯。

章甫

章甫　雨后十小绝以一雨洗残暑万家生早凉为韵

哦诗思远人，欲往无羽翰。

焚香闭门睡，睡起香未残。

章甫

章甫　雨后十小绝以一雨洗残暑万家生早凉为韵

百岁已逾半，知复几寒暑。

此事当究观，勿共俗子语。

章甫

章甫　雨后十小绝以一雨洗残暑万家生早凉为韵

长安卿相家，一食费几万。

有功享固宜，我辈且蔬饭。

章甫

章甫　雨后十小绝以一雨洗残暑万家生早凉为韵

新凉可穿衣，出门造谁家。

城头有高楼，散我两脚座。

章甫

章甫　雨后十小绝以一雨洗残暑万家生早凉为韵

梦作吴淞去，脍鲈攆香橙。

道逢湖海人，欢宴如平生。

章甫

章甫　雨后十小绝以一雨洗残暑万家生早凉为韵

却扇情未忍，补衣计当早。

骚人爱悲秋，秋色政自好。

章甫

章甫　雨后十小绝以一雨洗残暑万家生早凉为韵

交情易翻覆，世态多炎凉。

倦游将何之，可乐唯醉乡。

章甫

