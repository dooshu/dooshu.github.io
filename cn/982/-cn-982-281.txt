司马光　和李殿丞仓中对菊三首

高士寄朝市，迥然心迹珠。

秋风太仓里，黄菊满庭隅。

陶令成诗后，王公送酒无。

遥知厌俗事，未免强踌蹰。

司马光

司马光　和李殿丞仓中对菊三首

文案渐消散，仓闲吏已稀。

庭空数蝶下，夜静一萤飞。

爱赏忽成句，淹留时忘归。

高情虽不系，遇此独依依。

司马光

司马光　和李殿丞仓中对菊三首

凉风正萧瑟，好月复徘徊。

幽兴眇不尽，芳樽时一开。

余英盖红叶，坠露湿苍苔。

从此东篱下，应忘归去来。

司马光

