宸训

皇帝曰嗟武不可竟元凶既殄胁从罔问矧彼军士谁非兆姓哀此兆姓如堕於穽束身来归祸福转瞬皇帝在御聪明仁圣继禹之道沛汤之政祗事

两宫克殚孝敬宵旰靡宁恭俭表正体一法三就将日慎师济盈庭旁求贤俊寸长必庸微眚勿摈丕承洪基聿昭令闻济负蔡强曦恃蜀劲卒就砧斧二?灰烬嗟彼游魂釡鱼蹔泳

皇命来宣汝其敬听大能翻城细或送詗列爵叙赏吾不汝靳雍齿且侯朱鲔捐忿如天垂仁皎日明信贼徒悔罪争先响应弄兵偷全初若饮酖继闻恩言如醉方醒解网投戈指日底定伏箐窜莽慎毋再竞赫声濯灵皇威四振万国咸宁一人有庆敢作歌诗蹈舞以进

