柳开悟

先生陕右坊州人，姓柳氏，讳开悟，字巨济，道号无染子。性聪敏少言，家富不喜华饰。业进士，博识强记，能属文。再赴廷试而还乡中，以才名推为州学录。大定壬辰春，因游长安遇丹阳宗师，与之语，及赠以词。先生有所开悟，遂舍家从之游。居刘蒋祖庵瑜十年，於道大有所进。与曹顼、来灵玉、刘真一、李大乘、雷大通、李大茎、赵九渊辈俱在丹阳门下，时人称之曰：玄门十解元。丹阳束归，先生与诸公亦从行。迨丹阳上仙，先生於明昌问奉长春宗师命，演化燕蓟。既而迁固安之栖玄庵，以崇庆改元寿终。兵后乙巳冬十月，清和真人移葬于五华山。庚戌冬掌教真常真人奉上命赠明玄崇德无染真人号，仍作暮碣铭。

