【右监门卫将军夫人周氏墓志铭〈嘉五年〉】

皇从孙右监门卫将军世哲之夫人，曰永安县君周氏。曾祖景，右领军卫上将军，累赠尚书令；祖莹，天平军节度使，宣徽南院使；父普，西染院使。夫人以庆历五年选为监门之配，勤孝柔仁，克有妇道。生一男，曰太子右内率府率令儇。女三人，皆幼。夫人以嘉二年二月庚午以疾卒，享年二十有九。五年十月乙酉，葬于河南永安之原。铭曰：

山川既佳，日月惟吉。惟永其安，其藏其密。





卷三十八·居士集卷三十八

