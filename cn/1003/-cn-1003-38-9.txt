曾由基　偶作三首

才退愁无友，时艰悔有家。

乡心惭杜宇，世事付杨花。

曾由基

曾由基　偶作三首

故山荏苒失归期，颜尚如丹鬓已丝。

忆昔师门传拙赋，迄今客路懒工诗。

不伤迟暮无豪举，却喜聪明减旧时。

便把蜗庐题材退，何时买得草堂基。

曾由基

曾由基　偶作三首

遣愁时复赋篇章，此是书生习未忘。

小吏岂堪人看觑，酒边生怕带诗狂。

曾由基

