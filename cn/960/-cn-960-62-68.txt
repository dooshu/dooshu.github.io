胡寅　和范元作五绝

马迁法左氏，实录系日月。

孰传经世学，傥可论绝笔。

胡寅

胡寅　和范元作五绝

久矣閟大音，无讥郐以下。

一闻入圣处，万古洗凡马。

胡寅

胡寅　和范元作五绝

种学根不深，履道乃邮传。

欲收反约功，必也破万卷。

胡寅

胡寅　和范元作五绝

挟策博塞殊，愚智相千万。

反躬诚且乐，此事要早办。

胡寅

胡寅　和范元作五绝

阅书五行下，未胜百回读。

至道一念存，请事不远复。

胡寅

