范成大　连夕大风，凌寒梅已零落殆尽三绝

枝南枝北玉初匀，夜半颠风卷作尘。

春梦都无三日好，一冬忙杀探梅人。

范成大

范成大　连夕大风，凌寒梅已零落殆尽三绝

玉雪飘零贱似泥，惜花还记赏花时。

赏花不许轻攀折，只许家人戴一枝。

范成大

范成大　连夕大风，凌寒梅已零落殆尽三绝

花开长恐赏花迟，花落何曾报我知。

人自多情春不管，强颜犹作送春诗。

范成大

