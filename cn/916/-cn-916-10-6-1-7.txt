【五盛阴诗】

〖《诗纪》云。佛书有五阴譬喻。谓以聚沫喻色。水中泡喻痛。热时《□欠》喻想。芭蕉喻行。幻喻识言。皆空虚也。〗

先去非长别。後来非久亲。新坟将旧冢。（广弘明集云。明本作家。）相次似鱼鳞。茂陵谁辨（广弘明集作辩。注云。宋、元、宫本作辨。）汉。骊山讵识秦。千年与昨日。一种并成尘。定知今世土。（广弘明集云。宋、宫本作者。）还是昔时人。焉能取他骨。复持埋我身。（○广弘明集三十。《诗纪》百十三。）

