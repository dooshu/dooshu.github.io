◇　惠景及太上皇寝园议

礼，去事有杀，故《春秋外传》曰：「日祭，月祀，时享，岁贡，终王。」祖祢则日祭，曾高则月祀、二祧则时享，坛□单则岁贡，大□则终王。德盛而游广，亲亲之杀也；弥远则弥尊，故□为重矣。孙居王父之处，正昭穆，则孙常与祖相代，此迁庙之杀也。圣人於其祖，出於情矣，礼无所不顺，故无毁庙。自贡禹建迭毁之议，惠、景及太上寝园废而为虚，失礼意矣。

（《汉书·韦玄成传》：歆又以为。）



