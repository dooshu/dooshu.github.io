仲并　题李德邵蘖庵

绮繻不复尚骄奢，经始菟裘谢物华。

户外韦衣真隐者，屏间孔雀尚豪家。

几年汗简编檮杌，晚岁薰炉负辟邪。

谁谓吾庐还有幸，卜邻归路不相赊。

仲并

仲并　题李德邵蘖庵

怀抱如公政自嘉，衡门那复念京华。

壮年底事已将老，作戏逢场新有家。

此去车书应万里，似闻廓庙屏群邪。

时平尤赖安戎策，未合幽栖去国赊。

仲并

