郑刚中　寒食杂兴二篇

安居岂是安居地，木偶漂来且庶几，

日向柳边回晚照，雨随云去敛馀霏。

相逢又说分新火，孤坐谁怜尚袷衣。

试破泥头开煮酒，菖蒲香细蜡花肥。

郑刚中

郑刚中　寒食杂兴二篇

小小围亭书掩关，身闲不用更偷闲。

柳绵尽日高低处，春色於人去住间。

已醉更应将酒解，负花须索把诗还。

我今已是霜颠秃，不比休文只鬓斑。

郑刚中

