薛嵎　渔父词七首

兰芷流来水亦香，满汀鸥鹭动斜阳。

声歡乃，间鸣榔，

侬家只住岸西家。

薛嵎

薛嵎　渔父词七首

翁妪齐眉妇亦贤，小姑颜貌正笄年。

头发乱，髻鬟偏，

爱把花枝立柂前。

薛嵎

薛嵎　渔父词七首

湘妃泪染竹痕斑，风雨连朝下钓难。

春浪急，石矶寒，

买得茅柴味亦酸。

薛嵎

薛嵎　渔父词七首

满湖飞雪搅长空，急起呼儿上短篷。

蓑笠具，画图同，

铁笛声长曲未终。

薛嵎

薛嵎　渔父词七首

离骚读罢怨声声，曾向江边问屈平。

醒还醉，醉还醒，

笑指沧浪可濯缨。

薛嵎

薛嵎　渔父词七首

白发髼忪不记年，扁舟泊在荻花边。

天上月，水中天，

夜夜烟波得意眠。

薛嵎

薛嵎　渔父词七首

只有青山可卜邻，妻儿语笑意全真。

休识安，莫嫌贫，

方是安闲第一人。

薛嵎

