◇听度道士为沙门诏（六年九月）

法门不二，真宗在一，求之正路，寂泊为本，祭酒道者，世中假妄，俗人未悟，仍有祗崇，曲ろ是味，清虚焉在，朐脯斯甘，慈悲永隔，上异仁祠，下乖祭典，皆宜禁绝，不复遵事，颁敕远近，咸使知闻，其道士归伏者，并付昭玄大统上法师，听度出家，不发心者，可令染剃。（集古今佛道论衡实录一，又《广弘明集》四。）

