三瑞诗为严相公赋


仙翁来跨两青龙，头骨竖削而，化为双竹凌苍穹。
山中夜雨飞龙去，唯见孙枝满旧丛。
延恩阁何崇崇，下见芝草纷茸。
光耀五色，轮囷其中。
日月所照，精英所钟。
主人寿考百福隆，商洛之歌安可同。
猗嗟莲，谁所移？
葆盘礴，花纷披。
灵根迥与凡卉异，太华之种争神奇。
联跗共蒂彩煜煜，华堂清荫相参差。
初疑天孙来，云锦光陆离。
俄惊弄珠侣，濯波江水湄。
扶植元因造化功，爱护似有神明持。
君不见秋风江畔众芳萎，唯有此种方葳蕤。





