○蚍蜉赋



惟洪陶之万殊，赋群形而遍洒。物莫微于昆虫，属莫贱乎蝼蚁。淫淫奕奕，交错往来。行无遗迹，鹜不动埃。迅雷震而不骇，激风发而不动，虎贲比而不慑，龙剑挥而不恐。乃吞舟而是制，无小大与轻重。因无心以致力，果有象乎大勇。出奇胶于九真，流液其如血。饰殷人之丧舆，在四隅而交结。济齐国之穷师兮，由东山之高垤。感萌阳以潜出兮，知将雨而封穴。伊斯虫之愚昧，乃先识而似η。（《书钞》一百五十八，《艺文类聚》九十七，《御览》九百四十七。）



