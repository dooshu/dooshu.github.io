【酬谢宣城□诗】

〖《诗纪》云。集云调宣城□卧疾。〗

王乔飞凫舄。东方金马门。从宦（文苑作官。注云。宋本作宦。）非宦侣。避世不（六臣本《文选》作作。《诗纪》同。集注本《文选》作非。）

《类聚》、文苑同。）避喧。揆予（文苑作余。）发皇鉴。（《诗纪》云。一作览。）短翮（《类聚》作羽。）屡飞翻。晨趋朝（《诗纪》云。一作游。）建礼。晚沐卧郊园。宾至下尘榻。忧来命绿樽。昔贤侔时雨。今守馥兰荪。神交疲梦寐。路远隔思存。牵拙谬东汜。浮惰及（六臣本《文选》注云。五臣作反。）西昆。顾循良菲薄。何以俪□□。将随渤□去。刷羽泛清源。（○谢宣城诗集四作答谢宣城。《文选》三十作和谢宣城。《诗纪》七十三。又《类聚》三十一、文苑英华二百四十并引门、喧、翻、园、樽、荪、存七韵。）

