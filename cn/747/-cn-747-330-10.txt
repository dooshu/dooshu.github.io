○对习星历判

〈得甲称人有习星历，属会吉凶，有司劾以为ビ，款云天文志所载，不伏。〉元象垂文，星辰作范，休咎之徵斯在，吉凶之迹可明。秘以人伦，得之邦国，既河长而山久，亦自古而迄今。尚有不遵典刑，默习推步，眷兹所学，幸遇休明。慕刘氏之高踪，仰张衡之旧业。既而秋槎将泛，知河汉之明梭；太白初高，职将军之出战。虽灾祥之屡犯，在徵应之可凭。若彝典以斯违，亦公途而难舍。有司情惟纠慝，志切绳违。告为ビ讹，事恐乖於五听；科其犯禁，诚有叶於三章。

李忄登

忄登，并州文水人。举明经，开元时累官河南少尹。天宝中封酒泉县侯，为京兆尹，改光禄卿、东京留守。安禄山反，忄登缮城垒，训励士卒，遏贼西锋，擢礼部尚书。城破，为贼所害，诏赠司徒，谥曰忠懿。河洛平，再赠太尉。

