○旌義堂記 【 賑荒】

正統三年六月十日、　上遣行人盧懋齎　璽書旌江西吉安府泰和縣民蕭襄為義民、葢自　上臨御以來、四方之人、仰體　皇仁、民入穀得賜璽書異數也出穀縣官、預備賑荒、事日有聞於上、悉賜璽書旌褒、時士奇兼掌內制。每私怪斯舉、權輿吾郡。而未聞吾邑有一人繼者、葢歷三歲、始見于襄。吾與襄同邑有連、且嘗作賓蕭氏塾、固知襄必能為義然猶怪其獨緩也、今年過鄉里、里耆老為余言襄之圖效義久矣。屬時令丞闕、簿攝令事、襄具材作義廩、言於縣、請以??籴官、又言願出穀納廩、以備賑飢、吏無賕不行豈止斯事然獨奈沮善何縣吏需重賂乃行襄私竊歎曰。以賂吏。曷如及飢時襄以賑民乎。不肯賂吏亦視不行明年、吉安府通判余君來掌縣事、襄復言之、余君大喜、即日遣其佐眎襄所作廩。而內其穀、凡千二百石、遂聞于朝、斯其所由緩也。嗟乎、水旱在古聖人之世不能無惟古聖人有備焉。故其民不病今民比比能仰體　皇仁為先事之備。食祿者乃有不能。或又寅緣以為巳利。彼獨何心。如余君之明治體、豫民患、卓然其今之循良有司、何可多得哉、若蕭氏之務義、厥有自來、非昉於襄也、替襄之大父思和甫、父安正甫、當元季寇亂、所在靡寧、思和甫父子挺然發帑倡義、保障其一鄉、終亂不見兵禍、至于今號其里曰桃源、我國家靖宇內、定法制、簡富民長萬石、區俾董徭賦、思和甫與焉、惟義之行、上下賴之、後安正甫繼焉、一循其父之義、及襄偕弟應又繼焉、皆循大父父之義、尤格慎介然不一毫苟取、其區之民、有橫恣不律者、率略之弗較。有艱窶不給者。恆加卹之。蓋蕭氏施義其鄉。昉于襄之大父父。而至于襄益篤也。　玉音下逮、龍光煇煌、真無黍也矣、豈若世之驟興於一人、偶見於一善、而濫冒寵錫者之可同日語哉、予既名襄所居堂曰旌義、襄來北京、屬書之、予惟其宜書者有二、泰和之民、以效義荷　璽書旌褒自襄始一也、余公之廉公明决二也、遂幷蕭氏世德書之、

