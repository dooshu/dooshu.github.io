王铚　仆在会稽泛舟至剡中是时雪迟梅子烟外万枝夹岸幽香不断盖非人间世

白玉花开碧玉弯，戴逵溪上谢公山。

若教当日逢斯影，肯道扁舟尽兴还。

王铚

王铚　仆在会稽泛舟至剡中是时雪迟梅子烟外万枝夹岸幽香不断盖非人间世

越溪梅接剡溪滨，得意还成一景春。

此日可怜高兴尽，扁舟处处作东邻。

王铚

王铚　仆在会稽泛舟至剡中是时雪迟梅子烟外万枝夹岸幽香不断盖非人间世

山回水转碧玲珑，月在群山四合中。

香满一船梅胜雪，休夸访戴画屏风。

王铚

王铚　仆在会稽泛舟至剡中是时雪迟梅子烟外万枝夹岸幽香不断盖非人间世

梅英与雪一舰以，不得北风香不知。

懒咏尤思招隐句，先生今有画中诗。

王铚

