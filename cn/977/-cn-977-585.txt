邵雍　十四日留题福昌县宇之车轩

洛川秋入景尤佳，微雨初过径路斜。

水竹洞中藏县宇，烟岚坞里住人家。

霜馀红间千重叶，天外晴排数缕霞。

溪浅溪深清潋滟，峰高峰下碧查牙。

鸟因择木飞远还，云为无心去更赊。

盖世功名多龃龉，出群才业足咨嗟，

浮生日月仍须惜，半老筋骸莫强夸。

就此岩边宜筑室，乐吾真乐乐无涯。

十五日别福昌因有所感。

连昌宫废昌河在，事去时移语浪传。

下有荒祠难问处，古槐枝秃竹参天。

邵雍

