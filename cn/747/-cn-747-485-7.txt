○为卢相公谢除中书侍郎表

臣迈言：伏奉今日恩制，授臣中书侍郎同中书门下平章事，祗奉诏命，循省妄庸，感恩量力，不知所措。中谢。臣闻宰相者，叙四时之化，顺万物之宜，用赞裁成，使之茂遂，而中枢密勿，庶政本源，以奉大猷，是为右弼。臣实凡辈，本无他能，家尚儒风，获承绪业。因缘忝幸，践履班荣，诚不自意，忽焉过量。台司待罪，巳涉三年，妨贤既久，内讼弥切。盖廉谨戒惧，人之常分，而︳谟教化，宜择全才。陛下在宥万方，躬勤百度，岂虞贱质，再沐睿慈？特迁紫微，实玷皇极。臣面所陈让，推於至公，天鉴未回，进退惶灼。且使人以器，知臣者君，犹冀鸿私，俯察愚恳。害盈之祸，敢爱微躯；覆饣束之忧，难抑公议。无任感恩怖惧之至！谨奉表陈谢以闻。

