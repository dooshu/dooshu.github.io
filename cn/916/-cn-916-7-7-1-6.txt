【织女赠牵牛诗】

红妆与明镜。二物本相亲。用持施点画。不照离居人。往秋虽一照。一照复还（《类聚》作还复。）尘。尘生不复拂。蓬首对河津。冬夜寒如此。（《初学记》作是。岁时杂咏同。文苑云。一作是。）宁遽道阳春。初商忽（《类聚》作匆。）云至。暂得奉衣巾。施衿已成（《类聚》作诚已。文苑云。一作识已。）故。每聚忽（岁时杂咏作辄。文苑作耻辄。注云。一作忽。）如新。（《初学记》作每耻辄如新。○《类聚》四。《初学记》四。文苑英华百五十八。古今岁时杂咏二十五。《诗纪》七十三。）

