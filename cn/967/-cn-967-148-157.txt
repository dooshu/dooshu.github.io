李吕　追换刘平父二首

奕世旗常记姓名，屏山道学蔼余馨。

流风与世为标的，好义於君见典型。

琴韵祗求追古意，吟怀偏喜帝林扃。

相逢恨晚情犹厚，怅望音容隔杳冥。

李吕

李吕　追换刘平父二首

高才入用合求闻，却向丘园号隐君。

驰骋古人真我事，泥涂轩冕付时人。

黄粱未熟惊尘世，白璧空埋惨暮云。

赖得相门余庆在，诸郎峙玉正诜诜。

李吕

