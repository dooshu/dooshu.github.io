其四十二





摇裔双白鸥，鸣飞沧江流。[一]宜与海人狎，岂伊云鹤俦。寄影宿沙月，沿芳戏春洲。[二]吾亦洗心者，忘机从尔游。

[一]摇裔，犹摇荡也。卢思道诗：“丰茸鸡树密，摇裔鹤烟稠。”谢眺诗：“回瞰沧江流。”《列子》：海上之人有好沤鸟者，每旦之海上，从沤鸟游。沤鸟之至者，百住而不止。其父曰：“吾闻沤鸟皆从汝游，汝取来吾玩之。”明日之海上，沤鸟舞而不下。《埤雅》：凫好没，鹥好浮，故鹥一名沤。《列子》曰沤鸟，今字从鸟，后人加之也。《苍颉解诂》曰：鹥，鸥也。今鸥一名水，似白鸽而群飞。



[二]谢眺诗：“喧鸟覆春洲。”





