裘万顷　别曹教授三首

一岁与君三别离，盍簪此去定何时。

梅花未必堪相寄，待倩邮筒寄小诗。

裘万顷

裘万顷　别曹教授三首

从渠柳色自青青，莫为行人赋渭城。

只恐南墙旧时竹，误随风雨作离声。

裘万顷

裘万顷　别曹教授三首

江花岸柳太多情，长逐春风管送迎。

我亦思归归未得，夜窗愁听杜鹃声。

裘万顷

