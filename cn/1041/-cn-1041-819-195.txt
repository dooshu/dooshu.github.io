蒲寿宬　渔父词十三首

万里长江一钓丝，萧萧蓬鬓任风吹。

微雨过，片帆欹。

青山农淡更多奇。

蒲寿宬

蒲寿宬　渔父词十三首

江渚春风澹荡时，斜阳芳草鹧鸪飞。

莼菜滑，白鱼肥。

浮家泛宅不曾归。

蒲寿宬

蒲寿宬　渔父词十三首

烟浦廻环几百湾，无人知此橛头船。

风露冷，月娟娟。

云间一过看飞仙。

蒲寿宬

蒲寿宬　渔父词十三首

野缆閒移石笋江，旁人争看老眉厖。

铺月席，展风窗。

飞来何处白鸥双。

蒲寿宬

蒲寿宬　渔父词十三首

葭荻横披众木东，浪花如雪晚来风。

云母幌，水精宫。

莲花一叶白头翁。

蒲寿宬

蒲寿宬　渔父词十三首

飘忽狂风一霎间，长鱼吹浪势如山。

牢击缆，蓼花湾。

白鸥沙上伴人閒。

蒲寿宬

蒲寿宬　渔父词十三首

清晓朦胧古渡头，烟中人语櫓声柔。

云五色，蜃成楼。

鸡鸣日出似罗浮。

蒲寿宬

蒲寿宬　渔父词十三首

搔首推篷晓色新，雪花飘瞥大江滨。

渔父醉，不收缗。

白髭红颊玉为人。

蒲寿宬

蒲寿宬　渔父词十三首

明月愁人夜未央，篷窗如昼水浪浪。

何处笛，起凄凉。

梅花喷作一天霜。

蒲寿宬

蒲寿宬　渔父词十三首

白首渔郎不解愁，长歌箕踞亦风流。

江上事，寄蜉蝣。

灵均那更恨悠悠。

蒲寿宬

蒲寿宬　渔父词十三首

琉璃为地水精天，一叶渔舟浪满颠。

风肃肃，露娟娟。

家在芦花何处边。

蒲寿宬

蒲寿宬　渔父词十三首

江上浪花飞洒天，拍阶韚韔屋如船。

月不夜，水无边。

何处笛声人未眠。

蒲寿宬

蒲寿宬　渔父词十三首

远入茫茫无尽边，渔舟来往似行天。

欹枕看，不成眠。

谁识人间太乙仙。

蒲寿宬

