傅察　南溪会集二首

传闻公退集群英，共惜残春到野亭。

高柳半天成翠幄，遥峰插地作长屏。

应怜旷寂嚣尘绝，更觉萧疏物象泠。

顾我阻陪车马客，空吟河畔草青青。

傅察

傅察　南溪会集二首

淡荡春溪带晚城，胜游此地继半亭。

风摇波面琉璃簟，雨洗山光翡翠屏。

举酒莫辞归酩酊，垂纶聊复向清泠。

会须踏月重追赏，要看林烟共罩青。

傅察

