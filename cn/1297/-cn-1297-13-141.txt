占渡关梁探贼第一百四十一

《金匮经》曰：凶不凶，视破冲。说曰：行年在岁月日时破冲下，皆凶也。日辰上神上相生，宜进。反此，宜止。说曰：命在一处日辰上罡光明，急去勿住也。说曰：闻此贼干伤，或支伤，勿度或吉，度支干俱吉。说曰：欲入贼营，视二门天罡、六合、大常、大冲、胜光临之，可行。若出入见勾陈、朱雀、腾蛇、白虎，勿行，必为贼所擒。





