舒岳祥　忆筇竹杖词

筇竹杖，筇竹杖，

敬斋惠我侔璯璽。万里岷江下峡船，

大竹一筒中贮两。四明直在海东头，

我得一条长在掌。蛟龙已蜕脊骨全，

色如黄玉中心坚。节围五寸茎似笔，

重如铁石声铿然。杖兮杖兮吾与尔，

曾入千岩万壑里。虎豹远遁兮魑魅不逢，

走及狙公兮追及鹿子。忽不见兮谁从，

宁入水兮为龙。

舒岳祥

