春暮同敬亭贻谋泛月二首

晚风寂寂水潺潺，载酒临流买钓船。
莫漫夜游愁秉烛，孤帆明月绿杨烟。


树色溟蒙绿几行，临河亭子水南庄。
荒祠古墓鸦风晚，半夜水声啮坏塘。


流水无人古渡头，大家争取小渔舟。
月光波色明于镜，欲把闲身托野鸥。


微波潋灔月玲珑，深夜迎人擘栁风，
重酌残杯廽船尾，一篙遥指小桥东。


