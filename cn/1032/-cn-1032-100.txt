贺铸　感兴六首

雏雀学翻飞，不知毛羽微。

青鵳笑高树，待尔饱朝饥。

贺铸

贺铸　感兴六首

青鵳噉雀雏，饫饱侮鸢乌。

不知皂鵰力，拏杀北城狐。

贺铸

贺铸　感兴六首

皂鵰狞觜爪，飞走披肝脑。

不知游猎儿，必尔韝上老。

贺铸

贺铸　感兴六首

猎儿燕楚俗，得意唯驰逐。

不知庙堂上，坐饱万钱肉。

贺铸

贺铸　感兴六首

庙堂击鲜食，日负天下责。

不知五湖上，自有扁舟客。

贺铸

贺铸　感兴六首

扁舟彼何人，国霸始谋身。

不知钓鱼翁，羞作故人臣。

贺铸

