赵彦端　次韵郑逢辰直阁迁新居

早向承明倦直庐，萧然林下十年收。

便名盘欲虽恶可，閒赋斜川岂不如。

山拥北窗凉雨后，月生南浦夜潮余。

江湖必有从公者，风际挐音傥是欤。

赵彦端

赵彦端　次韵郑逢辰直阁迁新居

生当带索守林庐，不合轻抛种树书。

贺燕得公真是乐，弊貂将我竟何如。

殊乡更觉邻为贵，晚岁深期烛有余。

上下床閒相去几，未知梦觉孰非欤。

赵彦端

