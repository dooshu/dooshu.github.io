李阁学原庵得假奉母夫人归里

乍离　丹陛向沧洲风义从来第一流报国蜡书传　阙下全身虎口寄壶头时平蒋迳呼朋入亲健潘舆选日游手撰南陔调膳得海门遥指羡归舟【壶头地名】

二

宅傍青溪足啸歌白头重喜见沧浪宫衣晋锡　君恩重海错登盘子舍多天送凉风轻鷁舫诗传旧草在銮坡追随鸠杖欢方永回首长安奈远何

