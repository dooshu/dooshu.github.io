唐尧


古《务成行》。《古今乐录》曰：“《唐尧》，言圣皇陟帝位，德化光四表也。”

唐尧谘务成，谦谦德所兴。积渐终光大，履霜致坚冰。神明道自然，河海犹可凝。舜、禹统百揆，元凯以次升。禅让应天历，睿圣世相承。我皇陟帝位，平衡正准绳。德化飞四表，祥气见其征。兴王坐俟旦，亡主一作国　恬一作主　自矜。致远由近始，覆篑成山陵。披图按先籍，有其证灵液。





