○請重將權益客兵以援閩疏 【 重將權益客兵】

窃念臣一介武夫節因軍功、謬叨　聖寵、寄以一面每切感恩思報之誠勉竭駑駘奔馳之力、但照倭奴鷙悍技精須用素練節制勁兵、以五當一、始為萬全其連年調勦、隨向克捷者、良由軍門嘗付臣以萬餘教練所致、至於統督經過、秋毫不犯、旗鼓一臨、眾莫敢後、雖由恩威並濟。而其畏威不怨者。又由臣任浙江台金嚴將領與兵備道協同地方。親入眾兵之籍一切頑梗奸宄之徒。逃匿之弊。皆得併其妻孥。制其死命。故能得其死力。此言平海之戰也今春因破府衞巨寇。奉欽依新舊增募一萬餘名赴閩仰仗　天威克收全捷亦臣初出浙江。人心尚属維繫。今任福建、與浙江勢不相属而見在兵士、不過上畏國法。及念舊義而巳。夫以不相聯属之勢。而加之以違土思止?帚之情。兼閩中兵餉計日可乏。遂將部兵議分二、班。止留六千防守秋汛。是亦不得巳之計。奈何閩地三面濱海。前兵分布三路。愈見單弱。近十月內節據福清泉漳興寧等處報稱陸續登犯倭寇二萬有餘、緣臣部兵既勢單于分戍又病傷于久勞、十人之中、瘧痢過半、軍門調度宣布　天威鼓舞再奮于是水陸巳經共奏一十二捷擒斬焚溺巳及三千餘、奈何賊日沓至、兵力有限今戰勦不盡之倭、尚有萬餘、見攻仙遊縣城、臣以疲兵再加選料、兵雖至愚亦知眾寡莫敵其應踐班浙兵又皆為所隸邑治。百計阻撓。而沿途設禁。不容入閩無怪乎兵懷故土如驕子而不可用也。計今見在賊數、非精兵三四萬、不克蕩平、欲行赴浙調募。既明禁于官府。又暗制于有司。臣以不能制其死命之權而用思土畏戍之士。求必得其死力。誠未見其能濟也。設使奉　旨召集。亦須用舊頭目。恩重法輕情義聯束。而閩浙山川險阻又二千餘里。兵眾日行僅可二舍。亦恐遠不及事。而况有此分限之艱難乎。殊不思八閩萬一不保。亦不免賴浙江江西廣東三省之精兵以圖恢復。與其收功于焦頭爛額之秋。豈如早為曲突徙薪之計。其間難易輕重。不待智者而知也又查閩中倭寇、于上年攻破興平府衞之徒、僅五六千之數、今年入犯、則二萬有餘、設使倭再獲利而止?帚必空國入寇、夫八閩之禍不在倭夷而在山寇。與心腹之間時山賊張璉之党林朝曦在也其山賊之消長廼係于倭寇之有無苟兵力不濟。威名少挫。倭夷空國而寇于外。山寇乘隙而生。于內。八閩立有土崩瓦解之勢矣。為今之計、伏望　皇上軫念八閩、為江浙唇齒財賦相隣之地處臣以統一浙福之責。重以節制調度之權。大阿之柄務止?帚將領、庶法重而心齊威尊而令舉、又通以游援之法順其重土之情、斯人人樂為效用、庶幾其有濟也、

