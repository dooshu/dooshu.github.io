○與府縣言上中戶書 【 請寬上中戶】

倫嘗聞程子曰、一命之士、苟存心於愛物、於人必有所濟、王荊公行青苖、門人故舊遺書邵子、欲投劾去、邵子曰、寬一分、則民受一分之賜、投劾去何益也、仁者用心、固如是乎、倫素性剛褊、好論世事、自臥病山中、杜門卻掃、凡有于謁、非獨公事、至於文字若非其人。皆拒之而弗答也。廼今而有言焉、何也、孟子曰、惻隱之心、人皆有之、朱子曰、凡民有患難、勢可言于官、則為言之、不可言則多方救護之、吾邑之民、困於苛歛、其患甚矣、予無力以救之、惡得巳於言耶、古之征者三、君子用其一、緩其二、今日有秋粮之征、有夏稅之征、有上中戶之征、用其五、用其六矣、欲民之不流離而去為盜也難矣、為民父母行政、何忍至於此也、諸征姑勿論、以上中戶言之、吾幼時猶未有也、　祖宗之時未有此法也、各布政司未有此例也、作俑者何人乎、始者一里或一二名。今一里有十數名者。一家有兩三名者。一都有百十名者。聞諸人云、合縣二千六百名、椽則曰一千四百八十名吁何其多也、詢之?縣、無如是之多也、徵諸往時、無如是之多也、度諸事勢、亦無如是之多也、吾鄉八九兩都、素號重難、永樂以來、雜役悉免、今不下二百名矣、所征人戶、逃絕者有之、無粮者有之、軍匠者有之、秀才者有之、鰥寡狐獨者有之、欲憑元報以盡征之可乎、若曰、戶有虗絕。田無逃亡。此可施之於經界既正之時。不可施之於賦藝之日。何也、民田畝數升、官田畝數斗下甲人戶、原佃官田、寒暑之衣食不給、橫豪之剝削無巳、官府之征求無藝、乃以官作民鬻于他主田居富屋粮坐下戶况里書作弊飛派詭寄、一區虗粮、有至數百石者、一里有至數十石者、一家有至數石者、欲執粮以定征可乎、吾見多矣、凡有科差、吏胥舞文、里老受託、以上而為下、以下而為上、田連阡陌者、許諸科不興、室如懸罄者、無差不至可痛也、可悲也、今所征人戶、賣屋者有矣、賣田者有矣、賣牛者有矣賣子女者有矣、脫婦人之簪珥者有矣、敲折之下何求不足冤號之聲、上徹于天、人事既乖、天道不順、苦雨連月、米珠薪桂、官吏里胥、?午鄉曲、雞犬不寧、為民父母行政、何忍至於此也、若求貱於粮里。巳貱虗粮。已貱鹽粮。又貱中戶。貱如是其多也。民有所不堪矣。然則何為而可也、吾聞紙價數萬四十六縣出之。一縣一千。則四萬六千矣縣加五百則六萬矣。吾縣以一千五百為率。除已征若干、尚欠若干、未征若干、其逃亡死絕軍戶生員貧難下戶悉應蠲免外、其餘人戶、多則朋合、少則獨征、足一千五百之數則已矣、事難懸度、其損益又在執事裁之也、主於不傷吾仁民之心而已、若據元甲之數、務求取盈、以媚上司之意、而失下民之望、恐仁者之用心、不如是、獨執事未知其情耳、使知之也、其有不從乎、或曰其如上司何、予應之曰、公卿大臣其天人耶、抑生於人間也方其困于閭閻。游于學挍、擊節伊周、高談孔孟、其志何如哉、一旦得行其道、其不能為吾民之福乎、民者邦之本也、財者民之命也、傷其財則傷其命、傷其命、則傷其本矣　朝廷建官分職、所以固其本也、諸公其肯傷邦家之本、而不能為吾民之福　鄭俠布衣一見民苦於新法、為流民圖以進、况名在從臣之列者、吾當披肝瀝膽以與爾百姓請命諸公宜無不從者、

皇明經世文編卷之八十四終







