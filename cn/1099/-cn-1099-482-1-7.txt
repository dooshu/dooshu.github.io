○與柴李賀三總兵 【 戰守方畧】

往三鎮連駐虎皮三塊一帶、距賊巢一百二十里、即有事未能猝到。而去遼陽僅六十里。聲氣又易接也。今瀋城距賊巢九十里。內撫順迤??里五六十里。皆為賊據。實止三四十里。可搖鞭立至。而去遼陽且一百二十里。則聲氣之接又難。此兵法之所謂孤軍置之亡地而後存危地而後安者也今據城立營。衞以戰車。威以大砲環以深壕。匝以樹木。周圍層疊。固于鐵桶。雖十萬眾至。其如我何。古名將有提孤軍轉戰于里者。今以三萬之眾。守一斗大鐵包之城何難何難。亦顧我耳目之明不明營衞之周不周情意之調不調。志帥之尊不尊。精神之提不提。主意之定不定何如耳。凡安設哨探要遠不遠而賊有情形。我不得早聞。又要周。不周而賊從他道。我不及隄防。又要一路接連。不接連。而恐被賊中斷。又要不時暗查。不暗查。而恐軍打瞌睡。此所謂耳目之當明者也。每夜城外四面札營。日高無事。始散修守。每日演放戰車火砲。免使臨時腳慌手亂。每放馬不宜遠。不宜千百成羣。每伍或一人或二人。放馬五匹。遇晚挨次收回。有事一傳即至。不得仍前撒放野馬。使賊至而馬不得到。馬失而官軍不知。每伍同鍋同寓同槽喂馬。不得仍前你東我西。致同夥不得互相覺察。將官不知軍士何往。又輪派將官遇在營依放守宿。枕戈臥甲以防不虞。凡百戰守事宜、書檄所不能盡者、皆一一謹備。毋疏毋漏、此所謂營衞之當周者也。今大帥與大帥盟、眾將與眾將盟、自矢同心。豈非佳事。及竊觀昨為城工丈尺、與方鮑二將爭講兩事、是大帥中尚有彼此。而河况眾將。一鎮下尚有彼此。而何况三鎮。此小小事尚亡歃血立盟之意。若有大于此急于此者。更復何望。又如輪邊撥夜。一鎮十日一次。巳欠停當。及三鎮同遣。又只聚在一處。此豈同心之濟明是恐怕一處獲功。故大家夥住。圖相牽制耳。竊謂平居同商量。修守同幫助。遇敵同奮勇。斬級同功賞。此可同也。分遣撥夜及設法凑巧。撲斬報功。此不必同也又善同盟者。貴在功業相勸。過失相規。今或有違錯。皆明知其不然。而郤皆如不看見者。動曰我不好說得必待賊到面前而後好說得耶。陽和好而陰坐視其壞。以同心之言規切將帥可謂至論然芝崗後日亦未能用此言至功業不終此一節最害乃公事。夫事皆属而何分人我。心求相濟而何妨商駁。此所謂情意之當調者也。今軍士不聽中于把號令。中千把不聽將官號令。將官不聽大帥號令。所謂灞上之師兒戲耳。細看還是大帥有此?夕欠處。若大帥安排有條理。而官軍誰敢亂我。約束有紀律而官軍誰敢犯我。凌駕有威風而官軍誰敢玩我。至于遇警臨敵、又全在拿定主意而不亂。如前月二十九日、撫順邊砲一傳、而諸將即率馬兵不待整隊向東亂跑、假令賊兵果來、而此兵可往迎而堵住之耶。遼事之敗敗于急戰耳區區愚見原欲三鎮據城對打勿輕開營與戰以老賊蝢賊賊二日求戰不得。其銳自挫。而遼陽各路或徑趨搗穴。或整隊赴援。賊聞必走。走必亂而我尾其後。以乘其亂。兵法所謂擊其惰歸。此必勝之道也。此吾之所謂主意也。若賊以大兵按營不動而旁出以散搶村屯。則我亦照前所畫營圖擺設車砲。軍伍不動。而間出騎兵。以聚而擊散搶之賊亦必勝之道也。此又通于主意之外者。

