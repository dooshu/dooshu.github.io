○请改河阳等县为望州县奏（会昌三年九月中书门下）

臣闻河阳五县，自艰难以後，割属河阳三城使。今河南所管五县中，租赋色役，尽属河阳，使归一统，便为定制。既是雄镇，足壮三城。

臣等商量，其河阳县望改为孟州，仍为望州。河阳、汜水、温县、河清、济源等五县改为望县。其县令以下，望且令守本官，至吏部注官日替。

