王炎　即事

故里只十舍，滞留犹未归。

湖山无此好，父子且相依。

白璧难磨玷，黄间暗发机。

平生丘壑在，一笑释前非。

王炎

王炎　即事

桑尽蚕皆茧，秧成麦已秋。

山云翻黑雨，溪树没黄流。

红粟方翔贵，苍生未病瘳。

茅茨烟不起，饱饭得无忧。

王炎

王炎　即事

久辍囊中句，时看肘后方。

有家如旅舍，无事似僧房。

梅白墙头笑，榴红瓮百香。

杖藜如可出，溪上探春光。

王炎

