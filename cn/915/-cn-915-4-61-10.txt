◇说邓禹书

衍闻昔者先王，学大道以观于政。夫为君而不明于道，上无以承天，下无以化民；为臣而不明于道，进无以事君，退无以修身。圣朝天然之资，将军纯茂之德，诚少游神乎经书之林，驰情乎玄妙之中，明照于日月，而智溢于四海。圣朝享尧、舜之荣，将军荷稷、契之烈，自然理也。（《艺文类聚》五十五）

夫虎豹爱大林，蛟龙爱大水。（《御览》八百九十二）

