【代陈思王白马篇】

白马も角弓。鸣鞭乘（《类聚》作垂。）北风。要途问边急。杂虏入云中。闭壁自往复。清野径（乐府作逐。广《文选》同。）还冬。侨装多阙绝。旅服少裁缝。埋身守汉境。（本集作节。乐府、《诗纪》并云。一作节。）沈命对胡封。薄暮塞（《类聚》作雪。乐府云。一作雪。）云起。飞沙被（本集作披。乐府同。）远松。含悲望两都。楚歌登四墉。丈夫设计误。怀恨逐边戎。弃（本集作罢。乐府云。一作罢。）别中国爱。要（本集作邀。《诗纪》云。一作邀。）冀胡马功。去来今何道。卑（本集、乐府作单。）贱生所钟。（广《文选》作终。）但令塞上儿。知我独为雄。（○本集三。《乐府诗集》六十三作白马篇。广《文选》十四作白马篇。《诗纪》五十。又《类聚》四十二引风、中、松、功、雄五韵。）

