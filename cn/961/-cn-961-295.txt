黄庭坚　次韵张秘校喜雪三首

落月烟沙静渺然，好风吹雪下平田。

琼瑶万里酒增价，桂玉一炊人少钱。

学子已占秋食麦，广文何憾客无毡。

睡余强起还诗债，腊里春初未隔年。

黄庭坚

黄庭坚　次韵张秘校喜雪三首

巷深朋友稀来往，日晏儿童不扫除。

雪里正当梅腊尽，民饥可待麦秋无。

寒生短棹谁乘兴，光入疏棂我读书。

官冷无人供美酒，何时却得步兵厨。

黄庭坚

黄庭坚　次韵张秘校喜雪三首

满城楼观玉阑干，小雪晴时不共寒。

润到竹根肥腊笋，暖开蔬甲助春盘。

眼前多事观游少，胸次无忧酒量宽。

闻说压沙梨己动，会须鞭马蹋泥看。

黄庭坚

