○对行荡瓮破奴死弃水判

〈甲负瓮行，被乙荡倒，瓮破，索陪。乙不伏。又景奴死弃水中，人告之。〉

埏填成器，闰资虚受之功；役使为臣，同禀最灵之德。他人毁弃，缗镪之直合酬；营魄消沦，埋瘗之义无隔。甲行负瓮，虽有类於戴盆；景畜家童，情有亏於物议。方汉阴之抱汲，初未忘机。等蜀郡之裁书，唯资力使。既而途遘卒遇，瓦解无全。命迫力殚，舟藏共远。不忘情於毁甑，乙合傥其锥刀；方念旧於敝帷，景须施其薪彗。已亏让行之美，更彰速朽之尤，折其片言，勒陪半价。辞名丹籍，委骨沧流，死埋应切，生情实爽，既违掩骼之典，宜从束矢之科。

杨守纳

守纳，元宗时擢书判拔萃科。

