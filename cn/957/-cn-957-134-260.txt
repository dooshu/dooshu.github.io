王迈　啄木鸟

吸木复啄木，汝啄抑何毒。

千株万株端明松，五月六月来清风。

木于汝何恶，朝朝暮暮啄。

劝汝利觜宜少停。戕木之生吾忍听，

已有弋者在后亭。微虫初何识，

亦能对以臆。天子爱元元，

宵衣念艰食。连年值禾饥，

穷闾多菜色。县官急督租，

吏饕饥需索。啄木比刻木，

何煮可疾。木生与民生，

何者为当恤。可弹者不弹。

为我谢彼弋。

自是先生标致高，诵诗恍见万人豪。清如金掌双茎露，壮似钱塘八月涛。胸次无尘春拍拍，道腴有味乐陶陶。輶轩刻枣传衡岳，留得芬芳伴楚骚。

白首忧时意更长，明言六籍法皆良。

先生不竟身前用，有子亲传肘后方。

时论无人传药石，上医着眼识膏肓。

归欤活国工夫辦，要续双岩百世香。

王迈

