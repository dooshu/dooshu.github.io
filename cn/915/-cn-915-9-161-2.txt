◇为宁国公让中书郎表

臣闻陟彼太行，伯后之车屡怠，望兹吴坂，少游之马难跻。（《艺文类聚》作「进」《御览》作「追」。）是知美非流水，立致摧辕，骏靡浮云，便期顿辔。起登天汉，宁陪九万之风，坐济星桥；非使千年之翼，岂有幼称辨慧，足对元礼。弱标俊颖，能嘲子叔。玉重组长，空见休宠。深宫邃宇，孰知怀忧。（《艺文类聚》四十八，《初学记》十一，《御览》二百二十。）

