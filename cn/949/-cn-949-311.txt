范成大　次韵袁起岩常熟道中三绝句

小雨萧寒破晚晴，疏疏密密滴檐声。

乌鸦盘舞黄云乱，早与商量雪意生。

范成大

范成大　次韵袁起岩常熟道中三绝句

吴径难胜四牡騱，扁舟辛苦凿冰归。

简书鞅掌吟诗苦，并与东阳减带回。

范成大

范成大　次韵袁起岩常熟道中三绝句

使君横槊赋诗回，断取天风海雨来。

采笔从今闲不得，雪花梅蕊一时开。

范成大

