吴泳　和洪司令九日观阅

猎猎西风九月寒，元戎缓带抚斋坛。

士腰弓箭翻云去，人拥旌旄夹道看。

振旅阵酣金柝静，从军诗落玉蜍乾。

南山不谓无嘉节，深惜贤玩燕安。

吴泳

吴泳　和洪司令九日观阅

剑花弓月几秋寒，宿将凋零更不坛。

师众弗於先事戒，蒷田只作具文看。

戍还黎雅魂方定，箭洗褒斜血未乾。

为报道傍泥饮者，尹来遗汝百年安。

吴泳

