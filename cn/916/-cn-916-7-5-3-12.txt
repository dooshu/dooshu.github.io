【答刘孝绰诗】

〖南史曰：孝绰。绘之子。年十四。父党沈约、任□、范云等闻其名。命驾造焉。□尤相赏爱。梁天监初。孝绰起家著作左郎。为归沐诗赠任□。□报曰：〗

阅水既成澜。藏舟遂移壑。彼美洛阳子。投我怀秋作。久敬类诚言。吹嘘似嘲谑。兼称夏云尽。复陈秋树索。讵慰耋嗟人。徒（梁书谢举传作方。）深老夫托。（《诗纪》云。一作徒然老夫诺。）直史兼褒贬。辖司专疾恶。九折多美疹。匪报庶良药。子其崇锋颖。春耕励秋获。（○南史刘π传附孝绰传引作、托、恶、药、获五韵。又《类聚》三十一、文苑英华二百四十引壑、作、谑、索、托五韵。又梁书谢举传作秘书监任□出为新安郡别举诗。引托一韵。《诗纪》七十八。）

