【为王嫡子侍皇太子释尊宴】

〖以下四言。〗

在昔归运。阻乱弘多。夷山制宇。荡海为家。风云改族。日月增华。钦圣兹远。怀道兹冲。践言动俗。果行移风。进往一篑。（《初学记》作簧。）启或三蒙。冰实因水。金亦在□。惟神知化。在物立言。乐正雅颂。咸（《初学记》作盛。）被後昆。告奠明祀。观道圣门。日月不息。师表常尊。（○《类聚》三十八作侍皇太子释尊宴诗。引多、家、华、言、昆、门、尊七韵。《初学记》十四作为王子侍皇太子释奠宴诗。引冲、风、蒙、□、言、昆、门、尊八韵。《诗纪》七十八。）

