○申明长兴二年敕录写律令格式六典诏

长兴二年闰五月敕，律令格式六典，凡关庶政，尽有区分，久不举明，遂致堕落紊。宜令京百司，各於其，录出本司事，裁成卷轴，或粉壁写在廨署，本司官常宜省览，以备顾问。自敕下至今累年，如闻诸司，或以无廨宇处，并未书写施行。宜令御史台差两巡使分巡百司局以闻，如因事未办处，与限五日，须抄录依元敕指挥。其诸道州县，亦有六典内合行公事条件，抄录粉壁，官吏常宜观省。其律令格式事繁，昨以撮成四卷，州县差人抄录，以备检寻。今後宜令御史台，每至正初，具录前後敕文，告示诸司及州府，永为常式。

