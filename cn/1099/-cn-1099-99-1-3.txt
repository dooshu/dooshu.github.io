○論待歸正人疏 【 待歸正人】

比年北虜為患。俱因擄去邊民。及負罪投入者。教以用兵節制。以故所向無前。今各邊走回人口在虜營住久。其於虜情動止。関隘險夷。及我邊人為彼鄉導者。無不熟知。乞　敕各邊鎮廵官凡有走回人口。如幼男婦女。並擄去年淺者。量給衣糧。護回原籍。其在虜日久。諳曉虜情者。務加研審。若果忠實有才畧。即留邊効用厚加慰勞以備咨訪因而資為間諜誘我漢人使漸逃歸以孤虜勢其無他技者。仍護還。若有留難需索者。加治不宥。庶來歸日眾。而虜情可得。戰守有賴。

