【紫骝马二首】

嫖姚紫塞归。蹀躞红尘飞。玉珂鸣广路。金络耀晨辉。（文苑作晖。）盖转时移影。香动屡惊衣。禁门犹未闭。连骑恣（文苑作莫。注。一作恣。乐府云。一作莫。）相追。（○文苑英华二百九。《乐府诗集》二十四。《诗纪》九十八。）

蹀躞紫骝马。照耀白银鞍。直去黄龙外。斜趋玄菟端。垂□还细柳。杨尘归上兰。红脸桃花色。客别重羞看。（○《乐府诗集》二十四。《诗纪》九十八。）

