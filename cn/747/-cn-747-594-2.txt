○鱼在藻赋（以“潜泳水府，形诸雅什”为韵）

鸿钧之代兮，动植斯庆。至德旁流兮，潜鱼在泳。忻藻荇之是依，美阴阳之克正。载颁其首，将同宴镐之观；不脱于泉，自乐观濠之性。极浦风霁，澄潭月虚。纤鳞缭绕，聚沫纡徐。或在鲛人之室，或过陵鲤之居。莲花东西，信可游而可息；文竿上下，徒欲钓而求诸。岂不以当在宥之时，处恬然之水。乘灏灏之元气，得生生之至理。大信波及，湛恩草靡。无虑竭泽之灾，自保深泉之美。伊元风之扇物，物无细而不沾。惟广运之之铺时，时或与人发潜。（阙）

