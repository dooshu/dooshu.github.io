○谕金州屯戍兵士敕

一昨慕容彦超结连草寇，毒寇蒸民，侧近县镇乡村，无名胁从屠害，人神愤怒，须议讨除。朝廷已发大军，往彼攻取。汝等屯戍边境，劳苦经时，言念忠勤，不忘寤寐。所有汝等家口，并在兖州城内，属此背违，想皆忧念。在朕诚意，暂不弭忘。已降宣命指挥曹英，候收复城池日，画时选得力负寨部领兵士率先入城，占据本营，安抚逐人骨肉家口，不得辄有惊恐。

