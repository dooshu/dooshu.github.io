题平远刘生医方集

题平远刘生医方集[191]

平远之水，出为柚树溪，汇于坝头。著姓厥曰刘，中有人兮修儒修，不拘于儒兼九流。其于黄岐之学尤研求，能以古方证今证，不与俗士相比俦。吾与刘生之叔相交在海上，渡海归来郁相望，目极中原知病状。安得良医作良相？吾题此歌赠刘生，仰视高空意惆怅！

丙午十月为仙舫世讲作[192]仙根邱逢甲





