○答高崧访（崧字茂琰，广陵人，《晋书》作“嵩”。）



案“大功之末可以嫁子，小功之末可以娶妇”。又“己小功卒哭，可以娶妻。”此悉是明文正例，当不如范语。为此议者，皆于为婚之主也。娶妇则父为主，娶妻则己为主，故父大功之末，不得行此嘉礼，至于己小功之末则可行之。又《礼》称娶妻，则是无父之正文。谓大功之末娶妇，于礼例犹尚不安。今所为者重，所亏者轻，又准时人由来之比，自不致嫌。（《通典》六十，高崧访，江彪答，案：即江[A170]，《晋书·目录》作“彪”。）

卷一百七

江渊

渊，统从子，大兴中为博士。



