【赠弟士龙诗】

行矣怨路长。□焉作别促。指途悲有馀。临觞欢不足。我若西流水。子为东峙（《文选》作□寺。六臣注云。五臣作峙。）岳。慷慨逝言感。徘徊居情育。安得携手俱。契阔成□服。（○《文选》二十四。本集五。陆士龙文集五答兄平原二首之二。《类聚》二十九作陆云赠兄诗。《诗纪》二十五。○逯案。陆士龙集答平原兄二首。一为悠悠涂可极篇。一为此篇。《类聚》陆云赠兄诗上为此篇。下为悠悠涂可极篇。似此诗应属陆云。然昭明《文选》载此作陆士衡。别载悠悠涂可极篇作陆士龙。此其所据之二陆文集当不误也。意者陆士龙集编士龙答兄平原诗并附载士衡赠诗。与本集并载郑曼季赠答诗为同例。经传写有脱误。遂并作士龙诗。欧阳询编《类聚》时所据之本已有脱夺矣。）

