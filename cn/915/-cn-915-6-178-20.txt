◇女史箴

茫茫造化，二仪始分。散气流行，既陶既甄。在帝庖牺，肇经天人。爰始夫妇，以及君臣。家道以正，而王猷有伦。妇德尚柔，含章贞吉。慝婉淑慎，正位居室。施衿结补充，处宫中馈。肃慎尔仪，式瞻亲懿。樊姬感庄，不食鲜禽。卫女矫桓，耳忘和音。志厉义高，而二主易心。玄熊攀槛，冯媛趋进。夫起无畏，知死不吝。班妾有辟，割欢同辇。夫岂不怀，防微虑远。道罔隆而不杀，物无盛而不衰。日中则昃，月满则亏。崇犹尘积，替若骇机。人感知饬其容，而莫知饬其性。性之饬，或愆礼正。斧之藻之，克念作圣。出其言善，千里应之。苟违斯义，则同衿以疑。夫出言如征，荣辱由兹。勿谓幽昧，灵鉴无象。莫谓玄漠，神听无响。无矜尔荣，天道恶盈。无恃尔贵，隆隆者坠。鉴于小星，戒彼攸遂。此心螽斯，则繁尔类。欢不可以黩，宠不可以专。专实生慢，爱极则迁。致盈必损，理有固然。美者自美，翩以取尤。冶容求好，君子所雠。结息而绝，职此之由。故翼翼矜矜，所福以兴。靖恭自思，所期荣显。女史司箴，敢告庶姬。（《御览》一百三十五，《文选》。又见《艺文类聚》十五，《初学记》十，皆删节。）

