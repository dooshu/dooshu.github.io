马廷鸾　恭和御制诗

圣作巍巍泰华高，淋漓赐笔洒春膏。

奎文河汉天垂象，藻思波澜海驾鳌。

淳化罕逢休叹昿，大中亲遇不夸绹。

骊珠数十光盈把，何啻春秋一字褒。

马廷鸾

马廷鸾　恭和御制诗

直庐峻在九霄高，雨露恩光切仰膏。

夜炬恩浓超赐锦，春船思涩怯提鳌。

日砖有影占花隐，风铎无声引索绹。

昭代崇儒逢圣主，小臣待诏愧王褒。

马廷鸾

