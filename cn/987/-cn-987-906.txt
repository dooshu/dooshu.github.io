苏轼　见子由与孔常父唱和诗，辄次其韵。余昔在馆中，同舍出入，辄相聚

君先鲁东家，门户照千古。

文章固应尔，须鬣余似处。

虽非蒙倛状，尚肖历国苦。

诵书口澜翻，布谷杂杜宇。

十年困奔走，栉沐饱风雨。

吾道其非邪，野处岂兕虎。

灞陵闲老将，柏直口尚乳。

自君兄弟还，鼎立知有补。

蓬山耆旧散，故事谁删去。

来迎冯翊传，出饯会稽组。

吾犹及前辈，诗酒盛册府。

苏轼

