【三班】


（宋）三班院省称，掌领武官大、小使臣，即包括三班借职、三班奉职、右班殿直、左班殿直、东头供奉官、西头供奉官及左右侍禁及殿侍等。《续资治通鉴长编·太宗太平兴国六年》：“国初，以供奉官、殿直、承旨为三班，隶宣徽院。”宋赵彦卫《云麓漫钞》卷四：“使臣之义，始于藩镇当国。初武官处以三班，号祗应官，有左右班、供奉班是也。至太宗，以其资品少，又创三班借职、三班奉职、左右侍禁、左右班殿直、东西头供奉官，有司号为小使臣。”宋叶梦得《石林燕语》卷八：“国初，以供奉官、左右班殿直为‘三班’。后有殿前承旨班。端拱后，分供奉官为东西，又置左右侍禁、借职，皆领于三班院，而仍称‘三班’，不改其初。三班例员止三百，或不及。天禧后至四千二百有余，盖十四倍。元丰后至一万一千六百九十，合宗室八百七十，总一万二千五百六十，视天禧又两倍有余。”宋江少虞《宋朝事实类苑·三班院》：“国初，承旧制，有东　（西）头供奉官，左右班殿直、殿前承旨，凡三班，隶宣徽院，第其任使。雍熙四年，始别置三班院……其名籍仍隶宣徽。后又增置左右班侍禁，改殿前承旨为三班奉职，旧有借职承旨，改为三班借职，复有殿侍，亦隶焉。自供奉官至殿侍，凡六等，此亦比古之三署郎，汉《百官表》属光禄勋。”





