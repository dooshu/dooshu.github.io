◇胡广黄琼颂

岩岩山狱，配天作辅，降神有周，生申及甫。允慈汉室，诞育二后。曰胡曰黄，方轨齐武。惟道之渊，惟德之薮。股肱元首，代作心膂。天之蒸人，有则有类。我胡我黄锺厥纯懿。巍巍特进，仍践其位，赫赫三事，七佩其绂。弈弈，四牡，沃若六辔。衮痛职龙章，其文有蔚。参曜乾台，穷宠极贵。功加八荒，群生以遂。超哉貌猗，莫参其二。（《·后汉胡广传》，熹平六年，灵帝图画广及太尉黄琼于省内，诏议郎蔡邕为其后》注引《谢承书》，本集《外传》、《文选·潘岳西征赋》注引末一语，《颜延之皇太子释奠会诗》注引末二语）

