尹洙　皇雅十首　《庶工》三章

帝咨庶工，畴其辅予。

俊乿以登，厥劳乃图。

匪忘旧勋，非贤勿俞。

巍巍衮台，盛德以居。

尹洙

尹洙　皇雅十首　《庶工》三章

任贤伊何，昌言是庸。

勉告尔猷，罔恤迺躬。

岂无狷辞，怫于予衷。

予不尔疵，尔无面从。

尹洙

尹洙　皇雅十首　《庶工》三章

始时从官，戎容扬扬。

今帝左右，儒冠煌煌。

朝廷以尊，文物典章。

得人之盛，奕世重光。

尹洙

