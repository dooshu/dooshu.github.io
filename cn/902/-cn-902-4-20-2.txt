其二 陆鲲庭（培）

舍人餐霞姿，冰棱简遐质。
徘徊通蔽閒，怀照识微密。
渊玄既凤举，神检自玉立。
亮节终不沦（一作渝），荣色自此毕。
附：《自靖录考略·陆培传》引陆培《绝命诗》云：「谁谓朝庭一命轻，行人使节本皇明。春秋官叙诸侯上，周礼班从司马名。雍国尚惭收采石，荆胥无计泣秦兵。荡阴徒有湔衣血，烈帝孤臣恨未平。」

