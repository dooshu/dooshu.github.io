送周比部卢囚江南便归省觐二首


珂珮相从侍玉墀，分曹犹寄白云司。
尊前清笑看长铗，月下长歌岸接。
别浦菰蒲凉气早，远村鸿雁客心知。
晋陵吴苑堪乘兴，料尔登临起壮思。

庭闱喜气觉全纾，使节翩翩指旧庐。
绿鬓锦袍还意气，白鱼青笋自庭除。
晚风吹浪江南棹，秋水怀人蓟北书。
欲与文园拾瑶草，相期何日返征车？





