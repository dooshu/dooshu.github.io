○軍務七事疏 【 軍務】

近者虜勢陸梁總督軍務右都御史王越非假以便宜重權、人不用命、因疏軍務七事、請敕越遵行之、一官兵有寡擊眾、出奇殺賊者、聽越取所在官庫金帛賞之、仍上其功籍、若畏縮失機、及奪取首級、掩為已功、情罪深重者、參將以下、即軍中斬之以狥、輕者或停月俸、或奪冠帶、或降祿秩、庶賞罰嚴明、官軍用命、一今陝西延綏寧夏官吏軍民舍餘人等、有計謀超越、習曉胡事者、有運籌破賊、可以成功者、悉聽越詢訪舉用、一體陞賞、一陝西平凉及高橋等處、多上達土人。陝西義勇宋時已用之善射敢戰。宜令越選其眾所信服之人。令自招集。能招千人以下者。授所鎮撫。千人以上者。授百戶。五千人以上者。授千戶。原有職者。逓陞一級。仍人給銀三兩。布二疋。月米一石。并鞍馬器伏、復其賦役。號為義勇。編立隊伍。相兼調用。如例陞賞。事寧之日。願從軍者聽。不願者放歸農、其官員軍民戶下有年力精壯、自願報效者、亦如例招募、一官軍土兵人等、奪獲虜寇畜產、近皆以給有功官軍、但虜寇所掠者、多陝西軍民、孽畜將盡、無以耕作、後有奪獲者。仍給原獲之人。恐亦難行其餘被掠者。召主還之。不得侵奪。一領軍守備大小將官。戰守各有所宜。宜因其才更易之一典守糧草官、怠事作弊以致邊。儲空虛、及委辦軍務、任情避事者、不分方面軍職、職即執問、其延綏陝西寧夏鎮守總兵副參遊擊等官、俱宜聽越節制、如有安邊弭寇之策、馳奏以聞、

