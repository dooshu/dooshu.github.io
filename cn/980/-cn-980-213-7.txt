释明辩　自赞三首

土豹长老，悟处敲譫。

滑头胜似莼菜，软顽何啻黐胶。

曾被三脚驴子，踏得鼻孔成四。

释明辩

释明辩　自赞三首

瞎老婆半夜吹火，张聋子日午闻歌。

画得这般毫相，出生入死降魔。

有时鼓起龙门浪，娑竭龙王不奈何。

释明辩

释明辩　自赞三首

潦倒住持，不言规矩。

聚三日僧，说无义语。

平生要讨便宜，落水也求乾处。

