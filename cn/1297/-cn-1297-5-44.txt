料敌营第四十四

敌营粮道不通利者，可守之。敌营得高燥之地而不顾泉水之利者，可俟之；俟之久，则人马多渴也。敌营得泉水之利而地势下湿者，可逼之。敌营地势不顺出入者，可攻之。敌营宽大而兵少者，可薄之。敌营围密而兵宽者，不可轻之。敌营四周守备不均者，随其虚处以攻之。敌营前后左右有出入之便者、水草之利者，不可轻之。此皆料阵法也。

