【登郁洲山望海诗】

沧潦联霄岫。层领郁Л□则。下盘盐海底。上转灵乌翼。滇氵眄非可辨。（《类聚》作辩。）鸿溶信难测。轻尘久弭飞。惊浪终不息。云锦曜石屿。罗绫文水色。（○《类聚》八。《诗纪》九十。）

自江州还入石头诗（《诗纪》云。艺文作刘峻。英华次元帝後而逸其名。或以为元帝诗。非也。）

鼓□浮大川。延（文苑作遥。）睇洛（文苑作雒。）城观。洛城何郁郁。杳与云霄半。前望苍（文苑作青。注云。一作苍。）龙门。斜瞻（文苑作晖。）白鹤馆。槐垂御沟道。柳缀金堤岸。迅马（文苑作鸟。注云。一作马。）晨风趋。轻舆流水散。高歌（文苑作唱。注云。一作歌。《诗纪》云。一作唱。）梁尘下。ㄌ（文苑作湘。）瑟荆（文苑作翔。）禽乱。（文苑云。一作ㄌ瑟荆琴乱。）我思江海游。曾无朝市玩。忽寄灵台宿。空轸及关叹。仲子入南楚。伯鸾出东汉。何能栖树枝。取毙王孙弹。（○《类聚》二十九、广《文选》九并作江州还入石头诗。文苑英华二百八十九逸作着名。《诗纪》九十。）

