小儿论

凡小儿病，与大人不殊，唯回气、脐风、夜啼、重舌、变蒸、客忤、积热、惊痫、解颅、魃病、疳病、不行数证，大人无之，其如伤风、伤寒、斑疮、下痢，用药则一，但多少异耳。诸方前已类编，可披而得，故不重引。然养小之书，隋唐间犹未甚该博，吾宋则有《钱氏要方》《张氏妙选》《胡王备录》《幼幼新书》，及单行小集，方论证状，动计千百，不胜备矣。今略取《保生要方》具前数证，以防缓急之需，博雅君子，不妨广览。

