二


才人见忌，自古已然。春首浮议之兴，良亦由此。公论在人，其可泯乎？

仆虽不肖，窃敢自附于祁奚之谊。乃汪伯玉遂以告公，若将有移德于人者，非仆本指也。吴干、越钩，轻用必折；匣而韬之，其精乃全。公读礼之余，阖扉养重，亦天所以韬其光而厚其蓄也。愿公自重，毋忽。

雅惠不敢例辞，辄用登领，附谢。别具侑柬，统惟览存。





