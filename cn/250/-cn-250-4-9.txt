王先生

太皇太后女尧舜，宫嫔加刃诛王振。
不见高皇竖铁牌，内宫不许干朝政？
振乎毁牌太纵横，天子亦呼王先生。
先生一开口，天子下殿走。
蒙尘事可哀，夺门名亦丑。
横尸百万谁首戎，天子犹念先生功。
诏取沈香雕小像，巍峨寺额称旌忠⑴。
⑴ 英宗复辟后，思王振，复其官，刻木为像，招魂葬之，祀智化寺，赐额旌忠，此事真不可解也。国朝祠像犹存，乾隆七年，御史沈廷芳疏请毁像及其碑文，人共快之。

