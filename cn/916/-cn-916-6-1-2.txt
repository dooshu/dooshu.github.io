☆齐武帝萧赜

〈赜。字宣远。高帝长子。仕宋历寻阳国侍郎、州西曹书佐、赣令、尚书库部郎、征北中兵参军、南东莞太守、襄阳太守、广兴相、江夏内史、江州刺史。封闻喜县侯。进爵为公。齐国建。为齐公世子。进爵王太子。高帝受禅。为皇太子。以建元四年三月即位。明年改为永明。永明十一年卒。年五十四。谥曰武皇帝。（逯案。南史。赜生於元嘉二十七年。则至永明十一年实止四十四岁。与本纪赜言行年六十之言不合。若依五十四岁之数上溯。则赜生於元嘉十七年。考元嘉十七年萧道成仅十四岁。十四岁生子。亦似有问题也。〉

