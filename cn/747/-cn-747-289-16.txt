○贺祈雨有应状

右：臣一昨面奉恩旨，缘秋稼有望，时雨愆，念及黎元，见於颜色，方躬自祈请，诚勤夙夜，上灵昭鉴，嘉瑞必臻。昨日申酉之，云物果应，初含五色，正覆於坛场；未及终宵，更洒於城阙：遂使炎埃宿润，虐暑暂消，实冀肤寸之资，毕致普天之泽。臣等多昧，徒仰於成造；苍生何幸？每及於圣私。无任欣戴忭跃之至，谨奉状陈贺以闻，既有殊应，仍望宣付史馆。

