◎薛宣

宣字赣君，东海郯人。元帝时为廷尉书佐都船狱史，后以大司农斗食属察廉补不其丞，复察廉为乐浪都尉丞，举茂材，为宛句令，迁长安令。成帝即位，补御史中丞，出为临淮太守，徙陈留太守。阳朔初为左冯翊，历少府，拜御史大夫。鸿嘉初代张禹为丞相，封高阳侯。永始中罢归，后征加特进。哀帝初免为庶人。

