◇四时讲武献牲议

检《周礼》，四时讲武献牲，各有所施，振旅春，则以祭社，茇舍夏苗，则以享礻勺，治兵秋，则以祀方。大阅冬狩，则以享，汉祭祀志，唯立秋之日，白郊事毕，始扬威武，名曰犭区刘，乘舆入囿，躬执弩以射，牲以鹿。太宰令谒者各一人载获车驰送陵庙，然则春田荐庙，未有先准。（《宋书·礼志》四，大明七年二月，太学博士虞议。）

