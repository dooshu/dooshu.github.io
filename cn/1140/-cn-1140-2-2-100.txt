元夕行

平生束髪初游戏长河干渔灯烂蓬荜春韭成盘餐鼓击促飞觞踏歌忘夜阑烛龙动鳞甲火树纷琅玕少年蹴踘舞儿女倾城看喧阗相蹂践堕钗遗履还闾巷事琐细为欢亦多端此乐如昨日盛气俄摧残兵荒?市改游子行路难三年客燕市两年栖历山其危如草木岂曰躭微官烂漫银花好临觞勿长叹所思邈天末岁月急奔湍宾御各怀归四座寂不欢乃知丝竹音不解忧人顔

