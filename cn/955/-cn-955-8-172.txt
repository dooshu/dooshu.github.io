程公许　立冬节斋宿竹宫悼姚高士

竹宫冬孟严斋祀，深注炉香跋烛花。

凋尽庭梧风摵，幽思也到羽人家。

程公许

程公许　立冬节斋宿竹宫悼姚高士

燕坐心源如止水，余工吟笔烂生花。

谁知此老真三昧，孔老瞿昙共一家。

程公许

程公许　立冬节斋宿竹宫悼姚高士

金鲫鱼犹涵藻涧，玉蕤香未破梅花。

人生转眼皆泡幻，勘破须饶老作家。

程公许

程公许　立冬节斋宿竹宫悼姚高士

把茅未就橐悬罄，奎画飞来天雨花。

欲职高人归宿处，佩霞长侍玉皇家。

程公许

程公许　立冬节斋宿竹宫悼姚高士

认取太虚无一物，本无幻翳况空花。

桃椎思邈还知否，佳传宁无良史家。

程公许

