◇七款

寄宫闲馆，回庭洞门。井干广望，重阁相因。夏屋渠渠，嵯峨合连。前临都街，后据流川。梁王青黎，卢橘是生。白华绿叶，扶疏冬荣。与时代序，孰不堕零。黄景炫炫，眩林曜封。金衣朱里，班理内充。滋味伟异，淫乐无穷。副以苷蔗，丰弘诞节。纤液玉津旨于饴蜜。（《艺文类聚》五十七，又《初学记》二十八引两条，又《御览》九百七十四）

鸿柿若瓜。（《御览》九百七十一）

龙鼍水处。（《文选·蜀都赋》注）

回皇竞集。（《文选·长笛赋》注）

季秋未际，高风厉。（《文选·七命》注）

神奔电驱，星流矢骛，则莫若益野腾驹也。（《文选·七命》注）

怀戎颂（《华阳国志》十中）

政事论（《华阳国志》十中云七篇）

