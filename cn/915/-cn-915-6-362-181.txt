○献齐王ぁ书



方闻圣明辅世，夙夜祗惧，泰而不骄，所以长守贵也。今大王安不虑危，耽于酒色，燕乐过度，其失一也。大王檄命，当使天下穆如清风，宗室骨肉永无纤介，今则不然，其失二也。四夷交侵，边境不静，大王自以功业兴隆，不以为念，其失三也。大王兴义，群庶竞赴，天下虽宁，人劳穷苦，不闻大王振救之令，其失四也。又与义兵歃血而盟，事定之後，赏不逾时，自清泰已来，论功未分，此则食言，其失五也。大王建非常之功，居宰相之任，谤声盈涂，人怀忿怨。方以狂愚，冒死陈诚。（《晋书·郑方传》。ぁ辅政专恣，方发愤，步诣洛阳，自称荆楚逸民，献书于ぁ。）

王豹

豹，顺阳人。为豫州别驾，齐ぁ为大司马，以为主簿，上笺见杀。



