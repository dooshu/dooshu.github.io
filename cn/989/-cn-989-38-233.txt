苏籀　幽栖三首

去去追濠濮，悠悠平渭莘。

荒凉罗雀处，寤寐叱牛频。

鸮炙逢希阔，萍虀适醖醇。

自谋蝼蚁穴，何以拯斯人。

苏籀

苏籀　幽栖三首

豹雾谷容晦，虎风林响寒。

通宵喧涧濑，出日照岚峦。

掩卷妨作乐，搘筇咏考槃。

王孙有窟宅，吾道尚艰难。

苏籀

苏籀　幽栖三首

三芝羽人伫，五诫坏衣修。

农圃日用事，刍荛无几求。

林丘识真趣，城阙罢菟裘。

挥斥尘劳客，平生为道谋。

苏籀

