释宝昙　呈胡舍人二首

东观何如双树家，丝絧归践故园沙。

静知水镜中人物，香识炉烟上鬓华。

尽有春风飞燕子，岂无诗兴到梅花。

自怜老子归来晚，不得追随八月槎。

释宝昙

释宝昙　呈胡舍人二首

官闲无事只深禅，斋戒何曾废客烟。

总是老夫贪佛日，未妨天眼识公年。

江湖满意藏诗笥，鸥鸟无心傍客船。

参井黄昏云雾里，光明犹有一灯传。

释宝昙

