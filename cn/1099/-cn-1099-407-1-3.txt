○西北水田關係重大乞勑行勘議疏 【 勘議水田】

自元臣虞集、有京東瀕海一帶水田之議、而未及行。先臣丘濬又言之而未及議、識者憾焉頃徐貞明倡于先、蘇酇徐待力持于後、而酇且次第試之矣、適工科都給事中王敬民、條陳可行之狀、并欲專任貞明、奉旨下部查議、此宗社長久計萬世臣民之幸也、臣惟談天下之事難。成天下之事易。成天下創為之事難。是以古之君子。其任事常專。其慮事常慎。西北水田?重而大。又所創為者乎。徐貞明先令山陰而良、臣彥與之同事、既而條陳水利、與潞水客談之作、臣彥與之同議、臣彥信貞明非一日、誠專責貞明而久任之、其言必底積、可逆而睹者、然竊以水田之議、其不可以不成者有四、而不可不審議者亦有四、國家定鼎燕京。轉漕東南。今水利既興。倉庾露積。羣畿輔皆外府也。是昔取諸東南。而今取之堂皇之外也。此萬世長策。其不可不成者一也邇者水旱頻仍。民力告詘。而東南為甚。西北有水利。則東南可息肩。而轉轉之費。漕卒之供。所省又幾何矣。此國計長利。其不可不成者二也。虜利于馬。不利于陸。誠使近邊之地阡佰有限。溝洫有制。虜將望而喙息矣。此制虜長策。其不可不成者三也。凡議安邊。必先實邊。水利既興。民將甘食。美其服。安其居。閭閻相望。雞狗之聲相聞。昔也曠莽。今也蕃育。此安邊長慮。其不可不成者四也。然而西北之不諳水田舊矣。驅而為之。人將譁焉。狥之則有所不能。水田之事方興而徐尚寶得罪以□眾用事故難以成而違之則有所不可。且事有專官。官有專勑。非若委之撫按。徐徐而圖者可比。有司之督責。能無嚴乎。能以漸乎。能聽其自便乎。緩之則無濟于事而亟之則有戾于民。是人工之議也。其不可不議一也。且墾田之夫。每一日不下數百能泒之民耶。以為萬失。將徵之江南耶。千里齎粮。遠赴田作。有望而走耳。將召募耶。往日河工募夫日銀五分。猶然稱累。何者。官之募。與民間自募不同。勢則然也。臣恐其募之而不可繼也。將勸民自為耶。脫勸而無有應者。計將安出。且事出于勸不可以歲月見功也。是墾田之夫之議也。其不可不審者二也。西北有可耕之地。常無可耕之人。軍習干戈。而安饗其餉。民習于惰。而輕去其業。臣彥往閱寧夏。古所稱塞北江南也。又夙有水田。籍漢唐二渠。不煩微力。然往往就荒。問之曰。足于食而止。何力田為。故驅之領田。如赴湯火。又嘗閱甘肅。有先撫臣楊錦者為墾田之議。而軍不願種。乃分泒各堡。另立墾軍。卒之未有成效。頃都御史趙錦之覆議曰。未必處處可開。必有可開之處。未必人人能行。必有能行之人。此言得矣。倘行之而驟。臣恐後將無措也。是領田之戶之議也。其不可不審者三也。且沿邊無粮曠土。軍民利而私種之久矣。墾而為田。勢必起科。能欣然就耶。至于廣野有沙壓之虞。水濱有泛溢之虞但一相度。可無慮矣。是起科之議也。其不可不審者四也。夫天下無不可為之事、而恒無能任事之人、貞明乃其人矣、臣奚慮哉、又敢為難成之說以恐之哉、第以天下事。始乎難。故卒乎易。始乎慎故卒乎無患漢先零之役、趙充國以謂無踰老臣、然猶曰兵難遙度、願至金城圖上方略、及其至金城上方略矣、反覆詰難、經三數奏、後乃許之、未至金城、即充國未敢易言也、未經詰難、即宣帝未敢易許也、葢事之不易如此、王敬民倣充國之意舉貞明、而臣等倣充國之意先勘議臣與敬民、其意一耳、伏乞勑下工部、會同戶部、查果臣言可採、覆議上請、量加貞明相應職銜、領勑前去、躬親相視、謀之撫按、謀之司道謀之有司、謀之士庶毋、以一二喜事之輩遽以為可。毋以一二畏事之言。遽以為不可。毋以人言不齊而阻必為之氣無以前說難為。而持必為之心。集眾廣思、虛心勘議、曰某處可墾、須親見可墾之狀云何、曰某處不可墾、須親見不可墾之狀云何、合用錢粮、于何取給、合用人夫、于何取辦、民間舊有之業、有無妨礙、近邊領田之戶、果否經久、然後次第具奏、請旨舉行、而任之以久、無責一旦、奉之以專無惑三至行之以漸、無取一切、萬一落落難合、即具實以□、仍如舊議、委之撫按、司道、徐徐圖之、見本官體國之忠不相妨也、古有大事、必博謀于眾而後行之、故臣等敢效區區之愚、如此、臣等不勝惓惓之者也、

皇明經世文編卷四百七終







