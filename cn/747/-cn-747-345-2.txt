○对西陆朝觌判

〈西陆朝觌，阙月绎之，御史劾之，非其时，不合礼。〉

荐必及时，政无坠礼，雨雹可御，凄风不流。惟乙凌阴是司，将颁肉之列爱侯伐冰之家将当夜颂有（此上数句应有阙误）朝觌无戒，且不违於西陆，盖取异於东邻。既怜申丰，将除苦雨之变；翻惭高子，不争灵星之诗，御史职在乘骢，诚为直指；有司义乖祭筐，犹曰非时。徒欲事於烦言，得无同於矫举？罪之则可，诉亦难从。

