○和州刺史马洪谥议

伏以号以表功，谥以表德。慎重厥美，君子有终。故检校太保威卫将军前和州刺史马洪，勇於战斗，郁有壮声。动必擒凶，举无道策。被坚执锐，率居行阵之先。略地攻城，每在众人之上。一麾临郡，嘉绩有闻。今也身殁名垂，请诔匪怪。引义为用，厥谥彰矣。按《谥法》“率义供用曰勇”，其马洪请谥曰勇。谨议。

