朱槔　感事

大弓窍阳氏，神鼎沦泗渊。

何须识微士，周鲁必不全。

武库一朝火，斩蛇逐飞烟。

伤心睨前事，氐虏定纷然。

朱槔

朱槔　感事

山川非晋土，悲泣效楚囚。

一语强知慰，凄迷望神州。

刺史下荆水，司农来石头。

土园管夷吾，过计非私忧。

朱槔

朱槔　感事

元规负康济，徒手婴群雄。

兵从历阳来，无地逃奸锋。

谁乎死社稷，千载一卞公。

英风与义气，建立万江东。

朱槔

