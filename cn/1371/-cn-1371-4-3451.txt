望永思陵

高帝中兴万物春，青衫曾忝缀廷绅。



仕为将相却常事，年及耄期能几人？

早幸执殳观北伐，晚叨秉笔记东巡。



归耕况复苍梧近，郁郁葱葱佳气新。



望永思陵

绿衣迎拜属车尘，草木曾沾雨露春。



三十五年身未死，却为天下最穷人。

望永思陵

旰食忧民宴乐疏，太仓几有九年储？

贾生未解人间事，北阙犹陈痛哭书。



