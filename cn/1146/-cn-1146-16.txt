中黃陣法

夫圓陣者，黃帝五行之土陣也。於卦屬艮，於五音屬宮，為勾陣。則孫子之圓陣，吳起之車釭，武侯之中黃，以居其中位者土也。法曰：舉黃旗，聞二鼓，其前部前曲出其前，前部後曲出與之。并後部後曲出其後，後部前曲出與之。并左右部及中部，各旋向左右，衛騎隨之。校尉、司馬部後居地如法。四方高，利中黃陣，中黃能利守也。

