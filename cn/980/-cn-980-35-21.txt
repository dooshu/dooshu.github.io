释道冲　颂古六首

正觉山前失眼睛，是凡是圣尽生盲。

至今夜夜明星现，谁肯向伊行处行。

释道冲

释道冲　颂古六首

平生罪性觅无踪，直得乾坤大地空。

天地依然高突兀，潜溪一派自朝宗。

释道冲

释道冲　颂古六首

掀翻解脱脱巢窠，从此谩天布网罗。

落赚小儿犹自可，一枝横出转譫讹。

释道冲

释道冲　颂古六首

汝蒸饭时吾著火，汝行益时吾展钵。

寻常恁麽老婆心，自是你侬机不短。

机若活，夹山本无奇特事，

百川倒流闹聒聒。

释道冲

释道冲　颂古六首

宾主机先有路通，笔端不是判虚空。

筯头再运回天力，千圣齐教立下风。

释道冲

释道冲　颂古六首

到与不到，一得一失。

不是砒霜，便是石蜜。

舌端无眼如何吃，侍者刚要询端的。

莫怪同坑无异土，闪电未收轰霹雳。

释道冲

