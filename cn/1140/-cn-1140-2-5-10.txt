晴川楼至大别山絶顶【山下有锁穴孙皓铁锁截江处对江即黄鹤楼】

桃花洞口花正开却月城边对酒杯大别风高神禹庙汉川云逐楚王台江沈铁锁鱼龙蚀鹤去仙楼鹳雀来絶调千年空怅望碧烟芳草暮天哀

二

漠漠晴川古木稀褰裳絶壁揽春晖水吞山郭蛟还鬭风起江城花自飞集浦帆如千树密傍岩僧共片云归郎官湖畔犹堪醉细雨东来点客衣

