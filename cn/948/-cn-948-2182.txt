陆游　梦中江行过乡豪家赋诗二首既觉犹历历能记也

筑屋傍江皋，墙垣缔结牢。

深门荫杨柳，高架引蒲萄。

黍酒欢迎客，麻衫旋束绦。

儿孙勿游惰，常念起家劳。

陆游

陆游　梦中江行过乡豪家赋诗二首既觉犹历历能记也

蒲席乘风健，江潮带雨浑。

树余梢缆迹，崖有刺篙痕。

酒酹湘君庙，歌招屈子魂。

客途嗟草草，无处采芳荪。

陆游

