8.梧桐

一名青桐，一名榇。皮青如翠，叶缺如花，妍雅华净，赏心悦目，人家斋阁多种之。其木无节，直生，理细而性紧。四月开花，嫩黄，小如枣花，坠下如醭。五、六月结子，荚长三寸许，五片合成，老则开裂如箕，名曰櫜鄂子，缀其上多者五、六，少者二、三，大如黄豆，云南者更大。皮皱，淡黄色。仁肥嫩可生啖，亦可炒食。遁甲书云，梧桐可知月正闰。岁生十二叶，一边六叶，从下数一叶为一月，有闰则十三叶，视叶小处则知闰何月。立秋之日，如某时立秋，至期一叶先坠，故云“梧桐一叶落，天下尽知秋”。

【诠释】

梧桐是梧桐科落叶乔木，常栽培于田园间，分布鲁、陕、苏、浙、赣、鄂、滇、粤、闽等地，学名Firmiana simplex。茎高达15米，树皮青色。叶掌状，3裂或5裂，基脚呈心脏形，叶背有微毛，叶柄长。夏日开单性花，黄绿色，排列成圆锥花序，雌雄花同生于一花序中。果实为蓇葖，未成熟时即开裂，裂片呈叶状，边缘着生种子。

