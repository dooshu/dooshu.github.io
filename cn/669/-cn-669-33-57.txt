57　王胄和詩勝帝爲隋煬忌　風度蟬聲遠雲開鴈路長　煬帝妒忌空梁落燕泥詩


王胄以「庭草」一句，爲隋煬所忌。初學記二載胄雨晴詩「風度蟬聲遠，雲開案：「開」，何本作「閒」，誤。今從閻本。鴈路長」，亦佳句也。

【元圻案】唐劉餗隋唐嘉話：「煬帝善屬文，而不欲人出其右。司隸薛道衡由是得罪，後因事誅之，曰：『更能作「空梁落燕泥」否？』」又曰：「煬帝爲燕歌行，文士皆和，著作郎王胄獨不下帝，帝每銜之。胄坐此見害，而誦其警句曰：『「庭草無人隨意緑」，復能作此語耶？』」〇司馬公採此二事入通鑑，見煬帝大業九年。





