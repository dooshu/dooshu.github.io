艮下巽上


渐：女归吉，利贞。

这卦辞是言君子之仕贵以渐而以正。渐是不遽进之义；女归吉是言仕进者，如那女子于归，必体备以渐而往，则可以得君行道的意思；利贞是不可枉道徇人的意思。这卦名渐者，渐进之义，为卦止于下，而巽于上，为不遽进，故名渐。文王系辞说，君子仕进，惟患不以渐，然进以渐者，莫如女归，使仕进者，必以渐有如女子之归，则以道自重者，人亦以道重他。由是盘石的位可居，正邦的功可建，吉。然渐进而不以正，未免有枉道的失，而况卦体自二至五，位皆得正。故其所以渐进者，必以正自持，而进不以苟；以礼自律，而动不敢妄；乃为利。盖君子莫重于始进，故当以渐，而又必以正也。





《彖》曰：渐之进也，女归吉也。

这一节是解卦名义而又申渐进为善。孔子说，卦名渐者，盖渐有渐进之义也。天下渐进者，莫如女归，女归必纳采、问名、纳吉、纳徵、请期、亲迎，六礼备而后往；君子渐进，能如女归，自可以得吉也。





进得位，往有功也；进以正可以正邦也。

这节是以卦变解利贞的义。进得位自卦变言，九居三，九居五，皆以阳居阴，是君臣俱得位的意思；往有功是进而为治，而治化有成的意思。进以正亦就以阳居阳上看，是君臣各尽正身的道；可以正邦亦就治化上说。孔子说，卦辞言“利贞”者，何哉？盖卦变，九本居《涣》之二，今进居于三，是以阳居阳，而得其位；九本居《旅》之四，今进居于五，是亦以阳居阳，而得其位。夫臣得其位，而无失其为臣；君得其位，而无失其为君；则自可以升世道于大猷，奏肤功于不替，此往所以有功也，而岂幸致者哉？盖由其九得三位，是臣进以正，九得五位，是君进以正。由是君身正，而百辟刑相道得，而万国理正，朝廷以正百官而近焉无不正，正百官以正万民而远焉无不正。“可以正邦”，其往有功也何如哉！夫进以正，而可以成正邦的功，则进其可以不正耶？利贞之义明矣。





其位，刚得中也；

这一节是以卦体言九五有此善，亦是解利贞的义。其位指九五所居的爻位，刚得中是有仁义并用的才德。孔子说，进必以正，不惟卦变有这义。卦体九五，刚而得中，是以发强刚毅的质，而出以宽裕温柔的道，以居德于一己，则允执厥中也；以善俗于天下，则建中不偏也；即其刚中的德，自足以表正乎万方。观这君道，非利贞之义而何！





止而巽，动不穷也。

这一节是以卦德言渐进之义。止是不妄进，巽是不躁进，动不穷是推行无不利的意思。孔子说，卦何取于渐？盖卦德止而以巽，是时未可进，自止而不欲苟进；时既可进，从容而不躁进；则以之居德，而穷不失义也；以之善俗，而民不失望也；进以其渐，动之自尔不穷。观臣道而渐进之义不可见乎！





《象》曰：山上有木，渐；君子以居贤德善俗。

这《大象》是言君子以渐畜德、以渐成治的意思。居有从容涵养的意思在，善有优游更化的意思在。孔子说，山上有木，以渐而长渐的象。君子体以为德，固不可以不畜；而至德渊深，则未可以一旦至，必优游以俟其自进，则犹以渐而畜矣；俗固不可以不善，而习俗污染，则未可以旦夕化，必从容使其自化，则俗以渐而善矣。





初六，鸿渐于干，小子厉，有言，无咎。

这一爻是始进于下而孤臣病于汲引之无人者。鸿是雁之大者，干是水涯，不安其位的象；小子是无学守的人，厉是心不安；有言是怨尤的言；无咎是时势所值，不可咎初的意思。周公系初爻辞说，渐初六始进为下，既无以安其位，而行其志；上复无应援的人，时穷势屈，志愿莫伸；如鸿渐在干，而未得所安的地。以小子而处此，则所守未定，不免于危厉，而且兴怨尤之言。然信乃时遭其穷，于吾性无所亏。故虽不免于危厉有言，而于义则无咎也。





《象》曰：“小子之厉”，义无咎也。

这《小象》是言初六不安于位非自致之咎。孔子说，“小子之厉”，似有咎矣。然时当进之时，以渐而进，亦理之所宜，以义揆之，终无咎也。





六二，鸿渐于磐，饮食衎衎，吉。

这一爻是大臣有德足以安其位而享其禄者。磐是水边大石，衎衎是和乐的意思，吉是得君行道的意思。周公系二爻辞说，六二柔顺中正，则藏器于身，而非幸进；进以其渐，则待时而动，而非骤进。上又有九五中正相应，则遭逢圣主，得以展布其事功。是以居位，则有德以称其位，而处之不危；受禄，则有功以酬其禄，而享之无愧；如鸿渐于磐，而饮食自适。占者这等，不亦吉乎？盖德薄而位尊者，则有窃位的嫌；无功而受禄者，则有素餐的诮；皆非吉。今能这等，则得君行道，措天下于磐石之安，纳斯民于和乐之庆，上不负君的托，下不失民的望，吉。





《象》曰：“饮食衎衎”，不素饱也。

这《小象》是申表六二诏禄之德。孔子说，六二食君禄而所处安者，盖其有德而得君，则受禄于君，莫非其分之所宜得者，而不为徒饱；是以食之委蛇，而无不安。不然，能免素餐之耻哉？





九三，鸿渐于陆，夫征不复，妇孕不育，凶；利御寇。

这一爻是无德无助而不得遂其进者。陆是高平之地，无水去处不得所安的象；“夫”指三，是自成事者不复是徒征而无功；“妇”指四，是助我成事者；孕不育是徒孕而无功，总是过刚而不得所安的象；凶就是不复不育的意思。利御寇是言这过刚但可用以戡定强暴的意思。周公系三爻辞说，九三过刚不中，是无渐进的德；上无正应，又无与进的人，其象如鸿渐于陆，不得所安者。故其自己而言，则逞其过刚的性，而率意妄行，如夫征而不复者一般。自人而言，则以六四的柔，足以助我成功者，而我既刚愎自用，彼虽怀忠告的心，而不得吐露，如妇孕而不育者一般。凶孰甚为？然这过刚的道，诚无适而可，惟用以御寇，则刚勇的气，足以一众志，而成克敌的功，乃为利耳。夫惟止于利御寇，则不可用于渐进也。亦可知矣。





《象》曰：“夫征不复”，离群丑也；“妇孕不育”，失其道也；“利用御寇”，顺相保也。

这《小象》只是据理历解爻辞。离群丑是独过刚，不与众类同的意思；道是渐进的道；顺是宜然的意思。孔子说，“夫征不复”者，盖当渐时，人皆渐进而彼独过刚躁进，离群丑故也。“妇孕不育”，何也？盖九三惟过刚而离群丑，失其渐进的道。故人莫能助我以成功。又言“利用御寇”者，盖御寇以刚，则得那所御的道，自能倡以勇敢，使众人同心协力，以相保衡；若刚勇不足，则先自溃，其能使相保哉？





六四，鸿渐于木，或得其桷，无咎。

这一爻是大臣虽乘小人之奸而不得所安，然有柔顺之德，终得以易危为安。木非鸿栖，且鸿掌平而且连，不能抓木，有不安的象；桷是平柯梢安的象；无咎是终得保身保国的意思。周公系四爻辞说，六四乘九三的刚，则是大臣进居上位，未免见逼于群小，而小得所安者。然和顺优游，乃大臣制服群小的术，六四柔顺巽体为能有以善处他，则在彼的暴，亦不得以加于我，不犹鸿渐于木，或得其桷，而因之以稍安者乎？占者这等，则始虽危，而终不危；吾身可保，国家可安，何咎之有？





《象》曰：“或得其桷”，顺以巽也。

这《小象》是推本六四得稍安之由。顺是柔顺的德，巽是沉潜的智。孔子说，六四“或得其桷”者，盖以柔顺而居巽体，顺则退让谦冲，而与物无忤；巽则沉潜善入，而计出万全；当虽处的时，而有善处的术。此所以得安也。





九五，鸿渐于陵，妇三岁不孕；终莫之胜，吉。

这一爻是君臣合交始睽而终合成治。陵是高埠，居尊象；妇是正应，指六二；三岁不孕是隔于谗邪，久不得相亲以成治功的象；终莫之胜是谗邪终不能胜正应的意思；吉是得相合以成治功的占。周公系五爻辞说，九五居尊，如鸿渐于陵者；六二正应的臣在下，如为之妇者，而为三四小人所隔；则君臣正应，而妄求者终不能胜之。由是明良会而庶事康，一德孚而万化行，正邦善谷的功，皆于是乎可成，吉。





《象》曰：“终莫之胜吉”，得所愿也。

这《小象》是申表六五得遂弘化之心。愿是正应相合之愿。孔子说，君得臣以弘化，是素所愿，惟于小人所间而愿不可得。今九五“莫之胜吉”，则君臣合，而治化成，有以得所愿矣。





上九，鸿渐于陆，其羽可用为仪，吉。

这一爻是有德而高遯名节，足以为世表者。逵[1]是云路，高蹈远隐的象；其羽是道德光辉的象；仪是为世的表，仪吉是有功于世的意思。周公系上爻辞说，上九处渐极而高出人臣之外，则是不事王侯，高尚其志，人爵不得而縻他，如鸿渐进于逵一般。这是高致，若无益于世者。然清风高节，足以起顽立懦，而师表于后世，犹鸿毛可为仪饰，而亦不为无用。占者这等，吾知身虽未显于世，而不为无间于世；道虽不行于时，而不为无补于时；内焉可以居己的德，外焉可以善民的俗。何吉如之！





《象》曰：“其羽可用为仪，吉”，不可乱也。

这《小象》是推本上九有高蹈之志。不可乱是确然有守的意思。孔子说，上九能师世善俗者，由其养素自高，而其志不为富贵利禄所动，由能正己故也。





