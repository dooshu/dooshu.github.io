方邺移罇致爽轩同限轩字

好客仍幽兴移尊就水轩春隂逢霁日山郭有闲园柳色河桥绿江声草阁翻夕阳重促坐不尽故人言高使君苍岩晩过寄云楼限赋【同瞿健谷汪扶晨梅耦长】

草阁初过雨江潮半入城薄寒春酒进小立暮云生客竝山公兴诗争谢守名敬亭游不遂倚槛重含情【先是期游敬亭不果】

