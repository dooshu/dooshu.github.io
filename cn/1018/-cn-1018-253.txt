曹勋　和郑康道二首

绝叹当年故作痴，水边林下欲清非。

未庆阮籍涂穷惯，自是王通世念微。

伏节旧闻英概伟，挂冠惜与壮心违。

起予径办从公物，一鞆芒鞋一衲衣。

曹勋

曹勋　和郑康道二首

耕隐春江水尽头，一廛已自鄙通侯。

好辞遽作春半别，归意欲兼天际流。

我尚未栽三径竹，君能先泛五湖舟。

要来便作乘风客，莫使烟光有许愁。

曹勋

