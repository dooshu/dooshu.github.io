16.柳

〔一〕〔二〕〔三〕

易生之木也，性柔脆，北土最多。枝条长软，叶青而狭长。春初生柔荑，粗如筋，长寸馀，开黄花，鳞次荑上，甚细碎，渐次生叶。至晚春，叶长成，花中结细子如粟米大，细扁而黑，上带白絮如绒，名柳絮，又名柳绒，随风飞舞，着毛衣即生虫，入池沼隔宿化为浮萍。其长条数尺或丈馀，袅袅下垂者，名垂柳，木理最细腻。又一种干小枝弱，皮赤叶细如丝缕，婀娜可爱，一年三次作花，花穗长二、三寸，色粉红如蓼花，名柽柳，一名雨师，一名赤柽，一名河柳，一名人柳，一名三眼柳，一名观音柳，一名长寿仙人柳，即今俗所称三春柳也。春前以枝插之易生。《草木子》云：“大者为炭，复入炭汁，可点铜成银。”《酉阳杂俎》言：“梁州有赤白柽。”则柽不特有赤，又有白者矣。唐曲江池畔多柳，号为柳衙，谓成行列如排衙也。柳条柔弱袅娜，故言细腰妩媚者谓之柳腰。

种植：正、二月皆可栽。谚云：“插柳莫教春知。”谓宜立春前也。百木惟柳易栽易插，但宜水湿之地，尤盛。一法，柳栽近根三、二寸许钻一窍，用杉木钉拴之，出其两头各二、三寸，埋深尺馀杵实，永不生刺毛虫，且防偷拔之患。先于坑中置蒜一瓣，甘草一寸，永不生虫。常以水浇，必数条俱发。留好者三、四株，削去梢枝必茂，其馀皆削去。

制用：柳花：味苦寒无毒。主治风水黄疸、四肢挛急膝痛，收之贴炙诸疮甚良。柳絮：主治恶疮、金疮、溃痈，逐脓血，止血疗痹。柔软性凉，作褥与小儿卧甚佳。叶：治天行热病、骨蒸劳、服金石人大热闷、汤火疮毒入腹热闷。疔疮煮汁洗，恶疮膝疮煎膏。续筋骨，长肉止痛。枝及根白皮：煮汤洗风肿瘙痒，煎服治黄疸白浊，煎酒漱牙痛，熨诸肿毒，去风。

〔附录〕柳寄生、状类冬青，亦似紫藤，经冬不凋。春夏之间作紫花，散落满地。冬月望之，杂百树中荣枯各异。出蜀中。榉。一名榉柳，一名鬼柳，多生溪涧水侧。木大者高四、五丈，合二、三人抱。叶似柳非柳，似槐非槐。材红紫，作箱案之类甚佳。郑樵《通志》云。“榉乃榆类，其实亦如榆钱，乡人采其叶为甜茶。”

【诠释】

〔一〕柳絮化萍，仅系传说。

〔二〕垂柳，即水柳或垂枝柳，学名Salix babylonica，系杨柳科落叶乔木。小枝细长下垂。叶披针形或线状披针形，有锯齿。早春先叶开花，雌雄异株，柔荑花序。蒴果，种子小，有白色丝状长毛，俗称柳絮。盛产于我国南方水乡，但北京及吉林各宫殿寺院以至国外亦有，作为行道树及风景树。

〔三〕柽柳，亦名三春柽、柽河柳、西河柳、山川柳、观音柳，学名Tamarix chinensis。《尔雅》：“柽，河柳。”乃河边赤茎小杨，植在水边。皮正赤如绛，枝叶如松，一名雨师，一名赤柽。系柽柳科落叶小乔木，枝条柔弱，多下垂。叶小，鳞片状。夏季开小型花，淡红色，由细瘦总状花序合成圆锥花序。蒴果。产于我国黄河、长江流域及两广、云南等地平原及盐碱地。

