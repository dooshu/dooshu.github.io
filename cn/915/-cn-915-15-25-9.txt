◇列仙传序

《列仙传》，汉光禄大夫刘向所撰也。初，武帝好方士。淮南王安亦招宾客，有枕中鸿宾之书，先是安谋叛伏诛。向父德，为武帝治淮南狱，得其书，向幼而读之，以为奇。及宣帝即位，修武帝故事，向与王褒等，以通博有俊才，进侍左右。向又见淮南铸金之术，上言黄金可成。上使向与典尚方铸金，费多不验，下吏当死，兄阳成侯安民乞人国户刘赎向罪，上亦奇其材，得减死论，诏为黄门侍郎，讲五经于石渠。至成帝时，向既司典籍，见上颇修神仙事，遂修上古以来及三代秦汉，博采诸家言神仙事。（《御览》六百七十二。）

