◇答陶隐居赍术煎启

窃以缘叶抽条，生于首峰之侧；紫花标色，出自郑岩之下。百邪外御，六府内充，山精见书，华神在，术荧火谢，尽采撷之难；启旦移申，穷淋漉之剂。故能竞爽云珠，争奇冰玉，自非身疲掌砚，役倦攀桃，岂可立致还年，坐生羽翼。临洗丹井，方觉可捐，郦县菊泉，无劳复汲。庶得遨游海岸，追涓子之尘，驰鹜霍山，共陈生为侣，谣俗轻施。尚曰难酬，出世鸿恩，宁知上报。（《艺文类聚》八十一）

