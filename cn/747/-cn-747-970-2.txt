○请定新除官及差使辞谢奏（天成元年八月御史台）

凡新除官及差使者，合於正衙谢辞。每遇正殿起居日，百官不於正衙序班，致差使及新除官辞谢不得，或恐差使者已定发日，除宣催发，以一日无班，便妨辞谢。臣令参详，每内殿起居日，百寮先序班於文明殿庭，候辞谢官退，则班入内殿。冀便於官吏辞谢者。

