李流谦　送黄仲秉侍郎出守镇江

十年朝露厌鸣珂，华发萧萧奈倦何。

鸾翮九霄空日月，龙骧万斛饱风波。

古人不见吾犹梦，直道能行恨亦多。

驷马锦衣儿辈事，只须持此答岷峨。

李流谦

李流谦　送黄仲秉侍郎出守镇江

遥看北固海门秋，千骑东方占上头，

去国尚多忧国泪，送君那免别君愁。

风迟宴阁清香凝，月满兜零晚穟收。

北府名樽天下说，亦知能到故人不。

李流谦

