○與顧冲菴廵撫 【 遼餉】

苦心哉遼餉一疏也、讀之真使人寸寸腸裂艱危至此、而廟堂不思變計、抱火厝薪、可得久乎、新司農多大畧。可與言事。其兩鎮通融之說。則主者必無異詞矣。庫金雖不可多得、固亦當曲處以濟燃眉。至如教所設最後策、則洪陽詹事、方共論朝房、以為方今東南大害。在盡籠各州縣羡銀輸之內庫。而有司復苦於正糧額外之加添。積歲負逋之多累。移東補西。豈得尚有稅銀存庫者。袁進士黃、博識士也、其言尤絕痛、謂內地括盡、只今巳肉盡髓枯、根本之論將來天下之亂必起於民窮而不在邊新司農亦頗憂此。馬市一時之權、豈可復用也、不佞聞敝州故老有言、今日所以年荒而米賤者、由於銀貴。銀貴由官司之解多而用缺少。賤則傷農也米賤則耕農愈無利而田愈荒。此亦似有理。今太倉太僕之儲原不乏、目前所急、獨內供之貲、與四方奏免之紛紛耳。念言至此、真覺兩窮、老兄知赤手未能補天、則當且寬立題目、由少入多、使言之必可行。行之必可久。而不必取盈於十六萬之額。何如。伏幸裁教、

