○举人自代状

中书省朝议郎权知尚书兵部郎中骑都尉杨嗣复。

右，臣伏准建中元年正月五日敕，文武常参官上後三日举一人自代者。伏以前件官有辩敏之学，有体要之文，文可以掌王言，学可以待顾问，名实相副，辈流所推。选备侍臣，参知制命，酌其宜称，诚合在先。臣既谙详，辄举自代。谨具闻荐，伏听敕旨。

