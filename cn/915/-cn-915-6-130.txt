◎刘毅

毅字仲雄，东莱掖人，居平阳。齐王芳时，太守杜恕以为功曹，本郡察孝廉，辟司隶都官从事，投传去。高贵乡公时举博士，文帝辟为相国掾，陈留王时转主簿。武帝受禅，为尚书郎将、驸马都尉，迁散骑常侍、国子祭酒、谏议大夫，转城门校尉，迁太仆，拜尚书，坐事免。咸宁初，复为散骑常侍博士祭酒，转司隶校尉。泰康初迁尚书左仆射。後以光禄大夫致仕，司徒举为青州大中正。卒，赠仪同三司。有集二卷。

