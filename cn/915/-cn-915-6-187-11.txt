◇张辽守合肥

夫兵固诡道，奇正相资。若乃命将出征，推毂委权，或赖率然之形，或凭掎角之势，群帅不和，则弃师之道也。至于合肥之守，县弱无援，专任勇者则好战生患；专任怯者则惧心难保。且彼众我寡，心怀贪堕；以致命之兵，击贪堕之卒，其势必胜；胜而后守，守则必固。是以魏武推选方员，参以同异，为之密教，节宣其用，事至而应，若合符契，妙矣夫！（《魏志·张辽传》注）

