◇　劾奏陈遵

遵兄弟幸得蒙恩超等历位，遵爵列侯，备郡守，级州牧奉使，皆以举直察枉宣扬圣化为职，不正身自慎。始遵初除，乘藩车入闾巷，过寡妇左阿君置酒歌讴，遵起舞跳梁，顿仆坐上，暮因雷宿，为侍婢扶卧。遵知饮酒饫宴有节，礼不入寡妇之门，而湛酒溷肴，乱男女之别，轻辱爵位，羞污印□，恶不可忍闻。臣请皆免。

（《汉书·游侠·陈遵传》：初，遵为河南太守，而弟级为荆州牧。当之官，俱过长安富人故淮阳外家左氏饮食作乐，后司直陈祟闻之，劾奏遵。）



