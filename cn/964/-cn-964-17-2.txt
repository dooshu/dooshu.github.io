韩维　庵中睡起五颂寄海印长老

闲窗日射寒松影，枕上风传过雁声。

梦境觉来无一际，不劳唇齿话无生。

韩维

韩维　庵中睡起五颂寄海印长老

四风标韵出风尘，高下虽殊一色均。

为我终朝谈实相，参差庭柏敞精神。

韩维

韩维　庵中睡起五颂寄海印长老

剡竹纫丝杂短长，谁教曲折号宫商。

自从眠处知消息，终日笙歌是道场。

韩维

韩维　庵中睡起五颂寄海印长老

饭后西堂百步行，困来合眼是无营。

从生至老非他物，道著如今已是情。

韩维

韩维　庵中睡起五颂寄海印长老

火衰水劣病余身，未散虚空一聚尘。

更欲强招年少客，折花同赏梦中春。

韩维

