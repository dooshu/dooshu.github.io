○授王银青光禄大夫守太子詹事制

门下：储闱掌事，端尹命官，畴咨所难，慎择斯在。麾将军前左千牛卫将军上柱国太原郡开国公王，衣冠贵绪，人物通才。善自谋身，见推於贤戚；凡所效职，必闻於中外。顷缘谢病，今则有瘳。举其滞淹，用升於朝列；甄其望实，宜首於宫僚。可银青光禄大夫守太子詹事，勋、封如故。

