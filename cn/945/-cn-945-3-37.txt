水部何郎中知鄂州

襃博衣冠汉大儒三千奏牍到宸居郎官起草归华省女史焚香伴直庐出守新恩龟顾印趋朝旧路雉随车便分符竹从鸾掖应有壶浆待隼旟赐对移时亲斧扆随行兼两载图书淮南落木揺鞭里湓浦分风挂席初郡阁平窥汉阳树盘飱频荐武昌鱼聚徒南郡传经盛携妓东山退食余天阙九重悬梦想江关百战见坵墟清曹祖德诗人後时寄新吟一起予

