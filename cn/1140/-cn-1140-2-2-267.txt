反乞食诗和徐野公

一饭甘叩门得官辄弃置万钱送酒家稍就取一醉邈哉百世後谁复识此意客游日以竞乞食义无媿柴桑亦偶然下士侈高致举世罕原尝作客多憔悴不逢幸舍懽或下穷途泪何如徐孺子贫贱能肆志寻山攓白云把卷薄世事我亦倦游人泛覧穷天地兴尽归田庐幽巗搴薜荔躬耕诚未能灌园聊可试

