【和赵王看伎诗】

绿珠歌扇薄。飞燕舞衫（《类聚》作袖。）长。琴曲随流水。箫声逐凤凰。细缕（《类聚》作ぇ。诗集作苣。）缠钟格。（《类聚》作板。）圆花钉鼓床。（《诗纪》云。一作膺风蝉鬓乱。映日凤钗光。）悬知曲不误。无事畏（《类聚》作顾。《诗纪》云。一作顾。）周郎。（○本集五。《类聚》四十二作看妓诗。《初学记》十五。文苑英华二百十三。庾开府诗集上作奉和赵王看伎。万花谷後三十二作庾信诗。《诗纪》百十七。）

