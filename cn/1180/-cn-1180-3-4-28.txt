帝纣


纣，是帝乙之少子。其母帝乙之嫡后也，有贤德。帝乙生三子，长曰微子启，次曰仲衍，次曰纣。后以微子贤，欲舍己子而立之。大臣咸谏以为立子以嫡乃理之常，故帝乙遂以纣为嗣。





元年，纣资辩捷疾，闻见甚敏；材力过人，手格禽兽；智足以拒谏，言足以饰非，以为天下皆出己之下。

纣为人资质明辩，行事捷疾，但闻着见着的就晓得，甚是明敏。其材能气力过于常人，能亲手捉获禽兽；其智足以拒人之谏，使不敢言；其言足以饰己之非，不见有过。恃其强辩小智，看着天下的人，都不如他，以为出己之下。

观此一段，则纣本是强敏有才之人，使能勉于为善，岂不足为有道之主？奈何不善用其材智，而用之以拒谏饰非，究其病根，全在以天下皆出己下。夫以尧、舜之圣，天下岂有能过之者？尚且每事咨询，未尝自用，又孳孳求谏，惟恐有差，故能成其盛治。纣小有材智，遂以为天下皆不如己，所以做出许多不好的事来，以至亡国，皆此一念自满之心所致也。故仲虺之告成汤，有曰：“志自满，九族乃离。”又曰：“能自得师者王，谓人莫己若者亡。”真至言也。





始为象箸，箕子叹曰：“彼为象箸，必不盛以土簋，将作犀玉之杯。玉杯象箸，必不羹菽藿、衣短褐，而舍于茅茨之下，则锦衣九重，高台广室，称此以求天下不足矣。远方珍怪之物，舆马宫室之渐，自此而始，故吾畏其卒也。”是时有苏氏以妲己女焉。妲己有宠，其言是从，所好者贵之，所憎者诛之。

箕子，是纣之贤臣。象箸，是象牙箸。簋，是盛黍稷的器。犀，是犀角。菽，是大豆。藿，是豆叶。短字，当作裋字。裋，音树。裋褐，是毛布的衣服。茅茨，是编茅草盖房。卒字，解做终字。有苏氏，是国名。

纣初用象牙做箸子，其贤臣箕子闻之叹说：“物之可好无穷，而人之侈心无节，其源一开，末流无所不至。手里既持着象牙的箸子，岂肯用泥土烧造的簠簋去盛饭？其势必至于用犀角玉石的杯碗，方才与象箸相称。既用玉杯象箸，又岂肯食菽藿之羹，衣毛布之服，而住于茅茨小屋之下？其势必至于以锦绣为衣，九重为宫，筑高台，起大屋，方才与箸杯相称。件件都要华美，事事都要相称，则用度日侈，而其欲无厌，虽尽天下之财，不足以供其费矣。他日征求远方珍怪之物，修治车马宫室之渐，都自此箸而始，故我深虑其所终耳。”夫一箸之侈似不足惜，而箕子辄见始知终，形之忧叹如此。其后，纣果作瑶台琼室、酒池肉林，竭万民的财力。可见人君当崇尚俭德，事事朴素，不可少萌侈心以启无穷之害也。此时纣欲伐有苏氏之国，有苏氏恐惧，乃求一美女名叫妲己，进之于纣。纣甚宠爱，他但有言语，无不听从。所喜好的人，纣便为他贵显之，不问有功；所憎恶的人，纣便为他诛杀之，不问有罪。刑政紊乱，人心怨愤，而商家之亡自是益决矣。其后周武王伐纣，数其罪曰：“今商王受，惟妇人之言是用。”又曰：“作奇技淫巧以悦妇人。”盖纣之背常逆理，罪状固多，而其荒淫昏乱之由，只为惑于妲己所致。女宠之亡人国如此，可不戒哉！





使师延作朝歌北鄙之音，北里之舞，靡靡之乐。

师，是乐官。延，是乐官之名。朝歌，是地名。北鄙，是北方边鄙天地之气。南主生育，北主肃杀，故北鄙之音乃杀伐之音也。北里，是乐舞名。靡靡，是淫侈颓靡的意思。

纣好荒淫，不喜闻其祖成汤《大濩》之乐，而使师延作为朝歌北鄙之音，北里之舞，靡靡之乐。夫乐以养性情，好淫乐者，其性情未有不荒，而施之政事，亦鲜有不乱者。所以说亡国之声淫。





造鹿台，为琼室玉门，其大三里，高千尺，七年乃成。厚赋税以实鹿台之财，盈巨桥之粟，燎焚天下之财，罢苦万民之力。收狗马奇物，充牣宫室，以人食兽。广沙丘苑台，以酒为池，悬肉为林，男女裸相逐于其间。宫中九市，为长夜之饮。百姓怨望。

纣又起造鹿台，以琼为室，以玉为门，其大三里，其高千尺，造了七年，方才成就。其营建之侈如此。什一取民，商之定制。纣却横征暴敛，厚取民间的赋税，积财货充于鹿台，积米粟满于巨桥。人情莫不欲富，而纣则糜费天下之财，如火燎焚，悉为灰烬；人情莫不欲安，而纣则疲苦万民之力，终岁勤动，不得休息。其征役无轻如此。又收畜狗马奇异之物，充满宫室，甚至以人为猛兽之食，盖不但竭民财力，而且视人命如草芥矣。鹿台虽已壮丽，纣还以为未足也。又充广沙丘苑台，聚乐大戏，注酒为池，悬肉为林，令男女裸体相逐于其间，观以为乐。宫禁本清肃之地，却开设九市交易，与外面市廛一般。饮酒以百二十日为一夜，称为长夜之饮。其荒淫无度如此。自是百姓困苦，嗷嗷怨望，有去暴归仁之念矣。孟子说：“乐民之乐者，民亦乐其乐。”纣只要适一己之快乐，不顾百姓之怨咨，终至众叛亲离，国亡身丧，虽有台池鸟兽，岂能独乐哉？此万世所当鉴戒也。





诸侯有叛者，妲己以为罚轻诛薄，威不立。于是重为刑辟，为熨斗，以火烧燃，使人举之手烂；更为铜柱，以膏涂之，加于炭火之上，使有罪缘之。纣与妲己以为大乐，名曰炮烙之刑。

纣既无道，天下离心，当时诸侯多有背叛不臣者。妲己说道：“这诸侯每离叛，皆因朝廷的刑罚太轻，诛杀太薄，威严不立，所以人不惧怕。”纣从妲己之言，因而为严刑峻罚。把铜铁铸成熨斗，用火烧热了，使人将手举起来，人手登时烧烂。又铸铜为柱，以脂油涂抹之，加于炭火之上，使有罪的人在上边行，铜柱既滑又热，如何行得，就都堕在火里烧死。时纣与妲己观看，见人手烂与烧死的，以为大乐。这个叫做炮烙之刑。尝观虞舜惟刑之恤，大禹下车泣罪，古之帝王，惟务修德，不务立威者，所以体天地生物之心，而立生民之命也。纣乃听妲已之言，肆炮烙之虐，反以为乐，残忍甚矣。厥后身衣宝衣，自焚而死。天道好还，岂不昭然哉！





卷之三





