吴泳　溪亭春日

不必寻芳出远郊，八分春尽属亭皋。

漫波绿皱一溪水，暖日红蒸千树桃，

乌绕屋檐呈卦兆，鹤窥庭户听离骚。

静中识得生生意，堂下蘼芜更不耨。

吴泳

吴泳　溪亭春日

春事无边著语难，得逢佳处辄停骖。

河豚渐美夸梅十，芳草如屏说柳三。

小歆和诗防跌宕，浅杯斟酒怕沉酣。

买山那得青钱在，只欲花间结小庵。

吴泳

