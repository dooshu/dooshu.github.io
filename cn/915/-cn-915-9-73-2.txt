◇亥日藉田议

少牢馈食礼云：孝孙某，来日丁亥，用荐岁事于皇祖伯某。注云，丁未必亥也，直举一日以言之耳。太庙礼日用丁亥，若不丁亥，则用己亥辛亥，苟有亥可也。郑又云：必用丁巳者，取其令名，自丁宁，自变改，皆为谨敬。如此，丁亥自是祭祀之日，不专施於先农，汉文用此日耕藉祠先农，故後王相承用之，非有别义。（《南齐书·礼志》上永明三年，助教何佟之议。）

