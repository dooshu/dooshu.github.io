○乐府杂录序

爰自国朝，初修郊礼，刊定乐悬。约三代之歌钟，均九成之律度，莫不韶音尽美，雅奏克谐。上可以吁天降神，下可以移风变俗也。以至桑间旧乐，濮上新声，金丝慎选於精能，本领皆传於古老。重翻曲调，全祛淫绮之音。复采优伶，尢尽滑稽之妙。洎从离乱，礼寺隳颓。иね既移，警鼓莫辨。梨园弟子，半已奔亡。乐府歌章，咸皆丧坠。安节以幼少即好音律，故得粗晓宫商。亦以闻见数多，稍能记忆。尝见《教坊记》，亦未周详。以耳目所接，编成《乐府杂录》一卷。自念浅拙，且直书，以俟博闻者之补兹漏焉。

孙邰

邰字希韩，明州奉化人，乾宁中进士，累迁左拾遗。朱温篡虐，隐Т奉化山，著书但纪甲子，以示不臣之义。

