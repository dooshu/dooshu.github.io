【答吴均诗三首

】

明灯照暗室。边韶对赵壹。但酌中山酒。唯甘江浦橘。风动云人箕。雨至月离毕。王丹赠不拜。是我相知日。（文苑云。後汉王丹赠陈遗以不拜。○文苑英华二百四十。）

惊凫起北海。仪凤飞上林。骞低不同翼。欢楚亦殊音。аа（文苑云。宋本注有疑字。）夕云起。落落晓星沈。李陵报苏武。但令知我心。（○同上）

昔别襄城村。同会长安市。谁学莱芜甑。本得王乔履。阶前养素鹤。池中饴赤鲤。一往玉壶上。兼复见箫史。（○同上）

