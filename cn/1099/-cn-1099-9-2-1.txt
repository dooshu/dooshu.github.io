○省躬殿銘

皇上嗣大寶位、清心恭巳、喜怒不形、輕徭减賦、賞罰以類、舉措得宜、行之期年、萬姓悅服、?生欣豫、薄海內外、薰為太和、上猶謙讓、弗自以為德、旦暮親政、勤勵靡遑、復于乾清坤寧南北二宮間。為退朝燕處之殿。置古書聖訓於其中。沈玩靜思。名之曰省躬。諭以尚父所存。丹書之旨。夏書所歌。聲色宮室之戒。曰汝其以是為銘。臣受命而退、拜手稽首言曰、天下國家之本在乎君、君之所以建極垂範于四海者、在乎身、而致此身于無過之地、俾黎元蒙福、後世承式者、不以心為之宰乎、是心也、五性具焉、五典行焉、萬理萃焉、萬事出焉、苟或不有以持之、則發乎正者易微、流乎欲者易危、是以聖人慎之、而加省察之功、德若堯舜、可以為至矣、而兢業不懈、勳若禹湯武王、可謂難能矣、而未嘗敢忘乎學、祇德而聞、善則拜者、禹也、屏遠聲色貨利、而聖敬日躋者、湯也、從事敬怠義欲之訓、而銘于席鑑衣冠以自警者、武王也、其為事不同、其敬以省躬則一也、故其德業、如日月之光、與天地並存、後之君。非無雄才美質。然不知聖學之要。或始于勤而終于肆。漸次切入本旨或勉強于眾庶瞻覿之時。而放逸于閑居狎處之際。其不能比隆于古。豈無所由然哉。惟我皇上、以二帝三王之資、居二帝三王之位、而篤志聖人之學、日蒞治朝、命令之宣、政事之著、陶治庶類而措斯民於治安者、既無媿於古矣、退而燕休。不少暇逸而復省躬于斯焉。覩棟宇而若上帝之臨、撫屏扆而若祖宗之格、聖心湛然。與天為一。思慮圖猷、靡有弗敬、至理昭朗、邪慝消除、愛惡怒欲之偏、無自而出、芬華靡麗之誘、無間而入、固不待省而自存也、而省躬之念不忘、匪深得乎堯舜禹湯相傳之道、烏能臻斯盛乎、斯道不傳也建文君既具謙仁之性而當時大臣侍從諸人復以三代垂拱之學進之任道而不任勢以至于顛覆所以遺愛雖在于民心而天祚不延于曩日也葢久徒知以智術法律為治。以故小不足以移風易俗而大不足以祚天永命聖上以敬為學、繼自今始終弗二、內外罔愆、將見陰陽協、年穀登、四靈至、品彙咸若、子孫黎民、受祉于千萬年矣。臣幸以勸講為職、謹奉制獻銘曰、天眷君德。付?兆民。民之慘舒。繫于一人。萬化之原。庶政之本。大哉此心。與天地準。心乎克敬。恭巳無為。百度以貞。四海雍熙。或怠以肆。天德淪亡。內外交荒。邦用弗昌。至聖唯堯。舜禹湯武。以敬相傳。千載同矩。明明天子。前聖是師。端拱法官。天下順之。未旦而朝。既旰而食。淵默齋莊。以建皇極。于郊于廟。鬼神降臨。惠于臣民。動靡不欽。任官以賢。敷政惟德。薄賦寬刑。恤孤掩骼。至仁暢達。霑被萬方。惟帝克敬。惟天降康。帝心弗居。彌自謙抑。內殿燕休。寅恭朝夕。究觀前史。以鑑安危。左書右詩。千古與期嗜好未形。防鉅于小。喜怒之發。必循乎道。恩欲其普。政欲其平。兵欲不試。刑寓好生。下察民情。上祗天戒。咸省諸躬。無時怠懈。敬怠之徵。古有訓辭。怠則患生。敬為福基。身心既謹。復省于事。?於盛時。可保長治。帝心乾乾。如日在天。不息于行。照臨八埏。華搆有嚴。寔資聖敬。育德綏民。永受天慶

