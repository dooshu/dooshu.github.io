○朋黨論 【 張桂之黨】

近者大學士張璁、尚書桂蕚去位、而科道等官、論劾其素所與者、咸指以為黨、屢下吏部覆奏張桂去位不數日即召用而子餘終身廢棄矣臣按陸粲奏內二十人、岳倫奏內八人王化奏內二十一人六科會奏二十八人、十三道會奏三十三人、臣竊詳奏內所指姦惡不容清議者固有而善類受誣者亦多一概目以為黨繩之太過豈不至空人之國乎。且昔。年攻璁蕚者既以為黨而去之今之附璁蕚者又以為黨而去之縉紳之禍何時而巳是宜出自　聖斷敕下吏部博稽公論甄別善惡、不問黨與不黨、惟考其為人。平日何如。果姦險有徵。足以害事者去之其餘迹涉疑似。無有顯過者。悉令如舊供職。以安人心。則事無枉濫。而國體少全。但臣與璁蕚二臣、同為議禮之人、理宜引避請特命吏部左侍郎董玘等、會同九卿堂上官、從公覈實奏請、

