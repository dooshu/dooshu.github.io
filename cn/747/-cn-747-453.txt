卷四百五十三


韦皋

皋字城武，京兆万年人。大历初以建陵挽郎调补华州参军，累授殿中侍御史知陇州行营留後事。朱Г反，遣家僮苏玉持诏以皋为御史中丞，皋斩玉及其部将牛光以徇。诏以皋为御史大夫陇州刺史，置奉义军节度，以旌其功。德宗还京，徵为左金吾卫将军。迁大将军，贞元元年拜剑南西川节度使，以破吐蕃功进检校右仆射，封扶风县伯，加统押近界诸蛮西山八国兼南安抚等使。十二年加同中书门下平章事，十七年以功加检校司徒兼中书令，封南康郡王。顺宗立，加检校太尉，卒年六十一，赠太师，谥忠武。

