○送穷文

予大中八年作《留穷辞》，词人谓予辞反之胜也。至十三年客汉上，复作《送穷祝》。是年正之晦，童稚戏为送穷船。判筒而槽，比择而闾。细泉缠幅楮，饰木偶。家督被酒，请禳穷，将酹地歌舞，予谓穷曰：予送非饣崇历戚，循阴索隙，荤瀹饼，直ㄕ涎沥者。非寒哭蔟磷，败衣网身，恶觑墙间，冷啸凄辛者。非吓觋嗾巫，欺痴娆衰，烬薮潴泉，扰押狐狸者。噫！有才歉升窄，肠哕喀，几童其笔，燥心汗滴，以是而殁者去些。有开卷数幅，窒心妨目，袭经攻史，方寸日戚，以是而殁者去些。有议古酌今，左凌右侵，麓垤酒涔，短浅不禁，以是而殁者去些。

