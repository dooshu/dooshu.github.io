○去盜賊 【 惠州流寇】

臣觀有天下者。皆畏夷狄而輕盜賊。豈以夷狄長枝。非山澤小氓比哉。嗟不然矣。志不在大。即折膠控弦。不過草竊。苟有異志。荷鉏持挺。非黃馘之匹夫也。况夷狄僻居北垂寒露之野。隔山谷。壅沙幕。天地所以限內外也。侵寇剽掠。天性固然。明烽燧。謹斥堠。斯鳥獸遁矣。盜賊則蟠我疆土。據我膏腴。利則出攻。不利入保。此腐腸之毒矢。而剚腹之犀刅也。夷狄比之懸矣。臣自結髮、即有天下之志、謂丈夫當以身報主、犁庭掃閭、揚旌萬里之外、以明中國之威、無從也、生長嶺東、日覩盜賊之害、故為　陛下陳之、惠州盜賊垂十年矣。初葢一二兇豎。弄兵潢池之上。摶之如咋鼠耳有司為轉官計。匿不以聞。百姓上變。反擊朴之。於是緣轉瀰漫。蝟毛而起。至於今日。如敗絮之虱。按於東而出於西。攻下鄉聚屠戮老少。俘虜子女。巢據田宅。驅奪畜牧。芟夷農功。白骨滿山。赤地千里。此仁人之所傷也。　陞下幸哀憐百姓、詔各地方官以講武為不急。以玩寇為苟安、將盜賊妖逆、隱蔽從容、不早撲滅、往往釀成大患、至明聖矣、臣去年五月離家賊營府治百里之內、破三十餘圍殺萬人、　陞下豈聞之乎、葢地方之官、心非忠義、志在富貴、其於百姓。不啻若胡越也。惴惴然祈不刼庫攻城。自可數日而遷故畫隍以外。委以啖賊而不顧賊亦明知其意不向城府日啖百姓而無嚴如此是官與賊市也于此知賊不攻城府乃天下之深患而守土者以為無傷也粵南在五嶺外。明珠大貝。以遠見珍。常為吏所愛惜。民生其間。以遠易侮特不為吏動念。殺戮之禍。甚於北垂。吏加欺蔽。不得與北同被憂恤。賦稅之入。等於中州。田歸盜賊。且與羈縻郡縣相視。葢悲痛愁苦矣、然在位者必以兵食之匱為解。臣歸善縣人也。親戚故舊賊虜多矣、方其平居。一金若無也。一人若無也。至陷賊中。檄俘虜速贖。不然且斬則妻子脫簪珥。骨肉充任。使。何者。情之迫而處之周也。以胡越之人。而托兵食之計。匱不亦宜乎。粵之郡。惠為小。惠之邑。龍川為小。而趙佗則龍川起也。當秦漢時。惠葢僻陋矣。山海之貨。尚未盡賦。蒲菹之蕩。尚未盡除。趙佗收偪一?乆之利。籍嶅霍之兵。遂并嶺表。南面稱孤。曷為兵食患也。况惠官軍外。民兵二千八十六人。有司倍役之。則四千餘矣。城守狼兵又不下一千。正德間都御史王守仁曰。狼兵之調。非特所費不貲。其殘掠不減於盜。南贑精兵二千有餘。得以大軍誅討賞罰行之。而惟成功是責。則比大軍之舉。費半功倍。安危之。計。豈不以人哉。臣敢效愚策以備采擇曰。求豪傑以典兵。嚴刑罰以制命。假便宜以重權。慎剿撫以務本。而兵食不論也。何謂求豪傑以典兵。提督兵備。征伐之柄在焉。守令告急兵備不悅無為也兵備告急提督不悅無為也。總副以下。視人眉睫。指揮以下。聽人肱臂。又何責哉。今之在位。皆告急不悅者矣。柰何民不枕籍而死也二者當擇。宜决資格、求豪傑、必得忠義自許。勇畧素著。欲垂名於竹帛者。而後委用。則見肝腦塗地。其情必迫。兵食匱乏。其處必周。誓不與賊生矣。不然。業舉之子。患失之夫。不敢言兵。則不敢任事。不敢任事。則不敢以聞。不敢以聞。則不敢動眾。非欺蔽無謀耳。何謂嚴刑罰以制命。爐熾莫探。崖峭莫窺。何者探必焦而窺必隕也。故人畏之　陞下詔廵撫守廵兵備等官。上下因循巳成故事雖切責之詔數下亦無所益如再庇惡殃民。廵按御史嚴行參論重治。葢凜凜矣今論治者誰也爐得無可探乎崖得無可窺乎?漢作沈命法。盜起不發覺。發覺而捕弗滿品者死。其後畏誅。上下相匿。以文辭避法。盜賊穴?浸多今法不至如漢而人皆欺蔽則寬之過也。至借彈劾以脫身。因調遷而膴仕。尚謂之法哉。何謂假便宜以重權。龔遂一郡守耳。猶曰治亂民不可急也。願無拘臣以文法得一切便宜從事。葢用人而拘之。是縶騏驥之足而責千里也。其必重委任。去尺幅。使之展布馳騁。市租可以饗士卒。贖金可以充賞勸。先發而不為專。少衄而不為挫。所以解苛細而求功賞也。不假之權而制其命固難能矣。何謂慎剿撫以務本。招撫之說。古葢有之。所以待脅染而處服馴。非以媚渠魁而順驁悍也。况乎勝之而撫。則權在我。不勝而撫。則權在賊。權在我。則部置???合。惟吾之聽。權在賊。則喜怒愛惡惟賊之從惟吾之聽則一撫永寧惟賊之從則朝撫夕。叛。二者相去。若莚與楹。三尺童子。不可欺也。惠州之權。果誰在哉。候騎至郊。隻兵莫接。咻喣防送。如奉驕兒。稇載而歸。遂名巳撫。朋伍不散。刀戟不銷。田人之田。室人之室。攻刼自如。螫毒益甚。鬬之則有不支、訴之則為妄語。此良民之所以糜爛。而惡孽之所以蕃滋也。山谷日殺人。里胥日張讌。虗美薰蒸。實禍蔽塞。嗸嗸殘息。何繇至　陛下之前而訴之乎。今得豪傑而用之。嚴賞罰。假事權。誠心而行。相機而動。剿之足以為威。撫之足以為德。庶幾哉民有更生之日也。人之於身。即其一毛。無不愛者。　陞下德同天地。澤及昆蟲。豈重北垂而輕此南荒僻遠之民乎。則欺蔽非也。

