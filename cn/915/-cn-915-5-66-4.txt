◇座右铭

重阶连栋，必浊汝真。金宝满堂，将乱汝神。厚味来殃，艳色危身。来高反坠，务厚更贫。闭情塞欲，老氏所珍。周庙之铭，仲尼是遵。审慎汝口，戒无失人。从容顺时，和光同尘。无谓冥漠，人不汝闻。无谓幽冥，处独若群。不为福先，不与祸邻。守玄执素，无乱大伦。常若临深，终始惟纯。（《艺文类聚》二十三）



卷三十一·魏三十一

