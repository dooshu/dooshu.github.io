【观乐应诏诗】

赵瑟含清音。秦筝凝逸响。参差陈九夏。依迟分（《初学记》作纷。文苑、万花谷同。）四上。从风绕金梁。含云映珠网。递奏岂二八。繁弦非一两。幸叨东郭吹。侧（《初学记》作厕。文苑同。《诗纪》云。一作厕。）陪南风赏。忘味信铿锵。餐和终俯仰。轻尘已飞散。游鱼亦翻荡。恩光实难遇。咏言宁易放。（○《初学记》十五。文苑英华二百十二。万花谷後三十一作王□柬诗。《诗纪》八十六。）

