【令仆】


（北朝）尚书省令、仆射合称。与录尚书总理六尚事。《北史·崔传》：“齐神武言：‘崔应作令仆，恨其精神太遒。’”《隋书·百官志》中：“后齐制官，多循后魏。……尚书省，置令、仆射。……又有录尚书一人，位在令上……令则弹纠见事，与御史中丞更相廉察。仆射职为执法，置二则为左、右仆射，皆与令同。……录、令、仆射，总理六尚书事。”《魏书·神元平文诸帝子孙列传附子思传》：“先是，兼尚书仆射元顺奏，以尚书百揆之本，至于公事，不应送御史。至（御史中尉）子思，奏曰：‘……百官簿帐，应送上台……则令仆朝名，宜付御史，又亦彰矣。……尚书纳言之本，令仆百揆之长。’”　（唐）尚书令，尚书左、右仆射连称。唐李商隐《樊南文集》卷二《为尚书渤海公举人自代·某官崔龟从》：“尹正旧仪，平揖令仆。”清冯浩注：“谓尚书令、尚书左右仆射。”





