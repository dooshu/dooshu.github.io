陈棣　挽内兄余聘可三首

中外六兄弟，相逢乷角中。

追随万里远，忧乐半生同。

胜韵谈飞屑，高怀气吐虹。

纷纷身外事，回首万缘空。

陈棣

陈棣　挽内兄余聘可三首

结发事铅椠，终身尺寸功。

矫情多病后，饮恨不言中。

户有三珠秀，家愁五盗穷。

空山埋玉树，肠断白杨风。

陈棣

陈棣　挽内兄余聘可三首

去去松茔路，愁闻薤露诗。

齐眉乖妇约，华发重新悲。

被酒清狂后，论文慷慨时。

伤心栖止地，无复见形仪。

陈棣

