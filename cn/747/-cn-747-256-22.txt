○双白鹰赞（并序）

开元乙卯岁，东夷君长自肃慎扶馀而贡白鹰一双。其一重三斤有四两。其一重三斤有二两，皆皓如练色，斑若彩章，积雪全映，飞花碎点，所谓金气之英，瑶光之精。高髻伟臆，长距秀颈，奋发而锐，坚刚则厉，摩天绝海，电击飚逝。观其行时令，顺秋杀，指挥应捷，顾盼馀雄，当落鹏之赏，蔑仇鹞之敌，实稀代之尤也。皇上膺圣图，钦若王道，方宝贤重，尊儒养艾，後宫撤绮绣，前殿焚珠玉，与王侯卿士朝夕论思。异无所贵，轻卫公之好鹤；奇无所珍，同汉皇之却马。畋岂务於驰骋？猎以存乎狩：未尝合围掩群，截羽洒血，强不攫而猛不噬矣。然以万方入贡，怀其来也；三年重译，嘉其至也。故仁为之心，有仁则勇；威为之力，有威则重。况此鸟猛过於众，重倍於凡，礼於君则劝忠，祭於祖则立敬，壮其体则用武，纟卒其翼则成文。彼宠而服之，也能果；荣而戴之，蝉也能洁。矧乎职命司寇。师维尚父，闻箴刺奸，择善为吏，荩选士之是式，匪从禽之足云：此所以备於图而儆在位也。微臣奉制，敢称赞曰：

鹰之大者，精明竦峻。劲而横绝，雄则远振。锦潍彩，珠联玉润。往奋威，将军所徇。鹰之次者，勇锐光芒。截海而至，乘风载扬。络以红联，文其彩章。下必中，惟吏之良。

