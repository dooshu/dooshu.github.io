题画松寄徐善长翰林

回枝拂地郁千盘彷佛慈仁寺里看倚树独吟何处客半空风雨碧山寒

花前荅客【乙卯春家园牡丹盛开日日觞客客谢曰花累主人矣笑而荅之】

年年觞客为花忙衮衮连朝复共觞回想乱离今好在黄金费尽尽相当

每出看花到夕晖作花都护怯花飞阑前倚醉深深酌陌上行歌缓缓归

