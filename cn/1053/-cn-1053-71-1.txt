乐备　比同彦平谒希颜千里昆仲千里留醉短项翁彦平有作鄙拙者亦不能已勉

君不见便腹边先生，齤齤昼眠贮五经。

又不见长头朵都尉，喋喋问字聒人耳。

两人挟策烦天机，俱忘其羊乃其理。

不如此翁不知书，肩记颐隐形侏儒。

胸中无物只嗜酒，酒至辄尽甯留余。

有时花帽宾客前，清辩倾倒如流泉。

不辞伴客竟佳夕，第恐吻燥舌本乾。

主人从今莫言穷，有此自足当万钟。

但令时与圣贤对，勿学鄙古中空空。

我昔已自闻其风，向来一笑欣相逢。

他时访戴不必见，径须妉户呼此翁。

乐备

