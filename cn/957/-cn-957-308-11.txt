王之望　次韵王司户梅花五绝下得用古人意及比妇人玉雪并洁白等字

牢落天涯邂逅逢，清愁幽恨与谁同。

故园肠断三千里，客裹看花岁又穷。

王之望

王之望　次韵王司户梅花五绝下得用古人意及比妇人玉雪并洁白等字

溪外人家处处栽，三分蓓藿一分开。

故教嫩萼参差发，似要幽人次第来。

王之望

王之望　次韵王司户梅花五绝下得用古人意及比妇人玉雪并洁白等字

可耐幽花发较迟，殷勤为情晓风吹。

朝来策杖探消息，香处初开一两枝。

王之望

王之望　次韵王司户梅花五绝下得用古人意及比妇人玉雪并洁白等字

闻说江梅已恼人，冲寒著意去寻春。

枝枝细看枝枝好，岁岁相逢岁岁新。

王之望

王之望　次韵王司户梅花五绝下得用古人意及比妇人玉雪并洁白等字

一岁都来几日开，一开能得几回来。

清尊留待溪边月，不怕山城晚鼓催。

王之望

