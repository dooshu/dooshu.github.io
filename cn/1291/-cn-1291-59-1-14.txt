【范史云歌】

〖《后汉书》曰：范冉。字史云。桓帝时为莱芜长。遭母丧不到官。后遁身於梁、沛之间。徒行敝服。卖卜於市。遭党人禁锢。遂推鹿车载妻子。捃拾自资。所止卑漏。有时绝粒。穷居自若。言貌无改。闾里歌之。冉或作丹。〗

甑中生尘范史云。釜中生鱼范莱芜。

（〇《后汉书》本传。《类聚》三十五引续《汉书》。《初学记》十八引续《汉书》。《白帖》二十一。

《御览》四百二十五引袁山松《后汉书》、四百六十五引东观《汉记》、四百八十四引续《汉书》。《乐府诗集》八十五。《诗纪》八。又《御览》三十七引谢承《后汉书》引云一韵。）

