○傍看数个大憨痴

傍看数个大憨痴，造舍拟作万年期。人人百岁乃有一，纵令长命七十稀。□□□□期却半，欲似流星光暂时。中途少少辽乱死，亦有初生婴孩儿。无问男夫及女妇，不得惊忙审三思。年年相续罪根重，月月增长肉身肥。日日造罪不知足，恰似独养神猪儿。不能透圈四方走，还须圈里待死时。自造恶业还自受，如今苦痛还自知。

