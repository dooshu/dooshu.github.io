◇愍思赋（并序）

>

予屡抱孔怀之痛，而奄复丧同生姊，衔恤哀伤，一载之间而丧制便过，故作此赋，以纾惨恻之感。

>

时方至其忽，岁既去其δ晚。乐来日之有继，伤年之莫纂。览万物以澄念，怨伯姊之已远。寻遗尘之思长，瞻日月之何短！升降乎阶除，顾盼兮屏营。云承宇兮蔼蔼，风入室兮泠泠。仆从为我悲，孤鸟为我鸣。（《艺文类聚》三十四）

>

