○卢相公谢授宾客表

臣某言：伏奉今日恩制，除臣太子宾客。睿慈曲被，宏贷特加，捧承命书，感交集。中谢。臣以庸劣，累叨鸿私，无补庙谋，徒速官谤，妨贤岁久，婴疾日深，累陈愚衷，上黩宸鉴，敢言知止，诚以乞身。陛下亭毒之恩，不遗微细，载纡诏旨，尚列宾师。全度终始，於臣为厚。局天地，空荷生成。无任感戴欣惧之至！谨奉表陈谢以闻。

