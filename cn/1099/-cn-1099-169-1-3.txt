○地方疏 【 防水裁役】

竊惟臣撫治地方鳳泗為根本重地、淮揚實畿輔要衝、即今郡縣頻災、而百姓流移、衛所久憊、而武備廢弛、貪官污吏之未除鹽徒強賊之竊發、此皆地方重事、謹巳遵奉敕諭、次第舉行、伹臣才本疏庸、撫治未久、憂勞雖切、績效未期、查檢應議事件、歷年撫臣舉之略備、不敢贅言、其餘瑣屑事務、不敢煩凟今將干係他方、切於時政者、條例上塵睿覽、

一防水患以安地方、據直隸淮安府申、照得淮安西北、黃河淮河二水交流、會清河口、經地方官莊、艸灣繞大河衛、新城下關一帶、趨東入海、夫黃河入海。濁泥日積。上流之河道益狹。下流之河口復淤。每年秋水泛漲。瀰漫百里。如前年大水。新城淹沒五尺經月不退。去冬淮河南山??坍裂一百餘丈。頃陷民房六百餘間。若衝齧不巳。城亦大壞。此則黃河之為害可憂也。其在清河口迤西原係淮泗清流。近因孫家渡開通黃河一枝復入於淮。行至清河口地方。與黃河大勢橫敵。阻遏難泄。以致泥沙停積。尋常水落則洲渚盡見。淮之行水去處。僅有四丈。萬一再加淤阻。如沛縣飛雲橋。頃刻成陸。則淮流必將他徙否則橫衝淮揚湖隄。運道必復崩決。此則長淮之受病可憂也。今照淮北地方、有行鹽支家河、泗河洪澤地方、有　陵等湖、以致白馬湖斜出府城、南下涇河射陽湖、漙入廟灣、俱可以開濬枝流。泄淮之水入海分殺其勢。將來運道淮河、若有梗塞、亦可改圖、申乞議處等因、據此為照黃河之水、遷轉不常、復合淮泗、勢亦可畏、若不早為議處、脫至衝齧衛城、淤塞運道、則可憂甚、將來勞費不貲、而亦無補矣、合無行移總理河道衙門會同臣等遍歷相度。或疏鑿海口以泄其流。議處停當。具奏定奪。庶幾河道可保無虞、地方之急務莫先於此也、

一裁冗役以蘇民困。據直隸淮安府申稱查得海州贛榆安東鹽城四州縣、有此戶處所及有牧地處所有司必多爭執各為本属求寬卹每年各於均徭戶內審編板浦等場臺鹽工腳共八十三名、實為苦累、今姑以民竈二戶苦樂貧富較之、竈戶專煮海之利。積餘私鹽。可以委輸於四境。民戶耕斥鹵之田。而迭遭菑害。未免離散於四方。竈戶上丁。一年不過出鹽十引。雖折價二兩四錢。其實不過數錢。此外更無他擾。况額有賑濟。又領艸蕩。且民戶下下一丁。馬價紅船均徭里甲馬艸農桑食鹽起運稅糧解戶長夫協濟等差。三倍於竈故近年弃民投竈者甚多今年淮安分司。清審竈戶。伍祐一場。增出五百餘丁。他場可以例推。此等餘竈。不編工腳臺鹽。不送運司聽用。而獨累貧民。不均之政。莫甚於此、合無俯念民疲、將前項工腳、通行裁革、或仍於各場總催竈丁數內僉用便益等因、及據楊州府泰州申據民人盧璿楊瀾等、告稱蒙編小海等場工腳、官吏刁難、索要拜見財物、不容自當、勒詐銀十餘兩、監禁追納、或轉送運司雇替、用銀加倍、况灶戶止辦額鹽、並無別項科差、本州田地、多被侵買、以致民窮灶富前項工腳、應合除豁等因、據此議照工腳之設、專為臺鹽、國初民多灶少。故派之於民。即今灶多民少。當改之於灶。况近年以來、各場轉撥運司跟官、運使二十名、同知副使并三分司判官各十名、經歷知事各三名、共占七十六名、俱聽其色雇、其餘八十七名、名雖在場、不過納辦銀兩、漫無稽考、况原設本為臺鹽。今則跟官。亦非立法本意。且運司除各官祇候馬夫外、逐年又有均徭皂隸五十四名、亦足直堂跟隨使用、前項工腳、實為無益病民、合無通將淮揚二府工腳盡行裁革、惟復仍行各場另於總催或空閑灶丁、輪流減半派當、或一季、或半年一換、專一臺鹽、庶幾冗役省革、亦恤民之一端也、

