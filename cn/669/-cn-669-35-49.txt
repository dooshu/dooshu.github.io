49　黄石公記　黄石鎮星之精　圯上老人爲隱君子


黄石公記云：「黄石，鎮星之精也。黄者，鎮星色也。石者，星質也。」見太平御覽六。東坡以圯上老人爲隱君子。

【何云】秦水德，子房自謂師黄石，殆託意於土能尅水耳。厚齋其亦寓報韓之志乎？

【集證】通志：「黄石記三卷，不著撰人名字。」

【元圻案】東坡留侯論曰：「子房受書於圯上之老人也，其事甚怪，然亦安知其非秦之世有隱君子出而試之？觀其所以微見其意者，皆聖賢相與警戒之義。世人不察，以爲鬼物，亦已過矣。」





