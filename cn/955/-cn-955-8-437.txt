程公许　雨晴后同兄游开元寺一览亭饮道传书院

胜赏几为雨罢休，霁光俄涌屋山头。

松根烟暖留飞屐，蓼岸波寒缓泝舟。

雾敛长江青眼对，雪消远岫翠眉浮，

效原浩荡春无價，漫索枯肠唱且酬。

程公许

程公许　雨晴后同兄游开元寺一览亭饮道传书院

山色撩人共一杯，夜堂浅酌不须催。

醉吟兀兀惊颓玉，睡思齤齤易转雷。

蜡炬烘残三寸焰，水流润浥一炉灰，

西游归趁桃红暖，相约清尊陆续开。

程公许

