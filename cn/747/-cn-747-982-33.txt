○对主者不杖判

〈甲卒，女子在堂，无主丧者，命同姓主之。丧者不杖，令女子杖。所由科失礼。〉

男主女生，则异其族；苴杖削杖，而别於仪。良无扈扈之嫌，用竭亲亲之道。承家有托，亦可询於异门；继代或亏，乃陈摄於同姓。甲年驰石火，光阴坐沉；训绝金ぷ，允嗣非立。若敖之馁，固冥理而方嗟；邓攸之谣，谅天道而多懵。桑弧靡设，讵忧嵇绍之孤；葛覃在辰，空有缇萦之类。谢庭窥雪，奏歌咏於常时；蔡氏知弦，辍娱欢於是日。三星尚阻，未及有行；五哭斯崇，奄嗟无怙。丧主既非棣萼，辑杖固属В梅。同切昊天，宁遗巽位，抚礼深达，将谴何凭？则予一人，谅斯取而不谬；惟刑三复，宜伏念於无辜。

