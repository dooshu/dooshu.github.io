姜特立　通守田太尉生辰二首

犀许渊角凛英姿，褒鄂凌烟想画时。

建武堂深閒缓带，筹边楼迥静哦诗。

曾乘神骥参天仗，还插宫花则宝卮。

今日北门方借重，九重久已结深知。

姜特立

姜特立　通守田太尉生辰二首

吴头楚尾几名邦，公以循良达舜廊。

未把勋庸齐冠邓，直将教化继龚黄。

蠹蠲前政人云乐，最上诸司议曰臧。

只恐周庐赖弹压，芝泥趣召觐清光。

姜特立

