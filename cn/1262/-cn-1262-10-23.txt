应州木塔：

应州佛宫寺木塔，四层六檐八角，高三十六丈，辽清宁三年田和尚奉敕募建。塔后殿九间，通一酸茨梁。洪武元年四月八日，塔顶佛灯连明三夜。文皇帝北征幸其上，题「峻极神功」。后武庙巡应州，题「天下奇观」。(《应州志》)

按佛法，佛菩萨塔高十三层，辟支塔应十一层，阿罗汉四层，余随品级减之，此八种塔并有露盘。佛塔八重，菩萨七重，辟支六重，四果五重，三果四重，二果三重，初果二重，轮王一重，凡僧但焦叶火珠而已。后世建塔不原佛制，圣凡相滥，纰谬至多。



