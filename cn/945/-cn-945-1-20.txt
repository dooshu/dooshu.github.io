郡斋西亭即事十韵招丽水殿丞武功从事

郡斋退食复何为纵目西亭景物奇叠嶂雨余泉眼出澄潭风静钓丝垂城临古戍寒芜阔路转荒村野彴危几处唱歌闻白紵谁家酤酒见青旗蝶随游妓穿花迳犬吠行人隔槿篱桃李成蹊春尽後鱼盐为市日中时桑麻万顷晴氛散丝竹千门夕照移吟际岭云飞冉冉望中壠麦秀离离烟迷乔木莺迁早水满芳塘鹭下迟鹤盖翩然肯相顾主人终宴岂知疲

