○对祭四镇判

〈祭医无闾非是。五郊迎气日，复无祀官。法司科营州刺史罪，不伏。〉

凡诸岳渎，年则一祭。祭当何日？五郊迎气之辰；祀用何官？千里宣风之职。只如无闾峻峤，作镇边方，营州刺史，须崇望秩。自合禺若观盥，率由旧章，岂容祀匪其时，身不预祭。自贻厥咎，何逭其愆？行暌奠祭之规，坐招法司之议。准法科附，仍下营州。

阎至为

