【晨鸡高树鸣】

〖《诗纪》云。阮籍咏怀《诗》曰：晨鸡鸣高树。命驾起旋归。然则此非乐府也。〗

晨鸡振翮鸣。出迥（文苑作回。升庵诗话作洞。）擅奇声。蜀郡（升庵诗话作道。）随金马。天津应玉衡。摧冠验远石。（文苑作古。）系（乐府作击）火出连营。（用江《辶卤》事。）争栖斜揭暮。解翼横飞度。试饮淮南药。翻上仙都树。枝低且候潮。叶浅还承露。承露（升庵诗话作低枝。）触严霜。叶浅伺朝阳。猜群怯宝剑。（乐府猜上有不见两字。）勇战出花场。当损黄金距。谁论白玉□。长鸣逢晋帝。（乐府长上有岂知二字。）恃气遇周王。流名说鲁国。分影入陈仓。不复愁苻朗。犹能感孟尝。（○文苑英华二百六。《乐府诗集》二十八。升庵诗话。《诗纪》百二。）

