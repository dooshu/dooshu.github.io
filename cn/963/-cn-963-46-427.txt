郭印　张持道生辰二首

来自仙家白玉京，秋穹灏气欲平分。

人间莫道无先觉，天下须知有达尊。

岂但期颐称上寿，行看嬉戏弄仍孙。

三溪自是蓬莱境，陵谷迁移紫独存。

郭印

郭印　张持道生辰二首

西南英誉满簪绅，安富尊荣孰儗伦。

世上种成无限果，人间赢得自由身。

手提日月超千劫，心隘乾坤等一尘。

尘笑盈庭争祝颂，儿童犹复咏松椿。

郭印

