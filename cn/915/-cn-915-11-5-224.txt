◇令诸州众僧安居讲说诏

门下，凭玄归妙，固资冥风，餐慧习慈，实锺果智。故三炎检摄道之恒规，九夏温诠法之嘉猷。可敕诸州，令此夏安居清众，大州三百人，中州二百人，小州一百人。任其数处讲说，皆僧祗粟供备。若粟鲜徒寡，不□此数者，可令昭玄量减还闻。其各钦旌贤匠，良推睿德，勿致滥浊，惰兹后进。（《广弘明集》二十四。）

