140　吴吉甫以晚科試漕闈詩　真水黄芽長香風玉杵鳴　桑榆已晚尚期一戰之收


吴吉甫以晚科試漕闈，搗藥兔長生詩云：「真水黄芽長，香風玉杵鳴。不爲三窟計，何云：「東坡詩：『平生不作兔三窟，今古何殊貉一丘。』」永伴一輪明。」省試聖人之道猶日中賦，用「闕摶之月，見沬之星」。何云：「月闕其摶，見太玄。」第七聯云：「桑榆已晚，尚期一戰之收。」

【元圻案】此下似有佚文。〇後漢書馮異傳：「降璽書勞異曰：『赤眉破平，士吏勞苦，始雖垂翅迴谿，終能奮翼黽池，可謂失之東隅，收之桑榆。』」〇吴吉甫，仕履未詳，厲樊榭宋詩紀事據此條載其詩四句。





