多疑难与共事

郁离子曰：“多疑之人不可与共事，侥幸之人不可与定国。多疑之人其心离，其败也以扰；侥幸之人其心汰，其败也以忽。夫惟其多疑也，而后逢迎之夫集焉；惟其侥幸也，而后亡忌惮之夫集焉。逢迎之夫，道萁猜而揜其明；亡忌惮之夫，盈其欺而厉其暴。然后益疑其所不当疑，而决其所不当决。败而后悔，奚及哉？”

