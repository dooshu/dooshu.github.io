○为建安王献食表

臣谬藉葭莩，叨荣圭组，元戎出塞，违凤而逾年；班师入朝，拜鸾闱而有日。策勋饮至，频承湛露之恩；献寿奉觞，未申行潦之荐。所以白茅微籍，愿享於钧台；黄污菲诚，思奉於瑶水。谨辄献食一百舆，伏知金难瑞鼎，盈上帝之珍羞；玉女行厨，尽群仙之品味。以兹菲薄，有类蘩，多惭在藻之欢，窃有献芹之志。所愿皇慈俯纳，丹慊获申，天子万年，永庆南山之寿；微臣百拜，长承北极之恩。无任诚恳之至。

