83　畿内學庠序之數


「畿内爲學二，爲序十有二，爲庠三百。諸侯之國半之。」王無咎字補之。之言也，陸務觀取焉。天子、諸侯有君師之職，公卿有師保之義，里居有父師、少師之教。

【集證】載陸務觀紹興府脩學記：「周盛時，天子所都，既並建四代之學，而又黨有庠，遂有序。畿内六鄉，鄉有黨，百五十六遂，遂有鄙，如黨之數。遂、序、黨、庠，蓋互見之，則是千里之内爲序十有二，爲庠三百，何其盛也！」

【元圻案】書録解題：「王直講集十五卷，天台縣令南城王無咎補之撰。無咎，嘉祐二年進士，曾鞏之妹夫。從王安石遊最久，將用爲國子學官，未及而卒。王介甫誌其墓曰：『君寡合，常閉門治書，唯與予言莫逆。』」





