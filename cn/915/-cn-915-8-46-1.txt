◇奏省流寓民户帖

尚书符下土断条格，并省侨郡县。凡诸流寓，本无定憩，十家五落，各自星处。一县之民，散在州境，西至淮畔，东届海隅。今专罢侨邦，不省荒邑，杂居舛止，与先不异。离为区断，无革游滥。谓应同省，随界并帖。若乡屯里聚，二三百家，井甸可，区域易分者，别详立。（《南齐书·州郡志上》，永明元年，南兖州刺史柳世隆奏。）

