◇赦诏（二年三月乙未。袁宏《纪》作三月乙酉。）

其赦天下，惟残贼用刑戮深刻，狱多冤人，朕甚愍之。自今已后，有犯者，将正厥辜。（《艺文类聚》五十二引《续汉书》）

惟酷吏残贼，用刑深刻，狱多冤人，朕甚愍之。孔子不云乎：「刑罚不中，则民无所措手足。」其与诸中二千石、诸大夫议省刑罚。（袁宏《后汉书》四）

顷狱之冤人，用刑深刻，狱多冤人，朕甚愍之。自今已后，有犯者，将正厥辜。（《后汉·光武纪》）

