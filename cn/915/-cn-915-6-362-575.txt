○辞大司农表



昔明皇帝亲执臣手，使臣北讨胡寇。今中原未靖，无用家为，乞补青州界一荒郡，以展鹰犬之用。（《晋书·苏峻传》）

刘超

超字世瑜，琅邪临沂人，汉城阳景王章之後，少为县小吏，迁琅邪国记室掾，从元帝渡江，转安东府舍人，相府建，又为舍人，赐爵原乡亭侯，转行参军，中兴建，为中书舍人，拜骑都尉奉朝请，出补句容令，入为中书通事郎，领安东上将军，明帝时封零陵伯，出为义兴太守，拜中书侍郎，成帝初迁射声校尉，代赵胤为左卫将军，徙右卫将军，为苏峻所害，赠卫尉，谥曰忠，有集二卷。



