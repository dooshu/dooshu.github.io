【时人为周泽语】

〖《诗纪》作太常妻。〗

〖汉官仪曰：北海周泽为太常。恒齐。其妻怜其年老疲病。窥内问之。泽大怒。以为干齐。掾吏叩头争之。不听。遂收送诏狱。并自劾。论者非其激发不实。谚曰：〗

居世不谐为太常妻。一岁三百六十日。三百五十九日齐。一日不齐醉如泥。既作事。复低迷。


〇

《初学记》十二。
《御览》二百二十八。
《诗纪》九作太常妻。又《后汉书》本传、《类聚》四十九、《御览》五百二十并引妻、齐、泥三韵。又《白帖》二十一引妻、泥二韵。



