○議處年久浥爛預備倉糧以濟時艱事

據宣府前衛申據本衛預備倉委官、見監鎮撫劉鎮等各呈告自嘉靖二年起、至嘉靖十三年四月終止除放支外見在倉麤細粮伍萬五千三百八十三石三升四勺八抄陸撮九圭、在廒盛放年久、節蒙查盤踏躧虧折、坐問侵盜、經收人員、經年看守、有損無增、愈加致累、不得聊生、等因、臣會同總理粮儲戶部郎中議照前項倉粮、委因年久浥爛、經收人員問罪追賠、往往至於破家亡身、其見在倉粮、臣等取而視之委將浥爛、目下青黃不接、時值委為太高。軍士粮價。月止六錢五分。糴粮不過五斗。委于養贍有所不足。又召商糴買。銀一兩三四錢。方可得粮一石。而米價愈至於騰踴。若不因時議處。何以克濟時艱。合無將前項倉粮。借支給與本城軍士。作為月粮。候秋成之時。將萬億庫所貯儲銀兩糴買抵斗還倉。如此則一轉移之間有五□焉以陳朽而得新好國儲不至於有虧一便也。軍士得受其實惠。而不至于怨咨。二便也。富商不得專大利。而時估可平。三便也。所費之銀少而得米多。四便他經收人員。不至啣冤負枉。破家而亡身。五便也。再照倉粮之浥爛。米價之高貴。軍士之缺食。不特鎮城一處為然。在各邊亦多如此。而米價之貴。又有甚于鎮城者。亦合通行從宜酌處。乞下該部再議、如果臣等所言可采、乞俯賜施行、

