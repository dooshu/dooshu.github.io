苏辙　复次烟字韵后黄大临庭坚见寄二首

水竹遮藏自一川，日高茅屋始炊烟。

犬牙舂米新秋後，麦粒焌茶欲社天。

冠盖只今成弃物，杉松他日记栽年。

定应笑我劳生在，卯睡闻呼衣为颠。

苏辙

苏辙　复次烟字韵后黄大临庭坚见寄二首

十载劳思寤寐间，新诗态度比云烟。

清风吹我无千里，明月随人共一天。

归去林泉应避暑，北征道路恐经年。

与君共愧知时鹤，养子先依黑柏颠。

苏辙

