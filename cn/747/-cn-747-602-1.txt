○为武中丞谢赐春衣表

臣某言：中使某乙奉宣圣旨，赐臣春衣一副。王人临第，御府降衣。舞失容，捧戴无措。臣某中谢。伏以律当春暮，庆洽时邕。万物被薰风之和，九天垂湛露之泽。臣受任非次，速尤是虞。方怀匪服之忧，更荷解衣之赐。恩加尽饰，拖朱紫而为荣；受非以庸，顾形影而增愧。丹诚徒罄，元造难酬。无任踊跃感恩之至。

