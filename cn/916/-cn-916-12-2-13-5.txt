【奉敕於太常寺修正古乐诗】

大乐遗钟鼓。至乐贵忘情。俗久淳和变。年深（《初学记》作没。）礼孝生。ㄍ（《初学记》作解。）谷调孤管。仑山学凤鸣。浮云成舞（文苑作武。）曲。白雪作歌名。闻诗六义辨。（《初学记》作办。）观漏八风平。肃穆皇威畅。沦涟（《初学记》作连。）河水清。钧天动丝竹。括（文苑作聒。）地响钅享钲。尽美兼韶□。（《初学记》作护。）盛（文苑作威。）德总咸英。寥亮凫钟彻。飘扬翟羽轻。小臣属千载。时幸预簪缨。行欣负苍璧。衢坛听九成。（○《初学记》十五。文苑英华二百十二。《诗纪》百二十一。）

