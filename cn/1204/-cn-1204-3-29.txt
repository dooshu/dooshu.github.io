◎李重光深院静

李重光深院静小令，升庵曰："词名捣练子，即咏捣练也。"复有云鬓乱一篇，其词亦同众刻无异。尝见一旧本，则俱系鹧鸪天，二词之前，各有半阕。其云鬓乱一阕云："节气虽佳景渐阑。吴绫己暖越罗寒。朱扉日暮随风掩，一树藤花独自看。 云鬓乱，晚妆残。带恨眉儿远岫攒。斜托香腮春笋嫩，为谁和泪倚阑干。"其深院静一阕云："塘水初澄似玉容。所思还在别离中。论证知九月初三夜，露似珍珠月似弓。 深院静，小庭空。断续寒砧断续风。无奈夜长人不寐，数声和月到帘栊。"［词苑］

