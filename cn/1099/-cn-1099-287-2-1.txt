○條陳開墾荒田疏 【 墾荒事宜】

一議工力。其法以田九百頃為率。用二千四百人。把總二十四員。總委官六員。將各營見在步軍六千四十餘名。更番撥用。二議牛具。每牛一具。種田一頃五十畝。牧者一人。耕者三人。其牧者給草料。免其雜差。惟耕時隨牛下田。與三人通力合作。行總委等官。不時查驗草料。其牛具即於原議修城銀給之。三議種子、計田九百頃。用種子二千四十石。或菊?罒或豆。隨地所宜。即於上年收穫內動支。四議車兩、登塲日用車一百八十兩裝運、每兩銀二兩。除已造完三十兩。餘者宜廣寧馬市稅銀內支用。五議供費、每營開田一百五十頃。軍夫四百名。委官五員。約工百日。該費口粮六百一十五石。牛百具。該豆七百五十石。草萬束。俱於本田收穫粮草動支。六議草稭、每種田九百頃。存積柴草。除穀草豆稭。留以飼牛。菊?罒稭一歲所得。可以變賣銀千兩。買補牛具農器。七議倉廒、各城倉廒倒塌、宜將夫丁銀兩、及今春次第修理除收貯屯鹽二粮外、餘倉悉收營田子粒、八專責成、將河西營田行接管都御史、河東營田行廵按御史、互相督責、各道并大小將領、以實舉行、其奉行不力、及因循誤事者、歲終查明參究、仍乞敕接管都御史、恊心共濟以圖成効、

