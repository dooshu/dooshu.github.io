【白□篇大雅】

在心曰志发言诗。声成于文被管丝。手舞足蹈欣泰时。移风易俗王化基。琴角挥韵白云舒。箫韶协音神凤来。拊击和节咏在初。章曲乍毕情有馀。文同轨一道德行。国靖民和礼乐成。四县庭响美勋英。八列陛唱（《宋书》作倡。）贵人声。舞饰丽华乐容工。罗裳映（《宋书》作皎。乐府云。一作皎。）日袂随风。金翠列辉蕙麝丰。淑姿秀（《宋书》作委。乐府云。一作委。）体允帝衷。（○同上）

