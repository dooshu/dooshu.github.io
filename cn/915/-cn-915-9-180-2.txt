◇诏答

省表是公卿池沼缙绅，披渠俊，穿蒲入藻，肥滑系彰。正膺兹选，无劳谢也。（太平广记。）

臣且言，伏见除书以臣为粽熬将军油蒸校尉、霍州刺史、脯腊如故。肃承将命，含灰屏息，凭笼临鼎，载兢载惕。臣美愧夏，味渐冬鲤，常怀鲐服之诮，每惧鳖岩之讥。是以漱流湖底，枕石泥中，不意高赏殊私，曲蒙钧拔，遂得超升绮席，忝预玉盘。远厕玳筵，猥颁象箸，泽潭紫，恩加黄腹。方当鸣姜动椒，纡苏佩党，轻瓢才动，则枢盘如烟；浓汁暂停，则兰肴成列。宛转缘齑之中，逍遥朱唇之内。衔恩噬泽，九殒弗辞，不任屏营之诚，谨列铜钅仓门奉表以闻。

诏答曰，省表具知，卿池绅，陂渠俊。穿蒲入荇，肥滑有闻。允堪兹选，无劳谢也。（《酉阳杂俎》作韦琳且表，少广记四语。）

