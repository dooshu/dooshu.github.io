刘筠　奉和圣制寒食五七言二首

垣禁申严日，余萌尽达初。

踏青游骑远，浮枣禊波舒。

饧市喧箫吹，鸡场隘酒车。

俗康春更乐，绮榭焕晴虚。

刘筠

刘筠　奉和圣制寒食五七言二首

黍盘交荐藏烟日，丝雨微沾解禊辰。

家有秋千怜月夕，户垂杨柳庆芳春。

波浮素卵祥兰馥，垄戏名翚瑞麦新。

千里神畿多胜赏，熙熙胥会可封民。

刘筠

