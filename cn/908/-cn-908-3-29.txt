送黄省掾之钱塘序

钱塘为东南之防自五季之乱海内创残而钱氏父子能保其国又能知归扵宋不烦征诛故独幸富全迨我朝国师南驾既受宋降市不易肆列圣相承重熙累洽养安息以至于今计其民之不识兵祸已四五百年矣故城邑人物之繁园池台榭之丽皆足以侈扵逰观而夸扵谈咏舟车管弦日至于西湖之上者不间风雨又有名花珍果水陆之味杂出扵四时而非特居者之乐凡仕于是者亦莫不酣嬉而忘去也可谓盛哉至正改元【原阙】越三月而围解内则困于疫饥外则荡扵燔掠向之所可观者鞠为荒烟宿莽遗灰断甓盖四五百年之迹销灭毁壊欲求见其髣髴而无在者矣况连嵗流民朱还行旅罕至则非特居者之戚凡仕于是者亦莫不彷徨而厌留也可胜叹哉今年秋江浙行省左丞潘公由吴兴徙镇兹土闻荆南黄君仲博之材辟以为掾将行其友有来乞言赠之者乃为之言曰夫地之废兴盛衰虽有其时然岂不系扵人哉茍有其志者躬葺理之勤需培积之乆有不能变凋敝为完庶者乎今钱塘虽繁华委谢而江山之形胜犹在也仲博始至之暇能为我一周览乎升于高见陵谷之可慿则思设备御之规行扵野视庐井之可复则思兴垦辟之利归言于公而行之使寇不能复来民不致乆困方面之事其孰有大于此乎仲博固有志者必能如余言他日枹鼓不闻民得安遂其生桑麻鸡犬隂交而声应皆忘其为防乱之余而渐复承平之旧余将幅巾藜杖南防湖山之间乐观盛事然后赋诗以颂公之功有成而并为仲博贺也岂不伟哉岂不伟哉

