◇　责过魏相

幼主新立，以为函谷京师之固，武库精兵所聚，故以丞相弟为关都尉，子为武库令。今河南太守不深惟国家大策，苟见丞相不在而斥逐其子，何浅薄也！（《汉书·魏相传》：迁河南太守，会丞相车千秋死。先是千秋子为雒阳武库令、自见失父而相治郡严，乃自免去，西至长安。大将军霍光责过相云云，下廷尉狱。）



