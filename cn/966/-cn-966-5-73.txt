黄公度　和余子美即事二首

昏昏午汗浃桃笙，醒眼清诗仗友生。

俘馘遥传泮水捷，琴书初解杏坛盟。

开尊赖有论文酒，舍肉应无遗母羹。

好种桑麻归杜曲，行藏休更问君平。

黄公度

黄公度　和余子美即事二首

鼁堂归去葛衣轻，怪底形容太瘦生。

抖擞悭囊偿酒债，安排巑韵主诗盟。

妖韶梅老自馀态，滋味韩休薄大羹。

强策驽骀追逸驾，不堪才力但平平。

黄公度

