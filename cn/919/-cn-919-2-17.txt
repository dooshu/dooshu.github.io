中暑凡例

中暑闷倒，急扶在阴凉处，切不可与冷，当以布巾衣物等蘸热汤熨脐中及气海，续以汤淋布上，令彻脐腹，暖即渐惺；如仓卒无汤处，掬道上热土于脐，以多为佳，冷即易。古法，道涂无汤，即掬热土于脐上，仍拨开作窝子，令人更溺于其中以代汤，续与解暑毒药，如白虎、竹叶石膏汤。凡觉中暑，急嚼生姜一大块，冷水送下；如已迷乱闷，嚼大蒜一大瓣，冷水送下；如不能嚼，即用水研灌之立醒；路中仓卒无水，渴甚，急嚼生葱二寸许，津同咽，可抵饮水二升。

