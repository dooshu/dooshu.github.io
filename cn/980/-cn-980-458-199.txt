释重顯　往复无间

平旦寅，眹兆之前已丧真。

老胡鹤树惭开□，犹举双趺诳后人。

释重顯

释重顯　往复无间

日出卯，万国香花竞头走。

邯郸学步笑傍观，岂知凶祸逐其后。

释重顯

释重顯　往复无间

食时辰，大向那堪列主宾。

维摩香饭本非设，怪他鶖鹭独生瞋。

释重顯

释重顯　往复无间

禺中巳，荆棘园林遍大地。

南北东西卒未休，金刚焰复從何起。

释重顯

释重顯　往复无间

日南午，寥廓腾辉示天鼓。

郁头蓝已定全身，何假周行夸七步。

释重顯

释重顯　往复无间

日昳未，碧眼胡来欺汉地。

九年计较不能成，刚有皏人求断臂。

释重顯

释重顯　往复无间

晡时申，急急逃生路上人。

草鞋踏尽家乡远，顶罩烧钟一万斤。

释重顯

释重顯　往复无间

日入酉，室内覆盆且依旧。

尘尘彼彼丈夫儿，井中之物同哮吼。

释重顯

释重顯　往复无间

黄昏戌，寰中不祂平人出。

瓦砾光生珠玉闲，将军岂用驱边卒。

释重顯

释重顯　往复无间

人定亥，六合茫茫谁不在。

长空有月自寻常，雾起云腾也奇怪。

释重顯

释重顯　往复无间

半夜子，樵唱渔歌声未已。

雨花徒说问空生，高枕千门睡方美。

释重顯

释重顯　往复无间

鸡鸣丑，贵贱尊卑各相守。

忙者忙兮闲者闲，古今休论自长久。

释重顯

