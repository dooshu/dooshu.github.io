苕之华

三章，章四句


首章讲：诗人身逢周室之衰，作此以自伤。曰：王室之盛衰，乃民生安危所系也。今予之所遇，何不幸若是乎？





苕之华，芸其黄矣。

彼苕之华，芸然而黄，今固盛矣。然附物而生，虽荣其能久乎？然则我之苟全性命于乱世，而不能以久存，何异是哉？





心之忧矣，维其伤矣。

故此心之忧，至于伤悼之不已也。

二章讲：





苕之华，其叶青青。

苕之华，其叶青青，今固盛矣。然附物而生，虽荣其能久乎？然则我之苟全性命于乱世，而不能以久存，何以异此哉？





知我如此，不如无生！

夫人贵生于世者，以其能自存，不如此而已也。倘知其如此，则不若无生之为愈矣。

末章讲：然我之不能久存者，何哉？亦以饥馑之余，百物凋耗，固难于自存焉耳。





牂羊坟首，三星在罶。

牂羊，是牧羊。坟，大也。罶，即笥。彼当国家全盛之时，羊则三百维群也。今则羊首首大，而有牂羊之坟首。当世道方隆之日，潜则有多鱼也。今则鱼竭罶空，但见三星之在罶。夫百物凋耗，固于牂羊鱼罶，而有征也已。





人可以食，鲜可以饱。

当此之时，苟且得食足矣，岂可复望其饱哉？夫以鲜可以饱之时，则亦待死而已，如之何其能以久存哉？





