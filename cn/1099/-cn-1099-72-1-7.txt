○屯田 【 荊襄唐鄧之田】

按羊杜二人所墾之田。其遺跡在今湖廣之荊襄。河南之唐鄧。古稱名雒陽為天下之中。臣以今日疆域觀之。以故此處深山之中多流民田之因而聚眾常為劇盜則此三郡實為我朝天下之中也天下之田南方多水北方多陸今此三郡葢兼水陸而有之也南人利于水耕。北人利于陸種。而南北流民僑寓于此者比他郡為多臣請于兩藩交界之中。立一官司。遴擇廷臣知稼穡者。循行其地。可水耕之地。則引水立堰。募南人耕之。可陸種之地。則分疆定界。募北人種之。成熟之後。按畝分租。隨地儲積。遇有急用由漢入江由江而達于金陵稍省歲漕之數多留郡縣之儲。或遇河雒關陝荒歉。亦可用以救濟。國朝最苦秦運之不通又于暇日講求武關入秦之路商于陸輓之故萬一三邊有缺。亦或賴以濟焉。

