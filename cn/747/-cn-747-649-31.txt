○授齐饶州刺史王堪沣州刺史制

敕：尚书刑部郎中齐、岳州刺史王堪等：隶江之西，饶为沃野；沣亦旁荆之剧郡，而鄱阳有银撷苟之利。俗用剽轻，政无刑威，盗贼多有。沅、湘间沉怨抑激，有屈原遗风。吏无廉平，人用愁苦。惟尔洎堪等，皆践台阁，亟历名部，号为良能。俾分两地之忧，伫听二天之谚，可使持节饶州刺史，堪可使持节沣州刺史，馀如故。

