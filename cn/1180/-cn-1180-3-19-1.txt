高祖


高祖皇帝，名敬瑭，姓石氏，明宗婿也，与潞王素有隙，乃借契丹兵以灭唐，在位七年。





天福元年，唐主千春节置酒，晋国长公主辞归晋阳。唐主醉曰：“何不且留，遽归欲与石郎反耶？”乃议使敬瑭移镇郓州。未几，为天平节度使。敬瑭疑惧，谋于将佐，曰：“吾之再来河东也，主上面许终身不除代。今忽有是命，得非如今年千春节与公主所言？”都押衙刘知远曰：“明公将兵，久得士心。今据形胜之地，士马精强，若称兵传檄，帝业可成。奈何以一纸制书，自投虎口乎？”掌书记桑维翰曰：“主上初即位，明公入朝，岂不知蛟龙不可纵之深渊？然卒以河东相授，此乃天假公以利器也。明宗遗爱在人，主上以庶孽代之，群情不附。公明宗爱婿，契丹素与明宗约为兄弟，公诚屈节事之，朝呼夕至，何患不成！”及唐主发兵讨敬瑭，敬瑭乃令桑维翰草表称臣于契丹，请以父礼事之，约事捷割卢龙等州与之。契丹喜，自将五万骑赴援，唐兵大败。唐主曰：“石郎使我心胆堕地。”十一月，契丹册敬瑭大晋皇帝。敬瑭割幽、蓟等十六州以报，仍许岁币。唐主登玄武楼，自焚死。

天福，后晋年号。千春节，是唐主庆贺节，是日设酒。晋国长公主，明宗封长女为晋国，千春节要辞归国。从珂酒醉，说：“何不再住几日？急归欲要同石郎敬瑭谋反耶？”使敬瑭移镇郓州地方。不几日，以为天平节度使。敬瑭疑虑，对将佐说：“吾今重到河东，主上面约终身不调换。今日之命，或者合千春节与公主这句话否？”都押衙官刘知远说：“明公将兵，平素极得军士心。今拥据险要胜地，兵勇马壮，若起兵传檄天下，帝王之业可坐而成也。奈何以一纸移镇制书把自身投入虎口而往乎？”管书札桑维翰说：“主上始初即帝位，明公入朝觐，岂不晓得蛟龙不可放入深渊。入深渊，便不可制御。今以河东授汝，此是天授公之大物也。昔年明宗之遗爱在于人心，而主上以异姓养子代立，万民不服。明公，明宗之嫡婿，契丹平素替明宗结为兄弟，公卑身事之，朝若期之，晚即来到，何虑不成事？”那时从珂发兵讨敬瑭，敬瑭使桑维翰书表称臣于契丹，且事以父礼，约事若有成，割地奉报。契丹见敬瑭表文心喜，亲领兵五万助力。唐兵遂败，说：“石郎敬瑭使我心胆惊落在地矣。”契丹册命敬瑭大晋皇帝。敬瑭割幽、蓟等十六处以献契丹，又约年年献金玉币帛，尽为子之道。从珂自焚，死于玄武楼上。





四年，晋加刘知远、杜重威同平章事。知远自以有佐命功，耻与重威同制。制下数日，杜门不出。晋王怒，欲落知远军权，令归私第。赵莹拜请曰：“陛下昔在晋阳，为唐所攻，非知远心如金石，岂能成大业？”晋王意解，知远乃受命。

晋刘知远、杜重威同为宰相，但知远自道是有拥立君位功劳，其官爵之尊，必然无比，怎与杜重威同受诏制。制颁下了数日，知远竟闭门不出，往来俱绝。晋王闻，怒发，要革去知远军权兵柄，着归私第。时赵莹在旁拜请说：“陛下当时在晋阳，为唐兵攻伐，知远不是心若金石坚定，陛下岂能成帝王事业耶？”晋主提起前因，怒意解，令之受命。





以冯道守司徒兼侍中。晋主尝访道以军谋，对曰：“征伐大事，在圣心独断。臣书生，惟知谨守历代成规而已。”晋主然之，宠无比。

司徒，官名。《周礼》，地官掌教，户部尚书之职。唐以丞相为大司徒侍中。唐有侍中，以貂为节。左散骑常侍二人，侍中二人，为左貂便是。

晋以冯道为司徒兼侍中。晋主尝问冯道以军旅之策，道对说：“征叛伐敌大事体，此在圣心独自剖断。臣道者掌书记，书生耳，只晓历朝法制，谨谨奉行，余不知也。”晋主听之，宠厚礼遇愈至。





