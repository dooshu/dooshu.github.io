刘黻　梅花

人夸之子得春早，道眼看来春最迟。

万木已悲欲瘦，一花才与水相宜。

乾坤寂寞常如客，今古平章无尽诗。

说著色香犹近俗，丹心祗许伯夷知。

刘黻

刘黻　梅花

之子孤高势莫攀，分甘肥遁此林间。

独先草木有生意，几历风霜无老颜。

气质冷冷全太古，声名籍籍重孤山。

时人却拟调羹手，到底调羹不似閒。

刘黻

