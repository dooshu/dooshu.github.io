○赛舜庙文

年月日，昭赛虞舜之祠。伏以帝狩南荒，神留下土。翠华莫返，积怨慕於他年；大麓不迷，ピ威灵於终古。比忧嘉种，少冒愆阳。抗简陈词，洁樽引咎。果蒙凭离掣电，跨巽扬风。布沾渥於九皋，起焦枯於一瞬。敢陈瑶席，辄事兰羞。帝其罢奏南琴，停吹西。使东皇太乙，兼预金灵游；俾山鬼江{非女}，无藏於气。庶将善政，以奉明辉。

