刘子翚　荔子

炎蒸午枕梦沧浪，落落星苞喜乍尝。

笔下丹青千品色，钗头风露一枝香。

鸡冠借谕何轻许，马乳争名固不量。

直待当时妃子笑，骊山千古事凄凉。

刘子翚

刘子翚　荔子

挺秀穷荒叹未遭，昔贤吟赏著风骚。

纵班卢橘材非偶，不近长安价愈高。

烟雨万株遥若画，尘埃一骑笑徒劳。

琱盘此日无遗远，品格妍媸敢自逃。

刘子翚

