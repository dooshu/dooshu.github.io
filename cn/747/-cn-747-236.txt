卷二百三十六


韦嗣立

嗣立字延构，赠秘书监承庆异母弟。第进士，累补双流令，累官凤阁侍郎同凤阁鸾台平章事。会李峤、唐休请简台阁，分典大州，以嗣立带本官检校汴州刺史。景龙三年转兵部尚书同中书门下三品。嗣立与韦庶人宗属疏远，特诏编入属籍，封逍遥公。睿宗立，拜中书令。开元初为太子宾客，坐宗楚客等削遗制事不能执正贬岳州别驾，再徙陈州刺史。七年卒，年六十六，赠兵部尚书，谥曰孝。

