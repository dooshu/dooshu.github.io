○贈總督府洋山凌公平羅旁序 【 平羅旁】

國家統一六合、雖自外聲教者、無不欲其入我覆育、生全之中、粵東西、設重臣便宜、以控諸寇、列聖相仍、用此道也、即如羅旁一隅之患耳、跳梁門庭、昔者亦不一剏之、復有今議、開府計二百年、地方廩廩、不殊初日、毋乃覆育之道、講之有未至、重臣奉行故事、多闊略歟、夫兵武國大事、有七德焉、急在戢兵安民保大定功。不計區區獻捷事也。太倉凌洋山公、得命開府、代石汀公之後、奮然曰、羅旁之請、今日亦後時矣、門庭示弱、而我又從而緩之也、可乎、遂申前議、日咨訪、夕籌畫、諸凡調集兵餉、練選才武、相機肅令、暨分哨道定所往、雖行軍故事則然、昔之人有行之、而公益加詳慎矣、詩云有嚴有翼、共武之服、公其有之、曩公兵備密雲、予於灣辱傾葢、一時倚馬談九邊事。而公亹亹懸河。曲折顯微。罔不條貫。此定論也天下事北難南易公不難其事於邊雲朔雪之際矣今日之役十萬眾若運之掌斧金?戊所加勢如破竹夫豈偶然之故哉公初意、別有所為而不在是也。奏捷之令將行、而縣所之請遽上、公之為心為計、具於是矣、方且自計便宜、有命、徹土度方、阨險隘、安置降人、歷歷善後、皆有成畫。非苟言之。實允蹈之。王陽明既克八寨。欲改賓之南丹衛鎮其中。事竣而請。當事者認為緩情。因成寢閣。今日有此舉有此後悔耶陽明平八寨。而八寨存。公平羅旁而縣所設。陽明之於公何如哉。何如哉。夫粵東西事。有缺一指畫棄前功者上首功則巳之謂也有因一指畫收千萬世績者得其地疆理其地之謂也故予於是役、不以震驚徐方、周程伯為公許、特以徹我疆土、召虎為公德、使若當公之任者惟公之為至今日寧復有徭僮之梗。寧復有年復年兵行之毒巳乎。公之功著在一時、公之功垂及後日、惟公不以久近便不便二其心。是以能為國家計長遠。圖其大。周書曰。乃心罔不在王室用奉恤厥若。公之謂矣。

皇明經世文編卷之三百九終







