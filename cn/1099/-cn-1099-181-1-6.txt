○論大同事宜疏 【 大同邊事】

臣在吏部數月、詢訪民情、尤以大同邊事為急、說者人人不同、葢人情各畏身家利害、所以都不肯將鎮廵總兵等官真情說破、及訪過數十餘人、始得其說、大同軍士不靖。特以貪官欲利身家。貪將欲便侵剋。故不肯加意一整理耳。所謂貪官欲利身家者。兵備等官。不肯隨軍紀功。止是大家聚在大同城中住過。但遇緊急聲□。只寫著數角文書。調遣一番人馬。各城堡受禍。都不計較只要不損所發軍馬則自喜以為幸不失事免參提而巳所謂貪將欲便侵剋者。總兵等官不肯休兵養銳。止以調集各城堡人馬。攢操為名。每於無事之時。只以按伏預備為詞。侵剋糧料之計。各城堡良民騷擾。都不計較。只要每月扣得數十軍馬行糧。則喜以為彀我侵剋。可還債買官而巳。為今之計。只在用人舉法。計之當甚密。行之當甚速。令大同城中總兵參將遊擊各部下。但係原調攢操各城人馬。俱令照數發回。就著各該城守備。編入行伍。自統領之。遇有小警。即公同紀功官員。親行督戰。不許在城坐視。賊來勢盛。則堅壁清野。俟其散掠而截殺之。平居禁戢軍士。不得騷擾。苟非臨鎮請兵不許擅自調集如此則守備不致虗設。百姓不致怨嗟。地方保無他變矣。又大同止以攢操招各城堡。即因攢操調散以惹各達賊乘虗而入人皆知之。所以隱忍不敢以告者一則畏總兵官失花銷錢糧之利。一則拂守備安樂妻子之心。致其恠恨以生不測之禍也。但一旦散攢操之卒。又當為處賣房屋。使之莫不得所。則見在亂卒。盡失所援。然後假沙汰老弱之故。時簡閱之。不出三月而大同一邊。帖然於法度中矣臣以此說問李承勛。承勛謂其平日所聞。正是如此。

皇明經世文編卷之一百八十一終







