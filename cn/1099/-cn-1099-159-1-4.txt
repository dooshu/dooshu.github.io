○責成總督以靖虜患疏 【 專責禦虜】

看得防邊之道。固在于立法。尤在于得人。得其人。其法自舉。不得其人。雖得良法。亦無所用之。若既得其人。而信之不篤。任之不專。則其權雖重。其心未免仍懷顧忌。臣等晝夜思惟。以為責成總督一事。最為切要。即今總督翟鵬張鳳一時並設、文武相資、謀勇允濟、但臣等猶有過慮者四、自古將相和調則士豫附、二臣仰承　簡命、必能同寅協恭、從來督撫並設不能和協以致失事者多有但事權相埒嫌隙易生。此其所當預為責成者一也。自古命將出師。最忌中制。所謂閫以外。將軍制之。若往復奏　請。不惟躭延日月。必致誤事。此其所當預為責成者二也。近年邊事廢弛巳極、千瘡百孔、固非旦夕可以責效、深得御之之道雖有小失在　朝議止宜深諒其心姑畧其迹在二臣止宜一意籌邊。不當更恤其他邊臣專與內廷相爭以圖卸責言路苛論將帥以傳風哉皆不忠之大者縱有人言惟痛自循省益脩不逮不宜槩求引避以致下人觀望致誤事機此其所當預為責成者三也。總督大臣近有　明旨許其專殺、雖總兵亦許其先取死罪招繇。但恐諸將仍襲舊弊。各執巳見。不聽大臣約束。其意止欲脫身。雖即加以抗違重罪。亦所甘心。但知自謀。不顧誤　國。此其所當責成者四也。惟茲四事、若不早為議處。臨期何以圖功、臣等待罪本兵、先事不言、無所迯罪、伏望特降　明旨、責成翟鵬張鳳、凡事務要協和計議、共濟時艱、軍中一應機宜、務要遵照　明旨便宜行事、不必往返奏　請有失事機縱有人言、　朝廷自有處分、不必循例引避、以致人心解體、總兵以下如敢抗違、應招參者參奏拏問、應斬首者徑自斬首、責成如此、而二臣有不益紓忠悃、大破醜虜者乎、否則明正其罪、亦自無詞可諉矣、

