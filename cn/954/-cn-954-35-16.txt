陈淳　和陈叔余韵二首一以谢来意一以勉之

碌碌平生学，惭无席上珍。

仅余守师训，岂欲炫时人。

误入侯门听，翻劳友义陈。

愿从温故业，庶或稍知新。

陈淳

陈淳　和陈叔余韵二首一以谢来意一以勉之

此道何曾远，吾儒自有珍。

反求皆在我，中画岂由人。

利善分须白，知行语未陈。

若能祛旧见，明德日惟新。

陈淳

