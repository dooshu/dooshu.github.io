六月己酉大雨连夜水至床下殆无卧处口占二首简谷霖苍学宪①

其一


① 谷亦为同姓所诬，同颂系西曹之别署。
羁束嗟同病，昏昏昼亦阴。
隔垣呼浊酒，终夜听愁霖。
螮蝀谁能指，锒铛半欲沉。
天威终不忒，豺虎尔何心。

其二

太息衔冤久，绳床膝尽穿。
正然愁雀角，况复共蛙眠。
薄宦殊枯菀，遭谗各后先。
不须詹尹卜，磨蝎是生年（谷善星命家言，时为余推算颇验。）。

