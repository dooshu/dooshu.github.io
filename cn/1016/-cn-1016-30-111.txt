杨公远　寄东麓赵赞府二首

佐邑{左氵右赀}阳绰有声，文章政事冠群英。

南墙松想乘閒咏，北海樽闻已戒倾。

横笛倚楼襟度逸，携琴带鹤宦情轻。

结知当路交飞剡，行看除书下玉京。

杨公远

杨公远　寄东麓赵赞府二首

黄花开后骤征鞍，再见黄花秋又残。

只字未能通间阔，长笺先辱问平安。

共看明月隔千时，独对西风愧一寒。

只有麓翁知我者，何时会面话辛酸。

杨公远

