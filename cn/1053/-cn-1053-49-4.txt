贾云华　永别

自从消瘦减容光，云雨巫山枉断肠。

独宿孤房泪如雨，秋宵只为一人长。

贾云华

贾云华　永别

正成薄命久寻思，宛转蛾眉能几时。

汉水楚云千万里，留君不住益凄其。

贾云华

贾云华　永别

物换星移几度秋，鸟啼花落水空流。

人间何事堪惆怅，贵贱同归土一丘。

贾云华

贾云华　永别

相见时难别亦难，寒潮惟带夕阳还。

钿蝉金雁皆零落，离别烟波伤玉颜。

贾云华

贾云华　永别

倚栏无语倍伤情，乡思撩人拨不平。

寂寞闲庭春又晚，杏花零花过清明。

贾云华

贾云华　永别

纱窗日落渐黄昏，春梦无心只似云。

万里关山音信断，将身何处更逢君。

贾云华

贾云华　永别

魂归冥漠魄归泉，却恨青蛾误少年。

三尺孤坟何处是，每逢寒食一潸然。

贾云华

贾云华　永别

一封书寄数行啼，莫动哀吟易惨凄。

古往今来只如此，几多红粉委黄泥。

贾仲颖

