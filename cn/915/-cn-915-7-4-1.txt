◇华林清暑殿赋

其西积仞连岭，石穴通波。（北堂书钞一百五十八）

若夫瑶榭未清，琼室流炎。熏风夕烈，炽景晨严。高峦废驾，游衢辍骖。思延寒於夏堂，岂徒闻於遗籍？伊凉燠之可变，粤在今之犹昔。密眄林梁，侧眺池，起北阜而置悬河，沿西原而殿清暑。编茅树基，采椽成宇。转流环堂，浮清浃室。辟西而鉴斜月，高东轩而望初日。粤乃炎精待戒，青将毕。濯禊在辰，光风明密。婉祥鳞於石沼，仪瑞羽於林术。浮觞无届，展乐有时。惟欢洽矣，含歌受辞。歌曰：山怀风兮谷吐泉，清潭邃兮远气宣；符深情兮应遥心，促千里兮测云天。（《艺文类聚》六十二。）

