○对引弓不中判

〈兵部奏善射人署为列校，遇敌引弓，悉不中。大将论之，所选将依格式。〉

射以选德，期於御武，引或不中，病在即戎。瞻彼夏卿，置兹列校。行乎历试，采五善於礼容；俾其载张，徵七札之武力。然以进不失鹄，取必穿杨。授受皆据於格文，是视靡求於战胜。戴兴论，虽绳阙事之非；司马与能，难加有司之罚。

王渭

