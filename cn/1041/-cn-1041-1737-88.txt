仲并　用汪彦章内翰诸公韵二首呈信字

勋业皋夔前后身，门从罗雀厌蹄轮。

旌麾亟解江城守，邱壑苦留廓庙人。

禅观起侵千嶂晓，篇章分与万家春。

要将姓字夸今古，史笔何人似获麟。

仲并

仲并　用汪彦章内翰诸公韵二首呈信字

王门一岁几经过，客裹承颜未厌多。

诗卷心胸倾锦绣，珍庖盘釜荐麟驼。

自惭淮海可怜客，每费江湖无尽波。

玉树芝兰为公喜，庭空千丈影婆娑。

仲并

