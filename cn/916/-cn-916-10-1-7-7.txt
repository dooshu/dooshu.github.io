【凌云台】

高台悬百尺。中夕（文苑作歹。）殊未穷。北临酸枣寺。西眺明光宫。城旁抵双府。林里对相风。书题鹿卢榜。观写飞廉铜。窗开神女电。梁映美人虹。虞捐滥天（文苑作失。）宠。郑瞀特怀忠。庄生垂翠钓。昭仪拒（乐府作抵。文苑云。一作抵。）斗熊。驰轮有盈缺。人道亦□隆。还念西陵舞。非复邺城中。（○文苑英华百九十二。《乐府诗集》七十五。《诗纪》百十三。）

