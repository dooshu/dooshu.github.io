○为人请子弟出家表

臣某言：臣以险，私门不造，亡父故某官先臣某，早先朝露，永谢休明，日月不居，星纪云暮。伏以先臣策名委质，冠带早年，始自解巾，即陪轩禁，终於结绶，累忝荣私。三历名卿，职参於河海；八居州牧，任叨於股肱：而报效未闻，零落先及。启足之日，露首之惭，是以臣克奉诏言，志期冥报，请以当家子弟三两人，奉为高宗大帝出家归道。而孤茕在疚，遗属未申，奉以哀号，实贯蝎。今者大帝登仙之忌，以及兹辰，先臣恳诚，未效他日，所以乞遂冥愿，敢觊天恩。庶菩提之因，发挥於正觉；涅之证，幽赞於宸阶；先臣夙心，无恨泉壤，伏札幌天降鉴，微诚可哀，因缘获展，存没交庆。不胜崩迫云云。

