◇魏敬侯卫觊碑阴文

敬侯所葬之先域，城惟解梁，地即夸阝首。山对灵足，谷当猗□。势高而趣幽，形垣而背阜。凿室而可以蔽藏，不坟而所冀速朽。珍琦素白而靡尚，衣服随时而则有。故吏述德于隧前，门生纪言于碑后。白季居亭而已治，詹嘉在主而可友。处高摅之厚地，将秭亿而永久。所著述注解、故训及文笔等甚多，皆已失坠；所著《孝经》《固而》《仓颉冢碑》大篆书在左冯翊利阳亭南道旁，及《华山下亭碑增算状》，《殷叔时碑》、《魏大飨碑》、《群臣上尊号奏》及《受禅石表》文，并在许繁昌；《尊号奏锺元常书》，《受禅表觊》，并金针八分书也。太祖文帝等临诏令杂驳议上封事一百余条，《戒子》等散在人间，及碑石可见；树碑人郡国县道姓名，具如于后。（《古文苑》）



卷二十九·魏二十九

