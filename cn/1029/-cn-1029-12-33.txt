方蒙仲　寿徐意一参政

红云朵里紫霞杯，敕使今朝四度来。

意一堂中开九袠，太微星里现三台。

方蒙仲

方蒙仲　寿徐意一参政

吕氏早皆期正献，范家晚竟相忠宣。

不成二十年声望，久坐难兄一旧毡。

方蒙仲

方蒙仲　寿徐意一参政

众芳摇落此何时，争看江梅拆一枝。

相去小春才四日，调羹消息不应迟。

方蒙仲

方蒙仲　寿徐意一参政

黄花晚节香愈劲，老圃秋容景更奇。

欲侑瓣香无好语，且偷忠献一联诗。

方蒙仲

