廖行之　和武公望催梅三首

长羡南枝笑北枝，东风能早亦能迟。

而今满树浑无那，管领春光更有谁。

廖行之

廖行之　和武公望催梅三首

准拟花前玉斚飞，那知辜负隔年期。

枝头未报春来信，閒却西湖处士诗。

廖行之

廖行之　和武公望催梅三首

丝丝弱柳犹迎岁，点点飞霙亦饯年。

可是清高厌纷竞，百花那许著鞭先。

廖行之

