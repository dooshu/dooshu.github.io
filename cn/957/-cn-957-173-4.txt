王山　忆盈肥题玉女池二首

浮世繁华一梦休，登临因忆昔年游。

人归依旧野花笑，玉冷几经坟树秋。

风月过情须感慨，江山多恨即迟留。

如今纵拟夸才思，事往情多特地愁。

王山

王山　忆盈肥题玉女池二首

柳条黄尽杏梢新，山翠无非昔日春。

花色笑风春似醉，寂寥惟少赏花人。

忆昔闲粧淡紵衣，一枝红拂牡丹徽。

无端不入襄王梦，为雨为云到处飞。

王商翁

