◇说命

高宗梁ウ，三年不言。（《尚书大传》）

曰：「以余正于四方，余恐德之不类，兹故不言。（《楚语》上：白公子张曰：「昔殷武丁能耸其德，至于神明。於是乎三年默以思道，卿士患之，曰：「王言以出令也。若不言，是无所禀令也。」武丁於是作书。」贾逵。唐固曰：《书》，《说命》也。）

曰：「若金，用女作砺。若津水，用女作舟。若大旱，用女作霖雨。启乃心，沃朕心。若药不暝眩，厥疾不瘳。若跣不视地，厥足用伤。（同上）

必交修余，无余弃也。（同上）

念终始，典于学。（《文王世子》）

学学半。（《学记》）

敬孙务时敏，厥修乃来。（同上）

惟口起羞，惟甲胄起兵，惟衣裳在笥，推干戈省厥躬。（《缁衣》）

爵无及恶德，民立而正。事纯而祭祀，是为不敬。事烦则乱，事神则难。（同上）

