黄眚黄祥


贞观七年三月丁卯，雨土。二十年闰三月己酉，有黄云阔一丈，东西际天。黄为土功。

永徽三年三月辛巳，雨土。

景龙元年六月庚午，陕州雨土。十二月丁丑，雨土。

天宝十三载二月丁丑，雨黄土。

大历七年十二月丙寅，雨土。

贞元二年四月甲戌，雨土。八年二月庚子，雨土。

大和八年十月甲子，土雾昼昏，至于十一月癸丑。

开成元年七月乙亥，雨土。

咸通十四年三月癸巳，雨黄土。

中和二年五月辛酉，大风，雨土。

天复三年二月，雨土，天地昏霾。

天祐元年闰四月甲辰，大风，雨土。





