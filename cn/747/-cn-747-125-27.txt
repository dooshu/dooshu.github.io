○令举军职诏

文武之道迭用，军旅之事非轻，朝廷方整车徒，欲清区宇，咸资戎事，甚渴雄才。勇鸷之人，每延颈而在念；照临这内，非博访以难知。应在朝上将军统军大将军将军率府率副率等，宜令各举有武勇胆力，骑射し捷，堪为军职者三两人，仍具年岁及历职去处奏闻。如已在禁军者，不在称举，俟举到日，并当此职骑射，看验人材。虽是姻亲，亦许公举，但於状内具言。如任用之後，不副所举，即量事轻重，连坐举主。

