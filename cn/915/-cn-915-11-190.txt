◎邢逊

逊字子言，峦子。为司徒行参军。袭爵平舒县伯，历国子博士、本州中正。灵太后擢长兼吏部郎中。出为安远将军、平州刺史。未之，职免。孝庄初，除辅国将军、通直散骑常侍、东道军司，还除散骑常侍，加前将军，抚军将军、金紫光禄大夫。孝武时，转卫将军、右光禄大夫。孝静初，领尝药典御，加车骑将军。除大司农卿。武定四年卒，赠车骑将军、光禄勋卿、幽州刺史。

