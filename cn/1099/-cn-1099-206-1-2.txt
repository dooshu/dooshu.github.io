○計處海防竈船事 【 海防灶船】

溫州府申詳塩法察院明文、許單桅船載土煎塩、本府巡捕官編號定界緣由、批海邊柴滷、原無禁約、但恐以海為家之徒、借此為名、出洋通賊耳、編號定界、有地方之責者、好為之、不必請詳繳申、又據總督都指揮劉恩呈稟前因、批塩課海禁、皆　聖祖之制原不相妨、海利廣而塩利微。　聖祖所以嚴於海禁。而專于塩課者。至深至遠之慮也。塩課勤則塩利廣。海禁嚴則海賊遠。而塩利興塩法舉。自夫陰晴之圖廢。而塩課漸疏。擾害之例行。而海禁漸弛。馴致竈戶舍其本業競趨海利名曰取柴滷。曰補塩課。實則與賊為市。利止?帚勢豪。害叢官民。而塩法亦廢。二十六年、長亭塩塲之禍、兵燹一空、可鑒矣、若外海大洋。非砍柴取滷之地。軍門禁捕。非沿海近處之船。海禁塩法。固並行不悖也惟一等人鼓侵奪塩法職掌之說。以濟其出海之私耳。海洋交鋒止論強弱官兵獻俘孰分民竈必擇竈戶而縱之則將來勢豪之家皆投為竈戶矣設有登岸劫虜、復如長亭、其咎誰止?帚、仰巡海道通行沿海衙門知會、或有相妨、不嫌申處、具行過緣由繳報

