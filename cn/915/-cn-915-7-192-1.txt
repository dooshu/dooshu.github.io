◇庙祠有故迁日议

《曾子问》：「日蚀太庙火，牲未杀则废。」纵有故则使人。清庙敬重，郊礼大，故庙焚日蚀，许以可迁；轻哀微故，事不合改是以《鼠系》鼠食牛，改卜非礼。晋世祖有司行事，顾司空之改郊月，既不见其当时之宜，此不足为准。愚谓日蚀庙火，天谴之变，乃可迁日。至於举哀小故，不宜改辰。（《宋书·礼志》四，大明三年十一月，殿中郎殷淡议。）

