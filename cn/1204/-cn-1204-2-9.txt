◎刘禹锡柳枝

柳枝，乐府作折杨柳，为汉铙歌横吹曲。"上马不捉鞭，反拗杨柳枝。蹀坐吹长笛，怨煞行客儿。"盖边词别曲也。旧词如刘禹锡云："清江一曲柳千条。

二十年前旧板桥。曾与美人桥上别，更无消息到今朝。"一日寿杯词。如"千门尤户喧歌吹，富贵人间只此声。年年织作升平字，高映南山献寿觞"，语意自别。［古今词话］

