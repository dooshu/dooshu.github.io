廖行之　挽谷子长

仁寿渠应尔，为君呼彼苍。

若人奚所恨，夫我谓难量。

好学颜何泯，多才贾遽亡。

乘除余庆在，薿薿看诸郎。

廖行之

廖行之　挽谷子长

百岁三之日，如君乃若然。

谢庭凋玉树，楚泽毙兰荃。

堂有双亲老，身无寸禄缘。

英魂傥犹在，泣我此诗篇。

廖行之

廖行之　挽谷子长

伊昔拜芝宇，词场话俊游。

一从分袂日，五阅鱠鲈秋。

别梦思何极，长川逝莫留。

盖棺俄隔世，空遣泪横流。

廖行之

