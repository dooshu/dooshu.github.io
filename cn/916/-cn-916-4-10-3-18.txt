【仲秋□田。】

〖古远期行。古今乐录曰：仲秋□田。言大晋虽有文德。不废武事。顺时以杀伐也。〗

仲秋□田。金德常刚。（《晋书》作纲。）凉风清且厉。凝露结为霜。白藏（《宋书》作虎。是。乐府作臧。）司辰。苍隼时鹰扬。鹰扬犹尚父。顺天以杀伐。春秋时序。（乐府、《诗纪》作叙。）雷霆振威曜。进退由钲鼓。致禽祀礻方。羽毛之用充军府。赫赫大晋德。芬烈陵三五。敷化以文。虽治（《晋书》作安。）不废武。光宅四海。永享天之祜。（○同上）

