◎何曾

曾字颖考，陈国阳夏人，魏太仆夔子。黄初初袭父爵成阳（一作「阳武」）。亭侯，为平原侯文学。明帝时，累迁散骑侍郎、汲郡典农中郎将、给事、黄门侍郎、散骑常侍。景初中出补河内太守。齐王即位，徵拜侍中，嘉平中为司隶校尉，迁尚书。高贵乡公时为镇北将军、都督河北诸军事。陈留王时迁征北将军，进封颍昌乡侯。咸熙初拜司徒，改封朗陵侯。武帝袭晋王位，以为晋丞相。及受禅，拜太尉、进爵为公，寻拜太保，领司徒，进太傅，又进太宰。咸宁四年卒，谥曰孝。太康末改谥曰元。

