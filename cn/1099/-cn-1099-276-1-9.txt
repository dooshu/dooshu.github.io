○覆宣大總督江東酌議板升止?帚正 【 板升止?帚正】

看得大同總督鎮廵官江東姜應熊張邦彥等題稱嘉靖四十五年事也板升李自馨等欲要率眾投降一節、臣等逐一參詳、守廵兵道熟計虜情、謂降亦擾。不降亦擾。擾亦防。不擾亦防。此數言者。誠為確論。總督鎮廵逆料人言謂或止?帚咎於拒降所致。或藉口於招降為媒。或責備於區處無方。此三說者具見苦心。大抵虜人求入我邊謂之投降。漢人復入我邊。謂之止?帚正。乃今李自馨等既以止?帚正而來。　聖皇在上。天覆地載。元元赤子。何忍拒之。但其中情偽尚不可知。此外機宜。均難懸斷。合候命下、移咨尚書江東、嚴督摠兵官姜應熊、廵撫都御史張邦彥、切不宜差人先入虜營。以啟釁端。止將李自馨善加安置。靜以待之。李自馨等如果率眾來止?帚。即便細加譯審。必須的係漢人。方許入邊。應該如何安插。應該如何陞賞。應該如何防範。便宜處置者徑自處置。請旨處置者星馳會奏。至於真虜雖幼男婦女。一人一口。不許輕易放入。如果李自馨等別有阻礙。不能即來。置之不問。惟當謹我邊備。

