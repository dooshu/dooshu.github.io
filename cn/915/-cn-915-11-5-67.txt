◇为薛虎子辨诬诏

夫君臣体合，则功业可兴，上下猜惧，则治道替矣。沛郡太守邵安、下邳太守张攀咸以贪忄林获罪，各遣子弟诣阙，告刺史虎子纵民通贼，妄称无端。安宜赐死，攀及子僧保鞭一百，配敦煌。安息他生鞭一百。可集州官兵民等，宣告行决。塞彼轻狡之源，开此陈力之效。（《魏书·薛野猪附传》。虎子为徐州刺史，沛郡太守邵安、下邳太守张攀咸以赃污，虎子案之于法。安等遣子弟上书，诬虎子南通贼虏。推验果虚，乃下诏。）

