【太尉王公以九锡命大将军让公将还京邑祖饯赠此诗（六章）】

烈文辟公。时惟哲王。阐纵绝期。平显幽光。内实慎徽。缉熙有臧。出纠方慝。间督不扬。高山峻极。天造芒芒。

天子念功。大典光备。肃肃王命。宰臣莅事。穆矣渊让。遗功遂志。思我远猷。徽音孰嗣。

後命既灵。王人反旆。兴言出祖。饮饯于迈。ユ□泱泱。轺轩蔼蔼。和风弭尘。清晖映盖。

思乐中陵。言观其川。公王戾止。有车辚辚。伊谁云响。我有嘉宾。羽觞举酬。酢尔征人。

悠悠征人。四牡□□。发轸北京。振策紫微。昔乃云来。春林方辉。岁亦暮止。之子言归。道涂兴恋。伏载称徽。（本集缺此字。）

圣泽既渥。嘉会暗暗。庭旅钟（《类聚》作钟。）鼓。堂有瑟琴。飞辔清晖。扶桑移荫。（《类聚》作阴。）视景□氐慕。挥袂沾襟。娈彼同栖。悲尔异林。我有旨酒。以歌以吟。（○本集二。《诗纪》二十六。又《类聚》二十九引第六章。）

