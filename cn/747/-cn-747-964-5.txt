○上刘子元议孝经老子注易传奏（开元初中书门下）

刘子元奏：注《孝经》请废郑依孔，注《老子》请停河上公行王《易传》非子夏所造者。子元博识，诚则纯儒；全非众家，亦则未可。且《孝经》郑义行已多时，《老子》河注，用亦云久。并子夏《易传》，文不折於片言。望并付所司，令诸儒与子元对质定。必须理胜义成，不得饰词争辨。论定闻奏。

