王澡


澡字身甫，号瓦全。生于乾道二年（1666）。绍熙元年（1190）进士。嘉定十二年（1219），监都进奏院。十三年（1220），国子博士。庶斋老学丛谈云：澡，四明人。有瓦全集。文献通考：王澡，宁海人。初名津，字子知。

霜天晓角

梅

疏明瘦直。不受东皇识。留与伴春终肯，千红底、怎著得。

夜色。何处笛。晓寒无奈力。若在寿阳宫院，一点点、有人惜。

祝英台近

别词

玉东西，歌宛转。未做苦离调。著上征衫，字字是愁抱。月寒鬓影刁萧，舵楼开缆，记柳暗、乳鸦啼

晓。

短亭草。还是绿与春归，罗屏梦空好。燕语难凭，憔悴未渠了。可能妒柳羞花，起来浑懒，便瘦也、教春知道。







