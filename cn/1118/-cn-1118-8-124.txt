【枢筦】


（宋）（1）枢密使、副使别称。宋邵博《邵氏闻见后录》卷二三：“予旧从司马氏得文正公熙宁年辞枢筦、出帅长安日手稿密疏。”《宋史·司马光传》：“安石以韩琦上疏，卧家求退。帝乃拜光枢密副使，光辞之。……是年　（元祐元年）九月薨，年六十八。……谥曰文正。”（2）枢密院略称。宋王明清《挥麈录·余话》卷一：“熙宁中，蔡敏肃挺以枢密直学士帅平凉。初冬置酒郡斋，偶成《喜迁莺》一阕：‘……岁华向晚愁思，谁念玉关人老。……’……遂彻于宸听。……裕陵即索纸批出云：‘玉关人老，朕甚念之！枢筦有阙，留以待汝。’以赐敏肃。未几，遂拜枢密副使。”宋徐自明《宋宰辅编年录》卷八：“神宗熙宁五年二月丙寅，蔡挺枢密副使。自知渭州、龙图阁直学士、右谏议大夫除。挺字子正，应天府宋城人。挺在平凉，凡五年，自以有劳久留边庭，愤郁为歌词，因中使至，使优伶歌之，有‘谁念玉关人老’之句，传达禁中，上亦悯焉，遂召用之。”





