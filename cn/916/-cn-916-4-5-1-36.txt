【鞠歌行】

〖序曰：按汉宫阖有含章鞠室、灵芝鞠室。後汉马防第宅卜临道。连阁通池。鞠城弥於街路。鞠歌将谓此也。又东阿王诗。连骑击壤。或谓□戚鞠乎。三言七言。虽奇宝名器。不遇知己。终不见重。愿逢知已。以托意焉。〗

朝云升。应龙攀。乘风远游腾云端。鼓钟歇。岂自欢。急弦高张思和弹。时希值。年夙愆。循己虽易人知难。王阳登。贡公欢。罕生既没国子叹。嗟千载。岂虚言。邈矣远念情忾然。（○《乐府诗集》三十三。本集七。广《文选》十三。《诗纪》二十四。）

