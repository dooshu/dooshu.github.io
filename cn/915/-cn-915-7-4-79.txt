◇巡行诏（九月戊子）

昔周王骥迹，实穷四溟；汉帝鸾轸，夙遍五岳。皆所以上对幽灵，下理民土。自天昌替驭，临宫创图，礼代夭郁，世贸兴毁。皇家造宋，日月重光。璇玑得序，五星顺命，而戎车岁动，陈诗义阙。朕聿含五光，奄一天下，思尽宝戒之规。以塞谋危之路，当沿时省方，观察风俗。外详考旧典，以副侧席之怀。（《宋书·孝武纪》。）

