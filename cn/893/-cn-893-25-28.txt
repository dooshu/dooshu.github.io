杂诗





白日与明月，昼夜尚不闲。况尔悠悠人，安得久世间。传闻海水上，乃有蓬莱山。玉树生绿叶，灵仙每登攀。一食驻玄发，再食留红颜。[一]吾欲从此去，去之无时还。

[一]《列子》：蓬莱山，在渤海之东，其山高下周旋三万里，其顶平处九千里。其上珠玕之树皆丛生，华实皆有滋味，食之皆不老不死。所居之人皆仙圣之种。孙绰《天台山赋》：“玄圣之所游化，灵仙之所窟宅。”江淹诗：“玄发已改素。”





