何郎行赠何次德子大春【曾大父芝岳公故相国】

何郎赠我卖船歌我方北辕子抱痾今我重来未相见流光逝水三年过炎熇爱把奇编读山寺高桐间深竹丹青遣兴不随人风雨着书还满屋眼中冠盖何纷纷黄金叱咤成青云何郎掉头复抱膝酸吟苦啸怀邱坟君家旧拥平津客珥笔分符世煊赫阿翁俊及最声名少年岂合躭泉石於乎男儿磥砢千夫雄手掣霹雳开羣聋会当挽强射猛虎安能腐唇敝舌徒雕虫

