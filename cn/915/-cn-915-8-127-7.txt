◇畏鬼带符妖法之极一

夫真心履顺者，妖忤革其气。是以至圣高贤，无情於万化，故能洞游金石，卧宿烟霞，此纯诚感通，岂佩带使然哉，其经辞致夸慢鬼毙云：左佩太极章，右佩昆吾铁，指日则停晖，拟鬼千里血，若受黄书亦章，言即是灵仙，良屐入靖，不朝太上，至於使六甲神而跪拜团厕，愚痴颠倒，岂识仪节，闻其著符。昔时军标，张角黄符，子鲁戴绛，卢悚紫标，孙恩孤虚，并矫惑王师，终灭人鬼。

