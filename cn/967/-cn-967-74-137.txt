李复　和吕吏部观延庆院李唐画山水

道人曾去礼清凉，幻出台出翠壁光。

闻说幻师能幻幻，烟云草树摄他方。

李复

李复　和吕吏部观延庆院李唐画山水

游戏仙人出道声，宝山珠树发神光。

坐间举手分天界，移入毗耶一室方。

李复

李复　和吕吏部观延庆院李唐画山水

深蒨云岚远意苍，宝伽犹带海波光。

须知应感神通力，举步相随遍十方。

李复

