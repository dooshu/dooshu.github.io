洪皓　次韵春日即事六首

暮春百卉未舒红，尽日寻芳逆晚风。

谁道倦游鞍马上，且投佳句锦囊中。

洪皓

洪皓　次韵春日即事六首

远访夭桃映面红，俯临寒食困和风。

幽燕在昔多佳丽，应有留题外户中。

洪皓

洪皓　次韵春日即事六首

恨无六翮不能飞，一见慈颜戏彩衣。

跃马问鞍惊被执，式微空赋未容归。

洪皓

洪皓　次韵春日即事六首

如膏细雨沐轻红，更有催花少女风。

薄暮浓云横汉外，西山数点有无中。

洪皓

洪皓　次韵春日即事六首

何腓百鸟献花红，懒似吾师有祖风。

儒释自来曾结社，不妨俱隐小堂中。

洪皓

洪皓　次韵春日即事六首

禁烟未睹燕了飞，料峭寒生透初衣。

欲去踟蹰情味恶，春归底事不同归。

洪皓

