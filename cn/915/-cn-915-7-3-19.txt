◇章太后生母丧礼诏（六年）

朕夙罹偏罚，情事兼常。每思有以光隆懿戚，少申罔极之怀。而礼文遗逸，取正无所。监之前代，用否又殊。故惟疑累年，在心未遂。苏夫人奄至倾殂，情礼莫寄，追思远恨。与事而深日月有期，将卜窀穸。便欲粗依《春秋》以贵之义，式遵二汉推恩之典。但动藉史笔，传之後昆，称心而行，或容未允。可时共详论，以求其中。执笔永怀，益增感塞。（《宋书·殷景仁传》。）

