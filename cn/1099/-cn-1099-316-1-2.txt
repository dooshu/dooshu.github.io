○免遠調山西無益援兵責實戰守疏 【 免調援兵】

照得山西西自偏頭關老牛灣黃河東岸起。東至老營堡丫角墩止。共長一百四里。是為該鎮外邊。處處通賊。秋守邊而冬守河。極為虜衝。又自丫角墩起東至平刑關石窯菴止。共長七百餘里。是為三關內邊。中聯寧武鴈門倒馬諸關。向恃大同為藩籬。節遇大舉。大同不能堵截。每鷂內邊諸口。直犯關南內郡。該鎮兵馬。多係腹裏衞所。素非慣戰之兵。關內城堡星散。道路四通。又難為扼塞之守。故虜入必飽豕欲。軍民累遭毒虜。是有兵尚難自固、若復將老營游兵、及總兵官兵馬二枝、每春秋二防聽援南山游兵、則盡選老營一帶各堡之馬軍、預調合營遠戍、保安正兵、則東駐陽方、去偏老三四百里、一旦狡虜擁眾直犯老營、外而奸逆之誘煽、內而遠近之無援、非惟老營不可守、即汾石隰吉諸州皆可蹴至、北而太原大川、南而平陽汾石、亦可深入全晉之禍、將不可支矣、今春俺酋密謀、掩襲老營。一夕即至。幸哨報蚤聞、總兵官郭琥、連夜趨防、兵方至城、虜即入境、向若移駐遠地、焉能速濟、近議老營堡在山西獨當虜衝、總兵官兵應議移鎮、免??山王?返勞費、方俟查議、豈宜復聽東援、坐失西守、歷查節年二防山西援兵三營、雖有分布之檄、自老營寧武至保安靈蔚、??山王?返千有餘里、皆係山程石澗、萬一有警、士馬疲勞、緩難濟用、向因老營不時有警、該路游兵、每次議留總兵正兵亦鮮東赴、惟北樓參將原設援兵不足三千、原調太原雁門二營馬軍、各不等共合一營、聽調策應、臣近行前任參將牛相開報、各營原議赴援兵馬、每遇調發、路道隔遠、往往緩不及事、且兵非素統、烏合難用、本營逐年挑選各堡止軍、陸續買馬僅二千匹、即以本營見在軍馬、亦可東援、所遺本路各口、俟督太原營兵馬代守、庶兵有紀律、將可專制、東西兼濟誠得兵計、近准兵部咨據山西廵撫都御史石某、具題前事、行臣酌議、伏乞　敕下兵部、以後薊昌有事、免調山西正遊兵馬東援留充本鎮各路防守、其北樓參將營、選定馬軍二千、如果虜犯宣大、中東各路、聽臣調赴蔚州廣昌靈丘一帶、防阻紫荊馬水諸口、如虜勢移東。直赴保慶會合各路、官兵併援南山岔西各口。庶兵馬免遠道無益之調遣。山西獲本境戰守之實用。客糧歲省。推諉可免矣。

