○奏请避讳状（天福三年二月中书门下）

《礼经》云：“礼不讳嫌名，二名不偏讳”注云：“嫌名谓音相近，若禹与雨、邱与区也。二名不偏讳，谓孔子之母名徵在，言在不称徵，言徵不称在。”此古礼也。唐太宗二名并讳。元宗二名亦同，人姓与国讳音声相近，是嫌名者，亦改姓氏，与古礼有异。庙讳平声字，即不讳馀三声；讳侧声，不讳平声字。所讳字玉文及偏旁阙点画，望依令式施行。

