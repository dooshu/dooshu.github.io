喻良能　谢监丞子长雪中四绝

水花翦翦坠同云，万里横陈似画坤。

不见银杯兼缟带，知谁肯访席为门。

喻良能

喻良能　谢监丞子长雪中四绝

国子先生老宦游，十年学省一狐裘。

饥雷有意鸣蝉腹，寒粟无端起玉楼。

喻良能

喻良能　谢监丞子长雪中四绝

江边钓雪翁荷笠，道上行人马度桥。

说与儿童须爱惜，莫贪琼屑撼长条。

喻良能

喻良能　谢监丞子长雪中四绝

万玉妃来遣目迷，缟裙练帨颤鸾篦。

令人却忆桐川路，粉蘥垂垂照玉豨。

喻良能

