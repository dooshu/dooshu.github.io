吴芾　寄陈彦邦二首

自古中兴用实才，正资贤哲共图回。

若为清禁挽不住，亦效衰翁归去来。

幸有江水供笑傲，更邀风月与徘徊。

得閒莫惜频相过，伴我樽前笑口开。

吴芾

吴芾　寄陈彦邦二首

不须细细说行藏，四十年来梦一场。

我得放归心已足，君能勇退道尤光。

閒中倍觉林泉好，闹里谁知日月长。

我已与君成二老，更将一节起吾乡。

吴芾

