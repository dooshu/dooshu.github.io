【十月十七日云林夫人作与许侯】

四旌（真诰作ユ。）曜明空。朱轩飞灵丘。玉盖荫七景。鼓翼（真诰作翮。）霄上浮。九音朗紫空。玉□敖洞太无。宴咏三晨（真诰作辰。）宫。唱啸呼我俦。不觉春（真诰作椿。）已来。（《诗纪》作老。）岂知二景流。佳人虽兼忘。而未放百忧。长林真可静。岩中多自娱。（○真诰运象篇三。《云笈七签》九十八。《诗纪外集》二。）

