【又】

譬春之阳。如冬之日。耕者让畔。百姓丰溢。惟我胡父。恩惠难置。（○太平寰宇记百四十五。○逯案。寰宇记云。襄阳城有古堤。皆后汉胡烈所筑。尝为襄阳太守。惠化及人。塞补决堤。民因歌曰云云。似此歌应入汉诗。在查《水经注》二十八沔水注云。襄阳太守胡烈有惠化。补塞堤决。民赖其利。景元四年九月。百姓刊石铭之。树碑于此。据此应入魏诗。）

