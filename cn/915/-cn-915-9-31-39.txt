◇立太子诏（天监元年十一月甲子）

朕属当期运，系迹前王，思所以长世流祚，垂之万叶，百辟咸以元良之寄，有国莫先，自昔哲后，降及近代，莫不立储树嫡，守器承祧，乃旁挹群议，远惟七百，建兹蒙稚，仰副宗礻方，承华肇开，崇基克永，无疆之庆，非独在余，思沾渥泽，被之遐迩，可赐天下为父後者爵一级，王侯以下，量锡币帛。（《艺文类聚》十六，《初学记》十。）

