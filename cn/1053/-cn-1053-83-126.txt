黎廷瑞　送梁必大归杭省亲

悠悠楚水，霭霭吴云。

孰作之合，胡然而分。

岂无良朋，我独子忻。

於穆令德，有粲其文。

黎廷瑞

黎廷瑞　送梁必大归杭省亲

吴云霭霭，楚水悠悠。

眷念庭闱，道阻且修。

为贫而仕，匪食孰求。

曷不偕来，以解尔忧。

黎廷瑞

黎廷瑞　送梁必大归杭省亲

瞻彼日月，有望有弦。

慨彼中年，别友实难。

有芹於池，有芝於山。

式遄其归，勿远其还。

黎廷瑞

