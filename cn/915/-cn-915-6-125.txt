◎卢谌

谌字子谅，钦弟︔之孙。尚武帝女荥阳公主，拜驸马都尉。後州举秀才，辟太尉掾。洛阳陷，刘粲据晋阳，留为参军。粲败，刘琨以为司空主簿，转从事中郎。愍帝末，从琨奔段匹，以为幽州别驾。匹败，奔段末波。元帝初，累徵散骑、中书侍郎，不得归。末波死，弟辽代立。辽败，为石虎所得，以为中书侍郎、国子祭酒、侍中、中书监。虎死，从冉闵于襄国。永和六年，军败遇害，年六十七。有《杂祭法》六卷，《庄子注》若干卷，集十卷。

