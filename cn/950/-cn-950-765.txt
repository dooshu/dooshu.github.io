杨万里　和仲良分送柚花沉

熏然真腊水沉片，焌以洞庭春雪花。

只得掾曹作南熏，国香未向俗人夸。

杨万里

杨万里　和仲良分送柚花沉

锯沉百叠糁琼英，一日三薰更九焌。

却悔香成太清绝，龙涎生妒木犀憎。

杨万里

杨万里　和仲良分送柚花沉

鹤骨龙筋金玉相，诗人二袭几年藏。

已惊好手夺天巧，更遣余芬恼楚狂。

杨万里

