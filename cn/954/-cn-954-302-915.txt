陈造　赠曹秀才二首

不复林逋起九京，空留诗卷逼人清。

如君况自鬼神助，掷地应闻金玉声。

败履人今笑东郭，奔蜂我亦愧南荣。

三千奏牍真馀事，侧耳齐廷待一鸣。

陈造

陈造　赠曹秀才二首

拌擞胸襟一不优，迂临惟子肯绸缪。

访书笠泽心摧落，苟禄吴门路阻修。

老去欲追三径约，客来当办一钱留。

它年水北山南计，更挈诗瓢就我不。

陈造

