◇飞蛾赋

仙鼠伺暗，飞蛾候明，均灵舛化，诡欲齐生。观齐生（《御览》作「生齐」。）而欲（《御览》作「态」。）诡，各会住以凭方。凌ㄡ烟之浮景，赴熙焰之明光。拔身幽草下，毕命在此堂。本轻死以邀得，虽糜烂其何伤？岂学山南之文豹，避云雾而岩藏。（本集，《御览》九百五十一。案，《封氏闻见记》五云，旧说南山赤符，爱其毛体，每有雾露，诸禽兽皆取食。惟赤豹深藏不出，故古以喻贤者隐居避世，引此赋，「岂若南山赤豹，避雨雾而深藏」，则唐本是「赤」字。）

