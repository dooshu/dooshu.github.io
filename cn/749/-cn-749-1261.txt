刘学颜


学颜号山村。宋末元初人。

齐天乐

寿刘畊斋

红冈小塔枫林路，曾见承平歌舞。舞罢人归，月斜影转，重见郎官星度。乡关境土，又二十馀年，桑麻深露。说与闾巷，少年知得当时否。

如今苍颜白髮，问耕聊尔耳，依稀农圃。父老吾伊，深山鸡黍，谁念乱离父母。村南昼午。谩对客烹茶，笑谈今古。千岁迢迢，竹风时扫户。







