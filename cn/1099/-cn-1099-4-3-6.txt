○招諭擴廓帖木兒詔 【 招諭】

自昔帝王之得天下、當大業垂成之際、尤必廣示恩信、雖素相仇敵者、亦皆兼收而並用之、擴廓帖木兒即所謂王保保也　聖祖以其不屈雅敬之屢與書招徠而不至也所以法天地之量、而成混一之業也、朕自起兵淮右、收攬?雄、平定華夷、唯西北邊備未修、?以擴廓帖木兒、猶守孤忠、保其餘眾、居于沙漠、以為邊患、在我則為邊患在彼明為守忠聖人之言能恕巳量物如此朕甚念之、茲用特與寬宥必能知時達變、慨然來歸、其所部將士、多我中土之人文武智能、朕當一一用之、有願還鄉里者聽、其賀宗哲孫翥趙恒等、果能贊其來歸、其功非小投機之會、間不容髮、朕言不再、其審圖之、故茲詔示、想宜知悉、

