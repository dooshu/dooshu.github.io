◎封子绘

子绘字仲藻，渤海人，魏尚书右仆射隆之次子，小名搔，为神武开府主簿，随府转丞相主簿，加伏波将军，除通直常侍左将军，领中书舍人，加征南将军、金紫光禄大夫，孝静初兼给事黄门侍郎，除卫将军、平阳太守，加散骑常侍，征补大行台吏部郎中；文襄统事，以为渤海太守，加骠骑将军，天保初除太尉长史，历海州、合州、郑州刺史，徵为司徒左长史，乾明初转大司农，除魏尹，皇建中加骠骑大将军，太宁中迁都官尚书，加仪同三司，历七兵尚书，转祠部尚书，河清三年卒，赠尚书右仆射，谥曰简。

