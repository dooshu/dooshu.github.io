○招撫流移疏 【 招撫流移】

臣聞河南開封等府并南直隸鳳陽府等處地方、近年為因水患、田禾無收、在彼積年逃民、俱各轉徙往濟寧臨清等處、四散趁食居住、中間有係正統十四年以後、山西并北直隸真保定等處軍民、被達賊驚散、逃移未久、及原籍見有田產之家、雖已陸續回還復業、其正統十四年以前、逃移在外、年久革民、及陝西山西所屬艱難州縣、并口外地方、及原無田產之家、俱不肯復業、流移轉徙、動以萬計、近聞各處有司、遇有外縣逃民到來、一切驅逐、不容在境潛住、若果能驅令復業。固是美事。但恐前項艱難地方。及素無產業。或係在外逃匠囚犯等項。寧死道路。不願復業之人。被所在官司驅逐急迫。驅逐流民必至生變如益州之驅李特是也無所依止?帚。必至失所。不無激變。及今水患巳息。仍慮逃回河南鳳陽原處地方居住。異日雖欲再行招撫。必不肯從。去留之機。實係於此。不可不慮。臣切照畿內順天等八府。所屬計一百三十餘州縣。所在除官府草塲。并官員庄田。及軍民見種田地不計外。其餘多有拋荒。幷空閑無碍田地。如蒙勑戶部計議、出給榜文。遍行山東等處。逃民聚集之所。張掛曉諭。前項逃民。有志復業者。即令復業。其不願復業。無所依止?帚之人。既以安流移又以實京師為強本之計許令於順天府等八府所屬州縣分投。從便居住。有司照名撥田。設法賑恤。其寬恤等項。榜內有當開寫者。悉照本部節次。奏准事理。明白開寫。曉諭施行。行移各府廵撫廵按等官。督同各有司。遇有逃民到來即令報名在官酌量鄉村廣狹田地多寡四散安插如某州田地數少。逃民數多。言雖美而難行則發遣於有田州分住居。某縣田地數多。逃民數少。亦須將別縣逃民。逓相分撥。或某州可安插千人。止留五百人。某縣有田千頃。止撥五百頃。葢人少易於賑恤。田多以備後來。其口糧種具等項。或暫借官儲出給。或勸令富民假貸。俟有收成之日。照數追還。俱聽廵撫廵按等官設法整理。從宜處置。仍時常往來撫綏。及時勸課。俟三年後。生計成立。有家可戀。有土可懷。然後計戶定差度田出賦。清軍勾匠隨所設施。合新附之戶籍。增舊收之版圖。強本安邦。莫善於此。

