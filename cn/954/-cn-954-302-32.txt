陈造　春寒六首

扫雪阶头晓未乾，东风作恶鼻仍酸。

西园点检江梅后，只有樱桃不避寒。

陈造

陈造　春寒六首

稍稍春光到眼中，冲寒试与小搘筇。

杏花已尾樱桃拆，正要深红间淡红。

陈造

陈造　春寒六首

衰年心绪自低摧，可是青春昧一来。

几日不教书作崇，为留病眼向花抬。

陈造

陈造　春寒六首

去年秫地伤秋潦，春酒浇醨不可亲。

红树梢头山鸟语，只应笑我独醒人。

陈造

陈造　春寒六首

清明寒食经旬是，笑问风寒更几馀。

小杏惜香春恰恰，新杨弄影午疏疏。

陈造

陈造　春寒六首

平明欲敛云复厚，薄晚未休风更颠。

老怯春寒不宜出，下帷添火拥书眠。

陈造

