◇奏劾武陵王伯礼

臣闻车屦不俟，君命之通规，夙夜匪懈，臣子之恒节。谨案云旗将军、持节、都督吴兴诸军事、吴兴太守、武陵王伯礼，夙擅英猷，久驰令问，惟良寄重，乡是属。圣上爱育黔黎，留情政本，共化求瘼，早赴皇心，遂复稽缓归骖，取移凉懊，迟回去，空淹载路，淑慎未彰，违惰斯在，绳愆检迹，以为惩戒。臣等参议，以见事免伯礼所居官，以王还第，谨以白简奏闻。（《陈书·武陵王伯礼传》，太建初，为吴兴太守，十一年春被代徵还，迁延不发，其年十月，散骑常侍御史中丞徐君敷奏云云，诏曰可。）

