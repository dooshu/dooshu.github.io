反浸第五十九

我城若居卑下之地，敌人拥水灌城，速筑墙壅诸门及陷处。更于城内促为周匝，视水高下狭阔，筑墙，外取土高一丈以上。城立，于墙外取土而薄筑之。精兵备守，不得容杂色人。如有泄水之处，则十步为一井，井内潜通引泄漏。城中速造船一二十只，募解舟楫者，载以弓弩锹钅瞿，每三十人自暗门穴衔枚而出，决其堤堰。敌觉，即急于城上鼓噪，以精锐急出助之。

