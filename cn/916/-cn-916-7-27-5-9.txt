【度关山】

昔听陇头吟。平居已流涕。今上关山望。长安树如荠。千里非乡邑。四海皆（乐府作百姓为。文苑云。一作百姓为。）兄弟。军中大体自（文苑作共。注云。一作自。）相褒。其间得意各分（文苑作为。）曹。博陵轻侠皆无位。（文苑作为。）幽州重气本多豪。马衔（文苑作肥。注云。一作□卸。）苜蓿叶。剑莹（乐府作宝。注云。一作莹。）□鹈（文苑作虎□。）膏。初征心未习。（文苑作息。乐府云。一作息。）复值雁飞入。山头看月近。（文苑作高。注云。一作近。）草上知风急。笛喝（文苑作揭。注云。一作喝。）曲难成。笳繁响还涩。武帝初（文苑作信。注云。一作初。）承平。东伐复西（文苑作南。注云。一作西。）征。蓟门海作堑。榆塞冰为城。催令四校出。倚望三边平。箭服（文苑作ゅ。）朝来动。刀环临阵鸣。将军一百战。都护（文苑作尉。注云。一作护。）五千兵。且决雄雌前利。谁道功名身後事。丈夫意气本自然。来时辞第已闻天。但令此身（《类聚》作心。）与（文苑作心此。）命在。不持（文苑作交。注云。一作持。按作交是。）烽火照甘泉。（○文苑英华百九十八。《乐府诗集》二十七。《诗纪》九十三。又《类聚》四十二引涕、荠、弟、征、平、然、天、泉八韵。）

