周文璞


文璞字晋仙，号方泉，又号野斋，又号山楹，阳谷人。曾官溧阳县丞。有方泉先生诗集。

一翦梅

风韵萧疏玉一团。更着梅花，轻袅云鬟。这回不是恋江南。只是温柔，天上人间。

赋罢闲情共倚阑。江月庭芜，总是销魂。流苏斜掩烛花寒。一样眉尖，两处关山。

浪淘沙

还了酒家钱。便好安眠。大槐宫里著貂蝉。行到江南知是梦，雪压渔船。

盘礴古梅边。也信前缘。鹅黄雪白又醒然。一事最奇君吸取。明日新年。







