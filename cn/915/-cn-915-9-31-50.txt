◇为梁武帝除东昏制令

令：夫树以司牧，非役物以养生；视人如伤，岂肆上以纵虐。废主弃常，自绝宗庙，穷凶极悖，书契未有。苛酷滋章，征赋不一；缇绣草木，朝构夕毁，抚梁易柱，不待匠人，徵发闾左，以充缮筑，流离寒暑，继以疫厉，转死沟渠，曾莫收恤，朽肉枯骸，鸟鸢是厌。加以天灾人火，屡焚宫掖，官府台寺，尺椽无遗，悲甚忝离，痛兼麦秀。遂使亿兆离心，疆徼侵弱，寿春内地，鞠为寇场，辱及祖宗，耻深诸夏。斯人何辜，离此涂炭！今明昏递运，大道公行，思化之萌，来苏兹日，猥以寡薄，属当大宠。属当大宠。虽运中兴，唆同草昧，思阐皇体，与之更如。凡昏制缪赋，淫刑滥役，外可详检前源，悉皆荡除。其主守散失，诸所愆耗，精立科条，咸从原例。便施行。（《文馆词林》六百九十六）

