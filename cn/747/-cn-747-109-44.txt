○令诸道使相直省追还中书敕

诸道节度使带平章事兼侍中中书令，在京则中书差直省一员引接，及赴镇，拟合追还。缘使相在京，百官请谒，须差直省引接，兼侍卫出入，或恐朝列误冲。及到本道，自有客司通引官引接，其从厚从荣，虽为皇子，职本侯王。王建立孔循，曾掌枢衡见居藩镇。况诸道使相无直省者甚多，其到东青许州先将去直省，并宜追还中书。

