赵蕃　与潘文叔游稀岳四首

欲行雨如蓰，既出云若涌。

山高一身微，风动万国洶。

岂唯林木悲，亦为毛发悚。

众谓当亟回，吾行便贾勇。

赵蕃

赵蕃　与潘文叔游稀岳四首

远看云吐吞，近见日出没。

解駮谓须臾，迷漫翻倏忽。

山灵似知我，老兴不得发。

纵使尽高深，安能造剞劂。

赵蕃

赵蕃　与潘文叔游稀岳四首

寥寥两石门，此地忽在眼。

临栏塞云雾，入户欠编简。

规模自我友，恨不同叩款。

仙佛匪吾徒，兹焉聊可馆。

赵蕃

赵蕃　与潘文叔游稀岳四首

常闻祝融峰，今日上封寺。

虽孤登望眼，要逐幽遐志。

盖渠目力及，皆我脚力自。

是可将无同，吾言亦聊戏。

赵蕃

