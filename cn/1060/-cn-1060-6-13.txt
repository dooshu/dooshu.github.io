与罗状元达夫简

粲往嵗赴官永新于舟次获遂瞻承忽忽且二十年矣公道徳闻望为海内学士所宗仰自少有知识者犹愿承绪论而粲慵惰因循不及时以竿牍自通于左右独向往之志则未之敢忘也自惟资性闇劣心气麄浮虽窥窃陈编防有管穴之见然望道逴逺竟亦自崖而反又弗能亲就髙贤与相切防乃今白首无成恒自伤悼恐一旦溘然便同粪壤盖仲尼耻五十无闻屈子亦悲老至而修名不立粲每念及此汗未尝不发背沾衣也顷复遭先母弃背衔哀苫土苟存视息属石磐公令子行因辄寓状少布区区左氏春秋镌两册附上用备覆瓿他所欲求正者且有待焉傥执事能贬示教言一二则又望外之幸矣怆怳不次

