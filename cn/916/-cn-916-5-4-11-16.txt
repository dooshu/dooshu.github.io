【石流篇】

石上流水。湔湔其波。发源幽岫。永归长河。瞻彼逝者。负月其偕。子在川上。惟以增怀。嗟我殷忧。载劳寤寐。遘此百罹。有志不遂。行年倏忽。长勤是婴。永言没世。悼兹无成。幸遇开泰。沐浴嘉运。绥（《宋书》、乐府作缓。）带安寝。亦又何愠。古之为仁。自求诸己。虚情遥慕。终於徒已。（○《宋书》乐志。《乐府诗集》十九。广《文选》十二。《诗纪》四十五。）

