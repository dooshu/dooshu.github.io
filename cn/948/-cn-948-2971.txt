陆游　书寓舍壁

天与痴顽不解愁，未埋病骨且闲游。

山於拄杖横时看，路到芒鞋破处休。

初拟烧丹住南岳，却因学剑客西州。

秋风巾褐添萧爽，又作临邛十日留。

陆游

陆游　书寓舍壁

落佩颓冠惯放慵，经旬寓馆古临邛。

西偏取路横穿竹，北向开门倒看松。

醉後蹇驴归薄暮，闲来支枕睡高舂。

鹄鸣山谷曾游处，剩欲扶犁学老农。

陆游

