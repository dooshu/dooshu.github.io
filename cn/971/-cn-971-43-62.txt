刘过　过无锡见李元德祭酒

峦树棲禽暖不飞，不如弓缴有危机。

季鹰若悟蓴鲈好，应悔江东不蚤归。

刘过

刘过　过无锡见李元德祭酒

高门扫日鸣珂里，吹竹弹丝暖响中。

寂寞一区如此宅，世间却有两扬雄。

刘过

刘过　过无锡见李元德祭酒

新变文章学未成，青云无路致吾身。

应逢垫角诸生笑，欲效林宗却整巾。

刘过

