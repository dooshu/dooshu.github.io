蒋堂　游松江

曙光东向欲曨明，渔艇纵横映远汀。

涛面白烟昏落月，岭头残烧混疏星。

鸣榔莫触蛟龙睡，举纲时闻鱼鳖腥。

我实宦游无况者，拟来随尔带笭箵。

蒋堂

蒋堂　游松江

月晃长江上下同，画桥横堆冷光中。

云头滟滟开金饼，水面沈沈卧彩虹。

佛氏解为银色界，仙家多住玉壶中。

地雄景胜言不尽，但欲追随乘晓风。

蒋堂

