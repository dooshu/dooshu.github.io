杨万里　舟过谢潭三首

风头才北忽成南，转眼黄田到谢潭。

髣佛一峰船外影，褰帷急看紫巉岩。

杨万里

杨万里　舟过谢潭三首

夹江百里没人家，最苦江流曲更斜。

岭草已青今岁叶，岸芦犹白去年花。

杨万里

杨万里　舟过谢潭三首

碧酒时倾一两杯，船门才闭又还开。

好山万皱无人见，都被斜阳拈出来。

杨万里

