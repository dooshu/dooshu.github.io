【和刘雍州绘博山香炉诗】

范金诚可则。ゼ思必良工。凝芳自（《初学记》作侯。万花谷作俟。）朱燎。先铸首山铜。环（万花谷作环。）姿信岩□。奇态宝玲珑。峰嶝互相拒。严（万花谷作岬。）岫杳无穷。赤松游其上。敛足御轻鸿。蛟螭盘其下。骧首盼层穹。岭侧多奇树。或孤或复（万花谷作复。）丛。严间有佚女。垂袂似含风。□飞若未已。虎视郁馀雄。登山起重障。（万花谷作嶂。）左右引丝桐。百和清夜吐。兰烟四面充。如彼崇朝气。触石绕华嵩。（○《初学记》二十五。万花谷续七。《诗纪》七十三。）

