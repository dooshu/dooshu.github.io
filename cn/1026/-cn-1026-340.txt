董嗣杲　壬戌元日二首

青灯挑雨晓光凝，岁律回壬万象新。

心上痛怀松里友，客中忍视茗山春。

谁横烟竹惊孤旅，自饮屠苏笑八神。

折起朝衣羞老去，驱车犹冒路岐尘。

董嗣杲

董嗣杲　壬戌元日二首

万里东风起楚皋，流年只染鬓萧骚。

富池江口听春雨，昭勇楼心看雪涛。

薄俗苦无公可论，全身惟有隐方高。

故山猿鹤应相笑，抗走殊乡实自劳。

董嗣杲

