张閏　有怀参政范公因书桂隐近事奉寄二首

石湖仙伯住吴门，事业文章两足尊。

南北东西曾遍历，焉哉乎也敢轻论。

桂园柳色金丝织，笠泽桃花锦浪翻。

小大风烟俱自适，鹪巢终莫拟云鲲。

张閏

张閏　有怀参政范公因书桂隐近事奉寄二首

迂雘寻阿作治中，閒事归来却不慵。

晓炷佛香聊作观，晚投社饱亦称侬。

荷花制就身宜著，菰米收成手自舂。

最是今春多伟绩，万丛兰四百株松。

张閏

