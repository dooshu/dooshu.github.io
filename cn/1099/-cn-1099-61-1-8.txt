○添設將官事 【 遼東添設將官】

鎮守遼東太監葉達、題稱會同總兵廵撫等官毆信陳金?戊等議得、建州三衞夷人、世受官賞、給與印信、管束人民、先在幹木河地面居住。與七姓野人有讐。前投朝鮮今反破其國都盛衰難量如此投奔朝鮮又與本處為惡被其征勦無處棲身。節次赴京具奏、　朝廷嘉其慕義、准令那來遼陽迤東蘇子河一帶居住。逓年往來朝貢。自成化二年、悖負國恩、紏集醜類、累犯遼陽等處地方、搶掠五十餘次、人畜不下數萬、以觸天威震怒、建夷不可蓄從來巳然遂將元惡董山等二百五十餘人、俱留廣寧監禁致死、動調大軍、抵巢征勦、但為總兵等官。遽爾班師奏捷罔底成功。逮今節次搆結海西賊眾、攻圍清河等堡、搶殺屯寨人畜、若不早為設備勦殺、不免又似昔年之患、今看得分守錦義二城右參將崔勝、生長遼陽、頗有謀勇、熟知地里、下人信服、乞將崔勝命充遊擊將軍、於各城選取精銳馬隊官軍二千員名。并召有東寧等衞土人。俱令本官統領前去遼陽沿邊一帶駐劄。遇有警急。就便相機戰守如賊勢眾大。一面量調隣近城堡官軍。分投抄勦。一面令副將韓斌周俊。併力夾攻。仍飛報臣等調兵應援。務要謀有素定、事出萬全、但慮軍馬數少。分調不敷。廣寧原有京營調操官軍三千員名。俱係永樂年間奉天征討人數。到今五十餘年。近於成化八年。為因邊方稍寧。取回京操。仍乞添調前來隨同遊擊將軍殺賊。庶使醜虜懾服。邊境寧謐。奏抄到部、臣等切惟建州等衛女直。本以犬羊賤類。仰荷　朝廷設官降印。使在羈縻之類。送往迎來。以示懷柔之恩。百餘年間。遼東一帶將官得人。兵備整飭。以時朝貢無敢輕犯。近年以來。兵備廢弛。糧草蠹耗。致伊輕視。漸致不臣。本年自九月到今、舉眾深入清河靉陽等堡地方。如蹈無人之境、人畜被其搶虜、官軍被其損折、今葉達等思患預防、要行添設遊擊、召募土兵、誠為地方至計、但遊兵一設、未免於各營堡挑選團操以軍士一身兩處為家人將內顧情或不堪其退回京營輪班官軍一千四百員名。團操甫定。又復更張。恐致嗟怨。徒勞無益。况數目不多。縱令盡去。不為輕重。合無准其所奏。毋以傳報夷情為虗言。毋以近行撫諭為足恃。添設中路廣寧參將一員、就將所舉崔勝請　敕賫與欽遵、於總兵官所守地方內、挑選官軍二千、於副總兵所守地方內挑選官軍一千、再行召募土人、令崔勝親領於遼陽地方賊犯去處、會合副總兵韓斌、往來殺賊、聽都御史陳金?戊、親臨節制、及行戶部整理糧草定奪、給賞土人銀兩、候地方寧靖、官軍散回原處、土人疏放寧家、崔勝令於廣寧駐劄。以後有警、亦依前例行事、無警於該操時月往來總兵所部官軍二千提調操練、俯就軍士以遂安養、另推參將一員代替崔勝分守地方、

