【夏苗田】

〖古临高台行。古今乐录曰：夏苗田。言大晋畋狩顺时。为田除豁也。〗

夏苗田。运将徂。军国异容。文武殊。乃命群吏。撰车徒。辨其号名。（《宋书》作名号。）赞契书。王军启八门。行同上帝居。时路建大麾。云旗医紫虚。百官象其事。疾则疾。徐则徐。回衡旋轸。罢陈弊车。献禽享祠。蒸蒸（乐府作□□。）配有虞。惟大晋。德参两仪。化云敷。（○同上）

