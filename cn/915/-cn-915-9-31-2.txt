◇丽人赋

有客弱冠未仕，缔交戚里，驰骛王室，遨游许史。归而称曰：狭斜方女，铜街丽人，亭亭似月，燕婉如春，凝情待价，思尚衣巾。芳逾散麝，色茂开莲。陆离羽佩，杂错花钿。响罗衣而不进，隐明灯而未前。中步袒而一息，顺长廊而回归。池翮荷而纳影，风动竹而吹衣。薄暮延伫，宵分乃至。出暗入光，含羞隐媚。垂罗曳锦，鸣瑶动翠。来脱薄妆，去留馀腻。沾妆委露，理鬓清渠。落花入领，微风动裾。（《艺文类聚》十八）

