张嵲　挽张全真诗二首

辱遇本非因绍介，登门不谓便无期。

倾心问及言犹在，投贽书成事已悲。

作镇方甘建邺水，惜贤尤在中兴时。

伤心无复谘疑事，还似当年徐孺碑。

张嵲

张嵲　挽张全真诗二首

玉质清舑似列仙，人间亦合得长年。

功名不竟如壶遂，冲淡空嗟似乐天。

胡不憗遗缘国老，忧深殄瘁为时贤。

含毫谁作名臣传，要使风流后世传。

张嵲

