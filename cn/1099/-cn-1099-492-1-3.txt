○復莊游戎 【 遼事】

邸報附上、經略言四路進兵。此法大謬。賊於諸路必堅壁清野。小之敵大惟并力被其一路則諸路瓦解見於史冊者甚衆何主兵者之夢夢也小小營寨。且棄不復顧。而并兵以應一路當之者必杜將軍矣。麾下東行、不敢從臾即往、經略公必不能用、僕嘗言難端初發、切勿作第一輩人麾下且徐俟之、若初輩人可了。吾又何求。如或不然以麾下材人、其舍諸乎、

