曾巩　至荷湖二首

铁色对我马，林林路南山。

草根已变绿，冰雪尚满颜。

解镳苍烟脚，我栖就柴关。

乖时遭飘踬，岂免生事艰。

夙意待周孔，此士岂可还。

浊醪且斟酌，收心一瓶间。

曾巩

曾巩　至荷湖二首

悲风我眼涩，酸狖我耳愁。

我颠水没马，我起雪满裘。

百里不逢人，岂有烟火投。

却倚青壁望，白雾满九州。

苍苍运乃尔，何地放我忧。

夜卧梦成魇，犹疑拔山湫。

曾巩

