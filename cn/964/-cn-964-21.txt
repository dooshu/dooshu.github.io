韩彦质　高宗皇帝挽祠三首

大历开真主，群雄控六飞。

山河千载业，天地一戎衣。

复古边疆定，销兵圣母归。

依然兴礼乐，文武遍郊畿。

韩彦质

韩彦质　高宗皇帝挽祠三首

为物聊经世，本无黄屋心。

重明得传器，大业若遗簪。

典册褒崇极，庭闱孝养深。

昊天归德报，不使二毛侵。

韩彦质

韩彦质　高宗皇帝挽祠三首

八秩归希有，三灵感具衣。

鼎湖龙已远，汾水雁空飞。

羽卫愁无色，风云惨不晖。

惟余功与德，千古欢巍巍。

韩扬

