【初发石首城诗】

白□尚可磨。斯言易（《类聚》作以。）为缁。遂（《类聚》作虽。）抱中孚爻。犹劳贝锦诗。寸心若不亮。微命察如丝。日月垂光景。成贷遂兼兹。出宿薄京畿。晨装抟曾（《文选》作鲁。六臣本注云。五臣作曾。）ざ。重经平生别。再与朋知辞。故山日已远。风波岂还时。迢迢（李善本《文选》作苕苕。《类聚》作遥遥。）万里帆。茫茫终何之。游当罗浮行。息必庐霍期。越海陵三山。游湘历九嶷。（六臣本《文选》注云。五臣作疑。《类聚》作疑。）钦圣若旦暮。怀贤亦凄（杜诗注作凄。）其。皎皎明发心。不为岁寒欺。（○《文选》二十六。三谢诗。《诗纪》四十八。又《类聚》二十七引缁、诗、丝、兹、ざ、辞、时、之、其、欺十韵。又作往临川发石头城诗。引疑其二韵。黄氏集千家注杜工部诗史补遗八晚登诗注引一句。）

