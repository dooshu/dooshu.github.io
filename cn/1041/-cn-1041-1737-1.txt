仲并　白氏夫人生日二首

相门苗裔正诜诜，长庆风流几百春。

吉梦忽随秋日晓，祥光常对月华新。

翰林大笔高前古，玉树诸郎霭后尘。

何假捧觞勤颂祝，由来寿考属仁人。

仲并

仲并　白氏夫人生日二首

断机久已传家训，采藻端然继国风。

庭院炉烟春蔼蔼，门阑瑞气晓葱葱。

遐龄愿效三桃实，拜寿何辞百盏空。

自幸晚为门下士，余波应许丐奇穷。

仲并

