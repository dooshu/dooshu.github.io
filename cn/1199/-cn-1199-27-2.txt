介子推

介子推者。姓王名光。晉人也。隱而無名。悅趙成子。與遊。旦有黃雀在門上。晉公子重耳異之。與出。居外十餘年。勞苦不辭。及還。介山伯子常。晨來呼推曰。可去矣。推辭母入山中。從伯子常遊。後文公遣數千人以玉帛禮之。不出。後三十年。見東海邊。為王俗賣扇。後數十年莫知所在。

王光沈默　享年遐久　出翼霸君

處契玄友　推祿讓勤　何求何取

遯影介山　浪跡海右

