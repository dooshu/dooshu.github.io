【听钟鸣】

〖伽蓝记曰：洛阳城东建阳里有台。高三丈。上作二精舍。有钟。撞之。闻五十里。太後移在宫内。置凝闲堂。初。梁豫昌王萧综闻此钟声。遂告听钟歌三首行於世。〗

历历听钟鸣。当知在帝城。西树隐落月。东窗见晓星。雾露フフ未分明。乌啼哑哑已流声。惊客思。动客情。客思郁纵横。翩翩孤雁何所栖。依依别鹤半夜啼。今岁行已暮。雨雪向凄凄。飞蓬旦夕起。杨柳尚翻低。气郁结。涕滂沱。愁思无所托。强作听钟歌。（○《类聚》三十。文苑英华三百三十四。《诗纪》百八。）

