乌生八九子


梁·刘孝威

城上乌，一年生九雏。枝轻巢本狭，风多叶早枯。氄毛不自暖，张翼强相呼。金柝严兮翠楼肃，蜃壁光兮椒泥馥。虞机衡网不得猜，鹰鸷隼搏无由逐。永愿共栖曾氏冠，同瑞周王屋。莫啼城上寒，犹贤野间宿。羽成翮备各西东，丁年赋命有穷通。不见高飞帝辇侧，远托日轮中一作终　。尚逢王吉箭，犹婴夏羿弓。岂如变彩救燕质，入梦祚昭公。留声表师退，集幕示营空。灵台已铸像，流苏时候风。





