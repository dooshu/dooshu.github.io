○送道依黎归婺州序

予与惠公游十年，而惠公以其徒依公见访蔼然之和，发於眉宇，得其道者，不待言说。予尝欲黜健羡，遗名声，不使尘机世相，滑灵府。故每随缙绅士则神怠，与依惠游则性胜。盖循分而动，亦境所由然。上人以东阳为山水佳地，且生约二德。昔所游践，况泄石室，花发桃岩，是二精舍为东南甲乙。乃振缁锡泛然而行，道机法乐，尽在是矣。如仆者，方牵挛世教，未得与师为方外之游，遐情幽赏，期一二偈疏。







