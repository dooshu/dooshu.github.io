○凌氏犬

甫里凌粮长家，畜一白犬已数年，甚健而驯。前此有佃户负米若干石而死，一夕忽见梦于其子曰：「吾生时负凌氏米，因转生其家为白犬以偿。今尚少数斛，汝当纳还，并以钱赎吾归。」子如言，赍米往纳，因求买其犬，不许，乃具述所梦。家人未信，犬已跃入舟，蹲卧不肯起。凌氏叹异，遂以归之，而却其直云。 【 妻兄盛之荣说。】

