○奏请即魏宫立庙。（有司奏置七庙，武帝重其役，庙群臣议奏。）



上古清庙一宫，尊远神，逮至周室，制为七庙以辩宗祧。圣旨深弘，远迹上世，敦崇唐虞，含七庙之繁华，遵一宫之远旨。昔舜承尧禅，受终手文祖，遂陟帝位，盖三十载，月正元日，又格于文祖，遂陟帝位，此则虞氏不改唐庙，因仍旧官，可依有虞氏故事，即用魏庙。（《晋书·礼志》上，《宋书·礼志》三，《通典》四十七。）



