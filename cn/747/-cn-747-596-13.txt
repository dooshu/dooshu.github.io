○送张陲山南谒严相公序

相国冯翊王作镇南梁，为名贤薮泽。四方浮川走陆，结辙连舻，岷山之坡碾成谷，汉水之碛汩成渊。耀华呈实，涌溢门馆，量器而待，未始失贤。故天下真贤，虽远皆往。以贤蹑迹者，清河张子乎？张百行为实，五言为华；有实可呈，有华可耀。度虚襟之必答，抗高步以斯谒。玉露初降，金风景清，褒斜峰峰。千万相见，奋客情如归意，指危栈犹平道。冯翊之门，唯才与德，人之所与，冯栩无不与。是行也，非张独知其可，众君子共知之。既知之，若咏老歌，各言其知。

