程公许　晚晴登楼和叔存侄

日澹霜明雨意悭，枫林稻陇褧衣斑。

小楼触目秋容好，得似萧晨起看山。

程公许

程公许　晚晴登楼和叔存侄

放浪烟霞我亦曾，误凭宵梦绕觚棱。

眼明一片蚕崖雪，便拟搘筇最上层。

程公许

程公许　晚晴登楼和叔存侄

一秋吟思奈大悭，醉面无因点缬斑。

衮衮簿书成底事，朝来爽气在西山。

程公许

程公许　晚晴登楼和叔存侄

锥刀较计我何曾，商略人生且摸棱。

九万里风鹏背阔，倚栏不隔碧霄层。

程公许

