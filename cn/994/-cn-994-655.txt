吴芾　早行五首

畏暑凌晨更疾驱，疏星影里度篮舆。

忽惊道上人如堵，知是田家出趁墟。

吴芾

吴芾　早行五首

此地惟多古树林，路傍处处足清阴。

行人九夏热如火，到此清风忽满襟。

吴芾

吴芾　早行五首

长涂终日困炎蒸，破晓扶衰强趁程。

发是篮舆桥上过，一钩斜月水是明。

吴芾

吴芾　早行五首

跋涉州涂仅八旬，今朝才得次安仁。

更须五日为行客，方得开藩见吏民。

【卷12】

吴芾

吴芾　早行五首

我无政术强为官，所至将迎每厚颜。

何事深村赤脚妇，亦闻钲鼓出篱间。

吴芾

