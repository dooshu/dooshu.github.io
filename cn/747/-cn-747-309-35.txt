○授崔琳太子少保制

门下：贞马国者，必在於元良；教三善者，是求於端士。银青光禄大夫守刑部尚书上柱国清河郡开国公崔琳，中和禀气，厚德资身。雅言有章，明议能断，标礼乐於先进，效忠公於大官。坚白不渝，芬芳自久，缉熙秋典，用简於心。调护春宫，更难其选，宜取才於六职，俾齐名於二傅。可守太子少保。

