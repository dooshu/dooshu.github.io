方岳　次韵程汪二兄投赠

未论知已定谁欤，却恐春皋失故吾。

穷老不随时世薄，行藏犹识圣人污。

陶元亮已觉今是，祁孔宾毋费夜呼。

便拟耕桑教豚犬，不令渠辈指之无。

方岳

方岳　次韵程汪二兄投赠

谁放词林出一头，穷愁自欲着春秋。

传杯月手堪持蟹，解佩无刀可买牛。

何苦文章惊海内，已甘烟雨老岩幽。

芷汀兰渚离骚在，付与春江自在流。

方岳

