方岳　次韵滕和叔投赠

犹及溪斋识老成，万琅玕外一溪清。

诸郎与我雪灯共，两眼观书霜月明。

二十一年如梦过，五三六籍尚谁赓。

鹿车忽到苍崖底，老木惊秋亦向荣。

方岳

方岳　次韵滕和叔投赠

白发相过各暮年，颜间老气自轩轩。

沧浪供砚心犹在，博雅藏书手自翻。

举世共知名父子，此身莫负晦翁门。

重阳风雨何堪别，只和名章当赠言。

方岳

