【采芑歌】

〖《史记》曰：田常成子与监止俱为左右相。相齐简公。田常心害监止。监止幸於简公。权弗能去。于是田常复修□子之政。以大斗出贷。以小斗收。齐人歌之曰：〗

妪乎采（《御览》作采。）芑。归乎田成子。（○《史记》田敬仲完世家。《诗纪前集》一。○《诗纪》云。刘知几史通曰：田常见在而遽呼以谥。此之不实。昭然可见。○逯案。此歌自是後世所传。故有成子之说。然亦仍为周末之作。观下歌可知。）

