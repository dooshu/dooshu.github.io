楼钥　孺人陈氏挽词

追忆宫端旧典刑，三贞况复是难兄。

岂惟门户生光彩，直使朝廷列姓名。

烟海乘桴谁可夺，天风反火报尤明。

虽云弟娣相从去，自有英灵凛若生。

楼钥

楼钥　孺人陈氏挽词

教子推陶母，相望百代前。

诗书经口授，名节诵家传。

艺苑高鸿笔，忠言彻细毡。

源流知有自，何止父兄贤。

楼钥

楼钥　孺人陈氏挽词

令子齐年好，相从识壶彜。

萧生结绶日，孟母卜邻时。

未下升堂拜，俄闻陟屺悲。

天涯致刍束，泪落薤歌辞。

楼钥

