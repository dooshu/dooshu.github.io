铜片幡与纸鸢


【原文】

余偕寄尘游波上。板阁无他神，惟挂铜片幡，上凿“奉寄御币”字，后署云“元和二年壬戌”。或疑为唐时物，非也。按元和二年为丁亥，非壬戌也。日本马场信武撰《八卦通变指南》，内列“三元指掌”，云：上元起永禄七年甲子，止元和三年癸亥，如上元起宽永元年甲子，止元和三年癸亥，下元起贞亨元年甲子，今元禄十六年癸未。

国中既行宽永钱，证以元和日本僭号，知琉球旧曾奉日本正朔，今讳言之欤？

纸鸢制无精巧者，儿童多立屋上放之。按中国多放于清明前，义取张口仰视，宣导阳气，令儿少疾。今放于九月，以非九月纸鸢不能上，则风力与中国异，即此可验球阳气暖，故能十月种稻。



【注释】

元和二年：1616年。元和乃日本年号。下文永禄、宽永、贞亨、元禄同。



永禄七年：1564年。



宽永元年：1624年。



贞亨元年：1684年。



元禄十六年：1703年。



僭（jiàn）号：超越本分的封号。



正朔：历法。此处指年号。



宣导：疏通。





