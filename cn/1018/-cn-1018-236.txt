曹勋　和英书记二首

本期雅奉水云心，况有伽陀冠二林。

海蚌得来珠莫剖，荆山凿处玉难寻。

悠悠真隐渐方丈，曳曳闲云渺故岑。

回首瑞峰空在望，只容俯首听拿音。

曹勋

曹勋　和英书记二首

向来衰病倦年华，坐卧颓然静不哗。

只拟闲时忘往事，了无好语继余霞。

屡哦物表云笺句，一扫空中睡眼花。

每到思丰如奉诲，结茅喜近梵王家。

曹勋

