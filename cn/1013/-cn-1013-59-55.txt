周文璞　寄茅山道友三绝

伏事三茅过一生，痴心不望羽车迎。

旧时手种黄龙子，今解升云入太清。

周文璞

周文璞　寄茅山道友三绝

九锡碑亭日欲曛，有人趺坐对炉薰。

凭谁传语桓司马，句曲山中只白云。

周文璞

周文璞　寄茅山道友三绝

蕊珠宫女傍瑶屏，自把韦编问姓名。

回到人间无一事，紫阳花下白鸡鸣。

周文璞

