○吴越故东海徐太夫人墓志

夫月满则亏，日平则昃。盛衰之道，古今而同也。其有秀而不实者，得无痛乎？夫人徐氏，其先东海人也。粤以元元降圣，盘条仙树之端。洎唐後启图，析派天潢之侧。龙飞凤翥，殷鼎（阙）坛。阀阋勋贤，无出其右。官讳诃任省营田队夫人媸渤海（阙）吴皓仆射（阙）宣赐褐裳之管辖营田队务文华擅美，器宇宏深。夙娴（阙）悌之规，扌冗见熹之色。百行之美，实无阙焉。悲娶（阙二字）一卒九乎三纪何期。隙驷难追，游波莫遏。享年五十有六。偶暂摄调（阙三字）於显德三年岁在丙辰九月庚寅朔五日甲（阙）寝疾殒於吴县令德乡之私第也。（阙二字）夫人有子六人。长曰承嗣，效（阙）衙内直番队充副将。次曰承宠，系营田甲将。次承邺，营田副将。次五儿、满儿、淡，幼稚未效职员。有女三人。长曰十八娘，聘於金氏。次曰十九娘，在室未从伉俪。次廿娘，舍弃俗华，以投金地於福田寺，慕贞坚守缁门，精专戒行。子婿一人，金氏宏绾。新妇二人，长曰沈氏，次曰曹氏。呜呼！封树告期，龟荚叶吉。以十月庚申十四日癸酉，窆於吴县胥乡台尚书里阖闾城西去五十馀里先祖莹之侧，礼也。特恐天地长久，陵谷变迁，令嗣号诉，愿勒贞石以志於墓。浔忝获知音，得不涕泗挥毫，叙录其实而为之铭曰：

委质荒汉，凝神上仙。绕绕二界，茫茫九泉。远岫烟暝，高空月悬。声沉永矣，松价萧然。

杜良

良，周显德时人。

