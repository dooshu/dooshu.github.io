门焉闺焉

《左氏传》好用“门焉”字，如“晋侯围曹，门焉”，“齐侯围龙，卢蒲就魁门焉”，“吴伐巢，吴子门焉”，阳人启门，诸侯之士门焉”。及“蔡公孙翩以两矢门之”，“门于师之梁”，“门于阳州”之类，皆奇葩之语也。然《公羊传》云：“入其大门，则无人门焉者；入其闺，则无人闺焉者；上其堂，则无人焉。”又杰出有味。何休注“堂无人焉”之下曰：“但言焉，绝语辞，堂不设守视人，故不言焉者。”休之学可谓精切，能尽立言之深意。

