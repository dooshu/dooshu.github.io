【济北民为崔伯谦歌】

〖北《齐书》曰：崔伯谦除济北太守。恩信大行。乃改鞭。用熟皮为之。不忍见血。示耻而已。有朝贵行过郡境。问人太守治政何如。对曰：府君恩化。古者所无。因诵民为歌曰：〗

崔府君。能治（北史作临。）政。易（北史易上有退田二字。）鞭鞭。（北史不重鞭字。）布威德。民（北史作人。）无争。（○北《齐书》崔伯谦传。北史崔伯谦传。）

