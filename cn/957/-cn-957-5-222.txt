王柏　挽司直兄

老厌鸳行武，骑鲸不肯留。

空存丹棘谳，未告紫宸猷。

黄老辜初志，青山颺晚谋。

夕阳无限好，心事竟悠悠。

王柏

王柏　挽司直兄

典重班诸老，声名始璧流。

开尊口佳士，襩被闯前修。

月冷金闺籍，尘生玉杖鸠。

梅岩伤目处，雁影正宾秋。

王柏

王柏　挽司直兄

晚始亲荆玉，劬愉气谊稠。

泰坛霜月下，暑枕夜江头。

一困关公念，连书释我忧。

平生知己泪，寂寞洒新楸。

王柏

