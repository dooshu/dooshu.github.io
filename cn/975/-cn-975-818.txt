欧阳修　竹间亭

高亭昭初日，竹影凉萧森。

新篁渐解箨，翠色日已深。

雨多苔莓青，幽径无人寻。

静趣久乃得，暂来聊解襟。

清风飒然生，鸣鸟送好音。

佳时不易得，浊酒聊自斟。

兴尽即言返，重来期抱琴。

欧阳修

欧阳修　竹间亭

啾啾竹间鸟，日夕相嘤鸣。

悠悠水中鱼，出入藻与萍。

水竹鱼鸟家，伊谁作斯亭。

翁来无车马，非与弹戈并。

潜者入深渊，飞者散纵横。

奈何翁屡来，浪使飞走惊。

忘尔荣与利，脱尔冠与缨。

还来寻鱼鸟，傍此水竹行。

鸟语弄苍翠，鱼游耫清澄。

而翁乃何为，独醉还自醒。

三者各自适，要归亦同情。

翁乎知此乐，无厌日来登。

欧阳修

