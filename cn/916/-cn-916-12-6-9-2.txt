【追从銮舆夕顿戏下应令诗】

重轮依紫极。前耀奉（文苑作奏。）丹霄。天经恋宸□。帝命扈仙镳。乘星开鹤禁。带月下虹桥。银书含晓色。金辂转（《初学记》作辅。）晨飚。雾彻轩营（文苑作云。）近。尘暗斗城遥。莲花分秀萼。竹箭（文苑作箭。）下惊潮。抚已惭龙干。承恩集凤（文苑作风。）条。瑶（《初学记》作摇。）山盛风乐。抽简荐徒（《初学记》作从。）谣。（○《初学记》十。文苑英华百七十九。《诗纪》百二十四。）

