◇鹦鹉赋

美洲中之令鸟，超众类之殊名。感阳和而振翼，遁太阴以存形。遇旅人之严纲，殊六翮而无遗。身挂滞于重纟，孤雌呜而独归。岂余身之足惜？怜众雏之未飞。分麋躯以润镬，何全济之敢希？蒙含育之厚德，奉君子之光辉。怨身轻而施重，恐往惠之中亏。常戢心以怀惧，虽处安其若危。永哀呜以报德，庶终来而不疲。（《艺文类聚》九十一，《初学记》三十）

