邵度　挽东莱先生

雨化三吴士，风行万古书。

石渠功不细，凤阁位方虚。

梁木何摧地，泉台欲驾舆。

来观自燕者，顽懦亦欷嘘。

邵度

邵度　挽东莱先生

玉石明胸次，风云在笔端。

教常先慷慨，门弃不蹒跚。

籍堤疑培植，房陈似羽翰。

中兴依日月，遗像圣王欢。

邵度

邵度　挽东莱先生

岐嶷称前辈，渊源便老成。

及门多况说，在初已蒙亨。

麟笔空遗恨，笺诗正用情。

谁知两楹梦，湖海器书生。

邵度

邵度　挽东莱先生

鼻祖雍熙政，三传寿国医。

至今称巨室，有子号宗师。

白璧埋黄壤，朱门罢素丝。

脊令临祖道，无计驻灵輀。

邵度

邵度　挽东莱先生

名士闻风起，英声逐电飞。

卜邻谯子至，闲道洛人依。

共叹斯人疾，何心入揖归。

七分书策在，马鬣向斜晖。

邵度

邵度　挽东莱先生

鼓箧胶庠日，公方属外艰。

抠衣天不遇，攻玉理应难。

问我好何学，逢人罕所安。

由今无拂士，孤陋人心酸。

