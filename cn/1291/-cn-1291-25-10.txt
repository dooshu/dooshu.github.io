【长安为尹赏歌】

〖《汉书》曰：赏。字子心。钜鹿杨氏人。永始、元延间。上怠於政。贵戚骄恣。交通轻侠。藏匿亡命。长安中奸猾浸多。群辈杀吏。受赇报仇。赏以三辅高第选守长安。赏至。修治长安狱。穿地方深各数丈。致令辟为郭。以石覆其口。名为虎穴。乃收捕轻薄少年恶子。得数百人。内穴中。覆以大石。百日后。令死者家自发取。亲属号哭。道路歔欷。长安歌之曰：〗

安所求之死。桓东少年场。生时谅不谨。枯骨后何葬。


〇

《汉书》尹赏传。匡谬正俗五。
《诗纪》八作尹赏歌。

〇逯案。

死与尸通。



