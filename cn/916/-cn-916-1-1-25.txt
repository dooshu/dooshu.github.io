【冻水歌】

〖《诗纪》作齐台歌。〗

〖《晏子春秋》曰：景公起大台之役。岁寒不已。国人望晏子。晏子见公。乃坐饮酒乐。晏子曰：君若赐臣。臣请歌之。歌曰：庶民之言曰云云。歌终。喟然流涕。公止之曰：子殆为大台之役夫。寡人将速罢之。〗

冻水（《书钞》作冰。）洗（《类聚》作庶民之冻。）我若之何。太（《书钞》作奉。《类聚》同。）上糜散（《书钞》作靡散。《类聚》作靡弊。）我若之何。（○《晏子春秋》内谏下。《书钞》百五十六。《类聚》五。《诗纪前集》一。）

