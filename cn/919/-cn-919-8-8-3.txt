益志汤

治右肾虚寒，小便数，腰胁引痛，短气咳逆，四肢烦疼，耳鸣面黑，骨间热，梦遗白浊，目眩，诸虚困乏。

鹿茸（酥涂炙，去毛尽） 巴戟（去心） 熟干地黄（酒浸） 枸杞子 苁蓉（酒浸） 牛膝（酒浸） 附子（炮去皮脐） 桂心（不焙） 山茱萸 白芍药 防风（去叉） 甘草（炙，各等分）上锉散。每服四大钱，水盏半，姜五片，盐少许，煎七分，去滓，食前服。

心主三焦经虚实寒热证治

