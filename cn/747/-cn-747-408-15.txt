○对字诂判

〈甲书字诂，所由计功不及日请。科罪，不伏。诉云：纸类不同。〉

去圣久远，微言已绝，求之淳儒，存诸诂训。陈吴恢之青简，恐误当时；许蔡邕之丹书，将传後学。况秘纬有府，写书置官，佣计长功，能归典艺。纸既殊於大小，课罔齐於徐疾。览之繁文，岂将鸟以观迹；率其大较，乃非人之掣肘。惟甲斯篆，非罪勿籍。

任之

之，乐安人，天宝时隐居商洛。

