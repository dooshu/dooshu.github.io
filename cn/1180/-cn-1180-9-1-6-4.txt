扬之水

三章，章六句


首章讲：此戍申者怨思，故言曰：





扬之水，不流束薪。

悠扬之水，其势微缓，则不流束薪矣。





彼其之子，不与我戍申。

戍人指其室家。屯兵以守曰戍。彼其之子，天各一方，则不与我同戍申矣。





怀哉怀哉，曷月予还归哉？

斯时也，室家在念，契阔莫伸，怀哉怀哉，其情有不能以自已矣。今不知王家戍事何月可毕，得以言旋言归，而慰我室家之怀乎！

二章：





扬之水，不流束楚。彼其之子，不与我戍甫。怀哉怀哉，曷月予还归哉？

楚，木名。讲同上。

末章：





扬之水，不流束蒲。彼其之子，不与我戍许。怀哉怀哉，曷月予还归哉？

蒲，柳也。申、甫、许，皆国名。讲同上。吁！观戍人之怨思，而时王之不道甚矣，人民之离散极矣。周辙之终于东，宜哉！





