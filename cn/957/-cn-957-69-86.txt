王珪　留题吴促庶省副北轩画壁兼呈杨乐道陈院龙图三首

文书满眼纷纷里，忽觉沧波起荻洲。

红日不知华省暮，扁舟如下洞庭秋。

林泉傲物非无约，轩冕拘人此未休。

与拂素尘寻绝景，羡君潇洒特迟留。

王珪

王珪　留题吴促庶省副北轩画壁兼呈杨乐道陈院龙图三首

谁将画手分平远，几度曾窥雁鹜洲。

六月炎风方病暑，五湖烟景已迎秋。

班趋规地来常晚，诗入笼纱思未休。

为惜主人林下意，暮钟沈阁尚应留。

王珪

王珪　留题吴促庶省副北轩画壁兼呈杨乐道陈院龙图三首

闻道北窗开绘境，偶来归思满沧洲。

郑帘宿鸟惊初旭，隔浦疏林似旧秋。

梦忆清溪知几曲，醉寻危磴欲三休。

何时又赐通中枕，与对云山尽日留。

王珪

