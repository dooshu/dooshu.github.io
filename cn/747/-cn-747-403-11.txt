○晋书《音义》序

先朝所撰《晋书》，帝纪十、志二十、列传七十、载记三十，合一百三十篇。令升此《音》，纪志共为一卷，其列传载记，各自区分，都成三轴，件目如左，仍依陆氏《经典释文》，注字并以朱英。服勤编简，颇涉暄寒。凡此训释，必求典据，庶无墙面，畴敢师心？如或未周，敬俟来哲尔。

裴春卿

春卿，天宝朝官司勋员外郎，历太子中允。

