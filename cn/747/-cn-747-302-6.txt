○对不以采苹为节判

〈甲会射，制氏不以采苹为节，所由加罪，诉称非三命以上。〉

射以习战，乐本宣风，虽君子之所争，乃先王之修训。惟甲幸逢光宅，早践荣班。羔裘以朝，未登三命之秩；主皮为会，咸兹五善之仪。兴舞与同，必期多算，和容中质，不出於正。节未及於采苹，事有归於制氏，欲加其罪，窃谡诬辞。且物有司存，孔门垂教；失官为慢，《春秋》所规。节以乐章，诚则大夫之礼；非礼不动，实惟先圣之。师古未表其明，知礼反招其咎，所由斯罚，有异绳愆。制氏有言，诚为举枉。

