卷540_22【和友人戏赠二首】  李商隐

东望花楼曾不同，西来双燕信休通。仙人掌冷三霄露，玉女窗虚五夜风。

翠袖自随回雪转，烛房寻类外庭空。

殷勤莫使清香透，牢合金鱼锁桂丛。

迢递青门有几关，柳梢楼角见南山。明珠可贯须为佩，白璧堪裁且作环。

子夜休歌团扇掩，新正未破剪刀闲。

猿啼鹤怨终年事，未抵熏炉一夕间。

