107　公劉至大王亶父歷年


匈奴傳：「夏道衰，公劉變于西戎。其後三百有餘歲，戎狄攻大王亶父。」王氏逨曰：「自后稷三傳而得公劉，自亶父三傳而武王滅商，則公劉在夏之中衰，而亶父宜在商之季世，不啻五六百年，而曰三百歲，未知何所據？」

【元圻案】周益公王致君司業文集序曰：「君諱逨，字致君，世家宛丘，擢進士第，官至少司成。」





