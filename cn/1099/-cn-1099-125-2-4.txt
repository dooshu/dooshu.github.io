○送閫帥黃君福建備倭序 【 備倭】

倭奴夷亦曰日本、東海外之夷也、謂之奴、奴之也、奴必有主、吾中國是巳、天下之賤辱且勞者、至于奴亦極矣、然其心亦未必甘而安為之也、其鬱鬱之忿蓄於中、而或乘之以黠鼓之以暴、則門屏之間、將有易位之變。伏焉而莫覺者。而况擁君人之號。襲世傳之序。聚落之人。兵軍之富。器械之工巧。而又遠在漲海?服之外。吾奴之而已。彼豈俛焉直受。如茲倭奴者。吾雖為主。而欲偃然不加之意。求以無患。得乎。又况安南朝鮮。均夷也。而朝貢時至。　正朔所加。　封冊所臨。齒諸　親藩。而倭亦以文字為國。獨蒙棄斥。無辭以別夫蝸殼蟻封之夷。其情之痛苦。不獨蓄忿之奴而已也。夫奴之忿不忿。一家之利害而巳矣。今倭之界。與明越諸州相值。東抵遼。南盡于閩廣。延袤萬里。不啻皆吾地吾赤子也而付諸蓄忿之夷。朝夕睊睊。以徂伺之。其忍乎。千里之間。于夫之所不啻。必萬夫之衞不啻。必閫帥以臨之。勢必至于此。乃得策也。署閫帥黃君。今年四月以　簡命。當詣福建所隸衛五所十。水寨五。戰艦千艘。水軍十萬。偏裨之將數百人。君至將將。將軍軍。登艦弓引滿。劍露芒。嗚鼙如雷。軍于島嶼之???。直奴視倭。奴如以肉臨虎口。若然。真備倭之賢將也。君先世土人。土人今亦有利器上人、宦于　朝者皆觀君此舉借予言告之

