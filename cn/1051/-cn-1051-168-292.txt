姚勉　用栾魁声道寄李后林韵寄声道

尺书春寄忽惊秋，未见新除入报由。

铁汉尚痚丞相马，玉儿肯伴秀才牛。

欲令世事更新易，可使时贤不进休。

子职显扬千古事，圣恩深重更龙头。

姚勉

姚勉　用栾魁声道寄李后林韵寄声道

一叶梧桐唤动秋，分投閒散亦无邮。

超逾未羡诏金马，迟钝不妨骑土牛。

天爵夐殊人爵贵，伪心那似德心休。

读书岂为荣身计，何必三公要黑头。

姚勉

