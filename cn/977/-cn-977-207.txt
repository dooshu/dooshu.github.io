邵雍　感事吟

君子小人正相反，上智下愚诚不移。

冶葛根非连灵芝，奈何生与天地齐。

邵雍

邵雍　感事吟

古人不见面，止可观其心。

其心固无佗，而多顾义深。

今人不见心，正可观其面。

其面固无佗，而多顾利浅。

顾义则利人，顾利则害民。

利人与害民，而卒反其身。

其身幸而免，亦须殃子孙。

邵雍

邵雍　感事吟

切玉如泥剑不虚，谁知世上有昆语。

能言未是真男子，善处方名大丈夫。

士老林泉诚所愿，民填沟壑谅何辜。

然非我事我心恻，珍重羲皇一卷书。

邵雍

邵雍　感事吟

蛇头蝎尾不相同，毒杀人多始是功。

风月四时无限好，莫将闲事挠胸中。

邵雍

邵雍　感事吟

四海三江与五湖，只通舟楫不通车。

往来无限安平者，岂是都由香一炉。

邵雍

邵雍　感事吟

芝兰种不荣，荆棘剪不去。

二者无奈何，徘徊岁将暮。

邵雍

邵雍　感事吟

为善大宜量力分，知几都在近人情。

人情尽后疑难人，力分量时事自平。

邵雍

邵雍　感事吟

理顺面前皆道路，义乖门外是榛荆。

何人肯认皆言语，此语分明人不听。

邵雍

