卫泾　皇帝阁春帖子

芳意传梅信，东风到柳边。

王春在除夜，明日是新年。

卫泾

卫泾　皇帝阁春帖子

彩胜黄金缕，青丝白玉盘。

内家迎淑节，先奉太皇欢。

卫泾

卫泾　皇帝阁春帖子

迟明鱼钥九门开，警跸声清绕殿雷。

穆穆天颜应有喜，捷书新自北边来。

卫泾

卫泾　皇帝阁春帖子

沈沈广殿磨遑安，玉食丁宁减太官。

野宿貔貅三万灶，重裘应轸铁衣寒。

卫泾

