◇钟繇王肃著论以司马朗为伊颜之徒

繇既失之，朗亦夫为得也。昔「汤举伊尹，而不仁者远矣」。《易》称：「颜氏之子，其殆庶几乎！有不善未尝不知；知之未尝复行。」由此而言，圣人之与大贤，行藏道一，舒卷斯同，御世垂风，理无降异；升泰之美，岂俊积世载？「善人为邦百年，亦可以胜残去杀」。又曰：「不践迹，亦不入于室。」数世之论，其在斯乎！方之大贤，固有间矣。（《魏志·司马朗传》注）

