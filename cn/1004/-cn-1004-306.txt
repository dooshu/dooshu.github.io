张耒　发金陵折柳亭二首

绿衮溶溶日，红飞寂寂春。

青山今古事，芳草去来人。

歌吹酒家市，帆樯贾客津。

谁云绝胜地，登眺更伤神。

张耒

张耒　发金陵折柳亭二首

匆匆十日事，回首亦凄凉。

何处无芳草，行人休断肠。

张耒

张耒　发金陵折柳亭二首

瞿昙昔教我，林下一宵行。

何事春江上，依依作俗情。

张耒

张耒　发金陵折柳亭二首

桃李蕃晴日，江山秀晚春。

孤舟多病客，长道未归人。

豪俗竞行乐，倦游慵问津。

南山还暮雨，疑有楚台神。

张耒

