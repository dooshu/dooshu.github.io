【控鹤】


（唐）控鹤府省称，武后朝置，设监为长官，府下设供奉。多以武则天所宠爱之人充当。后易为奉宸府。《新唐书·员半千传》：“半千以控鹤在古无有，而授任者皆浮狭少年，非朝廷德选，请罢之。忤旨，下迁水部郎中。”明卓明卿《卓氏藻林》卷二《臣职类》：“《诸史》：控鹤：武则天时置控鹤监，率皆宠爱之人居之；又参用文学之士，后改为奉宸府，多选美少年为奉宸内供奉。”《新唐书·则天武皇后传》：“自怀义死，张易之、昌宗得幸，乃置控鹤府，有监，有丞及主簿、录事等。监三品，以易之为之。”《新唐书·张易之传》：“圣历二年，始置控鹤府，拜易之为监。久之，更号奉宸府，以易之为令。”





