○內閣輔臣年表序 【 內閣】

內閣故翰林學士任也。始　高皇帝渡江。剪荊棘日不暇給矣。而稍稍從諸儒生受經。而是時弘文學士基最貴幸。當帷中寄。丞相以下。亡敢望之。巳益勌馬上業。進學士承旨同及濂。濂又最幸。得偕　上坐起其職大抵紀注言動。備　顧問云而　上時時授以旨使為詔草。濂獨多所當。久之。　上倣宋益置華蓋謹身文華武英殿四。文淵東閣二俱大學士。秩正五品。徵諸明經長者以次代擢。而會丞相惟庸敗析中書六之。尚書寄天下任。而大學士稱近臣。不為置僚屬亡所治。　天子方自操威福。亦亡所寄裁。至　文皇帝繼大位。始即文淵閣召侍講等七人。日入直左右。巳益親　上。　上所與謀羣臣甚祕。稍遷至大學士。歲時賚予同尚書矣。　仁宣朝用太子經師恩累加至三孤益尊。而　宣皇帝右文遏殺。內柄無大小。悉下大學士士奇等取報行。而吏部蹇義。戶部夏原吉。以不時召得迭入省可六尚書事。與士奇均。而大學士陳山等。或鮮所關預。勢之所趋雖輕必重權之所去雖重必輕國家廢中書而立閣學然久之竟如真相者近人主而操絲綸也此即東京政止?帚臺□之意耳然以天下之治亂責之則又曰我豈宰相哉此非我事嗟乎何其多幸也豈非無顓職繇　上輕重裁耶論道之體。創尊　仁宣。迨　景憲大權始集。今視之赫然真相矣。夫閣臣於禮至貴倨也視百司乃無重相壓。何以相稱焉。其喜怒借　上意故　上不嫌逼也威福間已意故下屏息也創白繇六曹故難不與也內閣有相實而無相名執天下之權而不任天下之責故賢者功參於心膂而不肖者勢擬於閽寺可不慎哉取以詔行故眾無敢訾也賢者當之不見跡而治不肖者當之不及敗而亂此在人主擇矣起永樂之壬午。其姓氏歲月備攷見云。

