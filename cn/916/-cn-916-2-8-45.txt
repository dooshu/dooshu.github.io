【太学中谣】

〖见陶渊明集。〗

〖袁山松《后汉书》曰：桓帝时。朝廷日乱。李膺风格秀整。高自标尚。后进之士。升其堂者以为登龙门。太学生三万馀人。榜天下士。上称三君。次八俊。次八顾。次八及。次八厨。犹古之八元、八凯也。因为七言谣曰：〗

天下忠诚窦游平。（大将军、槐里侯、扶风平陵窦武字游平。）天下义府陈仲举。（太傅、高阳乡侯、汝南平舆陈蕃字仲举。）天下德弘刘仲承。（侍中、河间乐成刘淑字仲承。）

