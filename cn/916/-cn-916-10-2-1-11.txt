【乌夜啼】

〖以下七言。〗

促柱繁弦非子夜。歌声舞态异前溪。御史府中何处宿。洛阳城头那得栖。弹琴蜀郡卓家女。织锦秦川窦（文苑作城头刘。注云。一作秦川窦。）氏妻。讵不自惊长泪落。（文苑作渡洛。注云。一作泪落。）到头（《类聚》作道。文苑作处。注云。一作头。一作道。）啼乌恒夜（文苑作何处。）啼。（○本集二。《类聚》四十二。文苑英华二百六。《乐府诗集》四十七。庾开府诗集下。《诗纪》百十四。）

