刘克庄　送叶尚书赴永嘉二首

落辊纷纷孰是非，孤忠惟上与天知。

何曾后世无公论，不愿明时有党碑。

去奉绣帘差足喜，来调金鼎未为迟。

铃斋一穟柑香起，细听中和乐职诗。

刘克庄

刘克庄　送叶尚书赴永嘉二首

曾击金狨扈属车，田间访旧尚勤渠

都忘森戟临方岳，但记燃藜共值庐。

谢守吟来谁继者，洛英老去各何如。

山林深密江湖远，相见烦公问起居。

刘克庄

