○復高鳳渚 【 制馭番虜】

報代吏人至、接臺諭、其論關右四鎮之事詳矣、僕家近汧隴、西事亦頗得之耳目為習、切盡一酋。讀書好名。曩時貢市。多其主持。然亦貪狡多端。情狀未易涯量。非慾飽氣怠者。須謹待之。大數套虜。密邇封疆。嘉隆間。我軍歲歲搗巢。不適寧居。其虜眾願貢市甚于中國此可保無變丙兔俺酋孤孽。棄置西極。其部落甚寡。昨歲為中國逋逃所誘。漸肆鴟張。軍門一加威詰。即恐懼遠去。此雖非革心。然實憚中國。非若青把都滿五大等之桀驁也。番人以茶為生。懸命中國甚重。年來為此酋蹂躪。中國不能護。則固有所掠。屬者不至附虜為中國患也。是時必有言虜復入蜀者然非事實也此唯在階固等處文武官得人。保無他慮。而地方見連年多故。恐將來仍然。故先為此說。冀為異日免罪地耳。惟明臺鑒之、

