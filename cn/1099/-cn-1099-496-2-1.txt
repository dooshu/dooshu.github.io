○與游肩生道長

國家一片邊疆盡從節金?戊之臣只是挨貢壞盡世間不多有用人要盡從門戶之中彼此葛藤纏盡今世界已被此兩種相仍相循。弄到事勢岌岌矣而濟變之法。用人者尚不見特達一些。而持論者尚不肯放寬一分。接得手教知翁臺一片深心。令人讀而欲泣喜而欲舞、當事者各有此心。何愁社稷不磐鞏哉非弟漫語台翁當不以弟此語為漫遼陽之事、未必奴真阿骨打畢。竟是應者失著。總之不得人揀將練兵。出奇制勝。但取兵滿官滿挨奴之自為安慶緒不求我之為郭令公李光弼也。譬如病未必能死人。而淹淹纏纏好歹聽其自便。難道此病便無治法只是糜粥將理一身。豈止糜粥殆是蠱藥耳白肉消索都盡。他症再出。如何下手。重慶之變亦他症再出之一端也。肘臂傷重漸延胸腹此處一容潰决腸胃。胞絡又作何救護。翁台速之一字真今日不俟終日之至言矣。大率計東西二事者都只要多兵愚意多兵。只須有其實不可有其跡亦須止借之為用。而不以之為主。而我之為主者。又不只在一兵多。專主慎重也川事不脫用土司而土司亦不當示之以太重而示我以可輕夫我之不可以輕存乎其主之之人是又不在調七省兵。烏合與強從。未必濟用。且合在何時。故東事不可緩。然且講支持。西事則火已曼延林木燃。在鬚眉間手眼停劄不得。亦須手疾眼快。當塲捷生撲法。若待救西江及全靠外人與止人衆挨擠。都非勝著。當時只欲益兵于遼東故至激変于重慶以淮揚援蜀亦猶是耳此事斷非翁台收拾不可、即以淮南與揚州兵往。亦當無濟耳。

皇明經世文編卷四百九十六終







