王遂　题顺宁壁

养得翔鸾舞凤枝，不知雨露几含滋。

但同栎社长无用，留作明堂柱石姿。

王遂

王遂　题顺宁壁

墓道深衣自涕洟，分明入耳似闻诗。

月征日迈求无忝，尽是临深履薄时。

王遂

王遂　题顺宁壁

膝下当年忆教忠，此身卜与弃捐同。

睿思夜半忧民切，羞见东窗日半红。

王遂

王遂　题顺宁壁

小日寒窗共赋文，一时洛下看机云。

自知只道归耕手，不比斯人解致君。

王遂

王遂　题顺宁壁

宿草初生木未阴，自栽松柏待成林。

后来剪伐应无忍，记取当时怵惕心。

王遂

王遂　题顺宁壁

道德文章满足翁，曾将佳句咏茅峰。

烧丹炼药非吾事，孝友神仙第一功。

王遂

王遂　题顺宁壁

江东山望说茅庐，庵为康家孝子居。

岂肯人间名教地，却容释老说清虚。

王遂

