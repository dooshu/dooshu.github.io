【命将出征歌】

重华隆帝道。戎蛮或不（《类聚》作来。广《文选》同。）宾。徐夷兴有周。鬼方亦违殷。今在盛（《诗纪》作圣。）明世。寇虐动西（《宋书》、《晋书》、乐府、广《文选》、《诗纪》并作四。误。）垠。豺狼染牙爪。群生号穹□。元帅统方夏。出车抚凉秦。众贞必以律。臧否实在人。威信加殊类。疏逖思自亲。单醪岂有（《类聚》、广《文选》作无。）味。挟纩感至仁。武功尚止戈。七德美安民。远迹由斯举。永世无风尘。（○《晋书》乐志。《乐府诗集》十九。《诗纪》四十。又《类聚》五十九及广《文选》十引宾、殷、垠、仁四韵。）

