◇参议副车正数

属车起秦，八十一乘，义兼九国。三十六乘无所准，并不出经典，自蔡邕胡广传说耳。又是从官所乘，非帝者副车正数。江左五乘，则俭不中礼。案《周官》云：「上公九命，贰车九乘，侯伯七命，车七乘，子男五命，车五乘。」然则帝王文物旗旒，皆十二为节。今宜依礼十二乘为制。（《宋书·礼志》五，孝建三年五月，有司奏。案，汉蔡邕胡广并云云，尚书令建平王宏参议，诏可，又通典六十六。）

