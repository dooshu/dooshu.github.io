袁甫　三衢效周雅作鹿鸣宴诗三章

鹿鸣鹿鸣，呦呦之声。

我有嘉宾，柯山之英。

来燕公堂，天府是升。

同我乡老，遹观劂成。

袁甫

袁甫　三衢效周雅作鹿鸣宴诗三章

鹿鸣鹿鸣，食苹与蒿。

我有嘉宾，柯山之翘。

岁逢丑矣，喜见斗杓。

我有旨酒，嘉宾是邀。

袁甫

袁甫　三衢效周雅作鹿鸣宴诗三章

鹿鸣鹿鸣，惠我好音。

我有嘉宾，言献其琛。

虽则轩裳，不改山林。

我有十箴，以淑我心。

袁甫

