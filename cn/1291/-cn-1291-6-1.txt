【歌】

〖《诗纪》作幽歌。〗

〖《汉书》曰：孝惠时，友以诸吕女为后。不爱，爱它姬。诸吕女谗之於太后，太后怒。召赵王置邸，令卫围守之。赵王饿，乃作歌。遂幽死，以民礼葬之长安。〗

诸吕用事兮刘氏微，迫胁王侯兮彊授我妃。

我妃既妒兮诬我以恶，谗女乱国兮上曾不寤。

我无忠臣兮何故弃国，自快中野兮苍天与直。

于嗟不可悔兮宁早自贼，为王饿死兮谁者怜之。

吕氏绝理兮托天报仇。

〇

《汉书》高五王传赵王传。
《史记》吕后本纪。
《乐府诗集》八十四。
《诗纪》一。
又《御览》百五十一引危、妃、恶、寤四韵。


