▼竹枝歌六首

蜀山消雪蜀江深，郎来妾去斗歌吟。

峡中自古多情地，楚王神女在山阴。

鱼复浦上石累累，恰似侬心无转回。

船归莫道上滩恶，自牵百丈取郎来。

江水出峡过夔州，长流直到海东头。

郎行若有思家日，应教江水复西流。

踯躅花红鹎飐飞，黄牛庙下见郎稀。

大艑摊钱卖盐去，短钗簪叶负薪归。

妾爱看花下渚宫，郎思沽酒醉临邛。

春衣朱织机中锦，祇是长丝那得缝。

枫林树树有猿啼，若个听来不惨凄。

今夜郎舟宿何处？巴东不在定巴西。

