【秦客诗】

〖壹作疾邪赋托为此诗。〇诗品曰：元叔散愤兰蕙。指斥囊钱。苦言切句。良亦勤矣。斯人也而有斯疾。悲夫。〗

河清不可俟。人命不可延。顺风激靡草。富贵者称贤。文籍虽满腹。不如一囊钱。伊优北堂上。抗髒倚门边。

（《初学记》作前。又钱、前二韵颠倒。〇《后汉书》赵壹传。
《诗纪》三。又《初学记》二十七引前、钱二韵。
《类聚》七十引钱一韵作客秦诗。又《白帖》二、四、草堂诗笺二十九吾宗诗注并引钱一韵。）

