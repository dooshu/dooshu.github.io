陆少保完三首

【王元章作墨梅并题长句书其后】

月落参横兴已空，鉴湖清浅夜推篷。

消磨不尽惟豪气，犹在疏花淡墨中。

【武城道中夜闻作吴语而歌者仿佛竹枝遗响因为二章】

数间茅屋隐平沙，隔岸微闻唤酒家。

若道消愁全仗酒，也停双橹倩人赊。

不奉君欢又一年，背人啼向落花前。

当初自爱侬如玉，今日如花更可怜。

