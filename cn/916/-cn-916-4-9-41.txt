【明帝太宁初童谣】

〖《晋书》曰：明帝太宁初童谣云云。及明帝崩。成帝幼。为苏峻所逼。迁於石头。御膳不足。此大马死小马饿也。高山峻也。言峻寻死。峻弟苏石也。峻死后。石据石头。寻为诸公所破。是亦山崩石破之应也。〗

恻力恻力。（《晋书》、《世说》注作恻恻力力。乐府、《诗纪》同。）放马（《世说》注此下有出字。）山侧。大马死。小马饿。高山崩。石自破。（○《晋书》五行志。《宋书》五行志。《世说》新语容止篇注引晋阳秋。《诗纪》四十四。）

