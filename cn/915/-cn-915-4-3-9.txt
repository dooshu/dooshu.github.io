◇贬阜陵王延诏（十一月）

王前犯大逆，罪恶尤深，有同周之管、蔡，汉之淮南。经有正义，律有明刑，先帝不忍亲亲之恩，枉屈大法，为王受愆，群下莫不惑焉。今王曾莫悔悟，悖心不移，逆谋内溃，自子鲂发，诚非本朝之所乐闻。朕恻然伤心，不忍致王于理，今贬爵为阜陵侯，食一县。获斯辜者，侯自取焉。於戏诫哉！（《后汉·追陵质王延传》）

