【书後赋诗】

〖附战国策曰：春申君使人请孙子於赵。孙子为书谢曰：疠人怜王。此不恭之语也。虽然。不可不审察也。因为赋曰：〗○逯案。此所赋即佹诗後段。以文字稍异。故附於此。

宝珍隋珠。（《韩诗外传》作璇玉瑶珠。）不知佩（《诗纪》作俾。）兮。（《韩诗外传》无兮字。下同。）袆（战国策误作□。）衣与丝。（《韩诗外传》作杂布与锦。）不知异兮。闾姝（《韩诗外传》作□。）子奢。（《韩诗外传》作都。）莫之媒兮。嫫母求之。又甚喜之（求之以下《韩诗外传》作力父是之喜。）兮。以瞽（《韩诗外传》作盲。）为明。以聋为聪。以是为非。以吉为凶。呜呼上天。曷惟（《韩诗外传》作维。《诗纪》作谓。）其中。（○战国策楚策四。韩寺外传四。《诗纪前集》八。）

