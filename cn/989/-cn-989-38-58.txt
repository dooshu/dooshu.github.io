苏籀　读范龙阁五丈奏议三绝

抚编屡叹才谟远，早岁升堂拜若人。

亹亹听言皆破的，龙蛇蟠屈负经纶。

苏籀

苏籀　读范龙阁五丈奏议三绝

奕枰著著穷机变，庖刃恢恢中会通。

世俗吏能那并比，汗颜血指竟何功。

苏籀

苏籀　读范龙阁五丈奏议三绝

九原英魄谁能作，规略千条殆可寻。

佐佑艰难揣夷狄，似兹举措好为霖。

苏籀

