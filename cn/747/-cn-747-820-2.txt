○送无作上人游云门法华寺序

越中山水，名於天下。山寺门法华又名焉。尝忆北海游越，越帅日率从事乐妓酒馔访北海。北海不乐，因曰：“某久住此，盖为门法华二寺，今日携酒乐，大似方便发遣。”越帅乃已（此出孙相公谱书。谱书是颜鲁公作）。又见朱访诗曰：“长忆门寺，门前千万峰。”邰尝居越中，每吟此诗，未游二寺，尝以为过。上人名僧也，又游名寺，前欲游天台，今游门法华二寺。乃知灵鹊不之蓬岛，则在青田，有异凡禽游不择地。别上人怏怏，因为序送之。

