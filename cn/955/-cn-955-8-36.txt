程公许　次韵感怀

称意人生不待多，诛茅只爱傍沧波。

万间方丈均容膝，苦志疲形能几何。

程公许

程公许　次韵感怀

四海堂堂范与苏，斯文价重百车渠。

颍昌旧第归无日，且向蟱津稳僦居。

程公许

程公许　次韵感怀

雨淫萧艾掩嘉蔬，况敢堆盘荐腹腴。

借问素餐颜有忸，河边宁作鲍生枯。

程公许

程公许　次韵感怀

盛时饥渴伫嘉谋，虑远何难弥近忧。

搔首风尘弥北望，驰心江汉入东流。

程公许

程公许　次韵感怀

绿水油油记插秧，转头风露稻花香。

秋来田井熙春书，画手难为顾长康。

程公许

