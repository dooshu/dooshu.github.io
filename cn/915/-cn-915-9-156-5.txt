◇妒妇赋

惟妇怨之无极，羌于何而弗有，或造端而构末，皆莠言之在口。常因情以起恨，每传声而妄受。乍隔帐而窥屏，或觇窗而瞰牖。若夫室怒小憾，反目私言。不忍细忿，皆成大冤。闺房之所隐私，床第之所讨论。咸一朝之发泄，满四海之嚣喧。忽有逆其妒鳞，犯其忌制，赴汤蹈火，目攘袂。或弃产而焚家，或投儿而害胥。（《艺文类聚》三十五）

