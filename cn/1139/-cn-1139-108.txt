水龙吟乙巳除日得家报新置木峪山庄慨然有终老之意而赋此

几年鼎鑊风波赋，初衣菟裘才筑。
白云万叠，苍松千笏，清溪一曲。
归去来兮，临流设钓，登山驱犊。
谢邻翁问讯，丁寧寄语，第一事，多栽竹。
人世竟同蕉鹿。
梦惊回、黄粱方熟。
天公赐与，一邱一壑，数椽茅屋。
急办长鑱，早营圆笠，乐吾盘穀。
笑三閭多事，此身将隐，何劳龟卜。

