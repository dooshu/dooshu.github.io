仓部郎中

隋为仓部郎。武德三年。加中字。龙朔二年。改为司庾大夫。咸亨元年复旧。天宝十一载三月七日。改为司储郎中。至德二载十二月十五日复旧。

仓部员外郎改复与郎中同。

天宝三载七月二十三日。金仓令史。不许转选及充使典。

建中二年正月诏。天下钱谷。皆归金部仓部。中书门下简两司郎官。准格式条理。

