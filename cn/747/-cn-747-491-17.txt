○送杜少尹阁老赴东都序

叔通之文学政事，若雄百炼，却中节。比年由东曹郎给事黄门，俄以中执法守上洛，得干支郡，视方任焉。及今亚尹洛师，实颛府政。冬十月，至自绕ニ，来朝京师，三接面命，出车就道。凡所以慈惠东人者，得悉数焉。以叔通之华茂实，而须长师於後命者，盖使洛邑耆老，周知功化。然後尺一诏条，恩礼。夫如是，则吴公之理平第一，不复专美於前书矣，又岂以翱翔疾徐为叔通道耶？岐燕元老，理具惜别，文昌六职，夏官卿赵公而下，举白出祖，交欢道旧。鄙人病不能醉，亦笑言击节於其间，众君子皆赋，愧序引之辱。

