【楚】

〖《宋书》作初。〗之平〖《晋书》乐志曰：改汉朱鹭为楚之平。言魏也。古今乐录作初之平。〗

楚（《宋书》作初。）之平。义兵征。神武奋。金鼓鸣。迈武德。扬洪名。汉室微。社稷倾。皇道失。桓与灵。阉宦（《宋书》作官。乐府同。）炽。群雄争。边韩起。乱金城。中国扰。无纪经。赫武皇。起旗旌。（《宋书》作旌旗。）麾天下。天下平。济九州。九州宁。创武功。武功成。越五帝。邈三王。兴礼乐。定纪纲。普日月。齐辉光。（○《宋书》乐志。《乐府诗集》十八。《诗纪》十七。

