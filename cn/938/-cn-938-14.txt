僧怀义


浮屠薛怀义本姓冯氏，名小莹，人也。阳道伟岸，性淫毒，佯狂洛阳市，露其秽，千金公主闻而通之。上言小莹可入侍，武后召与私，怀义更以淫乐傅。其肉具一接，至通宵不倦。后绝爱之，欲掩迹得通籍出入，使祝发为浮屠，拜白马寺主。诏与太平公主薛绍通昭穆。绍父事之，给廊马中官为驺，侍。虽武承嗣、武三思皆尊事惟谨。至是托言，怀义有巧思，数使入禁中营造。补阙王求理上言，以为太宗时有罗黑，黑善弹琵琶，太宗阉为给使。使教宫人，陛下若以怀义有巧思，欲在宫中驱使者，臣请阉之。庶不污宫闱，表寝不出。明堂成，拜怀义左威卫大将军梁国公，寻追拜辅国大将军鄂国公，令与浮屠作大云经，言神皇当命事，颁示天下。后虽春秋高，善自涂泽，亦不觉其衰也，然怀义富贵而骄，颇厌入宫与后交接，多蓄子女於白马寺，昼夜宣淫，所度力士为僧者满千人，淫秽靡所不为，而略无忌惮。会御医沈南亦以材具善御女，得幸於后，怀义心温之，遂密烧天堂及明堂，火照城中如昼，后大以为耻，乃与太平公主谋，使宫人有力者执缚扑杀之。香车载尸还白马寺，焚之。和尚得了使宜，还要作酸，岂不速死。





