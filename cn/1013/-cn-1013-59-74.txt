周文璞　绝句四首

巾车初扣槿花篱，物物来前总要诗。

一句坐来模写了，雨鸠飞下老梅枝。

周文璞

周文璞　绝句四首

纱笼解散坐门畿，生怕逢人索接篱。

朝雨洒来山更净，舂锄恰好到方池。

周文璞

周文璞　绝句四首

解呼威羽归丹穴，可缚单于献汉宫。

四面八方笼不住，许来分坐此山中。

周文璞

周文璞　绝句四首

隔林八十庞眉叟，理竹疏泉过一生。

见说石林身健日，把书只在石中行。

周文璞

