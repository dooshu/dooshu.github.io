○与僧朗书



皇帝敬问太山朗和尚，遭家多难，灾祸屡臻。昔在建熙，王室西越，赖武王中兴，神武御世，大启东夏，拔区域，遐迩蒙苏，天下幸甚，天未忘灾。武王即宴，永康之始，西倾东荡。京华主上播越，每思灵阙，屏营饮泣。朕以无德，生在乱兵，遗民未几，继承天禄，幸大和尚恩，神盖护，使者送绢百疋，并假东齐王奉高山荏二县封给，书不尽意，称朕心焉。（《广弘明集》三十五，又《十六国春秋》六十三。）

慕容超

超字祖明，德兄北海王纳之子，德无子，立为太子。以晋义熙元年僭即皇帝位，改元太上。在位六年，刘裕执送建康市斩之。



