释印肃　金刚随机无尽颂　非说所说分第二十一

无说名真说，唯有□迦叶。

无闻而闻闻，四七当头别。

释印肃

释印肃　金刚随机无尽颂　非说所说分第二十一

真闻信不猜，无去亦无来。

声闻无见解，人天几万回。

释印肃

释印肃　金刚随机无尽颂　非说所说分第二十一

若言佛有说，执指为真月。

月指两俱迷，昧修多罗□。

释印肃

释印肃　金刚随机无尽颂　非说所说分第二十一

即自谤如来，何因得辨才。

和风三二月，花发为谁开。

释印肃

释印肃　金刚随机无尽颂　非说所说分第二十一

贝叶非文字，决择世间事。

义理妙难通，假立多门路。

释印肃

释印肃　金刚随机无尽颂　非说所说分第二十一

琅函训小孩，得了笑咍咍。

欲求天外事，须弃世间财。

释印肃

释印肃　金刚随机无尽颂　非说所说分第二十一

一条楖栗杖，两头光晃晃。

打破须弥山，挂在眉头上。

释印肃

释印肃　金刚随机无尽颂　非说所说分第二十一

南岳与天台，皆入鼻孔内。

试识破野狐精，你作麽生会。

释印肃

