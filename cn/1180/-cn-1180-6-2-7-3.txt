答两广总督殷石汀


别楮云云，其人亦素爱其才，故荐之于公。后乃知其狂躁险刻，矜己凌人，不可大用。故昨因其称疾，遂决去之。然公自此，更不必置之齿颊矣。

广右今已大定，闻西省自府江平复，道路开通，客旅无阻。梧州之盐，方舟而下，南交通贡，贸迁有无，桂林遂为乐土，此谁之功欤？盖粤人今日始知公之不可一日去也。





