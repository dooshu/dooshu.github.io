杨万里　江山道中蚕麦大熟三首

衢信中央两尽头，蚕黣今岁十分收。

穗初黄後枝无绿，不但麦秋桑亦秋。

杨万里

杨万里　江山道中蚕麦大熟三首

黄云割露几肩归，紫玉炊香一饭肥。

却破麦田秧晚稻，未散水牯卧斜晖。

杨万里

杨万里　江山道中蚕麦大熟三首

新晴户户有欢颜，晒茧摊丝立地乾。

却遣缲车声独怨，今年不及去年闲。

杨万里

