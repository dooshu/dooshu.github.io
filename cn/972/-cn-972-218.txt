楼钥　即事

睡重不知晓，山高意得秋。

风来已落叶，潦去忽中洲。

幽閴素所愿，登临尽自由。

濒溪千万壑，何日上扁舟。

楼钥

楼钥　即事

壮志摧颓貌亦衰，岂知官舍傍岩隈。

此身不是京尘里，饭了沿山看腊梅。

楼钥

楼钥　即事

雨外山光淡，烟中草色鲜。

断桥依古岸，流水自斜川。

紫椹余桑表，青藤绕树颠。

人情兼物态，只合付天然。

楼钥

楼钥　即事

芸芸物态见天机，静里工夫得细微。

阶下秋红千万点，游蜂一一採香归。

楼钥

楼钥　即事

行尽穷边岁亦殚，倚门应是念衣单。

宁知今日幕南地，不似去年江上寒。

乘马惟欣日可爱，逢人长说雪初乾。

三衾四襖半无用，何必重歌行路难。

楼钥

楼钥　即事

十日阴寒雪不成，腊残春近更霜晴。

深山高卧如春暖，绕鬓飞蚊自在鸣。

楼钥

