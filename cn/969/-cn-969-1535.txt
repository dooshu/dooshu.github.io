刘克庄　昔与仙游傅常傅父子游从识其幼子方总角晚归田里忽袖二诗见访余开

议郎座上识郎君，窃意趋庭有异闻。

客屦今无同辈在，书灯昔与长公分。

虫冰寒暑余侵耄，萤雪光阴子尚勤。

见说架签犹万卷，肯将浊臭博清芬。

刘克庄

刘克庄　昔与仙游傅常傅父子游从识其幼子方总角晚归田里忽袖二诗见访余开

窗下陈编懒更窥，还丹难染镜中丝。

后生可畏前贤远，妄校皆封老将奇。

辟谷差贤东郭乞，归耕莫待北山移。

凤凰池听渠侬夺，不夺溪边放鸭池。

刘克庄

