○对津吏告下方伤水判

〈得津吏告下方伤水，请毁左右是，水工景固争。〉

远通漕引，近切河渠，拥左右之连是，随深浅之积态。属流水之至，长河沓起。桃花淼淼，实类迷牛之阙，（一作阙）；竹箭滔滔，方比凿龙之迅。委输无限，伤害为虞，既为长是固全，岂使下方伤水？导之则可，毁之匪宜，无从津史之言，请依水工之见。

张秀明

秀明，开元朝官御史，迁吏部员外郎。

