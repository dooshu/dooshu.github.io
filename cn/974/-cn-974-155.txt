梅尧臣　次韵和景彝省闱宿斋二首

昼日南宫雨後凉，斋严官重静於常。

庭前斗雀堕还起，栏下秋花落自香。

看尽云容天漏碧，读残书帙卷披黄。

九衢尘土莫能到，萧瑟微风叶响廊。

梅尧臣

梅尧臣　次韵和景彝省闱宿斋二首

新月斜光依约见，夜蝉高树有时鸣。

曲眉不想西家样，馁腹还思二子清。

迭代物华何足较，古今荣辱岂须惊。

静来应觉能闲少，人事区区逐日生。

梅尧臣

