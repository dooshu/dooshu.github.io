○與譚二華

閩中巨寇、非公不可、　明命既下、人情翕然、巨寇不足平矣、浙唇齒也、受庇何如、昨過金華、該道有司見於文、士大夫騰於口、憂民為兵。憂兵為患公以閩入多來浙中募兵故移咨兵部極言其事閩兵行後亦曾具題其事。葢數萬之師。出於一縣。縣當何如。中間可愕可駭。防之慮之。種種非一。謂浙之隱憂在此也。故於巳從兵者。卹之使往。未為兵者。諭之使家。葢募兵安民。二者皆地方大事。顧一而忘二。未可也。仰承尊諭。再欲添募。浙兵。為之汗背。古云。百姓皆兵。又云。有將有兵。明公威德。震諸海宇。李之代郭。旌旗變色。豈變旌旗哉。兵心變耳。况浙之用閩為兵。在水者太半。在陸者少半各以客為貴夫閩用浙兵浙用閩兵又何說也。生知閩兵之可用又知浙人浙兵之可憂非獨計浙亦以計閩且楊文蔣相清。明公之勁兵也。生恃以為兵者。聞　命即日發赴。葢同舟共濟。非敢如越人之視秦也。大抵浙之應閩。空國而往矣。人情事體。似應如此。惟高明亮之

