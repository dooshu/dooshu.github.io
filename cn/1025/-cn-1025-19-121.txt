邓肃　送丹霞

白莲结社记前缘，偶到人间共一年。

对学三生形已改，相逢一笑性犹全。

法缘振地公今佛，逸思磨天我亦仙。

明日清风飞短棹，羡师先去得林泉。

邓肃

邓肃　送丹霞

山压浓阴势欲颓，阿香推车振不开。

君来论诗风四起，挽出羲和照九垓。

别君八年惊电扫，霜髭已伯童颜好。

逝者姑从造物流，吾人一笑初不老。

明朝飞锡过平津，浩歌归耕陇上云。

岩窦不应藏一滴，要须化作无边春。

邓肃

