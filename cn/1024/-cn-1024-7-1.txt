戴良齐　寄立斋二首

玄云太山阿，倏忽起天际。

悠哉复何心，适与飘风会。

云间翔虬螭，蜿蟺炫五彩。

万生方飆飆，岂但千里内。

吾乡作者几，俯仰既千载。

愿言慰斯人，名实施四海。

戴良齐

戴良齐　寄立斋二首

蜚鸿时以南，蜚鸿时以北。

翻翻堂上燕，来往逝安适。

秋声来九天，星汉浩无极。

岩岩北有斗，可望不可即。

极望劳我心，梦想三太息。

下有纵壑鳞，上有飞云翼。

戴良齐

