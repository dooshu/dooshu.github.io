○錢法疏 【 疏通錢法】

看得疏通錢法、禁止盜偽、累經奉有明旨、不啻三令五申、原議制錢、官民竝用、凡軍粮商價。俱要銀錢三七兼支。每銀一錢。欲錢鈔流通□須官給而官歛之若有下無上則民知其無用而自難通行矣以五十文為率。按以時估。于民固無虧損。計以本費。于國稍有積贏。誠公私兩利之術也柰沿襲漸久。銀錢價值。低昂屢變。向猶增至六十餘文、今則六十七八文矣、將來消長、尚未可知、惟就今日、亦可謂濫觴之極者、彼估賤而貴用之、則眾口譁。因其賤而賤用之。則國本蠹。至使欽定信額。不遵率于輦轂之間、而臣子區區籌畫、尤苦于掣肘而難行、臣憂滋甚、夫等一制錢耳。何先後貴賤懸殊乃爾臣以為錢法之害有四、曰盜鑄之與雜用也、市價之多岐而流行之未廣也、制錢固自有真。乃姦宄之徒以彼私造膺物與制錢鴈行于市。非以偽亂真。而陰壞吾法者乎。官爐之制惟一。然閭閻流布。顧有所謂紅黑背面色樣光薄之類。不勝指數。非以雜溷純而觭勝吾法者乎。市價之平宜辨也。自假雜之錢出。而五文之數窮斯真偽同類而共賤之矣是低昂任柄而撓吾法者也令甲之遵宜同也今寶源每歲巨萬之鑄旋轉僅在都門百里之間過此即格而弗通焉是壅塞為患。而阻吾法者也抑四者之害雖同而盜鑄為甚、頃者錦衣衛都督王之楨緝獲人犯私鑄明有其人矣調停錢法、臣部司之禁緝奸盜在柄法諸臣司之偽者不革、而望真者之通臣之所不敢必也

