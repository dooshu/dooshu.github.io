○请诛李材奏

伏以圣王作宪，杀人有必死之令；圣人在上，当官无坏法之臣。今李材犯杀人之科，愚臣备监决之任。此贼不死，是乱典章。臣虽至微，岂敢旷职？其李材未敢行决，望别降敕处分。

樊宗师

宗师字绍述，河中宝鼎人。始为国子主簿。元和三年擢军谋宏远科，授著作佐郎。历金部郎中纾州刺史，徙绛州。进谏议大夫，未拜卒。

