程公许　挽潼帅许侍郎成子三首

天地英灵气，风云感会期。

龙头推蜀产，骨鲠自天知。

雨露荣在妆，江湖滞一麾。

甲兵何日洗，远虑忆蓍龟。

程公许

程公许　挽潼帅许侍郎成子三首

正色趋文石，危言竦列绅。

直前香案晓，批敕琐闱春。

天要明堂术，人间匠石斤。

汲公宁妄发，轩冕付平津。

程公许

程公许　挽潼帅许侍郎成子三首

雪惨龙沙节，春浓豹尾班。

难销文寸赤，不待二毛斑。

力尽三医谒，忧深九虎攀。

丁宁尸谏语，端不愧家山。

程公许

