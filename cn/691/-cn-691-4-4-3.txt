◎徽州程氏

徽州程某，祖与父皆诸生，家赤贫，以课读为生。前后几百余年，勤勤恳恳，皆以全副精神赴之，无问寒暑，所成就后学不少。后其孙某英年发第，累官至总制。而其对翁仍用老明经项带，尝语人曰："吾自有功名，岂必父以子贵哉？"其曾孙辈近亦接联举秀孝，诗书之泽方兴未艾矣。谁谓笔墨营生者不可以积功累仁耶？按此根叶即程梓宛先生家也，先生尝由苏州抚军擢为吾闽总制，其抚苏时家大人正居承宫之职，闻其家教最悉云。

