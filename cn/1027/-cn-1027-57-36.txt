范祖禹　和子开从驾朝谒景灵宫二首

雨师泛洒霁光匀，华盖香风不起尘。

亿兆欢呼真帝启，谋猷左右尽君陈。

云随仙驭三山远，日出咸池六合新。

一别都门变桑海，来瞻原庙祗悲辛。

范祖禹

范祖禹　和子开从驾朝谒景灵宫二首

瑶池真气降东莱，营室新临渭北开。

载见辟王遐迩至，思齐任姒肃雍来。

龙胡尚泣遗弓剑，燧火俄惊变柳槐。

谁识九重宵旰意，中天云汉望昭回。

范祖禹

