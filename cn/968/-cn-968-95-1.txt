林泳　白莲

西湖万景若诗狂，爱此孤高压众芳。

大士化身衣未解，西施净面镜慵妆。

岁寒却有花堪比，水种应无草敢香。

茉莉素馨方用事，鼻参眼入细平章。

林泳

林泳　白莲

泰华仙根不染尘，一枝冷淡种尤真。

欲缘梦断承妃步，色相空来坐佛身。

净比禅心月上女，妆羞丽质水边人。

紵袍羽扇吟相对，笑杀思王赋洛神。

林泳

