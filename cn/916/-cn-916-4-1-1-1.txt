【歌】

〖《晋书》曰：高祖伐公孙渊。过温。见父老故旧燕饮累日。怅然有感。为歌曰：〗

天地开辟。日月重光。遭逢（《晋书》作遇。《御览》或同。或作今遭。）际会。奉辞（《晋书》作毕力。《御览》或同。）遐方。将扫逋（《晋书》作群。《御览》或同。）秽。还过故乡。肃清万里。总齐八荒。告成归老。待罪舞（乐府作武。《诗纪》同。）阳。（○《晋书》本纪。《御览》九十五。又《御览》五百七十引晋阳秋。《乐府诗集》八十五。《诗纪》二十一。）

