【西王母吟】

〖穆天子传曰：西王母又为天子吟曰：〗

徂彼（穆天子传作比徂。）西土。爰居其（《御览》作于。）野。（《山海经》注作所。）虎豹为群。於（《山海经》注作乌。）鹊与处。嘉命不迁。（《御览》作还。事类赋同。）我惟帝女。（穆天子传无女字。）彼何世民。又将去予。（二句穆天子传作天子大命而不可称顾世民之恩流涕芔陨十七字。）吹笙鼓簧中心翱（穆天子传作翔。）翔。世民之子。惟天之望。（○穆天子传三。《山海经》西山经注。《诗纪前集》三。《御览》九百二十一及事类赋十九并引土、野、处、女四韵。）

