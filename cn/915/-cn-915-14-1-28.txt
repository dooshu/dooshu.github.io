◇颁用张宾新历诏（开皇四年正月壬辰）

张宾等存心算数，通洽古今，每有陈闻，多所启沃。毕功表奏，具已披览。使後月复育，不出前晦之宵，前月之馀，罕留後朔之旦。减就肉，悬殊旧准。月行表里，厥途乃异，日效弗食，由循阳道。验时转算不越纤毫，逖听前修，斯秘未启。有一于此，实为精密，宜颁天下，依法施用。（《隋书·律历志中》）

