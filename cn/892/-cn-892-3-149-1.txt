太皇太后祭奠故夏国主祭文


元祐元年十一月十六日

乃眷外臣，嗣守西服。袭累世之忠顺，荷先朝之宠光。惟天难忱，锡命不永。讣音遽至，闵悼良深。特遣使车，往陈奠币。庶此恩礼，贯于幽明。卷四四





故皇叔祖昭信军节度使检校司空开府仪同三司汉东郡王宗瑗堂祭文


惟王之生，令德孝恭。云何不淑，罹此闵凶。无复会朝，载恻予衷。往奠其寝，维以饰终。卷四四





故皇叔祖昭信军节度使检校司空开府仪同三司汉东郡王宗瑗下事祭文


呜呼！死生之变，贤愚莫逃。日月有时，义当即远。哀荣之极，礼以告终。来举奠觞，往安窀穸。卷四四





