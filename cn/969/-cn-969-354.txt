刘克庄　怀旧二首

陌上传宣学士声，旋施席帽拂华缨。

催謄制草依时进，多点宫莲彻夜明。

五相一翁真薄命，三君八俊总虚名。

世间妙物无过酒，浇得胸中磊块平。

刘克庄

刘克庄　怀旧二首

盛名岂敢侪三俊，痛饮犹堪入八仙。

屈指淳熙遗老少，到头元佑几人全。

松为明误夭千岁，薰与莸并臭十年。

立传臣僚宜自爱，追怀此语一恓然。

刘克庄

刘克庄　怀旧二首

童蒙颇慕舞雩乐，老病犹参立雪碑。

愧我高年成后殿，输他半夜得单传。

著书有子诠中说，覆瓿无人守太玄。

董薛程仇皆已矣，萤窗谁共辑遗编。

刘克庄

刘克庄　怀旧二首

昔掌纶言提史笔，心思目力两徒劳。

藏山书可秃千兔，钓海力能连六鳌。

空有风号陵上柏，更无春到观中桃。

苍梧云暗重华远，泪落当年旧锦袍。

刘克庄

