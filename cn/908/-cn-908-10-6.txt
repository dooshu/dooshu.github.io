跋吕忠肃与魏太常唱和诗后

右二诗江夏魏公在元至正间赠吕忠肃公而作忠肃答章所谓诵君与我诗者是也方先生以愚尝为録忠肃之诗扵卷而公诗则未见焉览者或未知所自公间以示启遂请书附于左以见有唱斯和之义夫古者兴运之佐多伏于衰季之世得硕望之士器遇以为知已者固非一人然未有如二公之相赠以言流于篇咏者也公于忠肃则期之重而无茍恱干名之辞忠肃扵公则知之深而有乐天感时之意録而传之亦可以见前辈风谊之厚也夫

