○灸骨蒸方图序

夫含灵受气，禀之于五行；摄生乖理，降之以六疾。至若岐黄广记，蔚有旧经；攻灸兼行，显著斯术。骨蒸病者，亦名传尸，亦谓奄，亦称复连，亦曰无辜。丈夫以癖气为根，妇人以血气为本。无问少长，多染此疾。婴孺之流，传注更苦。其为状也，乾而耸，或聚或分，或腹中有块，或脑後近下两边有小核，多者乃至五六。或夜卧盗汗，梦与鬼交，虽目视分明，而四肢无力。或上气食少，渐就羸，纵延时日，终於盍尽。

予昔忝洛州司马，尝三十日灸活一十三人，前後差者，数逾二百。至於狸骨獭肝，徒闻曩说；金牙铜鼻，罕见其能。未若此方，扶危拯急，非止单攻骨蒸。又别疗气疗风，或瘴或劳，或邪或癖，患状既广，救愈亦多，不可具录，略陈梗。又恐传授讹谬以误将来，今故具图形状，庶令览者易悉，使所在流布。颇用家藏，未暇外请名医。傍求上药，还魂返魄，何难之有？遇斯疾者，可不务乎？

贾敦颐

敦颐，曹州冤句人。贞观中为沧州瀛州刺史，永徽五年转洛州，卒。

