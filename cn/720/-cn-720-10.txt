第十卷


《恸哭时艰疏　刘宗周【都察院】》

为恸哭时艰，立申讨贼之义事。

痛我高皇帝以用夏变夷，旋转乾坤之大业，而一旦为奸臣贼子所卖，致国破君亡。此变亘古未闻，普天饮恨。皇祖有灵，啓我陛下重建旧都，正位凝命。今日中兴大业，舍讨贼复讐，因无以表陛下当日渡江之心。而苟非陛下毅然决策亲征，亦何以作天下忠臣义士之气？此一时也，先皇帝一十七载之哀慕方深，人人致死，杀伪官，擒叛将，力俘逆贼，止在陛下先声一震间，真中兴第一义也。至于讨贼之法，次第亦有可言者。

一曰据形胜以规进取。江左非偏安之业，请进而图江北。淮安、凤阳、安庆、襄阳等处虽各立重镇，尤当重在凤阳，而驻以陛下亲征之师，中都固天下之枢也。东扼徐淮，北控豫州，西顾荆襄，而南去金陵亦不远；以此渐恢渐进，秦晋燕齐必当有回应而起者，兼开一面之网，听其杀贼自效，贼势益孤，贼党自尽矣。

一曰重藩屏以资弹压。地方之见贼而逃也，总繇督抚非才，不克弹压。即如淮扬数百里之间，有两节钺而不能御乱卒之南下，致淮北一块土拱手而授之贼。尤可恨者，路振飞坐守淮城，久以家眷浮舟于远地，是倡逃之实也。于是镇臣刘泽清、高杰遂相率有家属寄江南之说，尤而效之，又何诛焉？按军法，临阵脱逃者斩；臣谓一抚二镇皆可斩也虽必不可行，亦何可𫚗𫚗议论。然必先治抚臣不律之罪，而后可行于镇臣。请自今加重抚臣，抚臣事权专责以弹压镇臣不难重其事权，难于胜任者耳；且不宜多设督臣，以滋牵制之弊。如此而后，武功可得而奋也。

一曰慎爵赏以肃军情。今天下兵事不兢极矣，无故而绝粮艘，既以长其跋扈，而士卒仍不能饱，益增庚癸之呼，将悍兵骄，有自来矣。今请陛下亲征所至，亟问士卒甘苦，而身与共之，乃得渐资腾饱，徐张挞伐；一面分别各帅之封赏，孰应孰滥，轻则量收，重则并夺。军功既核，军法益伸，左之右之，无不用命。夫以左帅之恢复焉而封，高、刘之败逃也而亦封，又谁为不封者？武臣既滥，文臣随之；外廷既滥，中璫从之，臣恐天下闻而解体也。

一曰核旧官以立臣纪。燕京既破，除一二殉难诸臣已经恩诏优恤矣，此外有受伪官而叛者，有受伪官而逃者，有在封守而逃者，有在使命而逃者，臣不能一一悉数其人，而于法者皆在不赦，急宜分别定罪，欲戒将来。而至于伪命南下，徘徊于顺逆之间者，相传实繁有徒，必且倡为一种曲说以惑人心；不特伪官伪弁，真官亦化为伪，而天下事益不可为。或阴阳诡秘，为贼行间，尤当显示诛绝，无堕狡计。行此数者，于讨贼复讐之法亦略具是矣。

若夫邦本之计，贪官当逮，酷吏当诛，循良卓异当破格旌异，则有安抚之役在，无俟臣一一。而臣更有不忍言者，当此国破君从之际，普天臣子皆当致死；幸而不死，反膺升级，能无益增天谴。除滥典不宜概行外，此后一切大小铨除仍请暂称行在，少存臣子负罪引慝之诚。诗不云乎：天之方蹷，无然泄泄。统惟睿照，采择施行。

《追发大痛疏　刘宗周》

草莽孤臣刘宗周，泣血谨奏为追发先帝大痛以伸大仇事。

嗟呼！国破君亡，何代蔑有？惟是宇宙之所以常存而不毁者，止此纲常名教。子以之事其父，臣以之事其君，不可不明于世耳。先帝身殉社稷，正命考终，凛然著《春秋》之大义。燕贻之善，遂遗我皇上以中兴大业。

践祚伊始，知无刻不以讨贼复雠为事，而独怪廷臣中谋国无能。旬月以来，绝无一举一动可以慰先帝之灵。抚今追昔，有不能令人不发指者！臣请得而追讼之。

国难之有勤王也，自己已以来四矣，何独宽于今日？乃贼兵人秦箭晋，渐逼畿南，京师坐困，远近汹汹。然大江以南，宴然无恙也。而二三督抚，曾不闻遣一人一骑北进以壮声援，贼遂得长驱犯阙。坐视君父之危亡而不之救，如曰兵不成兵，饷不成饷，将平日料理之谓何？平日既无料理，势不得不以君父为孤注，则封疆诸臣之坐诛者一。

既而大行之凶闻确矣，敷天痛愤，诸臣奋戈而起，决一战以赎前愆，又当不俟朝食。而方且仰声息于南中，争言固圈之策，卸兵权于闻外，首图定策之功。仍复安坐地方，不移一步。此时总督尚有张国维，亲承先帝之命，尽得便宜，率诸抚臣鼓行而前，淮、扬上下早已廓清，势如破竹。而国维反滞家园，意在卸担。委君命于草莽而不顾，他又无暇问己！则封疆诸臣之坐诛者二。

夫诸臣不骤言进兵，犹曰事无禀承。追新朝既立之后，臣谓第一义必遣北伐之师矣。不然而亟驰一介使，賫蜡丸，间道北进。或檄燕中父老，或起塞上夷王。共激雠耻，哭九庙之灵，奉安梓官，兼访诸皇子所在的耗，荷效包胥之义。虽逆贼未始无良心，而诸臣计不出此也。又不然，而亟起闽帅郑芝龙，以海师直捣燕都，令九边督镇卷甲衔枚，出其不意，事或可几。而诸臣又不出此也，纷纷制作，尽属过面。天假之灵，仅令吴镇诸逋臣一奏燕京之捷，将置我南中面目于何地？则举朝谋国不忠之坐谋者三。而更有难为解者，先帝既已升遐发丧有日矣，颁行丧诏，系何等大典！而迟滞日久，距今月余，未至臣乡。在浙如此，远省可知，时移事换，舛谬错出。即成服，只成名色，是先帝终无服于天下也。小功不税，君子讥之，况三年之通丧乎！则今日典礼诸臣之坐诛者四。

至罪废诸臣，量从昭雪，自应援先帝遗诏而及之。乃廷臣不能仰宣陛下德意，一概径用新恩，何嗟乎已矣！先皇帝十七载之忧勤，念念可以对皇天而泣后土。一旦身殉社稷，椎古今未有之惨，而食报于臣工，乃如此之薄，又何怪从逆诸人累累若若，朝君臣而暮寇雠也！昔人云：死者可作，生者不愧。仰维陛下再发哀痛之诏，将先皇帝一十七载遗事，大书特书，布告天下。而乃其兴问罪之师，请自中外诸臣之不职者始，《春秋》所谓先自治而后治人。从此大义一伸，人心竟劝，将兵不血刃，而天下服矣。臣言及此，虽死无恨，臣无任痛绝呼号之至！

奉圣旨：「览卿奏，正论侃侃，足资激发，国耻未雪，时切朕怀。奏内奉安梓宫，兼访诸皇子的耗，及力持先帝逆案，俱久有旨了。诏谕颁发已将一月，浙省尚未至，是何缘故？该部知道。」

《痛改前辙事疏　万元吉【太仆少卿】》

为疆事不堪再坏、前辙急宜痛更、敬披管见、仰佐庙谟事。

臣待罪方郎，荷蒙简命，监军江北。封疆安危，臣与有责。今陛辞前往，一得之愚，不敢不为皇上陈之。切惟励世磨钝，首系主术；献可替可，全藉官常。主术无过宽严，道存兼济；官常无过任议，义贵相资。臣历任念载，屡经险难。窥先皇帝天资英武，锐意明作，乃世不加治、祸乱益滋者，其故何也？则宽严之用偶偏，而任议之途太畸也。

先皇帝初临海宇，惩逆坏用事，断削元气，委任臣工，力行宽大矣。诸臣狂之，争意见之玄黄、略绸缪之桑土。虏人郊圻，束手无策。先帝赫然震怒，一时宵壬遂乘间抵隙中，先帝以用严之说，凡廷杖、告密、加孤、抽练种种新法备悉举行。使在朝者不暇救过，在野者无复聊生。然后号称振作，乃虏氛如故，寇祸弥张。十余年以后，小人用严之效，彰彰如是，先帝悔之，于是更崇宽大，悉反前规。天下以为太平，可致诸臣复思，竞贿赂、恣欺蒙，每趋愈下。再摆先帝之怒，诛杀方兴，宗社继没。盖诸臣之孽，每乘于先帝之宽。而先帝之严，亦每激于诸臣之玩。臣所谓宽严之用偶偏者，此也。北山之诗曰：「或出入讽议，或靡事不为。」此言任议不均其甘苦也。国步至今，艰难已极。势有极重，不可拘以理；事有嘿救，不可喻以言。乃议者求胜于理，即不审势之重轻；如伸其言，多不顾事之损益。殿上之彼已日争，闻外之从违遥制。闻外从之，或可容身，而事必无济。若其违之，不旋踵而此身已危。即哪昨岁，督师孙传廷拥兵关中。识者俱以为不宜轻出，出则粮绝兵败。关一不守，形势遂失。然已有逗挠议之者矣。贼既渡河，臣即与阁臣史可法、姜曰广云：「急撤关宁吴三桂，俾随路迎击，可以一胜，胜则都城始固。」既而先帝召对，亦曾及此。然已有盛地议之者矣。及贼势薰灼，廷臣劝南迁、劝出储君监国留都，语不择音，亦权宜应尔。然已有邪妄议之者矣。繇事后而观，咸追恨违者之误国；设事幸不败，必共服议者之守经。天下事，无全害，亦无全利，大率类是。当事者心怵无全利之害，非扑诚通达，谁敢违众独行？旁持者偏见无全害之利，逞意气笔锋，必欲强人从我。其流之弊，致年来督抚更置，惟视苞苴；封疆功罪，悉凭私意；御寇实著，茫乎未讲；安得不败？臣所谓任议之途太畸者，此也。

痛悼先帝遗微惨擢荼毒，追原祸始，不禁心酸。故敢直究前事之失，以为后事之戒。仰祈皇上博览载籍，延访群士，《诗》称不竞，不球，《传》称柔克刚克。大概皆以宽为本，严为用，盖崇简易、推真诚之谓。宽而滥赏，纵罪者非宽。辨邪正综，名实之谓。严而钩距，索癫者非严。宽严得济，任议乃合。故念当事之艰难，则倚信宜专；洞道舍之纷呶，则批答宜审。群力拘诸原野，勿使灰心于风影之谈；军机变在斯须，勿使象指于云台之议。惟盈廷无复聚讼，权去而贿自清。庶建闻不事弥缝，饷是而兵可锐。仍求于任事之人，严核始进，宽期后效。毋令行间再踵藏垢，边才久借燃灰。上自建牙以逮，赞幕必才守并茂，始充斯选。夫人不自负，必不负国。果勇如曹子，何妨三败奏功；识比老种，自能再劫取胜。诚收之以严，自可任之以宽矣。

《臣工共图实著疏　万元吉【太仆少卿】》

奏为御寇全疏、居功当审、请敕中外臣工、洗涤肺肠、共图实著事。

臣屡阅北来塘报，镇臣吴三桂原止精卒数千，惟凭恃忠义，当闯百万，遂能屡挫贼锋，凯奏收京，功成勒鼎。皇上爵以上公，永锡带砺。其共事文臣，一时并荷殊擢。远尔闻之，咸侈为美谭。此足见公道在人，不待矜伐，自生嫌愤也。惟报中有「闯贼被杀」一语，非贼人反间以懈兵心，必我兵溢称以夸众听。臣愚度之，似是满载遁秦为确。当贼攻陷京城，师劳志骄，原有败道。今被创入秦，更挑精壮，垂涎东南，其锋必锐，前胜绝未可纽。转聘秋深，出商、汉，则径抵襄、承；出豫、宋，则直窥江北。两处兵民积怒深怨，于斯时，民秘争迎贼以图报兵，兵更退疑民而进畏贼。恐将士之在上游者，却而趋下；在北岸者，急而渡南。金陵重地，武备素弱，其何以当此！臣人都将近十日，窃窥人情，类皆积薪厝火，安寝其上。居功者思为史册之矫诬，见才者不顾公论之注射。舌战徒纷，实备不讲。一旦有急，不识诸臣置皇上于何地！得毋令三桂窃笑江左人物功非功而才非才乎！臣备员行间，身蹈不测，计维仰轸圣怀。其在诸臣，必且以度外置之。然从来战胜，首称庙堂。若使在廷无公忠共济之雅，断未有能立功于外者。臣不敢以国事置度外，又安敢以储臣置度外也！用是不识忌讳，妄效他出。

伏乞皇上申谕中外大小臣工，尽洗前习，猛励后图。毋急不可居之功名，毋冒不可违之清议。捐去成心，收集人望，务萃众志，以报一仇，集群谋以制一胜。社稷身名，并受其福矣。

《补述见闻疏　熊汝霖【户科给事中】》

为补述见闻、再伸末议、以佐中兴事。

切惟兵至今日而难言之矣。百姓视之如仇，朝廷畏之如虎。老成讲国者，始为养疤之术，以茍且目前。而直言无讳者，一触其锋，身家之祸且立至。是则今日之害，诚莫有大于兵者。然以恢复，以防守，靡不藉兵。顾何以使朝廷独受兵之利而百姓不受兵之害？到底有忠义足以感动之，法纪足以约束之，岂堂堂大将，不思出此，而盈廷百尔乃坐视成败，甘效结舌之寒蝉乎！

臣六月二十八日自丹阳来，见臣乡罗木二营兵，跄踉南下，该备总持刀砍之不能止。询之，则罗木营兵久驻镇江，为边兵所击，火民居者十余里。常镇道张调鼎，檄台兵往救，该营备倭李大节死之，自是无主之。台兵走而有主之，罗木营兵亦走。看其光景，不啻风鹤。浙兵之惬怯无长，亦可见矣。然边兵守地方，何得辄自焚杀？笺及主吏，中间开衅，或有其因。然岂可使圻辅之地，公然有此乱象也！及至国门，闻边师有言：「江北四镇以杀抢封伯，吾辈何惮不为？」噫！此正其求封张本矣。百姓之颈何辜，而竟为此辈功名之地乎！臣意四镇一闻此言，必当愤发为雄，毅然北伐，以雪此耻，而尤恋恋淮扬，逼处此土，知忠臣义士，有所靦颜而不敢出也。揣四镇之来，非止插家眷，原以迎立至尊。今既俨然佐命矣，何不鼓行而前？收拾齐、豫，恢复北都，郁然为中兴名将，与李晟、郭子仪诸人比肩千古，岂不更快！

况一镇之饷，多至六十万。势必不供。即仿古藩镇法，亦当在大河以北开屯设府，永保带砺。曾堂粤之内，而遽以藩篱视之。阅邸报有言：城外之屋，应让与兵。似亦调停之术；然民间一梁一瓦，孰非祖宗拮据所致，而令其拱手让人，其甘之乎？安插之法，当令各府州县，或城或乡，四散安顿，岂有家口数万而可蚁集一城者？若行兵之法，类以猫重自随，到处成营，可向民间托宿乎？古有取民一麻一笠立斩以殉者，诸臣岂不闻焉？至于定鼎之地，强干弱枝，兵力自谊从厚。然非土著，终不相谊。顷见臣张国维请建三辅疏，规模虽狭，然以拥卫神京，势险节短，莫善于此。伏祈敕下该部速行以观成效。稍需时日，非计也。

至若沿江沿淮之守，言者盈廷，无庸多赘。惟归、颖壤接，道里，平坦，山川无间，当宿重兵，以扼秦、豫之中。与谁［淮］安之御山左，九江之控上游，鼎足称雄，号日三辅，庶其近之。而京营一旅，新伏旧观。当事诸臣，倍宜洗涤肺肠，实资腾饱。

近门都中辇金求进者实繁有徒，不知是文是武，开此径窦。未经访实，不敢指陈。然为微渐之防，亦须点破，各令猛省。臣因镇江兵变『目击情形，不宽觉有恫乎！衷言之无讳，知诸臣不以规为琐而谴怒及之也。【苦央诸臣，肯回心倾心否？】

《再陈国是疏　章正宸【吏科都给事中】》

为再陈国是，仰佐中兴事。

切惟今日江左形势，视之晋、宋，更为艰难。肩、背、腹、心，三面受敌。而悍将骄兵，了舞足恃，此岂虎踞龙蟠真鼎建之业而晏街之时哉！而当事者泄泄偷息，处堂自娱，何也？遥望故都，伤心离黍，夫亦念祖宗弓剑所藏乎！夫亦念先帝、先后殉社稷之烈乎！夫亦念青宫二王陷沦贼垒、望援雪涕乎！夫亦从君以亡者、守正诸臣冤惨乎！夫亦念念三百年生养黔黎尽为被发左衽乎！

两月以来，闻大吏锡击矣，不闻献馘；闻武臣私斗矣，不闻公战；闻老成引遁矣，不闻敌忾。闻诸生卷堂矣，不闻请缨。如此而曰是兴朝之气象，臣虽愚，知其未也。

臣前所陈者，规模定矣。断宜以进取为第一义。进取不锐，则守御必不坚。且事会之来，闲不容发。比者河北、山左，忠义响应，结营寨以自保聚，又多杀伪官，为朝廷效死力。不及今电掣星驰，倡义伸讨，是剧天下之气，而坐失事机也。

近传闯渠授首，未可轻信。贼计甚狡，必亡走人秦，度暑必尽锐而出。与献贼合，睥睨长江。今宜亟檄江北四镇，分渡河、淮，与河北、山左诸路齐心协力，互为声援，使两京血脉通。而后塞井径，绝孟津，据武关，以攻陇右。恐贼人骨髓，豪杰并起，贼不难旦夕殄也。陛下又何不缟素，亲率兵六师于淮上？但陛下亲征，岂必冒矢石、履行阵哉？声灵所震，人切同仇。虎豹魏貅，勇愤百倍也。今都门部院寺司各署，不称行在，而工作仪文口此注「有误」二字。政政兴举，有误。渺识者固已疑。、有误。至比众省视山陵，衬奠先帝、先后梓宫及起居青宫二王，何以使海内知陛下每饭不忘庙寝！臣又闻虏踞官阙，动摇山东，而当国大臣仓惶罔措，但绍述陋说，损威屈体，骠天下下忠臣义士之气。臣窃羞之，臣切痛之。

如陛下赫然震怒，欲为中兴令主。宜严敕阁部诸臣，速简尔车徒。某旧额，某新增。水几何，陆几何。速备尔刍糗，几何本，几何折，主几费，客几费。选尔将帅，某堪竖蠢，某堪分闻。审尔形势，某建重镇，某治游缴，某地设伏，某地出奇。修尔戈矛，缮尔城堑，进寸则寸，进尺则尺。扼险据要，大势已得。天下大矣，不谓无人，臣未见张、韩、刘、岳之杰，不应运而出也！失今不治，转弭秋高，虏必控弦南指，饮马长、淮，而贼又驰突荆、襄，顺流东下，瓦解已成，噬脐何及！臣肝心推装，语不择音，望陛下留神采纳焉。

《恳彰天讨疏　【西蜀】刘泌【试中书舍人带兵部职方司主事】》

及其锋而用之，则以盈攻竭之势也。此机一失，令彼得坐而养锐，或虏局小变，他衅复生，即悔噬脐矣。故今日之事，诚发奋有为、口之一统而有余。若玩愒因循，欲求偏安而不足，事理断然无可惑者。

伏愿陛下听臣愚计，奋薪胆之诚，下挞伐之诏。谒庙告天，布之中外。务使见者伤心，闻者陨涕。别降玺书，发诏使遍谕诸将，矢此不共戴天之雠，作其战不旋踵之气，俾分道克期，同时进发。江北之兵，当分四道：高镇，则发扬、徐向关中。刘镇，则发淮、济向河北。安、庐、滁，和为南犯必出之路，而地又无险，宜一左一右，互为犄角，一发归、颗，一发汝、亳，止齐而前，厚积以待。以上则阁臣督之矣。武昌之兵，当分二道：其趋荆、襄者，当与郧、蜀为声援，鼓行而西，以拟潼关。其趋承德者，当与黄、刘二镇为声援，兵合力齐，次第而进，以收全豫。尤当招徕山寨乡勇，与为联络，稍稍录其魁杰，假以名号，使为我用。则气势张而贼日促。以上则楚抚及部道监军督之矣。西蜀之兵，亦当分二道，且当开二镇：西北两川接连汉、沔，其地据贼背，冲其要害。镇臣赵光远久镇汉中，部下尚多壮士，当用以为锋，而佐以蜀镇之见兵，据险设奇，为可斗计。抚臣督之，进可以取褒斜，退亦可以遏贼矣。川东上下，内迫摇黄，下属郧、郢，为逆献楚寇奔突之地。然如忠、万，如永宁、道义，皆劲兵自出，兼南通黔、蜀诸土司及边侥诸卫所，调发既易，而因以通滇，滇之兵饷胥可资此。余玠守之以抗蒙古者也，当选一知兵之臣，开督于此，而以川、湖、云、贵为所辖，则可以制荆、襄，办逆献而控江南上游。内则以剿摇、黄，豁清蜀境，乘间出郧。又可淩阳固，溯兴安，捣汉中之虚。此三方进取之要著也。

然臣更筹之矣，贼初破关人秦，甘、延、宁三镇俱为朝廷守，延绥且小胜之，虽卒为所破，而甘、凉之间未动。今贼兵新破，三镇必更生心。且秦之熟夷与熟番，受累朝之市赏，尽仰哺待归汉、必无以为生，此不两存之势也。今日之计，若吴三桂能自拔于虏以归，本朝即当使之扶义而西，以复燕者复秦。若不然者，亦当使廷臣各举所知，有得镇番要领之人，不吝显秩，遣从晋、蜀觅路，间关达彼。宣示朝廷德意，以激劝之。俾合力大举，覆贼巢穴。或更翻肄贼，使奔命不皇。此尤急切当行之著也。

至如河北之刘镇，河南之许镇，青、济倡义之藩绅，三齐之义士，山右反正之将吏，但发咫尺之书、一介之使，即可以鉴其诚而收其用。皇上之神武，乃旁昭于无际矣。惟是东省接迹东虏言御言守，均有未易。目今抚臣左懋第，乃朝臣之望。镇臣陈洪范，亦武臣之选。两臣同事，必有远猷。虏情既贴，国威益伸。急遣抚镇收其义勇，而和其人民，与之连口西灭闯，即恢复之势成而封疆之衅杜矣。此盖不容顷刻缓者也。

臣因请讨，冒昧借箸，极知无当，伏惟圣明勿厌过疏，少加听采焉。虽然，臣则既言矣，入赴锋镝而已，则坐粉署、弄柔翰，何以为心！况臣以一介草茅，荷蒙知遇，得备员阁枢之属，以楮削为职业，此书生异数也。投糜涂脑，但恨无地，顾不得一当以报陛下乎！傥不以臣为不肖，即愿充臣诏使，或使虏，或宣谕诸将，艰难险阻，惟所用之。若以臣生长西鄙，颇知其中兵情地利，即更使之谕蜀，兼与抚按镇道，共商固圉灭贼之策，则铅刀之技，尤得展其一长。臣虽毕命疆场，马革裹尸，有余荣矣。

《欵虏疏　史可法【大学士】》

为款虏灭寇、庙算已周、乞敕速行以雪国耻事。先帝以圣明之主，遘变非常，即枭逆闯之头，不足纾宗社臣民之恨。是目前最急者，莫逾于办寇矣。然以我之全力用之寇，而从旁有牵我者，则我之力分。以寇之全力用之我，而从旁有助我者，则寇之势弱。近辽镇吴三桂杀贼十余万，追至晋界而还。或云假虏以破贼，呈云借虏成功。音信杳然，未审孰是。然以理筹度，此时畿辅之间，必为虏有。但虏既能杀贼，为我复雠。予以义名，因其顺势，先国雠之大，而特宥前辜。借兵力之强，而尽歼丑类，亦今日不得不然之著数也。前见臣同官马士英已筹及此，事期速举，讲戒需迟。

今胡马闻已南来，而凶寇又将东突。未见庙堂之下，议定遣何官、用何敕、办何银币、派河从人。议论徒多，光阴易过。万一虏至河上，然后遣行。是虏有助我之心，而我反拒之。虏有图我之志，而我反迎之。所重者皇上之封疆，所轻者先帝之雠耻。既示我弱，益长虏不骄益叹中国之无人，而北伐之无望邪！伏乞敕下兵部，会集廷臣，既定应遣文武之人，或径达虏或主。先通九酋。应用救书，速行撰拟。应用银币，速行置办。并随行官没若干名数，应给若干廪费，一并料理完备，定于月内起行，庶款虏不为无名，灭寇在此一举矣。

《备江疏　阮大铖【原任光禄卿】》

为再陈长江两合三要十四隙，伏艺圣明力救当事诸臣、早为绪备、以固天蚕之防事。谈江防基群。

今日时势，就氛游逼徐、准，长江天除之防晒笑。臣生于江滨，舟辑往来四十余年，其要害颐为习熟。略陈其概，盖有两合、三要十四隙，可得而言。

何谓三要？自湖口来，小孤而下，莲花、白沙诸州，股数不一直至黄石矶趋院城，横檬如带，与南岸雁汉紧对，不过四五里而遥此一要也。过此为长矶夹、三江口、松润湾、乌沙夹、麻布料、六百丈、梅硬、铜陵夹、紫沙洲、丁家洲，水面浩森，支狐细分，直至获港，其股又合。南岸板子矶，与北岸泥议斜对，不过六七里而遥，可以夹扼此，又一要也。过此为旧县芦席夹、叫化渡、上三山，其支派复分，直至芜湖，其股又合。南岸清风楼，与北岸枭矶相对，可以夹扼此，又一要也。

何谓两合？贼自上游南窥者，必繇东流，雁议、八都、殷家汇、乌沙夹、山口镇，以至池口、青溪。而近江之岸，有香石、黄盆湖以隔之。水路必繇小孤、黄石矶、长枫夹、罗利矶，以至青谷，而与陆兵始能聚会，此一合也。池口、青溪而下，沿江陆路，皆牛车棚水口之决处，路如锯齿，人马难行，必欲锢婆铺、五溪桥、青阳口、陵石篑，渡山路以抵芜湖，而后水陆辏集，此又一合也。

何谓十四隙？江自东流而下，南岸如香口，其源直接建德、尧城渡，与彭泽皆通，此处不虑分师下船袭我水师乎！再下，则有黄盆河口，其源直接鸡儿滩，东通殷家汇，宜防与香口同也。再下，则有大通河口，其源直接青阳、吴田铺诸处，宜防与黄盆河同也。再下，则为护港河口，其源直接青阳、繁昌，其防与大通河同也。再下，则有鲁港，其源直接下方渡、石篑渡，宜防与荻港同也。再下，则为芜湖口，其源直接泾县、旌县，宜防更倍于鲁港矣。再下则为姑熟溪、采石口，虽紧绕太平城下，而其源直接接宜城、黄池，宜防更倍于芜门口矣。以北岸言之，对雁议，则有安庆、山口镇，其源直抵太湖、仓港，通宿望漳、泼诸湖，此急宜防者也。下此为椎阳湖口，其源直接罗刹河，庐江诸处，宜防与山口同也。再下，则为汤家沟，此桐城出谷议路，宜防与机阳同也。再下，则为灰河，其源直抵无为、庐江，宜防与汤家沟同也。再下，则为泥议，其源直抵无为州城，其防与灰河同也。再下，则为需溪口，此乃巢湖出江大路，宜防万倍于诸处矣。再下，为西梁山河口，此私盐兴贩之薮，与南岸和尚港奸徒呼吸相应，尤为紧要当防。此十四隙也。山川形势，了然如此。伏乞皇上敕下兵、工二部，两合之地，必集水陆重兵。三要之处，作速相地估工，如汇议宜筑堡，与安庆相联。泥议必筑堡，与荻港相联。枭矶必筑堡，与芜湖相联。分置游巡之兵，速发陆地之拨。眼前以两合联络三要，以三要弭控十四隙，详废山川之形，手握操纵之势，居重驭轻，扼要凭险，即金汤万年可矣。

奉圣旨：阮大缄两疏条陈，亦自娓娓，言不可废。该部知道。

《在兵言兵疏　马士英【大学士】》

为微臣在兵言兵、因时荐才、原无翻案之心、亦无翻案之力、乞恩罢斥、以息群疑事。

臣渡江几日，目击时事，见国家原无可赖之著，可倚之人。其闯既人秦，势必东犯。奴已踞燕，势必南来。四镇未有宁居，左兵又复奔挫。忧心如焚，愁肠如结。出而司属昭言，入而看详章奏，无有以为皇上定一谋、画一策，以御寇而固圉。及遍问朝臣以知兵之士、边才之选，亦无有一人应者。此盖群臣弄巧徇情，恐言出陷身危地结，怨亲友，遂如醉如梦，装聋作哑，择地而居，选官而做，付国难君仇于度外。即皇上几番召对，辅弼大臣曾容易开口谈及兵事否？

臣才既短浅，精识消耗，事多遗忘，大疑大事，无可商榷。乃万不得已，而荐用阮大铖。大铖聪敏识略，远过于臣。即今在廷诸臣；无出其右者。虽里逆案之名，宽无媚珰之迹。七年合算一疏，臣亦嫌其过情。然此疏想大铖尚有底稿，试令重录，上呈圣览。有无媚珰，一览便见。且语言文字，岂尽不赦之罪！疏在忠贤既诛之后，于赞导何居？臣谓其才可用、冤可雪，正谓大铖非逆，非谓逆案可悉。彼干子干孙，如崔、魏辈、狗彘不如，臣所切齿。且逆案诸人，十九已登鬼录，翻之何用？臣既非案中之人，亦不与当日之事，

翻之何为？与其身犯众怒，为死灰罪魄之嘘，何如勉附清流，窃正人君子之庇。舍苑集枯，臣虽愚不为也。臣亦磊落男子，然忠孝之身，进无所因，退无所恋，而欲依傍残局，甘为射的臣，虽狂不为也。乃臣同官姜曰广有疏焉，詹兆恒、罗万象、王孙蕃、吕大器、万日吉等皆有疏焉。嗣是而呶呶者尚不知凡几，又何急也。何不移此智力，为皇上少筹军国，少佐大计，致臣孤陋寡闻，陨越至此。然臣试请诸臣平心而论，三朝要典一书非熹皇帝所定、为皇祖母皇考昭雪冤情者乎？何以先皇帝甫立，而群臣立请焚烧也。今累累启事，罪废读诸臣，其案非先皇帝所定者乎，何以通不遵依也？其于所爱而登之天者，即曰先皇帝原无成心也。于所思而锢之渊者，即曰先皇定案不可翻也。诬罔先帝而欺侮皇上，罪莫大焉。且皇上监图诏书，据阁臣史可法谓「逆案」等字已经抹去。又与臣手书，谓「逆案」「封疆」等字俱抹去，而吕大器添人之，是以人臣而增减诏书也。又皇上登极诏内，凡罪废诸臣，若才有可用、而情有可原者，皆许抚按察访荐举，并无除逆党字样，而诸臣结党把持，是挟制君父而祖格诏书也。诸臣宜何居乎？闯贼之逆，非魏忠贤比也。投贼诸臣，或上早正位号之书，或建早定江南之策，如光时亨、魏学濂、周钟、龚鼎孳等，实繁有徒。且自贼营归者，闻多系伪官催攒钱粮，借差驰驿而来，此其罪岂在阮大铖下？诸臣又何弹墨寥寥也？正以此番断送京师，祸及先帝，污贼伪命者，尽诸臣同声合气、歃血定盟之人。故为之多方保护，开其生门，渐谋援引，布置枢要。使国法不伸，而逆党效尤。臣切恨焉。

夫诸臣非不知大铖之才可用也，直畏其才高口直，一入班行，不肯含嘿，不利于己。故合力排击，护持局面而已，岂真从国家起见者哉！臣细观今日局势、诸臣肺肠，国事万分不可为，大铖万万不可用，微臣万万不可留。伏乞皇上立赐罢斥，将臣所留兵马，尽归戎政。容臣携老母妻子，远窜遐荒，以解诸臣之疑，以消社稷之锅。臣无任待罪之至。

奉圣旨：卿举院大键，因国步限难，多贤广益，具见翌赞宗社苦心，卿心迹自明。联早已鉴孚，著遵展旨人直，与弘图等和衰，共济时限，国肤不速，慎勿再有托陈。

《大臣去留甚重疏　李沾【吏科都给事中】》

奏为一官之用舍甚轻、三辅之去留甚重、恳乞速趣视事、以慰人心以崇国体事。

切惟天下安危，全在政府。得其人则治，不得其人则乱。诚得其人矣，任久信专则治；否则乱。

先皇帝忧勤惕励，日昃不遑。而止以求治太速，进退太轻，十七年间，凡用过辅臣五十余人，贤者不得尽其用，不肖者不得以滥其席，而国家之事遂大坏而不可收拾。皇上御极之初，首重爱立。廷推之后，复行咨访。一时中外，共庆得人。乃不逾月而遽以争论阮大铖，纷纷求去，臣切惑之。昔王旦、寇准力争丁谓，而二公皆贤相。及丁谓卒用，未闻王旦遽去也。夏原吉、杨士奇与蹇义力争复伯安，而二臣皆君子，及伏伯安卒不用，未闻蹇义求去也。语云：中流遇风，虽胡越人，相救如左右手。此宁可以一时上殿之争，而遽忘同舟之谊乎！方今国势危如垒卵，闯掠重赀而归秦，奴盗义声以取燕。胡马南嘶，贼氛东犯，刻刻可忧。且首辅督师，而将士未闻用命。镇臣分汛，而兵民尚尔相图。此正诸臣毕智竭力、扶危定倾之日也。而乃一议不合，急欲抽身，试问今日立朝者几何人也？起用诸臣，十无一至。六卿之中，去一冢宰，又去一司空矣。惟有垣中数员，后先就道，而一闻朝议纷纭，徘徊不进。傥辅臣中更有论大铖而去者，见在台臣必更有议辅臣而去者。恐远近惊传，闻风裹足，无望其复来矣。落落晨星，成何景象！臣于是不能无进规于三辅也。至如松辅劳苦功高，锐图恢复，自可因祥举一人阻于众议，遂尔灰心耶？唐郭子仪奏除州县官一人，不报。自令你佐进贺，以为人主观厚之至。愿框辅以此自广，用舍听之朝廷，是非付之论，不复置议意可也。臣一介小臣，不足比数，荐吴姓而操臣争之，荐钱谦益而台议之，臣皆不置辨。至会议始末，万目难拖，诠臣抵之为病狂艺语，而臣亦不置辨。总以直道未，心迹自明。当国步限难，非臣子聚讼之日。愿皇上任贤勿疑，用人惟旧。敦论三辅臣；即时入直，化异同以图医赞，省议论以崇事功。所关国计官方非涵小也。臣以十三日赴任，奉常而同官止罗万象一人。已兼五象，故暂维候代，仍列旧衔，伏艺皇上电鉴施行。

奉圣旨：大臣和怀国襄，肤望以安治甚股。这所奏省议论、崇事功，说得是。图务正烦，即人直赞理，感肤卷怀。

《请诛逆臣疏　马士英【大学士】》

为请申大逆之诛，以泄神人之愤事。

缙绅之贪横无耻，至先帝末年而已极。结党行私，招权纳贿，以致国事败坏，祸及宗社。闯贼入都之日，死忠者寥寥，降贼者强半。侍从之班，清华之选，素号正人君子之流，皆稽首贼庭。如科臣光时亨，力沮南迁之议，而身先迎贼；龚鼎孳降贼后，每见人则曰：「我本要死，小妾不肯。」其他逆臣不可枚举。台省不纠弹，司寇不行法，臣窃疑焉。更有大逆之尤者，如庶起士周钟，劝进未已，复上书劝贼早定江南；又差人寄书其子，称贼为新主，盛夸其英武仁明，及恩遇之隆，以摇惑东南。亲友见者，无不愤恨，恨不立毁其家。昨臣病中，东镇刘泽清来见，诵其劝进表联云：「比尧舜而多武功，迈汤武而无惭德。」又闻其过先帝梓宫之前，扬扬得意，竟不下马。臣闻之，不胜髪指！其伯父周应秋、周维持，皆为魏忠贤门下走狗，本犯复为闯贼之臣，枭獍萃于一门，逆恶钟于前世。

臣按律，谋危社稷者，谓之谋反，大逆不道，宜加赤族之诛，以为臣民之戒。今其胞兄周铨，尚厕衣冠之列，其堂弟周镳，俨然寅清之署。均当连坐，以清逆党。伏乞皇上大奋乾断，敕下法司，先将本犯家属并周铨、周镳等，严刑提问，依律正法。其馀从贼苟免诸臣，分别定罪，庶国法伸而人心儆，于新政不无少补矣。

《禁渎陈疏　刘士贞【通政司】》

奏为申大义以正臣纪、禁读陈以绝然灰、有一线之几希、昭万世之防维事。

臣惟身家富贵有尽，而纲常名教，万古为昭。人能破身家富贵之想，乃可全纲常名教之重。项者，逆寇狂遥，侵犯燕京，为臣子者，既堂燕自意，不能为无事之备。复蚁穴内溃，相率为临难之免致令先帝孤注，饮恨退升。天地震怒，鬼神愁拉。传闻死节之臣，止李邦华、倪元路、范景文、汪伟、王章等近二十人，余皆迎降归附甘受伪职。又有校赋知其贪邮拥肥，不许其去、不与之官、抄夹追求、备尽痛苦、犹然百计偷生者，夫此谁非系组食禄之人，而不忠不孝至此，极也。投之才虎，不食其余笑。纵使鼠第南迁，谓宜理名灭迹，省愈悔过，乃犹包差忍耻，资疏求上。不日臣留生以图恢复，则日臣倡义以佐中兴。不白名骨以归故里，则日宽残生以养亲牛。甚有脚天、健儿、居牛、卖菜之辈，冒称原任，施托候补。自谓从北逃出，习知贼中情形，希假一旅之师，请予便宜之柄。黑白雌黄，读张混滑。臣每读之，且讲且邮，虽不敢谓不死之人，尽属逆，但既称有筹可展，何不就北与黎玉田，吴三桂合力连快，势图杀贼，而顾跟路荷全？且恩语业宽一面，欲归即归，又何必支吾其说仰烦天听？诛其心，不惟冀免目前刑戮之加，亦将为异日辨饰之案。纷纷投奏，几至盈几。臣详加简阅，要皆依样葫芦。

皇上以忠孝教天下，以名节励群工。断不肯令附贼从逆之徒，侥幸夤缘。臣因祗承，概为发还，不敢封进，自干罪戾。惟此辈人稠党众，机密毒深，倘恨臣执持之过，流言谤害，臣将何以自白？伏乞皇上立涣严纶，凡一切从北遁回，不分大小文武职官，俱速速回家，静听处分；不许假借读陈。即其中有未降而逃与降而旋逃者，倘若有志歼贼，情间可原，亦著束身田居，俟事久论定。庶臣谊明而幸窦塞，关系国是不小矣。【两都各有党与，各自潜匿，阴为口地，恐此番逆案终不及珰策之严矣！噫！】

奉圣旨：这本说得是。今后凡有从北遁回的，不分大小文武职官，俱著归原籍，静听明廷处分，不许假借渎陈。申饬行吏、兵二部知道。

《大彰衮钺事疏　宗敦一【苏嵩督学御史】》

为殉难之节宜旌、从逆之诛当严、吁请圣明、大彰衮钺之灵、以扶纲常之颓事。切惟主忧臣辱，主辱臣死。变故危亡之际，政臣子致身见节之时。亘古迄今，大义无所逃于天地间也。

臣读史至宋绍兴中，王忠植临城大呼曰：「我大行忠义也，愿将士坚守城壁，勿负朝廷！」迨金人怒诘，忠植披襟惟求速杀，略无变色。朱弁仗节使金，忍饥待尽。金人欲易其官，愤然曰：「吾官受之本朝，誓不易以辱吾君。」已而金人感动，致礼如初。可见忠义激烈之臣，滨九死而不回，虽夷狄尚知敬也。

顷者狡寇逆天，震惊宫阙。先帝于贼薄近畿之前，召对群臣。维时有以南迁之策献者，先帝正色严谕曰：「君死社稷，古今之定理。」烈哉天语，早已振耸满朝之顽钝矣。乃城破君亡，九庙饮痛。而传闻在廷诸臣，仗节死义者，自范景文、李邦华而下，仅得汪伟、马世奇、刘理顺等十馀人，其馀拷者拷，逃者逃，甚至为贼草诏屈膝称臣者，大半皆读书中秘蕊榜特拔之人，穷愈见。

节乱识纲甞之谓何，而蒙面䘮心，一至此极也，眞犬彘不食其馀矣。恭逢皇上赞承大统，锐意中兴，欲望内外雪耻复仇之志，宜先励士大夫鞠躬尽瘁之节。若使忠魂不扬，而逆种不剪，何以快人心而伸国沽？伏乞亟勑九卿科道，博访死难。诸臣从优议恤，或锡以谥。荫或建祠旌表，至从逆称臣之辈，顶踵暂逋，天诛籍贯，岂不可问。或比诸叛逆之律，籍其家资，。捕其苗裔，使薄海内外，晓然知杀身成仁者，不但垂芳干石世，而且隆施及于子孙。忘君事贼者，不但身名之不保，而且巢卵之俱失，有不人鼓忠义，捐躯讨贼以圣明者，必非有血气者矣。臣又闻在内在外各官，临难偷生，涂形逋逃者，益复不少。此辈苟延旦夕。虽与从逆有间，而官守臣谊两难容，或乐行削夺，处以考功之法，或酌量情罪，治以士师之条。綂惟圣明、勑部一并确察，核议上请施行。







