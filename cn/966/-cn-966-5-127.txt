黄公度　上陆盐生辰五首

拂拂秋风生桂枝，于门何日诞英奇。

请看素魄初圆夜，正是奎星呈瑞时。

黄公度

黄公度　上陆盐生辰五首

高议曾匡马上翁，声名凛凛尉佗宫。

谁知千载经行地，犹有云来绍祖风。

黄公度

黄公度　上陆盐生辰五首

喜谟合补三公衮，馀事聊分八使车。

想得忠勤彻旒冕，天涯洗眼看徵书。

黄公度

黄公度　上陆盐生辰五首

名家诗礼有诸郎，飞入南宫鸿雁行。

不向人前称阀阅，要须仙桂五枝芳。

黄公度

黄公度　上陆盐生辰五首

可但人间五福全，飘飘真是地行仙。

摩娑铜狄成追忆，游戏尘寰五百年。

黄公度

