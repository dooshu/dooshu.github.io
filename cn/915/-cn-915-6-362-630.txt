○上言奔赴山陵不须限制



司徒西曹属王以周年为限，不及者除名，付之乡论。臣以为名教兴于义厚、忠孝发于自然，不严而著，不肃而成者也。旧礼，国有大讳，外任不得离部，冗散之人，发哀公巷，初无课限，有不奔之制。案永平初，先帝称宣帝遗诏，乃不得令子弟诣陵，唯荡阴奔赴多不建，乃始为其制，以笃一时。顾观人情，未有肃愧，徒兴简默，正足以彰至道之不弘，表臣子之不义，宜遵前代，闻凶行丧，三日而已。（《通典》八十，成帝崩，尚书殷融上言。）



