○與胡都御史青?公

【 兵事】

勉叄文敏公子也初登第時嚴介溪以其才欲網羅之欲授京職勉亝終不肯謁介溪介溪嗛之乃授外職後任至臬司不甚得志觧組止?帚

右者以中國攻中國、技同術類、謀有所不加、力有所不施、長鎗勁弩、有所不得發、相阨於不能寸尺進步之塲。然後出奇以制其變。此所謂危事也。今夷狄浪戰之渠耳、非若五胡劉石之擾、遼金割據之勢、大抵類漢初匈奴、其長技十不及中國一二、不過悍馬短弓、撼陣擄掠而巳、愚以為制勝之略、固不可以易言、要亦不可以難視也、傳曰愚者千慮、必有一得、僅陳昨面談數款、冐凟尊聽、　一國家制禦胡虜、全用銃砲、自永樂以來定制每歲無事、亦造火藥、今神機營是也、日久法壞、有費無實、庚戌古北口之儆。仇咸寧取火藥。本營以煤炭夾雜應之。幾致誤事。甘肅不知逓年官軍該用硝黃若干、銃砲若干、第得銃千凾、銃子數千枚、則一發可以殺數千騎、最中國之長技也、一庚戌年、京師出武庫兵器、瑕從觀焉、銃有徑五寸者、長七八尺者、有一凾。而六七竅、如蓮窠者、有四五竅如掌如雞冠花者、真利器也、　一古云步不勝騎、騎不勝車、車者禦胡馬之長技也。古兵車之制、在周官者詳矣、或以為世遠事迂、姑以手車言之。庚戌秋武庫出兵車如今小車之制、上立兩木牌、每牌濶一尺六七寸、高四尺、牌面畫獅虎頭、使馬畏不敢突也、下拖鐵裙、障兵足也、每牌中開一孔、發銃砲也、大約每車可蔽十人、二人司車、二人司銃、二人司弓矢、二人司長鎗、二人司劍盾、行則為陣、止則為營、千軍萬卒、雖數萬騎。無能為也。然車遲騎疾故致人之術、輕車突騎之用、又不可以不講焉、　一書曰撻以記之、侯以明之、此古人寓武事於文教之中、所以長守安也、自學挍田獵武功官府罰罪、無不貴射、至於祀天格廟、皆以射中者預事、何其嚴也、先子曰、霍文敏公也弓矢斯張干戈戚揚。周之始基也。决拾既??次。弓矢既調。周中興也、載戢于戈。載櫜弓矢。其周微之階乎。唐有為藩鎮者澤潞帥李抱真也。專以射從政。徭役能射則輕之。小罪能射則原之。凡百皆然。不周年得精兵二萬。斯暗合古人之意矣。竊以為甘肅邊鎮。此法最宜舉行。就在督府倡之。凡僚屬飲宴、以射從事、稍效古射禮文餙之、施之屬邑盡然、屬官或有私燕、每廉而問曰、昨日飲以射罰乎、孰勝孰負乎、加殷勤而屢省之、其官職應奏保者、射中乃保、應參提者射中免究、吏胥同撥、年均者射中先撥、應問革者射中存留、皂卒有犯應笞者予十箭、中一箭者免一板、罪罰不應者、予十箭、以中八箭者全免、四箭者减半、先詳為令、布之境內、行之如金石、信之口四時、不出半歲、决有可觀、　一軍中教演、有大明會典定制、在人舉行何如耳、每百戶領軍六十名、分三總旗、如每總旗名下軍二十名、十名射中者平過、三二中者不及、不及則笞總旗、六十名內三□名射中者平過、一二十名中者不及、不及則笞百戶、一月則笞、二月則罰、三月則停俸、如千戶指揮所管百戶受賞多者、同賞、受罰多者同罰、其他教習刀劍矛盾者盡然、　一初立賞格、不可太重、重恐難繼、凡射中賞者止於酒殽、兼以好言激勵之、自然鼓舞、其軍職稍尊重者、自為酌飲之、自然鼓舞、古云民可近不可下。岳武穆凡將行軍。必召將佐列坐歡飲。人人盡所欲言。眾議既定。即行之不疑。故舉無遺策。葢將軍與士親也。王陽明在贑州、將行軍必以牲酒親赴關王廟、躬拜神畢、親酌將官而遣之、凡兵卒走逓文書。每召至膝前。細詢慰之。或以所飲酒賜之。其平易近人如此。　一古云未嘗借材於異代、瑕今亦云、不必借材於異方、如前年淮浙倭寇。調兩廣兵以捄之。今寇至惠潮。則廣兵宜自衛矣。乃又奏請別調客兵。此瑕所深疑者也、廣兵自可用、但上下之情携、卑尊之勢隔、賞罰之信缺、授任之統乖、是以志士扼腕、勇夫解體、今乃不思其所以、而客兵焉是望、計奏請調發、當在半歲之外、民其糜矣、今有失火者、或教之取捄水於十里之外、則愚夫知其為笑談、何者緩不逮於事也、昨蒙教西事、高明巳炳其然矣、甘肅兵力、非瑕所知、然天地生材、豈有疆界、况邊城朔野、其風獷捍、豪雄鷙烈之士、宜多有之、與胡狎處、諒亦不深畏戰鬪之害、誠能招而集之、循而撫之、聯而絡之、掖而振之、獎而率之、簡而稽之、擾而習之、胡虜不足平也、瑕觀宋南渡之初、孱弱甚矣、而宗澤起於簿尉、世忠奮於軍卒、武穆發於行伍、皆能秉金?戊分麾、將十萬而虎視中原、由此言之、英雄之生、誠不可限、在識拔委用何如耳、瑕謂宜時時以此意待士。時時以此言勵眾。開之以誠。接之以禮。受之以虛。容之以量。試之以事。定之以功。則彼之有抱負者。豈肯隱心惜力以孤知遇之厚哉。書曰、能自得師者王、謂人莫巳若者亡老子曰、善用人者下之、此至言也、惟我公之留意焉昔翁東涯翁司馬萬達也在北開府。延賓登堂。拜游參之母入幕之英。常有數十。自募精悍死綏之士。在麾下者五六百人。故所建立一時稱良焉。東涯丁內艱。瑕謁於京師適有麾下卒以武舉生至。公下階挽之升堂。執手敘談。慰款良久。瑕後數日與武舉者論邊事。及與射於郊。亦平平耳。而翁禮貌之如此。趙大洲云。翁老善用人。凡此類也。　一瑕聞玄山云、鮑兩廣善任人、開誠相與、凡有事委付二司、即云此事專托公矣。勉之。第竭心盡力。勿患予有二三之見。肘曳之弊也。一時授任者、皆得自效、惜在廣不久云、　一召募之法、王陽明在贑州設格、此即賈朝歌三科募士之法也以強盜殺人為上。盜竊次之。屠酤賭慱為下。分三等厚薄廩之。教武藝而勤試之。三月後。又為之品第優劣而進退之。故兵精而事舉。瑕聞之父師如此云。岳武穆召募。有善走者。以日走三百里為上。二百里次之。不及者不入格。有善負者。以三百斥為上。二百斤次之。不及者不入格。有善挽弓者。以十五力為上。十二力者次之。不及者不入格。大略如此。瑕不能識其詳。要之武穆之法。所謂貴精不貴多者故能以八百破十萬葢所聚皆豪駿也。麾下親軍。誠不可少此等輩哉。　一盤庚王者也。遷都之時。進士大夫於廷。下及國之耆老。皆與面話利害。其休戚一體如此。古之道也。後世有官守者。自視太尊。視民太卑。鄉士夫且隔絕之。惟與吏皂共事。百姓則魚肉之耳。無怪乎事之不立也。王陽明在吉安、聞宸濠之變、起兵討逆、與知府等職領眾趨南昌、留佐貳守城恐不足以一眾志也、陽明先生本集中載此篇廼敦請在城鄉宦老成者數輩入府衙居住。有事會議施行。此安眾之雄略。哲人之邃謀也。甘肅士夫家居有行誼者若干人。富豪可以糾率鄉里者若干人。無時皆宜物色而潛識之□文以鄉射之禮請相見而振翼之一旦有急。皆獲其用者也。　一西戎與北狄。風土稍異。西方耕獵並作。部落土著。非若北之逐水草而專畜牧也。今北虜西侵。諸部震懾。所謂胡越同舟。正吾可以有為之秋。誠能隨方處便。恤患捄灾。予之以恩。結之以信。則內外同心。華夷僇力。保安之道也。因以其暇。修保伍稼穡之功。使流離復業。游蕩止?帚農。又久安之道也。貧可使富弱可使強、此充國所以制先零之敝而振金城之旅也、豈今人不古若哉、患實心實力有未加焉耳、

皇明經世文編卷之三百六十八終







