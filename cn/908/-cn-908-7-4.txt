进斋铭【并序】

国子助教高君仲辉之先君子尝以进名其斋闻人硕士为言其义悉矣仲辉间复请余铭余以宗人之义不敢辞为之铭曰务前其途车必覆嗜升诸公身乃辱惟徳之跻是则淑诗书糇粮礼为毂圣域高逺匪可蹴由卑自迩蹈古躅跬歩不已至荒服如木在山泉出谷勿画以退茍自足先君之志子尚朂我为铭诗敢告渎

