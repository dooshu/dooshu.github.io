○散骑常侍刘府君诔



爰自上叶，帝尧之胤。堂堂汉祖，豁豁高韵。茂载孝景，克绍前训。穆矣靖王，开国作镇。惟祖惟父，乃光有晋。积行累仁，世笃忠顺。是用感和，诞育奇隽。淑质英挺，金声玉振。嗟乎君侯，仍寝斯疾。命不可延，中年殒卒。冲飚摧华，阆风雕实。如可赎兮，人百其质。存若烛龙衔曜，没若庭燎俱灭。绅颓范于高模，邦国弥悴于陨哲。（《艺文类聚》四十八）



