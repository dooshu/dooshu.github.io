爲齐王谢冕旒诸法物表

臣王言：以轩冕云跸，旣非常之饰；宫悬玉戚，乃配天之礼。故呈襟効虑，必期蠲亮。重被还旨，芳讯愈越。镜伏殊私，情影远震。【中谢。】昔大啓营丘，未修【一作备。】树羽之赏；光宅曲阜，始兼龙旗之贵。况道狭庆隆，身薄器尊。粉绣争辉，藻火竞耀。夫太常图列星之彩，华葢观古人之情。所以耸绝百县，崇隔万?。凤阁因此而神，琼都由兹而丽。故丑功慙德，【一作慙德愧功。】违议【一作仪。】避荣。诚不遥孚，理无夐达。遂贻严【一作器。】诰，爰断辞表。惊栗迟回，祈鉴何地。便当肃对王休，敬昭异宠。佩服盛文，以慨以惧。

