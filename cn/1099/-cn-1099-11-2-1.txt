○河清頌

臣縉承詔、總修　大明太祖聖神文欽明啟運俊德成功統天大孝高皇帝實錄、自渡江七年辛丑冬十一月、三門磧下黃河漬實啟聖之徵。　帝業繇是遂成明年平江漢。又明年服荊楚。又明年定兩浙。又明年克姑蘇。廓清中原。四表寧一。廼即　帝位紀元洪武之年三門磧黃河復清　帝業繇是而盛。高麗來朝為海外諸國先。殊方接武而至。逾三年。　皇帝陛下重華協德、瑞應同符葢自始建業時至此河巳三清矣其色數變千是而清矣紀元永樂之二年冬十二月戊辰朔十七日甲申三門磧下黃河清先是榮光燭天。隱隱紛紛。倏然捲收。洞徹見底。淪漣五采。間日迭耀。乙酉之旦。河兩?近。白光湯滉如金鎔。如鉛汞。如玻璃色。悠漾不定素練捲而掣之也居二日。有玄文如綃。輕幕水上。如犁雲隱空。巳迺若漆。光可鑑。黝然靜。深。非涅而緇。洞絕渣滓。又二日。乃見濃綠。又如翡翠。如青琉璃。如遠山黛繞磧下。如蒼虬翠蛟。飛舞于流荇文藻之間。望之而可掬也。二日後如朝霞映日。紅雲上波。初陽迤邐。花卉紛披。倏如胭脂浮流。薄??貳一洗下見沙石如芙蓉丹砂燦然郁烈于毛???瞿?瑜綿綺之間可指而數也後二日。如泥金霏屑。隱約浮沉流薄采鳳羽毛鱗鬣。泳飛潛動。金芝暈文。琮玉在練。錯雜斑映。瑩無纖塵。又如築琥珀以為堤。釀金香而注之也巳迺微碧與天一色橫渡亂流者扣舷鼓枻。洞見眉髮疑若步空虗凌倒影挽銀河而下之也于是夾河觀者。耄倪歡呼。曠古罕遇。自河津傳播于晉絳之人。相率來觀。肩相摩也。自韓城播告于秦隴之人。觀者扶携。背項相望足相躡也。四方之人行旅過之。莫不為之驚喜歎息。閱玩坐起。裴裒而不能去者。晉高平王遣使馳奏之、繼而吏民報至。皆圖其狀、秦王上表賀獻圖、與晉人克合、于是羣臣上表、永樂三年春正月戊戍、越十八日乙卯、廼復其舊、實三旬有二日按所上圖、咨詢羣言、既審同異恭惟　皇帝陛下、謙抑弗居、謂何德臻茲。稱　太祖高皇帝神靈。然自　陛下即位以來、四方萬國之外、感恩慕德、高麗日本安南占城暹羅?哇西洋琉球真蠟拂林覽邦緬甸波勒迤北兀良哈女真野人西番哈梅朵耳烏思尼巴天竺否召不約咸至庭瑞應大來。指言河清為外夷來壬之應也震動天地。不可掩抑。太平之業。將繇是而極盛。臣縉職司紀載。歡欣無巳、謹拜于稽首而獻頌曰、

天啟　聖明。休命赫奕。洪河屢清龍門之碣。昔在　太祖。廣運神武。銀河昭回。洗滌九土。洪河孔神。隹氣協順。應茲昌運。歲在辛丑。雲雷搆迍。河清獻瑞。既肇龍門。天戈所指。六含風靡。景貺朝宗。如河之水。功德格天。即位紀元。龍門河清。應於明年。東夷始服。三陲接踵。如何奔趨。有赴無壅。我　皇繼統。永樂紀元龍門河清亦越明年惟此龍門。神禹所闕。功在生民。宇宙無極。惟茲瑞應。先後同符。　太祖在天。昭昭不誣。禹功　帝德。世萬世億。帝德禹功。與河俱東。河源崑崙。太古積雪。九河駿奔。濺目沃鐵闢石廻瀧。盤束地底龍門天開弦激蝟起衝奔九地滅電走影聲喧怒雷。淖汨沸日?折。經緯天文。橫絕地紀。貫一百川羅絡萬里。五行之生。莫先于水。四瀆之列。莫大于此。于此考祥。粵古是常。昭茲大運。塞其榮光。虹飛雨翳。霧密霞流。倏陽忽陰。乍闢乍收。其騰氳氳其下繽繽。其?囷囷。其隙紜紜海市青紅神僊艷淑醫鳳驂麟朝暾若木轉盻一空。伏波凝席。沉沙躍金。堊壤薦璧驚鷗鷁羣下顧毛羽隔岸見魚空行曳尾星芒耀斗。月影夾鏡。倒浸廻光。動植交映。既白既玄。翕忽丹青。黃旗紫葢。春卉秋英。五方歲融。五緯宣精。五運合一。五采流形。事有絕世。久而後應。物有絕倫。久而後盛。地闢天開。多歷年所。堯舜重華。卓冠萬古。草木咸若。卿雲爛垂。干羽苗格。簫韶鳳儀。于時河清榮光既塞不游不驚。貢賦絡繹。冀通島夷。夾石兗。導九河。轉輸濟漯。浮于磧石龍門。會于渭汭。匪緩而渟。曷勝舟載。盈變謙流。時移變易。不有來今。曷知古昔。於昭　大明。　聖聖相承。殊音重譯。日造在庭。堯舜惟欽。我皇日敬。寤寐丹書。典謨金鏡。祥謂不祥。　聖不自聖。惟謙受益。惟人無競。河流載清。尚或如帶。　聖壽如天。萬世永賴。河流載清。龍門如礪。　聖德同天。永賴萬世。

