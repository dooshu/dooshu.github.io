杨公远　次宋省斋七夕雨

自笑生来作么为，百无一解太痴愚。

今宵欲觅天孙巧，未审天孙乞我无。

杨公远

杨公远　次宋省斋七夕雨

织女河边渡鹊桥，风吹仙袂举飘飘。

洗车一夜滂沱雨，图得人间起旱苗。

杨公远

杨公远　次宋省斋七夕雨

人言此夕会双星，騣女痴儿竞乞灵。

学织学耕非我事，何如牛角自横经。

杨公远

