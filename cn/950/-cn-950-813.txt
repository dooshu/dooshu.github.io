杨万里　湖天暮景五首

湖面黏天不见堤，湖心茭葑水周围。

暮鸿成阵鸦成队，已落还飞久未栖。

杨万里

杨万里　湖天暮景五首

坐看西日落湖滨，不是山御不是云。

寸寸低来忽全没，分明入水只无痕。

杨万里

杨万里　湖天暮景五首

抵暮渔郎初上船，一竿摇入水精天。

忍寒不睡妨底事，来早卖鱼充酒钱。

杨万里

杨万里　湖天暮景五首

琱碎肝脾只坐诗，须髯成雪鬓成丝。

暮云薄幸斜阳劣，合造清愁付阿谁。

杨万里

杨万里　湖天暮景五首

断肠浪说贺方回，未抵秦郎翦水才。

欲向湖边问遗唱，鸳鸯鹦鹉两相推。

杨万里

