霄霞

釋名曰霄靑天也無雲氣而青碧者也天色在
五行之外青亦非其眞體莊生所謂天之蒼蒼
其正色耶其遠而無所至極耶其視下也亦若
是則巳矣葢人眼視遠所至為蒼平望數里之
外便見莽蒼事可觸類釋名日霞白雲暎日光
而成赤色假日之赤色而成也故字從霞夫雲
氣至淸虛五色非有定質因時之早晚候之寒
暑各借日氣之厚薄掩暎人目而呈象亦視境
之所幻也
格言考信
抱朴子日凌厲九霄 楊雄甘泉賦曰騰靑
霄而軼浮景 蜀都賦曰干青霄而秀出舒
丹氣而爲霞 楚辭日潄正陽而含朝霞
郭璞江賦吸翠霞而天矯 孫綽天台山賦
赤城霞起以建標


