赵蕃　重送处州斯远三首

登临长病独成吟，连壁相依照映深。

寄谢青山无偃蹇，好听绝唱乱清音。

赵蕃

赵蕃　重送处州斯远三首

万木苍苍古钓台，白云楼观隔溪开。

赋成赤壁后无对，好与驱从笔下来。

赵蕃

赵蕃　重送处州斯远三首

文字投盟不计官，古人能尔在今难。

使君于此自为德，我辈因留后代看。

赵蕃

