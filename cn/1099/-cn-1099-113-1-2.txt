○議邊務疏 【 邊務】

近因陜西地方節報虜寇聲息、特命太監張忠、監督軍務、帶領參將宋贇湛臣、部下官軍三千員名、從北路去、都督張洪掛印充總兵官、帶領京營官軍五百員名、遼東官軍三千員名、從南路去、都御史陳天祥提督軍務、各調度陜西將官殺賊、臣等仰見　皇上憫念關陜軍民重罹荼毒、故欲大彰天討以靖地方、古帝王安夏攘夷伐罪救民之心、不是過也、竊惟陜西自去冬北虜入套、今年由夏徂秋、不次入境寇掠、各該總制鎮廵等官、不能設策防禦、致今八月以來、擁眾深入腹裏平凉鳳翔地方、又侵犯延綏米脂綏德等處、大肆擄掠、我軍曾無刺獲之功、上廑　聖慮、遠勞王師、固非得巳、但虜賊故智。入套則西寇関陜。過河則東窺宣大。今在套巳及一年。入掠不止一次。飽其所欲。滿載而歸。腹裏地方。孳畜巳空。無可復掠。此後水冷草枯。似難再入冬深凍堅必將蹈?過河為大同宣府偏頭關等處之患及照陜西守臣。本處守臣既無請援之疏必是內臣喜于差遣邀功生事初未嘗請兵。該部原擬設主將一員、帶領京營官軍五百員名、限十日內起期星馳前去、調度征勦、本欲救陜西目前之急、巳蒙　聖明俞允、深合事宜、今張洪受命月餘、機會巳過、若復統領重兵、紆回數千里、以至陜西、冬令巳深。河?巳合。腹裏恐無可尋之賊。徒勞士馬。徒費芻糧。何益于事。至于亦卜刺餘寇逼近洮岷。則又迯難殘虜。守臣自足當之。且陜西邊徼之賊。四肢之疾也。宣大門庭之寇。腹心之疾也。况近日朵顏夷人。屢犯我邊。與小王子結親。其奸黠未可窺測。臣等私憂過慮不在陜西而在宣大竊謂宣府及遼東官軍。正宜養威蓄銳。以防意外之虞。以勦門庭之寇今乃遠調西陲。為後時之舉。徼難成之功。恐非至計。倘或宣府以東。虜寇有警。士馬單弱。又將征調何地之兵以應之乎。伏望　聖明乾斷、合無令張忠張洪、俱從宣府大同前去、一面差人馳往延綏探訪。如果達賊尚在陜西地方搶掠。鎮廵官飛報。速即前去。督同各鎮將官會兵征勦。若潛伏套內。勢將過河。前項軍馬。且在宣大駐劄。休息聽調。待其過河。各官應否改命提督宣大山西。或虜眾北遁歸巢。相應班師。俱聽兵部議奏定奪、惟復照依兵部原擬、先令張浜帶領京營官軍五百、從山西石州地方過河、張忠亦先帶領奏討團營官軍五百員名、與陳天祥俱往赴延綏相機行事、其遼東并宋贇等、部下官軍俱暫在宣府操候、本處有警、可以調用、若陜西果有急緊聲息方纔催調前去、庶免徒勞人馬、亦不虗費供給、况陜西延寧二鎮兵馬俱素稱勇銳。而大同遊奇等兵又見在彼處。得人調度。足可成功。何至遠勞遼東之兵。以示弱于夷狄乎。臣等又思得宣大二鎮。及山西偏頭關等處。節被虜賊寇擾。地方凋殘。士馬疲敝。而宣府軍威屢挫。失事最多。比之他鎮猶為狼狽。切近京師。與密雲古北口一帶。唇齒相連。尤宜保護。伏願皇上申敕三鎮守臣、及時修飭墻塹、操練軍馬、禁剝削之弊、以養兵力、時糧賞之頒以作士氣、一應防邊禦虜事宜、預為區處、賊來有以待之、使地方不至重貽患害、以貽九重北顧之憂、伏惟　聖明裁擇、

