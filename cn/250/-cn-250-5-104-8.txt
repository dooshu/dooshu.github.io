其八 中元再和


问夜如何矣。
早鸡鸣、长安门外，车如流水。
争羡朝班仙仗好，老我闷怀有几。
端不为、洛阳流涕。
闻道地官初放赦，想魂兮、游戏应来此。
又遇着，廉纤雨。

归来惟有高眠耳。
君莫问、吹笙击磬，南邻北里。
欲向兰盆礼古佛，借我消忧幢子。
更解脱、无常生死。
同病最怜阳羡客，和哀弦、弹泪乌丝里。
歌一曲，秋风起（其年三和原韵故及之）。

