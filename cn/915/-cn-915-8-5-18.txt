◇晋帝诸陵诏（建武二年十二月）

旧国都邑，望之怅然。况乃自经南面，负宸居，或功济当时，德覃一世，而茔垅赞秽，封树不修，岂直嗟深牧竖，悲甚信陵而已哉。昔中京沦覆，鼎玉东迁，晋元缔构伊始，简文遗咏在民，而松门夷替，埏路榛芜。年代殊往，抚事兴怀。晋帝诸陵，悉加修理，并增守卫。吴、晋陵二郡失稔之乡，蠲三调有差。（《南齐书·明帝纪》）

