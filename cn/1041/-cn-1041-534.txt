留元刚　武夷九曲棹歌

一曲初篙上水船，翠峰苍壁挟洄川。

采幢幔屋今何在，空有丹炉石鼎烟。

留元刚

留元刚　武夷九曲棹歌

二曲崚嶒三石峰，当时秦女采芙蓉。

至今汤沐临清泚，不作巫阳十二重。

留元刚

留元刚　武夷九曲棹歌

三风悬崖插匦船，春秋八百又千年。

不知天地黄心木，控鹤仙人肯汝怜。

留元刚

留元刚　武夷九曲棹歌

五曲云崖有许深，石门书屋著修林。

堂堂不泯清风在，一片寒潭印我心。

留元刚

留元刚　武夷九曲棹歌

七曲催船快上滩，好山留与漫郎看。

经行雪瀑仙屏下，恍记齐云夜帐寒。

留元刚

留元刚　武夷九曲棹歌

八曲山云敛复开，长年倚櫂立徘徊。

俄然听得林间语，知道新村贳酒来。

留元刚

留元刚　武夷九曲棹歌

九曲遥岑更郁然，板桥渔市引长川。

唤回白马宾云梦，来看桑麻万里天。

