舒坦　寄台州使君五首

闻说天台太守家，全家日日在烟霞。

壶中夜酿云分润，洞裹秋香玉弄花。

四郭青山连市合，一江寒水抱城斜。

紫芝黄鹤应相识，梅福年来鬓欲华。

舒坦

舒坦　寄台州使君五首

使君家是八仙家，不负黄菁与紫霞。

麦陇儿童行竹马，月楼鼓角度梅花。

彩笺吟就云初合，玉局棋残月半斜。

闻说握兰消息近，星郎昨夜倍光华。

舒坦

舒坦　寄台州使君五首

尽日书齐无案牍，有时佳客上云霞。

清心自照江湖水，和气长开草木花。

千里裤襦歌不足，万家弦管思无斜。

笑谈坐觉仙风远，空卧秋山老岁华。

舒坦

舒坦　寄台州使君五首

赤城山下万人家，隐隐烟霄隔海霞。

石上仙书留鸟迹，碗中佛供落天花。

参云台树寒阴直，照日旌旗暖影斜。

遥想铃齐无别事，只缘风景费才华。

舒坦

舒坦　寄台州使君五首

几夜骊珠落蔀家，直疑光焰映朝霞。

彩毫写就千篇赋，红烛才烧一寸花。

卓荦高情欲飞动，淋浪醉墨半欹斜。

阳春白雪知难继，捧对空惊衮绣华。

舒坦

