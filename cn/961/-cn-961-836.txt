黄庭坚　呻吟斋睡起五首呈世弼

棐几坐清昼，博山凝妙香。

兰芽依客土，柳色过邻墙。

巷僻过从少，官闲气味长。

江南一枕梦，高卧听鸣梠。

黄庭坚

黄庭坚　呻吟斋睡起五首呈世弼

学省非簿领，卧痾常闭关。

雨余楼阁静，风晚鸟乌还。

赏逐四时改，心安一味闲。

古人虽已往，不废仰高山。

黄庭坚

黄庭坚　呻吟斋睡起五首呈世弼

疏食吾犹饱，曲肱哦古今。

酒倾因好事，弦绝为知音。

妒蘖长春木，争巢喧暮禽。

长怀阮校尉，北望首阳岑。

黄庭坚

黄庭坚　呻吟斋睡起五首呈世弼

已把社公酒，春寒那得严。

厌听鸿啄雪，喜有燕穿帘。

璞玉深藏器，囊锥立见尖。

儿时爱谈道，今日口如箝。

黄庭坚

黄庭坚　呻吟斋睡起五首呈世弼

墙下蓬蒿地，儿童课翦除。

蔓莴随分种，杞菊未须鉯。

河水传烽火，交州报捷书。

无能落闲处，憀媿饱春蔬。

黄庭坚

