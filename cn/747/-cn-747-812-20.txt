○石门扈驾功臣六都指挥使检校司空孙德威母博陵崔氏封博陵县太君制

敕。具官某母崔氏，夫为人者，能以忠勇之谟劳於国，戎旅之权既重，上公之秩乃高。而母氏之封，宠章未称，则於王化有所不宏。方属推恩，是以用典。以光孝养，且厚勋臣。可依前件。

刘处静

处静居天台山，自号天台耕人。会昌中，与叶藏质应夷节为林泉友。

