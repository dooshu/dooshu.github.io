【九棘】


（汉）九卿别称。《后汉书·袁绍传》：“使三槐九棘，议臣罪戾。”李贤注引《周官》曰：“三槐，三公位焉。左九棘，孤卿大夫位焉。”　（北魏）九卿别称。《魏书·咸阳王禧传》：“太尉位居台铉，在冢宰之上，三槐九棘，不可久空。”　（唐宋）九寺卿之别称。敦煌文献P.3722，唐郁知言《记室备要》上卷《贺九寺卿》：“今者位崇九棘，任重三珪。”《全唐诗》卷三二一权德舆《奉和太府韦卿阁老左藏库中假山之作》：“春山仙掌百花开，九棘腰金有上才。”按：此九棘指韦太府卿。宋曾巩《曾巩集》卷二三《节相制》：“隶伍符者，身不受于一廛；仗齐钺者，位不联于九棘。”唐徐坚《初学记》卷一三《太常卿·叙事》：“参三槐位九棘（《帝王世纪》曰：九卿者，所以参三公也。又《周礼》曰：面三槐，三公位焉。又曰：朝士掌外朝之法，左九棘，孤卿大夫位焉）”。　（明清）九卿之别称。明沈德符《万历野获编》卷二〇《小九卿》：“本朝以六部、都、通、大为大九卿。……大理为九棘之一。”清阮葵生《茶余客话》卷七《明詹事在大理》上：“大理为九棘之一。”同前书卷七《大小九卿》：“大、小九卿，说者不一，明中叶时尤紊乱，无一定制。每以势力为轻重。六部、都、通、大为大九卿。”





