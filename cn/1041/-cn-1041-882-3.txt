冉居常　夔州试院呈诸公

他年虫篆老书生，谬向文闱预领衡。

敢道灵鳌嗟趂趂，只愁洼马赋峥嵘。

旧传锦样心虽愧，新拣沙金眼自明。

收拾美庄逃谤去，升沈脚迹任诸英。

冉居常

冉居常　夔州试院呈诸公

粉袍切勿笑冬烘，且踏烧残鼠尾踪。

总是炎蒸同造榜，不妨衣钵继登庸。

云移白帝鹏霄近，月入清秋桂子浓。

愿得词锋倚天剑，借君雷雨化蛟龙。

冉居常

