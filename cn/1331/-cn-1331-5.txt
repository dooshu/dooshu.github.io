梁鼎芬蒙蔽张之洞


梁鼎芬主讲两湖书院时，一日往谒张之洞，张约以某日当到院考试诸生。梁归，急出题目，命诸生为文，亲为改削之，至臻完善，而不令誊正。至日，张至，梁置酒待之，请张命题。张转以命梁。梁即以前日所命之题为题。诸生始会梁意，即以其改就者誊正，缴卷时酒才数巡也。张大喜曰：“非节翁教育之力不及也。”





