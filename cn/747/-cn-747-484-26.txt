○中书门下贺建康郡王双诞皇曾孙状

右。今日伏见中使朱希颜云：建康郡王双诞皇曾孙者。”伏以圣慈驭物，有亭育之仁。故上天阴骘，降蕃衍之祉。协本支百世之义，见曾孙双诞之祥。克克祀，每劳於前古；无灾无害，方盛於今日。熊罴并梦，棠棣连芳。远同华封之祝，更鄙商瞿之叹。斯实莫大之庆，用表无疆之休。所以永固皇家，增辉磐石。臣等忝居近列，倍万欢心。无任跃之至！谨奉状陈贺以闻。

