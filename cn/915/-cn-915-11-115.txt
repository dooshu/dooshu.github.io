◎韩子熙

子熙字元雍，显宗兄子。为清河王怿常侍，迁郎中令。孝昌初，为中书舍人，加宁朔将军。历著作郎，兼司州别驾，转辅国将军、鸿胪少卿。建义初，为黄门。永安中，加征虏将军，免。寻兼尚书吏部郎。普泰初，除通直散骑常侍、抚军将军、光禄大夫，寻正吏部郎。孝武初，领著作郎，封历城县子，加卫将军、右光禄大夫。天平初，为侍读、国子祭酒。除骠骑将军。元象中，加卫大将军。兴和中卒，武定初赠幽州刺史。

