姚勉　章钓仙吹铁笛善医眼与齿相说法尤高

穿云裂石笛声秋，兴在江湖一钓舟。

贯柳无鱼囊有药，直钩应是太公钩。

姚勉

姚勉　章钓仙吹铁笛善医眼与齿相说法尤高

严于治齿要如军，治眼当如爱护民。

此术尽堪为世用，钓鱼船上岂无人。

姚勉

姚勉　章钓仙吹铁笛善医眼与齿相说法尤高

眼眵书册隐庐蜗，健论谁听落齿牙。

说起元龙湖海志，扁舟又欲出芦花。

姚勉

