自由协合党宋襄之仁


土俄世仇，而西化路线全抄彼得，无意养成新军干政之习。青年土耳其党行军事雅各宾主义，以昏君愚民不可共国是，唯以西化精英训政可速强。青党历次政变及凯末尔共和皆以此道，结果如雨果论1852年大选：“共和派爱普选，普选不爱共和派。”军人以共和为婴儿、以训政拒普选，欲西反东矣。唯一能拒此道者，为大战前之自由协合党。彼以本国族教之杂，民族主义无异自杀，素丹为维系各邦唯一纽带、废君则国分；唯以虚君行渐进立宪，以奥斯曼主义维系人心，以亲英维持现状，不可轻挑强邻。此意颇近晚清立宪派；而素丹不乐为虚君，伊教传统非强君即废君，绝无虚君，反与军事雅各宾主义契合。自党军内无根，见逐于君，一蹶不振。而亲政之哈米德素丹复为新君所逐。自是大突厥民族主义与军事雅各宾主义奠定国基，短期后果为地方反向民族主义肢解帝国。阿拉伯劳伦斯之功业，黎巴嫩、亚美尼亚、库尔德、塞浦路斯之族杀皆出此。长期后果为国民历史断层凝固，近于斯宾格勒伪晶现象。草民土教之地火时有冲决之虞，训政军人如本国占领军。自由协合党虽败如宋襄公、严又陵，仍可夸其洞烛机先远见如神。





