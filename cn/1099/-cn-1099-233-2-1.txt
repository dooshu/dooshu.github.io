○明戰守以安畿輔疏 【 戰守】

臣於十月二十日、欽奉敕諭、前往宣府地方查勘邊情、至居庸関、乃先詣關外隘口、通將隘後境上備行採度、盡心延訪反覆不巳、是以頗見要領、不覺倉皇、葢臣以為患迫南山。比之在背之刺。防疏東路。何翅燃眉之火哉。欲待事竣奏聞誠恐不量緩急。槩負循默。正具疏間、忽聞喜峯口入貢夷聲息巳至、有欲搶居庸関進入、順古北口出去、搶一箇月纔回等語、又節聞走回入口說、虜近來。攻堡、寸鐵不遺、今回打撅勾合大眾、要便來搶、都說好搶等語、是虜志益驕、貪心無巳、視吾中國、深入則深得利、大舉則大得利、臣今不敢效迂緩之談、請先以近畿要害戰守機宜、望闕陳之、臣惟京師天下根本。而陵寢諸山。實京師擁護也。山後紅門諸口。近在永寧縣之南。即今所謂南山隘口。譬之人身。陵寢諸山。是京師肩背。南山又陵寢肩背也。譬之人居。則京師正堂。陵寢諸山後堂也。南山後門也。近被大虜得人嚮導。南山之外。巳為戎馬之場。則我之肩背巳受敵矣。而陵寢三十里之外京師百里之外即為遠邊矣臣惟言之寒心。寢不貼席、葢往者虜患猶在宣大西北。若今所患宣府北路。即在京師直北矣。查得九月虜之入也自北路獨石而下。其出也徑由滴水崖邊散出。夫知出由是路則入由是路可知也計滴水崖邊至隆慶州城止八十里。計永寧縣至邊五十里。嘉靖之末大虜往往自東而西設若大虜更由滴水崖。及近突永寧而入。則輕飇之騎。直擄南山。不日可至。其為陵寢京師之慮。又可知也。此豈得與往事同論也。往者附邊猶恃三衛為我藩籬之人。又謂北路龍門所一帶。皆山險林深。不通大舉之處。是以防備獨在所後。若今三衛枝部附邊住牧。悉為北虜驅迫星散藩籬空而險深之處皆不足恃也。往者吾中土人未嘗為虜所使。若今宣大邊民。屢遭擄掠。間有黠猾者。乃反安其利而樂為之用。又有前大同鎮叛軍清風寨亡命之徒。久投氊幕。先其所往。于是我民之所知路即外虜之所知路也聞前攻隆慶各堡。斥呼姓名以報怨。此又臣之所為寒心也。往者宣大諸邊。槩受虜患。若今獨石之西龍門城至黃河岸界。計一千五百餘里。近因總督之臣。悉意修築。頗稱高厚。又牆之外。峻之為壕。壕之外。穵之為窖。虜騎雖強。不能徑突。故三四年間。虜患暫息。凡以此耳。近於中路攻墻。皆可憑守。今惟北路獨石以南至東路沿海四百餘里。輒因沙石難矢?見。財力未逮。止於極衝之處修完而巳。則止二路斷為虜所必窺而復來也况聲息欲搶居庸。其意可知。臣又查得嘉靖二十一年。虜由鎮河堡入直犯太原千餘里。無能挫其鋒者。二十三年由善房堡入直由宣府西路深入及保定易州而止。當時調到三千營之兵。合十數之眾。亦未嘗有出堂堂之陣者。今若由近邊而入呼吸風雷。附近人馬。勢有難支。與之守猶不暇。責之戰又安能乎。迨至報及軍門。方使調遣。且若盡合宣府總副參遊之兵。除步卒擺守之外。所統征調巳計不及二三萬之數。而虜騎之至。動以十萬為號。少亦不下其半。又不知果有出奇之將。可以截遏否也。此又臣之所以寒心也。臣惟今日邊事。無有急於此者。謹即居庸為中。按其圖勢而論之。八達嶺者。居庸直北之門也。居庸以東則為禁山。自張家口至韓家口。聯絡以為隘者十一。皆隆慶永寧所轄也居庸以西不係禁山。自八達嶺至糜子谷。聯絡為隘。要緊之隘。皆居唐所轄也。居庸所轄一口失守南下入山即湯谷蘇林口皆可由之而出畿輔無復阻險矣然尚有新修城壕頗可為守。若永寧所轄張家口失守。則直循青龍橋東口遂入西口。而所謂湯谷口諸口。皆可由之而出畿輔者也。若紅門諸口失守則直擣陵寢後山殊無間截而南突之騎即至灰嶺賢莊諸口皆可由之而出陵寢以達畿輔無復阻險者矣紅門之口。尤為緊要臣嘗聞土木之變。虜由湯谷出入。巳成舊諳之路。而青龍西口八達嶺者即其從入之門也今八達嶺堅完□守。則其勢必將惟張家口是窺況九月虜之哨騎巳突諸口。至青龍橋東口石佛而返。豈非鄉導者先示之路。而為今日屬意之衝者哉故張家口者亦京師近日之憂所當固守者也雖然所謂口者。非真為山徑蹊間。如棧道然。別無從入之路也。兩山夾擁而隙。其中特少狹焉而巳。即其路畫墻為限。而虜馬登山。架梁如飛。反出其上。可以徑越。彼時守口之兵聞皆自擇崖險為駐足之地懸砲石以待其上衝之鋒所謂技止此耳臣誠過計憂慮無巳。兵法毋恃其不來。毋恃其不攻不知今日吾所以待之。與所謂不可攻者何也今在目前近計。臣猶未暇贅論也。臣嘗親至張家口觀之。與八達嶺相去二十五里。猶有可越之坡。若青龍二口。則為南下總會咽喉。別無岐路。於此築墻浚濠。務在周全如式。預塞其險隘。以兵守之。擇一把總付之。似為得策。亦不費力也。永寧之兵。殊不足恃況內地承平日久南山頹垣巳成通衢而諸口之外平坡尚多不專於口所能為恃是以反覆念之。今日之事。必可以戰。方可以守。適見宣府撫臣、調坐營宀?重晹之兵、二千已至東路、然臣之憂慮猶未巳也、守口者為口多而兵分待戰者恐賊勢重而兵寡故也若能於此增之勁兵。又委專守。而東路參將及坐營之官兵。則使近應北路堵遏之鋒。相機隨處截殺。不當緩急。又使為南山防守也。軍之耳目。寄於烽砲。軍之聲嚮。通於哨諜。若令調遣早馳。策應有恃。堅壁得先。收斂有及。孳孳頟頟。晝夜准備。或者先聲所至。奸細得窺。亦可濳沮狂謀。不為無益者也。臣為陵寢過計。又有意外之慮者。盖嘗總而論之。紅門十一口聯列於前此第一重藩籬也若灰嶺賢莊錐石鴈門德勝虎谷六口聯列於後此第二重藩籬也陵寢肩背所托惟有此耳。夫有險可守。得人能守。則為藩籬。不然則通衢矣。是知賢莊諸口又入陵之近門也四海冶黃花鎮。皆可徑通之路。四海冶鄰邊林谷峻深。樹卉蓊密。零賊常至。見今人跡蕭然。無敢行者。若伺知北虜南下。乘虛東窺。抑或虜情反覆。勾引相通。能無意外之慮乎。且南山諸口。一失其守。而此皆為受敵之衝似宜更議。益以二千勁兵。更置守吏。俟寧即撤去。雖有新添參將選合陵衛之兵三千。然皆內地未曾見敵之眾猝然有急。臣安敢以為足恃也。不然較其防守稍緩者。移守於此。相助聲勢。亦無不可。四海冶雖有守備。其可用兵。不踰四百。此惟可為守株待兔之夫耳。議者皆謂四海冶宜添設參將一員。以防近賊且謂黃花鎮永寧邊之應援。保安寢陵。所係不小也臣盖於此反覆踏勘。非苟言者。約而論之。臣所謂要害者。前散敘此作一摠南山形勢了然在目則北路之滴水崖。大虜從入之路。不可以不先守也。南山諸口。陵寢倚托之門。不可以不重防也。張家口青龍口。京師近捷之徑。不可以不扼險也。賢莊諸口。後山入陵之門。不可以不加意也。擇所要害。先以勁兵酌宜守之。早謀按伏。憑險固守。如懷來幫水谷以西。即居庸関糜子谷接界之外口也。有警亦宜駐兵榆林。上遏西犯之路。下扼南口之險。如此彼見有備。未必敢犯。而主客諸營。一時併集。經緯其中。併力截擊。亦自有所顧忌。又虜騎倏忽剽掠。尤不容遷延左次。即今宣府諸路。皆宜整搠。預待調遣。為頃刻起營之計。後來查訪計日計里有慢期者。各該承調官員。當即以不依期引兵策應拿解法司議處。合先嚴例預儆。庶幾聞敵即趨、應援有恃、聯營合勢。軍聲日張。虜亦不敢深入南下矣。大同正兵。頗稱趫雄。盖總兵周尚文。不衰據鞍顧眄之氣。又能嚴臨陣先退之刑。是以士卒用命。敵人知畏。以太師呼之。謂宜命總督衙門。預合大同正兵。及諸路參遊。速整戰具。豫待調遣。一有警報。即令火速馳赴。總為京師保護。更不得以主客異心。致悞大事。其遷延者亦聽查勘計日計里參問不分主客。不許原情。一併同罪。臣又惟見今之勢。宣府最急。大小將領。俱係待罪人員。盖由諸將遇警。雖裹粮被甲。恇怯褫氣。惟保軍以求自全。竟不聞有提刀略陣。義烈發心。肯保民以為報效。失事之後。自甘巾幗。更力懈弛。若不早嚴加罪之例。雖使搖動京師。如敵所大言者。亦坐視如此而已。乞敕下該部、特行嚴例、如再聯營觀望、不併力殺賊、及引兵策應、不與敵見面者、總副參遊守備坐營把總等官、聽臣查勘情罪、應拿解者即請旨從重處治、應照例問遣者、仍從重拿解法司責問、應革任降級者從重問遣、其肯奮勇赴敵者、縱有軍士損折、亦不加罪、如有功次、非惟准贖前愆、仍照例陞賞、如此庶幾將士有所畏懼、更思策勵、盖今日之患、巳在陵寢畿輔。非他處可同。非往事可論也。內地粮草隨處可依更不得以水凍草枯如常謾料若所應查勘緣由、容臣同委官、見任提弔人卷、親歷邊境屯堡、訪獲情實、及凡所在修行事宜、別待回奏、

皇明經世文編卷之二百三十三終







