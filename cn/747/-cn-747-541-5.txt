○第三状

右，臣得进奏官赵履温状报，中使姚文嵩到院，奉宣进旨，赐臣男公敏冬至节料羊酒面等。伏以愚臣在边，贱等蝼蚁；弱子兼疾，微如尘埃。岂意陛下施惠必均，推恩皆及。属登台以望之日，降其出如纶之言，锡香醪而满壶，颁肥宁以盈几。伏自惟念，不胜所蒙。一门惊莫大之荣，百众贺非常之庆。未知报效，空积惭惶。日月高明，照臣忠恳。所守有限，未获躬诣阙庭陈谢。不胜感戴恋结之至。

