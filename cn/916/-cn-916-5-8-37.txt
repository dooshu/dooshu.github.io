【咏史诗】

五（《类聚》作王。）都矜财雄。三川养声利。百金不市死。明经有高位。京城十二衢。飞甍各鳞次。仕子票彡（《类聚》作飘。）

华缨。游客竦轻辔。明星晨（六臣本《文选》作辰。《类聚》同。）未稀。（《诗纪》作□。）轩盖已云至。宾御纷飒沓。鞍马光照地。寒暑在一时。繁华及春媚。君平独寂寞。（《文选》作漠。《类聚》同。）身世（《类聚》作势。）两相弃。（○本集六。《文选》二十一。《类聚》五十五。《诗纪》五十一。）

