王安石　次韵致远木人洲二首

迷子山前涨一洲，木人图志失编收。

年多但有柳生肘，地僻独无茅盖头。

河侧鲍生乾尚立，江边屈子槁将投。

未妨他日称居士，能使君疑福可求。

王安石

王安石　次韵致远木人洲二首

杌尔何年客此洲，飘流谁弃止谁收。

无心使口肝使目，有干作身根作头。

暴露神灵难寄托，祷祠村落几依投。

纷纷翦纸真虚负，立槁安知富可求。

王安石

