苏颂　和吴仲庶龙图寄德仁致政比部二首

道骨仙风擅世华，肯将璠玉混泥沙。

潜郎未老辞朝路，傲吏归来学道家。

逸似子荆将潄石，清如中散本餐霞。

应思平日市朝客，缰鏁拘挛正可嗟。

苏颂

苏颂　和吴仲庶龙图寄德仁致政比部二首

倦游城阙厌纷华，一棹南归出白沙。

簪绂弃来如释负，山林到处便为家。

流泉绕舍锵金玉，仙饵盈槃泛露霞。

珍重宗英嘉隐操，远裁清句重咨嗟。

苏颂

