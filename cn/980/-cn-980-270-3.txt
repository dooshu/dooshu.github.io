释绍嵩　呈胡伯圆尚书

自挽狂澜制百川，致君何日不尧年。

由来八座尚书贵，盛事髒髒海内传。

释绍嵩

释绍嵩　呈胡伯圆尚书

文章近日合双行，四海苍生耳已倾。

地去秉钧余咫尺，不劳拟议话圆成。

释绍嵩

释绍嵩　呈胡伯圆尚书

韩李流芳独未泯，先生孤唱发阳春。

惠能伎俩元无有，强到朱门谒近臣。

释绍嵩

