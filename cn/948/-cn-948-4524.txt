陆游　雨晴风日绝佳徙倚门外

一双芒屩伴筇枝，不用儿扶自出嬉。

贪看南山云百变，舍西溪上立多时。

陆游

陆游　雨晴风日绝佳徙倚门外

茶酽无端废午眠，杖藜信步到门前。

青裙溪女结蚕卦，白发庙巫催社钱。

陆游

陆游　雨晴风日绝佳徙倚门外

章老三年病方死，吴翁一夕呼不醒。

独有此身顽似铁，倚门常看暮山青。

陆游

