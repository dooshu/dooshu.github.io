【登池上楼诗】

潜虬（三谢诗作□。）媚幽姿。飞鸿响远音。薄霄愧云浮。栖川怍渊沈。进德智所拙。退耕力不任。犭旬（《类聚》作殉。）禄反穷海。卧こ对空林。衾枕昧节候。褰开暂窥临。（李善本《文选》无此二句。）倾耳聆波澜。举目眺岖□。初景革绪风。新阳改故阴。池塘生春草。园柳变（三谢诗作双。）鸣禽。祁祁伤豳歌。萋萋感楚吟。索居易永久。离群难处心。持操岂独古。无闷徵在（《类聚》作於。）今。（○《文选》二十二。三谢诗。文章正宗二十九。永嘉县志二十一。《诗纪》四十七。又《类聚》二十八引林、□、阴、禽、心、今五韵。）

