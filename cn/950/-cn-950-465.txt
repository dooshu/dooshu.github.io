杨万里　高宗圣神武文宪孝皇帝挽诗二首

芒动长星帚，亲挥却日戈。

再令天有柱，一定海无波。

黄屋非尧乐，薰琴付舜歌。

秪书魏荡字，诔语不须多。

杨万里

杨万里　高宗圣神武文宪孝皇帝挽诗二首

更造今光武，中兴昔武丁。

云昭河洛画，天作典谟经。

立极余三纪，颐神再一星。

尧山邻禹穴，松雪蔚争青。

杨万里

