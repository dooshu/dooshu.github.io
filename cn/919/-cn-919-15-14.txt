料简

大风恶疾，疮痍荼毒，脓汁淋漓，眉鬓堕落，手足指脱，顽痹痛痒，颜色枯瘁，鼻塌眼烂，齿豁唇揭，病证之恶，无越于斯。负此病者，百无一生，犹且爱恋妻孥，复著名利，不仁之行，仍欲更作，死而无悔，深可悲伤。凡遇此疾，切须断盐，及一切口味，公私世务，悉宜屏置，能不交俗事，绝庆吊，幽隐林下，根据法治疗，非但愈疾，亦能因是而致神仙，所谓因祸而得福也。







