○语箴



孔子曰，余欲无言。又曰，天何言哉？赫胥之世，大庭之治。玄风陶鼓，率直放志。熙熙群动，无欲无事。逮于三季，奔竞兹彰。雷动风骇，飞辩云翔。战国纷扰，争霸称强。尔乃游说纵横，骋技时王。衔刃怀毒，吐膏示芳。利动春露，害重冬霜。四纪若驰，七都翦亡。爰兹末俗，扇风簸。先意承旨，原情察乡。摈尔笾豆，和乐且康。（《艺文类聚》十九）



