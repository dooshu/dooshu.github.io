164　法家侮聖之言


韓子曰：「殷之法，刑棄灰於街者。子貢以爲重，問之仲尼。仲尼曰：『知治之道也。』」案：見内儲説上。又曰：「且夫重法者，人之所惡也。而無棄灰，人之所易也。使人行其所易，而無離所惡，此治之道。」以商鞅之法爲殷法，又託於仲尼，法家侮聖言至此。

【集證】劉歆新序論：「衞鞅内刻刀鋸之刑，外深鈇鉞之誅，步過六尺者有罰，棄灰於道者被刑。一日臨渭而論囚七百餘人，渭水盡赤。」





