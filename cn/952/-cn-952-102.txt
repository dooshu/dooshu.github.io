白玉蟾　次韵紫岩潘庭坚二首

人情不似吴笺厚，世路常如蜀道难。

两鬓已将沾雪白，寸心尚自炳枫丹。

君还有意凭谁说，我亦无言把剑看。

相对一窗风打雪，通红榾柮谩烧残。

白玉蟾

白玉蟾　次韵紫岩潘庭坚二首

何人皮里有阳秋，谁绢能包得许羞。

早趁黄旧丞相押，莫空白了少年头。

既无顾恋於人已，便请清闲袖手休。

岂必来秦安汉后，始来寻个赤松游。

白玉蟾

