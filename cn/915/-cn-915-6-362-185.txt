○秦劾尚书梅陶



臣闻放勋之殂，八音遏密，虽在凡庶，犹能三载。自兹以来，历代所同。肃祖明皇帝崩背万国，当期来月。圣主缟素，泣血临朝，百僚惨怆，动无欢容。陶无大臣忠慕之节，家庭侈靡，声妓纷葩，丝竹之音，流闻衢路。宜加放黜，以整王宪。请下司徒，论正清议。（《晋书·锺雅传》）

颜含

含字弘都，琅邪华人。惠帝时，太傅东海王越以为参军，出补阳令。元帝镇下邳，复为参军；及渡江，以为上虞令，转王国郎中、丞相东阁祭酒，出为东阳太守，补太子中庶子。明帝时迁黄门侍郎、本州大中正，历散骑常侍大司农。成帝时豫讨苏峻功封西平县侯，拜侍中，除国子祭酒，加散骑常侍，迁右光禄大夫光禄勋。以年老致仕，後二十馀年卒，年九十三，谥曰靖。



