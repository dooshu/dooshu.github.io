○送都閫文君之江西任序 【 江西都閫】

江西都指揮使司、統衛四所十有一、衞以南昌名者、二治會府、南昌地也、以贑名治贑、以袁名治袁、所之以地名者。亦治其地、凡其所在、大抵皆要害也。贑暨南安、背負大庾而信豐會昌、犬牙入于南粵之奧區、袁吉則湖湘之脇、洞蠻實口張噬于安福之□、永新則先嘗其齦焉、鉛山甌閩之北門也撫建阨其西牗、與贑犄角之、吳越以饒信為唇齒、而江淮湖漢、舟師必爭之地者。南昌也。由是推之、古者有作、類為民防、百數十年。良亦有賴、非徒設也、今則異於是矣、春耕閩粵者、彼曰良民也、秋入贑建、翼然而虎巨寇也。臨瑞頻年白畫飛?干譙門、且曰吾某也。吾某也。而守臣懷印踰垣為得策。揚聲撫按遠壘近郊。遊羣之四出也。迎犒者室空、遁竄者屋燎。而替之所謂為民防者。果安在哉。將時與古初異邪。而尚爾設何也。抑主帥者。尸其位而掣肘于其間也邪。胡不易置之。而務得其人乎。　國是既定。於是不愛尊碩之臣。俯從輯綏。未數月也。又以文君大章為其都指揮同知。往踐其位。所謂主帥者。君魁傑人也。以武科舉。聲訇埌然。嘗以京營贊畫恊副凉州左參將。守莊浪。入主京營。而獨當一面折衝乃其任也。亦輿論也。顧抑而就。是豈吾　君與吾相不知君哉。時有緩急。事有經權。出宿將以壯民防。救時也。寇殄民寧。克回古初。則君之促裝時矣。錦衣魯侯景章。與予均江西人、壯君之行。而冀其遄歸也。別之以言。且以為期云。

