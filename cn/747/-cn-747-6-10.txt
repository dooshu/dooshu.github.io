○册封薛延陀二子为小可汗诏

天地之德，平分於四时；皇王之道，无偏於万物。故能亭育黎庶，覆焘区忧。声教咸洎於遐方，爵命不遗於殊俗。薛延陀真珠毗伽可汗，器宇沈毅，识具明允，夙见时机，早禀正朔。忠诚峻节，克著於塞外，贡献琛尽，不绝於王府。加以训勖裔嗣，辑宁种落，俱率藩职，咸慕朝风。其子沙耽弥叶护拔酌、达度莫贺咄设颉利苾，并志怀敦确，气干强果。或深竭忠款，乃心阙延；或远经朝觐，拜首轩陛。言念丹诚，良以嘉尚，宜锡徽号，用申襃宠。拔酌可肆叶护可汗，仍赐狼头纛四鼓四，颉利苾可达度莫贺咄叶护，赐狼头纛二鼓二。仍令左领军大将军梁方师持节备礼册命。

