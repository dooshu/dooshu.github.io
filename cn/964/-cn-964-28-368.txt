韩元吉　郑宋用前韵见示因亦和答四首

腊里三看雪满衢，使君当奉十行书。

先生履敝人应笑，泥滑东家许借驴。

韩元吉

韩元吉　郑宋用前韵见示因亦和答四首

九陌歌呼属后游，一蓑风景付渔舟。

相逢且向南溪看，玉作灵山万石楼。

韩元吉

韩元吉　郑宋用前韵见示因亦和答四首

振廪縻金气自和，政声谁为勒嵯峨。

牛羊垅上饥民绝，鹅鸭池边勇士多。

韩元吉

韩元吉　郑宋用前韵见示因亦和答四首

天巧由来不露机，冰澌剪出万花飞。

琼珰似识汉川女，瑶瑟更逢湘浦妃。

韩元吉

