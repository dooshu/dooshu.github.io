赵蕃　呈晦庵二首

一纸书来遂隔年，江湖远地水连天。

纷纷横路又逢此，凛凛岁寒嗟独然。

学道终期世勋业，抄经堑了佛因缘。

白头下士重来拜，依旧鸥汀鹭渚边。

赵蕃

赵蕃　呈晦庵二首

不上龙门五过秋，袖诗还是觅扁舟。

胡然贫病只如昔，听尔行藏随所由。

未厌室人能我适，故防知己作公羞。

孟郊五十酸寒尉，想见溧阳神尚游。

赵蕃

