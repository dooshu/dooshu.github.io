◇立嗣议

定陶王帝弟之子，《礼》曰「昆弟之子犹子也」，「为其后者为之子也」，定陶王宜为嗣。（《汉书·孔光传》：绥和中，议中山、定陶王谁宜为嗣者。方进、王根以为。）

淳於长小妻乃始等坐罪议令，犯法者各以法时律令论之，明有所讫也。长犯大逆时，乃始等见为长妻，已有当坐之罪，与身犯法无异，后乃弃去，於法无以解。请论。（《汉书·孔光传》：丞相方进、大司空何武议。）

