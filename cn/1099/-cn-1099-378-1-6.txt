○一建石閘

建閘節水、必擇堅地開基、先挖固工塘、有水即車乾、方下地釘樁、樁頭鋸平、?木夭韭?縫上用龍骨木、地平板鋪底用蔴艌過方砌底石、仍于迎水用立石一行、攔門樁二行、跌水用立石二行、攔門樁八行、如地平板鋪完、工過半矣、自金門起兩面壘砌完、方鋪海漫鴈翅、

金門長二丈七尺、兩邊轉角至鴈翅、各長五丈、共用石三千一百丈、閘底海漫、攔水跌水、共用石九百丈、二項共用石四千丈、并鐵錠鐵銷鐵鋦天橋環地釘樁龍骨木地平板萬年坊石板絞関閘耳絞軸托橋木石灰香油檾麻柴炭等項、及各匠工食、約共該銀三千兩有奇、其官夫廩糧工食、臨期酌給、

