秦观　四绝

阴风一夜搅青冥，风定霏霏霰雪零。

遥想玉真清境上，白虚光里诵黄庭。

秦观

秦观　四绝

夜深楼上拨书眠，天在栏干四角边。

风拂乱云毫发尽，独留璧月向人圆。

秦观

秦观　四绝

天风吹月入栏干，乌鹊无声子夜阑。

织女明星来枕上，了知身不在人间。

秦观

秦观　四绝

本是匡山种杏人，出山来事碧虚君。

上清欲问因何事，请看先山十丈文。

秦观

