谢公亭





原注：盖谢朓、范云之所游。

《海录碎事》：谢公亭，在宣州。太守谢玄晖置范云為零陵内史，谢送别于此，故有新亭送别诗。《方舆胜览》：“谢公亭，在宣城县北二里。《名胜志》：谢公亭，在江南宁国府宣城县北郭外，齐太守谢朓送别处。旧图经谓是朓送范云之零陵内史处。



谢亭离别处，风景每生愁。

客散青天月，山空碧水流。

池花春映日，窗竹夜鸣秋。

今古一相接，长歌怀旧游。





