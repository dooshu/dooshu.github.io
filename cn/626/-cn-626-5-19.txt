董尚书越二首

【和彭先生入阁述怀韵】

鹍翮凌摩在绛霄，玉清高处领群僚。

宁无尺五归时论，会有登三报治朝。

商弼夜深方入梦，尧衢日出已闻谣。

头颅自信多公道，白发从渠不肯饶。

【和师召太常留别韵】

地近蓬莱尺五天，青绫番直记当年。

多才已献《长杨赋，感旧频歌《伐木篇。

烛秉夜阑真梦寐，车当明发且留连。

晨霜匹马趋朝路，却忆南州正晏眠。

