苏颂　欧阳文忠公挽辞二首

道济三千子，文高二百年。

朝廷得王佐，经术有师传。

笔削书才就，弥纶志未宣。

平生思颍事，倏忽启新阡。

苏颂

苏颂　欧阳文忠公挽辞二首

早向春闱遇品题，继从留幕被恩知。

何期瀔水缄书日，正是椒陵梦奠时。

感旧绪言犹在耳，怆怀双泪谩交颐。

谁将姓字题延道，共立门生故吏碑。

苏颂

