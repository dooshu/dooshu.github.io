【咏早梅诗】

〖《诗纪》云。一云扬州法曹梅花盛开。〗

兔园标物序。惊时最是梅。衔（文苑作御。）霜当路发。映雪拟寒开。枝横却月观。花绕凌风台。朝洒长门泣。夕驻临邛杯。应知（《类聚》作知应。）早飘落。故逐上春来。（○本集二。《初学记》二十八。文苑英华三百二十二。万花谷後三十二作何逊诗。《诗纪》八十三。又《类聚》八十六引梅、开、台、来四韵。）

