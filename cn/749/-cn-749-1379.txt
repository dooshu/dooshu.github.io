赵士榖


士榖，武经大夫。宋太宗第四子商王元份四代孙。见宋史卷二百二十八，宗室世系表十四。

醉蓬莱

春寿府

正春风初雨，梅蕊飘香，雨馀晴昼。箫鼓声中，麝烟喷金兽。幕府宾僚，杜诗韩笔，竞吐奇争秀。共指乔松，同瞻峻岳，祝公眉寿。

汉相功勋，陈思文藻，奕世风流，迥居人右。持节分符，屡试经邦手。天府剧烦，雍容谈笑，令闻光前后。君相恩隆，公圭金印，一时亲授。







