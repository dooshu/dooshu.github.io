○责经手

刊册既定、须先出示。晓谕里社长乡地业户人等、限于某日为始某日为止里社等率同业户逐亩逐段详细丈量。遇平旷大段、照式填明四至粮则如遇小坵零亩要画地形似指为某名如所谓鱼鳞册者。随丈随填。先登草册。照填真册送县不得潦草洗补改换四至粮则希图掩饰丈地弓步不真。责之弓手。填写四至粮则不真。责之乡地里长。计算地亩科则不明。责之图总里书。嘱托贿凂。增弓改则。责之业户。定俱从重究拟。丈册每户后俱要写弓手乡地图里等姓名以凭抽丈。丈完缴册之时、乡地人等仍具并无扶同隐漏如虚甘罪结状。附卷存案 【邻田四至粮则、恐奸民改易以合本丈田则间拙田多者查邻田户当日推收□与今丈册对是否相同便见。】

