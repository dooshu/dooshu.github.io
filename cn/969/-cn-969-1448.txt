刘克庄　挽赵漕克勤礼部二首

渠观英游转首空，玄都蔡麦几春风。

米郎笔绝九霄上，子骏星移五管东。

雅拜从渠投石友，遗言以子为山公。

定应去判芙蓉馆，不堕蛮云蜑雨中。

刘克庄

刘克庄　挽赵漕克勤礼部二首

息影空山与世疏，感君意气独勤渠。

颇怜凤阁舍人老，犹寄羊城使者书。

化鹤安知耽是我，骑鲸难问白何如。

岂无莼鲫堪携去，衰病谁扶上素车。

刘克庄

