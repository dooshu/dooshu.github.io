杨公远　次刘晓窗九日韵十首

门前何用白衣来，旋买官醪亦可杯。

笑问黄花前日事，未生陶令为谁开。

杨公远

杨公远　次刘晓窗九日韵十首

自怜萍梗老羁孤，暂寓僧寮不用租。

九日有钱还可醉，不然萸菊酒俱无。

杨公远

杨公远　次刘晓窗九日韵十首

秋菊何尝委片英，都缘气韵禀清宁。

欲将此意灵均道，只恐灵均唤不醒。

杨公远

杨公远　次刘晓窗九日韵十首

西风摇落雁南飞，黄叶深深拥竹扉。

佳节只消拚酩酊，牛山何事泪沾衣。

杨公远

杨公远　次刘晓窗九日韵十首

篱下寒花色自妍，折来泛酒更新鲜。

化工底事宁多巧，铸出黄金满地钱。

杨公远

杨公远　次刘晓窗九日韵十首

佩萸囊菊陟崔嵬，世俗想传有自来。

雇我此身强健在，不消囊佩亦无灾。

杨公远

杨公远　次刘晓窗九日韵十首

菊花偏作道家妆，开遍重岩与断冈。

醉后折来簪短鬓，老夫翻学少年狂。

杨公远

杨公远　次刘晓窗九日韵十首

黄花堆积若钱流，装点诗家富贵秋。

元亮不将渠贳酒，空留遗恨尚悠悠。

杨公远

杨公远　次刘晓窗九日韵十首

人皆九日醉流霞，君汲山泉自煮茶。

可是诗成无点俗，只应吟笔灿生花。

杨公远

