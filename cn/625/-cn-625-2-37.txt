陽燄

燕趙齊魯之郊春夏間野望曠遠處如江河白
水盪漾近之則復不見土人稱爲陽燄葢眞火
之氣望日上騰而爲濕潤之水土所鬱瞿搖颺
薰蒸故遠見其動莽蒼之色得氣而凝厚故又
見其一片浩然如江河之流也地山硝山出硫
皆屬火化磽渭之原冬寒生離其理亦同若江
南沮淖則但見莽蒼不見陽燄而硝與硫與離
皆不自此産矣



