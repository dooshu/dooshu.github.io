活水源记


灵峰之山，其上曰金鸡之峰。其草多竹；其树多枫、槠，多松；其鸟多竹鸡：其状如鸡而小，有文采，善鸣。寺居山中，山四面环之。其前山曰陶山，华阳外史弘景之所隐居。其东南山曰日铸之峰，欧冶子之所铸剑也。寺之后，薄崖石有阁，曰松风阁，奎上人居之。有泉焉，其始出石罅，涓涓然，冬温而夏寒。浸为小渠，冬夏不枯，乃溢而西南流，乃伏行沙土中，旁出为四小池，东至山麓，潴为大池，又东注于若耶之溪，又东北入于湖。其初为渠时，深不逾尺，而澄澈可鉴；俯视，则崖上松、竹、花、木皆在水底。故秘书卿白野公恒来游，终日坐不旁，名之曰：“活水源”。其中有石蟹，大如钱，有小鰿鱼，色正黑，居石穴中，有水鼠常来食之。其草多水松、菖蒲。有鸟大如鸜鹆，黑色而赤嘴，恒鸣其上，其音如竹鸡而滑。有二脊令，恒从竹中下，立石上，浴饮毕，鸣而去。予早春来时方甚寒，诸水族皆隐不出。至是，悉出。又有虫四、五枚，皆大如小指，状如半莲子，终日旋转行水面，日照其背，色若紫水晶，状如半莲子，终日旋转行水面，日照其背，色若紫水晶，不知其何虫也。予既爱兹水之清，又爱其出之不穷，而能使群动咸来依，有君子之德焉。上人又曰：“属岁旱时，水所出，能溉田数十亩。”则其泽又能及物，宜于白野公之深爱之也。

题记：本文首先介绍了活水源周围的环境，再细致地描写了活水源的源流、水质，然后用溪水周围生机勃勃的花草树木和活泼可爱的鸟虫鱼蟹来衬托活水源的特点：幽邃而不凄清；静谧而富有生机。并为下文作了铺垫。最后作者用“君子之德”喻活水源泽被作物，把对活水源的赞美升到一个新的高度，同时也反映了他作为一个政治家所具有的安民济世的胸怀和抱负。





