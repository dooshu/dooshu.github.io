○为建安王祭苗君文

维某年月曰，朔方道大总管建安郡王攸宜，以酒馔之奠，祭故壮武将军左玉钤卫中候左三军营主苗君之灵：群忠勇兼资，戎麾夙济，乌丸作逆，赤羽从军。方且任君先锋，仍驰後劲，刈鲜卑之垒，摧冒顿之师，执馘献俘，归受国赏。何图大勋示立，随命先凋，永怀咨嗟，情用兼恸。故命酒奠，告尔殇魂，君其有灵，歆兹薄酹。呜呼尚飨！

