佚名　司中司命五首

冠峨峨兮，服章蕤蕤。

灵来下兮，进止委蛇。

我涓我坛，我洁我俎。

降舆却旌，于兹享御。

佚名

佚名　司中司命五首

绅緌舒舒，佩环铿铿。

陟降下上，坛燎光明。

有兴于痓，有帨于巾。

不吴不敖，庶不安神。

佚名

佚名　司中司命五首

我诚既洁，我豆既岂。

神来降斯，有俨其容。

荐此嘉币，肃肃雍雍。

何以侑之，于乐鼓钟。

佚名

佚名　司中司命五首

酌兹旨酒，既盈且芬。

式用来歆，衍衍熏熏。

何以宁神，荐有嘉笾。

何以锡民，日惟岂年。

佚名

佚名　司中司命五首

云兮飘飘，风兮稜稜。

飚驭返空，杲日来升。

归旎扬扬，众乐锵锵。

我神式欢，惠我嘉祥。

佚名

