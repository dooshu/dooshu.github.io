陈藻　送黄钦之赴广州盐税三首

地气周遭逐处流，五羊渐已似中州。

海风吹断山无瘴，炎月何妨作宦游。

陈藻

陈藻　送黄钦之赴广州盐税三首

莫嫌征税太喧卑，尺蠖将伸用屈为。

好趁江西趋召命，此诗兼送入京时。

陈藻

陈藻　送黄钦之赴广州盐税三首

一族名家叔度孙，同时入岭五华轩。

使台帅閫终须到，官职高低且暂论。

陈藻

