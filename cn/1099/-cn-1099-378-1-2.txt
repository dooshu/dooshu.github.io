○一塞决

凡隄初决時、急將兩頭下埽包裹官夫、晝夜看、守、稍待水勢平緩、即從兩頭接築、如水勢洶湧、頭裹不住、即于本隄退後數丈。挖槽下埽。如裹頭之法。刷至彼必往矣。此謂絕頭裹也。如又不住。即于上首築逼水大壩一道。分水勢。射對岸。使回溜衝刷正河則塞工可施矣。塞將完時。水口漸窄水勢益湧。又有合口之難。須用頭細尾粗之埽。名曰鼠頭埽。俾上水口闊。下水口收。庶不玫滾失而塞工易就也。

如用大埽、長五丈、高六尺者、用草六百朿、每朿重十斤、價銀二釐、該銀一兩二錢、柳稍一百二十朿、每朿重三十斤、價銀一分、該銀一兩二錢、如無柳稍、以葦代之、草繩六十套、每套四十二條、每條長二丈四尺、價銀三分、該銀一兩八錢、樁木五根、每根銀一錢、該銀五錢、楸頭滾肚繩四條、共用檾二百五十斤、每斤價錢五釐、該銀一兩二錢五分、每大埽一箇、約共該料價銀五兩九錢五分、挑土夫工遠近不等、難以預計、中埽并土牛工料以次逓减、

