杨万里　至後与履常探梅东园三首

雨後霜前梅欲开，欲开犹嬾雪风催。

一秋不到东园里，从此朝朝暮暮来。

杨万里

杨万里　至後与履常探梅东园三首

两朵三枝梅正新，不疏不密最忺人。

花枝夹径嗔人过，絓脱老夫头上巾。

杨万里

杨万里　至後与履常探梅东园三首

雨涩风酸闷却春，日光初暖倍精神。

天如一面青罗扇，仰看横枝自写真。

杨万里

