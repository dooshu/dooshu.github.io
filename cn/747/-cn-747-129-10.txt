○制科策问

炎汉致治，始策贤良；巨唐思皇，爰求茂异。讲邦国治乱之体，陈天人祥之原，岂角虚文，盖先硕德。朕念守器之重，识为君之难，思得奇才，以凝庶绩。因举故事，以绍前修。子大夫抱道逢时，投书应诏，必有长策，以副虚怀。何以使三农乐生，五兵不试，刑狱无枉，赋敛无加？以何策可以定中原？以何道可以卜长世？朕当亲览，汝无面从。

