◇永怀赋

美淑人之妖艳，因盼睐而倾城。扬绰约之丽姿，怀婉娩之柔情。超六列于往古，迈来今之清英。既惠余以至欢，又结我以同心。交恩好之款固，接情爱之分深。誓中诚于日，要执契以断金。嗟夫！天道幽昧，差错缪于参差。怨禄运之不遭，虽义结而绝离。执缠绵之笃趣，守德音以终始。邀幸会于有期，冀容华之我俊。傥皇灵之垂仁，以收欢于永已。（《艺文类聚》十八）

北风兴兮增凉。（《北堂书钞》一百五十八）

