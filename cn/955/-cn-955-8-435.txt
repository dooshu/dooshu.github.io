程公许　虞使君示春日喜雨六绝和韵

相思一日似三秋，况是三年急景流。

一笑玉华池上路，春风为我汤牢愁。

程公许

程公许　虞使君示春日喜雨六绝和韵

入国洋洋颂借留，二年高廪真时收。

可能万物尽吐气，邦伯人人元道州。

程公许

程公许　虞使君示春日喜雨六绝和韵

世故纷纭剧蝟毛，利名海里火销膏。

何如道院三更雨，稽古功成秋兔毫。

程公许

程公许　虞使君示春日喜雨六绝和韵

记擘吟笺手欲皴，至今满箧玉湖春。

郢人妙质何曾死，乞与风斤运用神。

程公许

程公许　虞使君示春日喜雨六绝和韵

悠悠千古意茫然，娅姹谁非倚市妍。

心事相期流俗外，牵聊玉海傥同编。

程公许

程公许　虞使君示春日喜雨六绝和韵

引袂天负几席傍，满城无处不甘棠。

定知丹雀衔书近，趣拥弓旌入帝乡。

程公许

