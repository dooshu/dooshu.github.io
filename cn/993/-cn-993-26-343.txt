魏野　知府石太尉闲抱瑶琴荣临圭窦烧箂供膳刻竹题名因成二绝纪而谢之

分茆人忽到茅斋，踏破溪边万点苔。

却恐歌钟喧静境，随轩祇背古琴来。

魏野

魏野　知府石太尉闲抱瑶琴荣临圭窦烧箂供膳刻竹题名因成二绝纪而谢之

箂就林烧厌八珍，烟为翠幙草为茵。

功臣名姓留何处，自把金刀刻翠筠。

魏野

