赵蕃　感怀

重来快阁又三月，簿领不亲书得鑽。

俸夺未妨衣屡典，年侵还是岁将阑。

何当酒与伯仁对，更欲石从卢肇观。

谁能放我听归去，内朝班冠长天官。

赵蕃

赵蕃　感怀

忆在儿童闻混融，江湖老矣再能逢。

潮音遁伏门间虎，神骨峥嵘霜后松。

粥饭暂应随愿力，井舂终可听吾从。

萧滩滩上风帆发，引领白云何处峰。

赵蕃

