●大明會典卷之六十

冠服一

國朝上下冠服、皆損益前代之制。具載大明集禮及職掌。嘉靖初、又釐正袞冕及朝祭等服、而武弁、燕弁、保和、忠靜等冠服、特出創制。今備列焉

皇帝冕服

袞冕

凡祭

天地、宗廟、及正旦、冬至、聖節、則服袞冕。 【 見職掌】 祭

社稷、先農、冊拜、亦如之 【 見集禮】

洪武十六年定

冕、前圓後方。玄表纁裏。前後十二旒。每旒五采玉十二珠。五采繅十有二就。就相去一寸。紅絲組為纓。黈纊充耳。玉簪導

袞、玄衣黃裳。十二章。日、月、星辰、山、龍、華蟲、六章、織在衣。宗彝、藻、火、粉米、黼、黻、六章、繡在裳

白羅大帶、紅裏

蔽膝隨裳色、繡龍火、山、文玉革帶。玉佩

大綬、六采、赤、黃、黑、白、縹、綠。小綬三色同大綬、間施三玉環

白羅中單黻領、青、緣(袪去去改巽)

黃襪、黃舄、金飾

二十六年定

袞冕十二章

冕、版廣一尺二寸。長二尺四寸。冠上有覆。玄表朱裏。前後各有十二旒。旒五采、玉珠十二。玉簪導。朱纓

圭、長一尺二寸

袞、玄衣纁裳。衣六章。織日、月、星辰、山、龍、華蟲。裳六章。織宗彝、藻、火、粉米、黼、黻

中單、以素紗為之

紅羅蔽膝、上廣一尺、下廣二尺、長三尺、織火、龍山、三章

革帶、佩玉長三尺三寸

大帶、素表朱裏、兩邊用緣、上以朱錦。下以綠錦大綬、六采、用黃、白、赤、玄、縹、綠、織成、純玄質、五百首。小綬三色同大綬、間織三玉環朱襪、赤舄

永樂三年定

冕冠十有二旒。冠以皂紗為之。上覆曰綖。桐板為質衣之以綺。玄表朱裏。前圓後方。廣一尺二寸。長二尺四寸。 【 用周長】

前後各十有二旒。每旒各五采繅十有二就。貫五采玉珠十二。赤、白、青、黃、黑相次。以玉衡維冠。玉簪貫紐。紐與冠武、並繫纓處。皆飾以金。綖以左右垂黈纊充耳。

【 用黃玉】 繫以玄紞。承以白玉瑱、朱紘

玉圭、長一尺二寸。剡其上、刻山四、蓋周鎮圭之制。以黃綺約其下。別以袋韜之。金龍文

袞服十有二章。玄衣八章。日、月、龍、在肩。星辰、山、在背。火、華蟲、宗彝、在袖。 【 每袖各三】

皆織成。本色領褾(袪去去改巽)裾。纁裳四章、織藻、粉米、黼、黻、各二。前三幅。後四幅。前後不相屬。共腰有襞積。本色綼裼

中單、以素紗為之。青領褾(袪去去改巽)裾、領織黻文十三。蔽膝、隨裳色、四章、織藻、粉米、黼、黻、各二、本色緣有紃施於縫中。其上玉鉤二

玉佩二。各用玉珩一。瑀一、琚二、衝牙一、璜二、瑀下有玉花、玉花下又垂二玉滴。瑑飾雲龍文、描金、自珩而下、繫組五、貫以玉珠、行則衝牙二滴、與璜相觸有聲。其上金鉤二。有二小綬、六采、以副之。六采、黃、白、赤、玄、縹、綠、纁質

大帶、素表朱裏。在腰及垂皆有綼。上綼以朱。下綼以綠。紐約用素組

大綬、六采、黃、白、赤、玄、縹、綠、纁質。小綬三色同大綬、間施三玉環、龍文、皆織成

襪、舄、皆赤色。舄用黑絇純、以黃飾舄首

嘉靖八年定

冠制以圓匡烏紗冒之。冠上有覆板、長二尺四寸。廣二尺二寸。玄表朱裏。前圓後方。前後各七采玉珠十二旒。以黃、赤、青、白、黑、紅、綠、為之。玉珩玉簪導、朱纓、青纊充耳、綴以玉珠二。凡尺皆以周尺為度

衣、玄色。凡織六章。日月在肩。各徑五寸。星山在後。龍、華蟲在兩袖。長不掩裳之六章

裳、黃色。為幅七。前三幅。後四幅。連屬如帷。凡繡六章。分作四行。火、宗彝、藻、為二行。米、黼、黻、為二行

中單、素紗為之。青緣領、織黻文十二蔽膝、隨裳色、羅為之。上繡龍一、下繡火三、繫於革帶

大帶、素表朱裏。上緣以朱。下以綠。不用錦

革帶、前用玉、其後無玉、以佩綬繫而掩之

圭、白玉為之。長尺二寸。剡其上。下以黃綺約之。上刻山形四。盛以黃綺囊。藉以黃錦

朱襪、赤舄、黃絛緣、玄纓結

冕圖

（見圖）

冕衣圖

（見圖）

下裳圖

（見圖）

中單圖

（見圖）

大帶圖

（見圖）

革帶圖

（見圖）

革帶繫蔽膝圖

（見圖）

革帶繫佩綬圖

（見圖）

鎮圭圖

（見圖）

襪舄圖

（見圖）

皮弁服

凡朔朢視朝、降詔、降香進表、四夷朝貢朝覲、則服皮弁服。 【 見集禮】 嘉靖間、令祭太歲山川等神、皆服

洪武二十六年定

皮弁、用烏紗冒之。前後各十二縫。每縫中綴五采玉十二以為飾。玉簪導。紅組纓。其服絳紗衣。蔽膝隨衣色。白玉佩。革帶、玉鉤(角□)、緋白大帶。白襪、黑舄

永樂三年定

皮弁、用黑紗冒之。前後各十二縫。其中各綴五采玉十二。縫及冠武並貫簪繫纓處、皆飾以金。

玉簪。朱紘纓。玉以赤、白、青、黃、黑、相次

玉圭、長如冕服之圭。有脊並雙植文。剡其上。黃綺約其下。及有韜、金龍文

絳紗袍、本色領褾(袪去去改巽)裾

紅裳、如冕服內裳制。但不織章數

中單、以素紗為之。如深衣制。紅領褾(袪去去改巽)裾。領織黻文十三

蔽膝、隨裳色、本色緣、有玉鉤二玉佩、大帶、大綬、襪、舄、俱如冕服內制

皮弁圖

（見圖）

絳紗袍圖

（見圖）

紅裳圖

（見圖）

中單圖

（見圖）

大帶圖

（見圖）

蔽膝玉佩圖

（見圖）

大綬圖

（見圖）

玉圭圖

（見圖）

襪舄圖

（見圖）

常服

洪武三年定

常服、烏紗折角向上巾。盤領窄袖袍。束帶、間用金玉琥珀透犀

永樂三年定

冠、以烏紗冒之。折角向上 【 今名翼善冠】

袍、黃色。盤領窄袖。前後及兩肩、各金織盤龍一、帶、用玉

靴、以皮為之

冠圖

（見圖）

袍圖

（見圖）

帶圖

（見圖）

靴圖

（見圖）

武弁服

國初行親征遣將禮、則服武弁。乘革輅。其制未詳。詳定自嘉靖初年始

嘉靖八年定

弁、上銳、色用赤。上十二縫、中綴五采玉、落落如星狀

韎衣、韎裳、韎韐、俱赤色、如常制

佩、綬、革帶、如常制。佩、綬、及韎韐、俱上繫於革帶舄、如其裳之色

玉圭、視鎮圭差小。剡上方下。有篆文曰、討罪安民

武弁圖

（見圖）

韎衣圖

（見圖）

韎裳圖

（見圖）

韎韐圖

（見圖）

佩綬上繫革帶圖

（見圖）

赤舄圖

（見圖）

玉圭圖

（見圖）

燕弁冠服

嘉靖七年定

冠匡如皮弁之制、以烏紗冒之。分十有二瓣。各以金線壓之。前飾五采玉雲各一。後列四山。朱絛為組纓。雙玉簪

服、如古玄端之制。身用玄。邊緣以青。兩肩繡日月。前蟠圓龍一。後蟠方龍二。邊加龍文八十一。領與兩袪、共龍文五九。衽同前後齊、共龍文四九

襯用深衣之制、黃色。袂圓袪方。下齊繩及踝十二幅

素帶、朱裏□□綠緣邊、腰圍飾以玉龍九片履、玄為之。朱緣、紅纓、黃結。襪用白

燕弁冠圖

（見圖）

玄端服圖

（見圖）

深衣圖

（見圖）

素帶圖

（見圖）

玄履圖

（見圖）

皇后冠服【冊寶附】

皇后受冊、謁

廟、朝會、服禮服。燕居、則常服 【 見集禮】

禮服

洪武三年定

冠為圖匡。冒以翡翠。上飾以九龍四鳳。大花十二樹。小花如大花之數。兩博鬢十二鈿。服褘衣。深青為質、畫翟赤質五色十二等。素紗中單。黻領。朱羅縠褾(袪去去改巽)裾。蔽膝隨衣色。以緅為領緣。用翟為章三等。大帶隨衣色。朱裏紕其外。上以朱錦。下以綠錦。紐約用青組。玉革帶。青襪。青舄以金飾

永樂三年定

九龍四鳳冠。漆竹絲為圓匡。冒以翡翠。上飾翠龍九、金鳳四。正中一龍、銜大珠一。上有翠蓋。下垂珠結。餘皆口銜珠滴。珠翠雲四十片。大珠花十二樹。 【皆牡丹花、每樹花二朵、蕊頭二箇、翠花九葉】 小珠花如大珠花之數。 【 皆穰花飄枝、每枝花一朵、半開一朵、翠葉五葉、】 三博鬢。 【 左右共六扇】

飾以金龍翠雲、皆垂珠滴。翠口圈一副。上飾珠寶鈿花十二。翠鈿如其數。托裏金口圈一副珠翠面花五事。珠排環一對。皂羅額子一。描金龍文、用珠二十一顆

翟衣、深青為質、織翟文十有二等。 【 凡一百四十八對】 間以小輪花。紅領褾(袪去去改巽)裾、織金雲龍文。紵絲紗羅隨用

中單、玉色紗為之。紅領褾(袪去去改巽)裾。領織黻文十三。或用線羅

蔽膝、隨衣色。織翟為章三等。間以小輪花四。以緅為領緣。織金雲龍文。紵絲紗羅隨用

玉穀圭、長七寸。 【 周尺】 剡其上。瑑穀文。黃綺約其下。別以黃袋韜之。金龍文

玉革帶、青綺(革呈)、描金雲龍文。玉事件十、金事件四

大帶、表裏俱青紅相半。其末純紅、而下垂織金雲龍文。上以朱緣。下以綠緣。並青綺副帶一

綬、五采、黃、赤、白、縹、綠、纁質。間施二玉環、皆織成。小綬三色同大綬

玉佩二、各用玉珩一、瑀一、琚二、衝牙一、璜二。瑀下有玉花。玉花下又垂二玉滴。瑑飾雲龍文、描金。自珩而下繫組五、貫以玉珠。行則衝牙。二蘭與二璜、相觸有聲。上有金鉤。有小綬五采以副之。五采、黃、赤、白、縹、綠、纁質、織成

青襪舄、襪以青羅為之。舄用青綺、飾以描金雲龍文。皂線純。每舄首加珠五顆

九龍四鳳冠圖

（見圖）

束帶

（見圖）

褘衣

（見圖）

常服

洪武三年定

雙鳳翊龍冠、首飾釧鐲、金玉珠寶翡翠隨用。諸色團衫、金繡龍鳳文。帶用金玉

○四年定、龍鳳珠翠冠。真紅大袖衣、霞帔。紅羅長裙、紅褙子。冠制如特髻、上加龍鳳飾。衣用織金龍鳳文。加繡飾

永樂三年定

雙鳳翊龍冠、以皂縠為之。附以翠博山。上飾金龍一、翊以二珠翠鳳、皆口銜珠滴。前後珠牡丹花二朵。蕊頭八箇。翠葉三十六葉。珠翠穰花鬢二朵。珠翠雲二十一片。翠口圈一副。金寶鈿花九。上飾珠九顆。金鳳一對、口銜珠結。三博鬢。

【 左右共六扇】 飾以鸞鳳。金寶鈿二十四。邊垂珠滴。金簪一對。珊瑚鳳冠觜一副

大衫霞帔、衫用黃色。紵絲紗羅隨用。霞帔、深青為質、織金雲霞龍文。或繡、或鋪翠、圈金、飾以珠。紵絲紗羅隨用。玉墜子瑑龍文

四(袪去去改巽)襖子、 【 即褙子】

深青為質。金繡團龍文。紵絲紗羅隨用鞠衣、紅色。胸背雲龍文。用織金、或繡、或加鋪翠圈金、飾以珠。或素紵絲紗羅並餘色隨用

大帶、紅線羅為之、有緣。餘或青或綠。各隨鞠衣色

緣(袪去去改巽)襖子、黃色。紅領褾(袪去去改巽)裾、皆織金采色雲龍文。紵絲紗羅隨用

緣(袪去去改巽)裙、紅色。綠緣(袪去去改巽)、織金采色雲龍文。紵絲紗羅隨用

玉帶、青綺(革呈)、描金雲龍文。玉事件十。金事件三。

玉花采結綬、以紅綠線羅為結上有玉綬花一。瑑雲龍文。綬帶上玉墜珠六顆。並金垂頭花板四片。小金葉六箇。紅線羅繫帶一

白玉雲樣玎璫二、如佩制。每事上有金鉤一。金如意雲蓋一件。兩面鈒雲龍文。下懸紅組五、貫金方心雲板一件。兩面亦鈒雲龍文、俱襯以紅綺。下垂金長頭花四件。中有小金鐘一箇。末綴白玉雲朵五

青襪舄。與翟衣內制同

冊寶

冊用金二片。每片依周尺長一尺二寸、闊五寸、厚二分五釐。鐫刻真書。每片側邊上下有竅。用紅絛聯貫開闔、如今書帙之狀。背各用紅錦嵌護。藉以紅錦小褥。冊盝以木為之、飾以渾金瀝粉蟠龍。用紅紵絲襯裏。內以紅羅銷金小袱裹冊。外以紅羅銷金夾袱裹之。五色小絛縈於匣外

寶用金。龜鈕、朱綬、文用篆書曰、皇後之寶。依周尺方五寸九分、厚一寸七分。寶池用金、闊取容寶。寶匣二副、每副三重。外匣用木、飾與冊盝同。中匣用金、鈒造蟠龍。內小匣仍用木、與外匣同。小匣內置一寶座、四角雕蟠龍、飾以渾金。座上用小錦褥、褥上一置寶池。用銷金紅羅小夾袱裹寶。其匣外各用紅羅銷金大夾袱覆之

皇妃冠服 【冊□附】

凡皇妃受冊、助祭、朝會、則服禮服。燕居常服 【見集禮】

禮服

洪武三年定

冠飾以九翬四鳳。花釵九樹。小花如大花之數。兩博鬢、九鈿。翟衣青質、繡翟編次於衣及裳。重為九等。青紗中單。黻領、朱縠褾(袪去去改巽)裾、蔽膝隨裳色、加文繡重雉為章二等。以緅為領緣。大帶隨衣色。玉革帶。青襪舄、佩綬

永樂三年定

九翟冠二頂。冠以皂縠為之。附以翠博山。飾以大珠翟二、小珠翟三、翠翟四、皆口銜珠滴。冠中寶珠一座。前後珠牡丹花二朵、蕊頭八箇、翠葉三十六葉。珠翠穰花鬢二朵。承以小連雲六片。翠頂雲一座。上飾珠五顆。珠翠雲十一片。翠口圈一副。金寶鈿花九箇。上用珠九顆。金鳳一對、口銜珠結。金簪一對

珠翠牡丹花穰花各二朵。面花二對。梅花環、四珠環、各一對

大衫、霞帔、衫用紅色。紵絲紗羅隨用。霞帔深青為質。織金雲霞鳳文。或繡、或鋪翠、圈金、飾以珠。紵絲紗羅隨用。玉墜子、瑑鳳文

四(袪去去改癸)襖子。 【 即褙子】 桃花色。金繡團鳳文。紵絲紗羅隨用

(巾匊)衣、青色。胸背鸞鳳雲文。用織金、或繡、或加鋪翠、圈金、飾以珠。燕居服用素。除黃外、餘色及紵絲紗羅隨用

大帶、青線羅為之、有緣。餘或紅或綠。各隨鞠衣色

緣(袪去去改巽)襖子、青色。紅領褾(袪去去改巽)裾、織金雲鳳文。紵絲紗羅隨用

緣(袪去去改巽)裾、紅色。綠緣(袪去去改巽)。織金花鳳文。紵絲紗羅隨用

玉穀圭、長七寸。剡其上。瑑穀文。以錦約其下。並韜

玉革帶、青綺(革呈)。描金雲鳳文。玉事件十。金事件三

玉花采結綬、以紅綠線羅為結。上有玉綬花一、瑑寶相花文。綬帶上玉墜珠六顆。並金垂頭花板四片。金葉兒六箇。紅線羅繫帶一。玉佩二。如中宮佩制。珩以下瑑飾雲鳳文、描金、上有金鉤

青襪舄、襪以青線羅為之。舄用青綺。飾以描金雲鳳文。皂線純。每舄首加珠三顆

常服

洪武三年定

鸞鳳冠、首飾釧鐲、用金玉珠寶翠、諸色團衫、金繡鸞鳳不用黃。帶用金玉犀

○又定、山松特髻假鬢花鈿、或花釵、鳳冠。真紅大袖衣霞帔。紅羅裙。紅羅褙子。衣用織金及繡鳳文

冊印

冊用鍍金銀冊二片。其長短闊厚、與

諸王冊同。冊盝飾以渾金瀝粉蟠鳳。其物用裹。覆皆與

諸王同

印用金。龜鈕、其尺寸與

諸王寶同。文曰皇妃之印。其餘制度、皆與

諸王同。匣皆飾以蟠鳳

皇貴妃有寶、餘無寶

皇嬪冠服【冊附】

嘉靖十年定

冠用九翟。次

皇妃之鳳。大衫、鞠衣、如皇妃制。圭用次玉穀文

冊

冊用銀。少殺於皇妃五分之一。以金飾之

內命婦冠服

洪武五年定

三品以上。用花釵翟衣。四品五品、用山松特髻。大衫為禮服。貴人視三品。以皇妃燕居冠、及大衫霞帔、為禮服。珠翠慶雲冠、鞠衣褙子、緣(袪去去改巽)襖裙、為常服

皇太子冠服【冊寶附】

皇太子陪祀

天地

宗廟、及正旦、冬至、朝會、則服袞冕。 【 見職掌】 從祭

社稷、及受冊納妃、亦如之。朔朢朝、降詔、降香、進表、四夷朝貢朝覲、則服皮弁 【 見集禮】

袞冕

洪武二十六年定

袞冕九章

冕、九旒。旒九玉。金簪導。紅組纓。兩玉瑱

圭、長九寸五分

玄衣、纁裳、衣五章。織山、龍、華蟲、宗彝火。裳四章。織藻、粉米、黼、黻

白紗中單、黻領蔽膝、隨裳色、織火山二章

革帶、金鉤(角□)、玉佩

綬、五采、用赤、白、玄、縹、綠、織成。純赤質。三百三十首。小綬三色同大綬。間織三玉環

大帶、白表朱裏。上緣以紅。下緣以綠

白襪、赤舄

永樂三年定

冕冠玄表朱裏。前圓後方。前後各九旒。每旒各五采繅九就。貫五采玉九。赤、白、青、黃、黑、相次。玉衡、金簪、玄紞、垂青纊充耳。 【 用青玉】

承以白玉瑱。朱紘纓

玉圭、長九寸五分。以錦約其下。並韜

袞服九章。玄衣五章。龍在肩、山在背、火、華蟲、宗彝在袖、 【 每袖各三】

皆織成。本色領褾(袪去去改巽)裾。纁裳四章、織藻、粉米、黼、黻、各二。前三幅。後四幅。不相屬。共腰有襞積。本色綼裼

中單、以素紗為之。青領褾(袪去去改巽)裾、領織黻文十一蔽膝、隨裳色。四章。織藻、粉米、黼黻。本色緣。有紃施於縫中。其上玉鉤二

玉佩二。各用玉珩一、瑀一、琚一、衝牙一、璜二、瑀下有玉花。花下垂二玉滴。瑑雲龍文。描金。自珩而下繫組五、貫以玉珠。上有金鉤、小綬四采以副之。四采、赤、白、縹、綠、纁質

大帶、素表朱裏。在腰及垂皆有綼。上綼以朱。下綼以綠。紐約用青組

大綬、四采。赤、白、縹、綠、纁質。小綬三采、間施二玉環。龍文、皆織成

襪舄、皆赤色。舄用黑鉤純、黑飾舄首

皮弁服

永樂三年定

皮弁、用烏紗冒之。前後各九縫。每縫中綴五采玉九。縫及冠武並貫簪繫纓處、皆飾以金。金簪朱纓

玉圭、如冕服內制

絳紗袍、本色領褾(袪去去改巽)裾

紅裳、如冕服內裳制。但不織章數

中單、以素紗為之、如深衣制。紅領褾(袪去去改巽)裾。領織黻文十一蔽膝、隨裳色。本色緣。有紃施於縫中。其上玉鉤二

玉佩、如冕服內制。但無雲龍文。有小綬四采以副之

大帶、大綬、襪舄、赤色。皆如冕服內制

常服

洪武元年定

烏紗折上巾

永樂三年定

冠、烏紗折角向上巾 【 亦名翼善冠、親郡王及世子俱同】

袍、赤色。盤領窄袖。前後及兩肩、各金織蟠龍一、帶、用玉

靴、皮為之

冊寶

冊用金二片、長闊規制、盝匣妝飾、悉與

皇后冊同

寶用金。龜鈕、朱綬、文用篆書曰、皇太子寶。方厚規制、池匣妝飾、亦與

皇后寶同

皇太子妃冠服

禮服

洪武三年定

與

皇妃同

永樂三年定

九翬四鳳冠、漆竹絲為圓匡。冒以翡翠。上飾翠翬九、金鳳四、皆口銜珠滴。珠翠雲四十片。大珠花九樹。【皆牡丹花、每樹花一朵、半開一朵、蕊頭二箇、翠葉九葉】 小珠花如大珠花之數。 【 皆穰花飄枝、每枝花一朵、半開一朵、翠葉五葉】 雙博鬢、 【左右共四扇】 飾以鸞鳳、皆垂珠滴。翠口圈一副。上飾珠寶鈿花九。翠鈿如其數托裏金口圈一副

珠翠面花五事。珠排環一對。珠皂羅額子一。描金鳳文、用珠二十一顆

翟衣、深青為質。織翟文九等。 【 凡一百三十八對】

間以小輪花。紅領褾(袪去去改巽)裾。織金雲鳳文。紵絲紗羅隨用中單、玉色紗為之。紅領褾(袪去去改巽)裾。領織黻文十一。或用線羅

蔽膝、隨衣色。織翟為章二等。間以小輪花三。以緅為領緣。織金雲鳳文。紵絲紗羅隨用

玉穀圭、長七寸。剡其上。瑑穀文。以錦約其下。並韜

玉革帶、青綺(革呈)。描金雲鳳文。玉事件十。金事件四

大帶、表裏俱青紅相半。其末純紅、而下垂。織金雲鳳文。上以朱緣。下以綠緣。並青綺副帶一綬、四采、赤、白、縹、綠、纁質、皆織成。間施二玉環。小綬三色同大綬

玉佩二、珩以下瑑飾雲鳳文。描金。上有金鉤。以小綬四采副之。四采、赤、白、縹、綠、纁質、織成

青襪舄、襪以青線羅為之。舄用青綺。飾以描金雲鳳文。皂線純。每舄首加珠三顆

常服

洪武三年定

犀冠、刻以花鳳。首飾釧鐲、用金玉珠寶翠。諸色團領衫、金繡鸞鳳、惟不用黃。帶用金玉犀

四年又定

與

皇妃同

永樂三年定

燕居冠、以皂縠為之。附以翠博山。上飾寶珠一座。翊以二珠翠鳳、皆口銜珠滴。前後珠牡丹花二朵、蕊頭八箇、翠葉三十六葉。珠翠穰花鬢二朵。珠翠雲十六片。翠口圈一副。金寶鈿花九。上飾珠九顆。金鳳一對、口銜珠結。雙博鬢、【 左右共四扇】 飾以鸞鳳。金寶鈿十八、邊垂珠滴。金簪一對。珊瑚鳳冠觜一副

大衫霞帔、衫用紅色。紵絲紗羅隨用。霞帔深青為質。織金、或繡、或鋪翠、圈金、飾以珠、紵絲紗羅隨用。玉墜子、瑑鳳文

四(袪去去改巽)襖子。 【 即褙子】 桃紅色。金繡團鳳文。紵絲紗羅隨用

鞠衣、青色。胸背鸞鳳雲文。用織金、或繡、或加鋪翠、圈金、飾以珠、或素、除黃外。餘色並紵絲紗羅隨用

大帶、青線羅為之、有緣。餘或紅或綠、各隨鞠衣色

緣(袪去去改巽)襖子、青色。紅領褾(袪去去改巽)裾、織金采色雲鳳文。紵絲紗羅隨用緣(□巽)裙、紅色。綠緣(袪去去改巽)。織金采色花鳳文。紵絲紗羅隨用

玉帶、青綺(革呈)。描金雲鳳文。玉事件十。金事件三玉花采結綬、以紅綠線羅為結。上有玉綬花一。瑑雲鳳文。綬帶上玉墜珠六顆。並金垂頭花瓣四片。小金葉六箇。紅線羅繫帶一

白玉雲樣玎璫二、如佩制。每事上有金鉤一。金如意雲蓋一件。兩面鈒雲鳳文。下懸紅組五、貫金方心雲板一件。兩面亦鈒雲鳳文、俱襯以紅綺。下垂金長頭花四件。中有小金鐘一箇。末綴白玉雲朵五

青襪舄、與前翟衣內制同

親王冠服【冊寶附】

親王助祭謁

廟、正旦冬至等朝賀、則服袞冕。 【 見職掌】 受冊納妃、亦如之。朔朢朝、降詔、降香、進表、四夷朝貢朝覲、則服皮弁 【 見集禮】

袞冕

洪武二十年定

袞冕九章

冕、五采玉珠九旒。紅組纓。青纊充耳。金簪導

圭、長九寸二分五釐

青衣、纁裳、衣五章、織山、龍、華蟲、火、宗彝。裳四章、織藻、粉米、黼、黻

白紗中單、黻領、青緣

蔽膝、隨裳色。織火山二章

革帶、金鉤(角□)、佩玉

綬、五采、赤、白、玄、縹、綠、織成。純赤質。三百二十首。

小綬三色同大綬。間織三玉環

大帶、表裏白羅、朱綠緣

白襪、朱履

永樂三年定

冕冠、玄表朱裏。前圓後方。前後各九旒。每旒各五采繅九就。貫五采玉九。赤、白、青、黃、黑、相次。玉衡、金簪、玄紞、垂青纊充耳。 【 用青玉】

承以白玉瑱、朱紘纓

玉圭、長九寸二分五釐。以錦約其下。並韜

袞服九章。青衣五章。龍在肩、山在背、火、華蟲、宗彝在袖、 【 每袖各三】

皆織成。本色領褾(袪去去改巽)裾。纁裳四章。織藻、粉米、黼、黻、各二。前三幅後四幅、不相屬。共腰有襞積。本色綼裼

中單、以素紗為之。青領褾(袪去去改巽)裾。領織黻文十一蔽膝、隨裳色、四章。織藻、粉米、黼、黻、各二。本色緣。有紃施於縫中。其上玉鉤二

玉佩、如東宮佩制。自珩以下瑑雲龍文。上有金鉤。小綬四采以副之。四采、赤、白、縹、綠、纁質

大帶、素表朱裏。在腰及垂皆有綼。上綼以朱。下綼以綠。紐約用青組

大綬、四采、赤白、縹、綠。小綬三采、間施二玉環。龍文、皆織成。纁質

襪舄皆赤色。舄用黑絇純、黑飾舄首

皮弁服

永樂三年定

皮弁用烏紗冒之。前後各九縫。每縫中綴五采玉九。縫及冠武并貫簪繫纓處、皆飾以金。金簪。朱纓

玉圭、如冕服內制

絳紗袍、本色領褾(袪去去改巽)裾

紅裳、如冕服內裳制。但不織章數中單、以素紗為之、如深衣制。紅領、褾(袪去去改巽)裾、領織黻文十一

蔽膝、隨裳色。本色緣。有紃施于縫中。其上玉鉤二

玉佩、如冕服內佩制。但無雲龍文。有小綬四采以副之

大帶、大綬、襪舄、俱如冕服內制

常服

永樂三年定

冠、袍、帶、靴、俱與

東宮同

保和冠服

嘉靖七年定

冠制以燕弁為準。

親王用九(袪去去改取)。

世子用八(袪去去改取)。

郡王用七(袪去去改取)。俱去簪與五玉。後山皆一扇為之。分畫為四

郡王長子冠、如忠靜之制。用五(袪去去改取)

服用青身青緣。前後方龍補各一。身用素地。邊用雲。其補子

郡王以上采妝。

郡王長子織金為之

襯用深衣、玉色

帶青表、綠裏、綠緣

履用皂、綠結、白襪

冊寶

冊用金二片、長闊規制、盝匣妝飾、與

皇太子冊同

寶用金。龜鈕、依周尺、方五寸二分、厚一寸五分。其文曰、某王之寶。池匣妝飾、與

皇太子寶同。但

太子寶盝匣雕蟠龍。

王則雕蟠螭

保和冠圖

九(袪去去改取)圖

（見圖）

八(袪去去改取)圖

（見圖）

七(袪去去改取)圖

（見圖）

保和服圖

（見圖）

深衣圖

（見圖）

帶圖

（見圖）

履圖

（見圖）

親王妃冠服

王妃受冊、助祭、朝會、則服禮服 【 見集禮】

禮服

洪武三年定

冠飾以九翬四鳳。花釵九樹。小花如大花之數。兩博鬢。九鈿。翟衣青質、五色、九等、繡翟編次於衣及裳。素紗中單。黻領、朱縠褾(袪去去改巽)裾。蔽膝隨裳色。以緅為領緣。繡翟為章二等。大帶隨衣色。玉革帶。青襪舄、佩綬

永樂三年定

九翟冠二頂。冠以皂縠為之。附以翠博山。飾以大珠翟二、小珠翟三、翠翟四、皆口銜珠滴。冠中寶珠一座。前後珠牡丹花二朵、蕊頭八箇、翠葉三十六葉。珠翠穰花鬢二朵。承以小連雲六片。翠頂雲一座。上飾珠九顆。珠翠雲十一片。翠口圈一副。金寶鈿花九箇。上用珠九顆。金鳳一對、口銜珠結。金簪一對

珠翠牡丹花、穰花、各二朵。面花二對。梅花環、四珠環、各一雙

大衫霞帔、衫用大紅。紵絲紗羅隨用。霞帔以深青為質。金繡雲霞鳳文。紵絲紗羅隨用。金墜子亦鈒鳳文

四(袪去去改癸)襖子、 【 即褙子】 桃紅色。金繡團鳳文。紵絲紗羅隨用

鞠衣、青色。如深衣制。胸背金繡雲鳳文。紵絲紗羅並各色隨用。惟不用黃。燕居服用素

大帶、青線羅為之。有緣。或用紅羅

玉穀圭、長七寸。剡其上。瑑穀文。以錦約其下。並韜 【 公主不用圭】

玉革帶、青綺(革呈)。描金雲鳳文。玉事件十、金事件三

玉花采結綬、以紅綠線羅為結。上有玉綬花一。瑑寶相花文。綬帶上玉墜珠六顆。並金垂頭花板四片。小金葉六箇。紅線羅繫帶一

玉佩二、如東宮妃佩制。珩以下瑑雲鳳文。描金、上有金鉤

青襪舄、襪以青線羅為之。舄用青綺、飾以描金雲鳳文。皂線純。每舄首加珠三顆

常服

洪武三年定

犀冠、刻以花鳳。首飾釧鐲、用金玉珠寶翠。諸色團領衫。金繡花鳳。惟不用黃。帶用金玉犀

洪武四年定

與

皇妃同

公主冠服

與

親王妃同

冊印

冊用銀二片。長闊規制悉與

親王冊同

印用金。龜鈕、依周尺方五寸二分、厚一寸五分。其文曰、某國公主之印。綬用朱。印池用金。池匣妝飾、亦與

親王同。但

親王飾蟠螭、公主則用飾蟠鳳

世子冠服

世子遇聖節、千秋節、并正旦、冬至。進賀表箋、及其父王生日、諸節慶賀、皆服袞冕

袞冕

洪武二十六年定

袞冕七章

冕、三采玉珠七旒。紅組纓。青纊充耳。金簪導

圭、長九寸

青衣、纁裳、衣三章、織華蟲、火、宗彝。裳四章、織藻、粉米、黼、黻

素紗中單、青領(袪去去改巽)、赤韍

革帶佩白玉、玄組綬

綬、紫質。用紫黃赤三采織成。間織三白玉環

白襪、赤舄

永樂三年定

冕冠、玄表朱裏。前圓後方。前後各八旒。每旒五采繅八就。各貫三采玉珠八。赤白、青色相次。玉衡、金簪、玄紞、垂青纊充耳。 【 用青玉】

朱紘纓、承以白玉瑱

玉圭、長九寸。以錦約其下。並韜

青衣、纁裳、七章。青衣三章。火一在肩、其二與華蟲、宗彝各三、在兩袖、皆織成。本色領褾(袪去去改巽)裾。纁裳四章。織藻、紛米、黼、黻、各二。前三幅、後四幅、不相屬。共腰有襞積。本色綼裼

中單、以素紗為之。青領褾(袪去去改巽)裾。領織黻文九

蔽膝、隨裳色、四章、織藻、粉米、黼、黻、各二。本色緣。有紃施於縫中。其上玉鉤二

玉佩二、如親王之佩制。珩以下瑑雲龍文。上有金鉤。以小綬四采副之。四采、赤、白、縹、綠、纁質

大帶、素表朱裏。在腰及垂皆有綼。上綼以朱。下綼以綠。紐約用青組

大綬、四采、赤、白、縹、綠、纁質。小綬三采、間施二玉環。皆織成

襪舄、皆赤色。舄用黑絇純。黑飾舄首

皮弁服

永樂三年定

皮弁、用烏紗冒之。前後各八縫。每縫中綴三采玉八。縫及冠武、並貫簪繫纓處、皆飾以金。金簪朱纓

玉圭、如冕服內制絳紗袍、本色領褾(袪去去改巽)裾

紅裳、如冕服內裳制。但不織章數

中單、以素紗為之。如深衣制紅領褾(袪去去改巽)裾。領織黻文九

蔽膝、隨裳色。本色緣。有紃施於縫中。其上玉鉤二

玉佩、如冕服內佩制。但無雲龍文。有小綬四采以副之

大帶、大綬、襪舄、俱如冕服內制

常服

永樂三年定

冠、袍、帶、靴、俱與

親王同

保和冠服

【 制見前】

世子妃冠服

永樂三年定

與

親王妃同。惟冠用七翟

郡王冠服

袞冕

永樂三年定

冕冠、玄表朱裏。前圓後方。前後七旒。每旒五采繅七就。各貫玉珠七。赤白青色相次。玉衡、金簪、玄紞、垂青纊充耳。 【 用青玉】 朱紘纓、承以白玉瑱

玉圭、長九寸。以錦約其下。並韜

青衣、纁裳、五章。青衣三章。粉米一在肩。其二並藻、宗彝、各三在兩袖、皆織成。本色領褾(袪去去改巽)裾。纁裳二章。織黼黻各二。前三幅、後四幅、不相屬。共腰有襞積。本色綼裼

中單、以素紗為之。青領褾(袪去去改巽)裾。領織黻文七

蔽膝、隨裳色。二章。織黼黻各二。本色緣。有紃施於縫中。其上玉鉤二

玉佩、如親王佩制。珩以下瑑雲龍文。上有金鉤。以小綬四采副之。四采、赤、白、縹、綠、纁質

大帶、素表朱裏。在腰及垂皆有綼。上綼以朱。下綼以綠。紐約用青組

大綬、四采、赤、白、縹、綠。纁質。小綬三采、間施二玉環。皆織成

襪舄、皆赤色。舄用黑絇純。黑飾舄首

皮弁服

永樂三年定

皮弁、用烏紗冒之。前後各七縫。每縫中綴三采玉七。縫及冠武、并貫簪繫纓處、皆飾以金。金簪朱纓

玉圭、如冕服內制

絳紗袍、本色領褾(袪去去改巽)裾

紅裳、如冕服內裳制。但不織章數

中單、以素紗為之。如深衣制。紅領褾(袪去去改巽)裾。領織黻文七

蔽膝、隨裳色。本色緣。有紃施于縫中。其上玉鉤二

玉佩、如冕服內制。但無雲龍文。有小綬四采以副之

大帶、大綬、襪舄、俱如冕服內制

常服

永樂三年定

冠、袍、帶、靴、俱與

親王同

保和冠服

【 制見前】

郡王妃冠服

永樂三年定

七翟冠二頂、冠以皂縠為之。附以翠博山飾以大珠翟二、小珠翟三、翠翟四、皆口銜珠滴。冠中寶珠一座。前後珠牡丹花二朵、蕊頭八箇、翠葉三十六葉。珠翠穰花鬢二朵。承以小連雲六片。翠頂雲一座。飾以珠五顆。珠翠雲十一片。翠口圈一副。金寶鈿花八箇。上用珠八顆。金翟一對、口銜珠結。金簪一對

珠翠牡丹花、穰花、各二朵、面花二對。梅花環、四珠環、各一對

大衫霞帔、衫用大紅。紵絲紗羅隨用。霞帔以深青為質。金繡雲霞翟文。紵絲紗羅隨用。金墜子、亦鈒翟文

四(袪去去改癸)襖子、 【 即褙子】 桃紅色。金繡翟文。紵絲紗羅隨用鞠衣、青色。胸背金繡雲翟文。紵絲紗羅並各色隨用。惟不用黃。燕居服、用素

大帶、青線羅為之。有緣。或用紅羅

玉穀圭、長七寸。剡其上。瑑穀文。以錦約其下。並韜

玉革帶、青綺(革呈)。描金雲翟文。玉事件十。金事件三

玉花采結綬、以紅綠線羅為結。上有玉綬花一。瑑寶相花文。綬帶上玉墜珠六顆。並金垂頭花板四片。小金葉六箇。紅線羅繫帶一

玉佩二、如親王妃佩制。珩以下瑑雲翟文。描金。上有金鉤

青襪舄、襪以青線羅為之。舄用青綺。飾以描金翟文。皂線純。每舄首加珠三顆

長子冠服

朝服

七梁冠、大紅素羅衣。白素紗中單。大紅素羅裳、及蔽膝。大紅素羅白素紗二色夾帶。玉朝帶。丹礬紅花錦錦雞綬。玉佩象牙笏。白絹襪。皂皮雲頭履鞋

公服

皂皺紗帕頭。大紅素紵絲衣。玉革帶

常服

烏紗帽。大紅紵絲織金獅子開(袪去去改癸)圓領。玉束帶。皂皮銅線靴

保和冠服

【 制見前】

郡主冠服

永樂三年定

與

郡王妃同。惟不用圭。及少四珠環一對

長子夫人冠服

珠翠五翟冠。大紅紵絲大衫。深青紵絲金繡翟雞褙子。青羅金繡翟雞霞帔。金墜頭

鎮國將軍冠服

與長子同

鎮國將軍夫人冠服

與長子夫人同

輔國將軍冠服

與鎮國將軍同。惟冠六梁。帶用犀

輔國將軍夫人冠服

與鎮國將軍夫人同。惟冠用四翟。抹金銀墜頭

奉國將軍冠服

與輔國將軍同。惟冠五梁。帶用金鈒花。常服大紅織金虎豹

奉國將軍淑人冠服

與輔國將軍夫人同。惟褙子霞帔、金繡孔雀文

鎮國中尉冠服

與奉國將軍同。惟冠四梁。帶用素金。佩用藥玉

鎮國中尉恭人冠服

與奉國將軍淑人同

輔國中尉冠服

與鎮國中尉同。惟冠三梁。帶用銀鈒花。綬用盤鵰。公服、用深青素羅。常服、紅織金熊羆

輔國中尉宜人冠服

與鎮國中尉恭人同。惟冠用三翟。褙子霞帔、金繡鴛鴦文。銀墜頭

奉國中尉冠服

與輔國中尉同。惟冠二梁。帶用素銀、綬用練鵲。帕頭黑漆。常服、紅織金彪

奉國中尉安人冠服

與輔國中尉宜人同。惟大衫用丹礬紅。褙子霞帔、金繡練鵲文

縣主冠服

珠翠五翟冠。大紅紵絲大衫。深青紵絲金繡孔雀褙子。青羅金繡孔雀霞帔。抹金銀墜頭

郡君冠服

與縣主同。惟冠用四翟。褙子霞帔。金繡鴛鴦文

縣君冠服

與縣主同。惟冠用三翟

鄉君冠服

與縣君同。惟大衫用丹礬紅。褙子霞帔。金繡練鵲文







