【童谣】

〖《诗纪》引灵宝要略作灵宝谣。〗

〖《河图》绛象曰：太湖中洞庭山林屋洞天。即禹藏真文之所。一名包山。吴王阖闾登包山之上。命龙威丈人入包山。得书一卷凡一百七十四字而还。吴王不识。使问仲尼。诡云赤乌衔书以授仲尼。仲尼曰：昔吾游四海之上。闻童谣曰云云。某按谣言乃龙威丈人洞中得之。赤乌所衔。非某所知也。吴王惧。乃复归其书。〗

吴王出游观震湖。龙威丈人名（灵宝要略作山。《诗纪》同。）隐居。北上包山入灵墟。乃造（灵宝要略作入。《诗纪》同。）洞庭窍禹书。天帝（《诗纪》作地。）大文不可舒。此文长传六百（灵宝要略作百六。《诗纪》同。）初。今（灵宝要略作若。《诗纪》同。）强取出丧国庐。（○古微书《河图》绛象。《云笈七签》三灵宝要略纪。《诗纪前集》三。）

