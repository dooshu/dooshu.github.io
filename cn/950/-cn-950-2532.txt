杨万里　与长孺共读东坡诗，前用唐律，後用进退格二首

急性平生不少徐，读书不喜喜观书。

十行俱下未心醒，两目顿昏还月余。

偶与儿曹翻故纸，共看诗句煮春蔬。

问来却是东坡集，久别相逢味胜初。

杨万里

杨万里　与长孺共读东坡诗，前用唐律，後用进退格二首

枉看平生多少书，分明便是蠹书鱼。

万签过眼还休去，一字经心恰似无。

急读何如徐读妙，共看更胜独看渠。

麴生冷笑仍相劝，惜取残零觅句须。

杨万里

