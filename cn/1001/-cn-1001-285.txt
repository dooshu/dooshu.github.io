岳珂　十二日诹吉受通议大夫告再书述怀二首

圣代论思秩，中朝博议官。

尚纡郡邸绶，空著侍臣冠。

岁月惊驰隙，功名尽画墁。

髀销今已复，半世愧狨鞍。

岳珂

岳珂　十二日诹吉受通议大夫告再书述怀二首

五云瞻观阙，百印写纶丝。

有愧陪貂尾，何功复雁{骑去马加足}。

精{缪去纟加金}杁紫磨，实匪咏缁宜。

圣德知难报，规铜笑白髭。

岳珂

