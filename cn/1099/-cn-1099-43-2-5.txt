○整飭邊備事 【 防守墩堡】

臣聞制狄之方。固莫先于講武以練兵。安邊之策。尤莫先于據險以守固。照得獨石馬營等處、城池形勢險隘、官軍頗多、戰守有人、若賊寡。則有寡不敵眾之心。不敢輕進。勢眾則有腹背受敵之患。不敢深入。又有都督孫安在彼提督、號令頗嚴、官軍知畏、縱有警急、亦無足慮、所可慮者。惟宣府而巳。切照宣府迤北沿邊一帶、大小白羊常谷青邊張家等口、中間多有通行人馬去處、正統初年、該太監興安尚書魏源、親詣彼處相度形勢、築立城堡、調撥精銳馬步官軍、輪流守備、以絕邊釁、固安人心、續該總兵官楊洪奏准將大小白羊等城堡、原守官軍馬匹、止?帚併葛峪堡練比因青邊口張家口西北邊等處城堡、係緊要去處仍前守備、不曾止?帚併、後因達賊犯邊、前項城堡、無人守備、俱各廢弛、及照青邊等處。內近宣府。外通沿河十八村等處。况往宣府等處軍餘。俱由彼處出入。前去馬石等營。盤運粮米。被達賊搶擄者甚多。此等之人。深知鄉導是以被擄軍餘王春等入境打細。由此進入其原立城堡。若不仍前復設。調撥軍馬。照舊守備非惟無以嚴邊防。誠恐有以啟賊意。臣屢以此事與鎮守總兵等官柏玉等極陳利害、商確施行、柏玉等僉曰可行、獨總兵官紀廣執迷不從、說稱沿邊墩臺、俱有守哨官軍、便不守這也不妨、臣切慮沿邊墩臺。相離通人馬去處城堡。少者四五里。多者數十里縱有奸細乘夜進入守墩之人豈能望瞭及照原守城堡。即今見存其守備官軍。俱在宣府等處團操。前項城堡。缺人守備倘有奸細。投間抵隙。因而入境。窺探虛實。貽患非輕。臣叨居言路之官、濫膺參贊之任義所當言、豈敢緘默、如蒙乞敕兵部行移鎮守等官、將不係止?帚併團操青邊等口緊要去處、量撥官軍馬匹、仍前修守分委都指揮、或的當指揮一員、專一在彼提督精銳馬步官軍、輪流守備、仍行見在參將楊能、量帶官軍、千墩空添築墩臺。以便瞭望。其止?帚併大小白羊等處、遺下城堡隘口、仍分守備萬全右衞都督江福、葛峪堡都指揮楊文提督墩臺都指揮樂泰等、嚴督該管官軍、常川遠出哨探、以備不測、不許怠忽以墮賊計、務要關防周密、而嚴謹隄備、相機行□而邊境無虞、仍行都督紀廣、從長斟酌、如果要害去處、可以不設守備、本官別有禦寇長策、令其明白奏請定奪、

皇明經世文編卷之四十三終







