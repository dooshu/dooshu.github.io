86　惟無以天下爲者有天下


「惟無以天下爲者，可以有天下。」集證：「今本道德經無此二語。」此即舜、禹有天下而不與之意。湯、武之征伐，非利天下也。無利天下之心，而與天下同其利，然後可以得天下。

【元圻案】文子十守篇：「老子曰：『夫所謂聖人者，適情而已。量腹而食，度形而衣，節乎己而貪污之心無由生也。故能有天下者，必無以天下爲也。』」





