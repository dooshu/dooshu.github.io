丹书受戒


周史纪：武王召师尚父而问曰：“恶有藏之约，行之行，万世可以为子孙常者乎？”师尚父曰：“在《丹书》。王欲闻之，则斋矣。”

三日，王端冕，下堂南面而立。师尚父曰：“先王之道不北面。”王遂东面立，师尚父西面道书之言，曰：“‘敬胜怠者，昌；怠胜敬者，亡；义胜欲者，从；欲胜义者，凶。’藏之约，行之行，可以为子孙常者，此言之谓也。”

王闻之，而书于席、几、鉴、盥、盘、楹、杖、带、履、觞、豆、户、牖、剑、弓、矛，皆为铭焉。

周史上记：武王即位之初，向老臣师尚父问说：“凡前人创造基业，将使后人世世守之也，而能世守者甚少。不知有什么道理，藏之简约，行之顺利，而可以为万世子孙常守者乎？”师尚父对曰：“有一卷书，叫做《丹书》，这个道理皆在其中。王欲闻之，必须重其事，斋戒而后可。”

武王于是斋戒了三日，端立冠冕，不敢上坐，下堂南面而立，致敬尽礼，求受《丹书》。师尚父说：“南面是君位，北面是臣位。王南面而立，则《丹书》当北面而授，先王之道至大，岂可北面而授受乎？”王遂东面而立，不敢居君位。师尚父西面而立，亦不居臣位。乃述《丹书》中的言语，说道：“‘凡为君者，敬畏胜怠忽，国必兴昌；怠忽胜敬畏，国必灭亡；公义胜私欲，事必顺从；私欲胜公义，事必逆凶。’这个道理，只要在‘敬’‘公’二字上做功夫，藏之何等简约，行之何等顺利，可以为子孙万世常守者，不外乎此矣。”

武王敬而信之，遂融化这四句的意思，于是凡那席上、几上、镜子上、洗面盆上、殿柱上、杖上、带履上、觞豆上、门窗上、剑弓矛枪上，一一作为铭词。不但自家随处接目警心，要使子孙看见，也都世守而不忘焉。

夫武王是个圣君，能屈尊老臣受戒，作为铭词，传之后世。周家历年八百，享国最为长久，非以其能守此道也哉？





