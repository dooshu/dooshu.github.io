热三首


雷霆空霹雳，云雨竟虚无。炎赫衣流汗，低垂气不苏。乞为寒水玉，愿作冷秋菰。何晋作那似儿童岁，风凉出舞雩。

瘴云终不灭，泸水复西来〔一〕。闭户人高卧，归林鸟却回。峡中都似火，江上只空晋作闻雷。想见阴宫雪，风门飒踏开。

〔一〕泸水：《水经注》：泸峰最为高秀。水之左右，马步之径才通，而时有瘴气。三月、四月径之，必死，非此时犹令人闷吐。五月以后，行者差得无害。《益州记》曰：泸水两峰有杀气，暑月旧不行，故武侯以夏渡为艰。

朱李沉不冷，雕胡晋作菰炊屡新。将衰骨尽痛，被褐一作暍味空频。歘翕炎蒸景，飘飖征戍人。十年可解甲，为尔一沾巾。





