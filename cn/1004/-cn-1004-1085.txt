张耒　同李十二醉饮王氏牡丹园二首

东风穷巷只埃尘，谁见城南万朵新。

不问主人聊一饮，为携佳客送余春。

比君意气三年老，贷我疏狂一味真。

醉里尚能驰马去，看君倒着接罗巾。

张耒

张耒　同李十二醉饮王氏牡丹园二首

吹尽纷纷桃李尘，天香国艳一翻新。

正过谷雨初晴日，分得西都大半春。

旧态似推新艳好，红芳不似淡妆真。

嗟予久得丘园意，何日相逢一幅巾。

张耒

