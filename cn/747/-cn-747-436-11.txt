○对工商食货判

〈得乙为县令，授田不均，科之。诉云：工食功，商食货，田故少。〉

给受有数，田亩则差。何患不均，是亦为政。顾惟彼乙，亲物为务。则三壤之典，平四人之利。以为用贫求富，犹或慕於工商；化有迁无，讵均劳於蓑。聿修稼政，式赡农人；罔愆五口之商，俾齐三倍之贾。冀使通财易有，资殖货以藩身；寒耕热耘，望丰年而润屋。不均致讼，且曰未孚。罪欲加之，今有辞矣。

郑昭

昭，肃宗朝官侍御史。

