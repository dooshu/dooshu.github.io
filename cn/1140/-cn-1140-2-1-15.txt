秋胡行

秋胡行自魏武以还诸作者无与秋胡矣余为赋秋胡本事冀世之类秋胡者一听采焉

佳人独处盛年明璫翠袖春妍君行不归姑老采桑微步桑间黄鸟一双睍睆揽衣泪下涟涟驻马翩翩谁子色飞目夺心怜金夫不回妾盼踟蹰惆怅玉顔白日晼晩各归相看惭愕难言妾心念君万里君心忘妾眼前蓄怨含嗔那忍捐情絶爱重渊长恨东西流水吞声呜咽谁传

