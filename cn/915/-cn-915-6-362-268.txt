○父母乖离不知存亡议



父子流离，存亡未分，吉凶无问，人道不可终凶，宜制立权礼。其过盛年之女，可听许嫁；其男宜寻求，理极道穷，乃得聘娶。鲁文公以大祥之月纳币于齐，《春秋》善之，《传》曰“孝也”。今乖离之子，不废婚礼，而末俗多有欢晏之会，致贻讥议，以成疑惑。今慎行之士，莫知所从。求下礼官考详，永为典式。（《通典》九十八）



