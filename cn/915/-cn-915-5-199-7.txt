◇说刘勋书

海昏上缭宗人，数欺下国，患之有年矣。击之路繇不便，幸因将军之神武而临之。且上缭国富廪实，吴娃越姬，充于后庭；明珠大贝，被于帑藏。取之可以资军，虽蜀郡成都金碧之府，未能过也。策愿举敞邑士卒，以为外援。（□□□□□□□□）

上缭宗民，数欺下国，忿之有年矣。击之路不便，愿因大国伐之。上缭甚实，得之可以富国，请出兵为外援。（《魏志·刘晔传》）

