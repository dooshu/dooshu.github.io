杨万里　暮热游荷池上五首

玉砾金沙一迳长，暑中无处可追凉。

独行行到荷池上，荷不生风水不香。

杨万里

杨万里　暮热游荷池上五首

寒甽千寻汲井花，病身一浴不胜佳。

追凉不得浑闲事，烧眼生憎半幅霞。

杨万里

杨万里　暮热游荷池上五首

细草摇头忽报侬，披襟拦得一西风。

荷花入暮犹愁热，低面深藏碧伞中。

杨万里

杨万里　暮热游荷池上五首

也不多时便立秋，寄声残暑速拘收。

瘦蝉有得许多气，吟落斜阳未肯休。

杨万里

杨万里　暮热游荷池上五首

空中斗起朵云头，旋旋开来旋旋收。

初作{鬓下搎蒙}松松树子，忽成髣佛柳花球。

杨万里

