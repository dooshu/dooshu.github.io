○闢土田 【 幾輔墾田】

臣嘗讀司燛遷所為貨殖傳。列致富人十數家。具道盬鹽鐵冶丹穴??巴茜之事。與王者埒家不訾。津津矣。及敘白圭觀變趨時。若猛獸摯鳥之發。必以李悝務盡地力先之。然後知遷傷切於世。憤其所為末作濫而本業衰也。故曰本富為上。末富次之。此豈昧於大較。悅奇勝。惡治生之正道哉。呰窳之人。負郭千頃。荒蕪不治。持籌執筴。以爭刀錐。指計僮奴。扼吭而誅其入。所謂舍萬金之產。而行乞於市也。土田當闢。古今諸儒具有論著。大者在唐鄧汝頴陳蔡許洛荊襄淮楚間。臣未敢論。論　畿甸中。古者畿內謂之甸服。粟米總銍。於是而出。所以省輸將。便資給也。　國家建都北平。古為燕國。燕故諸侯。宮闕城郭之壯麗。玉帛會同之輻輳。百官萬民之殷庶。何敢仰望萬一。然自文公以後。立於疆國之間。北迫蠻貉。內措齊晉。又嘗帥師爭馳中原。乘勝逐北。翱翔千里之外。此其為費非微細矣蘇秦入燕時。東有朝鮮遼東。北有林胡樓煩西有雲中九原。南有滹沱易水。即今　畿內東西所至。視?雖狹。而南有浡海鉅鹿。至于邯鄲濮陽葢兼齊趙之地長短相互實亦當之?者纖悉出於其國。而今盡仰江南。非所以富國息民也。蘇秦謂燕足於棗栗。栗支數年。不言秔稻之事。豈非人謀地。利漸乃出哉臣觀往牒。國朝墾田之事數舉數廢以撓之者眾也何承矩耕水田於河北。虞集議海田於京東。脫脫大興營田。西自西山。東至遷民鎮南。起保定河間。北抵檀順。皆從司農佃種欣慕之焉。水泉陂塘之迹。門堰捍築之方。召募敕授之法。器具工作之資。蜃蛤粟米之富燦然可觀也。按成式。法往智。數歲之後。其效立見此與轉吳會漕潞渚功相十利相百矣窮山澤。計毫毛。取贏萬里。而直千里之內。弃而不收。甚可惜也。然出數十萬緡以為利本。而取息於數載之遠。非富厚之家不能。貧者一日之入。尚不足一日之用。而何暇思乎其他。蘇轍有言曰。賈人之治產也。將欲有為。而無以為資者。不以其所以謀朝夕者為之也。取諸其不急之處。指鹽鐵等以內帑屯田所謂以無用致有用利無便于此者今內帑金有未用者所謂不急非耶且富人之出錢也。度其能償。且在旦夕。而後貸之。興水利。闢草萊。亦旦夕可償者也。雖然。事議非難。任難。任非難。用難。用非難。成難矣。天下之人。每病太怯。不敢任事。事偶相值。謾然受命。而不自量。上雖用之。常有輕之之意。及其未成而奪其業。古之君子。先量其身。而又要乎其君。君能用之。則受命而不辭。不能用之。不敢一日苟然以試。而君亦專責之。事終以濟。故足述也。方冊遐矣。成化中都御史原傑經理鄖陽。不可稱哉。荊襄迤西沃壤千里。蓬藋蒿菜。實盡其利。籍流民。墾曠土。得戶一十二萬。君相委心。豪傑效職。亦千古之槩也。今朝廷之上。望治如渴。天下之大。獨無一人可使乎。抑洪武初天下土田八百四十九萬頃。至弘治巳失其半。近日司農所入。又多詘焉不耕之田固不少矣獨畿內哉藩府州縣。雖有農官。孰為朝廷任事者。富強之道。在任用矣。

