○叠前

（公又答梦得前所答二诗也。吕、韩本叠前作“重答”。）

小学新翻墨沼波，羡君琼树散枝柯。（琼树枝柯，意以喻梦得子弟。）在家弄土唯娇女，（左思《娇女》诗曰：吾家有娇女，皎皎颇白皙。握笔刊彤管，篆刻未期益。执书爱绨素，诵习矜所获。）空觉庭前鸟迹多。（苍颉观鸟迹，因而遂滋，则谓之字。诗意谓小女学书，其纸散落庭中，觉鸟迹之多也。）

