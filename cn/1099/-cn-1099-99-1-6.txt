○軍職貼黃

舊例京外衞所軍職帖黃文冊、每年一造、送部查考、又軍職賢否、在外聽撫按、在京親軍等衞、聽科道并本部主事等官、府属衞所、從本府堂上官、各訪實填註考語揭帖送部、以憑斟酌推用、金吾黜陟向由兵部　正德時多內降耳夫錦衣衞官、近待之職。尤須得人。近楊玉錢寧輩招權納賄。蠹政害人。葢緣冊籍莫稽優劣。而去留不用廷議也。今不嚴稽精簡。弊必復滋。乞命該衞將所屬審取各父祖從軍陞襲來歷開具貼黃文冊、如例造送、仍行掌印官將各官賢否、從公查註送部、以備襲替推用、有所查據

