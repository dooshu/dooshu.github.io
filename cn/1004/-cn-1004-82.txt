张耒　出伏后风雨顿凉有感三首

秋风振秋晓，万境一凄清。

幽草虫响息，高叶露华凝。

戢翼乌尚宿，引吭鸡屡鸣。

淹留度华岁，怅然难为情。

张耒

张耒　出伏后风雨顿凉有感三首

三伏如汤釜，熏煮理亦足。

西风半夜雨，窗户一清肃。

那能惜摇落，共喜过炎燠。

老人亦晨起，稍进杯中醲。

张耒

张耒　出伏后风雨顿凉有感三首

残暑扇中尽，新凉枕上归。

微云起平远，空碧上朝曦。

稍感夏衣薄，渐伤高叶稀。

来鸿飞集喜，卒岁稻粱肥。

张耒

