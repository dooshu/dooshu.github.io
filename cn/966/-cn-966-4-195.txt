黄庚　秋夜

十分秋色满轩窗，景物凄清夜气凉。

筛月帘栊金琐碎，捣霜砧杵玉丁珰。

井梧叶脱无多影，岩桂花稠不断香。

坐到更深吟兴动，砚池滴露写诗狂。

黄庚

黄庚　秋夜

博山香冷夜将阑，红影摇窗灯未残。

庭树露浓花气湿，井悟风老叶声乾。

世情冷暖知心少，朋旧东西会面难。

一段客愁吟不就，无言背月倚阑干。

黄庚

