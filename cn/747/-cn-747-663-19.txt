○授柳杰等四人官充郑滑节度推巡制

敕：试太子司议郎柳杰等：古者公府得自选吏属，今仍古制，亦命领征镇者，必先礼聘，而後升闻。矧郑滑帅承元，输忠仗顺，炳焉有大节於国，奉上莅下，实藉寮き以左右之。而杰等或缘饰词华，或贮蓄才行，揣摩思诚，以待己知。宜展筹谋，用光慰荐。杰可某官充郑滑节度推官。

