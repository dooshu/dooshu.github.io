平湖湘颂

皇帝一十有八载羽书夜奏收复岳州廷臣毕贺中外懽呼兹盖我

皇上胜略无前雄图式廓虞干再舞汤网弘开用能仁育羣生义征不譓三苗既已革面六诏行且向风而况下濑之船蔽江浴铁之骑动地风行电扫拉朽摧枯横戈卭笮之区饮马昆明之浦东南底定岭徼敉宁陟名岳以告成巩皇图於永固猗欤盛哉臣才惭断木学类雕虫固不足以形容休烈发扬肤功窃慕韩愈之歌元和守道之美庆历不胜忭跃爰执笔而献颂曰

