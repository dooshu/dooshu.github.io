○請徙慶庶人疏 【 徙置罪藩】

今日蒙發下刑部等衙門會官議處慶庶人台浤事情、　皇上親御宸翰、以其事勘問既明已發落處置不必又議遷徙、欲臣等再票旨來、仰窺聖明篤念親親、惟恐被人妄意擾害、即古帝堯親睦九族之意、窃謂親親固為治所先、而地方關係重大、倘有他變、事于宗社、尤不可不慮、所以累朝列聖於各宗藩過之小者。薄示懲戒。過之大者。未嘗輕處。割恩正法。皆非得已。查得先差內外勘官、所奏台浤罪犯不為不重且稱其遠在邊陲。習成稔惡。武夫悍卒。易於招呼。若從輕典。恐異日厲階蔓延。有安化之變。節該多官議請遵照　孝宗皇帝處置代王聰沐事例、遷徙陝西省城居住、以消其釁、奉旨降作庶人、著在本府居住又歲給膳養米三百石、恩已過厚、台浤不知改過自新、卻又私交匪人、輕戕人命、怙終干紀、縱跡詭秘、誡不可測、寧夏鎮廵官員、以地方事重、利害切身、不得不言、刑部等衙門、多官查照、先今論奏、揆之事體、稽諸國法、所引代王聰沐事例、最為親切。台浤所犯。比之聰沐、殆有甚焉、大同寧夏俱追地恐其不悛或勾虜為患故議遷省域而大同之遷山西與寧夏之遷陝西亦正相合。况台浤雖稱革爵、其內外各衙門、所管人後、不下數千、宮府深密。鎮廵難以關防。出入又難禁絕。又聞有土達二百餘人、先年不知何故。聽其役使。今罪狀已露。釁端已開。若使元惡不離本土。群下素憚其兇雪。孰敢不聽驅遣。而極邊之地。密邇賊巢人心易於搖動。奸兇易於召集。將恐變生不測。誰任其咎。伏望　皇上再加審處、合無仍照臣等昨所票擬發出施行、倘或聖心未協、乞照今擬票令各官再行會議停當奏請定奪、庶免後艱、不致重貽地方患害、臣等所見如此、伏乞聖明裁處、

