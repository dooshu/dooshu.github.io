○處置荊襄疏 【 荊襄】

荊襄一帶。山林深阻。流民往往群聚其中。時或弄兵。以為民害。今人幸已掃除、苟不乘時處置恐餘孽復滋將貽後患、臣等議得襄陽荊州等衛所官軍永樂宣德間。俱于本處操守。未嘗遠調。房縣在萬山中。去襄陽七百餘里山水險惡。其千戶所專一守禦地方。均州與竹山房縣上津鄖縣穀城光化。相為唇齒。其千戶所專一控制諸縣。自正統十四年以來。始將各衛官軍。調遣麓川兩廣等處征進及于太和□等處脩造。以致城池空虛。武備廢弛。故賊首千斤劉得以乘隙為亂。請以分調各處官軍取回操守城池。有警易於調用。又安遠縣西北抵房縣五百餘里。西南抵夷陵二百八十餘里。東南抵荊州三百四十餘里。又去荊門南彰當陽隔遠。縣小民寡。遇有盜賊。急難救援。請于此設立千戶所以備禦地方。又荊襄地方實與陝西四川河南四省。彊域相接。道路險遠。要害去處無廵檢司盤詰。以故所在流民。往往趣之。久則聚集為非。請於房縣板橋山穀城縣石花街南漳縣七里頭襄陽縣油房灘當陽縣漳河口立廵檢司設官置兵盤詰姦細。又均州竹山鄖縣上津南漳穀城棗陽光化宜城當陽遠安等州縣、州止設知州判官吏目、縣止設知縣典史、且此數處民少地廣。就食流民屯田軍餘數少、詞訟紛紜、盜賊時發、請州添設同知一員縣添縣丞一員、俾專撫安人民緝捕盜賊防革姦弊、

