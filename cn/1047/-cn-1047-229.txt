王令　秋日感愤二首

击剑高砍四顾遐，男儿何事系如瓜。

蛟龙不是池中物，燕雀乌知陇上嗟。

命有傥来犹末耳，天徒生我使穷耶。

谢安未是才难者，底事苍生却盛夸。

王令

王令　秋日感愤二首

坐睨归鸿起自嗟，西风吹落泪痕斜。

聚书老懒堆尘楮，利剑寒酸蛰铁蛇。

自是卧龙犹戢角，浪嗟穴虎向生牙。

从来思掷班佣笔，况是西山旧有家。

王令

