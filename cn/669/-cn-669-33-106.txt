106　英靈蘇蕙子悔過竇連波　唐武后織錦迴文記


題蘇若蘭回文錦詩圖云：「亦有英靈蘇蕙子〔一〕，馬氏校云：「『子』，元板作『手』。」只無悔過竇連波。」連波，竇滔字也。武后記云：「因述若蘭之多才，復美連波之悔過。」

【元圻案】唐武后蘇氏織錦迴文記曰：「朕聽政之暇，留心墳典，偶見此圖，因述若蘭之多才，復美連波之悔過，遂製此記，聊示將來。」見文苑英華八百三十四〔二〕。

〔一〕「子」，元刊本、清嘉慶本作「手」。

〔二〕「八百三十四」，原作「八百三十三」，據中華本文苑英華卷八三四記改。





