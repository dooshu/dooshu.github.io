【刘文学桢感怀】

苍苍山中桂。团团（李善本《文选》作团圆。广《文选》同。）霜露色。霜露一何紧。（广《文选》作繁。）桂枝生自直。橘柚在南国。因君为羽翼。谬蒙圣主私。托身文墨职。丹彩既已过。敢不自雕饰。华月照芳（草堂诗笺作方。）池。列坐金殿侧。微臣固受赐。鸿恩良未测。（○本集四。《文选》三十一。广《文选》九。《诗纪》七十六。又草堂诗笺十二夏夜叹注引一句。）

