赵蕃　雪后三首

松竹夜枕听，窗扉朝起看。

虽成见晛喜，敢废履冰难。

照映形知秽，嘘呵诗故寒。

要难穷极览，安得振飞翰。

赵蕃

赵蕃　雪后三首

阴巘犹施白，朝木已沐青。

坠乌飞蔌蔌。射日粲荧荧。

便恐归无迹，聊须记所经。

耳声并目色，佳处若为形。

赵蕃

赵蕃　雪后三首

一雪岂戏我，顿晴还起予。

寺逢东野古，梅误北枝疏。

发兴清无极，深行画不如。

冰泥渐融释，却恐污衣裾。

赵蕃

