第二十三出　捷贺


【宝鼎现】〔旦上〕征人久滞长安。少妇闺中目断。

奴家赵氏。前科因我相公下第。寄诗劝勉。我相公见诗励志。三年不归。又且母亲去年病故。奴家孤身独处。目今又当大比之年。此时想已发榜。怎幺音信杳然。难道我相公又下第了不成。好生放心不下。

【番山虎】两地暗相牵。小立无言独倚阑。帘卷东风。鎭日重门掩。含愁攒翠黛。无心整钿鬟。鸳闱自守。绣线懒拈。频将蓍艹揲。金钗当卜钱。试问题桥客。何时昼锦还。雁帛鱼笺。雁帛鱼笺。怎得迢迢远传。

〔末扮院子上〕喜中靑钱选。才高压众英。自家杜相公家院子便是。我相公中了进士。差我回来迎接夫人。此间已是。不免进去。〔见介旦〕院子。你回来了。相公可中幺。〔末〕相公中了。特差小人来迎接夫人。有书在此。〔旦看介〕我相公果然中了。可喜可喜。我想起来。他昔年不中。我曾以诗激他励志。他今日中了。我怎幺不寄诗贺他。待我做一绝。先叫院子寄去。我随后起身便了。〔做诗介〕

【前腔】他挂名金榜。得意长安。想此时人争羡。翩翩一少年。我正愁无赖。几将望眼悬。蓦地裏泥金捷报传。不是我昔年相劝勉。今日裏缘何得上天。我再写诗笺。再写诗笺。聊志区区贺言。

〔念介〕长安此去无多地。郁郁葱葱佳气浮。良人得意正年少。今夜醉眠何处楼。〔作封介〕院子。你先将这封书去寄与相公。说我随后就起身来了。〔末〕夫人还是几时起身。〔旦〕我今日收拾了。明早就起身。你速去报与相公得知。〔末应介〕

【尾声】〔旦〕长安此去无多远。你好把程途速趱。我今日愁颜换笑颜。







