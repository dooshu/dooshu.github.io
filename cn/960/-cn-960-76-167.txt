胡仲弓　后村来书有此心如珠有物蒙之之语芸居有诗再用前韵

襟抱天样宽，万象并包函。

富贵一虫臂。此理君饱谙。

直语苦如荼，回味留余甘。

吟诗秉史笔，未数司马谈。

胡仲弓

胡仲弓　后村来书有此心如珠有物蒙之之语芸居有诗再用前韵

男儿重意气，咄咄宁书空。

笑人愧邓禹，抵掌随臧宫。

信是心如珠，有物蒙其中。

非珠亦非物，点雪付炉红。

胡仲弓

