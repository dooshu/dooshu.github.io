陈普　不解算四首

孔桑祗是秽尘编，刘晏空夸马上鞭。

六合分明长策裹，不知刘项入关年。

陈普

陈普　不解算四首

算来未必得卢枭，不算其如四壁萧。

大道广居天与伍，肯将前著乱箪瓢。

陈普

陈普　不解算四首

管晏商斯几揣摩，尽夸掌上有山河。

当身成就凭君问，孰与颜曾孔孟多。

陈普

陈普　不解算四首

汉衩帷幄有真儒，五百余人辙予卢。

三十六宫来往处，子房终得邵尧夫。

陈普

