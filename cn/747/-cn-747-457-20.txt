○对均输田判

〈吉泰将均输地，上巳籍下，人告不合。〉

禹制初辟，周疆肇建；萧收汉阁，益掌虞邦。井田有差，经隧无紊。顺阳和以肃事，映秋霜以毕力。四时得业，万邦作孚。岂容吉泰愚驽，致心诬妄，析言兴盗，乱名改作？革公田以入已，自犯严科；移私籍以安居，不知天宪。往闻匡子，今观吉生，幸付司刑，以议其罪。

柳伉

伉，大历朝官太常博士。

