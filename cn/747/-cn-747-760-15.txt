○荐前沣州刺史崔芸状

右。伏以前件官业尚儒学，才通吏事。言行无玷，终始可观。有古人岁寒之心，得君子时中之道。所历五郡，去皆见思。或在危疑之中，能全名节；或当徵发之际，不扰疲人。自理沣阳，课绩尢异。得赋敛变通之法，置邮馆供待之资。创立堤防，修缮城洫。事必可久，政皆有经。臣任忝宣风，谙其履行。若在郡无此实效，岂敢辄有荐论。伏望圣恩，特加奖擢。

