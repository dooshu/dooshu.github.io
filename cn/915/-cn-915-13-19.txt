◎韦孝宽

孝宽名叔裕，以字行，弟。孝昌中为统军，拜国子博士，行华阴郡事，永安中授宣威将军给事中，赐爵山北县男，普泰中以都督除浙阳郡守，大统中授弘农郡守兼左丞，以大将军行宜阳郡事，迁南兖州刺史，进爵为侯，转晋州刺史，镇玉壁，兼摄南汾州事，进大都督，授骠骑大将军、开府仪同三司，进爵建忠郡公。废帝时拜雍州刺史。恭帝初以大将军平江陵封穰县公，还拜尚书右仆射，赐姓宇文氏，复镇玉壁。孝就受禅，拜小司徒。明帝初参麟趾殿学士，保定初于玉壁置勋州，授勋州刺史，进柱国。天和中进郧国公。建德中拜大司空，出为延州总管，进上柱国。大象初除徐州总管行军元帅，卒赠太傅，谥曰襄。

