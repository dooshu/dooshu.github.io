表第五 宰相年表


太宗立中书省，以耶律楚材为令，粘合重山、镇海为左右丞相。楚材卒，杨惟中代之。惟中卒，不复置令，宪宗又罢左右丞相不置。至世祖始立行中书省于燕京，旋改中书省，置左右丞相、平章政事、左右丞、参知政事，凡四等。成宗定左右丞相以下平章政事二员、左右丞各一员、参知政事二员，为八府，自后虽有增益，然祖宗之制不敢逾也。至正以来，武夫悍卒躐登宰执，多至三四十人，省臣之选始滥矣。夫中书，政本也，就其人之贤不肖，以考其政之治乱得失，犹立表测景，未有不相应者也。作《宰相年表》。

（略）




