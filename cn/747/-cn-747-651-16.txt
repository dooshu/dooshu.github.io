○为令狐相国谢回一子官与弟状

臣弟定，蒙恩授京兆府蓝田县尉。

右，臣伏奉某月日敕，以所赐臣一子官回授臣弟定京兆府蓝田县尉。宠过忧深，恩殊感极，彷徨自顾，悚惕难居。臣本凡愚，猥当重任，虽星辰轨道，幸属圣时，而岁月环周，实妨贤路。未蒙罪退，益自惭惶，岂谓睿慈，仍加渥泽，特降推恩之命，曲成友爱之私。九族生光，百身何报？况蓝田美邑，黄绶清流，旋观冉冉之趋，倍庆怡怡之乐，手足交，形影相辉。空镂肝心，难酬雨露．无任跃感恩之至。

