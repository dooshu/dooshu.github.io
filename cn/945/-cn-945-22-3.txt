大驾还京进奉状

进奉贺大驾还京绢五百疋右伏以六驘宵遯万乘天旋数军实於明庭献夷俘於清庙乾坤开泰朝野欢娱鸟兽率舞於两阶玉帛骏奔於万国臣任当求瘼庆属回銮欢呼不及於周行职贡合归於长府前件绢冰纨非妙茧税所输幸因振恺之辰辄効充庭之献菲薄之至陨越无从臣无任兢惶激切之极谨差子城使朱继隆押领上进

