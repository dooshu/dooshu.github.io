◇章书代德五逆

夫至化馀尘，不可诬蔽，诠谥灵魄，务依明德，道无真体，妄逐妖空，辄言东行，醉酒没故，如此顽瞢，宁非陋僻，又迁达七祖，文意浅薄，乞免担沙石，长作道鬼。夫圣智穷微，有念斯照，何烦祭酒，横费纸墨，若必须辞诉。然後判者，始知道君无玄鉴之能，天曹无天眼之照，三官疲於谨案：伺吏劳於讨捕，闻其奏章，本拟急疾，而戊辰之日，上必不达，不达太上，则生民枉死，呜呼哀哉，实为五逆。

