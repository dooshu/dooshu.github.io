◎贺娄子

子字万寿，代人，世居关右。仕周武帝，为司水上士，累迁小司水，封思安县子。寻授使持节、仪同大将军。大象中，除秦州刺史，进爵为伯。以从平尉迥功，进上开府，封武川县公。隋受禅，进封巨鹿郡公，镇凉州。授上大将军，徵授工部尚书，仍镇凉州。授榆关总管，云州刺史，仍拜云州总管。开皇十四年卒，谥曰怀。

