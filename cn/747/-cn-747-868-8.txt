○象刑解

舜禹之代，象刑而人不敢犯。言象刑者，以赭以墨，染其衣冠，异其服色，凡为三等。及秦法苛虐，方用肉刑。锯凿朴，楚毒毕至，而人犯愈多，俗益不治。其故何也？非徒上古醇朴，人易为化，亦由圣智元远，深得其理故也。夫法过峻则犯者多，犯者多则刑者众，刑者众则民无耻，民无耻则虽曰劓之刖之，笞之扑之，而不为畏也。何以知其然也？夫九人冠而一人ヮ，则ヮ者慕而冠者胜。九人ヮ而一人冠，则冠者慕而ヮ者胜。民不知冠之ヮ之为胜，但见众而为慕矣。今免者多而刑者少，人尚慕其多矣。及刑者多而免者少焉，以少为胜乎？故曰法过峻则犯者多，犯者多则刑者众，刑者众则民无耻，民无耻则虽曰劓之刖之，笞之扑之，而不为畏也。凡民之心，知恣其所为，而不知戒其所失。令辱而笞之，不足以为法也。何者？盖笞绝则罪释，痛止则耻灭，耻灭则复为其非矣。故不足以为法也。虞舜染其衣冠，异其服色，是罪终身不释，耻毕世不灭，岂特已以为耻也？人之见之者，皆以为耻也，皆以为戒也。愚故曰非徒上古醇朴，人易其化，亦由圣智元远，深得其理故也。

