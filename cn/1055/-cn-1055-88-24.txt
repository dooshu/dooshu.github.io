【回谏院傅龙图〈卞〉攀违书〈治平四年三月〉】

修猥以非才，久窃重任，报效初无于毫发，怨仇已积于丘山。近蒙睿恩，曲徇诚请，与之近郡，俾养衰年。荷圣主之保全，赖公朝之议论，俾获奉身而退，方怀去德之思。谏院龙图舍人深闵孤危，特迂诲翰。意爱勤甚，有逾平时；风义凛然，可激薄俗。仰止门仞，莫遑叙违；铭之肌肤，永以佩赐。瞻依之恳，敷道奚周。

