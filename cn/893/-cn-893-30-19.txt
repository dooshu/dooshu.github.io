邹衍谷





《太平御览》：刘向《别录》曰：《方士传》言，邹衍在燕，燕有谷，地美而寒，不生五谷。邹子居之，吹律而温气至，谷中生黍，至今名“黍谷”焉。《一统志》：黍谷山，在顺天府怀柔县东四十里，跨密云县界，亦名燕谷山。刘向云燕有谷，地美而寒，不生黍稷，邹衍吹律以温其气，故名山曰“黍谷”。衍庙基犹存。



燕谷无暖气，穷岩闭严阴。

邹子一吹律，能回天地心。





