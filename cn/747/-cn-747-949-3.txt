○对造桥判

〈河阳欲造石梁，以费广请造舟，计风乌海燕亦用鬻巨万。州使相争不定。〉

河阳地即帝畿，境惟天邑。石季伦之别业，吹楼断；潘河阳之古县，春树花开。波石沿洄，沓昆仑之水；车马阗咽，俟鼋鼍之构。虹梁鹊柱，既暂劳而永逸；风乌海燕，但有损而无成。爰叩两端，且多职竞。将申一部，希效管窥。宜兴鞭石之功，无取接舟之议。

孙钦望

