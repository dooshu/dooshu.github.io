◇　策命统睦侯陈崇（始建国元年）

咨尔崇。夫不用命者，乱之原也；大奸猾者，贼之本也；铸伪金钱者，妨宝货之道也；骄奢逾制者，凶害之端也；漏泄省中及尚书事者，「机事不密则害成」也；拜爵王庭，谢恩私门者，禄去公室，政从亡矣：凡此六条，国之纲纪。是用建尔作司命，「柔亦不茹，刚亦不吐，人侮鳏寡，不畏强圉」，帝命帅繇，统睦於朝。

（《汉书·王莽传》中）



