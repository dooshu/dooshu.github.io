王迈　寄陈起予宗夏二首

道有穷通时屈伸，夫君气概岂长贫。

帐前弟子知无几，膝上郎君证可人。

苜蓿尽多聊一笑，栗梨见觅莫渠嗔。

平生耿耿犹存否，五十端能贵买臣。

王迈

王迈　寄陈起予宗夏二首

昔共从师未裹头，如今双鬓各惊秋。

我无突兀万间厦，君自昂藏百尺楼。

风雨苦多时事恶，英难示遇老天愁。

相思一夜不成寐，早起题诗寄便邮。

王迈

