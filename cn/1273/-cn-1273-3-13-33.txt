华首台　三首


古台僧种万株松，茯烹芝作佛供。满地绿云凉不动，雨花桥畔一声钟。

门署程乡李仲昭，人天同把佛香烧。昏黄一片罗浮月，留照梅花影不消。念佛堂门，有李次卿侍御书额，李遗诗只存《水中梅影》七律三十首。予拟为刊未果。[219]

老铁真书瘦益奇，何人知出《猛龙碑》？名臣遗墨逋臣记，五百阿罗共护持。邓铁香鸿胪楹联，有康长素跋语。





