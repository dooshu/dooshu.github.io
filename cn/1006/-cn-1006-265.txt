张嵲　送陈忠玉兼寄尹梦得黄仲通并寄季通侄五首

当时分袂各丁年，南国相逢鬓已班。

羡子还来觐丘陇，益令归梦绕金山。

张嵲

张嵲　送陈忠玉兼寄尹梦得黄仲通并寄季通侄五首

少年浑欲不胜衣，丰下如今带十围。

他日飞扬未轻料，卜居终欲近郊扉。

张嵲

张嵲　送陈忠玉兼寄尹梦得黄仲通并寄季通侄五首

百年门户已萧然，每喜人传小阮贤。

好遣仆童种榆槚，老夫行欲赋归田。

张嵲

张嵲　送陈忠玉兼寄尹梦得黄仲通并寄季通侄五首

南川解袂十年余，环堵萧然颇自娱。

生计荒余莫深恨，归来犹得在枌榆。

张嵲

张嵲　送陈忠玉兼寄尹梦得黄仲通并寄季通侄五首

君归多问尹夫子，疲后新诗定益工。

鸿雁南来书不到，想应全未废书空。

张嵲

