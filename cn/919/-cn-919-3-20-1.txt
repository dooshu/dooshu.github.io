抱龙丸

治肝肾脏虚，风湿进袭，流注腿膝，行步艰难，渐成风湿脚气，足心如火，上气喘急，小腹不仁，全不进食。

赤小豆（四两，略炒） 五灵脂 白胶香 破故纸（炒） 狗脊（火去毛） 木鳖子（去壳） 海桐皮 威灵仙 地龙（炒） 草乌（米泔浸三日，净洗，去皮尖）上各一两为末，酒糊为丸，如梧子大，辰砂为衣。每服五十丸，空心盐酒任下。

三阴并合脚气治法

