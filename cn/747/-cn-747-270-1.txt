○对乐悬画胥判

得乐悬，上画胥。所司以细碎失礼。不伏。

乐备钟鼓，功存雕刻，必资万物之饰，以助成器之雄。况猛ね<走黄>々，负┺嶷嶷，悬以千石，扣乎万钧。缋而为形，毕存旁行之汇；微而俾著，何隔羽鸣之族？所司昧礼，未曰博通。且《考工》之记，实存其目；梓人之职，亦著恒规。尽伯益之能名，咸一夔而可变。事既有据，刑欲何施？

