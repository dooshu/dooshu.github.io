【方诸宫东华上房灵妃歌曲】

〖真诰注曰：按杨君记云。东方赤气中有言曰：小鲜未烹鼎。言我岩下悲。当以此事谘启司命。故答称此诗。仍及後篇也。〗

紫桂植瑶园。朱华声凄凄。月宫生蕊渊。日中有琼池。左拔员灵曜。右制丹霞晖。流金焕绛庭。八景绝烟回。绿盖浮明朗。控节命太微。凤精童华颜。琳腴充长饥。控晨揖太素。乘飙（《诗纪》作□。）翔玉墀。（真诰作阶。）吐纳六虚（真诰作灵。）气。玉嫔把（《云笈七签》作□邑。）巾随。弹□敖南云扇。香风鼓锦披。叩商百兽舞。六天摄神威。倏□亿万春。龄纪郁巍巍。小鲜未烹鼎。言我岩下悲。（○真诰运象篇三。《云笈七签》九十七。诸真歌颂。《诗纪外集》三。）

