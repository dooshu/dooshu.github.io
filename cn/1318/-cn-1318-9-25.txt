虞美人草行



《冷斋夜话》云：曾子宣夫人魏氏，作《虞美人草行》云：



鸿门玉斗纷如雪，十万降兵夜流血。咸阳宫殿三月红，霸业已随烟烬灭。



刚强必以仁义主，阴陵失道非天亡。英雄本学万人敌，何用屑屑悲红桩。



三军散尽旌旗倒，玉帐佳人坐中老。　香魂夜逐剑光飞，青血化为原上草。



芳心寂寞寄寒枝，旧曲闻来似眉。哀怨徘徊愁不语，恰如夜听楚歌时。



滔滔逝水流今古，汉楚兴亡两丘土。当年遗事久成空，慷慨樽前为谁舞？



