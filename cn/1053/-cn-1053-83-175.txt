黎廷瑞　饮百花洲四首

北岭寻花云绕屐，东湖栽酒水平船。

旧游零落令余几，回首春风十二年。

黎廷瑞

黎廷瑞　饮百花洲四首

湖山几度少年游，散发吹箫坐小舟。

秋鬓苍苍春树碧，更堪重过百花洲。

黎廷瑞

黎廷瑞　饮百花洲四首

桃花绕屋竹参天，曾向湖西住五年。

回首但余葵麦在，古今何必更桑田。

黎廷瑞

黎廷瑞　饮百花洲四首

归鸦澹澹夕阳閒，窅窕楼台紫翠间。

说向城中应不信，隔湖最好看芝山。

黎廷瑞

