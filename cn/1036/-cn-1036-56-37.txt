吕祖谦　苏仁仲计议挽章二首

幽栖略具便休官，帝遣蒲轮唤不还。

大似文元居道院，又如退傅过香山。

梦回帷幄青冥上，醉堕风波浩荡间。

向使胸中有荣辱，那能八十鬓毛班。

吕祖谦

吕祖谦　苏仁仲计议挽章二首

登门畴昔奉从容，婺越之间一水通。

今日江东无贺老，去年床下拜庞公。

旧来论议多遗落，新出传闻或异同。

已矣从谁判真赝，汗青连屋未施功。

吕祖谦

