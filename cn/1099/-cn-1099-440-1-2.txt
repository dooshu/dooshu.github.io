○為開誠布公明立規格以絕私竇以清銓政疏 【 遷官條格】

竊惟吏部以用人為職者也、用天下才、宜以天下之心為心、其道當公平正直、而一毫私曲不與焉、其事當光明洞達、而一毫隱伏不與焉、夫手揣斤兩。不如用秤。意量長短。不如用尺。條例者固用人之秤尺也然使持權量于闇沕之處。出而號于人曰。輕重幾何長短幾何。眾勿信也。惟與人同秤共量。共聞共見。則長短輕重了然矣。夫官者畏途也。名者爭器也。而主爵者又天下之疑竇怨府也。率天下之人。行畏途。用爭器。而自處于疑竇怨府。天下之事。其何能濟。故莫若持平心。設定格。自處于洞無可疑之地而後可以持天下之衡。天下仕者。大半欲求進者也。此乃仕宦之常情未得常見其榮巳得但言其苦在人彌見其速在巳惟見其遲官本有限而意且無涯。缺常久虗而人多需次。躁競因是而生。營求因是而廣。中間亦真有地不相宜。事偶相左。情有可憫。病有難支。誰則無情。似當相體。然揆之于公。尚自非公。况于假事以求轉官。飾情以求離任。一或相狥。後借為詞。有援者即可轉移。無力者將誰告語。且未轉不勝其期望。將轉不勝其責望。既轉不勝其角?央望而皆于選司乎取之。眾望難酬。眾怨難任。委曲者既不能以定法自持于巳執持者又不能以隱衷盡暴于人兼以年來事例雖止論俸。間有資深而又滯。事急而需才。不得不稍有通融。人未詳其故。而但據其遲速之跡。安得不疑議。此皆始于無畫一之法故也。臣等切見天下之事。惟常事最多。天下之人。惟中人最多。故臣等就中人常事。設為定格。一以實俸為主。每于月朔、即將一月之內、此所謂資格選也可以杜紛爭一可以得才實應陞人員取其俸最深者開名呈堂、揭書于壁、京官除京堂陞轉、視缺之有無。及科道應轉京堂、與年例外轉者、照舊另題外、其自部寺以至國子監各屬凡係正途出身者、應轉參政副使參議僉事知府郎中員外等官、各以歷俸應陞何秩、即先列名于下以俟有缺挨次題請、外官除下僚冗秩劣轉優轉者、照舊于大選之前、總疏類題外、其係日行單本陞用者、自兩司以至運同府佐州縣正官、就各資之中、取其歷俸最深者、亦先列名以候、遇缺挨次題請住俸及各緣事停陞、悉明註于下、如遇地方緊急、軍務倥傯。理須異才。難拘常調。或有資閱太深。言行無玷。念其淹滯。合與量遷。亦悉明註于下。皆與天下共聞見之。如一月陞轉不盡者。即以冠于下次之首。其有地分遠近、才分煩簡、轉分優劣、則臣等細查薦獎考語、劑量參酌、總不出此數人之內、譬之種麥得麥。種菽得菽。時至則皆熟矣其熟則同其為菽麥則異因材而篤、造化何心、其有俸未及而輒生覬覦、及巳登名而私求美轉者、即行劣處、仍註于名下、亦與天下共聞見之、盡剖藩籬、洞開門闥、毫無私曲、毫無隱伏、遲速在俸。不在吏部。進退在格。不在吏部。吏部即欲私厚一人不可得各官即欲、私越一人亦不可得躁競自消、營求自息、使天下之士盡杜其躁競營求之心。退而修實政。積實俸以待遷。其于世道亦自有補。說者以為條格一設。賢愚同滯。臣切以為不然、宋英宗欲驟用蘇軾知制誥。韓琦以為不可。軾聞之曰韓公可謂愛人以德矣。夫俸之及期。如果之就熟。越次而用此取之生摘者也。循序而轉。此俟其自落者也相隔幾何。而生與熟則有別矣。且屈高明以就常格正以老其才大其用愛之以德不為屈抑也大凡天下無全得而無失之議。亦無全利而無害之法。顧當擇其得多失少。利多害少者為之。然亦有後之流弊。非始議所及者。即當補苴調劑以成其是。無以小不便而遽盡更之。立法如設繩墨。誤以尺寸。則差以尋丈。守法如守隄防。決以一穴。則潰以千里。臣等謹以入告于　陛下、亦望士大夫悉存此懷、相與共守之、伏乞聖明、裁定、敕下臣部、永遠遵守施行、

