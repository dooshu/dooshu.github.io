◇矫诏授楚王玮（元康元年六月）

太宰太保欲为伊霍之事，王宜宣诏，令淮南、长沙、成都王屯宫诸门，废二公。（《晋书·楚王玮传》。贾后使惠帝为诏，夜使黄门赍以授玮。玮欲复奏，黄门曰：「事恐漏泄，非密诏本意。」玮遂勒军收太宰、汝南王亮、太保卫杀之。玮坐矫制斩，百姓为之立祠。贾后先恶亮，又忌玮，故以计相次诛之。案：玮传似此诏贾后逼帝为之，《惠帝纪》作贾后矫诏。）

