引衣容直


宋史纪：寇准为枢密直学士，尝奏事殿中，语不合，太宗怒起。准辄引帝衣，请复坐，事决乃退。太宗嘉之曰：“朕得寇准，犹文皇之得魏徵也。”

宋史上记：宋太宗以寇准为枢密院直学士。寇准为人，忠直敢言。一日奏事殿上，不合太宗的意思，太宗发怒起去，欲罢朝回宫。寇准即上去扯住太宗的袍服，请太宗复还御座，决断其事，务要听其言才罢！太宗见他这般鲠直，反嘉美他说道：“朕得寇准，如唐太宗之得魏徵也。”

夫人臣奏事忤旨，至于牵引上衣，以尽其说。为君者若不谅他忠直之心，必以为不敬而怒斥之矣。今太宗不惟不斥，且叹美之。其容人之度如此，所以能使臣下尽言，政事少过，而为宋之贤君也。如太宗者，真无愧于文皇矣！





