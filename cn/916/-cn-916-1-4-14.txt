【狐援辞】

〖《吕氏春秋》曰：狐援说齐□王。王不受。狐援出而哭三日。其辞曰云云。齐王问吏曰：哭国之法若何。吏曰：□。王曰：行法。狐援乃言曰云云。〗

先出也衣絺（风雅逸篇作缯。《诗纪》云。一作缯。）紵。後出也满囹圄。吾今见民之洋洋然。东走而不知所处。（风雅逸篇作吾见今之人。洋洋东走而不知所处。《诗纪》云。一作吾见今之人。洋洋东走面不知所处。○《吕氏春秋》贵直篇。风雅逸篇二。《诗纪前集》七。）有人自南方来。鲋入而(鱼见)居。使人之朝为草国为墟。殷有比干。吴有子胥。齐有狐援。已不用若言。又斮之东闾。每斮者以吾参夫二子者乎。（○《吕氏春秋》贵直篇。《诗纪前集》七。）

