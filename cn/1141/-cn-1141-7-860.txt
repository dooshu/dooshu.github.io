古意寿祁母商太夫人

世培先生之配，奕庆、奕喜之母也，善诗词。

天女不蚕桑，烂彼七襄织。
若木不易华，皎若丹霞色。
丹霞随日光，淑女亦有托。
合则双飞鸾，离则孤鸣鹤。
皎皎何离离，风吹庭树枝。
君心抗松柏，妾心岂蒲苇。
荻亦不须画，熊亦不须丸。
翩翩双凤雏，并翼栖琅玕。
床头酒百斛，室中书万卷。
王母奉君觞，愿进胡麻饭。


