○恭報大兵直抵西海徧搜兩河疏 【 搜兩河】

為照青海番虜雜居、其來巳久、惟自俺荅西牧之後、方俺答請建寺之初王鑑川為之出疏張江陵亦謂俺答性木好殺末年欲礼佛是其善心之萌借以開導故之不知日久為掠番窟宅也一建一毀皆是因時制変不必追咎前人耳假以禮佛、請建夷寺、繼而松套流虜、引類呼朋、大肆奸謀、謂不湏掠。漢姑且收番番人盡收則漢人易掠河西我可得也。乃地方官員、方且縱其收番、容其借路、以西寧之軍民、供虜酋之魚肉、是仰華寺為容奸之淵藪。而西寧為受禍之胚胎。據西寧父老所稱說。葢岌岌乎危在旦夕也。其在河東□捏二川。寔是番巢。且地接河洮。莽非夷虜得駐牧□。自真相占據莽刺川於先。火落赤占據捏工川於後。遂盡收諸番。以為部落。盤結近地。以為巢穴。今日窺洮州。明日窺河州。或索求重賞。或挾制開市。或求討官職。恣其雄心。肆行桀驁。時因虜王西牧。假借聲勢。大肆塗毒。蹂躙河洮。震驚關隴、　皇上震怒、特命經略、臣受命之日、誠不知兩川何以清、群虜何以解、臣經略作何下手也、於時御史董子行、以曾廵按河西、建白一疏、兵部題奉欽依行臣、臣看得所陳、深中肯綮、故首議嚴禁借路以伐其奸謀。繼曰虜王認罪求歸。臣復請焚夷寺以絕其禍本。於時群虜聚結於西海。舉事寔難。繼而火真雖離於兩川。而孽種尚在。且時在夏秋。虜馬強壯。臣惟慎守邊疆。持重觀變乃養士秣馬、集糧治?口?尢、多方搖撼、散其黨與、俘其奸細、至七八月以後、扯酋遠來、駐牧者既歸、而松套群酋、久居海上者亦、散遠遣哨探、惟火真二酋、仍駐仰華、臣料度彼巳、分布兵馬、刻期出塞、臣妄意此虜、或恃惡不解、或懷忿迎敵、臣巳約誓將士、殲此渠魁、大??甲天討也、乃不意豺狼聞風遠遁、鯨鯢見影深潛、據報河西出兵、直抵青海。往返千里、河東出兵、遍搜兩川、奔走二旬。既無迎敵之虜。亦鮮帳幕之踪。顧大荒寥廓之區。非我兵深入窮追之地。乃班師而回。萬全入境矣。此一舉也。文武將吏及邊方父老。咸謂殺萬虜。不如清此兩川俘百酋。不如焚此一寺。何也、以兩川者、眾虜之巢穴。夷寺者、群酋之命脉也。從此固鎮慎守歸德。則胡馬不敢渡河。甘鎮嚴戒邊隘。則流虜不能借路。斷匈奴巳續之臂。掃西海未絕之氛。督撫諸臣可漸次圖也。

