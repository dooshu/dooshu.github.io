李流谦　别费检正二首

香案前头自乞归，归心选逐雁西飞。

岂关松菊吾身重，偶托莼鲈此意微。

行乐不妨千骑拥，照人何必万钉围。

儿曹怅惜先生笑，付与醇醪定是非。

李流谦

李流谦　别费检正二首

主人爱客客留连，敢比荆州遇仲宣。

亲奉绮谈逾十日，空莲清梦隔三年。

未能轻去田园乐，那得长居几杖前。

真约赏音无几个，故庆感激易潸然。

李流谦

