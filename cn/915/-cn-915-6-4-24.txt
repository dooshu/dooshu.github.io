◇又诏答李（泰始初）

法者，天下取正，不避亲贵，然後行耳，吾岂将枉纵其间哉！然案此事皆是友所作，侵剥百姓，以缪惑朝士。奸吏乃敢作此，其考竟友以惩邪佞。涛等不贰其过者，皆勿有所问。《易》称「王臣蹇蹇，匪躬之故」。今亢志在公，当官而行，可谓「邦之司直」者矣。光武有云「贵戚且敛手以避二鲍」，岂其然乎！其申敕郡寮，各慎所司，宽宥之恩，不可数遇也。（《晋书·李传》。上言刘友、山涛、中山王睦、武陔各占官三更稻田，诏云云。）

