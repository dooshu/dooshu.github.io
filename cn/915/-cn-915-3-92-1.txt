◇具言西域地形

大宛在匈奴西南，在汉正西，去汉可万里。其俗土著耕田，田稻麦。有蒲陶酒，多善马，马汗血，其先天马子也。有城郭屋室。其属邑大小七十馀城，众可数十万。其兵弓矛骑射。其北则康居，西则大月氏，西南则大夏，东北则乌孙，东则扦┱、於。於之西，则水皆西流注西海。其东，水东流注盐泽，盐泽潜行地下，其南则河源出焉。多玉石，河注中国，而楼兰姑师邑有城郭，临盐泽，盐泽去长安可五千里。匈奴右方居盐泽以东，至陇西长城，南、接羌，鬲汉道焉。（《史记·大宛传》：骞使西域还，具为天子言之。）

