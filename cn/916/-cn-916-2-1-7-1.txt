【耕田歌】

〖《诗纪》云。耕一作种。〗

〖《史记》曰：赵王友入朝。幽死于邸。三赵王皆废。高后立诸吕为三王。擅权用事。朱虚侯年二十。有气力。忿刘氏不得职。尝入侍高后燕饮。高后令为酒吏。章自请曰：臣。将种也。请以军法行酒。高后曰：可。酒酣。章进饮歌舞。已而曰：请为太后言耕田歌云云。高后默然。〗

深耕穊（风俗通作广。）种。立（事类赋作植。）苗欲疏。非其种者。（《诗纪》云。种一作类。）锄而去之。（○《史记》齐悼惠王世家。《汉书》齐悼惠王传。风俗通怪神篇。《御览》四百三十四、七百六十四、八百二十二。《文选补遗》三十五。事类赋敛篇注。《诗纪》一。）

