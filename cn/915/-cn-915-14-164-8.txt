◇谢敕施物启

天台寺沙门智越等启：使智ロ还，奉宣正月十三日敕旨，并施物五百段，谨即集众佛前，敬对使人，如法咒愿。越等有幸，喜逢圣世。伏蒙慈敕，喜惧已隆。复领厚赉，恩赐弥重。窃惟轮王地水，已觉难消；况天府妙物，宁恭受用？庶藉敕慈，又承佛力。罄竭心膂，导师遗训。专修礼诵，上答天泽。不任悚荷之至！谨附。扬州使奉谢以闻。谨启。大业元年三月十七日。（同上）

