陈元晋　和陈守喜雨诗

垤鹳无声口舌乾，谁驱雷雨遍千山。

顿苏赤地千里旱，特出黄堂一念间。

泽物功深无德色，丰年愿遂有欢颜。

为霖祗恐思贤佐，千骑东随凤诏还。

陈元晋

陈元晋　和陈守喜雨诗

谁念东南膏血乾，文移督迫积如山。

平时素号镬汤底，不雨岂逃沟壑间。

民病向来犹在耳，天威此去不违颜。

从容宣室如前席，乞与枯莇生意还。

陈元晋

