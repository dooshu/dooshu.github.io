【春日家园诗】

徙倚未云暮。阳光忽已收。羲和远停晷。壮士岂淹留。冉冉（《类聚》作苒苒。《诗纪》云。一作荏苒。）老将至。功名竟不修。稷契匡虞夏。伊吕翼商周。抚躬谢（《太平广记》作己愧。）先哲。解绂（《太平广记》作敛衽。）归山丘。（○《类聚》六十五。《诗纪》五十六。又南史本传引稷契匡虞。伊吕翼周二句。《太平广记》百七十三引谈薮引周、邱二韵。）

