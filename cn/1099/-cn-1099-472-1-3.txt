○覆黔事艱危敢陳一得疏 【 援黔兵餉】

水藺章奏多未備留之以備考

看得黔事之再亟也臣部之穎為禿、言官之舌??几焦、總不外兵凑餉二項、今三路之援師、未知到黔何日、三十萬之內帑、未知渙發何時、而都勻被圍、羣苗蜂起、種種見告、西南之事、未知所終、臣部正擬補牘請帑、而舊按臣史永安之疏適至、其于彼中危急之形、不啻隕包胥之涕、而條例彼中救急之著、又不啻聚伏波之米也、今言兵則舍催督三路之外、更無別法、然今日報起程??几萬、明日報起程??几千、紙上之貔貅耳、湏各令勒限到黔、如過五月逗遛不到者、將領聽督臣提問、仍祈　明旨嚴敕各省撫臣、督促星赴以解燃眉、言餉則除留楚南兌粮、及楚新餉外、不足尚多、舍請帑更無別法、伏懇　皇上允臣三十萬之請、立渙德音、如數發部、即令戶部亟行近省、將應解該部錢粮、如數兌完、刻期解黔、其楚兌南粮之留者、楚新餉之分者、陸續運解、俱救黔急、毋稽時日、仍責令楚撫苦心區晝、毋作止渴之梅、功成一體優敘、而喫緊尤在通粮道。有粮而不得達。猶無粮也。自鎮遠抵平越為里二伯五十。自平越抵會城為里一百八十。故疏新添龍里之道。則會城通。疏偏憍興隆清平之道。則平越通。節節咽喉。著著要害。非以宿將提重兵鎮之不可。今責令總理魯欽領施溪兵二萬、急剪何中蔚以去龍里之梗。防新添之遏。為會城之援。責令總鎮張彥芳招募銅兵合所部及新調兵約可一萬。往來偏興清平一帶。以防孫家墳重安等處惡苗之竊發。而為平越之援。然滇黔之氣脈宜通也。責成總兵麻鎮督泗城等兵恢復安順。約會將領許成名張鶴翀土官于騰龍等相机定計堵截羅沙諸寇。以通滇黔之路。蜀黔之聲息宜接也。敕諭四川參政戴君恩速提兵二萬恢復遵義屯駐於此。兼防誘伏以扼水藺之交若滇南屢奉援黔之命。霑益一帶。乃黔接壤。可聽安効良出沒而不行剿乎。則整兵秣馬。或從間道或出不意。以撲効良以約師期。鎮臣沭昌祚之責。不容緩也。若四川督臣與雲南撫臣粵西撫臣皆守　皇上之封疆、秉　皇上之節越、輔車唇齒、必不作秦越之視、貴陽之守至於食人為粮至貴州採粮之說尤兵家所戒採之於諸苗是堅其叛也採之於居民是甘為戎也古名將於卒取一笠而斬以狥者謂何。願督撫嚴戢將士毋蹈覆轍也。臣艸疏將畢、接舊撫臣李橒揭帖、臚列彼中事机、大約與舊按臣合、內稱兵之堪用者、獨銅兵奇兵親兵、餘皆烏合之眾、見敵而奔者耳、今銅奇親兵、死亡略盡賊所畏者、惟滾牌手與定番州藥弩手、及烏銃百子銃應令加銜守備江映婁熊攀及把總范之茂王模廖國化等精募三四千、不足則招銅仁都勻天邦等慣習弩手充之、又借兩廣銃手、以彼所慣用鳥銃、令之教習新兵尤便、其滾牌則招威清平壩普定一帶。責成竇官堡把頭蕭國寶牟騰等、就便精募、不足則借兩廣團牌手千人助之、今兩廣現有援兵、可備調度、浙中道遠、召募為難、技精餼優、在督撫酌之、臣又聞覬里土司楊氏有舉人楊世芳者、巳列科目、可就羈縻、至蒙詔新添鄰司樂平等司、不盡助逆、若能多方以馭之。以土夷攻土夷。且懸厚當以待。必有應者。是在督撫諸臣聯絡操縱、結之以威信。運之以機宜。庶事可濟耳。

