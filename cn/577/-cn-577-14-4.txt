拨闷

一云赠严二别驾


闻道云安曲米春〔一〕，才倾一盏即醺人。乘舟取醉非难事，下峡消愁定几巡。长年三老遥怜汝，棙柂开头一作鸣铙捷有神。已办青钱防雇直，当令美味入吾唇。

〔一〕曲米春：东坡云：退之诗：“且可勤买抛青春。”杜诗有“曲米春”，裴硎《传奇》有松醪春。《国史补》云：郢之富水，乌程之若下，荥阳之土窟春，富平之石冻春，剑南之烧春。乃知唐人名酒多以“春”也。





