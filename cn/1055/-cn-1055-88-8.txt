【回文相公辞起复使相判河南书〈嘉八年四月〉】

伏承光奉制书，起从哀次。未皇驰贺，特辱贻函。伏惟留守太师相公望重缙绅，道高岩庙。出处之际，系中外之重轻；驰张有宜，兼将相之文武。蔚为元老，柬在先朝。虽孝性之隆，专守经而执礼；而权时之制，或以义而断恩。副圣君仄席之思，见忠臣许国之急。谅难遵于固避，幸勉屈于至情。修方与苍生，同兹引领。遽烦诲谕，但极感。

