梅尧臣　广支苏才翁挽词三首

二十识君貌，交游非一朝。

魄光沉碧海，志业陨青霄。

洛客旧为社，楚人今作招。

素车京岘路，应不似嶕巃。

梅尧臣

梅尧臣　广支苏才翁挽词三首

盛世虽多士，唯公与众殊。

高才飞健鹘，逸句吐明珠。

未入周官采，争持楚璞模。

莫悲泉骨朽，青史见贤愚。

梅尧臣

梅尧臣　广支苏才翁挽词三首

自昔爱春物，樽深眼底红。

日斜花在落，身醉客西东。

殁叹千年隔，生悲百事空。

君尝知此理，不悮学陶公。

梅尧臣

