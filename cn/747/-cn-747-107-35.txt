○令有力人户均摊贫户税额诏

务穑劝耕，前贤之令范；裒多益寡，往圣之格言。比者诸道赋税，一定数额。广种不编於帐案，频通恐挠於乡村。如闻不逮之家，困於输纳，爰议有馀之户，共与均摊。贵表一时之恩，不作常年之例。宜委诸道观察使，於属县每村，定有力户一人充村长，於村人议有力人户出剩田苗，补下贫不逮顷亩，自肯者即具状徵收，有词者即排段检括，便自今年起为定额。

