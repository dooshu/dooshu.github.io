○谢撰攀龙台碑蒙赐物表

臣峤言：伏奉恩敕，编撰攀龙台碑文，赐臣物四百段。研精不优，篆刻无术，下帷阙蛟龙之不，搦管惭凤凰之思。猥辱隆命，俾图光范，戴天知，仰大象而增迷；游圣为言，抚营魂而自失：宁足以发挥一德，扬扌万分，术虞后之孝思，谈姬文之睿业？而天情不匮，帝造无涯，式推爱敬之心，用广褒崇之惠。披文相质，本殊黄绢之词；颁赏计劳，遂承紫泥之渥。荷宠惟惧，瞻恩载，奉之日，悚汗交驰。无任惭戴屏营之至，谨附洛州奏事使具官臣某奉表陈谢以闻。

