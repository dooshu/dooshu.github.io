刘兼　梦归故园二首

桐叶飞霜落井栏，菱花藏雪助衰颜。

夜窗飒飒摇寒竹，秋枕迢迢梦故山。

临水钓舟横苇岸，隔溪禅侣启柴关。

觉来依旧三更月，离绪乡心起万端。

刘兼

刘兼　梦归故园二首

旧馆秋寒一梦长，水帘疏影入回塘。

宦情率尔拖渔艇，客恨依然在燕梁。

白鹭独飘山面雪，红蕖全谢镜心香。

起来不语无人会，醉倚东轩半夕阳。

刘兼

