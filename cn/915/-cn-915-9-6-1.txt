◇殿赋

观华纟卒之美者，莫若高殿之丽也。高殿博敞，华色照朗。内备集藻，外发珍象。延ㄕ观之，欣然俯仰。阑槛参差，栋宇齐。玄黄既具，鲜丽亦发。椽并散节，若山若谷。或象翔鸟，或拟森竹。藻税鲜华而粲色，山节珍形而曜目。旅视形则委累嵯峨。雕丹文於檐际，镂华形以列罗。若乃日照珠帘，彪炳灼烁，轻风吹幌，乍扬乍薄。接长栋之耿耿，檐垂溜於四隅。建厢廊於左右，造金墀於前庑。卷高帷於玉楹，且散志於琴书。（□□□□□□□□）

