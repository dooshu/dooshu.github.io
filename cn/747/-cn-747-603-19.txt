○同州举萧谏议自代状

同州防御使前谏议大夫萧ㄈ。右臣蒙恩授同州刺史兼御史中丞、充本州防御长春宫等使。伏准贞元二年正月二十四日敕，上後三日举一人自代者。伏以前件官生於贵族，伏膺儒门。绅之间，号为端士。昨蒙朝奖，冠於谏垣。时方被病，不果上道。长告已满，块然家居。今闻疾瘳，可以录用。臣与ㄈ久同班列，知其材能。为官择人，敢举自代。

