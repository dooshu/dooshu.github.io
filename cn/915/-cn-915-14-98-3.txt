◇奏许染干尚主

臣观雍闾，反夏无信，特共玷厥有隙，所以依倚国家。纵与为婚，终当必叛。今若得尚公主，承藉威灵，玷厥、梁干必又受其徵发。强而更反，後恐难图。且染干者，处罗侯之子也，素有诚款，于今两代。臣前与相见，亦乞通婚，不如许之，招令南徙，兵少力弱，易可抚驯，使敌雍闾，以为边捍。（《隋书·长孙晟传》，开皇十三年，遣晟杀大义公主，雍闾又表请婚。佥议将许之，晟又奏。）

