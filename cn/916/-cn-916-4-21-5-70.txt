【紫微夫人授乞食公歌】

〖真诰曰：紫微夫人喻曰：楚庄王时。市长宋来子恒洒扫一市。久时有一乞食公入市。经日乞。恒歌曰云云。一市人无解歌者。宋来子忽悟。疑是仙人。手为天马。鼻下为山源。〗

天庭发双华。山源彰阴邪。清晨按天马。来诣太真家。真人无那隐。又以灭百魔。（○真诰协昌期一。《诗纪外集》一作乞食公歌。）

