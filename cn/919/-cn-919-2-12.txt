叙中寒论

夫寒者，乃天地杀厉之气，在天为寒，在地为水，在人脏为肾，故寒喜中肾。肾中之，多使挛急疼痛，昏不知人，挟风则眩晕，兼湿则肿疼。治之唯宜温剂，不可吐下，皆逆也。

然寒性虽喜归肾，五脏皆能中之，若中于经络之表则易散，入里则不消，与伤寒脉证无异，但轻重不同。其有本脏即中寒者，经论既载，不可不辨明也。详论在伤寒门。

