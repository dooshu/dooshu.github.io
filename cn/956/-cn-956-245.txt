方回　次韵谢李寅之鄂渚见寄

龙沙象徼各行役，汉树江云频寄诗。

政尔一天心不隔，其好两地梦相思。

投簪得谢今无事，命驾寻盟会有时。

未爱镜湖矜敕赐，更能宣室对神釐。

方回

方回　次韵谢李寅之鄂渚见寄

叩户惊传千里使，开缄快睹七言诗。

古希年迫公犹健，不仕风高我所思。

儿大知书聊慰意，家贪食粥亦随时。

迩来稍喜休兵革，赛社秋场醊祭釐。

方回

