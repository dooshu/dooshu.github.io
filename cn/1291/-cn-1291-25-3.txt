【画一歌】

〖《诗纪》云：一作百姓歌。〗

〖《汉书》曰：惠帝时。曹参代萧何为相国。初。高帝与何定天下。法令既明具。及参守职。举事无所变更。一遵何之约束。於是百姓歌之。〗

萧何为法。讲若画一。曹参代之。守而勿失。载其清靖。民以宁壹。

（《史记》作一。
《后汉书》王充传论注、《类聚》、《文选》注、《御览》、《文选》补遗、《诗纪》并同。全唐文作谧。〇《史记》曹相国世家。
《汉书》曹参传。
《后汉书》王充等传论注。
《类聚》十九。
《文选》西都赋注。
《御览》四百六十五。
《乐府诗集》八十四。
《文选》补遗三十五。全唐文八百二十一程晏萧何求继论。
《诗纪》八。又《后汉书》班固传注及《白帖》二十一并引一、失二韵。）

