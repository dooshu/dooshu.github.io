○復土魯番議疏 【 土魯番】

疏上得俞旨公墓銘亦載此覆疏為有獨見指畫明暢非尋常題覆可比

臣等看得土魯番回夷、變詐多端、求索無厭、自來侵犯、為患我邊、惟見利則進知難則退朝廷御之亦惟選將練兵、廣屯積穀、嚴夷夏之分、以絕其內間、公賞罰之施、以勵其外攘、遇彼來寇則殺、去奔勿追、間有窮迫而慕義來歸、則撫而有之、以為我藩籬、納欵而誠心來貢、則禮而待之、以施彼恩信、雖自古帝王、及我　祖宗所以安中國而撫四夷之道、不過如此、未聞敝中國以事外夷撤藩籬而延寇賊者也今查此虜自弘治年間、連次用計、殺虜哈密嗣王罕慎陜巴不聽撫處、至欲領兵一萬、攻我肅州、我　孝宗敬皇帝、赫然震怒、特准謀臣奏議、執其貢使一百八十一名、兩廣安置、絕彼通貢、彼遂失我器用藥物。不能為生。諸夷怨彼彼方悔過。送還陜巴。後復許貢。彼得漸置奸回。於我國中。上自京師。下至甘肅。無處不有其人。無處不通其交結。而受其反間。積至正德十一年大舉入寇、意圖原置奸回、斬巴彥思高名等、內應外合、亦如先取哈密故智、唾手而取肅州、幸得先任兵備副使陳九疇、一時奮勇、打死內應奸回、殺退外攻各賊、而又近差內附夷兵刼其老營、外結瓦剌達子、搗其巢穴、彼番大創、乃因內間、反致九疇死罪、暨蒙皇帝即位開釋、復用九疇廵撫甘肅、又值彼番大舉入寇、又被九疇督兵敵退、奏請閉關絕貢、彼番復縱反間、仍致九疇得罪、而聲言求貢不許、必來搶虜報復、以恐赫吾人、然迄今四年。並不敢一騎來侵。近該提督等官奏准通頁、將原欲安置兩廣番使、盡使放回、今貢使未多入關、而彼番又使虎目虎力納咱兒等以問信通和為詞、勾引瓦剌達子數千、直抵肅州近城、若非遊擊將軍彭濬、兵備副使趙載、謀勇相資素有備禦、而臨時遇儆、又或私創九疇之禍、梏守通和之說、遲疑不敢發兵出戰、而又非得素撫屬番、助斬賊首、則肅州城池、必為所破、而甘州以西、五百里地方、必皆難守矣、此閉關通貢。孰利孰害。不待智者而知也。今各官奏內又執番本所言陳九疇壞事為詞以見罪不在巳、且既稱黃艸埧堡有先來進貢夷人三十九名在內、上城與堡外回賊荅話、下城就將堡內防夷遊軍陳經等一十九名綑縳、搶去六名、又過四頃堡綁去按伏遊兵張計月等四名、夜不收二名、別逓番書、言會眾番王備下人馬五萬、又有五千至此、又出謾言、虜情變詐如此、而各官奏內、又稱各夷荅話、巳有惧悔之意、又欲原其求貢之情、宥其不知之罪、仍照原議、起送赴京、以圖罷兵息民、前後若相牴牾、事在彼中、臣等勢難遙度、况蒙　聖恩業巳許貢。番使臨門。彼處官司戒前慮後必不敢據理揚威一時拒絕又况　天朝政令當一、臣等亦不敢輕議朝令夕改、遽言絕貢、及照提督尚書王、此言王晉溪也大才通變、必有奇術、轉危為安、有非臣等常慮所及、再照詹事霍韜所奏、為國遠慮甚切、而其查訪近事未真、臣等逐一參詳、其稱土魯番未有悔罪之實。而遽許通貢。恐我心益驕。而邊患愈滋。藥石之言也。乃以番文無印信足徵為疑不知番文雖有印信。又何足徵。而足以制其死命乎葢惟在我識其變詐而弗落其計中以疑我忠臣弛我邊備則可矣牙木蘭若原彼世臣。擁帳二千來降。輕納則後患委的難測。臣等昔未到部。親理其事。詳究其實。則亦與韜同此見也。今究其實。則牙木蘭乃我屬番。曲先衛人、為彼虜去。為之用事。今遣來我近邊求和不得。入寇不敢。受疑避罪。束身來歸事為反正與其親弟滿刺添癿兒輩主僕六人耳。偕來老弱男婦數千。乃自?沙屬番帖木歌土巴之眾。是皆邊官業巳受之。而奏聞　朝廷。初不之禁矣今彼窮迫無歸。而我撫處巳定。若必遣還是與唐送悉怛謀與上蕃相類矣近者回達入境。彼巳斬送首級來報矣更欲驅遣彼無所往勢將轉恩為仇事變可虞。而或乘其飢疲。遂加撲滅。則又非　聖皇之恩也。當此之時。正當撫而有之以招彼攜貳而益我藩籬耳。然臣等自來反復思慮。惟欲固我邊疆。保我中國耳至于興復哈密之事則臣等綿力菲才念初不及于此也臣等昔時愚見。惟聞哈密之地外隔流沙。距我肅州一千五百里。比之　太祖昔建大寧都司于境外四百餘里而　太宗遷置於今保定　太宗初置交趾布政司郡縣其地。而　宣宗弃之安南。初不知其為弃　祖宗疆土也。哈密主初封忠順王者、乃元遺孽、我　太祖皇帝於永樂二年封之、三年即故、立其兄子、未幾即絕、而強立非其子孫者嗣之、葢嘗三立、三為土魯番殺虜、今其主自願歸番而反欲引彼入寇、其民皆四散無遺矣、故臣等初亦以為比之國初立元遺孽為和寧王、為順寧王為安定王者、事同一體、而安定王又在哈密之內。近我甘肅。今皆不知其存亡有無則興復哈密之事。臣等初慮實不及此也。而更私憂、以為若撫他番以王哈密則今牙木蘭主僕六人。决不能往。使其他虜為之恐其強則叛我而入寇弱則畏彼而從之誠難保其為不侵不叛之臣也。昔漢武開西域以斷匈奴右臂者、正今甘肅之地爾、若謂哈密興復而遂能絕北狄之通西戎。以固我甘肅。保我陜西地方。則今宣府大同延綏三重鎮不能邀截北虜之過河入套也哈密之復。其功豈能勝我三鎮。臣等初見以為立之無益。而歲受土魯番之挾我以為奸利。則宜有覺而速改。故興復哈密之事。臣等念不及此也。今聞議者、有謂勸　陛下弃　祖宗疆場之言、臣等口噤目眩、數日不能出一言、顧惟提督尚書王與韜。皆素有高世之見。非臣等淺昧所及。故願興復哈密一事。特行王在彼處之耳。今據各官所奏事情、除前回達入寇、實計若干、我軍斬獲陣亡及被殺虜人畜各有若干、有無重大失事、隱匿不報情弊、本部照常行彼巡按勘實另行外、臣等愚見、欲乞　聖明賜敕一道、特委提督尚書王、令其會彼甘肅鎮巡、管屯都御史等官、通照土魯番夷使而責諭之曰、爾初兩次入寇、皆被我陳都堂殺敗、而又奏准閉關、絕爾通貢、且欲盡將爾貢使安置兩廣、爾不得我由或藥物器用、無以為生、結怨諸夷、爾累次逓番文求貢、而聲言不從、則大舉入寇、然四五年之間、竟不敢來我邊臣亦嘗為爾奏求通貢　朝廷疑爾昔日之惡累奏不准、今來我邊怜爾窮困不顧利害保爾、誠心悔罪、再不入寇、　朝廷惟信我言、准爾通貢、今爾卻令虎力納咱兒等、勾引瓦剌數千寇我肅州、今巳被我軍殺敗、使　朝廷因此不信我言、將如之何、若此出爾王子速壇滿速兒之言則新舊番夷、皆當斬首梟令邊關、而遂舉兵進剿、何貢之有、然我　天子是大聖人、以天下為度、視爾小夷欺擾、猶蟣虱搔癢于皮膚也、豈足為計、但我邊臣仗義宣威、豈甘受爾欺誑、爾昔番文謾言、要我凑十三布政人待爾、此言我猶不忍爾奏也、使其奏聞、　天子震怒、命我止發三鎮兵十萬、直搗爾巢穴爾問爾國老、成人、爾番人自漢以來。有能敵我中國兵否。我更奏討　朝廷銀十萬兩、好叚好馬各十萬匹、令人曉諭近爾各種番達、能斬爾回回一首者、賞銀十兩好叚好馬各一匹、有能斬首千級來獻者、即封為忠順王、使居哈密、歲許通貢、賞賜不絕、爾回回之首。能存幾何但聞爾言前此入寇。乃虎剌納咱兒私擅所為。王子止是使他來求貢。以此未忍罪爾。舊留貢使。姑放出關、新來貢使、亦放入關、但今每起入關、止許十人、多不過十五人、其多餘人數、勒令回國、原帶貢物、俱許騐交來者順帶來京、賞物亦聽帶回散給、經過地方、止許一日一站、不許延住二日、有過三日者、即不應付、敢有似前驕縱、不聽約束者、輕則編置兩廣、重則斬首地方、仍令先回番使賫諭王子速壇滿速兒知道、今來入寇、他果不知、則將虎力納咱兒等械送入關、以憑斬首示眾。若係瓦剌誘哄得來、則將瓦剌入寇之人斬首百十來獻。虎力納咱兒亦免其罪。今次貢使既得放回。後無再犯。許貢不絕、若不將虎力納咱兒等械送治罪。又不斬送瓦剌入寇人首級、則明是王子知道縱惡。今次進貢人安置兩廣。連賞賜禮物通不發回。再有侵犯。必如前言征勦如此責諭、庶幾威信並行、彼必知所歛戢矣、更敕王?王爫曼?務要為國忠謀遠慮、力求興復哈密善後之策、除前?沙屬番帖木哥日羔刺土巴等、及原哈密遺民畏兀兒哈刺灰避禍來歸者、不許逼回哈密。驅置虎口。撤我藩籬。損我　天子好生之德。益彼夷虜入寇之黨外。其餘凡有宗派才力。堪以服眾為王。而近彼各夷之願從立國者。及近彼地方各種諸戎有能共滅土魯番者。即許為忠順王。聽居哈密。悉從本官安處停當。可信其永為不侵不叛之臣。而後奏請欽斷給印封爵。臣等不敢輕議。亦不敢偏阻也。臣等又竊料土魯番聲勢。其民皆安土飽食。不願入寇。其主速壇滿速兒。先倚二大將火者他只丁牙木蘭統兵于外。而寫亦虎仙等數番使為間于我中國耳。今火者他只丁巳殺。寫亦虎仙等巳誅。而牙木蘭又携貳來歸。其勢葢巳漸弱。故欲發兵五百。近執牙木蘭等於?州。尚遲疑不敢。而致其來歸。况今哈密來至嘉峪關一帶千五百餘里。其地先有罕斤東赤等衛。原我屬番。被彼驅脅。供饋無資。又過流沙無水可得葢其入寇比前益難故今甘肅所憂。不專在土魯番。而南有亦卜剌、北有瓦剌。皆北狄驍勁。瓦剌又比土魯番離我頗近。先時都御史許進之入哈密城。陳九疇之殺退土魯番。皆結彼為援。今反被土魯番勾引來寇此而得慣則甚可憂也宜敕邊臣。無以能招土魯番入貢為功。而以諸達在近。恐其寇我難禦為患。故今當以通番納貢為權宜。以足食固邊為久計。然足食之計、今時甚難、而霍韜奏欲招商中鹽納穀、聽商募民種穀、實為有益　陛下巳命戶部議覆、而臣等亦有計處與之相符、先奏亦該戶部議覆本部案候另行外、惟照瓦剌之來。而被我邊臣敵退。甚怨土魯番之誤。使我邊臣有識。固可利而誘之以殺彼番。使其自相携貳以不為我害此伐交之術今雖日久猶可行也然眾皆憂甘肅之危日甚。而臣等不揣。竊有轉危為安之術。惟在　聖明張主於上。一轉移之間而巳。葢今彼中事情。言者不一。而聞者多疑。欲乞　聖明獨斷。選差御史一員、部屬官一員、必其曉事不欺而誠心為國、不隨勢變遷之人以往、於彼邊境道里、軍民休戚、虜情強弱向背、邊臣章奏虗實、各項事情、應該作何區處、各處屯田、應該何計開墾及凡軍儲何計可足、邊圉何術能固、逐一勘實、漸次奏聞、若彼先奏皆實、原處無差者、即便會同鎮廵等官、安處停當、務求堅久、不許朝令夕改、若先奏可疑、原處朱當、作急奏聞區處、仍乞發自　聖心、見得當此隆冬、念及肅州邊城、極遠孤危、而又被虜鏖戰之苦、令賫綵叚布絹各若干疋、銀一二十萬兩、前去宣布我　皇上恩德垂念至意、內將軍民曾經對敵守城者各賞布二疋、指揮千百戶各賞絹一疋、都指揮各綵叚一疋、陣亡及殺賊獲功者、各賞銀二十兩、仍紀其功、應陞應襲官職、照舊陞襲、陣亡者各賞銀五兩、遊擊將軍彭濬、兵備副使趙載、各賞綵叚一表裏、前報功次勘實、仍依提督尚書王瓊等所奏、彭濬於實授都指揮僉事上量陞一級、趙載陞參政職事、仍管肅州兵備、以後二三年、撫處成功、仍依御史熊爵所奏、超擢都御史、在彼廵撫、其原附久住哈密遺民、哈刺灰畏兀兒及先今來歸?沙屬?日羔刺帖木哥土巴等部下人眾、怕每家賞布一疋、頭目三人、各叚一疋、論以我　天子恩德。萬里差官來撫爾眾。救爾生命。其新附願歸原土者聽歸原土。其不願歸不敢歸者措給牛犋種子。聽其趁時耕牧。為築城池堅固。約以世為我臣。不侵不叛。虜來近邊。則堅壁清野。使彼野無所掠。食無所資。不能一朝居此虜若寇我則爾出兵以牽其後虜若攻爾則我出兵以解其圍爾我相為犄角永保爾生生。彼必怠悅而世為我藩衛。虜寇益少而邊圉益固比之遠復哈密為力易而所得多至于牙木蘭悔罪歸正。弃戎即華。情亦可嘉。伏乞聖恩、量授一官、特賜冠帶衣服一套、其弟滿刺添癿兒量與冠帶通事名色跟來三四人、俱充勇士食糧得旨所奏敘述哈密土魯蕃夷情本來詳悉皆依擬施行使居甘州三二月以耀彼國人而招懷來者仍送來京居住。以審彼國俗而料我邊事。所益多矣

皇明經世文編卷之一百三十五終







