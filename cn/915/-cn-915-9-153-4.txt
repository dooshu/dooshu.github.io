◇答许享

省告承有朝授，良为德举，卿操尚深，文艺该洽。学优而官，自致青紫。况久羁骏足，将成顿辔，匡辅虚暗，期寄实深。既欣游处，用忘劳屈，而枳棘栖，常以增叹。夕郎之选，虽为清显，位以才升，差自无愧。且卿始云知命，方骋康衢；未有执戟之疲，便深夜行之慨。循复来翰，殊用怃然，古人相思，千里命驾，素心不昧。宁限城，存顾之深，荒惭无已。（《陈书·许亨传》，亨为太尉王僧辩从事中郎，晋安王承制授给事黄门侍郎，亨奉笺辞府，僧辩答。）

