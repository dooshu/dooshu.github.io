张时甫


待考。

玉楼春

寿平江陈守

姑苏台上春光发。菊老寒轻午未歇。人言太守是龚黄，天为吾君生稷契。

月良庆会俱良月。万岁千秋同瑞节。明朝仙领趣是提鳌，十万人家齐卧辙。

玉楼春

蟠桃十月惊春早。春到玉梅枝上小。和羹人物应时生，天上骑鲸生风沼。

万家宝篆祥烟晓。竞祝史君长不老。夜来南极照元台，见说沙堤新筑了。







