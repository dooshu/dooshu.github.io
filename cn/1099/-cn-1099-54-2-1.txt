○送舅氏劉侯之寧夏序 【 邊將】

守河曲則寧夏高枕甚得守邊之要天子有道守在四夷畿輔之間畧焉可也寧夏之域、左界黃河。右臂賀蘭諸山。在三邊為險地。然其所統方數千里。而河曲乃居其半。則皆連山大沙。無長城鉅塹之險。自河外失據。畫地以守。不過數百里。列堡分土?侯。一功而什力。今虜騎之警。不及寧夏正德中虜入花馬池殺總制尚書乃自花馬池興武諸路以入則寧夏所備不在外而在內此嚮之形勢可論也自古城守者必在外而不在內楚城郢而智士憂之矣故守寧夏者。必慎守河曲。河曲寧。則寧夏可以高枕而臥矣。然以今昔之異勢、而成什一之全功者豈不難哉古之論擇地者、必曰擇人、故南城有檀子、則楚寇不侵、高唐有盻子、則趙人不入、徐州有黔夫、則燕趙交祭、雖齊之一國尚如此。况國家一統之盛。群才之富。而制遠方之虜。則亦何所憚哉今年夏廵撫寧夏都御史張公、議政于朝精選裨將亦是要著言其所統地廣而裨將不足于用　上命兵部簡于眾、得三人、其一則我舅氏署都指揮同知淮安劉公永也、公以武冑蚤閑騎射、從征于外、南至湖湘貴州以入兩廣北歷萬全西極于三邊之界、皆在閫幕、執旌鼓符信以號令羣士、策名功籍、遂自千戶累陟都閫、人以為才、居常奮厲、欲以兵革自効、今匈奴未滅尚厪廟謨、而公適以選擇承委任、識者知其將建功于西鄙也、令人三嘆于此語嗚呼士既患無才而又患於所用以公之才。得謀國求士、如張公之賢者而為之用。其將有所賴而成乎。東陽少負陟屺之戚、於公之行、深有感於渭陽之義方喜邊鎮之得才。韓文每有此風調與人之獲于用也。故先述其大者而後及其私焉。

