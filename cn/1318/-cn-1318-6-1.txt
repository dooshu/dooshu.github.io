东坡三过记



府治西二十余里，有寺，曰本觉，即古槜李地，槜里亭犹存。寺僧文长老者，通禅持戒，博学攻诗文，多与达人墨士相宾主。堂前种竹数竿，畜鹤一只。遇月明风清，则倚竹调琴，嗽茗孤吟。真不愧于清修者也。



时苏文忠公轼，守杭，有事于润道，过槜李，泊舟寻访，将以证所闻何如耳。及见，欲侍之外，不发起居一语，点坐澄神，怡然自得，若不知有公之在前也。东坡因喜，赋诗一律：



万里家山一梦中，吴音渐已变儿童。每逢蜀叟谈终日，便觉娥眉翠妇空。



师已忘言真有道，吾除搜句百无功。明年采药天台去，更欲题诗满浙东。



文长老一见东坡遂知为刚明劲正之器，一毫私不可干者。敬和一诗，以寓酬勉之意。诗曰：



身满华于法界中，香厨底事感天童。那知本觉从何觉？才悟真空自不空。



若有相时原说梦，到无言处却收功。一勾月出星三点，汝向西来我面东。



东坡见诗，益大敬异，因谓文曰：「久慕禅宗，已申快睹。但后期难再，不识何以教之。」文微哂曰：「公性素明，岂容复赘。惟一言相励，便不负斯来耳。」东坡曰：「请问一言者何？」文曰：「颉颃翔呜，物莫我撄，不足为之荣：羁穷窘局，动与祸触，不足为之辱。浩浩乎云无心，皎乎月常新。庶几乎一代之伟人。」东坡深额其言，相笑而别。



后六年，苏公自徐移湖，再过槜李，因思长老之言，复造焉。时则小门半掩，松竹萧然；庭间孤鹤见公至，则点头张羽，飞舞长空，似拜告状者，三。东坡异曰：「汝亦识故人耶？」及访侍者，方知文已卧疾于床，不能出迓，而鹤若为之代启也。苏略与语，复赋一诗以记。诗曰：



愁间巴叟卧荒村，米打三更月下明。



往事过年如昨日，此身不死得重论。



老夫壮士情相得，病不开堂道益尊。



惟有孤栖旧时鹤，举头见客似长言。



吟毕而别。又十年，自翰林学士累章请郡，除知杭州。旨下日，东坡私贺曰：「钱塘佳胜区也，湖上清风，山间明月，复可在吾襟握中矣，能不喜哉！且文公旷别十年，此行当便一面，又一幸也。」及舟近槜李，心腹念之。推窗豁日，忽见文长老已杖锡徐来，笑相谓曰：「相公别来无恙乎？」东坡维舟，执手，且笑且谈。但语多凄惨无聊，非复向日之比。及抵其门，一击而进。东坡意其点茶留欵，先所事也。不意独坐移时，久待不出。始怪而呼之，则有一僧趋礼而应。东坡因问曰：「文长老待客，何所见而迎，又何所见而避？」僧曰：「文师脱化尘寰，经五秋天，安得又有长老迎避于公耶？」东坡默然良久而悟，不言所以。又赋一诗：



初归鹤叟不可识，渐作云归无处寻。



三过问间老病死，一弹指顷去来今。



存志见惯浑无泪，乡曲难忘尚有心。



欲向钱塘吊圆泽，葛洪川畔待秋深。



书讫而去，后无所闻。人但知苏之至过于文，而不知文实有以致苏也。后人因闻风仰慕，乃作东坡馆三过堂，以寄遐思。今本觉东坡馆址，毁圯莫辨，而三过堂亦虚存名。世上之人，不能旧然兴起，奉问于莅土者，岂急于他而不暇及欤。



