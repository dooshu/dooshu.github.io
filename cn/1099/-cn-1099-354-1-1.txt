○咨兩廣廣東二軍門 【 賊降閩廣互異】

提督軍門都御史塗為招撫事、據監軍道呈、淮南路參將王如龍手本、前事備呈到院、據此案照本年三月二十五日、准廣東總兵湯手本、內開曾一本懼罪、曾一本劇賊也投款于廣而垂□于閩故兩省總鎮所報不同遣頭目劉德告招本鎮差人押赴總督兩廣軍門吳廵撫廣東都御史李、詳審、均蒙給賞、俱行本鎮會同分守嶺東道陳參議、分廵惠州道張副使海防道莫副使撫處、本年二月二十六日曾一本率眾面縛詣軍前請降、當給銀牌花紅牛酒犒賞、責令釋放被虜開報徒黨、分別充兵寧家外、緣照廣閩地方。脣齒相關。今曾一本船黨。悉巳歸降。但慮閩中水哨。未及詳知。遽率兵船越潮哨捕。未免驚疑新撫者反側之心。合用手本、煩行各將領知會等因、巳經通行漳州道府、及南路水陸將領、各知會去後、今據前因、為照閩省原設水寨兵船。以備倭夷海賊之患。係　祖宗以來二百餘年舊制。曾一本為海中巨寇。豈不知此。明係陰懷異志。假為說辭。不然既稱投降。何又搶虜漁船，勒要居民報水。其順逆之情。居然可見。彼中機宜、固非本院所宜干預、但漳潮境土相連賊情狡詐叵測在總兵湯則稱安插散遣、在大城所、則稱虜船搶虜、事干地方、關係匪細、其在今日。閩人固不敢越境驚擾。然亦不敢因其借口而遂廢振戎之典。萬一有變閩人固不敢越境勦賊。然亦不肯甘受侵犯而竟寢伐暴之師。所據該道呈請前因誠為先事之見、若不預行申明、未免致有後言、為此移咨貴部院煩請嚴行文武將官、從長計議、務在處置得宜、以服其心仍須宣諭明白以絕其奸、庶幾不墮賊計。不遺後患斯彼此地方之福也。

