释行海　丙辰二月二日喜晴

十分花气醉春情，拂晓先闻百舌声。

白玉摇鞭芳草暖，踏青时节雨初晴。

释行海

释行海　丙辰二月二日喜晴

春来处处有花看，一种芳心欲吐难。

陌上鹅黄初染柳，不禁烟雨袅轻寒。

释行海

释行海　丙辰二月二日喜晴

残梅一片过晴檐，忽感春风三十三。

旧雁自归江北去，莺花只是恋江南。

释行海

