○陪诸公宴京兆王参军宅序

参军，国族之贵介子也。况抗衡神都，抵掌翰苑，渴日行道，推心与人。故士君子愿游芝兰，不避风雨，仆校文者，得无劝乎！冬至十日，雪飞千里。携我入室，接君初筵。嘉ゾ惟错，清酤有{艹与}。取适可以齐鹧图，及酣可以去狐白。始为合献之礼，终为纵饮之乐，有足多也。飞鸱戾天，宿鸟择木。钟鼓告瞑，轩裳欲归。主人诸仆，一岁三捷。斯文可睹，愚以更请，宾将不然，盖言之不可以亡也，多愧皆让。

