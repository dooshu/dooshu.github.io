黄庭坚　司马文正公挽词四首

元佑开皇极，功归用老成。

惟深万物表，不令四时行。

日者倾三接，天乎奠两楹。

堂堂宁复有，埋玉恸佳城。

黄庭坚

黄庭坚　司马文正公挽词四首

国在多艰日，人如大雅诗。

忠清俱没世，孝友是生知。

加璧延诸老，櫜弓抚四夷。

公身与宗社，同作太平基。

黄庭坚

黄庭坚　司马文正公挽词四首

献纳无虚日，居然迹已陈。

清班区玉石，宝历顺星辰。

更化思鸣鵹，遗书似获麟。

易名无异论，今代两三人。

黄庭坚

黄庭坚　司马文正公挽词四首

毁誉盖棺了，于今名实尊。

哀荣有王命，终始酌民言。

蝉冕三公府，深衣独乐园。

公心两无累，忧国爱元元。

黄庭坚

