王安石　张侍郎示东府新居诗因而和酬二首

得贤方慕北山莱，赤白中天二府开。

功谢萧规惭汉第，恩从隗始诧燕台。

曾留上主经过迹，更费高人赋咏才。

自古落成须善颂，扫除东阁望公来。

王安石

王安石　张侍郎示东府新居诗因而和酬二首

荣观流传动草莱，中官赐设上尊开。

鼓歌{穴下加叫}竔听疑梦，肴果联翩馈有台。

斧藻故应宜旧德，栋梁非复复凡材。

虚堂欲踵曹参事，试问齐人或肯来。

王安石

