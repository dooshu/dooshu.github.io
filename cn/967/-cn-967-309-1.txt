李至　残春有感

阴阴垂柳转黄鹂，肠断残春欲去时。

白雪乱堆飞絮地，红须半在落花枝。

园林向晚深藏郭，野水新晴暗入池。

最是牡丹堪痛惜，风吹雨打渐离枝。







卷171

李至

李至　残春有感

年年九十日春风，风雨多端复在中。

一盏更还辜我绿，乱花知是为谁红。

树头啼鸟疑相劝，窗下吟生似不通。

可惜芳晨莫虚过，眼前便作白头翁。

李至

