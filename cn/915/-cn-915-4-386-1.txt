◇与弟圄书

固今年五十七，鬓发已白，所为容身而游，满腹而去，周观天下，独未见益州耳。昔严夫子尝言，「经有五，涉其四，州有九，游其八」，欲类此子矣。（《水经·江水注》一。案：李太尉，益州人，卒年五十四。今此言五十七，又言未见益州，则非李太尉也。《魏志·董卓传》注引《献帝起居注》「天子使左中郎将李固持节拜李亻为大司马」，《后汉·范冉传》云「与汉中李固善」，盖即其人。）

