方回　次韵宾昫令郎见示二首

盛名从昔起寒微，逆旅萧条未必非。

政可夜楼观月落，不应晓枕叹霜飞。

妙年振鬣思千里，他日干霄会百围。

通介随时有中道，稍容衰老擅渔矶。

方回

方回　次韵宾昫令郎见示二首

老我泥涂久，郎君玉雪清。

百年双鬓谢，一醉万缘轻。

孰肯延枚叟，端难少贾生。

修程未可料，聊此慰诗情。

方回

