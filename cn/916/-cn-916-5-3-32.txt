【陈琳】

袁本初书记之士。故述丧乱事多。

皇汉逢□（《文选》作屯。三谢诗同。）□。天下遭（六臣本《文选》注云。五臣作达。）氛慝。董氏沦关西。袁家拥河北。单民（六臣本《文选》注云。五臣作人。）易周章。窘身就羁勒。岂意事乖己。永怀恋故国。相公实勤王。信能定蝥贼。复睹东都辉。重见汉朝则。馀生幸已多。矧乃值明德。爱客不告疲。饮燕遗景刻。夜听极星烂。（三谢诗作阑。六臣《文选》注云。五臣作阑。朝游穷曛黑。哀哇动梁埃。急触（《文选》作觞。）荡幽默。且尽一日娱。莫知古来惑。

（○同上）

