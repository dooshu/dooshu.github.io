霜天杂兴

枫业全丹槲叶黄，江城残角伴斜阳。



琴书自足闲中乐，天地能容醉後狂。



老死山林初不憾，梦游河渭独难忘。

谷城黄石今安在？

取履犹思效子房。



霜天杂兴

万鼓风声吼屋边，老人裘裤旋装绵。

晨梳堕发知衰甚，夜枕闻鸡尚慨然。



身後文章空饱蠹，眼前交旧半沉泉。



饭蔬饮水平生惯，耻向天公更乞怜。



