◇书品论二（上之中）

（崔瑗子玉杜度伯度师宜官张昶文舒王献之子敬）

崔子玉擅名北中，迹罕南度。世有得其摹者，王子敬见之称美，以为功类伯英。杜度滥觞于草书。取奇于汉帝，诏复奏事，皆作草书，师宜官鸿都为最，能大能小。文舒声劣于兄，时云亚圣。子敬泥帚，早验天骨，兼以掣笔，复识人工，一字不遗，两叶传妙。此五人允为上之中。

