◇铸四铢钱议

贵货利民，载自五政，开铸流圜，法成九府，民富国实，教立化光。及时移俗易，则通变适用，是以周汉ㄈ迁，随世轻重。降及後代，财丰用足，因循前宝，无复改创。年历既远，丧乱屡经，堙焚剪毁，日月销减，货薄民贫，公私俱困，不有革造，将至大乏。谓应式遵古典，收铜缮铸，纳赎刊刑，箸在往策，今宜以铜赎刑，随罚为品。（《宋书·颜竣传》，孝建三年。）

