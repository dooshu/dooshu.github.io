林通　白云

白云亭构见浮图，贤尹标名意有余。

閒抱石岩禅客座，影笼墨迹宪台书。

玎珰玉溜无停响，潇洒琅玕不用疏。

登赏已知情放佚，飘飘应喜类相如。

林通

林通　白云

双溪会处创危亭，我爱亭成不异名。

到此更谁分别派，同归终见入东瀛。

清辉黛染环檐色，幽响琴传出涧声。

自信竹林林上美，剪裁今已属贤明。

林通

