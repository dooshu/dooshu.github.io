韩元吉　西湖绝句戏题

浅白深红几树花，波光浮动竹交斜。

怪来诗思清人骨，知是西湖处士家。

韩元吉

韩元吉　西湖绝句戏题

流水当阶山对门，拟寻茅屋住荒村。

谁怜九里松间路，犹有人间市井喧。

韩元吉

韩元吉　西湖绝句戏题

人道西湖一曲屏，只应真色画难成。

柳堤竹坞无穷意，更著荷花百媚生。

韩元吉

