○请雨文



下邳内史曹毗，敬告山川诸灵，顷节运错戾，旱亢阴消，川竭谷虚，石流山焦，天无纤云，野有横飚，盛夏应暑而或凉，草木无霜而自凋遑遑农夫，辍耕田畔，悠悠舟人，顿棹川岸，云根山积而中披雨足垂零而复散，圣主当膳而减味，牧伯忘餐而过晏，民庶拊心而频戚，绅不期而同叹，斯亦忧勤之极情，而明灵之达观矣。（《艺文类聚》一百）



