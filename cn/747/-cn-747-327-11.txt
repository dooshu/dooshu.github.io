○为人祭李舍人文

年月日，某以茶药之奠，祭於故舍人李公之灵：呜呼！见人多矣，未有如子。生於德门，长於贵里。名高江夏之童，貌夺河阳之美。行比颜、曾，才兼文史。含恣轻肥，抑偃纨绮。恶如涕唾，弃如尘滓。比布衣以同年，某蔬食而没齿。呜呼！深入度门，高居道源。独一静处，寂默无言。待草诫之真性，归化光之法尊。旷无净染，顿离尘根。岂期昨日分首，别离未久？万法皆空；一生何有？无馀涅，应无所受；无漏智慧，斯为不朽。予以凡情，哀哀其後。世相谓然，道心斯鬼。敢不从俗，子其无咎。

