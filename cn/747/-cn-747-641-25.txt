○谏鼓赋（以“圣帝之心，渴於闻过”为韵）

先王惧五谏之或替，恐四聪之有蔽。爰立鼓於朝，得为邦之制。臣之击也，将宣补衮之诚；君之听焉，是叶从绳之契。所以临下国，所以承上帝。岂冬冬於金奏之间，坎坎於宫悬之际。亦既戒止，居然可分。契无私之路，彰不讳之君。猛ね{走黄}々以特立，直言謇謇而必闻。听其音知有谲而有讽，察其状亦非鼗而非{卉鼓}。借如明明哲後，辅以贤佐。惧德化之失，虑刑政之堕。必伫斯音，用补其过。乃有りり之阙，谔谔如林。或匪躬自致，或造膝来箴。叫帝阍而九重犹远，献工艺而一人且深。於是伐兹鼍鼓，殷尔雷声。气作援χ，虽假下臣之手；声闻︻纩，终沃大君之心。岂表识於作砺，将思度於如金。谁谓再而衰，响不可遏；谁谓三而竭，志由是达。防口之政多惭，逆耳之言载渴。列彼天居，大音所储。志惟励乃，仁则依於。得夫贤，掩善旌之所进；箴於阙，殊谤木之所书。自得与一言而戾止，何必谐八音而乐胥。方今尧舜在上，伊皋为政。皇建极，睿作圣。而百官尚箴，七臣犹诤。用设之为旧典，亦表之为新令。念兹在兹，是训是彝。药石必纳，刍荛不遗。鼓也高悬，宁不考而不击；君惟无过，愿歌之而舞之。

