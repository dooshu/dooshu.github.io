【夏日诗】

夏时饶温（诗乘作清。）和。避暑就清凉。比（《御览》作北。诗乘同。）坐高阁下。延宾作名倡。弦歌随风厉。吐羽含徵商。嘉肴重叠来。珍果在一傍。棋局纵横陈。博弈合双扬。巧拙更胜负。欢美乐人肠。从朝至日夕。安知夏节长。（○《诗纪》十二。又《初学记》十五作魏文帝诗。引倡、商二韵。《御览》二十三作魏文帝诗。引凉、倡、傍、扬、肠、长六韵。）

