◎豫章王子尚

子尚字孝师，孝武第二子，孝建三年封西阳王，都督南徐兖二州诸军事、北中郎将、南兖州刺史，迁扬州刺史，加抚军将军。寻进都督扬州江州之鄱阳晋安建安三郡诸军事，大明五年改封豫章王，领会稽太守。寻加使持节，进号车骑将军。又加散骑常侍开府仪同三司。前废帝即位，征为都督扬南徐二州诸军事领尚书令，解扬州，赐死，年十六。

