陈元晋　别玉笥何炼师

轩轩黄冠师，胄出水曹后。

流风尚诗癖，圣处坐参透。

赛裳红尘外，心赏山水秀。

浑融入芒端，字字遗氛垢。

云雾巧载缝，冰雪工刻镂。

编成者山岁，光怪射牛斗。

陈元晋

陈元晋　别玉笥何炼师

诚斋已古人，文字上无古。

云龙涉相从，傅家有文武。

异闻蕲一面，渴予心独苦。

龙门快先登，羡子赏音遇。

廖师抱长材，弥明吐奇语。

牵聊千载名，政以韩子序。

君从萧滩来，我向赣水去。

饥驱我漫出，可耐尘土污。

云山固招君，底事闯城府。

秋姜君且归，我行方出户。

稻梁亦何味，茯苓自堪煮。

何时扣白云，借我一坐具。

陈元晋

