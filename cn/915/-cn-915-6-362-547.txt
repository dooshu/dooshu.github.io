○广昌乡君丧宜废冬至小会表



案礼，君于卿大夫，比葬不食肉，比卒哭不举乐，恻隐之心，未忍行吉事故也，被尚书符，冬至後二日小会。臣以为广昌乡君丧殡日浅，圣恩垂悼。礼，大夫死，废一时之祭，祭犹可废，而况馀事乎？冬至唯可群下奉贺而已，未宜便小会。（《晋书·礼志》中，元帝姨广昌乡君丧未葬，中丞熊远表，又见《通典》八十一、一百四十七。）



