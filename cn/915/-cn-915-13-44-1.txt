◇优诏答司马

昔主父从戮，孔车有长者之风，彭越就诛，栾布得陪臣之礼，庶子乡国已改，犹怀送往之情，始验忠贞，方知臣道，即敕荆州，以礼安厝。（《陈书·司马传》承圣中除太子庶子。江陵陷，随例入关。而梁室屠戮太子，瘗殡失所，以宫臣，乃抗表周朝，求还江陵改葬，辞甚酸切。周朝优诏答。案承圣三年，愍怀太子与元帝同遇害，又三年而周受禅。此诏不知当周何帝时，入阙名类。）

