李洪　和人松江

来往吴松二十春，五湖烟月旧知津。

高秋枫落哦佳句，斜日江边脍细鳞。

谁解扁舟载西子，独怜茶灶老诗人。

自惭遮日长安道，深愧渔蓑浪漫身。

李洪

李洪　和人松江

尘缨快濯四桥水，曳履却上三高堂。

欲按新图买渔具，短蓑簅笠混行藏。

李洪

李洪　和人松江

去年春尽西湖上，把酒看山听涧泉。

今日松江烟浪里，平分诗思入渔船。

李洪

