四十八


洪武六年六月，定天下府为三等：粮二十万以上为上府，秩从三品；二十万以下为中府，秩正四品；十万以下为下府，秩从四品。

（右先公手泽行书，谨装为一卷，以为字法。而懋修跋之曰：先公留心典故，在政府，凡大政事，非祖宗成法，不敢创一新政。惟率由旧章，以实行之。惟其行之以实而不便者，则见以为综核太过，遂束湿变政之肆讥，皆未考于典故也。此卷所载，如殿阁学士之设于革丞相后，虽无相名而有相道，乃始于洪武，不始于永乐用解缙等。而天下知府有上中下，秩从三品、正四、从四之不同，则《吾学编》《宪章录》及王弇洲所著本朝诸书，皆未之知。而懋修亦创闻云。）





