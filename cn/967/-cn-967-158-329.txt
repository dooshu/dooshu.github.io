李弥逊　石门寺前溪上有亭余榜以通幽陈丞有诗次韵三首

欲将老眼饱烟云，深处更有藤萝扪。

故人声迹应自绝，不寄一行山巨源。

李弥逊

李弥逊　石门寺前溪上有亭余榜以通幽陈丞有诗次韵三首

榜亭居上太饶舌，不放老禅藏老山。

君来重说七言偈，幽事与我长相关。

李弥逊

李弥逊　石门寺前溪上有亭余榜以通幽陈丞有诗次韵三首

茶瓯放手送归客，屋上鸣禽犹唤人。

山僧别我月中去，不过虎溪君莫嗔。

李弥逊

