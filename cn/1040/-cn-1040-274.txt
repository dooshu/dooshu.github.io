虞俦　挽新安恭荣王诗

安僖折派庆源长，宪靖猗兰奕叶芳。

可但词章夸华白，更馀政事说龚黄。

两宫密侍清间燕，三事荣分衮绣光。

生死哀荣难得似，宸纶一品赠真王。

虞俦

虞俦　挽新安恭荣王诗

弁峰茹水挽将归，北第南园自一时。

过眼浮名真是梦，回头乐事总成悲。

荆兰膝下同黄壤，鸿雁行中失白眉。

曾是汝阳门下客，凄凉空咏八哀诗。

虞俦

