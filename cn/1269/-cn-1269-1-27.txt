更：阳气既飞，变势易形，物改其灵。

初一：冥化否贞，若性。测曰：冥化否贞，少更方也。

次二：时七时九，轸转其道。测曰：时七时九，不失当也。

次三：化白于泥，淄。测曰：化白于泥变不明也。

次四：更之小得，用无不利。测曰：更之小得，民所望也。

次五：童牛角马，不今不古。测曰：童牛角马，变天常也。

次六：入水载车，出水载杭，宜于于之更。测曰：车杭出入其道更也。

次七：更不更，以作病。测曰：更不更，不能自臧也。

次八：驷马跙跙，能更其御。测曰：驷马跙跙，更御乃良也。

上九：不终其德，三岁见代。测曰：不终之仪，不可久长也。

