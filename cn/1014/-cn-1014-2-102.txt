朱长文　元少保生日

孟夏尧蓂六叶残，来从仙府瑞人寰。

几年彩凤池中浴，此日神龟叶上闲。

七老相欢非将相，二疏设宴欠湖山。

羡公退自台衡地，长在烟霞缥缈间。

朱长文

朱长文　元少保生日

体貌方隆避政枢，归来衮绣耀东吴。

骑鲸才格从天禀，化鹤风姿与从殊。

经国文章垂睿想，济民德泽感神扶。

堂边三寿高千丈，依旧扁舟泛五湖。

朱长文

