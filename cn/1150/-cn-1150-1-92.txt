○跋吴传朋书

昔人称吴传朋说真书，为宋朝第一。今观《九歌》，应规入矩，深得兰亭洛神遗意。高宗洞精书法，至为阁笔欢赏，不虚也。左方有马和之侍郎图，此必当时有李伯时画《九歌》，米元章作书，而二公复仿之耳。伯时书，乃全用钟法，宣和谱谓其追踪魏晋。今始见之，当与米元章并传者。宋之小楷名家，尽此矣。

