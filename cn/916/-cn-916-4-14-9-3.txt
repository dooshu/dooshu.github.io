【皇娥歌】

〖拾零遗记曰：少昊以金德王。母曰皇娥。处璇宫而夜织。或乘桴木而昼游。经历穷桑沧茫之浦。时有神童。容貌绝俗。称为白帝之子。即太白之精。降乎水际。与皇娥燕戏并坐。抚桐峰梓瑟。皇娥倚瑟而清歌云云。白帝子答歌云云。及皇娥生少昊。号曰穷桑氏。〗

天清地旷浩茫茫。万象回薄化无方。氵含天荡荡望沧沧。乘桴摇（拾遗记作轻。）漾著日傍。当期何所至穷桑。心知和乐悦未央。（○拾遗记一。《诗纪前集》一。○逯案。拾遗记。梁萧绮撰。惟绮书乃据王嘉拾遗录。其中歌诗盖嘉原作。今列此备考。）

