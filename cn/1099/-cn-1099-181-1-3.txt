○申明考察疏 【 考察】

臣查得舊例、三年考察、神廟時每遇考察閣部互為水火要之此事內閣自不應干預以掣部院之肘該吏部會同都察院審據天下來朝官、及撫按合干賢否揭帖。其奸惡有力夤緣者、本部又行訪於六部九卿等衙門所聞、分別等第、奏　請黜陟、　命下之後、科道官仍查應黜未盡者、會本彈劾、吏部斟酌去留、取自　上裁、名曰拾遺然巳退人員、即不復用正德年間。權奸用事。有等不才官員。往往預投內閣。每遇考察章上。輒假以人才難得為詞。坐名　批著留用。以致舉措乖張。人心不服遂有三年考察不過為吏部歛怨為內閣改恩之議臣惟此弊。雖緣輔臣不法。亦是舊例未備之失。誤留者獨喜拾遺。誤退者不與辯復。豈不失之偏重乎。臣乃於去年正月初九日題申明禁約、內開沙汰或有遺漏。如先年之大疏既許科、道即時劾奏。議擬或有詿誤。如先年之多枉。亦許科道即時辯明。則自今以後立法公平可行久遠已奉　皇上明旨、臣民通知左右輔臣、宜無有敢蹈舊習招權納賄如前者之弊但近日大臣之門、亦已聞有浙江按察司某、自知公論不容、於去年十二月二十七日又昏夜微服叩首乞憐矣、某之外、其人尚多、萬一其計得僥倖苟免、長士人奔競之風、壞　祖宗黜陟之典、蠹治召奸、為害不細、本部考察題本以　郊祀畢日封進、故不敢不預言也、

