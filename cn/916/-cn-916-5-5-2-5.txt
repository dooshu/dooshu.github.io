【拟孟冬寒气至诗】

白露秋风始。秋风明月初。明月照高楼。白露（岁时杂咏作露冷。《诗纪》作露落。注云。一作白露。）皎玄除。迨（岁时杂咏作追。）及凉风起。（岁时杂咏作举。）行见寒林疏。客从远方至。赠我千里书。先叙怀旧爱。末（岁时杂咏作未。）陈久离居。一章意不尽。三复（岁时杂咏作幅。《诗纪》云。一作幅。）情有馀。愿遂平生志。（玉台作眷。岁时杂咏同。）无使甘言虚。（○玉台杂咏三。古今今岁时杂咏四十六。《诗纪》四十五。）

