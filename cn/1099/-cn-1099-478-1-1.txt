○漕河說 【 漕河說】

三代而上、不聞有漕、漕之興、封建之廢也、考禹貢所稱五百里甸服、百里賦納總、二百里納銍、三百里納秸服、四百里粟、五百里米、五百里侯服百里采、二百里男邦、三百里諸侯、則知夏后氏以來、分茅胙土。圻自為漕國各自□。即天子轉漕。不過五百里而止。春秋時秦輸粟于晉。自雍及絳相繼、命曰汎舟之後。而漕運所繇開矣秦、欲攻匈奴、使天下飛芻輓粟、起瑯琊負海之郡、轉輸北河、北河者即今白河也、而海運所繇聞矣郡縣而後議漕日詳漢用張良議河南以東造舟五百艘、歲漕東方之粟於関中、不過數十萬擔、建元間天子好大、用粟多、歲漕至四百擔耿壽昌糴粟関內、築倉理舩、費直百萬萬餘唐劉士安領漕事、乃于楊子置十塲造舩、每艘給錢千緡即鹽利雇傭分吏督之、江舩達楊州、汴舩達河陰、河舩達渭口、渭口達太倉、其間緣水置倉轉相受給、自是每歲運粟至四百餘萬斛、無斗升沉溺者、多其勞力焉宋興命溫台婺楚諸州設塲、歲造運舟共三千三百餘艘、分綱而運、先是各州置倉、行轉搬法歲漕可得粟七百萬擔、一變直達、歷□弊生、委積發運、實不稱名而漕綱日壞、皇祐中許元議諸路增舟輸米充歲計、如故事、江淮楚越之間騷然煩費、久之諸路綱亦不集、舩愈壞而漕愈减耗矣勝國時無藉于江南之漕故利害不甚講勝國都燕分河海運彼猶因便乘利未審于天下之勢也至我　國初　高皇帝詔中書省議漕粟于京師三十年議海運遼東、以給軍餉、此我明漕政伊始　永樂初建都北平、議于淮安臣清建清江衛河二廠、令各衛属督造運舩、尋令遮洋海舩、運粮八十萬擔於京師嗣後罷海運、遮洋船外增設淺船、至十三年、用平江伯陳公瑄之議開清江浦裏河、運舩徑達清口、而南北始通矣、列聖相承、漕政大備總視前代為尤詳、乃志漕而兼言河者、何防河所以治漕也、河者漕之藉也、古之防河也避其害今之防河也資其利漕之藉河禹貢以來有之、匪自今也。禹畫九州冀為都會。河流碣石以入于海。衮浮濟漯。青浮汶濟徐浮淮泗。楊浮江漢。豫浮于洛。梁浮潛沔。以入于渭雍浮積石。至于龍門。未有不通于河者也漢唐皆都關中。漢漕山東粟百萬更砥柱之險。以達于渭。唐漕江淮之粟。由汴入河。由河入洛、以達于渭。亦未嘗不藉于河也。我　國家發祥淮泗、　祖陵峙焉、歲漕四百萬擔于燕都、藉河為運河决而南。逼我　陵寢。抑而比、妨我運道。引而東河淮交注。又慮有清口海口之壅其為患可勝道哉。三代以前。河東北入海。未嘗入淮。入淮自漢徙頓丘。隋煬帝引汴始。宋熙寧澶淵之决實濫觴焉。今則全入淮矣。一自蘭陽東南流、由杞縣睢州寧陵歸德符離橋宿遷小河口入、一自寧陵南入渦經毫州蒙城懷遠荊山口入、一自儀封、北折經黃陵岡蔡家口梁靖口出徐州小浮橋清河縣入、此河之三道也。葢嘗按禹蹟而思之。河由三門七津而上。有鳴沙嶺寧夏太行諸山夾之相盤束不為患沔池孟津而下岸無山矣。是以河至豫州始决今更引而南則其禍又中于下流矣即河南有北邙山河陰有廣武山亦僅障南岸。北岸殊無山。俱不能相夾束、河至武涉。又有伊洛沁汜之水合流。故益汎濫。亦固然之勢也。裨禹導河。自積石歷龍門。南至華陰東至底柱、及孟津汭洛、至於大伾、北過洚水、至於大陸播為九河、同為逆河入於海至殷盤庚始五遷都以避河氾猶未徙也周定王五年河徒矣猶未決也漢文帝時決酸棗自武帝宣房於瓠子。館陶分為屯氏後人千乘。德棣之河又播為八。水有所洩而力分。故由東京迄唐鮮有河患宋穿六塔開二股。識者病焉。而借河禦虜。抑甚謬矣。　國朝洪武二十四年決原武漫安山、湖而南。元會通河故跡遂堙時都金陵以海運給餉遼東。獨議河。無議漕。　文皇帝北遷始猶海運實京師、已復會通河、罷海運、是時河歲為變、平江伯陳公瑄、建壩置閘、周慮力圖、至今利賴、　正統十三年決滎陽、衝張秋、又決孫家渡、全河南徒治無成績　景泰四年徐公有貞乃分流自蘭陽至徐與清河合、而河入漕自此始矣　弘治三年決金龍口趨張秋出中牟下尉氏、溢蘭陽儀封考城歸德、至宿州???漫四出不可禁、少司徒白公昂司馬婁公性築堤鑿渠、南北分而主疏七年復決金龍口潰張秋堤奪汶水入海東昌臨清流幾絕羣議洶洶謂河不可復復海運而　朝議弗是也命平江伯陳銳、都御史劉大夏治之、而張秋之決始塞　正德中決沛縣飛雲橋入運　嘉靖初決單縣衝鷄鳴臺飛雲橋比徙魚臺谷亭舟行閘面十三年廟道口淤、是年河忽由趙皮寨向毫泗河口而谷亭之流絕、秋冬復决河南夏邑開數口東北流經蕭縣入徐下二洪、而趙皮之決俄塞時都御史劉公天和、濬淤修閘厥功偉焉、十九年始決野鷄岡由渭河入淮、於是當事者以河所從來高水湍悍難以行平地、數為敗。乃開李景高口、支河引水出徐濟洪閱二年復淤、嗣是歲有淤決、而所由無常、迨季年徐邳蕭石?易之間、漂城郭人民為害滋甚、都御史朱公衡開新河、築西堤障水、使之南趨秦溝、未幾而沛縣流斷矣隆慶中決鷄瓜溝陳隆口、因黑羊坡水決壞月堤萬曆初決崔鎮、決龍窩固營分決白河越歸仁集蝕泗州而河勢遂北。淮水破高家堰溢山陽高寶興鹽諸州縣清口阻而淮勢遂東。河淮分決流沙淤溢、雲梯關入海之路大阻、淮安墊焉議者欲開支河濬海口、督漕都御史潘公季馴、廵行相視築堰以捍淮東侵築堤以制河南溢嚴五壩啟閉、使河內不得衝閘而蝕漕諸縷堤迫河者畢展築兩崖地窪者各增築原堤、短蹙防護、未周者連接築培薄增卑、方以為即遇異常泛溢、縷堤不支、至遙堤而極可恃無恐矣、然堤堰雖堅、而疏濬無法、以致流沙日壅、清口日淤、泗陵水患實基於此、十四年決范口、十五年決祥符劉獸醫口、決蘭陽銅瓦廂決封丘原武長垣之大社集、毛家口茶城又報淤矣、十六年諸決口巳塞、淤者漸疏十七年復决雙溝單家口、於是專議塞趙皮寨至李景高口、遙隄將軍廟、至塔山長隄築羊山至土山橫隄河防幸無事、至二十一年河復大為患、决汶上、决魚臺决濟寧鉅野、決邳州宿遷高郵、??之漲泗州幾成魚鼈之鄉、　祖陵松柏、槁於水過半、廵按御史牛公應元上其狀、　上赫然震怒、易河臣、遣給事中一人躬往荒度之、是年冬水涸、時河臣力主分黃、開桃源之黃家壩三十里、下五港口入海漕臣按臣僉議廣疏入海之途、盡闢清口之沙、以導淮正流、上開周家橋、下通金家湾、以洩淮積浮固無事過為分黃者而河臣必欲分之也、乃黃不之所分之路而之黃堌數十萬金錢填溝壑矣。夫黃堌不塞必為　陵寢憂為運道梗、而乘伏落以濬淺塞黃堌節制黃流、依然東注、此所謂水道也、治水者置黃身之高不究黃堌之決不塞乃挑三山台趙家圈。旋即告阻。數十萬金錢又填溝壑矣。欝欝　祖陵蛟龍將騁、徐邳一帶剪焉斷流、河臣劉公東星竟以憂殞、　上復赫然震怒、切責大司空、連簡河臣李公頤、曾公如春、往視事條便宜以聞俱用勞殞平陂安危之机非以一髮哉夫歸仁一堤　祖陵所恃以為捍蔽故未嘗不堅且完也今蒙墻冲決黃水漫入五河與淮會合經泗州下洪澤、伏秋水發深為可虞爰議接築汴堤遏絕黃流自歸德至永城築堤二百三十里、自宿州界首舖至東關、築堤三十餘里障水東行、俾由符離橋出宿遷白洋河、無為　陵寢患又慮徐邳一帶、運道淺??惢議自鎮口以裏至宿遷縣磨兒莊倣閘河規制、建大閘七座、中間二坐、并挑濬河身、廣蓄汶泗泉流以濟重運此二策者、非不可行矣、第欲定計於鮮、宜遵何策而可、議者有謂開潘家樓口、接徐家口矣、有謂開小股河、接孫家湾矣、有謂開何家營從趙家圈復賈魯河故道矣、有謂開艮河矣、又有謂水力大不宜與爭姑扌?負東方之地、徐觀其勢所逼、因而利導之、為力少而見功多矣、盈庭之議、安所折衷而力主開王家口者總河也按王家口下達李吉日經唐家口小浮橋入徐邳宿遷其間應桃應築應塞、計四百里有奇夫埽料約賄、一百四十餘萬、泒夫約一十二萬餘或高築隄岸以防南逸或堅築截河堤壩令逼向東流或多築滾水石壩導餘流歸白河、以减新河之漲、或於王家口一河之外、別求支流以殺其勢、計以兩朞告成事、將使　陵運永永無患而中州以南、幸不為魚鼈耳獨計蒙墻口。其奔逸之河也王家口其未成之河也河巳南而挽之使東、其勢非東方盡下不可今撫臣其疏稱王家口之地、視黃河水面高者多至丈餘、少亦不下五六尺、所開新河、濶不過二十丈深不過一丈五尺、此與黃河比大絜深其不可同年語也明矣。新河高而舊河下。則水不奔趨。新口小而舊口大則水不吞入。引之而流不來。刷之而冲不去鑿者不勝淤。築者不勝潰開河而實無河也。且所勘者。止徐州九里溝以上。而徐邳一帶全河門戶。運道噤喉。先因黃堌口決。分奪全河之水。嗣因蒙墻口决。盡奪全河之水。致一望平壤。所在膠舟初不聞下一勘焉。此何以故。即總河議纔兩月、王家口巳無迎溜勢、旋開郭遂庄以達下劉口、果所稱河情叵測哉、抑亦治河者之計疏也。賈魯一河、蒙墻黃堌二決口之水、俱入其中、為下必因川澤、事半功倍、或者其在斯乎、議者又謂復賈魯河。不便於河南開王家口。便於河南不便於山東。噫苟利社稷。安問東南第恐水勢難強。南隄不能束其溢。石壩不能攢其流。灌城郭。漂人民。山東之大澇頻仍。河南之阽危轉甚矧其禍不獨在河南山東。且中於　陵運矣。昔宋熙寧中、河決恩州、司馬光請於二股西置。上約擗水、令東流既深、即塞北流、放御河胡盧獨下、用紓恩冀深瀛以西之患帝曰東流比流、孰輕孰重、光曰兩地皆王民、無輕重真仁人之言哉、今斀奈何為一方擇便也、矧開河易。塞河難塞決河易塞千百年之黃河灘。夫新河既成不塞黃河。則水勢有所專趨。新河終焉淤澱。是弃前功也塞之又難為力也。無論全塞。則稍壅之。其上流銅瓦廂芝蔴庄黃陵岡諸處。水决裂四出。若黃陵岡一決則水渰漕河。奪汶濟入海之路以去。如永樂景泰間故事。是漕舟不通而咽喉盡塞視今日黃河雖南。而小股河李吉口涓涓之流。猶可下通徐州。建閘濟運其事勢固不侔矣。且夫李吉口淤而黃堌口決黃堌口半塞而蒙墻口決。下決未通而傍決復塞。愈決愈上。此已事之明鑒。固然之河情撫臣疏憂及此矣要在總河者。審地勢。集眾思。從長參酌。不待捧土河瀕而成毀利鈍。較若數計。詎可冥冥決事哉。至泇之役亦自不可廢者、按泇河自邳州抵夏鎮凡二百三十里、中有微湖、北接汶泗諸水、南達沂沭諸河而諸泉夾注、原遠流長、實為徐邳橐鑰、且岸高土堅、又能束其流、無令滋漫、誠引泉水以達呂湖、引湖水以入泇河、由宿遷出口與淮流接可避黃濤之險、似于天造地設、當與故道並存、隆慶中朱公衡建議請共廷臣熟計、嗣經言官屢疏下部覆得報可會舒公應龍創開韓莊渠分洩湖流、繼以劉公東星督率諸臣、併力疏闢業有成河矣、連年粮艘鱗次、多由往來、安可詫泇無救於運、祗緣河身所挑尚狹而淺中有微山。攻鑿未竟。政宜乘此未竟殫力挑通。又開黃泥湾支渠節縮湖流。築塞舊漕。使水專一而不分。建竪壩閘。使水瀦蓄而不洩。儻不必借資黃水。而運道亦有備乎。頃者在廷諸臣、多韙其議而或以為不可、葢誠見水衡日虛。河勢孔亟。未免顧此失彼。且慮沙硜巨石。湖底版石。人力難施。是或一道。不知開韓莊山礓。不過數十里。鑿梁城山渠。不過十數里。費金錢不過十數萬、憚此數十里開鑿之艱。而日與數千里黃河為難恡此十數萬之費。而歲置十百萬於洪濤漭瀁中。試一度之。難易自見。况設閘必須用石開鑿亦非虛糜俟工有次第。或移利國驛於新開閘口。設司道官以綜理沿河。乘時酌宜經制備用泇之役。毋亦運道便計乎。人有難于湖不可堤者。不知湖濱生地可循也人有難於石不可泓者。不知洩水故渠可因也。人有難於水不易瀦者。不知節宣數閘可恃也。舊稱六難此捕風躡影之難、非實見得難也、惟泇一成、漕向滕嶧郯沭而背徐邳桃宿、向者日漸紛華、則輾然喜、背者日漸寥落、則穆然嗟、以故勘泇者非溺于桑梓之共利、即移于編列之共熒。未臻厥成。惧者眾矣。竊嘗度之、臚為三策、有全弃黃河而創為新漕者上也濬泇河是也有半藉黃河而規復舊漕者中也閘正河是也有從黃河之決而權為目前之漕者下也開徐之城南洩水支河是也舍此三者引河挽河無策矣夫今之策漕者無不鰓鰓挽流於新弃之濁河導衝於久弃之小浮橋河若謂故道一日不復、黃河一日不治、舍故道無河矣、當河決郡縣、親罹沮洳之患、有不贊美塞決濬淤者是眯目也、其依近　祖陵邑、見河決入渦入泡入澮以入淮泗、即身在浸中、有不借口沉沒　寢園者、是糊心也、議漕者不敢設一奇於河之外。議河者不敢設一奇於道之外。曾不知鎮口以下、行漕、在正統以前、原不藉黃。惟資汶泗諸泉。自足達淮。水原清。故名清河。後徐有貞公塞滎陽之決分流殺勢。乃自蘭陽東至徐入漕。久之黃濤盛衝。洗漕之故道。既極廣愽。水皆至濁故不稱清河而稱黃河。後何忘其故吾。河偶一徙即用工挑濬以引其來惟恐其轉徙之他。故先輩有人以酒為生、一不飲即死之喻。由斯以譚。河之決者。中州百姓之患也。非漕也。策漕者、復舊藉汶泗之流。創新浮泇之??水波、二者於漕為得計矣、但復舊清河、不必兼濬泇??水。創新泇河。不必兼閘邳徐、葢汶泗上流兩分之。涸淺所必有而賄力有限。兩用之罷詘又所必至。舉世人心方齟齬、舍河而漕、閘舊河一有涸淺、闢泇河一有罷詘、又安知不以借口廢之半塗焉、河決既為民患、即踵賈讓、不與爭地之策、比者河遷、靡有寧歲、城民之遷、又靡有定地、藉令起讓再議、安知其說不變、夫今決河分股為兩、一自符離集出小河口、一自泡河經毫州鎮會淮出泗州、策河者其自符離集一股、當濬而深之、兩岸為隄、以約束其流、至出口處、又當闢而廣之如是者黃流奔海有路矣、其自泡河一股、當堵而塞之、即入賈魯枯河、又當疏其下源以會白羊河小河口焉、如是者、黃流合淮無地矣、復于汴隄以土者高而厚之、引而長之歸隄以石者、灰其鏬隙、瞻其崩陷祖陵民室、兩保無虞、庶再覩平成之盛乎、或者又曰、國家建都、當極比之地、而財賦充斥、多以東南會通河成、似可無虞矣、萬一沙滯金龍之口、河浮陽武之涯四百萬擔將焉輓之、膠萊海連之策、儻亦所宜講與、按海運起元人伯顏、用朱清畫、以成元都燕故也我　朝定鼎即元故都、北有居庸巫閭以為城。南通大海以為池。而轉輸之路。淮安實當中樞、河運為左翼。海運為右翼。海運不通亦太平遺慮也、先是成化中丘文莊公濬、讀元史悉海運之利、建議興復、而羅文恭公洪、先訪求其道里島嶼如風雨雲日之占驗載在輿地圖中、犂然指掌、若謂可見之行也、然所由屢議。屢格者何、不過動於風濤叵測中耳、要以海人行海、亦猶陸人行陸、河人行河、彼其習知島嶼以為湾泊。審潮迅颶□之信。以為避趨計可無患。葢兀人海運所繇見敗者。以其起太倉嘉定逓而北。淼茫無山。則廻避無地。近南水煖。則蛟龍窟居。風濤或叵測。若自淮安而東。由登萊泊天津。原名北海。中多島嶼。可以避風又地高多石。蛟龍有往來而無窟宅。獨不見登州有海市聞舟行海洋不畏深而畏淺正恐□其險亦以此矣石氣與水氣相搏映日而成耶石氣浮于水面北海之淺明甚即以運艘行于其間因其曠達以取速。而標記島與以避風名雖同于元人利實專其便益。海運之當復諗矣。然海運必通膠萊輿地圖云、登萊本海運故道、稽之往蹟。平度州東南有南北新河源、出密縣、至膠州、分為二流、北流西河入萊之海倉口、以其自膠抵萊、故名膠萊、葢元時所濬、可避迤東海、運數千里之險、今其壩閘遺趾尚在嘉靖中御史方公遠宜訪求遺蹟、為國表之副使王公獻力持其議、遂有膠萊之役、自南口起麻湾、比口至海倉、相距三百三十五里、兩日舊皆貯潮水常足不假濬者二百餘里、濬者一百三十餘里、中有分水嶺、下多碙石?句、石水微細、使極力開鑿、止三十里遠耳、河成、我漕由麻湾海倉二口、徑達天津直沽、夫舟自清江浦抵天津、凡一千六百里、其中由河行八百里海行既由小海、不由大洋、非若元人海連遠、又所歷有劉家蓬萊島、沙門黑水成山諸險也、說者謂糈可得數萬、役可借班軍、不煩他勞費、二年可告成功、此功一成、江西湖廣江東之粟二當繇河浙東西與頻海一帶皆可繇海也當與河運逓用便海者海便河者河亦禹貢供賦遺意且此塞則彼運彼塞則此運仍設重兵屯守膠萊海次。衛漕防倭。下屹然北海一巨鎮乎。嗟夫海運關燕都重輕、膠萊係海運通塞、開膠萊復海運此一奇也、難者猶謂膠萊河中有分水嶺三十里未鑿、力苦不支、不知天下有利必有不利、利一害百者當議革、害一利百者當議興、夫河勢湍悍、適逢其怒亦不减大洋、閘河中兩舟難並、魚貫逆遡、一夫大呼、萬櫓不進、一舟連觸、數舟並壞、能必盡無恐乎、又况膠萊河成、有海運之利、無海運之不利、其中即有分水嶺未鑿、方三十里、奈何愛此三十里之費、而喪垂成之績哉、抑又聞之、先臣霍公韜有云古黃河自孟河至懷慶東北入海、今衛河自衛輝汲縣至臨清天津入于海、則猶古黃河故道也、莫若於河陰原武間審視形便、導河入衛、以達于臨清天津、不惟徐邳之流可殺其半、而　京師形勝加壯百倍、如導河注衛、冬春水平、艚舟由江入淮、沂流至于河陰、順流達衛、夏秋水迅、仍由徐沛次達臨清是一舉而得雨運道、此一奇也、先臣黃公綰有云、漕河發源皆自山東、不資于河、南旺馬腸樊邨安山諸湖、但求封浚泉源、修築隄岸疏湖中積沙以深蓄湖水、則湖外長溝馬房南至鈞兒口、北至安山、即古所謂巨野、宋所謂梁山泊也、地形窪下、較諸湖水低、改漕經焉、無虞濟高源淺??惢之艱、此又一奇也、夫從霍之議、則可免徐沛上流之衝、可無鳳泗橫溢之憂、而連舟兼濟、從黃之議、則泰山七十二泉之水、可導汶而入南旺、五十里之隄、可入斗門、而固當不至如日者徐邳之阨巳顧黃河徙決不常、滄桑多變、泇黃膠萊海運之策、言人人殊、自陳平江而後、荒度代有、類補苴其鏬、苟且目前、無能為　國家經久遠、夫惟有慨然任事之臣、毋諉天數、毋設城府、毋私便身圖、依然過不入、必蘄平成而始即安、崇嚴秘密之上又能仰體天心仁愛、深惟締造艱難、擇人而任、久任責成、精格重玄、膏流萬里、則馮夷順命、海不波、陵運生靈、億萬年永賴之計、不與霄淵俱敝哉、

皇明經世文編卷四百七十八終







