陌上桑

沃沃陌上桑离离池中蒲南国有佳人窈窕世所无高楼临广陌皓腕扬轻裾兄弟盛车骑坐中夫婿殊春华艳金屋足不踰门枢日莫见烽火揽裳泣踟蹰树木杂轮囷巍阪何崎岖金雀堕艹间霜露沾罗襦傍有塚上松昨夜闻啼乌乌啼亦不双雌呜怀故夫铁骑从东来悉索南山隅相逢村谷口险隘不容车力胁牵上马肯复立斯须左手何所携长佩杂琼琚右手何所携翠帐垂流苏移我嫁时物颠倒系马头妇言将军令勿虐良家姝健儿听益怒此妇一何愚我已弃妻子从军万里余若不逐人欢所愿谁与俱垂头掩双袂吞声泣路衢

