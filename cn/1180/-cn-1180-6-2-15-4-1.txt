十三（起京兆时）


向者推毂不遂，反增多口，致公再辱，歉恨殊深。比承华翰，益增其怏怏也。

不榖徼时厚幸，久玷机衡。幸主德日明，百司奉职，颓纲坠纪，渐次振兴，内外之治，庶几小康。一二年后，可以纳管钥谢事矣。独念海内遗贤，未尽登庸，多在轴不可招者，此不榖所以死不忘惓惓也。

远辱华翰，深荷雅情。使旋，谨此谢复。





