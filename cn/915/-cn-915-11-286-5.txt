◇三具足经翻译记

施戒闻三，备摄众行。是以如来说名具足。法门深邃，浅识未窥。天亲菩萨慈心开示，唯显经义，弗释章句，是故名为优波提舍。昔出中国，今现魏都。三藏法师毗目智仙、婆罗门人瞿昙流支、爱敬法人沙门昙林于邺城内，在金华寺，兴和三年岁次辛酉月建在戌朔次庚午十三日，译千百十言。骠骑大将军、开府仪同三司、御史中尉渤海高仲密启请供养，守护流通。（《释藏》造十）

