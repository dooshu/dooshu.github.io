夏竦　寿春郡王阁春帖子

穆穆韶华生紫禁，迟迟春箭下青宫。

良辰已庆加元服，大国爰闻拜景风。

夏竦

夏竦　寿春郡王阁春帖子

异表英奇非世出，惠心通敏尽生知。

更当淑景承慈煦，永奉嘉祥茂本枝。

夏竦

夏竦　寿春郡王阁春帖子

缇室葭灰飞律管，凤闱春色动年芳。

仙源积庆诚无际，永戴宸慈袭美祥。

夏竦

夏竦　寿春郡王阁春帖子

日上苑梅凝素艳，雪晴宫柳弄青条。

已观寿土封东国，即看怀金奉内朝。

夏竦

