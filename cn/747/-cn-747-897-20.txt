○钱氏大宗谱列传·司仪钱公列传

公讳仁，字德纯，师宝公次子。性格端秀，识量宏深。少禀清规，早怀干济。举孝廉高第，拜太子司仪郎，迁长城令。躬勤耕织，宾兴学校。疲瘵苏息，逋逃归附。家兴礼乐之风，民知谦让之节。任满阶临，耆老顾盼者千户。登车出境，童稚攀辕者数程。公之仁政感人者如斯。归老家庭，躬耕奉养。载丁艰疾，居丧合礼。清风雅望，今古垂芳。竟以寿终，年八十有一。娶本郡王氏，生三子，曰硕崇、硕琛、硕。葬临安县石镜乡钱宅墓次。

