◇司空陈公诔

敬仲初育，发繇卜筮。凤飞观国，流光末裔。天祚明德，德茂于公。入孝出友，爰肃爰邕。兼学多识，穷理知几。德音孔昭，翻尔灰飞。赋政二城，还集皇闱。公实省之，庶绩。公实静之，蔼蔼百僚。公实愍之，乃陟司空。纂禹之迹，导扬徽庸。致训京畿，协和万邦。万邦既协，殊服来同。眇论前绩，莫与比踪。（《艺文类聚》四十七）

后作鸿胪，职掌九宾，辑宁侯卫，怀柔远人。（《北堂书钞》五十四）

