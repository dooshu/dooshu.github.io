【陪驾幸终南山诗】

尧盖临河颍。汉跸践华嵩。日旗（《初学记》作□。《诗纪》云。一作旌。）回北凤。星（文苑作皇。注云。一作星。）旆转南鸿。青（文苑作清。注云。一作青。）云过宣曲。先驱背射熊。金桴拂泉底。玉□吹云中。古辙称难极。新途或易穷。烟生山欲尽。潭净水恒空。交（文苑作文。注云。一作交。）松上连雾。修竹下来风。仙才道无别。灵气法能同。（文苑作通。）东枣羞朝座。西桃献夜宫。诏令王子晋。出对浮丘公。（○《初学记》五。文苑英华百五十九。《诗纪》百十二。）

