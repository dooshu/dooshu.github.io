刘克庄　纪游十首

倦后入蒲龛，欣时出草庵。

偶圆灵照话，亦于善财参。

刘克庄

刘克庄　纪游十首

扪萝伏虎岩，把钓斩蛟潭。

偶有樵夫过，呼来与共谈。

刘克庄

刘克庄　纪游十首

昔与二龙友，同寻九鲤祠。

百身何可赎，一老偶然遗。

刘克庄

刘克庄　纪游十首

二客如龙虎，同登蟹井颠。

吾今成聱叟，渠久作飞仙。

刘克庄

刘克庄　纪游十首

北郭西郊外，联鞍共探春。

惟应旧猿鸟，犹记两诗人。

刘克庄

刘克庄　纪游十首

箧有亡友诗，愈久愈鲜健。

不归芙蓉城，定返灵芝殿。

刘克庄

刘克庄　纪游十首

照眼园花发，伤心墓草陈。

君谟两字谥，迂叟九分人。

刘克庄

刘克庄　纪游十首

轩豁百觚量，昂藏九尺身。

如何天夺尽，真率社中人。

刘克庄

刘克庄　纪游十首

自为遗老传，或入少年丛。

我已无同辈，谁能起此翁。

刘克庄

刘克庄　纪游十首

由晋以至唐，几人作文字。

前有酒德颂，后惟醉乡记。

刘克庄

