方回　雨余早起五首

灯暗窗明暖又寒，破鞋坏待藓痕乾。

惜花爱笋人谁解，冒雨行来百匝看。

方回

方回　雨余早起五首

枝枝红{上艹下乐}蕊头偏，应是难禁宿雨湔。

好物不扶扶恶物，已耘死草更昂然。

方回

方回　雨余早起五首

密树阴阴小石台，雨余更绿几痕苔。

蜗牛上到葵花顶，日出如何下得来。

方回

方回　雨余早起五首

浓绿园林晓雨新，莺啼近树不疑人。

千枝罂粟红如锦，谁谓侬家已送春。

方回

方回　雨余早起五首

懒照青铜雨垫巾，试将欹正问傍人。

含羞小婢无言去，应笑髭须总似银。

方回

