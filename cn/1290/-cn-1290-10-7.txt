7.紫荆

一名满条红。丛生，春开紫花，甚细碎，数朵一簇，无常处，或生本身之上，或附根上，枝下直出花。花罢叶出，光紧微圆，园圃庭院多植之。花谢即结荚，子甚扁。味苦平无毒。皮、梗、花气味功用并同，能活血消肿，利小便，解毒。

种植：冬取其荚，种肥地，春即生。又春初取其根傍小条栽之即活。性喜肥恶水。

制用：花未开时采之，滚汤中焯过，盐渍少时，点茶颇佳。或云花入鱼羹中食之杀人，慎之。

【诠释】

紫荆系豆科紫荆属落叶乔木，学名Cercis chinensis。春月先叶节节攒簇生花，花为蝶形花冠，红紫色。名见《开宝本草》。

