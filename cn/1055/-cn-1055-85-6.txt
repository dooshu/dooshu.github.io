【又乞罢任根究蒋之奇言事札子】

臣为台官蒋之奇诬奏阴私事，已具札子，乞差官根究，明辨虚实。伏缘臣见任政府，在于事体，理合避嫌，欲望圣慈先罢臣参知政事，除一外任差遣。臣既解去事权，庶使所差之官无所畏避，得以尽公根究。臣窃虑朝廷未明虚实，不欲直以此事罢臣职任。臣已别具表章，伏乞早赐施行。

