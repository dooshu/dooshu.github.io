【惠帝元康中京洛童谣二首】

〖《晋书》曰：惠帝元康中。京洛童谣。南风。贾后字也。白。晋行也。沙门。太子小字也。鲁。贾谧国也。言贾后将与谧为乱。以危太子。而赵王因□咀嚼豪贤。以成篡夺也。宋《书》曰：是时愍怀颇失众望。卒以废黜。不得其死焉。〗

南风起兮（《晋书》、《宋书》无兮。乐府同。贾后传作烈烈。《御览》同。）吹白（贾后传作黄。）沙。遥望鲁国何（贾后传作郁。愍怀传同。）嵯峨。千岁髑髅生齿牙。（贾后传作前至三月灭汝家。○《晋书》五行志。《晋书》贾后传。《宋书》五行志。《乐府诗集》八十八。《诗纪》四十四。又《御览》三百六十八引干宝晋纪引沙、牙二韵。）

城（《御览》作宫。）东（愍怀传作东宫。）马子莫咙□匈。（愍怀传作聋空。《御览》作聋□空。）比（愍怀传作前。《御览》同。）至来年（《宋书》作三月。《御览》作腊月。）缠汝{髟□}。（《宋书》作鬃。《御览》作┽。○《晋书》五行志。《晋书》愍怀太子传。《宋书》五行志。《御览》一百四十领先引王隐《晋书》。《乐府诗集》八十八。《诗纪》四十四。）

