李洪　拟和御制郊祀诗

郊禋飨帝就圜丘，诚格苍穹灵既留。

夜陟紫坛飚驭下，天临黄道矞云浮。

槐林双阙恩方涣，禾黍三登岁有秋。

幸睹赓歌千载遇，惭无银笔赞洪猷。

李洪

李洪　拟和御制郊祀诗

圣代弥文考九丘，寅威郊见故迟留。

黄琮苍玉神娭燕，月璧星珠瑞应浮。

礼洽汉山呼万岁，事殊唐鉴献千秋。

侍臣谁荐扬雄赋，岂使甘泉播令猷。

李洪

