李曾伯　和吴叔永见寄韵

眼空凡马绝全牛，肯念江萍万里浮。

一倡朱弦补骚雅，片言华衮续春秋。

礼罗自昔须温造，文馆而今欠薛收。

要任丘墟百年责，慎毋樽俎上南楼。

李曾伯

李曾伯　和吴叔永见寄韵

诗怀今古浩无垠，谁寄梅花陇首人。

刍豢悦心文字趣，筌蹄忘象性情真。

相望夜月袁宏渚，一洗西风庚亮尘。

我欲莼鲈便归去，雁来应问五湖春。

李曾伯

