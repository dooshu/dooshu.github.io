○重与范甯书



《礼》，天子之妃曰后，《关雎》称后妃之德，妃后之名，可谓大同，所以宪章皇极，礼崇物备者，在于此也。故太后之号，定于前朝，而当今所率由也。若必欲服章同于后，而名号异于妃，则可因夫人之称，而加皇太以明尊。虽一理，然于文物之章，犹未尽崇高之极，此又今之所疑，不得可行也。足下嫌太子妻称妃，然古无此称，出于後代。今有皇太之别，是可论处邪？（《通典》七十二）



