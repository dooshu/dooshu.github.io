○宴凤泉石翁神祠诗序

夫圯上黄公，灵期已远；湘中元乙，化迹难徵。况乎神理岿然，近带青溪之路；瑰姿可望，俯控丹岩之下。予以归骸空谷，言隔市朝，濯长川，载离寒暑。心灰两寂，长无具尔之欢；形木双枯，将有终焉之志。不悟乔[B247]始啭，喈喈於；野萼初开，华华於棠棣。命壶觞而引宴，即沐新兰；寻间户以安歌。仍攀野桂。萋萋春草，王孙游兮不归；秩秩斯干，幽人去而忘返。鼓我舞我，修袖满於中岩；神之听之，多祜兴於触石。爰有嘉命，咸遣赋诗，请题四韵，列之如右。

