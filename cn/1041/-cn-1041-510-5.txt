廖行之　酬罗季康二首

惭愧材非可与言，等閒微籁自鸣天。

井蛙无理只成闹，里妇空颦岂解妍。

君自平生多与点，谁云一语始知然。

欲伸床下殷勤拜，诗律於今属大贤。

廖行之

廖行之　酬罗季康二首

自怜痚拙百奚宜，不省胡颜可媚时。

驰骛功名非我事，欢娱菽水只心知。

风姿故陋难施粉，面目堪憎正类倛。

惟有灵台亦裴度，到君明眼不能欺。

廖行之

