【皇帝回契丹皇帝告哀书〈至和二年九月〉】

九月日，伯大宋皇帝致书于侄大契丹皇帝阙下：特枉使轺，遽驰国讣。不意凶变，文成皇帝上仙。载念久敦世好，方睦邻欢，闻问震惊，抚怀感恻。侄皇帝始兹缵绍，深极哀摧。冀节至情，以遵典礼。已差人使，专持慰礼。今右宣徽使、忠顺军节度使、左金吾卫上将军耶律元亨回，奉书陈谢。不宣。白。

