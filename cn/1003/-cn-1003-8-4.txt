曾惇　次韵李举之玉霄亭

新亭崛起最高峰，无数遥岑翠埽空。

恐有谢公留屐齿，为开摩诘画屏风。

倚江杨柳正高下，照水杏花能白红。

正欠渭川千亩竹，清阴分借懒邻翁。

曾惇

曾惇　次韵李举之玉霄亭

亭据城央一径开，仍标兰芷出蒿莱。

诸峰合沓云边出，大舶岢峨海上来。

已办酒池供倒载，可无舞袖看低回。

风烟正赖君弹压，时遣诗然为剸裁。

曾惇

