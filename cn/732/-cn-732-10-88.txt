五音客主法第八十八

日辰为客，加时为主人；六甲为客，以其行本位不动为主人。十二辰皆主人也。假令今日商客也，时加亥，角为主人也。客商，金克木，是客时皆以相扶克为法。今日甲子商客也，时加寅，徵为主人。徵，火克金，是主人胜客。（余仿此。）若从寅来，便是二火也，主人于是大胜，准此推之。时刑来，主人大胜；日刑来，客大胜。两军对，先动为客，后动为主。两人相击，先举手为客，住者为主。人外来为客，在内为主人。有气胜，无气败。

