哭雷伯吁追悼及李叔则杜苍舒二十韵

三子皆秦人李为前辈盛名数寓书来往杜相值西湖姿?甚伟雷流寓广陵尤与余善己酉二月值孙豹人言伯吁以去年腊月死李杜二君又先殁矣堕泪成诗并见是篇

世罕怜才者天收作赋人相催成陨落吾老独酸辛叔则声名久苍舒邂逅亲飞书来岱麓【叔则】握手记湖滨【苍舒】敏捷李无敌魁梧杜絶伦深心推伯吁鸿笔奋西秦文字经营苦江关旅寓贫诗寻孙楚说【豹人】家与仲宣邻【王筑夫】编纂连宵旦呼号动鬼神正夸同跋扈讵意顿沉沦箧笥书犹在泉台气莫伸残篇谁料理万事一埃尘作序劳玄晏谈经许大春【李雷并有赠序亟称余讲学邹鲁事】穷愁宁到骨啸傲肯谋身态忆粗豪好交怜怀抱真壶觞情契濶关陕梦逡廵所痛芜城近偏难尺素频岳莲摧菡蓞玉树委荆榛海内知音失山中白髪新素车终隔远双泪染松筠

