○准徽陵行事官减选诏

应徽陵行事官，各无遗阙，已议奖酬，比少阙员，难以减选，遂许合赴集日。各与超资。今又恳有披论，宜特与减一选。其今年合格者，便委南曹磨勘，送铨注拟。来年合选者，勒赴冬集，所司磨勘无遗阙，旋送铨免取文解。其去冬判成未得官者，宜先注拟。应前任正授宾从，亦宜减一年。无年可减，便与拟授。

