◇敕庐陵王子卿

吾前後有敕，非复一两过，道诸王不得作乖体格服饰，汝何意都不忆吾敕邪？忽作毒瑁乘具，何意？已成不须坏，可速送下。纯银乘具，乃复可尔，何以作镫亦是银？可即坏之。忽用金薄裹箭脚，何意？亦速坏去。凡诸服章，自今不启吾知复专辄作者，後有所闻，当复得痛杖。（《南齐书·庐陵王子卿传》）

汝比在都，读书不就，年转成长，吾日冀汝美，勿得敕如风过耳，使吾失气。（同上。）

