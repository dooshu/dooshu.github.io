真宗　玉清昭应宫上尊号三首

登隆妙号，钦翼渊宗。

茂宣德礼，有恪其容。

奉璋升荐，垂佩弥恭。

扬林咏美，以间笙镛。

真宗

真宗　玉清昭应宫上尊号三首

皇灵垂祐，洪福弥隆。

祗率绵宇，洁祀真容。

严恭奉册，对越清躬。

瞓容肃穆，懿号尊荣。

礼成乐举，福禄来同。

真宗

真宗　玉清昭应宫上尊号三首

赫赫列圣，盛德巍然。

彤彤灵宇，瞓信在焉。

奉以龙兗，被之象天。

重庆宗稷，亿万斯年。

真宗

