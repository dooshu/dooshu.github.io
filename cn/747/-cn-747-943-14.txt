○洋州令公生日拜章词

伏以三天布化，正一垂文，焕起元功，广济群生。欲使天光下烛，阴关息幽翳之悲；凡恳上陈，阳景遂宣通之愿。由是敷二十四，命千二百官，统领人伦，主张真。腾心灵为骑吏，飘香穗为驿龙，积思而感契可期，拯护而诚明必达，古今宗奉，惠渥昭彰。臣夙慕正真，常叨荫。将坛相印，未申报国之劳；洁己澄心，每切修生之愿。今则虔膺纶诏，暂抚远边，爰属生辰，辄祈灵贶，恭陈醮礼，精备章文。伏惟大道延慈，天师鉴，降兵官将，福护持，俾戍遏成功，烽烟罢警。殊方革面，咸襁负以归仁；犷俗悛心，尽梯山而向化。伫清寰海，永致雍熙。臣禄算增延，灾凶殄息；道运宁泰，将吏辑和；普及幽明，俱承元。不任归命虔祈之至。谨词。

