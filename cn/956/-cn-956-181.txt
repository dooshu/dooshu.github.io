方回　次韵君泽夜坐示子侄三首

灯影稀疏两岸楼，市声已寂睡声齤。

几家梦断三更过，此老心穷信极游。

服气仙人吾不学，坐禅释子彼何求。

夜思昼读诸郎识，俯仰青春鬓忽秋。

方回

方回　次韵君泽夜坐示子侄三首

一样乾坤几样人，甑生尘异袜生尘。

寒窗黄卷青灯雨，暖阁金钗玉斝春。

谁同公子梦方魇，我与先生诗又新。

□□儿曹供笔墨，为言不是写真真。

方回

方回　次韵君泽夜坐示子侄三首

两脚如麻坐到明，雨楼听尽五更声。

无人共唱寻寻觅，有子聊教仄仄平。

凌室不能藏腊冻，稼场或至误秋成。

谁知忧世书生意，惟愿天阶正玉衡。

方回

