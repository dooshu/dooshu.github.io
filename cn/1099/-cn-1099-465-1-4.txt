○馭倭議

平酋之事□□封足以了之執政貪功遂至敗衂儌天之幸犹得成師而返然其辱囯之罪甚于宗城之自斃矣此文其在封使未遣之前乎夫夷狄譬若禽獸然、馬能蹄、牛能觸、三尺童子、尺箠使之則馭之有道也、此猶其易者也、猛虎巨象、至毒騺也、至難近也、而服馴服以為宮闕苑囿之觀、夫亦有術以駕馭之耳、誠得駕馭之術、即其性有時乎不測而吾術在、固可以其死命而無虞也、故曰馭得其道天下狙許咸作使。馭失其道天下狙詐咸作敵馭倭亦若是而巳。今之言倭事者何其紛紛也。外庭眾論曹起而議欵之非而樞府制府又未敢堅任欵之是。始欲以貢解。而眾以貢為爭。則又轉而曰封。今業以封為請。而眾又以封為爭。則又改而曰俟其請封之表至。在盈庭之議似正而未免多守局隨聲□見。在當事之心。似苦而亦未覩確然要領之籌。愚則以為誠得其要領即貢亦可許何有封誠未得其要領則封且有害而况于貢何也夫今之交章而爭封貢者。大都謂貢則必開市賞。大費帑藏金錢。又增中國一欵虜也。何以支貢則必循寧波故道。由淮揚入會通。窺見內地虛寔。倘猝起何以禦貢則禦貢則必弛海禁。奸民大猾。闌出物交通勾引。苟有宋素卿王直輩。何以防範。此貢之不可也。又大都謂封則必求貢。許之則貽害。不許則因之以搆釁。封則必遣使。被留則多邀。而被懾則不免于辱國封則必解。嚴守訊則生疑。而撤備則將至于大壞。此封之不可也。此數者豈可不為之慮哉。然而愚皆權之矣。虜環邊而九市賞亦環邊而九倭即與市不過修復一市舶况虜利吾鏹。而倭饒金。所貪漢物繒絮也。何大費也。寧波之道。　祖宗朝累行之。即琉球諸使。豈由他途出。苟慮叵測。令如虜貢市于邊例宴賞皆從海上行之無患矣。海禁雖密。然海舶何嘗不往來吾不以虐政驅迫之。誰肯棄妻子。離墳墓者。即一二扞罔魁一巡徼吏嚴訊之耳。至于封而不能卻其貢也。則貢之害。不過如前說也。封而虞一介行李之投于不測也。則士大夫眾矣。豈無張搏望蘇屬國其人者。且席中國氣盛倭即兇狡距敢踏梁陷王偉之轍。不然如洪武永樂間以僧貢。以僧使。亦一說也。若夫沿海之汛防。即塞之秋防。熢偃燧息之日。正加意整頓之時。所視廟謨之注嚮耳。故是數者愚皆以為不足慮所慮者獨未得倭所以起事之由與所以求講之意耳此其形情之真。若經畧與本兵果洞然于胸中。則雖如趙營平之自任舉朝爭之勿聽可也。而何有于呶呶者哉。葢封貢一也。倭欲以之尊我則我重我欲假之縻倭則我輕倭必欲得之我而不可取必則權在我我欲得之倭而不可取必則權在倭此不可不察也。愚聞關白起徒步。奪國于股掌之間。兵一出而朝鮮若振稿。意其人必高歡元昊之流也。其人如高歡元昊。夫豈肯以金紫名號為意。又豈肯得一國垂克。而遽棄之。而我兵之出也。平壤之克。碧蹄之阨。勝負亦相當。未嘗一大創之。而彼何以今日讓開城。明日讓王京也。議者因而疑講貢之之使。或以重利陰陽于其間。夫重利可媾而解。此陳豨之將。而非高歡元昊之將也。而一二口舌之士。又烏能憑軾而遂下之也。此形情之當察者也。據其形情而妄臆之使關白而并高歡元昊也者。必不能一出而舉朝鮮。能一出而舉朝鮮必非片言微利可動而今旅進旅退。若此。意者必其國有內變。大則大臣人民。潛思翊戴故主。小則身病子幼。果中其料望不及疆以外。故欲邀惠　天朝之封冊。鎮壓其反側乎。否則或山城君尚在。或六畿十三道尚未。盡傾附。號令尚有未行之處。故欲藉重封號。否則或其人本無大志。驟起志滿。而士馬累歲物故者眾。冲風之末。莫穿魯縞。不得不借此暫結局乎。否則或其將校如行長輩。特為威劫。久駐朝鮮。疲而思歸。以欵飾其三敗之迹。以有辭于秀吉者乎。如其形情果出于此。則彼且仰鼻息于我。我因而擁立之。是漢宣之封韓也。我因而擁立之。是太宗之臣頡利也。稍或不聽約束則馳片檄仍立王氏子孫。削其封號。彼且內虞其眾。而外虞中國。不得不脇息而歸命矣。此如猛獸巳入于檻圈籠絡之中。操之縱之。其權在我。又何難馭之有。如此則要領一得。即明目張膽。訟言封之。何辭之與有。自非然者。身在行間而莫測敵情。彼以欵愚我。而我以欵自愚。以封請而表不至。以貢要而兵不解。以封貢為端而精甲隨其後。無論他日即朝報可而暮渝盟。豈不羞朝廷而損中國之體哉獨奈何輕言欵也

皇明經世文編卷四百六十五終







