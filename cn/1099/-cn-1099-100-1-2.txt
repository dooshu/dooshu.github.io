○重守令疏 【 重守令】

治化之行。自守令始。守令之當重。人孰不知。然徒有重之之虛言。而不副以重之之實事。亦未見其重也重之之目有四。曰求之博而擇之精也。曰禮之重也曰責之專也。曰任之久也。夫知府雖當久任。而州縣亦不可不久。推官知縣有行取之例。雖難以九年。亦必待二三年善政有聞。而後、可旌異之。又二三年素履無改。而後可行取之。更繁調簡之例。一切毋以妨職業。然上有員缺。則下必逓遷。故欲久任之法必行又自愛惜人才始伏願　皇上念天之生才至難。君之造就尤難。毋以小過而棄大用之才。毋以一生?月而致終身之擯。在上既無輕棄之才。則下自無速化之術矣。近以言官建白吏部重守牧之職、而欲公薦天下之賢才、可謂得其要矣、臣愚以為州縣正官。尤為親民。擇之尤不可不博而精。况京堂之薦舉有限。人才之隱伏無窮。與其限之于數人。未若博求于天下。方今撫按于按属之賢者、巳有旌揚之典矣、但賢才眾多。恐非一人所能盡知。而知之未必盡真也。用之未必盡公且當也。自知府論之。其遼佐則有同知通判推官之員。其属則有經歷以下至州縣正佐首領師儒之員。莫不各有僚属。又郡邑之中。或有志行高潔。甘于山林者。皆所謂天下之人才也。以僚属相與則賢否著于官。以鄉士居家。則善惡孚于鄉。見聞之間、知之必實。即漢法每州計戶文??秀孝之例使各舉所知。不拘爵之崇卑不限數之多寡。摠以聞于知府而明揚焉。至于布政按察二司、亦莫不以所知属官鄉宦為薦。因其所薦之人。吏部加之以訪察之嚴。參之以眾人之舉。隨才量地。授之以官。不舉者申蔽賢之罰。謬舉者嚴連坐之法。則求才極其廣。薦舉極其公。而選擇極其精矣。夫士莫不願伸于知巳。既受知于君子。則凡中人之才。猶知自勵。而况豪傑之士乎。如是而守令之職。猶稱乏人者。臣未之信也。夫守令之職。既精選矣。然使待遇之不隆。猶為未也。夫守令之于統蒞最重者。莫如撫按。其參謁之禮。葢著為令矣。比來守令不問賢不肖。惟以奉承為臧否。跪拜頻仍。守令之傷于治大半撫按監司擾之送迎踰境者。雖知為過禮而內喜喜則忘其惡自處不諂不凟者。雖知其為正而不悅不悅則頓忘其善或者爭一跪伏之末節。而搆成大隙。又于是從而媒孽其短。假耳目以求其瑕疵。植心腹以伺其陰私。甚而大張無稽之謗。指廉為貪。以正為邪。而論劾公排。考語私醜矣。　朝廷見其羅織之詞。以為去之猶有餘辜。而豈能盡知其中不能無負屈者乎。或未必遽去。而遷就為之所。使有道之士。不得行其志。而又蒙其汙。故有高飛深逝之想。而不樂就其職。亦勢之所必至者耳。流俗之見乃謂某官之賢如彼。近被挾私一劾。遂致如此。况吾曹眾人可不曲意依阿乎。至于公事之是非。生民之困苦。天災之迭至。真知其可憂者誰與。真以為巳憂者誰歟。天下之俗。愈趨愈下。以至于此。不急改絃而更張之。誠可為寒心也。臣願申明憲綱。使各遵守。弗得違越。在上者固不可蔑視國憲。而責其過為承奉。在下者尤不可不知自重。而非禮逢迎。各官在任。果有異政者。更隆以殊恩。或榮之以爵秩。或勞之以金帛。或朝覲之年特賜召問。則遇守令之隆。又自　朝廷始不惟人不敢輕而守令亦知自重矣如此而不知激勸。職業未修者。臣未之信也。然任之不專。猶為未也。今之守令。守令之權莫重于漢故其時政文??事行凡事必申請于監司。為監司者亦樂分其事。否則疑為輕巳。怒及而謗隨之矣。不但提吏參官。而又盡收其政。至于瑣細末務。委官規畫。不復関白守令。既有成案。然後數刊大榜。飭以四六之文。付之施行。雖有土俗不宜。不得輒有變動。前官之榜鄉民未及徧閱而後官紛更又至矣有志者稍有釐正。動輒獲戾。僚属軍民。見正官無專主之權。益動忽之。葢知上之人。必不聽其自任也。復何善政之有。臣愚以為凡府州縣一切事務。皆宜付之守令。不得分侵其權。或疑如此。使郡縣得人則可。如匪人也。不遺殃于民乎。夫守令既經簡擇。得人必多。又禮之隆而責之專。圖報必切。不幸而遇匪人。豈無所以處之乎。且臣亦非以為監司可廢也。葢卑者分其繁尊者執其要治體當如是也撫按二司。但當公以照之。靜以觀之。分巡分守。或于歲終季終。考其職掌。而申達撫按。覆按其實。因其優劣。而課其殿最。不及則教。大過則抑。反覆之而不悛。于是覈其罪之所在。而去一以警其餘。則賢者不至掣肘難行。而不賢者亦不得以肆其惡矣。守令之職專且久。而職業未修者。臣未之信也。然又不可徒恃虛文而巳。大抵天下未嘗無不可救之弊。而患無救弊之誠。亦未嘗無不行之法。患無行法之人。探本覈實之論。提綱之論甚関治体惟在撫按得其人而巳矣。欲撫按之得人。惟在吏部都察院堂官忠赤肯任怨而巳。臣願　皇上明敕各該堂官。如遇巡撫之推。必精擇老成重臣而久任之。每歲巡按之遣。不論其次而惟其人。必得識達治體。有憂國之真心者而後及焉。如巡按四五次而舉措中理。輿論攸服者。則查舊例不次超拜僉都御史按察使之職。否則回京考察之例。亦必見之行事。不可徒存虛名。葢在外臣工監司守令。有撫按以舉劾之。巡撫則有科道以糾劾之而近日則雖同處。巡按亦間有劾之者矣。巡按一方。其任極重。勸懲之典。獨缺可乎。夫　朝廷取舍必公必明。天下撫按。自不患其不得人矣。撫按得人。則其舉劾必明必公。天下方面有司。亦自不患其不得人矣。雖然。監司者。守令之原。朝廷者。監司之本。故大學首篇極論修齊治平之道而揭其本曰。自天子以至于庶人、壹是皆以修身為本、伏望　皇上正身率德、以道修身、以身取人、則內而輔弼九卿、外而監司守令、皆得其人矣、王道之成、何遠之有、臣不勝惓惓仰望之至

