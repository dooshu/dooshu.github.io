卫宗武　和黄山秋吟

有山静而秀，有水清且漪。

风霜空宿翳，草木含幽姿。

卫宗武

卫宗武　和黄山秋吟

铮然梧叶响敲风，凉月疏星秋正中。

万顷水花浑老尽，一簪醉日倚残红。

卫宗武

卫宗武　和黄山秋吟

珠露瀼瀼金作风，秋声凄怨入焦桐。

髒髒碧树霜痕染，那复宫题叶上红。

卫宗武

卫宗武　和黄山秋吟

萧萧清思浩无涯，戏蓼滩头屋数家。

小艇寻秋缘苇去，纷纷雪絮讶杨花。

卫宗武

卫宗武　和黄山秋吟

从教日日把巫焚，无补河流一尺浑。

甘霔要从方寸出，土龙芻狗不须论。

卫宗武

卫宗武　和黄山秋吟

何草青青不渐黄，班姬悲扇语凄凉。

佳人笑别乘鸾女，相见毋嫌日尚长。

卫宗武

卫宗武　和黄山秋吟

气序循环盛复衰，花随春老叶秋飞。

一年光景消磨半，又见罗衣换葛衣。

卫宗武

