离亭赋得折杨柳二首

离亭赋得折杨柳二首①


会昌六年





其一


暂冯樽酒送无憀② ，莫损愁眉与细腰。人世死前惟有别，春风争拟惜长条③ ？

【题解】

首句谓暂凭杯酒遣离愁也。次句谓勿折杨柳送行也。此以柳喻人。三句谓黯然销魂者，惟别而已。四句谓春风不必惜长条，折杨柳送行，理所当然。二句紧承首句，末句紧承三句，先戒以勿折，后答以不得不折也。

【注释】

①折杨柳：汉乐府横吹曲名。古辞已亡，后人拟作。

②无憀：无聊。

③争：怎。





其二


含烟惹雾每依依① ，万绪千条拂落晖。为报行人休尽折，半留相送半迎归。

【题解】

第二首深进一层，谓依依杨柳万绪千条，折以送行可也，但切莫折尽，留着些以迎接归来之人。伤别之情一变而为乐观之意。两首都写得情景交融，明丽自然。

【注释】

①《毛诗·小雅·采薇》：“昔我往矣，杨柳依依。”





