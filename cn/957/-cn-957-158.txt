王其　贺侍郎

宽碧高楼上倚天，等闲蚁垤视凌烟。

归飞华表三千岁，砥柱中流五百年。

摆脱浮云闲富贵，逍遥长日散神仙。

天公已定乘除计，八十春秋到八千。

王其

王其　贺侍郎

悬车高蹈姓名香，化得东阳似洛阳。

节亚芗林仍峻洁，貌如笠泽更精强。

丰标留作耆英样，寿命应同国祚长。

岁岁梅花开腊五，来陪青鹿奉霞觞。

