叶茵　香奁体五首

相思独向小窗明，试翦春衣趁晚晴。

还觉此情丝样小，欲裁不断奈何情。

叶茵

叶茵　香奁体五首

雌蝶雄蜂缀杏枝，此时此意妾心知。

等閒绣在香囊上，寄与东风赠所思。

叶茵

叶茵　香奁体五首

千里相民两寂寥，东阳应减旧时腰。

书中喜有归来字，携傍红窗把笔描。

叶茵

叶茵　香奁体五首

绿扬红杏闹墙头，画出眉山却带秋。

一行珠帘休卷上，怕春知道有人愁。

叶茵

叶茵　香奁体五首

倚楼目断暮江边，约定归期夜不眠。

香篆有烟灯有晕，笑移针线向床前。

叶茵

