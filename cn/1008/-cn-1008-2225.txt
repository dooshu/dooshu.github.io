赵蕃　重送刘伯瑞二首

蓬蓬楼鼓趣征航，草草邮亭共别觞。

对面已惊时节换，分襟难复话言长。

君今去路云霄逼，我正落身糟黮傍。

邂逅诗成傥垂寄，年年有雁到衡阳。

赵蕃

赵蕃　重送刘伯瑞二首

连朝细读远斋诗，感旧伤今意可知。

陶写要凭杯面绿，萧条只益镜中丝。

人生未哆乖离恨，君云足宽兄弟思。

骥未作官文解印，独嗟和也废吹篪。

赵蕃

