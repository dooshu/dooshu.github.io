○驳谷士风议



士风所议，妇人夫没无子，有归宗更适之义。昔姜氏以杀嫡立庶，归齐怨鲁，陈妫以子死君卒，于礼宜归。此妇非姜氏义绝之伦，无陈妫应出之事，其姑愍其守寡，欲令更适，此代俗之常意，非教训之道也。卫共伯之妻，父母欲夺而嫁之，誓而不去，就有姑命，未可要谓之必出也。（《通典》九十九）

孙霄

霄，会稽人，为琅邪国右常侍。



