○请修制配享献享礼奏（乾元年六月太常礼院）

准天福十二年六月中敕，追尊六庙。当司寻各牒所司，请排比法物，修制册宝，并衮龙服、通天冠、绛纱袍、镇等。所司修制，并无次第者。伏缘当司勘造逐年四季祠祭昼日内，正月上辛祈谷，四月孟夏雩祭，及夏至九月季秋大享明堂，十一月冬至祀昊天上帝，夏至祀皇地，十月孟冬神州地。皆以祀前二日，准礼例奏告太庙一室配座，并四孟月及腊飨於太庙。伏以国之大事，在祀与戎，昼日无配座之仪，宗庙阙荐飨之礼。今详典坟，有亏礼敬。伏乞再下所司，申请修制。

