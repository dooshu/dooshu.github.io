醉歌送吴锦雯孝亷归武林

西陵词客多如麻腾踏开元有数家吴郎杰出晩相见吸尽天台山上霞长安出门尘十斛一日孤眠意亦足如君不厌往来频肯把新诗借我读君今年已四十强须髯如戟鬓毛苍谁使燕台困天马商歌慷慨摧中肠我有一言君勿忘穷愁万事缘文章不如拂袖草堂去短棹西湖荷芰香

