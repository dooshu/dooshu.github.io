裘万顷　寄题胡穑斋盆池

穑斋主人嗜泉石，一舸来家楚江侧。

水光山色晴逼人，中有轩窗更清绝。

汲泉为池良不恶，坐见涟漪照金碧。

卾开宝鉴大如许，月堕冰轮光欲溢。

何须泰华寻玉井，谩说仇池有仙穴。

个中风露无处著，长为照华洗炎热。

嗟予痚懒真成癖，想像哦诗竟何益。

安得身为穑斋客，醉卧池边听锦瑟。

裘万顷

