李复　题武侯庙

梁甫高吟一幅巾，联翩众盗肯同群。

久蟠丘壑虽龙卧，默计江山已鼎分。

庸蜀欲开来日月，隆中先见会风云。

杂耕初动明星落，千古英雄泣渭滨。

李复

李复　题武侯庙

天厌炎灵暗不开，欲吹余烬发寒灰。

强因徐庶南阳起，能枉周瑜赤壁来。

常见英风吹草木，尚存精魄动云雷。

西南遗爱无时歇，不逐长江去不回。

李复

