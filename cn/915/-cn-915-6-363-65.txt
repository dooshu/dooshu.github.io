○答刘损问



嗣弟损又重问野人曰：“诸贤唯云祖尊一家，得为婚主。若便婚，损疑速也。”徐答曰：“今归重于王父，理无取于迟速。”损重问曰：“《礼》云‘嫁女之家，三夜不息烛；娶妇之家，三日不举乐’。得不有轻不？又‘大功之末，可以嫁女’，则男不得婚。向家是嫁女，今是兄子婚，男女讵无异邪？”徐答曰：“秉烛寝乐，居然轻重，故嫁娶殊品。至于今事，理本分涂，唯取归重极尊，而不别异男女也。（同上）



