◇验同罪

十二月十日羲之白：近复追付期，想先後皆至。昨得二十七日告，知君故乏劣腹痛，甚悬情。灾雨比日复何似？善消息迟後问复，平平不一一。王羲之白。

知寻遣家信，迟具问。

向遣书，想夜至。得书知足下问，当远行。诸怀何可言。十一必早发，想至足下如向期也。

行当是民流逸，不以为利耶？此於郡为由上守郡更寻详，若不由上命而断中求绝者，此为以利，卿绝之是也。纵民所之，恐有如向者流散之患，可无善详具闻。

君欲船，辄敕给，所须告之。

得君戏咏，承念，至此年，乃未见。（已上并《法书要录》）



卷二十五

◎王羲之（四）

