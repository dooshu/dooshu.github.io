向敏中　春暮

恨别春归酒满杯，残芳缭绕旧亭台。

不甘淑景随风变，刚被炎光继日催。

弱柳绿浓还易合，夭桃红尽更难开。

明年复与君相约，重遣阳和早到来。

向敏中

向敏中　春暮

落红庭院绿池塘，语燕啼莺亦可伤。

霁柳吹花春已老，暄槐成幄日初长。

向敏中

向敏中　春暮

蜂蝶如知春已归，雨余莺亦缕金衣。

东风尽把杨花翦，吹作满城轻雪飞。

向敏中

