王迈　读庆元党人家乘蜀

群伪欺天日，宋臣去国时。

朝扶皇帝玺，暮植党人碑。

楚众齐难胜，刘安晁遂危。

抵龟公赞决，几事并无知。

王迈

王迈　读庆元党人家乘蜀

方喜儒宗用，无何学禁严。

甘心师管晏，绝口说伊濂。

天岂斯文丧，人忧善类殓。

一鸣公甚伟，直气戢群憸。

王迈

王迈　读庆元党人家乘蜀

石显权倾帝，穰侯势逼王。

群狐争伺夜，丹凤独鸣阳。

阊阖辞天仗，洋川佩郡章。

谁尝舒亶唾，有舌巧如簧。

王迈

王迈　读庆元党人家乘蜀

侂怒如关曦，谋画比井蛙。

公乎拚一死，国尔自忘家。

庾亮尘难污，刘舆腻莫加。

修名与姱节，皎皎玉无瑕。

王迈

王迈　读庆元党人家乘蜀

本朝诸大老，谥议两忠公。

公去道乡远，名垂太史同。

理无显猪位，千载播清风。

韩品多孙子，毋须添乃翁。

王迈

王迈　读庆元党人家乘蜀

时流酣富贵，雅道冷如菰。

甘附武韦势，相师张孔谀。

识污随灶婢，气短事家奴。

使读忠公传，不能泚颡无。

王迈

