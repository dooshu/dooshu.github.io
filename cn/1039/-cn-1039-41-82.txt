叶适　哭郑丈四首

道义秦城重，声名冀马空。

河汾谈圣制，邹鲁振儒风。

有学堪经世，无官可效忠。

浮云公岂计，吾道自怜穷。

叶适

叶适　哭郑丈四首

谁谓居今世，无由见古人。

事新曾闵上，游世葛怀民。

德盛天为侣，慈薰物与春。

清风如尚想，犹足洗嚣尘。

叶适

叶适　哭郑丈四首

插架轴三万，撑肠卷五千。

京都通百郡，溟渤汇群川。

深浅人随汲，东西意各便。

后生无复见，媚学谩跹跹。

叶适

叶适　哭郑丈四首

忆在诸生列，曾窥太史书。

泉蒙烦瀎达，槁质费吹嘘。

外宅宁成相，生芻早吊闾。

临风两行泪，愁绝向輀车。







卷459

叶适

