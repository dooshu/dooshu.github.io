陈造　过八叠山

我从外朝来，巑峭相连接。

巉绝不可上，孰与西八叠。

车匪毛羽去，我岂猿猱捷。

一步九顿仆，陟起正岌页。

飞萝攀恐断，狠石高更蹑。

时方积雨后，没骭泥涉涉。

客居惯泽国，未到意先慑。

呀如敌场赴，隶卒不敢怯。

及此问次舍，犹觉口嚅嗫。

剪烛未渠寝，尚恐梦惊魇。

陈造

陈造　过八叠山

路入于平舒倦眼，襄阳佳处亦班班。

烧香岘好思三岘，八叠山高似万山。

喜此经行无雨阻，向来游览坐天悭。

山灵定笑贵野鹜，默遣归求邦域间。

陈造

