○任臣论

欲知国之隆替，时之盛衰，察其任臣而已。非常之才，固不常有，龊龊廉谨，足以从政矣。其次愚鲁朴鄙之人，亦不害国。唯异於人者，可以惧矣（原注：世所谓差人也）。何者？陈侯受郭绍，以兴侮楚之怒；伯阳任公孙，以成谋社之梦。屠黍称：“国之兴也，天遗之以贤人，国之衰也，天与之以乱人。”是也。然此人将至，必有异物，为此先兆。故知远君子，近小人，污泽所以兴刺也。ジス止於鲁郊，下展禽之故也；鹈鹕集於魏沼，不用管宁之应也。是以鸲鹆来而师乙叹，鸟至而贾生惧，戴鹪巢而张臻悲。微禽尚能为害，况异於此者！昔殷宗惧而修德，以消雉ず之变，魏明乐以酣身，不免鹰扬之恨，可以儆戒哉！

