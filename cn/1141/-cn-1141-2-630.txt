万柳堂合饯益都相国即和元韵

其一

离筵列坐荫长杨，拂拭秋风未作霜。
地胜那禁成别路，交亲何处是他乡。
清晖照客孤亭满，绿蚁浮杯曲浦长。
无奈骊歌惟痛饮，不妨烂醉贺知章。

其二

四坐笙歌意独閒，诗多漫兴不须删。
纶扉旧有林泉梦，仙老长留冰雪颜。
落日难抛频会客，浮云遥接故园山。
从来出处关朝野，千古风流碧水湾。


