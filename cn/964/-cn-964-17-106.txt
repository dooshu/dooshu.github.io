韩维　读白乐天传及文集

才高文赡富时名，感物伤时动有情。

不识无生真目体，一尘才遣一尘生。

韩维

韩维　读白乐天传及文集

直道危言自古难，忠贤常困佞邪安。

兴王赏谏非无法，却为贪令自择官。

韩维

韩维　读白乐天传及文集

仲尼饥饿颜回夭，此意谁能问大钧。

何事香山白居士，每嗟衰老亦言贫。

韩维

