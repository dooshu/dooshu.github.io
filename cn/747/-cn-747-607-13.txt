○吏隐亭述

元和十五年，再牧於连州，作吏隐亭海阳湖Й。入自外间，不知藏山。历级东望，非人寰。前有四榭，隔水相鲜。凝霭苍苍，淙流布悬。架险通蹊，有梁如。轻泳徐转，有舟如翰。澄霞漾月，若在天汉。视彼广轮，千亩之半。翠丽於是，与世殊贯。明峭绝，藿靡葱。炎景有宜，昏旦迭变。疑昔神鳌，负山而忭。摧其别岛，置此高岸。海阳之名，自元先生。先生元结，有铭其碣。元维假符，余维左迁。其间相距，十五馀年。对境怀人，其犹比肩。天下山水，非无美好。地偏人远，空乐鱼鸟。谢公开山，涉月忘还。岂曰无娱，伊险且艰。溪山尤物，城池为伍。却倚佛寺，左联仙府。势拱台殿，光含厢庑。窈如壶中，别见天宇。石坚不老，水流不腐。不知何人，为今为古。坚焉终泐，流焉终竭。不知何时，再融再结。

