刘子翚　原仲致中寄梅雪二诗再次前韵

一雪度腊寒不春，风光淡然溪谷滨。

清湖读易月当午，乌石挂庐梅照晨。

未借流膏耕沃野，聊乘爽气款苍垠。

嗣音风雅愧辞竭，安得笔翻云汉津。

刘子翚

刘子翚　原仲致中寄梅雪二诗再次前韵

饮了意行忘远近，翛翛老眼入疏梅。

愁边赏味平生剧，乱后横斜几度开。

胜韵撩诗频呫嗫，冷香薰梦破咍台。

莫将花客轻题品，自有渠侬十倍才。

刘子翚

