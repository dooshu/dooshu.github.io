释警玄　偈

夜半乌鸡抱鹄卵，天明起来生老鹳。

鹤毛鹰觜鹭鸾身，却共乌鸦为侣伴。

高入烟霄，低飞柳岸。

向晚归来子细看，依稀恰似云中雁。

释警玄

释警玄　偈

我昔初机学道迷，万水千山觅见知。

明今辨古终难会，直说无心转更疑。

蒙师点出秦时镜，照见父母未生时。

如今觉了何所得，夜放乌鸡带雪飞。

释警玄

释警玄　偈

撒手那边千圣外，祖堂少室长根芽。

鹭倚雪巢犹自可，更看白马入芦花。

释警玄

