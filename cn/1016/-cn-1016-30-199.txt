杨公远　五用韵奉酬见寄二首

扬鞭迤逦历乡邦，留得清名处处香。

六邑春风浓似酒，一轮秋月冷於霜。

苏回民瘼宦情好，听徹鹃声归兴忙。

满路溪山无限好，只应裁剪入词章。

杨公远

杨公远　五用韵奉酬见寄二首

潦倒无成困一邦，江湖姓字可曾香。

兴来且泛三杯酒，老去从添两鬓霜。

画思诗情虽我有，名缰利锁任渠忙。

寒窗兀坐浑无事，閒阅离骚诵九章。

杨公远

