○琴瑟合奏赋

琴蕴雅兮闲畅，瑟合音以高张。忽双声以动作，合六律之短长。一则玉轸金徽，无爽於清浊；一则瑟弦疏越，不间於宫商。君王政美和同，化能率舞。放郑声於域外，屏优雅於乐府。所以顾绿绮之韵高，爱清庙之器古。凭曾皙之所奏，与师襄而对抚。涤虑而匪隔毫厘，共坐而自齐徵羽。静而各守，动而合矩。左谐乎蔡炎之音，右扣於湘灵之鼓。况复素女弦怨，重华调清。以风中之响，入云和之轻。便契虚徐之节，雅符闲淡之名。诚二体之区别，能九奕而混并。流水一听，柱间而泾渭合派；箫韶共奏，指下而鸾凰和鸣。彼弄互揭，此意还发。一曲之金飙[QO51]，再奏而玉堂清越。写断续於秋空，激寥亮於云中。琴弦促而影细，瑟弦繁而体殊。伊和乐之假主，俾合散之同途。理心而宁乖高下，盈耳而不离笙竽。故若出有入无，唱予和汝。觉响於轻重，等洪纤於律吕。播南风於大道，秩秩无差；配上古之希声，备举。遂使敦本志切，去邪义深，┎之乱不作，非僻之思不侵。由自内而率外，皆谓乐而不淫。







