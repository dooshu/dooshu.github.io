◎鬼仇讦私

汪铭甫明经（恭寿）曰："乾隆间，苏州有赵延洪者，性爽直嫉恶，偶见邻妇与少年调笑，遽造其夫，侦之有迹，诡托远出，窃伺其寝，骈杀首官。依律勿论。越半年，赵忽发狂，作邻妇语索命，引刀自斫。家人力救，仍啮舌而死。夫窃谈闺间，已伤阴德，况邻妇有奸，并非亲属应执，遽以不于已事致毙两人，我虽不杀伯仁，伯仁由我而死，是诚何心哉？游魂为厉，殆其自作之孽也。

