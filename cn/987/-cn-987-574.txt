苏轼　附米黻所作挽诗五首

方瞳正碧貌如圭，六月相逢万里归。

口不谈时经噩梦，心常怀蜀俟秋衣。

可怜众热能偏舍，自是登真限莫违。

书到乡人望还舍，晋陵玄鹤已孤飞。

苏轼

苏轼　附米黻所作挽诗五首

淋漓十幅草兼真，玉立如山老健身。

梦裹赤猿真月纪，舆前白凤似年辰。

将寻贺老船虚返，欲近要离烈可亲。

忍死来还天有意，免称圣代杀文人。

苏轼

苏轼　附米黻所作挽诗五首

小冠白叠步东园，元是青城欲度仙。

六合著名犹似窄，八周御魅讫能旋。

道如韩子频离世，文比欧公复并年。

我不衔恩畏清议，束刍难致泪潸然。

苏轼

苏轼　附米黻所作挽诗五首

平生出处不同尘，末路相知太息频。

力疾来辞如永诀，古书跋赞许犹新。

荆州既失三遗老，碧落新添几侍宸。

若诵子虚真异世，酒佣尸佞是何人。

苏轼

