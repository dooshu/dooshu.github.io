○開設荊襄職官疏 【 設官撫緝】

流民之數戶、凡一十一萬三千三百一十七口、四十三萬八千六百四十四俱山東山西陝西江西四川河南湖廣及南北直隸府衛軍民等籍、臣偕湖廣河南鎮守巡撫三司等官、議流民數多。若一槩驅之。恐其安土重選。難以盡遣。就使。遣去。慮或他處頑民。知有空地。效尤復來。其患尤甚。巳嘗覆實類。皆逃移年遠。無所于止?帚。且能治產服賈。老子長孫。婚嫁姻戚。埶不可動者。謹如　聖諭、許其附籍。其新來無產平素兇梗者遣之。數內在湖廣之襄陽荊州德安及今鄖陽者二萬四千三十九戶、附籍二萬一百八十有七在河南之南陽河南汝寧者七萬五百五十二戶、附籍六萬三百八十有四、在陝西之西安漢中者、一萬八千七百一十八戶、附籍一萬六千八十有三、其遣還者、凡一萬六千六百六十三戶、復慮此輩戀膏腴而樂閒曠。且原籍官司。不加撫恤。埶將復來。須如先年事例請給　聖旨榜文嚴行禁革。凡深山大谷之內。復集續來。及展轉流徙者。並發戌邊。匿主同之。逃囚軍匠。無論山內外。俱令戌邊。其附籍所墾田地。查照減輕則例起科。凡百事產。俱如洪武年間給與由帖。則庶幾去者留者各得其所。此外須立府縣軍衛斯為久計。臣又與各官相視襄陽府所轄鄖縣。地接河陝。路通水陸。居竹房上津商洛諸縣之中。為四通八達要地。且去府五百餘里。山林深阻。官司罕到。盜賊猝發。緩急無制。合拓縣城置府。擬名鄖陽。即其地設湖廣行都司。附城立鄖陽衞。衛為前左右三所。其左右二所于湖廣都司并南陽衛新收編發流民。并不服驅遣問發。及寄操軍人數、內查調二千五百名類編摠小甲并百戶所實之。前所則以趙府群牧司緣事革隸彰德衛官軍撥補城周六里三十步。設六門。分襄陽府所属竹山房縣上津鄖四縣來属。又於竹山之尹店置竹谿縣。編戶七里。歲徵稅粮一千二百九十一石有奇。于鄖之南門堡置鄖西縣編戶七里歲徵稅粮一千一百一十九石有奇。又于陝西漢中之洵陽白石河置白河縣。編戶八里。歲徵稅粮三百九石有奇以上七縣。俱隸新府。其南門堡曰石河守禦軍堡。如舊仍属湖廣。又析陝西西安府之商縣地為山陽縣于豐陽鎮。編戶一十二里。歲徵稅粮一千二百六十九石有奇。析河南南陽府之南陽縣。地為南召縣。於南召。保編戶一十六保。歲徵稅粮二千一百五十石有奇。析唐縣地為桐栢縣。於桐栢鎮上店編戶一十四保。歲徵稅粮一千八百六十九石有奇。析汝州地為伊陽縣于舊固縣。編戶三十一里。歲徵稅粮六千四百一十八石有奇以上各隸其本府、若州。此外舊巡撿司凡四。其在尹店者。移置竹山之縣河。改隸竹溪。在鴉路鎮者。移南陽之漥石口改隸南召。在桐栢鎮者。移唐縣之毛家集。改隸桐栢。在上店者。移嵩縣之常界嶺。改隸伊陽。是皆要害之地。亡命所必經者。又于宜陽縣之穆冊及趙保邨。汝陽縣之楊埠。俱添立巡撿司。南彰縣之馬良坪。築立軍堡。以房縣原守肆莊坪堡官軍二百員名實之。俟鄖陽衛調撥官軍至日。如數委守竹山之上官渡堡。而以上官之數。移于肆莊。則以近就近。各適其便。且于光化均州鄖縣各置水驛。驛設五舟。摘于湖廣所属偏僻水驛。各令州縣攝之。否則擬奏銓註。陸路則以里甲馬匹逓給。無煩置驛。其官属暫宜裁省。府設知府推官撫民通判各一員。經歷司照磨所各去其半。陞鄖縣學為鄖陽府學。學設教授訓導各一員。量增其生徒之數諸新縣唯伊陽官吏全設。桐栢添註撫民縣丞。餘俱知縣典史各一員。縣學教諭訓導各一員生徒吏典。先儘見役。次于民間選之。行都司設都指揮使同知僉事各一員。經歷司亦去其半。衛設指揮使同知僉事衛鎮撫。左右二所正副千戶各二員。經歷知事所鎮撫各一員。每所百戶十。前所則以群牧原額舊任為之。數內知府都司及各新縣正佐首領官、宜從臣等會舉練政體熟知風土者。庶□新附之民有濟。餘乞銓授如例。軍職則於湖廣衛所多餘官并陝西調來調職選任。其荊襄曩設守備都指揮。合令回司理事。白河鄖西二縣守備官軍。且須三年以後令回。自餘加以委任責成。使撫治其地則永永無虞矣。

皇明經世文編卷之九十三終







