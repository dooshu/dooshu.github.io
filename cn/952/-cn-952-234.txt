白玉蟾　寄王察院三首

不读儒书读道书，故人听我自江湖。

君今一武登台省，我亦三清直殿庐。

白玉蟾

白玉蟾　寄王察院三首

恩怨荣污总不知，片云只鹤久相期。

驱磨花月三千界，断送风波十二时。

白玉蟾

白玉蟾　寄王察院三首

黄金台逈鸳鸿集，碧玉壶深日月长。

大隐从来在朝市，谪仙况复富文章。

白玉蟾

