诗国风秦中事

《周召》二南、《幽风》皆周文、武、成王时诗，其所陈者秦中事也。所谓沼沚洲涧之水，蘋蘩藻荇之菜，疑非所有。既化行江、汉，故并江之永，汉之广，率皆得言之欤？《摽有梅》之诗，不注释梅，而《秦风·终南》诗，“终南何有，有条有梅”。毛氏云：“梅，楠也。”笺云：“名山高大，宜有茂木。”今之梅与楠异，亦非茂木，盖毛、郑北人不识梅耳。若《上林赋》所引江篱、蘼芜、揭车、蓑荷、荪、若、薠、芋之类，自是侈辞过实，与所谓八川东注太湖者等也。

