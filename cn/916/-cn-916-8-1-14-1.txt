【临终诗】

〖伽蓝记曰：庄帝既诛尔朱荣。右仆射尔朱世隆至高都。立长广王晔为主。遣颍川王尔朱兆举兵向京师。大军失利。遂执帝还晋阳。缢於三级寺。帝临崩作《诗》曰：〗

权去生道促。忧来死路长。怀恨出国门。含悲入鬼乡。隧门一时闭。幽庭岂复光。思鸟吟青松。哀风吹白杨。昔来闻死苦。何言身自当。（○洛阳伽蓝记一。《诗纪》百八。）

