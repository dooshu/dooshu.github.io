【赠范晔诗】

〖《荆州记》曰：陆凯与范晔交善。自江南寄梅花一枝。诣长安与晔。兼赠《诗》曰：〗

折花（事类赋作梅。）逢（《御览》或作奉。）驿（《御览》或作奉秦。）使。寄与陇头人。江南无所有。（《御览》或作得。万花谷作别信。《诗纪》云。一作别信。）聊赠（《御览》或作寄。）一枝春。（○岁华纪丽一。《御览》十九、四百九、九百七十。事类赋梅赋。万花谷七。《诗纪》五十四。）

