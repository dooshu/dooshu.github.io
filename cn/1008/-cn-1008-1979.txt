赵蕃　与李潭州椿寿翁五首

荷橐上甘泉，居多政府迁。

胡为抗章谢，而必退身全。

自计虽良已，人贤讵舍旃。

吾心故公尔，斯道合幡然。

赵蕃

赵蕃　与李潭州椿寿翁五首

疏去良臣散，文兴大老归。

能忘缪公侧，何有步兵几。

暴虎无苛政，鸣冈览德辉。

辈虽参落落，业且相巍巍。

赵蕃

赵蕃　与李潭州椿寿翁五首

今代长沙帅，当年汉李膺。

登门故未易，为御亦堪矜。

嗜好虽章句，经营在斗升。

青衫旧蓝缕，白发近鬅鬿。

赵蕃

赵蕃　与李潭州椿寿翁五首

万进沅湘路，千年贾屈文。

迹同探禹穴，心每望尧云。

未说渺茫隐，长思矍铄勋。

不应迷出处，四十畏无闻。

赵蕃

赵蕃　与李潭州椿寿翁五首

日夜霜风急，东西客路昏。

诗方学蛮语，病昔似文图。

俯上辕门谒，愁干节制尊。

顽痚宁自昧，剪拂望深恩。

赵蕃

