○论别宅妇女入宫表

臣廷言：昨奉进止，别宅妇女皆遣入宫，敕至黄门，臣已执奏，停寝数日，宰相重宣。陛下以人废言，未蒙允纳，密旨增峻，制狱益严，事相牵联，重有追掩。窃闻舆议，足以伤心，或母子生离，或男女永隔，冤酷之至，有甚於死。方春德泽，万物昭苏，岂独她纤，不г雨露？一伤和气，恐沮圣恩。况所进宫人，皆非婉丽，陛下容易将入，下人迫胁而行，不作无益害有益，臣必知其然矣。又陛下至明之君，当比德於上皇，岂校迹於中古？况春秋鼎盛。庆祚无穷，树德将逮於千年，臣尚谓少；行事傥乖於一物，臣窃有疑。且臣位在黄门，年高白首，常恐宠禄过厚，颠坠微躬，何所觊觎，辄有议？伏以遭逢昌运，沐浴湛恩，如不披心竭诚，无希旨苟免。六合虽广，取容何地？不胜愚恳之至，谨重昧死奏闻，伏望曲流天鉴，少垂矜采。

