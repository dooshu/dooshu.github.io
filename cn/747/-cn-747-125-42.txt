○减盐税敕

齐州管内，元於秋苗上配蚕盐，谓之察头盐每一石徵钱三千文，苗亩虽减於旧时，盐数不侈於往日。且闻黎庶，颇亦艰辛其沧棣滨淄青五州管内所请蚕盐，每一石徵绢一匹，地里相接，苦乐顿殊，输轻者量与增添，赋重者时宜蠲减，庶无偏党，用示均平。其齐州所纳盐价钱，特与减放一半，只徵一千五百文。其沧棣滨淄青等州，每盐一石，旧徵绢一匹，起来年後加一匹。

