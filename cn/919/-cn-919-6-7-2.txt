四兽饮

治五脏气虚，喜怒不节，劳逸兼并，致阴阳相胜，结聚涎饮，与卫气相得，发为疟疾，悉主之。兼治瘴疠最效。

半夏（汤去滑） 茯苓 人参 草果 陈皮 甘草 乌梅肉 白术 生姜 枣子（各等分）

上为锉散。盐少许淹食顷，浓皮纸裹，水淹入慢火煨香熟，焙干，每服秤半两，水二盏，煎至七分，去滓，未发前并进三服。

疟病内所因证治

