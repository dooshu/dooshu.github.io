坚：阴形胼冒，阳丧其绪，物竞坚强。

初一：磐石固内，不化贞。测曰：磐石固内，不可化也。

次二：坚白玉形，内化贞。测曰：坚白玉形，可为也

次三：坚不凌，或泄其中。测曰：坚不凌，不能持齐 也。

次四：小蜂营营，螮其蛡，蛡不介，在坚螮。测曰：小蜂营营，固其氐也。

次五：蛡大螮小，虚。测曰：蛡大螮小，国空虚也。

次六：韱螮纱纱，县于九州。测曰：韱螮之县，民以康也。

次七：坚颠触冢。测曰：坚颠触冢，不知所行也。

次八：个坚祸，维用解豸之贞。测曰：个坚祸，用直方也。

次九：蜂焚其翊，丧于尸。测曰：蜂焚其翊，所凭丧也。

