赵崇鉹　往体

积雪久不解，下有希世珍。

志士縜袍间，苦心终不伸。

安得白日光，能照清夜颦。

赵崇鉹

赵崇鉹　往体

皓彩青云端，飞光落溟渤。

浑河与清沚，同受明月魄。

勿以清濁殊，天光本无隔。

赵崇鉹

赵崇鉹　往体

志士惜流光，游子念长道。

流光如奔霆，长路漫浩浩。

饥人忽梦饱，百忧愁倾倒。

真妄安足论，荣名以为宝。

赵崇鉹

