释崇岳　送琉书记还长乐

相见相从道自亲，妙高峰顶谩因循。

业风忽起波涛恶，一锡飘然到七闽。

释崇岳

释崇岳　送琉书记还长乐

瓯闽佛法半生灭，江浙丛林日渐凋。

携手十年如一默，孰云生死不同条。

释崇岳

释崇岳　送琉书记还长乐

迢迢故国三千里，忽忆萿堂送别时。

拄杖生风兴何极，楚天辽邈远山低。

释崇岳

