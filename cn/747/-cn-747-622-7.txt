○对卒史有文学判

有司选择卒史，以文学掌故备员，有比百石已上。诵多者先求之不得，讼如功令。

与能赞国，於以敷求，器人弼政，聿先精择。有司审才，无遗曲艺，虽厮役之未剧，亦文学以是徵。列彼卒史，典新掌故，将适时而给务，盖从事以备员。百石伊何，九流清品。礼秩式叙，因等夷而不易；干求无稽，虽诵多而奚取。欲加重典之科，难取薄言之诉，请详汉道，方议吕刑。

贾晋

晋，洛阳人，滑州刺史庆言子。

