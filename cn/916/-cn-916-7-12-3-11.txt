【赠顾仓曹诗】

洛（文苑作雒。）阳十二门。楼阙似西昆。暧暧罘ぜ下。相望隔画（《类聚》作昼。下同。）垣。画垣向阿阁。栖凤复栖鸳。（文苑云。一作阿阁栖凤鸳。）五曹均趋奏。六尚等便烦。朝炉何馥馥。夜锦有馀温。日中驱上驷。骧首遍京苑。晨趋魏公子。夕宿韩王孙。夙（文苑作宿。）昔今何在。生平弃不论。譬如{艹卷}ご草。心谢叶空存。谁复（文苑作伤。）三承睫。独念九飞魂。（○《类聚》三十一。文苑英华二百四十七。《诗纪》七十八。又广言选八引昆、垣、鸳、烦、温、宛、论、存、魂九韵。）

