【石头民为庾亮歌二首】

〖《晋书》曰：庾亮。初镇武昌。出至石头。百姓於岸上歌之。後连徵不入。及薨於镇。以丧还都葬。皆如谣言。〗

庾公上武昌。翩翩如飞鸟。庾公还扬州。白马牵旒□。（○《晋书》五行志。《宋书》五行地。《世说》新语伤逝篇注引灵鬼志谣徵。《乐府诗集》八十七、《诗纪》四十三并作庾公歌二首。）

庾公初上时。翩翩如飞鸟。（《世说》注作亚□。）庾公还扬州。白马牵流苏。（《诗纪》云。一作旒车。《世说》注作旒车。○同上）

