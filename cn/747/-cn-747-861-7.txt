○请定内外官制

才除御史者，旋授外藩宾佐，复有以私故细事，求假外拜。州郡无参谒之仪，出入失风宪之体。渐恐四方得以轻易，百辟无所准绳。请自今藩镇幕僚，勿得任台官。虽亲王宰相出镇，亦不得奏充宾佐。非奉制勘事，勿得出京，自馀不令出厘杂务。

剧可久

可久，字尚贤，涿州范阳人。仕後唐，累迁著作郎。入晋历大理卿。周广顺初改太仆卿，分司西京。显德五年复拜大理卿。入宋，建隆三年卒。

