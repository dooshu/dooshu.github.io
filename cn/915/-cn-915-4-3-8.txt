◇封贾复子邯阴兴子员诏（元年四月丙戌）

盖褒德赏功，兴亡继绝，所以昭孝事亲，以旌善人。故仁不遗德，义不忘劳，先王之令典也。故特进胶东侯贾复，佐命河北，列在元功；卫尉阴兴，忠贞爱国，先帝休之。今兴子博，复孙敏，顽凶失道，自陷刑以丧爵土，朕甚怜之。其封复子邯为胶东侯，兴子员为氵隐强侯。（袁宏《后汉纪》十一）

