◎封隆之

隆之，字祖裔。小名皮。伟伯族子。初为奉朝请，历汝南王悦中兵参军，以平法庆功赐武城子。寻兼司徒主簿、河南尹丞。永安中，除抚军长史、龙骧将军、河内太守，加持节后将军，假平北将军。中兴初，拜左光禄大夫、吏部尚书，行冀州事，征为侍中。寻封安德郡公，进仪同三司，行并州剌史。天平初，复入为侍中，除吏部尚书，加侍中。元象初，除冀州剌史，加开府。兴和初，复征为侍中。历尚书右仆射、齐州剌史。武定三年卒。赠司徒，加赠太保，谥曰宣懿。

