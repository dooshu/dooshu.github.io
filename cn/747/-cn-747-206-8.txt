○对问冤狱疏

自垂拱後，被告者类自诬，当是时以告言为功，故天下号曰罗织，其於汉之钩党。虽陛下使近臣覆讯，彼尚不自保，敢一摇手以悖酷吏意哉？且被问不承，则重罹其惨，张虔勖、李安静等皆是也。今赖天之灵，发寤陛下，凶竖歼夷，朝廷安。臣以一门百口保内外官无复反者，陛下以告牒置弗推。後若反有端，臣请坐知而不告。

