◇喻邴原举有道书

修性保贞，清虚守高，危邦不入，久潜乐土。王室多难，西迁镐京。圣朝劳谦，畴咨俊，我徂求定，策命恳恻，国之将陨，不恤纬，家之将亡，缇萦跋涉，彼匹妇也。犹执此义。实望根矩，仁为己任，授手援溺，振民于难。乃或晏晏居息，基我肯顾，谓之君子，固如此乎！根矩根矩，可以来矣！（《魏志·邴原传》注引《原别传》）

