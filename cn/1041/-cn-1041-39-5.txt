贝守一　有何不可

园林桃李争妍，我有兰花数朵。

杯盘笋蕨鲜肥，恁地有何不可。

贝守一

贝守一　有何不可

炎炎火繖张空，避暑林亭趺坐。

有时解带披襟，恁地有何不可。

贝守一

贝守一　有何不可

佳花香满修廊，皓月当空照我。

徐徐三弄瑶琴，凭地有何不可。

贝守一

贝守一　有何不可

竹坞雪封云锁，地炉温酒添火。

醉来拥被高眠，恁地有何不可。

贝守一

