画鹰


素练风一作如霜起，苍鹰画作殊。身思狡兔〔一〕，侧目似愁胡。绦镟光堪擿〔二〕，轩楹势可呼。何当击凡鸟，毛血洒平芜。

〔一〕：《礼部韵略》：挺也。杜诗注：，犹竦也，音荀勇切。

〔二〕绦镟：绦，《广韵》：编丝绳也。镟，《玉篇》：徐钏切，转轴裁器也。又徐专切，圆辘轳也。傅玄《鹰赋》：饰玉彩之华绊，结旋玑之金环。魏彦深《鹰赋》：缀轻丝于双脸，结长皮于两足。





