○董安于

下邑之役。（下邑，晋之邑也。）董安于多。简子赏之，辞曰：“（云云。）今一旦为狂疾，而曰必赏汝，是以狂疾赏也，不如亡。”趣而出，乃释之。（战功曰多，安于，赵简子家臣。）

非曰，功之受赏也，可传继之道也。君子虽不欲，亦必将受之。今乃遁逃以自洁也，则受赏者必耻。受赏者耻，则立功者怠，国斯弱矣。君子之为也，动以谋国。吾固不悦董子之洁也。其言若怼焉，则滋不可。（怼，徒对、杜罪二切。）

