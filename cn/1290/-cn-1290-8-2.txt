2.甘草

一名国老，一名灵通，一名美草，一名蜜草，一名蜜甘，一名落草。生陕西河东州郡，青州间亦有之。春生青苗，高三、四尺。枝叶悉如槐，叶端微尖而糙涩，似有白毛。七月开紫花，冬结实作角。子熟时角拆，子扁如小豆，极坚。根长者三、四尺，粗细不定。皮赤，上有横梁，梁下皆细根。采得去芦头及赤皮，阴干。用以坚实断理者为佳，其轻虚纵理及细韧者不堪用。味甘平无毒，最为众药之主。治七十二种乳石毒，解一千二百般草木毒。调和众药，故有国老之号。生用泻火热，熟用散表寒。其性能缓能急，而又协和诸药，使之不争。惟中满呕吐嗜酒者忌用。昔有中乌头巴豆毒者，甘草入腹即定，加大豆其验奇。岭南解蛊毒。凡饮食，先取炙甘草一寸嚼之咽汁，若中毒随即吐出，仍以炙甘草三两，生姜四两，水六升，煮二升，日三服。常带数寸随身备用。若含甘草食物而不吐，是无毒者也。

炙法：长流水蘸湿，炙透，为熟刮去赤皮，或用浆水。有云用酒及酥炙者，非也。

疗治：冻疮发裂：甘草煎汤洗，次以黄连、黄蘗、黄芩末入轻粉麻油调传。汤火疮：甘草煎蜜涂。蛊毒药毒：甘草节以真麻油浸之，年久愈妙，每用嚼咽或水煎服，神妙。小儿中蛊欲死：甘草半两，水一盏，煎五分服，当吐出。

【诠释】

甘草是豆科甘草属多年生草本，学名Glycyrrhiza glabra。 	[1]茎高约1米，叶为羽状复叶，往往自10馀片小叶成，小叶长卵形。夏秋之际，叶腋生花，花蝶形花冠，淡红色。此植物的地下茎及根，采掘而干贮之，色黄，有特殊之甘味，用为缓和药。

甘草味甘，生用性微寒，炙用性微温。能调和各种药物的偏性，使之更好地发挥作用。炙用能补脾益气，可治脾胃虚弱，并可润肺止咳。生用能泻火解毒。

