【陇上为陈安歌】

〖《晋书》载纪曰：刘曜围陈安于陇城。安败。南走陕中。曜使将军平先、丘中伯率劲骑追安。安与壮士十馀骑於陕中格战。安左手旧七尺大刀。右手执丈八蛇矛。近交则刀矛俱发。辄害五六。远则双带鞭服。左右驰射而走。平先亦壮健绝人。与安搏战。三交。夺其蛇矛而退。遂追斩于涧曲。安善於抚按。吉凶夷险。与众同之。及其死。陇上为之歌。曜闻而嘉伤。命乐府歌之。〗

陇上壮士（《御览》或作健儿。乐府云。一作陇上健儿。）有陈安。躯干虽小腹中宽。爱养将士同心肝。□聂骢父（《诗纪》云。一作交。万花谷作交。）马铁锻（《晋书》、乐府作瑕。）鞍。七尺大刀奋如湍。丈八蛇矛左右盘。十荡十决无当前。战如三交失（《御览》或误作上。）蛇矛。弃我□聂骢窜严幽。为我外援而悬头。西（《御览》或作东。）流之水东流河。一去不还（东流以下七字。《御览》或作名去不还。）奈子何。（○《晋书》刘曜载记。《御览》二百八十。《乐府诗集》八十五、《诗纪》四十三并作陇上歌。又《御览》四百姓十五引和苞汉赵记作陇上语。引安、□二韵。万花谷十五引安、鞍、湍、盘、前五韵。）

