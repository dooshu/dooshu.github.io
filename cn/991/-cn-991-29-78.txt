汪炎昶　书兴四首

山如斲新稜，泉如注新碧。

醉卧便妥帖，似换松根石。

混俗悼昔遗，嗜静竦今护。

吸鲸条烦想，饫奇甦旧力。

追往忽悟咎，持虎日增场。

汪炎昶

汪炎昶　书兴四首

时时溪上行，或与幽人遇。

手把一编书，共倚崖边树。

鹭近始暂飞，鱼惊却重聚。

佳景不待求，足熟自知处。

稚子爱相随，似亦耽幽趣。

汪炎昶

汪炎昶　书兴四首

兴逼不暇卧，蹑屐鸣难先。

裛袂碧氛润，袭襟爽概繁。

噫馁出故气，咽甘漱新泉。

骨瘦易酸楚，骨虚觉轻便。

樵子隔岭见，宁谓吾非仙。

手持白羽扇，笑坐青崖巅。

汪炎昶

汪炎昶　书兴四首

积阴敛荒霾，崖崿诡秘闻。

泼光润绿洋，错彩岚翠闪。

藓槎惊鹘巢，露扑裹蟲茧。

布棋出出庐，渍墨凝鸦点。

每恨前山逼，遐眺不得展。

意中豁危陟，日车已欹转。

畏与欲人逢，归途取迂远。

汪炎昶

