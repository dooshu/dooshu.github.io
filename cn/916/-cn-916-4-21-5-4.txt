【中候王夫人诗三首】

〖《诗纪》曰：东华夫人紫清内传。妃领东宫中候真夫人。晋兴宁三年乙丑。降金坛杨羲家云。〗

八途会无宗。乘运观嚣罗。化浮尘中际。解衿有道家。骋（诸真歌颂作眄。）烟忽未倾。携真造灵阿。虚景盘琼轩。玄钧作凤歌。适路无轨滞。神音亻舞云波。齐德秀玉景。（真诰作京。）何用世间多。（○真诰运象篇四。《云笈七签》九十七。诸真歌颂。《诗纪外集》二。）

