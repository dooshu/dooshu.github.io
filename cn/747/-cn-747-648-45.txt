○授赵宗儒尚书左仆射制

敕：银青光禄大夫守太子少傅兼判太常卿事赵宗儒：昔叔孙通徒以绵草具之功，遂获封侯之赏。况朕始见天地，初朝祖宗，哀励祗严，不克是惧。惟尔肇自清庙，逮於还官，赞导法仪，逾於四百，亻免伏趋数，讫无尢违，夫何叔孙可用是比？顾朕冲昧，实赖老成，不有甄升，孰明勤尽？奉常正秩，左揆兼荣，六乐九仪，兴替在此。无忘勖率，以厚人伦。可检校尚书左仆射兼太常卿，散官、勋如故。

