◎後主归宋後赋词

後主归宋後，与故宫人书云："此中日夕，只以眼泪洗面。"每怀故国，词调愈工。其赋浪淘沙有云："梦里不知身是客，一晌贪欢。""流水落花春去也，天上人间。"其赋虞美人有云："问君能有几多愁。恰似一江春水向东流。"旧臣闻之，有泣下者。七夕在赐第作乐，太宗闻之怒，更得其词，故有赐牵机药之事。［乐府纪闻］

