杜范　徐倅尊人挽诗二首

教子成名岂偶然，存心积善契苍天。

独工学问驰清誉，旁羽阴阳得异传。

煞有哀荣身后事，不差生死梦中言。

欲占厚德看铭志，七十之期过一年。

杜范

杜范　徐倅尊人挽诗二首

论子论交事契深，同年同里又同心。

登堂未展庞公拜，梦奠俄惊尼父吟。

自古阴功天所予，如公遐福世同歆。

老成渐渐凋零尽，空有潸然泪满襟。

杜范

