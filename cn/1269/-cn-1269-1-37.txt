盛：阳气隆盛充塞，物窴然尽满厥意。

初一：盛不墨，失冥德。测曰：盛不墨，中不自克也。

次二：作不恃，克大有。测曰：作不恃，称玄德也。

次三：怀利满匈，不利大公。测曰：怀利满匈，营利门也。

次四：小盛臣臣，大人之门。测曰：小盛臣臣，事仁贤也。

次五：何福满肩，提祸挥挥。。测曰：何福提祸，小人之道也。

次六：天赐之光，大开之疆，于谦有庆。测曰：天赐之光，谦大有也。

次七：乘火寒泉至，。测曰：乘火寒泉，祸不远也。

次八：挹于满荧，几后之倾。。测曰：挹于满，几不免也。

上九：极盛不救，祸降自天。测曰：极盛不救，天道反也。

