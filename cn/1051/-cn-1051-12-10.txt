崔敦诗　淳熙七年春帖子　寿圣齐明广慈太上皇后合六首

天上春光别，东皇管领来。

初从旗气转，旋逐跸声囘。

崔敦诗

崔敦诗　淳熙七年春帖子　寿圣齐明广慈太上皇后合六首

天上春光别，融融物态宜。

彤庭花气暖，黄道日轮迟。

崔敦诗

崔敦诗　淳熙七年春帖子　寿圣齐明广慈太上皇后合六首

天上春光别，时康乐事繁。

烟花浮阆苑，露叶簇金盘。

崔敦诗

崔敦诗　淳熙七年春帖子　寿圣齐明广慈太上皇后合六首

苍龙檠替道春囘，尽把韶华和酒杯。

但见殿前移仗退，已闻苑内奏花开。

崔敦诗

崔敦诗　淳熙七年春帖子　寿圣齐明广慈太上皇后合六首

玉压阑干日影长，云窗侍女昼焚香。

琅函自检长生籾，金管时书急就章。

崔敦诗

崔敦诗　淳熙七年春帖子　寿圣齐明广慈太上皇后合六首

花边破日红千叠，柳际匀烟翠一层。

阅尽风光长不老，绿车当见从云仍。

崔敦诗

