◇报窦融诏

每追念外属，孝景皇帝出自窦氏，定王，景帝之子，朕之所祖。昔魏其一言继统以正，长君、少君，尊奉师傅，修成淑德，施及子孙，此皇太后神灵，上天汉也。从天水来者，写将军所让隗嚣书，痛入骨髓。畔臣见之，当股栗渐愧，忠臣则酸鼻流涕，义士则旷若发蒙，非忠孝悫诚，孰能如此？岂其德薄者所能克堪！嚣自知失河西之助，族祸将及，欲设间离之说，乱惑真心，转相解构，以成其奸。又京师百僚，不晓国家及将军本意，多能胸取虚伪，夸诞妄谈，令忠孝失望，传言乖实。誉之来，皆不徒然，不可不思。今关东盗贼已定，大兵今当悉西，将军其抗厉威武，以应期会。（《后汉·窦融传》）

