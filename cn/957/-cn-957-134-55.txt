王迈　和刘编修潜夫读近报蒋岘被逐二首

读报欣然共赋诗，古来忠佞各殊岐。

彼犹愧见蒋颖叔，君盍自期刘器之。

恶草剪除虽一快，芳兰销歇已多时。

怀哉康节先生语，作事莫教人绉眉。

王迈

王迈　和刘编修潜夫读近报蒋岘被逐二首

两载相依笑陆深，鹑衣不羡锦为衾。

渠侬眩耀麒麟楦，我辈翻腾驽骥吟。

朝去一节忧稍歇，边留五大祸万深。

栋梁培植谁之责，莫遗斧斤终日寻。

王迈

