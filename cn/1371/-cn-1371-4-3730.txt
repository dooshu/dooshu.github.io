闲居

土铛茶七碗，瓦甑稷三升。

兀兀能言石，腾腾有发僧。



净巾裁白氎，拄杖采红藤。



尚喜冬来健，逢山得遍登。



闲居

小隐轻华屋，深山自结茅。



乱苔侵石磴，疏竹映花梢。



闲居

溪透桃源路，门连小华峰。

虹霓横水槛，羽盖偃岩松。



闲居

厨给胡麻粒，山供鹿脯盘。

扫门迟客至，入郭借书看。



闲居

自得穷通乐，而无宠辱惊。



韬光聊混俗，去知默陶情。



闲居

野水明窗几，通渠遶屋流。



鹭冲烟织素，鱼避月沉钩。

闲居

生计淡无味，终焉乐有余。



灌畦亲抱瓮，种秫学拈锄。



闲居

剪叶霜风劲，关门谢远游。



深村梅映雪，前浦水明楼。



