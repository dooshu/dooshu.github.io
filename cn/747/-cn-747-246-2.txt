○为百寮请加王慈徵等罪罚表

臣某等言：伏见逆人王慈徵等，并擢自凡庸，累承恩奖，遂得叨荣秩，职此禁戎，任切爪牙，寄同心膂。而忠勤之志，莫效於鹰；悖逆之愆，反同於枭獍。向使邪谋不泄，阴计遂成，将恐变起宫闱，祸生肘腋：此实灵之所切齿，臣子之所寒心。若但以恒科，委之常宪，何以明大憝之愆咎，杜元凶之觊觎？望请污其官室，に之都市，用遵雷电之象，允叶春秋之义，则衣冠塞望，夷夏甘心。无任愤切之诚，谨冒死陈请，臣某等诚惶诚恐顿首顿首死罪死罪。谨言。

