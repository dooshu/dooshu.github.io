程公许　感情中建除体二首

建国维艺祖，受命同有虞。

除苛五闰后，返朴邃古初。

满盈持以道，协泽久不渝。

平治二百年，中原忽榛芜。

定乱得高皇，如日升昏衢。

执中嗣堂播，栾叶垂范模。

破碎今已残，敌人踵规俞。

危哉武休破，汉沔几丘墟。

成功赖诸将，三蜀仍覆盂。

收藏问何时，官已迫片输。

开仓储百谷，为我供军须。

闭关且坚守，民力庶少苏。

程公许

程公许　感情中建除体二首

建大将旗鼓，遴选兹信艰。

除授得其人，国势维泰山。

满朝绶若若，熟谋须万全。

平生想卫霍，摧枯无留难。

定论真黩武，亦足激懦孱。

执爵酹太宫，感慨清泪潸。

破敌岂无策，百年祗长叹。

危机屡反复，地险失故关。

成败虽运数，人谋忌地谩。

收民心第一，根本无创残。

开纳智与勇，及时护风寒。

闭口勿多言，天道谅好还。

程公许

