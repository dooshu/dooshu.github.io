李处权　雨后凝秀阁口占呈子方

凿石为渠水有声，四垣惟欠竹青青。

壁含霁月光千丈，黛拂云峰画一屏。

香异定应来绝岛，茶甘初不藉中泠。

主人莫惜千金费，更作飞楼拟摘星。

李处权

李处权　雨后凝秀阁口占呈子方

春云向晚留，夜雨凌晓濯。

花明娇欲语，柳绿净可握。

化工了无尽，芳意殊未觉。

烧笋荐清尊，此味初不恶。

君知忘忧物，便是却老药。

百年终一炊，无事且行乐。

李处权

