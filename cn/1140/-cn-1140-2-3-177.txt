屴崱峰

危峰矗立鼓山顶目尽闽天万峰影磨崖上有紫阳书光芒倒射扶桑冷双江滙合蛟龙游三山灭没人烟浮岛屿东看入海气空青一髪指琉球洪涛忽起天地动羲和返驾寒云愁吁嗟乎白日苦短青?已班天风何泠泠吹我骨珊珊念欲乘风挥手去八表万里何当还鸾骖鹤驭良不远鲸吞蚁鬬谁能闲回首大笑哀人间

