◇封琅邪王亻由子为停侯诏（元年）

琅邪王亻由督率所统，连据涂中，使贼不得相救。又使琅邪相刘弘等进军逼江，贼震惧，遣使奉伪玺绶。又使长史王恒率诸军渡江，破贼边守，获督蔡机，斩首降附五六万计，诸葛靓、孙奕等皆归命请死。功勋茂著，其封子二人为亭侯，各三千户，赐绢六千匹。（《晋书·琅邪王亻由传》）

