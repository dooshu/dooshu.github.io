驻跸山

山在昌平州西南二十五里，高十余丈。石嶟沓危立，相与趋走，状不可驻，西北袤二十里。自金章宗游此，镌驻跸字，人呼驻跸山，遂逸其初名。上有台，章宗自题栖云啸台四字。下观野燎而猎，召其酋长大人击毬，俄而自击，自赏叹曰：美乎哉，无人见之。须臾，石群起若观。章宗益自喜，灌以酪，故石顶至今白存。山下有洞，名寒崖，奥邃中乃多异草奇木。草木资风日雨露也，今洞生，外霜时，亦自落洞中也。西曰虎峪，幢幢水出焉。瀑飞下三四里，至鹁鸽岩下，伏矣。人或谓昌平旧县虎眼泉，是幢幢水复出处，其有据欤，其无据欤？凡从啸台过虎峪者，盖惆怅不决而返。

