春三月选初表兄游拺东将归送行二律　二首


篮舆得得逐春风，竞引春光到拺东。万里游踪杨柳绿，一肩行李杏花红。

盛传天禄从今始，拔取人才自古同。肯访故交山径里，白云深处路能通。

几日停车共苦吟，红尘飞不到山林。名高两郡人都识，话久三更月又临。

历劫不磨才子气，著书能得昔贤心。如何遽唱离驹去，春树暮云望复深。

一八八〇年（光绪六年　庚辰　十七岁）





