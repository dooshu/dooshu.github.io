玉屑膏

治尿血，并五淋砂石，疼痛不可忍受者。

黄芪 人参（各等分）

上为末，用萝卜大者，切一指浓、三指大四五片，蜜淹少时，蘸蜜炙干，复蘸，尽蜜二两为度，勿令焦，炙熟，点黄芪 人参末吃，不以时，仍以盐汤送下。

瘕证治

瘕积聚，随气血以分门。故方云，以 瘕属肝部，积聚属肺部，不亦明矣。况七者火数，属心，盖血生于心；八者木数，属肝，盖血归于肝。虽曰强分，理似不混。夫者，坚也，坚则难破；瘕者，假也，假物成形。然七 八瘕之名，经论亦不详出，虽有蛟龙、鱼、鳖、肉、发、虱、米等七证，初非定名，偶因食物相感而致患耳。若妇人七八瘕，则由内外不内外因动伤五脏气血而成。古人将妇人病为痼疾，以蛟龙等为生瘕，然亦不必如此执泥。妇人 瘕，并属血病，龙蛇鱼鳖等，事皆出偶然，但饮食间，误中之，留聚腹脏，假血而成，自有活性。亦犹永徽中僧病噎者，腹有一物，其状如鱼，即生瘕也。与夫宿血停凝，结为痞块，虽内外所感之不同，治法当以类相从。所谓医者，意也，如以败梳治虱瘕，铜屑治龙瘕，曲 治米瘕，锻石治发瘕，如此等类，方论至多，不复繁引，学人可以理解。

