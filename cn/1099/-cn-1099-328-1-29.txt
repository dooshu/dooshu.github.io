○答山東廵撫楊本菴 【 勳臣優免】

承詢陽武優免事、查律功臣家除撥賜公田外。但有田土。盡數報官納糧當差。是功臣田土係　欽賜者。糧且不納。而况于差。錫之土田。恩數巳渥。豈文武官論品優免者可比。若自置田土。自當與齊民一體辦納糧差。不在優免之數也。近據南直隸冊開諸勳臣地土、除賜田外、其餘盡數查出、不准優免。似與律意相合、幸惟尊裁、

