◇童子为天子服议

案：礼，丧服，诸侯为天子斩。今广陵王列土建国，古之诸侯，宜从臣例。又礼，童子不居庐，不杖不菲。广陵王未冠，吴王章郡王卑幼，不应居庐。古但有冠无帻，汉始制帻，可知今服卷帻。（《通典》八十一。魏晋故事，皇子广陵王年十一，孙为祖服周，当为臣服，从本亲服，皇弟吴王年十，章郡王年七，又当倚庐，服成人礼。著何帻服，应琳议。）

