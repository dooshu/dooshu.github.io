○北虜求貢疏 【 北虜求貢】

職會同鎮守總兵官周尚文議照自古北虜求貢中國。或力屈於中衰。或志在於貪利。即其順逆無常。去來靡定。雖非輸誠納款之真。在昔帝王??山王???山王?俯從所請。不忍拒絕者。亦惟羈縻之術。有不容廢焉耳。我　成祖文皇帝三犂虜庭、威加大漠、因其求貢、錫以印信封誥、俾世守之、不責其必來。而欲其來也有據。實欲藉此一路因以通其情而繫其望。從古制馭之道蔑以加矣。至于弘治年間、迤北小王子節投番書求貢、考其來文、猶踵襲殘元舊號、及平章知院官衘、意義可解、言語足憑、緣彼時小王子威力猶能鈐諸宗人。號令尚能行之部落。事有歸一。他無掣肘故耳、近年以來。枝分類聚。日以盛強。畫地住牧。各相雄長。空名僅相聯屬。事權殊為擕貳。今遣通事投逓番文以求貢者俺答也。據其對寫漢字。開有小王子俺答吉囊為大頭目者三。把都兒台吉等為小頭目者九。誓以東西不犯我邊。以結永好。詞頗遜順。自去冬及春。游虜零騎。至墩講說。年年分求貢。奚啻數十餘次。意亦勤懇。夫來則不拒。以弘字小之量者。中國之體也。得虜人之情詞而代為之奏者。邊臣之職也。因見其仍無印信封誥之可憑。又慮夫墩人夷使。有欺隱轉換之弊。職等仰遵　聖謨、會委兵備副參等官、親詣邊外、當面詰審、所據供出前項情詞、似與逓到番文意不相背、但出一面之詞。而各部散處窮荒。無從徧究。且近日遼陜之間。節報大虜住邊。事勢叵測。即俺答貢出真心。後來欵貢成時每以責其鈐制別部為要義茍不能齊一眾志此順彼逆巳非事體。安知其不一面捏寫各部頭目。以紿我之必從。一面分眾南侵。以掩我之不備。此職等之不敢輕議者此也。原來夷使、巳該各官省諭回營、責取印信封誥、仍令各枝再遣親信頭目、會投真正番文、欵虜之患在於受賞於西而搶犯於東以辞責之則推托別部故虜權不一之時不可言款也期今秋西不犯延寧甘固。東不犯遼薊以取信我中國。永無別項詐情。然後代爾馳奏。請自　上裁。然我之所以責取信者。不難於印信封誥之必來。而難於東西各邊之不犯。彼果如約而至。猶復終絕之。則彼之搆怨也。可恃而其鼓眾也有詞。以蒙恥之忿。而加之有激之怒。則其報我也專而力。即我受彼之詐。有中變焉。則直在我而屈在彼。固老壯之所攸分　。彼將負不義之名。而舉無名之寇。雖欲為患。亦終弱且緩矣。况貢亦備。不貢亦備。固邊臣職守之常。初不因是有所增減也。如慮及入貢為窺伺中國。為困擾我邊。為反覆竊發也。則當熟計審處。設法伏機。或限之以地。受方物於邊墻之外。或限之以人。質其親族頭目百十人於鎮城之中。或限之以時。俟踰秋及冬。然後頒賞縱質遣之北去。誠也。既在吾羈縻之中。詐也。亦莫逃吾範圍之內。則天時地利人和。一舉而三得之矣。倘彼去而不返。竟至泯沒。則蓄謀隱禍居然可知。容職等伺其機有可乘。計稟軍門。選鋒出塞。直搗巢?。殲厥渠醜。以伏彼奸詭之謀。以壯我正大之氣。使彼知　天威之莫測。而憚中國之有人也。

