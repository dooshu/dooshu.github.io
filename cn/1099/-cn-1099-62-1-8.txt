○禁通番以絕邊患疏 【 禁通番】

切惟欲絕邊方之患、當禁啟患之原、葢邊患不能以自生必因人以啟召之也照得陝西洮泯河州西寧等處衛所沿邊邊夷、即古之吐蕃、其性譎詐、叛服不常、歷代以來、屢為邊患、洪惟我　太祖高皇帝、平定天下、撫治四夷。示之以威懷之以德、彼皆順服、歲時進貢、其所食茶鐵鍋銅器羅叚等物。奏奉明文。方纔給與。及許令各該番人。四時前來各邊交易買賣。委官管領。當時法度嚴明。軍民遵守。不敢私自通番。以取其利。其各族番人。亦盡知我邊情虗實。一向畏服。不敢為惡。其後有等各邊無知軍民。及軍職子弟。甚至守備官員。往往亦令家人將鐵鍋食茶段疋銅器等貨。買求守把關隘之人。公然私出外境。進入番族。易換彼處所產馬匹等物。鐵鍋鎔銷未必能成兵器王鑑川諸人論之詳矣但私□既行則中國操縱宜不能自主故湏嚴禁以致番人將所得鐵鍋叚疋置造軍器。及戰襖等項。遂萌侵犯之心。或因爭論價值。將通番漢人殺死。同去之人。因是違法不敢告官。番人畏懼漢人報讐。亦不敢前來交易。日肆搶刼。漸成仇隙。及各寨堡守把官軍。因見鄰近有等本分不曾為惡吐蕃。卻又妄稱本族搶刼等情。恐嚇賠償財物。因而激變隨同各族為惡。引惹邊患。皆由于此。甚至有等近邊土人居民因與番人結親。或通吐番。冒名進貢。貪圖賞賜。往來情熟。專為緝探邊方一應事情。動輒傳與。所以各邊番人。益加生拗。不聽撫化。節次為惡。搶殺人畜物件。若不嚴加禁約。誠恐各邊官軍。互相倣傚。一槩通番。積習年久。重貽邊患未便。乞敕都察院、查照洪武永樂年間、福建廣東下海通番事例、出給榜文、發仰洮岷河州西寧、但係鄰近番人去處張掛曉諭、但有仍前作過者、依律處治、庶使法度嚴明、人知儆懼、而邊患為少息矣

