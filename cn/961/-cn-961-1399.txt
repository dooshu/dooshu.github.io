黄庭坚　再答并简康国兄弟四首

瞿昙不解祖师机，却许狸奴白牯知。

道人只要贫到骨，沈却黄金卖笊离。

黄庭坚

黄庭坚　再答并简康国兄弟四首

妙舌寒山一居士，净居金粟几如来。

玄关无键直须透，不得春风花不开。

黄庭坚

黄庭坚　再答并简康国兄弟四首

须弥椎打虚空鼓，撼得毗卢海月昏。

四海无波安乐住，陈家松下小柴门。

黄庭坚

黄庭坚　再答并简康国兄弟四首

日中一饭蒙头睡，黄叶堆门莫扫除。

夜半枕前师子吼，起来烧却野狐书。

黄庭坚

