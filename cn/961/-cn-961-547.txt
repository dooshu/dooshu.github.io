黄庭坚　和蒲泰亨四首

我已人间无所用，鬓飘霜雪眼生花。

东坡兄弟来虽晚，折箭堪除蚀月蛙。

黄庭坚

黄庭坚　和蒲泰亨四首

东坡海上无消息，想见惊帆出浪花。

三十年来世三变，几人能不变鹑蛙。

黄庭坚

黄庭坚　和蒲泰亨四首

玉座天开旋北斗，清班鸟散落余花。

有人难立百官上，不为庙中羔兔蛙。

黄庭坚

黄庭坚　和蒲泰亨四首

栽竹养松人去尽，空闻道士种桃花。

昨来一夜惊风雨，满地残红噪暮蛙。

黄庭坚

