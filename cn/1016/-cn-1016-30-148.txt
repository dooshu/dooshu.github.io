杨公远　梅花五首

草木根莇暖未回，□□□□□□□。

□□□□□□□，老干槎牙一半摧。

水急可曾流影去，雪深还不碍香来。

赤松孤竹真渠友，万紫千红总皂台。

杨公远

杨公远　梅花五首

高标独立岁寒时，不受狂蜂浪蝶知。

树百千年枯更好，花三两点少为奇。

暗香痚影孤山句，却月凌风水部诗。

雇我对渠吟未稳，且将淡墨貌横枝。

杨公远

杨公远　梅花五首

屋檐斜入一枝低，欲为形容颇费思。

萧洒花裁冰脑缀，横斜干倚斗榴垂。

风浮香动更阑后，窗映枝横月转时。

最是孤高难著语，只宜索笑莫言诗。

杨公远

杨公远　梅花五首

横隔片烟争向静，深藏翠幕全真性。

霞拖数日初脑沉，月挂一眉天未暝。

问讯频敲碧玉枝，觅诗踏遍苍苔迳。

有时小醉倚幽窗，只藉清香闻得醒。

杨公远

杨公远　梅花五首

半黏残雪不胜清，可惜梢头欠月明。

影不横斜冰未泮，香微漏洩晓初晴。

餐毡苏武应同调，披氅王恭想再生。

忍冻保全清节在，为渠从此定交盟。

杨公远

