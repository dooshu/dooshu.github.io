楼钥　送卫清叔著作提举淮东

汉庭早已冠群仙，阔步登瀛最少年。

窃叹岂惟年叵及，人门才业总翘然。

楼钥

楼钥　送卫清叔著作提举淮东

通泰牢盆亘海滨，宅家专欲用儒臣。

淮南草木生颜色，又见龙头第一人。

楼钥

楼钥　送卫清叔著作提举淮东

虎榜先登到凤池，前良多以十年期。

虽知勇退急流去，壮岁功名会及时。

楼钥

楼钥　送卫清叔著作提举淮东

羡君持节拜庭闱，未老双亲看彩衣。

若过盖公烦问信，坐曹日念旧游稀。

楼钥

楼钥　送卫清叔著作提举淮东

屡从樽酒接从容，叔宝风姿照座中。

他日相逢年益老，棋坛尚可角雌雄。

楼钥

