【夫人阁五首】

太史颁时令，农家候土牛。青林自花发，黄屋为民忧。

元会千官集，新春万物同。测圭知日永，占岁喜时丰。

黄金未变千丝柳，白日初迟百刻香。圣主本无声色惑，宫花不用妒新妆。

微风池沼轻澌漾，旭日楼台瑞蔼浮。四海欢声歌帝泽，万家春色满皇州。

玉殿{}声玉漏催，采花金胜巧先裁。宿云容与朝晖丽，共喜春随曙色来。

