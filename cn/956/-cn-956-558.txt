方回　江行大雨水涨四首

客路由来但喜晴，山深何况更舟行。

孤篷酒醒三更雨，滴碎愁肠是此声。

方回

方回　江行大雨水涨四首

一夜水高丈五六，移舟稳傍渔家宿。

矶头浪急上滩难，舟子索钱赛神福。

方回

方回　江行大雨水涨四首

踏午倒挂倒飞猱，水长船行拂树桃。

忽讶平途成峻濑，更怜危石没深涛。

方回

方回　江行大雨水涨四首

何处岸颓漂大树，明朝水落阁平滩。

村民争剪为薪去，万事从前预料难。

方回

