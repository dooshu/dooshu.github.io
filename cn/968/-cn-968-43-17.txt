林景熙　酬潘景玉

读史双眸夜炯然，一声江雁落灯前。

马非汗血材终下，木或青黄性不全。

风月未容诗入务，乾坤应许酒为年。

寒城日出无穷事，老耳山中独听泉。

林景熙

林景熙　酬潘景玉

唤起离愁落木声，抱饥犹自向书耕。

江湖有梦追前事，天地无根笑此生。

岁晏断鸿羁客影，夜深残火故人情。

幸来相就分岑寂，闲对梅花酌翠觥。

林景熙

