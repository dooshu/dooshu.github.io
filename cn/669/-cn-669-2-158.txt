158　坎在上爲雲故雲雷屯　坎在下爲雨故雷雨作解　女子貞不字之義


「上坎爲雲，下坎爲雨」，虞翻之説也，案：見周易集解乾彖傳注。郭子和從之。【原注】坎在上爲雲，故雲雷屯。坎在下爲雨，故雷雨作解。〇原注即郭雍傳家易説中語。「女子貞不字」，謂許嫁笄而字，耿氏何云：「南仲。」之説也，朱文公從之。

【元圻案】耿南仲，字希道，開封人。欽宗時尚書左丞、門下侍郎。宋史有傳。〇經義考：「耿氏南仲易解義十卷，存。」〇説文：「字，乳也。」虞仲翔解作姙娠，程傳從之。葉給事紹楏云。〇正定王定柱曰：「『女子貞不字』，連『貞』字爲文，當從笄而字之訓爲長。」





