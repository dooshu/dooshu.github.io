○饶娥碣

昊昊皇天，照临下土，皇天无私，既父且母，昭尔有德，拯斯民苦。彼饶者，没於长江，幼女号，激於穹苍。匪类伊蛟，爰构其殃，上帝怀之，雷霆交作。火焚长川，风扰巨壑，烟雨冥海，龙腾搏。邦人大恐，水物殄瘁，鱼鳖蛟螭，会无噍类。灭以汤澜，偾於江汜，所贵者男，所贱者女。缇萦投身，杨香扌益虎，古有其俦，今得其侣。纯孝所感，威灵动天，善恶不激，参於上元。咨尔邑人，感焉慎焉！予忝令长，闻之不书，後之君子，谓我何如？爰树贞石，表其里闾。

常无求

无求，天宝时官右补阙。

