游天平山录


五月乙卯早，范至能、颜休文明相别于阊门外。唐致远联绕城，望如苏馆而过，八里至横塘，又数里至黄山，又数里过木渎，遂至灵岩院。……至能走价送薰香松黄新茶，其简云：“来日登天平，须攀援至远公亭及诸石屏处。白云泉名在水品，其色凝白，盖乳泉也。张又新以虎丘石井江在第三第六，而下此泉，未知如何？试一别这。向寿老欲作亭泉上，及别，筑远公亭寺石上。山路旁有石龟，极形似，向亦有名，近无知者。忠烈庙具有文正以下画像挂壁，谒之。”丙辰早，升小车，过天平下，岭甚峻，约数里，至白云寺，图经云：“唐宝历二年置，在县西南二十五里。”本远公道场，今为范文正公功德院。寺有乐天、苏子美、王君玉、蒋希鲁诗刻。欲同致远登山，而脚力顿疲难之，然思至能简中语，恐遗恨也年，遂奋衣右转而上。酌白云泉，甚白而甘。蹑石蹬至卓笔峰，峰高数丈，截然立双石之上，附著脆臲，疑其将坠。余如屏如矗，或插或倚，奋极奇怪。行十之七，石愈众，而力愈惫，乃循左径访石屋。三面壁立，复以二大石，少休其中。下至小石屋，一石覆之。又下至飞来峰，高二丈，上锐下侈，微附盘石，前临崖谷，兹其异也。又东下远公庵，一各望湖台，正直寺后。又下五丈石，以阁石上。次至头陀岩，有盖斜蔽之。次至龟石，脊势隐起，名不虚得。此山大抵皆石也，瑰形诡状，可喜可愕。今日适疲倦，又尚暑，不能穷其巅，然郡人能至予之所至者寡矣，况游客乎！归寺，欲先拜文正及子画像，坐待鱼钥，移时乃至。明日，盖文正忌辰云。

题记：本文选自《周益国文忠公集·杂著述·游山录》，有删节，是日记体的游记。范成大的书简对天平山的名胜作了介绍，所以作者详予著录，并在记第二天游山时予以照应。天平山以怪石瑰诡著称，作者对其中的卓笔、石屋、飞来峰刻画细致，其余则用“如屏如矗或摇或倚”予以概括，做到了点面结合。作者简介：周必大（1126-1024）：字子充，一字洪道，吉州庐陵（今江西吉安）人。绍兴二十年（1150）进士年（1150）进士，又中博学宏词科，教授建康府。孝宗时除起居郎，应诏上奏言事，切中时弊，不避倖，累官至右丞相，封济国公。庆元元年（1195）以少府致仕。自号平园老叟，卒谥文忠。著作繁富，有《周益国文忠公集》二百卷。





●宋朝

