○奉大擴王先生 【 貴州叛苗】

貴州漢西南夷也、漢竭才力、鈍士馬而有之、乃後至馬援而定、蠻俗効貢、比于內地、考馬援定夷故事、在順俗與治。大犯則創。小犯則畧。不與犬羊爭勝。此若汲寒泉。止沸湯。就須臾之效。貽數百載之安。今苗族橫戈掠境。固彼恒事。至煩請　詔命將騷動連壤之師。恐張虜氣而搖其志。以為我可患中國。中國備我。方逆苗竊發。直用一將帥之力。十日之勞。可以灌兇熄毒。顧湖廣貴州。各接二境之有司。兩伺莫先聞。故至此。門下前在職方。號稱識畧過人、而沉毅廉慈。又足附眾死士。即滅此何有。權分于二省。事牽于內制、即伏波更來。莫有效也。審時相機、約兩國之師、戮力直前、以批難而解紛、此惟門下勇裁之耳、今為中國患者、不在西南、在北狄、西南之兵、豫期可收、北狄之憂、歲謀人作、奏功之日未見、制狄與制苗難易自燎然夫制狄與苗異、苗叛則不服。服即不叛。狄乃不然。去來來去。不可要結、不可盟信。言邊事者。紛集如品。即口以成事。實績鮮睹也

