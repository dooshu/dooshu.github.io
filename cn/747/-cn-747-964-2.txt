○请忌日仍理军务奏（贞观十九年五月）

《礼》云：“君子有终身之忧，而无一朝之乐”，此所为星回改岁，亲没同辰，思其居处，不可为乐。自大驾南辕，晋徒东徙，或增名似之节，而出典彝之外，既乖俯就，流若不归。（疑）襄公击ゾ陵而墨，伯禽赴徐戎而变（阙）金革之事，无所不通。

伏惟陛下亲御六军，已登寇境，戎务繁拥，伏待剖断，不可以遵先圣之常经，略近代之公议。请今月六日所有军机要切，百司依式奏闻。

