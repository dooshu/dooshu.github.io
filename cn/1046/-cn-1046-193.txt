王炎　寄德莹弟二首

牢落羁旅隔楚东，青山梦入往来中。

离心落雁惊秋雨，醉眼开花昨夜风。

一壑若为甘小隐，三江何日挂归篷。

谋生向坐文穷计，识破譫讹虑已空。

王炎

王炎　寄德莹弟二首

洞庭秋水望中天，侧目飞鸿断复连。

得句信知神入梦，浇愁不惯酒中仙。

秋风白发欺来日，夜雨青灯忆往年。

用拙不妨消息好，关山明月两茫然。

王炎

