曹彦约　故经略华文赵郎中崇宪挽章三首

国是归宗相，儒科看嫡传。

与时常落落，持论极拳拳。

柄用无韩范，师承有涧瀍。

衣冠何足论，父子世称贤。

曹彦约

曹彦约　故经略华文赵郎中崇宪挽章三首

出处权轻重，几微见老成。

我官浑漫浪，公道要分明。

忠定名先正，奸谀魄自惊。

翻思元佑事，千古欠哀荣。

曹彦约

曹彦约　故经略华文赵郎中崇宪挽章三首

世路平平好，民庸处处高。

入朝宁却步，及物自忘劳。

俿望人宗主，为仪国羽毛。

修文才下寿，天亦负英豪。

曹彦约

