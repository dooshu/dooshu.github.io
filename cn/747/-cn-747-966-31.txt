○覆奏疏理诸色入仕奏（太和八年正月吏部）

准之疏理诸色入仕人等，今诸司流外令吏、府史、掌固礼生、楷书、医工及诸军诸使承优官典，总一千九百七十二员。共请权减六百五十七员。兵部奏应管左右仗千牛、仆寺、殿中省进马、左右金吾仗长上，共一百六十一员，今三色共请减六十七中。文简武简三卫，每年三铨，都请留六十人为定。礼部奏明经、宏文馆生、太庙、郊社、斋郎、掌坐等，共五百五十二人，今六色共请减一百三十八人。

