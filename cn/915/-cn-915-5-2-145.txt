◇与王朗书（建安二十二年冬）

生有七尺之形，死惟一棺之土，惟立德扬名，可以不朽；其次莫如著篇籍。疫疠数起，士人凋落，余独何人，能全其寿？故论撰所著《典论》、诗、赋，盖百余篇。集诸儒于肃城门内，讲论大义，侃侃无倦。（《魏志·文帝纪》注引《魏书》）

蚤虱虽细，处于安寝；鼷鼠虽微，犹毁郊牛。（《初学记》二十九《鼠》，《御览》九百五十一）

丕白：不受江汉之珠，而受巴蜀之钩：此言难得之贵宝，不若易有之贱物。（《御览》三百五十四）

孙权重遣使称臣，奉贡明珠百筐，黄金千镒，驯象二头，或牝或牡。扰禽鹦鹉，其他珍玩，盈舟溢航，千类万品。（《御览》六百二十六）

