张耒　绝句二首

翠润园林草木长，春归积雨满芳塘。

更无一点殷红色，叶底青梅已可尝。

张耒

张耒　绝句二首

风棹浮烟匝地回，雨将浓翠扑山来。

晚凉楼角三吹罢，夕照江天万里开。

张耒

张耒　绝句二首

门前山树插云青，雨足山前稻水平。

桑柘半空蚕事了，绿阴深处啭残莺。

张耒

张耒　绝句二首

萱草开时燕引雏，石盆雨满长菖蒲。

但令瓮有贤人酒，何用门迎长者车。

张耒

张耒　绝句二首

晴江水满长菰蒲，野鸭鵁鶄欲哺雏。

谁为寄声沙塞雁，春来朔野定如何。

张耒

张耒　绝句二首

荒山岑寂晚鸡号，独闭衡门守一瓢。

风雨似秋君莫怪，容愁逢处易萧条。

张耒

