◎李元操

元操，赵郡柏人人，魏征南将军骞从子。本名孝贞，字元操，避隋祖讳祯，因改称字。仕北齐，为司徒府参军。射策甲科，拜给事中。历太尉府外兵参军、中书舍人，出为博陵太守，迁司州别驾，除给事黄门侍郎。周平齐，授仪同三司、少典祀下大夫。宣帝初，转吏部下大夫。静帝初，授上仪同三司。隋受禅，拜冯翊太守，迁蒙州刺史，徵拜内史侍郎，出为金州刺史。有《集》二十卷。

