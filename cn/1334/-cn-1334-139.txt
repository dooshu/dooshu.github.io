虚题实做


阴历以月之十五日为望，望则月圆，月月皆有望，望则月必圆。何以独至八月之望，号之为节，如是之慎重，如是之热闹？已不可解。且又制成饼饵，名之曰“月饼”，从而啖之。合中国各行省，莫不皆然。吾恐月球之面积虽大，终不足以供吾人之年年大嚼也。犹记某西书内载一条云：“其妇人对月，忽作遐想曰：‘安得此月化作面包？’”今中国人吃月饼，无乃虚题实做？





