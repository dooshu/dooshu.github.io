江妃二女

江妃二女出游江滨，皆丽服华装，佩十两明珠，大如荆鸡之卵。郑交甫见而与语，求之，解其佩与交甫，交甫怀之，去数十步，俱无见焉。又《韩诗内传》云：“昔郑交甫将之南楚，适彼汉高台下，乃遇二女佩二珠，大如鸡卵，交甫与言曰：‘欲子之佩号。’二女解佩与之，交甫既行，二女忽不见，佩亦失之。”（《三洞群仙录》卷一五）
