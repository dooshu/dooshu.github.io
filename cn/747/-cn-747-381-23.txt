○送谭山人归阳序

吾於九疑之下，赏爱泉石，今几三年。能扁舟数千里来游者，独阳谭子。谭子文学、隐名山野。隐身阳之阿，世如君何？牧犊爱阳之宰，峻公不出南岳三十年，今得阳一峰，谭子又在焉，彼真可家之者邪？子去为吾谋於牧犊。近峻公有泉石老树，寿藤萦垂，水可灌田一区，火可烧种菽粟，近泉可为十数间茅舍，所诣才通小船，吾则往而家矣。此邦舜祠之奇怪，阳华之殊异，氵惠泉之胜绝，见峻公与牧犊，当一一说之。松竹满庭，水石满堂，石鱼负樽，凫舫运觞，醉送谭子，归於云阳，漫叟元次山序。

