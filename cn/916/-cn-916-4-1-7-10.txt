【有女篇】

（艳歌行○《诗纪》作艳歌行有女篇。）

有女怀芬芳。□是□是步东厢。（玉台作箱。）蛾眉分（《初学记》、《御览》、万花谷作双。）翠羽。（《类聚》作若双翠。）明目（《初学记》、《御览》、乐府、万花谷、广《文选》并作眸。《类聚》或同。或作月。《诗纪》云。一作眸。）发清扬。（《类聚》作阳。《初学记》、《御览》作光。）丹唇医皓齿。秀色（《类聚》、《初学记》、《御览》作颜。万花谷作韵。）若□璋。巧笑露权靥。（《御览》作靥辅。《初学记》作靥转。）众媚不可详。令（玉台、广《文选》作容。）仪希世出。无乃古毛（万能花谷作王。）嫱。头安（《类聚》、《御览》、万花谷作首戴。乐府云。一作首戴。《书钞》、《初学记》作首载。）金步摇。耳系（《书钞》或误作手击。）明月□。珠环约素腕。翠羽（玉台、广《文选》作爵。）垂鲜光。文袍缀藻黼。玉体映罗裳。容华既已（玉台、《文选》注作以。《类聚》或同。）艳。志节拟秋霜。徽（乐府作微。）音冠青云。声响流四方。妙哉英（《诗纪》作美。）媛德。宜配侯与王。灵应万世合。日月时相望。媒氏陈束帛。羔雁鸣前堂。百两盈中路。起若鸾凤翔。凡夫徒踊跃。望绝殊参商。

（○玉台新咏二。《乐府诗集》三十九。广《文选》十三。《诗纪》二十二。又《书钞》百三十五引□韵。《类聚》十八作傅玄诗。引厢、阳、璋、嫱、□、光、霜七韵。四十二作艳歌行。引阳、璋、霜三韵。《初学记》十九、《御览》三百八十一并作晋玄歌。引厢、光、璋、详、嫱、□六韵。万花谷後十五引光、璋、嫱、□四韵。《文选》二十一秋胡诗注有女篇。引霜一韵。）

