廖行之　秋夜读书示谦

百年诗种世科存，三载相望两拜恩。

主簿从渠称大小，儒冠喜我到儿孙。

立身正要先忠孝，力学尤须造本原。

老矣寸阴犹共惜，日新期汝大吾门。

廖行之

廖行之　秋夜读书示谦

常记吾公诲语存，岂唯抚育念深恩。

要将礼义扶门户，常把诗书训子孙。

众耳尚闻垂绝语，尔曹无负起家原。

殷勤事业能无忝，何羡于公驷马门。

廖行之

