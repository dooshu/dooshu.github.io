◎李冲

冲字思顺，陇西狄道人。西凉武昭王之曾孙。献文末，为中书学生。孝文初，迁秘书、中散、内秘书令、南部给事中。迁中书令，加散骑常侍，转南部尚书，赐爵顺阳侯。又进爵陇西公。五等建，封荥阳郡开国侯，拜廷尉卿，迁侍中、吏部尚书、咸阳王师。东宫建，拜太子少傅，领将作大匠，加辅国大将军，进镇南将军。改封阳平郡开国侯，兼左仆射。迁尚书仆射，改封清渊县开国侯。太和二十二年卒，谥曰文穆。

