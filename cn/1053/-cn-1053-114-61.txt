马之纯　祀马将军竹枝辞

草头无数入松山，一遇将军都败还。

试问当初战术何所，将军岩下水犹殷。

马之纯

马之纯　祀马将军竹枝辞

白羽青丝手自持，双韐锦领步兵随。

几番欲到伊吾北，笑杀曹儿行路迷。

马之纯

马之纯　祀马将军竹枝辞

曹州孽火遍烧天，不见兵车只汉川。

若得将军把关要，鸦军不用过山前。

马之纯

马之纯　祀马将军竹枝辞

麦陇桑畴溪路斜，溪南溪北自千家。

当年战守知谁力，好把寒泉荐菊花。

马之纯

马之纯　祀马将军竹枝辞

桑麻影里千余户，弦管声中百许年。

但见年华今日好，也须回首看岩前。

马之纯

马之纯　祀马将军竹枝辞

松山父老至今思，尝问将军归不归。

岩头草木成弋戟，雨后溪声听鼓鼙。

马之纯

马之纯　祀马将军竹枝辞

倒指于今四百年，竹间祠宇尚依然。

藤萝挂木长如旆，苔藓侵堦碧似钱。

马之纯

马之纯　祀马将军竹枝辞

几年精爽尚依依，水旱只须来祷祠。

劝汝乡人宜善事，祀时同唱竹枝辞。

马之纯

