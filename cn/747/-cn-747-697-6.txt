○大孤山赋（并序）

馀剖符淮甸，道出蠡泽。属江天清霁，千里无波，点大孤於中流，升旭日於匡阜。不因佐官，岂遂斯游？谢康乐尤好山水，尝居此地，竟阙词赋，其故何哉？彼孤屿乱流，非可俦匹，因为小赋，以寄友朋。

川渎道，人心所恶。必有穹石，御其横骛。势莫壮於滟，气莫雄於砥柱。惟大孤之角立，掩二山而磔竖。高标九派之冲，以捍百川之注。耽若虎视，蚴如龙据。靡摇巨浪，神明之所扶；不倚群山，上元之所固。必迤逦而何多，信嶷然而有数。念前世之独立，知君子之难遇。如介石者袁杨，制横流者李杜。观其侧秀灵草，旁挺奇树。宁忧梓匠之斤，岂有樵人之路。想江妃之乍游，疑水仙之或驻。嗟瀛洲与方丈，盖仿佛如烟雾。据神鳌而О，逐风涛而沿溯。未若根连坤轴，终古而长存；迹寄夜川，负之而不去。虽遇叟之复生，焉能移其咫步。

