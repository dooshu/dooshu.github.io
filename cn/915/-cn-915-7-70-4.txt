◇郊祀遇雨议

郑玄注《礼记》，引《易说》三王之郊，一用夏正。《周礼》，凡国大事，多用正岁。《左传》又启「蛰而郊，」则郑之此说，诚有据矣。众家异议，或云三王各用其正郊天，此盖曲学之辩，於礼无取。固知《梁》三春皆可郊之月，真所谓肤浅也。然用辛之说，莫不必同。晋郊庚己，参差未见前征。愚谓宜从晋迁郊依礼用辛。燮之以受命作龟，知告不在日，学之密也。（《宋书·礼志》三，大明二年正月，尚书何偃议。）

