○與劉太景贊畫 【 防守朝鮮】

華札始至、亟發讀之、曠然心開、但止辯倭眾不歸。我兵盡復、二次夢語。則中朝原自了了。無可辯。請封一節。經略欲借此行□。公乃欲罷間卻更為調發兵馬之計。絓禍于彼而磨餉于此。此亡國之形。不肖斷乎不能為公等保巳。君子六千人。有勾踐范蠡輩君臣于上。則可責之必死。今朝鮮何如哉。而我兵客寄孤懸、其聲又且自為守也。無所德于朝鮮。而厚受困。三年之後、且胥為寇掠。乞丐矣。何君子之有。公此時乃為此言耶嗟乎天下巳岌岌有識者亦為是言耶。必不得巳則劉綎未撤兵使移教中所稱千家庄營田樹旁。或可為也。而地非郡縣。恐客主之間。終不能相安。此彊事善諭也葢敝鄉有積年板荒田棄于蒿菜者其傍里人。徙室廬。貸牛具種之。禾甫垂穗。而田之舊主。紛紛出爭矣。此亦東師今日之勢也。

