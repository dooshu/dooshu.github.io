滕岑　白紵歌

白紵舞女杨花轻，玉笙学得悲风鸣。

烂然繁星上华檠，凉苑夜宴风气清。

美人酒半妆脸明，宝钗绾髻歌欲倾。

良宵人人愿君醉，岂问遍谁得君意，

君其欢娱至万岁。

滕岑

滕岑　白紵歌

白紵舞衫记初着，月明侍宴临飞阁。

舞余香暖苒浮襟，进前持酒力不任。

君王凝笑杯未覆，不惜低徊重舞曲。

当时一身备百好，月不长圆秋易老。

白紵凄凉弃箧中，不悲见弃悲秋风。

滕岑

