陆游　秋夜感遇十首以孤村一犬吠残月几人行为韵

月生东山口，宿鸟惊相呼。

我起立苍茫，恥在白玉壶。

饥鹘掠危巢，大鱼跃平湖。

作意赋新诗，佳夕不可孤。

陆游

陆游　秋夜感遇十首以孤村一犬吠残月几人行为韵

今日天气佳，驾言适山村。

种枳作短篱，叠石成高垣。

牲酒赛秋社，箫鼓迎新婚。

所愿在仕者，努力苏元元。

陆游

陆游　秋夜感遇十首以孤村一犬吠残月几人行为韵

长康有三绝，吾独得其一，

寓世八十年，一痴万事毕。

世问所谓黠，正类褌中虱，

燂汤会有时，为计谁得失？

陆游

陆游　秋夜感遇十首以孤村一犬吠残月几人行为韵

我梦游异境，乌帽跨小蹇，

桑麻夹阡陌，山川旷何远！

俗有太古风，萧散到鸡犬。

钟鸣忽惊觉，所造恨犹浅。

陆游

陆游　秋夜感遇十首以孤村一犬吠残月几人行为韵

竭作朝筑陂，独劳暮鉯菜。

草烟栏犊卧，船响篱犬吠。

残年迫耄及，农事不敢废。

儿曹强学余，努力事舂磑。

陆游

陆游　秋夜感遇十首以孤村一犬吠残月几人行为韵

颁历如昨日，俯仰芳岁残。

蜩蚻方鸣秋，磚杵已戒寒。

书生赋予薄，何适不艰难。

粱肉固所美，食淡心始安。

陆游

陆游　秋夜感遇十首以孤村一犬吠残月几人行为韵

前年蒙趣召，渡江当六月，

顾惭衰病躯，触热朝行阙。

君恩虽屡下，恐惧乞骸骨，

飘然返柴荆，所愧已黔突。

陆游

陆游　秋夜感遇十首以孤村一犬吠残月几人行为韵

畏首复畏尾，吾身其余几？

虽云食不足，健决岂不伟。

蓬窗对亲旧，情话来亹亹。

何以永今朝，沽酒刺圈豨。

陆游

陆游　秋夜感遇十首以孤村一犬吠残月几人行为韵

昔遇高皇帝，同朝多伟人。

哀哉逝不留，焄蒿返苍昮。

存者才一二，相望不得亲。

秋风闻雁过，老泪沾衣巾。

陆游

陆游　秋夜感遇十首以孤村一犬吠残月几人行为韵

唐虞治巍巍，洙泗道益明。

岂知秦汉後，佛老起纵横。

诗书虽仅存，韶頀无遗声。

书生幸有闻，未死犹力行。

陆游

