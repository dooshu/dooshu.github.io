▼送王孝廉游京归钱塘

江南草长胡蝶飞，玉缸碧酒流春辉。

相逢上客同买醉，白马新自燕山归。

燕山归来不堪说，易水寒风蓟门雪。

朝邸空随使者车，帝阍不受书生谒。

笳声香眇歌苦辛，短衣笑拂京华尘。

不留东阁观奇士，还觅西湖别故人。

此行莫叹知音寡，曾到黄金旧台下。

荒台遗址今已平，更有何人致贤者？

