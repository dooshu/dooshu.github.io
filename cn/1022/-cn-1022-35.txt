仇远　初冬郊行

喜闻颍弟与坡兄，趁小春晴野外行。

独树荒村生处僻，落霞孤鹜去边明。

豳风酒食归田乐，韶部埙箎打稻声。

从此广文差饭足，素餐只愧老农耕。

仇远

仇远　初冬郊行

懒向南园拜石兄，肯寻村叟傍溪行。

黄云覆亩金穰熟，白露横江红叶明。

彭泽归来辞内景，康衢击壤曲中声。

一丁不识多牛者，应笑书田事笔耕。

仇远

