【船名诗】

天际（《类聚》作暝。）浮云飞。三（《初学记》作玉。万花谷同。）翼自相追。池模（《初学记》作边。万花谷同。）白鹄舞。檐知（《初学记》作林深。万花谷同。）青雀归。华渊通转堑。伏槛跨相矶。松涧（《初学记》作润。）流星影。桂窗斜月晖。思君此无极。（《初学记》作思此无情极。万花谷同。）高楼泪染衣。（○《类聚》五十六。《诗纪》七十。又《初学记》十五、万花谷续七并引追、归、晖、衣四韵。）

