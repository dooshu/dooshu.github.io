纪四十九 武宗正德十五年庚辰至十六年辛已



明通鉴卷四十九
纪四十九起上章执徐，尽重光大荒落，凡二年。
武宗毅皇帝 正德十五年
春，正月，庚寅朔，上在南京，诏百官戎服朝正旦，尚书乔宇不可，率群臣朝服贺。
江彬索诸城门钥，宇语都督府曰：“守备者所以谨非常，禁门锁钥、孰敢索？亦孰敢予？虽天子诏，不可。”乃已。彬跋扈甚，惟宇与应天府丞寇天叙挺身与抗，彬为之稍敛。
癸巳，改卜郊。先是礼部奏以是月八日行南郊大祀，至是以车驾未还，传旨，“本年郊祀改卜二月上旬”。
丙申，谕行在阁臣，以“宸濠将至，议处分”。梁储、蒋冕“请如宣德间亲征汉庶人例，罪人既得，即日班师，还告天地宗庙，下廷臣及各王府议其罪”。不纳。械太监刘瑯、毕真及廖鹏之子铠下锦衣卫狱，言官发其通逆濠状也。
丁酉，立春，上迎春于南京，仍备诸戏剧，如宣府故事。
辛亥，大学士杨廷和等言：“近钦天监改卜二月十三日郊祀。又孝贞太皇太后大祥，神主拊庙亦在二月十日。此礼皆皇上所当躬自举行者。今日期渐近，内外人心不胜悬望，伏乞早回乘舆。”不报。
1306
纪四十九
甲寅，免南直隶凤、淮、扬三府、徐、滁、和三州所属被灾州县税粮。以去年淮、扬大饥，人相食也。
戊午、免湖广武昌、安陆等十五府被灾税粮。
复械太监刘璟，都指挥廖鹏、齐佐、王准，都督同知王瓛等，皆系锦衣卫狱，与毕真、刘瑯，同俟宸濠至日鞫讯定拟。
是月，王守仁被召至芜湖，得旨，“仍返江西”，张忠等谗之也。初，张永自杭州复械宸濠至江西，留数旬，偕张忠、许泰等归。永见上，极言守仁之忠，而忠、泰等嗾纪功给事中祝续、御史章纶等谗毁百端，独永时时左右之。一日，忠、泰复谗之于上曰：“守仁在杭州，竟不赴行在，陛下试召之，必不来。”永遣急足先告守仁，守仁闻召，不退食即与偕行。比至芜湖，忠、泰仍沮之，不令见。守仁乃入九华山，日晏坐僧寺。上觇知之，曰：“王守仁学道人也，闻召即至，何谓反？”永复传上意，令守仁还镇，重上捷音，乃返。【考异】事见《明史》本传，《三编》系之闰八月《目》中，据其重上捷音及受俘之月日也。《实录》自守仁至杭州以宸濠付张永后，凡数月，不及文成一字，故弇州以为修《实录》者忌之，是也。据《宪章录》，文成闻召，至芜湖而返，系之正月，而《年谱》所载，亦云“趋至上新河，竟为诸权幸谗沮，不得见。”其为忠等尼之明矣。今据增入。
二月，庚申朔，上在南京。
兵科都给事中汪元锡等言：“宣府报寇警，称＇有万骑自威远东行＇，京畿逼近。去年冬，白羊口所获奸细皆云＊使探圣驾消息，乘机深人＇，不可不虑。伏乞乘舆亟归，以防寇患。”不报。
大学士杨廷和等请罢养豕及宰杀之禁，不报。
己巳，孝贞太皇太后大祥，遣寿宁侯张鹤龄祭茂陵。其神主祔庙日期令改择。
三月，己丑朔，上在南京。
戊戌，清明节，太常寺奏，“陵寝祭牲已有定制，豕为必用之物，请弛其禁。”从之。
1307 明通鉴卷四十九
辛丑，大学士杨廷和等以“郊期屡更，嫌于亵玩，又瞬届廷试之期，御殿传胪，不宜无事旷废。乃玉音屡下，而返驾无期，恐非所以示天下。”梁储、蒋冕及礼部尚书毛澄、六科给事中邢寰、十三道御史唐符等相继上疏，皆不报。
夏四月，戊午朔，上在南京。
已未，振淮、扬等府饥。时巡抚都御史丛兰，巡按御史成英，以振济不给为言，请截留苏松漕运十万石及轻赍银七万二千余两、凤阳、扬州储库事例银六千一百余两备振。”从之。
甲申，大学士梁储、蒋冕言：“臣等自去年八月随驾而南，罪人斯得。今宸濠解至，又两月余矣，比夏令已深，天气炎热，不时暴风作，或将贼船漂沉，或值贼众病毙，则陛下此行，栉风沐雨，越江涉湖，徒劳无益，何以祭告郊庙，诏谕臣民邪？且因讨罪而废大祀天地之礼，又废太皇太后升柎之礼，以至殿试传胪、朝觐考察之期无不违误，窃恐陛下必有不能自安者。伏乞振旅早还，以顺天意，而悦人心。”南京六科给事中孙懋、十三道御史蒋亨等亦以为言，皆不报。
五月，戊子朔，上在南京。
辛丑，以水旱灾免南直隶宁国、池州、太平、安庆四府所属州县税粮。
壬寅，都御史王守仁奏：“江西诸郡大水，千里为壑，舟行于闾巷，民栖干木杪，室庐漂荡，烟火断绝，为数十年所未有。非常之变，厥咎在臣。”因自陈四罪，请赐罢黜。下其章于所司。【考异】语见《实录》.据《年谱》亦系之五月。惟《实录》言“守仁自负其功，以为人所抑，故上此奏”，亦诬诋语也。今不取。
六月，丁巳朔，上在南京。驾幸牛首山，宿焉。诸军夜惊，左右皆不知上所在，大扰，久之乃定。传者或谓江彬欲为逆云。
癸亥，大学士梁储、蒋冕言：“近南京锦衣卫重囚反狱，随捕未获。臣等窃以重囚在监，尚且逃逸。今反贼宸濠并逆党船泊江1308
纪四十九
上，舳舻相衔，助逆奸细，岂无潜匿踪迹，往来窥伺，潜蓄异图者。使闻反狱之变，万一因风纵火，乘机劫夺，仓卒之间，何以御之？伏乞早回乘舆，以消未形之患。”不报。
甲申，兵科都给事中汪元锡等言：“陛下临幸南都逾年，不返。随行人马不下数万，供亿之费，连及数省，陛下不及知也；奸宄之徒，诈充官校，陵虐有司，索骗财物，陛下不及知也；军士在外，妻孥隔绝，不谙风土，客死道旁，陛下不及知也；少女老妇，充牣离宫，苦雨凄风，多成怨魄，陛下不及知也。夫天下可恃者、理也；不可恃者，势也。易见者，形也；难见者，几也。陛下不以宫阙为重，专事远游，欲望久安长治，岂可得哉！”不报。
是月，以陈金为右都御史。
秋，七月，丁亥朔，上在南京。
辛丑，大学士梁储、蒋冕等言：“陛下驻跸南京，欲乘秋后献囚振旅。而近数日来，远近惶惶。或至夜间，尔我相传，以为耳目有所闻见，互相惊恐，常不自安；及行质问，则又彼此推托，莫知所自。窃惟圣驾所经，万灵拥护，岂宜有此！或者因郊祀未举，庙祭未亲，太皇太后升附未行，祖宗之心容有未安，在天之灵以此警动陛下！未可知也。”南京科道官，亦以为言。皆不报。时行在有物若豕首堕上前，色碧，又进御妇人室中若悬人首状，人情益惊，故储等云然。
是月，小王子犯大同、宣府。王守仁重献捷于京师，言“奉威武大将军方略，讨平叛乱”，而尽入诸嬖幸名，江彬、张忠等谗乃已。
八月，丙辰朔，上在南京。癸未，免江西税粮。
上之南巡也，在京之大学士杨廷和、毛纪，行在大学士梁储、蒋冕，前后谏请班师疏凡数十上，皆不省。及是守仁捷书
1309 


明通鉴卷四十九
至，储等复动以危言，于是始有还意。而群小犹欲导上游浙西，泛江、汉，储、冕益惧，复手疏跪泣行宫门外，历未至酉。上遣人取疏入，谕之起，储等叩头言：“未奉俞旨，不敢起也。”上不得已，许不日还官，乃叩头出。
上之南巡也，江彬纵其党横行州县。将抵常州，民大恐，时知府、武进知县咸入觐，推官张日韬兼绾府、县印，召父老约曰：“彬党至，若等力与格。”又释囚徒，令与丐者各具瓦石以待，已，彬党果累骑来，父老直遮之境上，曰：“常州比岁灾，物力大屈，无可啖若曹，府中惟一张推宫，一钱不入，即欲具刍秣亦无以办。”言已，彬党疑有他变，乃稍退，驰使告彬。曰韬即上书巡按御史言状。御史束郊，行部过常州，谓曰：“事迫矣，彬将以他事缚君。”命曰韬登已舟先发，自以小舟尾之。彬党果大至，索曰韬，误截御史舟。郊使严捕截舟者而阴令缓之，其党恐御史上闻，咸散去。曰韬遂免，彬亦戒其党毋扰。由是，常以南诸府得安。
闰月，丙戌朔，上在南京。
癸巳、受江西俘。上欲自以为捷，命设广场，戎服树大纛，环以诸军，令释逆濠等，去桎梏，伐鼓鸣金而禽焉。然后置械，行献俘礼。
丁酉，上自南京返跸。是夕发龙江。辛丑，至仪真。壬寅，渔于江口。癸卯，自瓜州济江，登金山，遂次镇江。幸大学士杨一清第，乐饮两昼夜，赋诗赓和以数十。又遍览一清所藏书籍，取《册府元龟》二百二册以归。先月致仕大学士靳贵卒，至是上幸贵第，临其丧。【考异】上幸一清第，乐饮赋诗，事见《明史》本传。其取《册府元龟》以进，则据《实录》增也。惟《传》言”—清从容讽止，帝遂不为江.浙行.”是时，业已返跸，或一清迎驾时有此谏耳。然汇浙之行，实梁储等挽回之力。《传》中所载，恐亦后人归美语耳。今不取。庚戌，上发镇江，宿望江楼。癸丑，至扬州。
1310
纪四上九
九月，乙卯朔，上驻跸扬州。戊午，发扬州。
庚申，至宝应，复渔于汜光湖。镇守太监邱得索进贡物，不得。以铁组系知府蒋瑶，窘摩备至，数日乃得释，扈驾至临清而返。
辛酉，上驻跸淮安。都御史丛兰、总兵官顾仕隆等进贺功金牌、花红、彩帐。上戎服簪花、鼓吹入城。先是有司治故尚书金濂第，至是遂幸之。
丙寅，上至清江浦，复幸张阳第。
己巳，渔于积水池，舟覆，溺焉，左右大恐，争入水掖之出，自是遂不豫。
丙子，上至东昌。
戊寅，至临清。是日万寿节，百官称贺于镇守太监第。
是月，以水灾免顺天、永平、保定、河间四府所属州县夏税。又以旱灾免陕西巩昌、临洮二府及兰州、甘州等卫夏税。
冬，十月，庚寅，上至天津。庚戌，至通州。上之北还也，每令宸濠舟与御舟衔尾而行，意甚防之。及抵通州，谓左右曰：“吾必决此狱。”乃入召勋戚大臣议宸濠狱。
时上久驻于外，京师汹汹，人情危惧。大学士杨廷和、毛纪等“请还大内，然后献俘诛宸濠”，不纳。群臣“请如宣德间处置高煦例，祭告天地宗庙社稷，敕天下诸王议罪，乃明正以法”，亦不听。至是，用江彬言，命治交通宸濠者罪。
十一月，庚申，执吏部尚书陆完赴行在。先是中官张永至南昌搜逆濠籍，得完平日交通事上之。上大怒，还至通州，执完，并收其母妻子女、封识其家。完至通州，钱宁、毕真、刘瑯、刘璟、廖鹏、齐佐、王准，王瓛等皆先完就执。宁之通濠也，江彬尽发之。真始镇守江西，与濠亲厚，濠为出费夤缘，改浙江。及濠反，密遣入驰报真，真倡言宁世子来取浙，浙中大震。三司及府县官先夕收城门钥，令官军甲以俟，遂不得发。瑯守备南京，
1311 明通鉴卷四十九
欲自托于濠，遣弟璋事之。比闻濠举逆，聚家丁百余，携火药军器，欲为濠应，事泄乃已。璟、瓛、鹏皆与濠通货赂。佐、准则濠婿也。至是鞫讯，皆服。而上以完大臣，宁素所信任，顾负恩通逆，尤恨之，欲置之极刑，皆命裸体反接，揭其姓名于帜，杂俘囚中，列凯旋前部以行。
逮太监商忠、杜裕，少监卢明、秦用、赵秀，锦衣卫都指挥薛玺、陈喜，及监察御史张鳌山、河南布政使林正茂等，俱下锦衣卫狱。皆以通宸濠有迹也。
初，官兵克复南昌，得濠簿籍所记平日馈送姓名，遍于中外，多者累数万，少亦以千计。李士实疑其太费，濠笑曰：“此为我寄之库耳。”王守仁以簿籍连及者众，令焚之，张永所发者仅百之一二云。
辛酉，传旨“司礼太监萧敬，李英闲住”，亦以尝与宸濠通也。
十二月，甲申朔，上在通州。
己丑.宸濠伏诛。先是有旨，召皇亲、公侯、驸马、伯、内阁府、部大臣、科、道官，俱至通州治宸濠狱。至是列其罪状上之，并同逆之宗藩栱樤等皆论死。上令从轻，赐自尽，仍焚弃濠尸。
是时江彬欲亟治宸濠狱竣，劝上复幸宣府，乃上言：“臣奉镇国公朱寿指示方略，禽宸濠及其逆党十五人，乞速正典刑。”上乃下诏褒赐镇国公，次及彬，岁加禄米百石，荫一子，世袭锦衣卫。将欲西幸，会上体惫甚，左右力请还朝。越三日，乃返京师。
甲午，车驾还京师，文武百官迎于正阳桥南。是日，大耀军容，俘诸从逆者及家属数千人，陈辇道东西，生者标其姓名，死者悬首于竿，皆标以白帜，凡数里不绝。上戎服乘马，立正阳门下，阅视良久乃人。诸俘者自东安门逾大内而出，弥望皆白，识1312
纪四十九 者以为不祥云。
以亲征凯旋，遣定国公徐光祚、驸马都尉蔡震、武定侯郭勋祭告天地、太庙.社稷。
丁酉，大祀南郊。初献，上拜，疾作呕血，不克成礼，遂还斋宫，逾宿乃人，御奉天殿，文武群臣行庆成礼，传旨免宴。
庚子，免四川保宁、顺庆二府被灾州县税粮。
丙午，免陕西西安府所属被灾州县秋粮。又以霜灾，免山西行都司并大同府所属卫所州县秋粮。
是月，改王琼为吏部尚书。
是岁佛郎机使者在京师。上之南巡也，其使火者亚三夤缘江彬，得人豹房侍上左右，上时学其语以为戏。于是，御史邱道隆“请责令还满刺加疆土，方许朝贡”。又御史何鳌言：“佛郎机最凶狡，兵械较诸番尤精。前岁驾大舶突人广东会城，炮声殷地。留驿者违制交通，人都者桀骜争长。今听其往来贸易，势必争斗杀伤，南方之祸殆无纪极，祖宗朝，贡有定期，防有常制，故来者不多。近因布政吴廷举谓缺上供香物，不问何方，来即取货，致番舶不绝于海澨、蛮入杂沓于州城。禁防既疏，水道益熟，此佛郎机所以乘机突至也。乞悉驱在澳番舶及番入潜居京师者。”疏下礼部，议从之。已，亚三从驾人都侍上，骄甚。居会同馆，见提督主事梁焯，不屈膝，焯怒，挞之。江彬大诟曰：“彼尝与天子嬉戏，肯跪汝小官邪！”明年，彬败，亚三始下吏，自言“本华人，为番入所使”，乃伏法，绝其朝贡。【考异】事见《明史·外国传》。《实录》系之是年十二月，与《传》合。今增系之是年之末。
四川芒部陇氏乱。初，芒部土舍陇寿，与庶弟陇政及兄妻支禄争袭仇杀，所部僰蛮阿又磉等乘机倡乱流劫。事闻，命镇守中官会抚、按官捕治。至是贵州参政傅习、都指挥许诏，督永宁宣抚司女土官奢爵等讨禽阿又磉等四十三人，斩一百十九级，事乃定。
1313 明通鉴卷四十九
十六年
春，正月，乙卯，以旱灾免淮、凤、扬，徐二十三州县及长淮等十三.卫税粮。
庚申，以旱灾免陕西西宁、洮州二卫税粮。癸亥、以上不豫，改卜郊。
癸酉，刑科给事中顾济言：“人情之至亲而可恃者，莫如子母室家。陛下久居在外，两宫隔绝，至情日疏。今复圣体违和，所恃以为安者何人哉？昔汉高帝以病卧数日，樊哙排闼直人，且曰：陛下独不见赵高之事乎？＇今群臣之中，岂无樊哙之忧！但拘于形迹，不敢尽言。伏愿慎择近臣，如内阁、宫、坊并府、部、寺、院、科、道等官，轮日各一二员更番入直，凡起居动静，皆令与闻、膳羞药饵，必令检点，或时赐召对以通下情。其余淫巧杂伎，伤生乱德之事，一切屏去。则保养有道，圣躬不患不安矣。”不报。
是月以兵部侍郎王宪为本部尚书，代王琼也。宪时从幸、党于中官，至是廷推居末，内批特擢用之。
二月，甲申朔，上以疾不视朝。庚寅，疾，不果郊。
己亥，巡抚云南副都御史何孟春讨云南苗，平之。初，云南弥勒州十八寨阿勿、阿寺等，交纳宁州土舍禄氏为居民害。都给事中刘洙屡以为言，命孟春及巡按御史陈察会镇、巡官军进兵，禽寺，斩勿，俘其党千七百余人。至是以捷闻，并奏“请设永昌府，增五长官司、五守御所”，从之。
乙巳，大学士杨廷和等言：“各处地方，水旱相仍，灾异迭见。岁赋钱粮，小民拖欠。各边军士奏请饷需，殆无虚日，欲征之于民，而脂膏已竭；欲取之于官，而帑藏已空，其畿内州县及山东、河南、陕西等处盗贼、千百成群，白昼劫掠。若不早图拯
1314
纪四十九
救，厚赐宽恤，则将来事势有大可忧者。陛下近日圣体渐康，乞将前项诏书早赐颁降，以慰四海云霓之望。”不报。
刑部员外郎周时望言：“圣体违和，辍朝累月，天象变异.人心忧皇。乞念宗庙社稷之重，建立国本，以杜邪谋。”御史王琳、主事陆澄、陈器亦以为言，俱不报。
是月，寇犯威远、松山等堡，军士陈玉死之。三月，癸丑朔，日有食之。
庚申，传旨：“改西官厅为威武团营，以西官厅监督太监张忠及江彬等，提督团营教场与威武团营操练，令别辟团营教场。”彬矫旨也。于是，六科给事中汪元锡、十三道御史张仲贤等言：“别置教场，拓地则不免侵民庐墓，兴工则不免费官财力。且威武团营既为陛下自将，则泰等不过奔走麾下，乃概加以提督之名，不已僭乎！”兵部亦以为言，不听。命“团营官军暂即五军营教场操练、其团营教场，令所司亟相度以闻”。
乙丑，大渐。谕司礼监曰：“朕疾不可为矣。其以朕意达皇太后，天下事重，与阁臣审处之。前事皆由朕误，非汝曹所能预也。”丙寅，帝崩于豹房，年三十有一。
《三编》御批曰：武宗为宦官所误，至于元气孱削，不克享年。乃回顾生平，不惮引为己愆，而于群小则特明其无预。武宗固蛊惑滋深，亦不应始终不悟若此。当时豹房寝疾，左右无人，其言仅出自中涓之口，安知非若辈恐朝臣追论其罪，故矫传此命，以托为解免之由。岂足为凭信哉！是日太监张永，谷大用等，以皇太后命移殡大内，遂颁遗诏。先是司札中官魏彬以帝无皇嗣，至内阁言：“国医力竭矣，请捐万金购之草泽。”大学士杨廷和心知所谓，不应，而微以伦序之说讽之，彬等唯唯。至是帝崩，永、大用至内阁，议所当立。廷和出祖训于袖中，示之曰：“兄终弟及，谁能易之？今兴献王长子，宪宗之孙，孝宗之从子，大行皇帝之从弟，序当立。”梁储、
1315 明通鉴卷四十九
蒋冕、毛纪咸赞之，乃令中官入启皇太后，廷和等候左顺门下。顷之，中官奉遗诏及太后懿旨，宣谕廷臣，一如内阁请。
遂定策，遣定国公徐光祚、驸马都尉崔元及中官谷大用、韦彬、张锦奉遗诏迎兴世子厚熄入嗣皇帝位。故事，奉迎当以内阁一人，偕礼官往。廷和欲留蒋冕自助，而虑梁储老，或惮行，乃佯惜，储奋曰：“事孰有大于此者，敢以老辞！”遂与礼部尚书毛澄偕光祚等行。廷和又以遗诏令太监张永、武定侯郭勋、安边伯许泰、尚书王宪选各营兵分布皇城四门、京城九门及南北要害，厂卫御史以其属扦掫。于是，事大定。【考异】事见《明史》杨、梁二传与《实录》所载同。惟《实录》言“定策时，吏尚王琼以己不预，厉声排掖门人”，《三编·目》中亦采之，而《明史》廷和及琼传皆不具。按修《实录》者处处指摘晋溪，不过为新都修报复耳。定策事由内阁，非铨除之比。且新都是时密议禁中，方忌晋溪之生异议，而谓建泄之于琼，必不然矣。《传》中删此数语，似有斟酌，今从之。
罢威武团练营，诸边兵入卫者，俱重赉散遣还镇。革皇店，及军门办事官校悉还卫。哈密土尔番、佛郎机诸贡使皆给赏、遣还国。豹房番僧及少林僧、教坊乐人、南京快马船诸非常例者，一切罢遣。又以遗诏释南京逮系囚，放遣四方进献女子，停京师不急工务，收宣府行宫金宝归诸内库。
戊辰，颁遗诏于天下。
庚午，以皇太后懿旨，下江彬、神周、李琮于狱。彬知天下恶己，又见罢遣边兵，益内疑，琮劝彬速反，不胜则北走塞外，彬犹豫未决，诡称疾不出，阴布腹心，衷甲观变。令许泰诣内阁探意，廷和慰以温言，彬稍安，乃出成服。于是，廷和谋以太后懿旨，捕诛彬。遂与蒋冕、毛纪及司礼中官温样谋。张永伺知其意，亦密为备。
司礼魏彬者，故与彬有连。廷和以其弱，可胁也，因题大行铭旌，与彬、祥及它中官张锐、陈严等，为言江彬反状，以危语1316
纪四十九
胁之。魏彬心动，惟锐力白江彬无罪，廷和面折之，冕曰：“今日必了此乃临！”严亦从旁赞决，因俾祥、彬等入白太后。良久未报，廷和、冕益自危。顷之，严至，曰：“彬已禽矣。”
盖是日上坤宁宫脊吻，遣彬与工部尚书李链行礼，彬吉服人，众不得从。祭毕，张永以计留彬、链共饭于宫外。会懿旨令收彬，彬觉，亟走西安门，门闭，寻走北安门，门者曰：“有旨留提督。”彬曰：“今日安所得旨？”门者拥之，遂被执，拔其须且尽。有顷，周琮亦缚至。琮骂彬曰：“奴！早听我，岂为人禽！”既下狱，籍彬家，黄金七十柜，白金二千二百柜，他珍宝不可胜计。
甲戌，奉太后旨，“遣太监温祥、孙和、惠安伯张伟、兵部右侍郎杨廷仪领官军三千人迎护嗣君。”
夏，四月，癸未，兴世子发安陆。
辛卯，礼部奏：“遗诏以日易月，是日当除服。今新天子未至，宜勿除。”懿旨从之。
癸卯，兴世子自兴邸至京师，止于郊外。有议用天子礼奉迎者，尚书毛澄曰：“今即如此，后何以加？岂劝进辞让之礼当遂废乎！”乃具仪，请如皇太子即位礼。世子顾长史袁宗皋曰：“遗诏以我嗣皇帝位，非皇子也。”杨廷和“请如礼臣所具仪，由东安门人，居文华殿，择日登极”，不允。会皇太后趣廷臣上笺劝进，乃即郊外受笺。
是日日中，入自大明门，遣官告宗庙社稷，谒大行皇帝几筵，朝皇太后。出，御奉天殿，即皇帝位。
颁诏天下，言：“奉皇兄遗诏，入奉宗桃。以明年为嘉靖元年。大数天下。恤录正德中言事罪谪诸臣，赐天下明年田租之半。自正德十五年以前逋赋悉免之。”
上之未至京师也，杨廷和总朝政者三十七日，中外倚以为安。及上即位，廷和草诏，自恤录蠲租外，凡先朝蠹政，厘剔殆尽。所革锦衣内监旗校工役凡十余万，减漕粮百五十三万二千余
1317
明通鉴卷四十九
石。其中贵、义子传升、乞升一切恩幸得官者，大半皆斥去。朝野佥称新天子神圣，且颂廷和功，而诸失职之徒衔之次骨。廷和入朝，有挟白刃伺舆傍者，事闻，诏以营卒百人卫出入。
甲辰，礼部尚书毛澄等言：“大行皇帝大丧，成服已毕，伏望皇上以宗庙社稷为重，少节哀情，于西角门视事，文武百官行奉慰礼。”上曰：“朕哀痛方切，未忍遽离丧次。其以二十七日视朝，具仪来闻。”于是，澄等具上仪注曰：“本月二十七日，上服衰服，御西角门视事，文武百官素服，乌纱帽，黑角带，行奉慰礼。二十八日以后如之。至五月十八日，遵遗诏二十七日服制已满，自十九日后，合依孝宗敬皇帝服制，上释衰服，易素翼善冠、麻布袍、要绖，御西角门视事，俱不鸣钟鼓。文武百官仍素服朝参，至百日后变服如常。”制曰：“可。”【考异】此据《实录》，徐氏《读礼通考》亦据之，以为世宗服二十七日，如子为父之服，以为祢武宗之证。按武宗以三月丙寅崩，至此已过二十七日之期。此以世宗人京师至丧次成服计之，故以五月十八日为二十七日之期。世宗初人，惟此一议最为得礼。诸书不载，今据增。
丙午，遣使奉迎母妃蒋氏于安陆。
召费宏复入内阁，宸濠既败，诸言事者屡请起宏，不报。至是始召之，加少保，人辅政，并复其弟寀编修官.
戊申，诏议兴献王主祀及尊称。时上即位甫六日，于是礼部尚书毛澄请于大学士杨廷和。廷和出汉定陶王、宋濮王事授之，曰：“此足为典据矣。”澄称善。己酉，下尚书王琼于狱。琼自构彭洋于钱宁、中以危法，又陷云南巡抚范镛、甘肃巡抚李昆、副使陈九畴子狱，中外多畏琼。而大学士杨廷和亦以琼所诛赏，多取中旨，不关内阁，弗能堪。至是，言官交章劾之，系都察院。琼疑出廷和指，力讦廷和，上愈不直琼。下廷臣杂议，坐《交结近侍律》论死。琼疏辨，减死戍边。
是月，户部尚书杨潭、兵部尚书王宪罢。工部尚书李链致1318
纪四十九 仕。
五月，乙卯、罢云南大理银矿。
丙辰，大学士梁储致仕。储从上自安陆还，给事中张九叙等劾：“储结纳权奸，持禄固宠。”储三疏求去，命赐敕驰传，遺行人护送，岁给廪隶如制。
戊午，毛澄会诸文武群臣六十余人，上议曰：“考汉成帝立定陶王为皇太子，立楚孝王孙景为定陶王，奉共王祀。共王者，皇太子本生父也。时大司空师丹以为恩义备至。今陛下入承大统，宜如定陶王故事，以益王第二子崇仁王厚炫主后兴国。又考宋英宗以濮安懿王之子入继仁宗，司马光谓“濮王宜尊以高官大爵，称皇伯而不名＇，范镇亦言：陛下既考仁宗，若复以濮王为考，于义未当。乃立濮王园庙，以宗朴为濮国公，奉濮王祀。程颐之言曰：为人后者谓所后为父母，而谓所生为伯叔父母，此生人之大伦也。然所生之义，至尊至大，宜别立殊称，曰：“皇伯叔父某国大王”，则正统既明，而所生亦尊崇极矣。＇今兴献王于孝宗为弟，于陛下为本生父，与濮安懿王事正相等。陛下宜称孝宗为“皇考＇，改称兴献王为＇皇叔父＇，兴献太王妃为＇皇叔母兴献王妃＇、凡祭告兴献王及上笺于妃，俱自称“侄皇帝某＇，则正统私亲，恩礼兼尽，可以为万世法。”议上，上大愠曰：“父母可更易若是邪？”命再议。
论曰：天子诸侯，有统而无嗣，凡经史之言“嗣”者，皆嗣统之嗣，非嗣续之嗣也。继统之义，不可以伦序言。故春秋僖公不书即位，《公羊传》曰：“继弑君，子不言即位。此非子也，其称子何？臣子一例也。”何休注曰：“礼，诸侯臣诸父兄弟，以臣之继君，犹子之继父也。其服皆斩衰。”又，文公二年，大事于太庙、跻僖公。左氏言：“子虽齐圣，不先父食。”杜注云：“臣继君，犹子继父。”《公羊传》曰：“讥逆祀也。其逆祀奈何？先祢而后祖也。”何休注云：“日后祖者，僖
1319 明通鉴卷四十九
公以臣继闵公，犹子继父，故闵公于文公，亦犹祖也。”《春秋》之义，后世议礼者皆宗之。杜氏《通典》，晋武帝咸宁二年，安平穆王薨，无嗣，以母弟敦为后。移太常博士问：“应何服？”博士张靖答：“宜依鲁僖服三年例.”又，东晋康帝为成帝之母弟，入继大统，有司奏请一周除服，而帝深维君亲相准，名教之重，遂终三年。其后，哀帝嗣位，于穆帝则大功昆弟，而王琨、江霦议礼，援《春秋》先祢后祖之义，请于大行奠祭之文悉称“哀嗣”。宋太宗之继太祖，亦兄弟相及，虽以日易月，亦行斩衰重服。故其后哲宗崩，徽宗以弟嗣位，太常寺请用开宝故事，为哲宗服重衰。若宗庙祝词，则当宋真宗时，礼官议称“太祖皇伯”，户部尚书张齐贤谓：“天子绝期丧，安得宗庙中有伯氏之称？”请自今有事于太庙，则太祖并诸祖室称“孝孙、孝曾孙嗣皇帝”，太宗室称“孝子嗣皇帝”。此即《春秋》祖闵公而祢僖公之例也。
世宗之天下受之武宗，继武宗之统，则当祢武宗而祖孝宗。杨廷和等乃舍历代兄弟相继之事，足为世宗今日铁证者，概不之及，而但引定陶、濮议二事之不相类者以为据，于是舍武宗而考孝宗；又以兴献之于孝宗，与濮王之于仁宗伦序相当，因袭其称濮王为“皇伯父”者而称兴献为“皇叔父”。不知封嗣君之孙，尽臣诸父昆弟，称兴献为“皇叔父”，则夷之于臣下之列，世宗之心必有所不安。而至于舍武宗而考孝宗遂为继统不继嗣者口实。
今观世宗初入丧次，举行重服，当日诏旨所命与礼臣所上仪注，皆与古制不谋而合。自廷和、澄等议考孝宗一语，遂起后来无限波澜。而以兴献为“皇叔父”，遂为后来改孝宗为“皇伯父”张本，则甚矣言不可以若是其几也！
已未，上大行皇帝尊谥日毅皇帝，庙号武宗。
壬戌，以吏部侍郎袁宗皋为礼部尚书兼文渊阁大学士，预机1320
纪四十九
务。宗皋由进士授兴府长史。上以藩邸旧臣，甫即位，擢至卿贰，至是遂人阁。
丙寅，补庚辰廷试，赐杨惟聪等进士及第、出身有差。
壬申，钱宁伏诛。武宗时内臣得幸豹房者，宁为首，张锐、张雄次之。锐居东厂，雄人司礼监，招权纳赂，势行中外。宸濠前后馈送各万计。次则张忠，屡以提督军务，冒功受赏。于经首开皇店，又于张家湾、宣、大等处税商榷利，怨声载路，额进之外皆为已有.孙和谋领团营，挟势取赂。刘养营造侵欺，公私蠹耗。刘祥、邱得、吴经、颜大经、许全、马锡、张信，始贿锐、雄，继贿钱宁、江彬。扈驾巡游，与雄等张皇声势。所至搜求妇女，科索民财，甚于狼虎。帝为此辈蛊惑，而莫之悟，天下莫不恨之。至是言官交劾，悉执送都察院鞫治。
乙亥，毛澄复会廷臣上议，曰：“《礼》：为人后者为之子。自天子至庶人一也。兴献王子锥陛下一人，既入继大统，奉祀宗庙，是以臣等前议，欲令崇仁王厚炫主兴献王祀。至于称号，陛下宜称为＇皇叔父兴献大王”，自称＇侄皇帝名”，以宋程颐之说为可据也。本朝之制，皇帝于宗藩尊行，止称伯父、叔父，自称皇帝而不名。今称兴献王为＇皇叔父大王＇又自称名，尊崇之典已至，臣等不敢复有所议。”因录程颐代彭思永议濮王礼疏进览。上不从，命博考前代典礼，再议以闻。澄乃复会廷臣上议，曰：“臣等会议者再，请改称兴献王“叔父＇者，明大统之尊无二也。然加“皇＇字于“叔父＇之上，则凡为陛下伯叔诸父，皆莫能与之齐矣；加＇大＇字于＇王＇之上，则天下诸王皆莫得而与之并矣；兴献王称号既定，则王妃称号亦随之，天下王妃亦无以同其尊矣。况陛下养以天下，所以乐其心，不违其志，岂一家一国之养可同日语哉！此孔于所谓＇事之以礼＇者。其他推尊之说，称亲之议，似为非礼。推尊之非，莫详于魏明帝之诏。称亲之非，莫详于宋程颐之议。至当之礼，要不出此。”并录上魏明帝《诏书》。
1321 明通鉴卷四十九
时廷和、蒋冕、毛纪复上言：“三代以前，圣莫如舜，未闻追崇所生父瞽瞍；三代以后，贤莫若汉光武，亦未闻追崇所生父南顿君。惟陛下取法二君。”疏皆留中，不下。【考异】毛澄两次上两议、皆在五月，《明史》本传，一—书五月七日戊午，一书是月二十四日乙亥，皆本《实录》，盖是月壬子朔也。《三编》系之四月《目》中，盖因诏议崇奉兴王典礼，牵连并记耳。惟《目》中上文漏去“五月戊午”四字，而下文所谓“是月二十四日”者，乃五月日分也。今据本传参书之。
论曰：伯父叔父，乃天子臣诸父而称之之词，此经义也。故张璁之言曰：“陛下称圣母为＇皇叔母，则当以君臣礼见，恐子无臣母之义。”然则继统不继嗣之说，岂非乘其间而攻之乎？至澄等谓“加“皇＇于“叔父＇之上，以示崇异”，不知“皇”亦大之称而已。《曲礼》祭王父曰“皇祖考”，王母曰“皇祖妣”，父曰“皇考”，母曰“皇妣”，其见于《特牲》、《少牢》者，皆大夫、士祭其宗庙之祝词也。若《服问》言“公子之妻为其皇姑”，则庶妇尊其夫之所生者亦然。然则“皇考”亦生我之称，而非至尊之号明矣。且以伯叔称其所生之父，于古未之前闻，即后世士大夫之出继者，亦临文不易其考妣之称，未有汰然夷之于伯叔之列者，唐、宋以来诸家之文集可证也。世宗谓“父母之称，岂可移易”，此实至性中语。澄等此议，不足以动世宗之心，又焉能关张璁、桂萼诸人之口而夺其气乎？父母为所生之专称，宋时政府已发此议，详见《明史考证》中，至祭告署名“侄皇帝”，则毛奇龄《大礼议》辩之最晰。
是月，复起孙交为户部尚书，彭泽为兵部尚书，林俊为工部尚书，以礼部尚书掌詹事府石珤为吏部尚书。班，玠之弟也。录正德中忠谏诸臣陆震等，死者加赠荫，余皆次第起用。诏：“内外诸官，一遵旧制，革其旗牌诸物，不许干预他事。”遺使存问致仕大学士谢迁。迁弟迪起为参议，子丕复官翰1322
纪四十九
林。迁遣子人谢，劝上勤学法祖诸事，优诏答之。
六月，戊子、江彬伏诛。
先是福建道监察御史王钧劾奏：“司礼太监魏彬，与逆恶江彬结为婚姻，内外盘据。御马监太监张忠、于经、苏缙或争功启衅、排陷忠良；或首开皇店，结怨黎庶；或导引巡幸，流毒四方；今彬既捕治，此辈亦宜亟赐并处，以明法纪，以清奸党。”得旨：“魏彬已有处分，忠等从宽发充孝陵卫净军。”既而给事中杨秉义复请亟治彬罪，给事中徐景嵩、吴严并劾许泰、张忠等。得旨，“令锦衣卫执泰送都察院鞫治”，而魏彬等仍置不问。
于是，云南御史萧淮等奏：“太监谷大用、邱聚、张永等蛊惑先帝，党恶为奸，并宜诛僇，以谢天下。”得旨，“大用、聚降奉御孝陵司香，彬、永闲住。”
时京师久旱，江彬诛，遂大雨。
而哈密舍音和珊亦伏诛。惟许泰、张忠以夤缘贵近，得减死
戍边，时以为除恶未尽云。【考异】《明史·本纪》，“戊子”上脱“六月”二字。今据《明史稿》增。
乙未、纵内苑禽兽，令天下毋得进献。丁酉，革锦衣卫冒滥军校三万余人。戊戌，振江西灾。
壬寅，革传升僧道教坊官三百余员，尽削内外金刚老及把总、大管家各色名目。
癸卯，振辽东饥。
已酉，停陕西织造绒服。
是月，以南京尚书金献民为左都御史，以陈金、王璟皆致仕也。
秋，七月，壬子，进士张璁上疏曰：“孝子之至，莫大乎尊亲，尊亲之至，莫大乎以天下养。陛下嗣登大宝，即议追尊圣考，以正其号，奉迎圣母，以致其养，诚大孝也。廷议执汉定
1323· 明通鉴卷四十九
陶、宋濮王故事，谓为人后者为之子，不得顾私亲。夫天下岂有无父母之国哉！《记》曰：礼，非天降，非地出，人情而已。汉哀帝、宋英宗，固定陶、濮王子，然成帝、仁宗皆预立为嗣，养之宫中，其为人后之义甚明，故师丹、司马光之论，行于彼一时则可。今武宗无嗣，大臣遵祖训，以陛下伦序当立而迎立之，遗诏直曰＇兴献王长子＇，未尝著为人后之义。则陛下之兴，实所以承祖宗之统，与预立为嗣养之宫中者，较然不同。且迎养圣母，以母之亲也，称“皇叔母”，则当以君臣礼见，恐子无臣母之义。《礼》：＇长子不得为人后。＇圣考止生陛下一人，利天下而为人后，恐子无自绝其父母之义。故在陛下，谓人继祖后而得不废其尊亲则可，谓为人后以自绝其亲则不可。夫统与嗣不同，非必父死子立也，汉文承惠帝后，则以弟继；宣帝承昭帝后，则以兄孙继；非必夺此父子之亲，建彼父子之号，然后谓之继统也。臣窃谓今日之礼，宜别立圣考庙于京师，使得隆尊亲之孝。且使母以子贵，尊与父同，则圣考不失其为父，圣母不失其为母矣。”
帝方扼廷议，得璁疏，大喜曰：“此论出，吾父子获全矣！”亟下廷臣议。廷臣为之大骇。【考异】《明史·本纪》书张璁上疏于是月壬子，是月辛亥朔，壬子初二日也。《明史·毛澄传》书“八月庚辰朔”，则七月之朔当为辛亥。而《璁传》作“七月朔”，不系干支。《宪章录》书“七月庚戌”，庚戌亦非七月之朔。证之《实录》六月壬午朔，则庚戌乃六月之晦，今据《本纪》书“壬子”，删去《传》中“朔”字.
癸丑，诏自今亲丧不得夺情。著为令。丁巳，小王子犯庄浪，指挥刘爵御却之。
甲子，召大学士杨廷和、蒋冕、毛纪于文华殿。初，廷和授《大礼议》子毛澄曰：“有异议者即奸邪，当斩！”时璁方成进士，观政在部，与礼部侍郎王瓒言：“上人继大统，非为人后。”瓒微言之，廷和恐其挠议，改宫南京。至是璁见廷议三上三却，乃揣上意言之。
1324
纪四上九
上锐意欲尊崇所生，屡召廷和慰谕，欲有所更定，廷和卒不肯顺上指，毛澄等执奏如故。及璁疏至，上遣司礼太监持示廷和，廷和曰：“秀才安知国家事！”复持入。于是，上召廷和等，授以手敕，欲尊父为兴献皇帝，母为兴献皇后，祖母为寿安皇太后，廷和等持不可，封还手诏。于是，给事中朱鸿、汤史、于光，御史王溱、卢琼交章劾璁，皆不听。【考异】杨廷和等封还手敕，《史稿·本纪》连叙于壬子张璁上疏之下。证之《实录》，召廷和等在甲子，《宪章录》、《明书》皆同，今据之。
丙子，革锦衣卫及监局寺厂司库、旗校、军士、匠役投充新设者，凡十四万八千余人。
丁丑、宁津盗起，转掠至德平，知县龚谅率吏民御之，力竭被害。事闻，赠济南通判，恤其家。
是月，吏部尚书石珤改掌詹事府，典诰敕。
自群小窃枋、铨政混浊。珤刚方，谢请托，诸犯清议者多见黜，时望大孚，而内阁杨廷和有所不悦。甫二月，仍改故官。
八月，庚辰朔，再命廷臣集议。尚书毛澄等复上疏曰：“先王制礼，本乎人情。武宗既无子嗣，又鲜兄弟、援立陛下于宪庙诸孙之中，是武宗以陛下为同堂之弟，考孝宗，母慈寿，无可疑矣，可复顾私亲哉！”疏人，上不怿，复留中。
会给事中邢衰请议宪庙皇妃邵氏徽号，澄上言：“皇妃诞生献王，实陛下所自出。但既承大统，则宜考孝宗而母慈寿太后。孝宗于宪庙皇妃宜称＇皇太妃＇，则在陛下宜称＇太皇太妃＇，如此则彝伦既正，恩义益笃。”疏人，报闻。
是月，以南京尚书乔宇为吏部尚书。
九月，乙卯，袁宗皋卒。宗皋初入阁，以疾辞，不允。至是甫逾四月，亦无所建白云。
庚午，葬毅皇帝于康陵。
癸酉，上母妃蒋氏自安陆至通州。先是下廷臣议奉迎礼，尚
1325 明通鉴卷四十九
书毛澄等请由崇文门入东安门，上不可。乃议由正阳左门人大明东门，又不可。比母妃次通州，闻尊称未定，止不肯入。上闻而泣，欲避位奉母归藩，澄等仍执议如初。上乃自定议，由中门人，仍下廷臣前疏，更令博采舆论以闻。【考异】蒋妃至京师，《明史·本纪》书之于十月壬午。证之毛澄等传，盖以九月未至通州，故诸书皆系之九月癸酉。是母妃以尊称未定，故久留也。今从之。
是月，免山东、山西被灾州县税粮。
冬，十月，已卯朔，追尊父兴献王为兴献帝，祖母宪宗贵妃邵氏为皇太后，母妃蒋氏为兴献后。
先是尊崇礼未定，会母妃在通州，又闻朝议考孝宗，恚曰：“安得以我子为他人子！”于是，张璁益喜，著《大礼或问》上之，且曰：“非天子不议礼，愿奋独断，揭父子大伦明告中外。”章既下，毛澄等知势不可已，乃谋于内阁。请以皇太后懿旨行之，遂颁诏。壬午，兴献后至京师，谒奉先、奉慈二殿。初欲庙见，以廷议而止。【考异】《明史·本纪》书追尊兴献帝、后于是月已卯朔。证之《毛澄传》，则云“十月二日庚辰”，相差一日，今从《本纪》。又，《澄传》言“称兴献帝妃日兴国太后”与《本纪》称“兴献后”者异，按初封太后系兴献，其改称兴国，具见明年三月诏中，《本纪》分书之是也。今据《本纪》。
毛澄等之考孝宗也，时兵部主事霍韬私为《大礼议》驳之。澄贻书相质难，韬上书力辨其非，已，知澄意不可回。是月，韬上疏，其略言：“廷议谓陛下以孝宗为父，兴献王为叔，考之古礼则不合，质之圣贤之道则不通，揆之今日之事体则不顺。《仪礼·丧服章》云：斩衰为所后者。又云：为人后者，为其父母报。＇是于所后者，无称为父母文。而子本生父母，又无改称伯叔父母之云也。汉儒言为人后者为之子，果如其言，则汉宣帝当为昭帝后矣。然昭为从祖，宣为从孙，孙将谓祖为父，可乎？唐宣宗当为武宗后矣，然武宗侄而宜宗叔，叔反谓侄为父，可乎？是1326
纪四十九
考之古礼则不合也。天下者，天下之天下，非一人所得私也。孟子言舜为天子。瞽瞍杀人，皋陶执之，舜则窃负而逃，是父母重而天下轻也。若宋儒之说，则天下重而父母轻矣，是求之圣贤之道，则不通也。武宗嗣位十有六年，孝宗非无嗣也。今欲强陛下重为孝宗之嗣，是孝宗有两嗣子，而武宗无嗣子，可乎？若曰武宗以兄固得享弟之祀，则孝宗独不可以伯享侄之祀乎？既可越武宗而继孝宗，独不可并越孝宗直继宪宗乎？武宗无嗣，无可如何矣。孝宗有嗣，复强继其嗣而绝兴献之嗣，是子孝宗无所益，而子兴献不大有损乎？是揆之今日之事体则不顺也。”已而，巡视松潘御史熊浃亦驰疏如韬言，而是时兴献帝、后之称已定，俱下所司。
十一月，庚戌，复振江西灾。
丁巳，录平宸濠功，封王守仁新建伯。初，上在兴邸，深知守仁平逆功。甫即位，趣召人朝受封。而廷和以王琼故衔之，廷臣亦多忌其功者，乃托言国丧未毕，不宜赐宴行赏，因拜守仁南京兵部尚书。守仁以亲老，请归省。至是论功，授特进光禄大夫、柱国，封伯爵，世袭，岁禄一千石。然不予铁券，岁禄亦不给云。
甲戌，乾清宫成，上人居之。御史郑本公上言事之可思者六：“是宫八年营构，一旦告成，陛下居安思危，当远群小，节宴游，以防一朝之患。重妃匹，广继嗣，以为万世之计。慎终如始，兢兢业业，常若天祖之临。求言益切，访政益勤，用防壅蔽之患。持圣心，远货色，毋溺于鸩毒。重兴作，惜财力，永鉴于先朝。”上嘉纳之。
时上方欲加兴献帝号，本公力言不可。然不能用。
罢广西贡香。谕“各镇、巡、守备官，凡额外之征，悉罢是月，敕修《武宗实录》。
1327 明通鉴卷四十九
十二月，己丑，复传谕“兴献帝、后皆加称＂皇＇字”。内阁杨廷和封还手敕，尚书毛澄抗疏力争，又偕九卿乔宇等合谏，皆不纳。【考异】《明史·本纪》不具。《毛澄传》云“十二月十一·日已丑”，盖是月己卯朔也。今据之。
初，宸濠谋逆于南昌，守臣死事之最烈者，巡抚、都御史孙燧，副使许逵。濠既禽之明年，守臣上其事于朝，不报。至是岁，上即位，追赠燧礼部尚书，谥忠烈；逵左副都御史，谥忠节。明年改元，复加赠逵礼部尚书，并祀南昌，赐祠曰“旌忠”。又追赠参议黄宏太常少卿，主事马思聪光禄少卿，并配享旌忠祠.
燧生有异质，两目烁烁，夜有光。死之日，天忽阴惨，烈风骤起，凡数日。逵当事急，以《文天祥集》贻其友给事中张汉卿而无书。汉卿语人曰：“宁邸必反，汝登其为文山乎！”逵父家居，闻江西有变，杀都御史及副使，即为文易服哭。人怪，问故，曰：“副使必吾儿也。”南昌吏民见天变，亟走收两人尸，尸未变，黑云护之，蝇蚋无近者。伍文定起义兵于吉安，设两人木主于文天祥祠，率吏民哭之。
宸濠已禽，燧子堪率两弟墀、升扶榇归，兄弟庐墓蔬食三年。服除，以父死难，更墨衰三年。世称“三孝子”。逵长子瑒，好学、有器识。既葬父，日夜号泣，六年而后就荫，语人曰：“吾父死，乃因之得官，忍就荫邪！”痛哭不能仰视。二家子孙，孙氏最贵显，许亦能传其家云。方宸濠之谋为变也，西江士民受害者不可胜纪。初遣阉校四出，籍民田庐，收缚豪强，不附者有万木，郑山，俱新建人，集乡人结砦自固。贼党谢重一驰人村，二人执之，积苇张睢阳庙前，缚人马生焚之。濠党不敢犯。二人饮江上，为盗凌十一所逼，趣见宸濠，烙而椎之，皆骂贼死。赵楠，南昌诸生。兄模，尝捐粟佐振，宸濠捕模索金，楠代往，胁之，不屈，被掠死。同邑辜增，见迫抗节不从，一家百口皆死。
1328
纪四十九
诸生刘世伦，儒士陈经官，义士李广源，皆被掠不屈死。叶景恩者，以侠闻，族居吴城。宸濠将作难，捕景恩，胁降之，不从，死狱中。宸濠兵过吴城，景恩弟景允以三百人邀击贼。贼分兵焚劫景允家。其族景集、景修等四十九人皆死。




