方回　呈吕使君二首

中川孤屿称诗才，雁荡龙湫遍赏来。

千骑君侯鸣竞病，五年朋友共敲推。

旧题谢守池边草，新寓逋仙屋角梅。

欲叩吟窗看奇句，不应相遇只衔杯。

方回

方回　呈吕使君二首

纷纷{衣中加八}{衣中加八}笑儒酸，独爱虀盐远绮纨。

国手文章无敌手，将坛家世上诗坛。

海艘荡寇鲸波静，江寺除凶鬼胆寒。

才调极高心转小，近时人物此尤难。

方回

