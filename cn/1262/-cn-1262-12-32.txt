不灰木：

柽子，经野火烧死，根不灰，色白类龙骨。(《诸城县志》)

万历己丑春，诸城东乡人言，卢山东麓崖塌出龙肉，又曰龙骨，无数。邑人惊愕，后识者曰「不灰木」也。其长莫竟，满涧皆是，色白而软，非木也。可以燃灯，类于龙骨，故讹传耳。《齐地记》曰，东武城东南有卢水，二侧有胜火木，方俗音曰柽子。其木经野火烧死，炭不减，故东方所谓不灰之木也。



