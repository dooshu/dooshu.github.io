【淫豫歌】

〖《诗纪》云。以下世代莫详。古今乐录曰：晋、宋以後有淫预歌。乐府云。郦道元《水经注》曰：白帝山城水门之西。江中有孤石。名淫豫石。水冬出二十馀丈。夏则没。亦有裁出焉。江水东迳广溪峡。乃三峡之首也。峡中有瞿塘、黄龛二滩。夏水回复。沿溯所忌。国史补曰：蜀之三峡。最号峻急。四月五月尤险。故行者歌之。淫或作滟。预或作豫。〗

滟预大（北梦琐言作小。猗觉寮杂记无大字。）如马。瞿塘不可（猗觉寮杂记不可作莫。）下。滟预大如牛。瞿塘不可流。（国史补作留。广博物志同。○国史补上。《乐府诗集》八十六。北梦琐言七。猗觉悟寮杂记上。《诗纪》四十三。）

