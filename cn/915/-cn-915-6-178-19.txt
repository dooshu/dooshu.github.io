◇尚书令箴

明明先王，开国承家。作制垂宪，仰观列曜。俯令百官，政用罔愆。昔舜纳大木麓，七政以齐，内成外平，而风雨不迷。山甫翼周，靡刚靡柔。神我衮职，阐我王猷。王猷允塞，而四海咸休。虽曰圣明，必赖良材。无曰我智，官不任能。发言如丝，其出成纶。王季道缺，天网纵替。既无老成，改旧法制。法制不修，不长厥裔。尚臣司台，敢言侍卫。（《初学记》十一）

