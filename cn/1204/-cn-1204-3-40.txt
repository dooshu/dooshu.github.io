◎韦庄词

韦端己思旧姬作荷叶杯词云："绝代佳人难得。倾国。花下见无期。一双愁黛远山眉。不忍更思惟。闲掩翠屏金凤。残梦。罗幕画堂空。碧天无路信难通。

惆怅旧房栊。"又"记得那年花下。深夜。初识谢襄时。水堂西面画帘垂。携手暗相期。 惆怅晓莺残月。相别。从此隔音尘。如今俱是异乡人。相见更无因。"又，小重山词云："一闭昭阳春又春。夜寒宫漏永，梦君恩。卧思前事暗消魂。

罗衣湿，新捏旧啼痕。 歌吹隔重阍。绕庭芳草绿，倚长门。尤般惆怅问谁论。

凝望立，宫殿欲黄昏。"流传入宫，姬闻之，不食死。［尧山堂外纪］

