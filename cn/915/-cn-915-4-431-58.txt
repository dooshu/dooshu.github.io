◇青衣尉赵孟麟羊窦道碑（永元十一年九月）

羊窦道旧故南上高山，下入（人字）深谷，危骏回，百姓患苦，永初六年，青衣尉南安赵孟麟更易由此道，滨江平泽无盗贼，差近廿里，骑马儋负，水弱得过，除去危难，行人万姓，莫不蒙恩，传于无究乎，维世青衣尉赵君，故治所书佐郡督邮随牒除到官六日，郡召守蜀铁官长，积四月，治状分明，徙守成都，今复还归尉向，羊窦故道高危，君更穿（穿字）岸易道，盗贼徵止，老弱往来无患，时典（典字）主通道者，积溪故吏梁氵巴捕盗贼王留，百姓过者皆蒙恩，君延寿万年。

书此盛巨。元十一月九日造。（《隶释》四。案：羊窦故道，和帝永元年造，至安帝永初六年改修。）

