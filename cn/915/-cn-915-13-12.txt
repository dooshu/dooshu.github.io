◎杨忠

忠字扌于，弘农华阴人，小名奴奴，客游泰山，城陷，为梁兵所执，从北海王颢入洛，除直ト将军；颢败，历事尔朱度律、尔朱兆，赐爵昌县伯，拜都督，又别封小黄县伯；从孝武西迁，进爵为侯，除安西将军、银青光禄大夫；大统初，奔梁，为大德主帅、关外侯；寻归国，以沙苑功迁征西将军、金紫光禄大夫，进封襄城县公，除左光禄大夫、云州刺史，转洛州刺史，除大都督，进车骑大将军、仪同三司、散骑常侍，迁朔州刺史，加侍中、骠骑大将军、开府，进爵陈留郡公。恭帝即位，赐姓普六如氏，行同州事。孝闵受禅，入为小宗伯，进柱国大将军；武成初，进封隋国公，寻治御正、宗大夫；保定中，迁大司空、泾州刺史。天和三年卒，赠太保，谥曰桓。隋受禅，追尊为武元皇帝，庙号太祖。

