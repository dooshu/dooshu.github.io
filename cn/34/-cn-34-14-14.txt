14


孟子曰：“民为贵，社稷次之，君为轻。是故得乎丘民而为天子[1]，得乎天子为诸侯，得乎诸侯为大夫。诸侯危社稷，则变置。牺牲既成，粢盛既絜[2]，祭祀以时，然而旱干水溢，则变置社稷。”


【注释】

[1]丘：众。

[2]粢盛（zī chénɡ）：祭祀时所提供的饭食。絜：通“洁”。

【译文】

孟子说：“百姓最为重要，其次是土谷之神，其次是君主。因此得到万民拥戴就能成为天子，得到天子欢心就能成为诸侯，得到诸侯信任就能成为大夫。如果诸侯危害国家，就改立诸侯。祭祀用的牛、羊、猪已经肥壮，谷物也已洁净，并且按时举行祭祀，然而还是发生旱灾涝灾，那就改立土神谷神。”





