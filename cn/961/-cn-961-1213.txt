黄庭坚　效孔文举赠柳圣功三首

武库五兵森森，名驹万里駸駸。

英风爽气如林，读书凿井欲深，

学道却要无心。

黄庭坚

黄庭坚　效孔文举赠柳圣功三首

妙言玉质金相，学问日月悠长。

良贾故要深藏，屈体下心堂堂，

灰头土面辉光。

黄庭坚

黄庭坚　效孔文举赠柳圣功三首

王良终日驰驱，曹商日乘从车。

七芧鼓舞群狙，学问圣处功夫，

千古与我友俱。

黄庭坚

