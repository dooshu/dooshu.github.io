陆游　湖上今岁游人颇盛戏作

龙船看罢日平西，柳闇花穠步步迷。

射的山前朱舫小，樵风泾上紫骝嘶。

陆游

陆游　湖上今岁游人颇盛戏作

画船鼓吹载凉州，不到三更枉出游。

忽有歌声出霄汉，谁家开宴五云楼？

陆游

陆游　湖上今岁游人颇盛戏作

翠阜青林烟叠重，朱楼画阁雨空蒙。

禹祠西走兰亭路，一片湖山锦绣中。

陆游

陆游　湖上今岁游人颇盛戏作

台府官醅岁岁新，兰亭春胜镜湖春。

三山小瓮虽堪笑，也向湖边作醉人。

陆游

