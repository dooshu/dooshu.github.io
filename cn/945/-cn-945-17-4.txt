试草泽柳察策二道

问王者专山泽之征实惟周制县官设盐铁之禁盖自汉朝所以牢笼货财抑夺豪右从来久矣何莫由斯国家奄有寰区外制边徼用度斯广经费实繁东南之邦茗荈攸产池海之利咸鹾是资筦搉之法载严律令之文具备设宪网而虽密投罪罟者弥多盖衣食之所由纵水火而必蹈今欲尽弛其禁即九年之计不充习以为常即五刑之用未措子大夫深达治体必切事情幸揣当今之宜别陈经久之略

