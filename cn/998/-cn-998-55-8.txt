许月卿　次允杰五首

魏公间气孰能俦，织若登梯量自优。

父母床无烹子刃，相公腹有济川舟。

江山这外云端鹤，天地中间海上鸥。

学进识明涵受阔，连天远水月明楼。

许月卿

许月卿　次允杰五首

其人非与更谁俦，咸以无心感最优。

上下天光万顷碧，乾坤中处一虚舟。

相从相语何妨鹤，才有机心不下鸥。

平地人间无限阔，元龙保必卧危楼。

许月卿

许月卿　次允杰五首

相鹤先经古罕俦，一诗檃括尔才优。

云天杳杳仙骐騪，蓬海茫茫我楫舟。

赴陇光荣空似凤，乘轩浩荡不如鸥。

渊材多事添烦恼，一夜胎仙频倚楼。

许月卿

许月卿　次允杰五首

老鹤吾惭莺谷俦，扬州草檄类俳优。

千年橘井雉城字，万斛桃花鹤料舟。

为文待漏书丹凤，如此有盟寒白鸥。

歌吹竹西惊昨梦，眼中骑鹤有高楼。

许月卿

许月卿　次允杰五首

瓣香曾侍鹤山俦，蜀有鹤林殊匪优。

蜕作婴儿生我室，化为道士掠予舟。

相同龟寿□鹏鷃，自混鸡群狎鹭鸥。

仙子已骑黄鹤去，此地空余黄鹤楼。

许月卿

