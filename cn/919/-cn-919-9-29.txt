内所因心痛证治

肝心痛者，色苍苍如死灰状，终日不得太息。真心痛者，手足青至节，旦发夕死，夕发旦死。脾心痛者，如针锥刺其心腹，蕴蕴然气满。肺心痛者，若从心间起，动作痛益甚，色不变。肾心痛者，与背相引，善螈，如物从后触其心，身伛偻。胃心痛者，腹胀满，不下食，食则不消。皆脏气不平，喜怒忧郁所致，属内所因。

