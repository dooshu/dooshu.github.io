○酬家鸡之赠

（此梦得酬公前寄刘连州并示孟、仑二童诗也。）刘梦得

日日临池弄小雏，（喻孟、仑也。）还思写论付官奴。（褚遂良撰《右军书目》正书五卷，第一《乐毅论》四十四行，书赐官奴。行书五十八卷，其第十九有与官奴小女书。官奴，羲之女。是时柳未有子，故梦得以此戏之。）柳家新样元和脚，（柳公权，元和间有书名。“元和脚”者，指公权也。补注：《复斋漫录》云：梦得此句，人竟不晓。高子勉举以问山谷，山谷曰：取其制字之新。昔元丰中，晁无咎诗文极有声，陈无己戏之曰：闻道新词能入样，相州红衤颉鄂州花。盖相州衤颉鄂州花也。则柳家新样元和脚者，其亦类此。）且尽姜芽敛手徒。

