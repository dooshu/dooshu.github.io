◇萧骠骑谢甲仗入殿表

臣某言：臣即日被敕，赐给甲仗五十人入禁仪武殿，饰冠畴典，局此盛恩，五情铭载。臣闻国之利器，在祀与戎兰之设，实允储方。故官骑宸居，羽林天部瞰城龙塞。言伏鬼言臣股肱之力，不足以染丹青；横草之勤，宁可以镂金石！而鱼服象弭，一旦虚授；诞锡金，方兹为绚。黄河如带，比今非赏。故异宠之袭，心魄其惊；不世之服，苍祗同辉。虽攀灵河汉，骏奔明哲，惭迹骇衷，无情以处。（《本集》）

