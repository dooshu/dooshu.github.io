赵蕃　沅陵见招赏海棠病不能往辄尔言谢三首

去年已负海棠期，今岁还当卧病时。

造物小儿应见相，恐余无此看花时。

赵蕃

赵蕃　沅陵见招赏海棠病不能往辄尔言谢三首

四海知名蜀海棠，是邦元与蜀同方。

少陵当日犹无语，而我何人敢漫狂。

赵蕃

赵蕃　沅陵见招赏海棠病不能往辄尔言谢三首

二月已尽三月来，计君行日已相催。

奈何病著不能往，岂但看花仍把杯。

赵蕃

