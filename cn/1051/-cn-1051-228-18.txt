洪迈　逢年与德粲同之温陵谒大智禅师医作四小诗送之

丈室掩槐夏，与君同卧疴。

平生莫逆人，裹饭谁见过。

踡跹起鉴井，万古寂不波。

观心要知是，造物如吾何。

洪迈

洪迈　逢年与德粲同之温陵谒大智禅师医作四小诗送之

六年别故山，松笔故无恙。

此身已天涯，飘走复何向。

清源老翳师，砭楼出投状。

勿辞一往勤，挹彼上池涨。

洪迈

洪迈　逢年与德粲同之温陵谒大智禅师医作四小诗送之

石梁跨蠔山，永与方壶久。

凭君持一杯，往酹济川手。

遥知相携处，溟渤浸箕斗。

作诗问大钧，犹有斯人否。

洪迈

洪迈　逢年与德粲同之温陵谒大智禅师医作四小诗送之

山河我四大，物我同一体。

谁为若疾痒，搔按不容拟。

多生抱此念，耿耿未云已。

那知知鱼乐，更有濠梁子。

洪迈

