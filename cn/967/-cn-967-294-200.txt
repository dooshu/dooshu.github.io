李曾伯　壬辰过鄂渚简张子直总干二首

一自檀溪把酒余，年来夷路崎岖。

栖头落日人空老，局面西风事顿殊。

故国山容增黯淡，旧时柳色半荒芜。

草堂想见忧时切，曾赋官军近捷无。

李曾伯

李曾伯　壬辰过鄂渚简张子直总干二首

三载三来汉水湄，做成底事又空归。

尘埃暂解微官缚，雨雪犹存战士衣。

黄鹤喜寻诗侣约，白鸥还悟海翁机。

掀髯一接春风笑，例觅渔蓑老钓矶。

李曾伯

