◇居所後父丧有本亲丧服

礼：齐斩之受服，大功变既练之服，计升数，从其粗者。若升数同则不变，带而己。今代则不然，应别制本亲周服，还本家则著之。时代不同，不得全依《礼》。今以垩室为对吊之所，故应还本家，立垩室，在诸弟之下以受吊。设使本家远，便当於别室，不得於所後灵前，受本亲丧之吊。（《通典》九十七。）

