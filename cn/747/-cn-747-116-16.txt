○答殷鹏请加恩叙卦敕

人子之道，禄贵在於及亲；王者之恩，事必从於尊本。应内外文武臣寮，父母在，如子品秩及格与加恩。在朝行者，父与致仕官，母与叙卦郡邑号。其外四品已上，节度团练防御使刺史，父与致仕官，其馀与同正官，母与叙封郡邑号。如内外官，父已有致仕及同正官，母已曾叙封，子品高者，更与加进半俸，续议指挥。如父有职官，不在此限。馀并准格文处分。仍编令式，永著常规。

