○请定祭庙位奏（贞元十九年三月）

今年夏，飨於太庙，须定太祖景皇帝东向之位，并迁庙之位。伏以是审大合祖宗次序之祭，必遵太祖之位，以正昭穆。今年遇大祭，恐须定比来所议之礼，飨日既近，臣职忝刊缉经籍，谨遂奏闻。伏以建中二年及贞元七年十一年，特令都省详议者三，竟未正太祖东向之位。至十二年，十七年，犹未得中。其於至正之飨，不可重难依违，又以过此也。

