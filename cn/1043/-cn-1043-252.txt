王安石　次韵祖择之登紫微阁二首

漠漠秋阴护掖垣，青云只在两楹间。

宫楼唱罢鸡人远，门阙朝归虎士闲。

华盖北瞻夭帝座，蓬莱东想道家山。

却惭久此随诸彦，文采初无豹一斑。

王安石

王安石　次韵祖择之登紫微阁二首

掖门相对敞铜鑗，{巘去山加车}{巘去山加车}飞甍在两间。

润色平生知地禁，登临此日愧身闲。

浮云倒影移窗隙，落木回飙动屋山。

忽忆初来秋尚早，紫微花点绿苔斑。

王安石

