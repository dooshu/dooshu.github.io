晁说之　自延安回道中作

未驾羸骖返故乡，且寻拙笔傍书窗。

默嘲流汗野猪岭，绝胜伤心朱雀航。

晁说之

晁说之　自延安回道中作

多谢芳樽与献酬，只将万斛醉吾愁。

春花来作人间梦，梦到鸦啼不得留。

晁说之

晁说之　自延安回道中作

延州红胜洛州花，打剥工夫阿那家。

我亦劳心添病骨，悔将黄卷负年华。

晁说之

