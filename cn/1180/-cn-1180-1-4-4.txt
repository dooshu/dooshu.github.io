汤诰


这篇书是成汤伐夏即位之后，告谕天下的说话，故名为《汤诰》。





王归自克夏，至于亳，诞告万方。

亳，是成汤建都的所在。诞字，解做大字。

成汤既克夏而有天下，乃复归于亳都。天下诸侯都率职来朝。汤乃作诰，大告万方的臣民，以与天下更始焉。





王曰：“嗟！尔万方有众，明听予一人诰。惟皇上帝，降衷于下民。若有恒性，克绥厥猷惟后。

皇，是大。上帝，即是上天。衷，是浑然在中的意思。若，是顺。恒性，是常性。绥，是安。猷，是道。后，指君说。

成汤告谕天下臣民，叹息说道：“尔万方之众，当明听我一人的诰词。夫人所以有这仁、义、礼、智、信之性者，从何得来？盖本是惟皇上帝，化生万物之初，降下这大中至正的道理于下民，浑然在中，没有一些偏倚。下民既禀受了这道理，只顺着天禀之自然，便都有个常性。如父子自然有仁，君臣自然有义，长幼、夫妇、朋友自然有礼、智、信。这常性是古今圣愚所同有的。但天之降衷虽同，而人之弃受则有清浊纯杂之异，所以不能皆全那固有之性，而安于其道也。若要使百姓每人人都安于其道，其责惟在乎人君。盖人君居君师之位，握政教之权，必须倡导之以教化，整齐之以法制，使凡天下之人，为父子的皆安其有亲之道，为君臣的皆安其有义之道，以至长幼、夫妇、朋友莫不安其有序、有别、有信的道理。此乃人君奉天安民之责，有不可得而辞者也。”





“夏王灭德作威，以敷虐于尔万方百姓。尔万方百姓罹其凶害，弗忍荼毒，并告无辜于上下神祇。天道福善祸淫，降灾于夏，以彰厥罪。

荼，是味苦的草。毒，是蜇人的虫，如蜂虿之类。降灾，是天降灾异，如山崩川竭之类。

汤又说：“天之立君，既欲其安民于道如此。可见为人君者，当以上天之心为心而后可。今夏王乃灭其赋予之德，但逞杀戮之威，以播此凶虐于尔万方的百姓。尔万方百姓，被其凶害，不可堪忍，就如荼之苦口，毒之蜇人一般，殆无一人得以聊生者矣。所以众口称冤，并告无辜于天地鬼神，以望上天之解救。那天道至公，只顺着民心的好恶。民之所怀而为善者，则降之百祥而为福；民之所怨而为淫者，必降之百殃而为祸。感应之理，断不僭差。今夏之淫虐，既已结怨于民，正天道之所必祸者，所以降灾于夏以彰其罪而诛绝之，使不得复播虐于天下也。”





“肆台小子，将天命明威，不敢赦。敢用玄牡，敢昭告于上天神后，请罪有夏。聿求元圣，与之戮力，以与尔有众请命。

肆字，解做故字。玄牡，是黑色的牛。神后，是后土。聿字，解做遂字。元圣，是大圣，指伊尹说。

汤又说：“夏王得罪于天，天既降灾以彰其罪，此正天命明威之所在，天之假手于我者也。故我小子奉将天命明威，不敢赦夏之罪，而必伐之。然征伐大事，我惟听命于天，而不敢自专也，遂用玄牡之牲，敢昭告于皇天后土，以请夏王当问之罪于天焉。又恐一人不能以自为，遂简求天民先觉之大圣人，与他同心戮力，伐罪吊民，替尔万方百姓，请更生之命于天焉。夫上欲承天之威，而下欲立民之命，伐夏之举，诚有不容已者矣。”





“上天孚佑下民，罪人黜伏。天命弗僭，贲若草木，兆民允殖。

孚、允，都是信。罪人指夏桀说。僭，是差。贲，是灿然明白的意思。殖，是生殖。

成汤说：“我既请有夏之罪及尔众之命于天，那上天居高听卑，怜悯你下民无辜，冥冥之中，真垂佑助。所以我兵一举，那罪人夏王，即奔走于南巢之地，窜亡而屈服，可见上天祸淫之命断不僭差如此。是以向者民困于虐政，有如草木之憔悴，今则凶害以除，荼毒以免，灿然若草木之荣华悦泽，而生意可观。兆民之众，自是信乎其生殖矣。天之佑此下民，岂不信哉！”





“俾予一人辑宁尔邦家。兹朕未知获戾于上下，慄慄危惧，若将陨于深渊。

俾，是使。辑，是和。宁，是安。戾字，解做罪字。陨，是坠。

成汤说：“罪人既黜，兆民无主，天乃使我一人任君师之责，辑和安宁尔邦家，举兆民生殖之命，而寄于我之一身。上天付托之重如此。顾我眇躬凉薄，恐心力有限，政教难周，或有获罪于天地而不自知者，岂不上负上天付托之重，下孤生民仰望之心哉！用是慄慄然日夜危惧，若将坠于深渊的一般。盖其责愈重则其忧愈大，故惕励儆惧之心，不敢以一时而少懈也。”





“凡我造邦，无从匪彝，无即慆淫，各守尔典，以承天休。

造邦，是新造之国，指众诸侯说。侯邦虽旧，而商命维新，悉与更始，故叫做造邦。彝，是法。即字，解做就字。慆淫，是逸乐。典，是常职。

汤又戒众诸侯说：“天以辑宁之责命诸我，我固慄慄然不敢以自安矣。凡我新造之邦，有土之君，都有承天长民之责者，亦无或恣意而从于非法，无或纵欲而就慆淫，各宜敬守尔之侯度，修其职业，以共承上天之休命可也。盖黜昏立明，以为生民之主，这是上天佑助下民休美之命。若上不能尽辑宁之责，下不能守侯职之常，则为负上天付托之重，而不足以仰承其休命矣。尔诸侯可不戒哉！”





“尔有善，朕弗敢蔽；罪当朕躬，弗敢自赦：惟简在上帝之心。其尔万方有罪，在予一人；予一人有罪，无以尔万方。

简字，解做阅字，就如简阅车徒，逐名数过的一般。

汤又戒诸侯说：“福善祸淫，天道甚明，不可诬也。尔等若有善，我不敢隐蔽，必加显扬；我若有不善，亦必引以为己罪，不敢自赦，都一一简在上帝之心。盖天虽高而听则卑，或善或恶，报应昭然，孰得而逃之？信乎为君臣者，皆当各尽其道矣。然天既命我为万方之主，付我以辑宁之任，则我之责为尤重。尔万方之民有罪犯法，这是我一人不能尽辑宁之道，以教养斯民，而使之陷于有罪，其责有不可得而逃者；若我一人所为不善，而得罪于天，却是我自家负了上天的付托，于尔万方何与哉！”盖桀为无道，不惟不能导民于善，而且播其恶于民，故汤承天意以戒诸侯，以罪之在人者引责于己，而罪之在己者听命于天。其畏天之至，而自任之重如此，此所以能开有商之大业欤！





“呜呼！尚克时忱，乃亦有终。”

时字，指上文所言为君为臣的道理。忱，是恳恻践行的意思。

成汤又叹息说：“人之常情，有始者未必有终，而欲其有终，须当图之于始。今予一人，与尔造邦诸侯，固皆有其始矣，然未可保其终也。庶几能于是而忱信焉。为君的，非徒言之，而果能尽其辑宁之责；为臣的，非徒听之，而果能尽其守典之忠，则君固可以永免于获戾，而臣亦可以永藉夫天休矣。否则或予或夺，天命至为可畏也。安能必其有终也哉！”成汤之言至此，其所以致严于人己者益深切矣。





