送吕莲舟致仕归里

襆被归田意若何看君双髩未蹉跎名家亭馆藏书在故里云霞少室多松菊身闲凭酒盏风波梦稳是渔蓑旧传司寇贻谋远肯负林泉学放歌【君从大父新吾君官司寇以理学名】王崑良视学岭南子亦有山左之役赋别

枫黄露白重阳节楚粤轻帆万里开客里闲看江上月到时先赋岭头梅凭陵铜柱青天远物色明珠合浦来我向徂徕峰顶望知君清啸越王台

