◇属诸大夫告

愿一与徼天下之衷。今吴、越之国，相与俱残，士大夫履肝肺，同日而死，孤与吴王接颈交臂而偾，此孤之大愿也。若此而不可得也，内量吾国不足以伤吴，外事之诸侯不能害之，则孤将弃国家，释群臣，服剑臂刃，变容貌，易名姓，执箕帚而臣事之，以为吴王争一旦之死。孤虽知要领不属，首足异处，四枝布裂，为天下戮，孤之志必将出焉。（《吕氏春秋。顺民》：「越王句践致必死於吴，於是属诸大夫而告之。」）

