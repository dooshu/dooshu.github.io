石公种松图歌【画是梅渊公笔】

梅翁石公皆画松倔强不与时人同石公飞锡腾黄岳万松诡异罗胸中朅来黄檗袈裟地便拟手擎双墖寺【广教寺为黄檗禅师道塲俗称双墖寺】茎草拈成丈六身旧时云鸟来依人金鸡舞罢吼龙象种松欲徧无荒榛上人逸兴多如此黄岳千峯归眼底高坐松阴自在吟役使神猿及童子客来笑把种松图看取新松种几株俄顷空中声谡谡青天万树齐浮屠为问西飞黄檗归来无

