42　秦觀張耒學蘇軾　秦得吾工張得吾易


秦少游、張文潛學於東坡，東坡以爲「秦得吾工，張得吾易」。

【元圻案】晁公武曰：「元祐中，蘇氏兄弟以文倡天下，號長公、少公，其門人號『四學士』。」陳後山曰：「黄、晁、秦則長公客也，張文潛則少公客也。」〇葉石林作張文潛柯山集序曰：「文潛與少游同學於蘇子瞻，子瞻以爲『秦得吾工，張得吾易』。而世謂工可致，易不可致，以君爲難云。」





