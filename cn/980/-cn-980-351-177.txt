释行海　天竺谢竹心陈通判见访

紫袍乌帽马蹄轻，晓浥秋山桂露清。

慷慨剧谈当世事，艰难方见故人情。

杏园旧宴魁麟笔，莲幕重开佐凤城。

青琐玉堂殊有待，江淮何日可休兵。

释行海

释行海　天竺谢竹心陈通判见访

三十余年别剡川，一瓢分饮葛洪泉。

当时玄度寻支遁，今日昌黎欠大颠。

游宦石头怀往事，伤心瓜步梗来船。

盖应借箸趋前列，北面风寒快著鞭。

释行海

