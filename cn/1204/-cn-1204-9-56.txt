◎吴澄渡江云

吴草庐以理学名，其和揭浩斋送春渡江云，流传一时。词云："名园花正好，娇红白，百态竞春妆。笑痕添酒量，丰脸凝脂，谁与试铅霜。诗朋酒伴，趁此日、流转风光。尽夜游，不妨秉烛，未觉是疏狂。茫茫。一年一度，烂漫离披，似长江去浪。但要教、啼莺语燕，不怨庐郎。同春春道何曾去，任蜂蝶、飞过东墙。君看取，年年潘令河阳。"［词苑］

