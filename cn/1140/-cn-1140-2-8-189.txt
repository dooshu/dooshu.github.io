舟中寄谢吴无锡

吴隐家风官自贫苦心为客不谋身却惭安邑殷勤甚仲叔当年恐笑人

嘉树堂前折柳枝二泉亭畔倒金巵岘山叔子风流在犹让当筵对客诗

金陵买屋事仍艰作客还山总未闲长忆延川眷侨肸草堂好置九峰间

把臂相看好入林残樽向夕恨分襟舟回百瓮清泉在照见延陵一寸心【时饷予惠山泉】

