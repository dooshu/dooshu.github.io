陈宓　初到延平会四邑宰

经岁旱荒仍疾疠，字子职业合何如。

去年欠负都蠲了，好把新租议减除。

陈宓

陈宓　初到延平会四邑宰

郡县本来同一体，何须催赋属州家。

如今已许从民便，升斗须防颗粒加。

陈宓

陈宓　初到延平会四邑宰

是邦凋瘵古来无，只为从前有羡馀。

第一切须除此弊，庶几民力少能舒。

陈宓

