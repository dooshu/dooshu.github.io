○刁子赵太尉阳平化醮词

伏以至道分光，仙曹列品，上浮辰曜，下结名山，包洞府以深严，拥霞而秀异。潜符邦国，大庇生灵；统录人天，主张命籍。降灾降福，有感必通。臣获奉圣明，叨荣爵秩。总领戎伍，惭无韩白之功；部握鱼符，愧乏龚黄之政。常虞盈满，以致灾衰，早罄丹心，归依元教，传修经，宗仰真灵。所愿国祚延洪，圣寿遐永，万方一统，四海会同。臣某削落灾危，蠲销罪咎；六亲蒙福，九祖生天；禄算惟增，功名克著。誓虔忠孝，永奉休明。庶期修励之心，上副真仙之。恭修醮酌，庶达明诚。不任归命虔祈之至。谨词。

