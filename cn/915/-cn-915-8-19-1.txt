◇请以小息佟袭封从兄华爵表

臣门侄不休，从孙长，是故右卫将军嗣息，少资常猥，犹冀晚进。顷更昏酣，业身无检。故卫将军华忠肃奉国，善及世祀；而长负衅承封，将倾基绪。嗣小息佟，闲立保退，不乖素风，如蒙拯立，则存亡荷荣，私禄更构。（《南齐书·王琨传》。从兄华孙长袭华爵为新建侯，嗜酒多侃失。泰始元年，琨上表。）

