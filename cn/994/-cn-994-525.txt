吴芾　挽李季文二首

世趋捷径蹈危机，公独安恬度岁时。

但见谦谦卑自牧，不为赫赫急人知。

政成名已闻丹扆，官满身将上赤墀。

岂料一朝成奄忽，空传南国去思碑。







卷416

吴芾

吴芾　挽李季文二首

吴郡为僚记少时，别来光景迅如飞。

江头我始怀章去，岭外君才解组归。

正望故人诗见过，回思往事遽成非。

死生契潤无穷恨，极目高原泪满衣。

吴芾

