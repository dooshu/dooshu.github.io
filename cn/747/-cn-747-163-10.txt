○驳李仁里等处斩议

元淑里正无得人户，缘祖纷争，因相言告，或以反逆相唤，或将奔叛相牵。反逆须有同谋，奔叛宁无叶契？无谋天契，口语口陈，即以实论，颇亦以苛酷。抢擀元无影响，星文李自参差。纵使实有反言，只恨换其宗姓，因恨称有，正是口陈，徒侣绝无，明非实反。《贼盗律》云：“口陈欲反之言，心无真实之计，流三千里。”疏云：“口陈欲叛者杖八十。”准依告状，并是口陈之言。原究犯情，皆非心实之计。忝居商度，用此当宜，如是使推，请从鄙见，如将未允，终须重推。

逢行

行，永徽中官华州郑县尉。

