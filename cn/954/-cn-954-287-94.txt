陈与义　对酒

陈留春色撩诗思，一日搜肠一百回。

燕子初归风不定，桃花欲动雨频来。

人间多待须微禄，梦里相逢记此杯。

白竹扉前容醉舞，烟村渺渺欠高台。

陈与义

陈与义　对酒

新诗满眼不能裁，鸟度云移落酒杯。

官里簿书无日了，楼头风雨见秋来。

是非衮衮书生老，岁月匆匆燕子回。

笑抚江南竹根枕，一樽呼起鼻中雷。

陈与义

