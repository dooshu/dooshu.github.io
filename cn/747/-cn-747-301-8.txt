○对祈田判

〈甲击鼓祈年谷於田祖，司察以礼不下庶人，於法，不伏判。〉

先王教人，贵贱有等。帝为重，躬青耜於灵坛；终亩惟勤，法朱於御典。候鸟星之仲月，辟龙鳞於上腴。祥应《豳诗》，祈岁功於土谷；疑生《鲁礼》，罪越命於金章。甲即非辜，击之可也。且援χ而进，声坎坎於田郊；嘉粟伫登，福穰穰於岁报。司察此举，未曰合宜；甲之不伏，固当其理。

拓跋兴宗

兴宗，元宗时人。

