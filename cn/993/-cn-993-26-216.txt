魏野　送王太尉赴诏二首

功名不独世推降，五福天钟更少双。

倚注即看宣几杖，休闲唯待让旌幢。

家园到想倾金箧，御宴迎应倒玉缸。

重过嵩山定回首，白云深锁旧吟窗。

魏野

魏野　送王太尉赴诏二首

三朝元老状元稀，乞赴彤庭诏便依。

金鼎位高将正拜，璧田家近恐妨归。

殊恩每过莓苔径，别泪偏沾薜荔衣。

从此征车东去后，甘棠风物减光辉。

魏野

