胡仲弓　夜饮颐斋以灯前细雨檐花落为韵分得前字又得花字赋二首

春去如惜别，泪雨滴檐前。

酒病思卢橘，吟魂逐杜鹃。

堂虚香穗直，风定烛花圆。

万籁沈清夜，瓦沟闻落泉。

胡仲弓

胡仲弓　夜饮颐斋以灯前细雨檐花落为韵分得前字又得花字赋二首

万仞骚台立海涯，堂堂笔阵走龙蛇。

唤回蝴蝶三更梦，吟落荼醾一架花。

座上风流追靖节，酒边豪放逼刘叉。

幅巾危坐清源□，涉待山阴渐熟瓜。

胡仲弓

