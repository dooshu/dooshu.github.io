召试县令


唐史纪：玄宗悉召新除县令至殿庭，试理人策，惟韦济词理第一，擢为醴泉令；余二百人不第，且令之官；四十五人放归学问。又敕京官五品以上、外官刺史，各举县令一人，视其政善恶，为举者赏罚。

唐史上记：玄宗以县令系亲民之官，县令不好，则一方之人皆受其害，故常加意此官。是时有吏部新选的县令二百余人，玄宗都召至殿前，亲自出题考试，问他以治民之策。那县令所对的策，惟有韦济词理都好，取居第一，拔为京畿醴泉县令；其余二百人，文不中第，考居中等，姑令赴任，以观其政绩何如；又四十五人，考居下等，放回原籍学问，以其不堪作令，恐为民害也。又敕令在京五品以上官，及外面的刺史，各举他所知的好县令一人，奏闻于上。既用之后，遂考察那县令的贤否，以为举主的赏罚。所举的贤，与之同赏；所举的不肖，与之同罚。所以那时县令多是称职，而百姓皆受其惠，以成开元之治。

今之知县，即是古之县令。欲天下治安，不可不慎重此官也。





