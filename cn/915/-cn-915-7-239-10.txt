◇奏无读土令之文

谨案道娱启事，以土令在近，谓帻不宜变。万秋虽云帻宜仍旧，而不明无读土令之文。今书旧事于左。《魏台杂访》曰：「前後但见读春夏秋冬四时令，至於服黄之时，独阙不读。今不解其故。」魏明帝景初元年十二月二十一日，散骑常侍领太史令高堂隆上言曰：「黄于五行，中央土也。王四季各十八日。土生於火，故於火用事之末服黄，三季则否。其令则随日时，不以五行为分也。是以服黄无令。（《宋书·礼志》二，元嘉六年，有司奏。）

