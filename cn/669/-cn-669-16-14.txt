14　郅惲引孟軻語與孟子異


郅惲曰：「孟軻以彊其君之所不能爲忠，量其君之所不能爲賊。」與今孟子語小異。

【元圻案】後漢書郅惲傳：「惲，字君章，汝南西平人也。太守歐陽歙請爲功曹。鄭敬素與惲厚，見其言忤歙，相招去曰：『道不同者不相爲謀，吾不能忍見子有不容君之危，盍去之乎？』惲曰：『孟軻云云。惲業已彊之矣。障君於朝，既有其直而不死職，罪也。』」





