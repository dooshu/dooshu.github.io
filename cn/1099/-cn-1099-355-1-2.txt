○行各道并各州縣 【 分督造船】

提督軍門都御史塗、為軍務事、據監軍道呈、奉軍門令牌、准總兵官李議造巨艦擊賊、備行本道、會同布按都三司、議得海寇警急、事出不時、總鎮所議巨艦體式殊常、若拘常調在省起造。非惟板料大桅。一時難辦。抑且匠作官役。一處難齊。相應查照嘉靖三十七年、井浙直見行事例、分派各州縣丁糧多者。責造一隻。其離海濱遠者。則坐依山沿海小縣幫之一應用度。俱支餉銀。或令大戶、或委在官員役篤造俱責成各掌印官親督、限一月齊完聽用、地方關係重大、各官止須一月之勞。地方可享無窮之福。等因到院、詳批據議動支餉銀。分委成造。則事易集而民不擾。且有原行成規。深得濟急之術也。即如議一面上緊估計、一面督行各縣掌印官、暫停縣事、躬親督理、或就該縣水次、或帶匠料赴省、各隨所便、務在文到五日之內興工、一月之內完報、軍情緊急不比泛常先完而堅固者功論第一。次完而堅固者次之。若愆期苟且。依法治罪。事完會集方便處所、聽本院督同司道閱驗、分別定奪、

