洪咨夔　再赋二首

谁为风光管合离，绿阴芳草日相随。

此身百丈牵三峡，吾道千钧系一丝。

力戒荡舟君子适，志期学圃小人迟。

平生客气消磨尽，醉固佳哉醒亦宜。

洪咨夔

洪咨夔　再赋二首

一出俄经震巽离，盈虚消息取诸随。

盆栽菡萏何时藕，檐挂蜘蛛尽日丝。

左墄右平魂梦远，东岗西崦杖藜迟。

棱棱瘦骨萧萧发，恰与黄冠野服宜。

洪咨夔

