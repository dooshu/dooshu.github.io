○对马惊师徒判

〈卜氏为御，马惊，师徒小却，监军纠为无勇，卜氏遂死之，或诔其功，监军请乎理，诔者执云非罪。〉

登庸取士，六艺称先；设策除凶，五兵是要。卜氏为御，招愆於马惊；监军正刑，志存乎逐。昔悬贲理御，尝闻流矢之灾；卜国佐骖，遂彰白肉之患。有功必赏，有犯必科。未明败绩之由，须马惊之故，请重寻诘，然定是非。庶使幽冥申冤，功过昭著。即於理，深涉乖疏。







