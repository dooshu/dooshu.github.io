又方绣山同年长郎新娶

海燕雕梁语。
认乌衣、旧家宅巷，双栖偕旅。小谢翩翩如逸少，千里驊騮初举。羡孔雀屏风开处。家在凤凰台畔住，紫鸞车、族拥吹簫侣。天付与，元霜杵。
阿翁早解渊明组。
记摩挲、掌中英物，石麟夸汝。佳妇佳儿双白璧，诗奏兰陔华黍。刘表男儿才尺许。欲倩蹇修他日后，卜西邻、勉娶田家女。呼老友，烹肥羜。

