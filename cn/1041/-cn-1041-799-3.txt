彭秋宇　感旧

五更漏尽醉魂醒，谁富胸中十万兵。

如昔襄阳坚砥柱，至今江左屹金城。

南来铁马吹唇沸，北去铜人泪眼盈。

闻说钱塘风景异，胥涛犹有不平鸣。

彭秋宇

彭秋宇　感旧

督府由来十六秋，几回祈去几回留。

人称姬旦三朝辅，谁羡鸱夷一舸游。

葛岭春风天地醉，芜湖夜月古今愁。

平生心事青编在，身与皇家共戚休。

彭秋宇

