张耒　宫词效王建五首

夜来霜重着栏干，玉殿无尘玉甽寒。

日日君王罢朝早，楚廷无事一冬闲。

张耒

张耒　宫词效王建五首

帘外微明烛下妆，殿门放钥待君王。

玉阶地冷罗鞋薄，众里偷身倚御床。

张耒

张耒　宫词效王建五首

昨夜新霜满玉阶，初冬处处火炉开。

中官逐院传宣赐，南国诸侯进橘来。

张耒

张耒　宫词效王建五首

玉墀夜色昼昏昏，催放朝班散侍臣。

随驾上楼同看雪，万重宫殿一时新。

张耒

张耒　宫词效王建五首

莲烛千枝夜宴迟，君王索笔写新诗。

宫人和得争先进，偏爱宋家兄弟词。

张耒

