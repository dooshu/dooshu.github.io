◇求言令

令：夫治世御众，建立辅弼，戒在面从。《诗》称「听用我谋，庶无大悔，」斯实君臣恳恳之求也。吾充重任，每惧失中，频年以来，不闻嘉谋，岂吾开延不勤之咎邪？自今以后，诸掾属治中别驾，常以月旦，各言其失，吾将览焉。（《魏志·武帝纪》注引《魏书》，又《文馆词林》六百九十五）

自今诸掾属侍中别驾，常以月朔，各进得失，纸书函封。主者朝，常给纸函各一。（《初学记》二十一「纸」）

