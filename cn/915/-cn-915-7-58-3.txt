◇举谢绚自代

盖闻知贤弗推，臧文所以窃位；宣子能让，晋国以之获宁，鲜之猥承人乏，谬蒙过眷，既恩以义隆，遂再叨非服。知进之难，屡以上请，然自退之志，未获暂申，夙夜怀冰，敢忘其惧。伏见行参军谢绚，清悟审正，理怀通美，居以端右，虽未足舒其采章，升庸以渐，差可以位拟人。请乞愚短，甘充下列，授为贤牧，实副群望。（《宋书·郑鲜之传》，桓伟进号安西，转补功曹，举陈郡谢绚自代。）

