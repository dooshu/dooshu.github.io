○对仲夏百姓弋猎判

〈得郑州刺史廉范，以仲夏月令百姓弋猎。观察使纠其违令。云：“为苗除害。”〉

网罟之设，有自来矣！犄角之用，其可废乎？苟利人阜俗，亦违令何咎。廉范荣参建隼，职列褰帷，将布政以颁条，故违经而合道。当仲夏之月，畋以为苗；居专城之尊，德惟除害，不は不卵，合取则於《礼经》；以畋以渔，盖规承於《易象》。且兽之暴物，人何以堪？俾肃肃《兔》，不忘於诗义；芒芒禹迹，克疆我甫田。虽黎庶劳四体之勤，而畎亩取十千之岁，则原田无无，不逢走险之游；稼穑，岂杂食苹之地？刺史为政，谅在随时；观察所绳，奚将劝善？之於理，恐未通途。

