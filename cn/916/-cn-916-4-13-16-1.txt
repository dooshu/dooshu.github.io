【兰亭诗二首】

〖《诗纪》云。陈郡袁峤之二首。〗

人亦有言。得意（帖作意得。）则欢。佳宾既（《诗纪》作即。）臻。相与游盘。微（《诗纪》云。一作徽。）音迭咏。馥焉若兰。苟齐一致。遐想揭竿。（○戏鸿堂帖一。《诗纪》三十三。）

四（舆地纪胜作回。）眺华林茂。俯仰晴（帖及舆地纪胜作清。《诗纪》云。一作清。）川涣。（舆地纪胜误作渔。）激水（帖作泉。）流芳醪。豁尔累心散。遐想逸民轨。遗音（帖作旨。）良可玩。古人咏舞（帖作无。）雩。今也同斯叹。（○戏鸿堂帖十。《诗纪》三十三。又舆地纪胜十引渔一韵。）

