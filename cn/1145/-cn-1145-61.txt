枸橼

梁王嗜果，使使者求诸吴。吴人予之橘，王食之美。他日又求焉，予之柑，王食之尤美。则意其犹有美者，未予也，惎使者聘于吴两密访焉。御儿之鄙人，有植枸橼于庭者，其实大如瓜，使者见而愕之曰：“美哉！煌煌乎柑不如矣。”求之，弗予。归言于粱王，梁王曰：“吾固知昊人之靳也。”命使者以币请之，朝而进之，荐而后尝之。未毕一瓣，王舌缩而不能咽，齿柔而不能咀，希鼻顣额以让使者。使者以诮吴人，吴人曰：“吾国果之美者橘与柑也，既皆以应王求，无以尚矣，而王之求弗置，使者又不询而观诸其外美，宜乎所得之不称所求也。夫木产于土，有土斯有木，于是乎果实生焉。果之所产不唯吴，王不遍索，而独求之吴，吾恐枸橼之日至，而终无适合王口者也。”

