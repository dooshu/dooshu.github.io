○怡亭铭

怡亭，裴鸥卜而亭之，李阳冰名而篆之，裴虬美而铭之曰：峥嵘怡亭，磐礴江汀。势压西塞，气涵东溟。风自生，日月所经。众木成幄，群山作屏。顾余逃世，於此忘形。

韦宏景

宏景，京兆人。贞元中进士，为汴州浙东从事，元和时累拜给事中，穆宗朝拜尚书左丞，迁礼部尚书、东都留守。大和五年卒，年六十六。赠左仆射。

