秋望有感（四首）


数点浮云蔽太清，西风总是怨离声。1萧萧柳叶残蝉口慧，瑟瑟芦花旅雁鸣。潭水沉天留素质，空山弄月堕寒晶。

霜原劫火明还灭2，解惜草根蝼蚁情。不见佳人玉佩投，每逢萧瑟强登楼。哀吟渐识孤居乐，欢宴难销阅世忧。空气玲珑明月夜，灵魂窈窕故宫秋。龙蛇进退天难问，顽石无瞳也泪流。

群山净秀入新妆，寂寂峰阴恻恻凉。缀阵孤鸿怜夕照，鸣皋一鹤向朝阳。临岐轨辙双旌绾，倚剑云霄百宝光。前途蕙芷多摇落，好托微波护冷香。沈沈海垢逼邱樊，恸哭遥疑笑语喧。优孟登场金粟影，衣冠涂炭木樨魂。丹枫斫尽知心赤，红豆生时带血痕。回首蓬莱云五色；荷恩齐唱望仙门。

1原注：太西列强与日本协约。

2皖浙案。





