陈造　谢制帅高卿剡四首

宰邑非良才，朴拙瞢信己。

曾无补毫发，粗不畏首尾。

倚公造物手，袭璧护玷毁。

世有百谪余，观旁首重稽。

陈造

陈造　谢制帅高卿剡四首

荐书未及门，啅鹊拂人衣。

盥手衮字褒，只遣颜忸怩。

瑕瑜权相偿，葑菲终不遗。

穷途石作肠，持用答恩私。

陈造

陈造　谢制帅高卿剡四首

去年来甬东，旄倪喜劝色。

色今画船西，行路亦嗟惜。

去来本何心，民自作欣慼。

达人了世缘，八极付挥斥。

陈造

陈造　谢制帅高卿剡四首

论世究德业，先生处其全。

豠议可断国，余功犹护边。

此行虽暂屈，衮职正急贤。

玺书起黄霸，摩眼待新年。

陈造

