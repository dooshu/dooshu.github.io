韩元吉　晖仲惠梅花数枝

霜余不用怨年华，已有寒梅一两花。

眼冷故知春意动，瓦瓶终日看横斜。

韩元吉

韩元吉　晖仲惠梅花数枝

莫问南枝与北枝，幽香先与小春期。

直从的皪寒梢数，看到飘零似雪时。

韩元吉

韩元吉　晖仲惠梅花数枝

江上春风几日回，一枝先傍小堂开。

恨无冷艳连天白，已有生香特地来。

韩元吉

韩元吉　晖仲惠梅花数枝

賸买青春不费钱，眼明江静月争妍。

诗人每负梅花债，屈指今年第一篇。

韩元吉

