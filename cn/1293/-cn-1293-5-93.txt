○邵葆祺词

沤尘集中，附大兴邵寿民中翰［葆祺］情禅词数阕。好事近云：“曲项旧琵琶，记德玉盘珠落。又见玉人纤手，压当场弦索。一声水调暮江秋，秋鬓已非昨。有青衫馀泪，为胆娘抛却。”虞美人云：“天涯词客飘蓬惯。笔借江花暖。也知烟月了无限。觉扬州依旧占三分。野塘处处鸳鸯偶。冷蝶惟增瘦。渭城歌罢向燕台。从此双心一影渺红埃。”惜全稿未见。

