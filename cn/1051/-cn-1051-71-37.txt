谢枋得　思亲五首

九十萱亲天下稀，十年甘旨误庭闱。

临行有恳慈心喜，再睹衣冠儿便归。

谢枋得

谢枋得　思亲五首

九十萱亲天下稀，吾王何在子何之。

倚闾旦暮无他念，一片好心天得知。

谢枋得

谢枋得　思亲五首

九十萱亲天下稀，人无容力荷天慈。

衣冠礼乐江东聚，此是痴儿奉母时。

谢枋得

谢枋得　思亲五首

九十萱亲天下稀，平生教子欲何为。

楚王肯立韩公子，良也归韩亦有辞。

谢枋得

谢枋得　思亲五首

九十萱亲天下稀，教儿只诵白华诗。

溪冰山玉人无愧，百拜慈闱喜可知。

谢枋得

