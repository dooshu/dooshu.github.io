杨万里　送朱师古龙图少卿师潼川二首

璧水蓬山遍羽仪，颂台公府更光辉。

紫荷到眼垂持橐，黄菊关心便拂衣。

鬻子运筹年尚少，买臣衣绣日思归。

小烦论蜀须还报，却袖香烟侍太微。

杨万里

杨万里　送朱师古龙图少卿师潼川二首

甲戍花策时集英，相看须鬓各青青。

曲江初别春三月，北阙重来再一星。

百石去官君似邴，千年归鹤我输丁。

因书若寄杨员外，莫道山寒少茯苓。

杨万里

