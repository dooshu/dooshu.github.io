○为李大夫谢恩表

臣某言：伏奉圣恩，舍臣罪戾，复臣班荣，承命惊惭，戴恩惶，臣某诚欢诚惧顿首顿首。伏惟乾元光天文武大圣至德孝感皇帝陛下俯宽国法，大庇宗枝，兄抵宪章，已从轻典，臣合缘坐，又贷殊私。雷霆解威，日月回照，枯木之上，残花忽开，死灰之中，馀烬再。曲承含育，特荷仁慈，一门感恩，万死何效？谨奉表陈谢以闻。臣某诚欢诚惧顿首顿首。谨言。

