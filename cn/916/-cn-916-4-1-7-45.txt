【雨诗】

〖《诗纪》作苦雨。〗

徂暑未一旬。重阳医朝霞。厥初月离毕。积日遂滂沱。屯云结（《书钞》误作纯。）不解。长溜（《书钞》作雷。）周（《书钞》误作同。）四阿。霖雨如倒（《书钞》误作到。）井。黄潦起洪波。湍流（《类聚》、韵补作深。《诗纪》同。）激墙隅。（编珠作垣墙。）门庭若决河。炊爨不复举。灶中生蛙虾。（○《类聚》二作傅玄诗。《诗纪》二十二。又《书钞》百五十作傅玄诗。引阿一韵。百五十一傅玄诗。引一句。编珠一傅玄诗引波、河二韵。韵补二引河、虾二韵。）

