地方


顽钝固执之辈，仍持天圆地方之说，以与人争。人或出平圆地球图与观，不信；以地球仪与观，仍不信。曰：“此特好奇之士，制以欺人者耳。地方之说，非惟中国人信之，即外国人亦信之，如中国人指一地而言，必曰‘某处地方’。吾虽不解洋文，然亦曾见译本，其所译外国人指一地而言之词，亦必曰‘某处地方’，固未尝闻有‘某处地圆’之说。”





