◎贫士收弃女

四明袁道济，家贫乏赀，不赴秋闱。七月望前，犹在家。有戚友赠以三金，劝之往，乃行。路遇一弃婴，莫肯收养，啼饥垂毙。袁恻然，即以三金托豆腐店夫妇善抚之。至省，同乡友憎其贫，不纳。独旧识一僧，勉强留之。僧夜梦各府城隍齐集，以乡试册呈文昌帝君，内有被黜者，尚须查补。宁波城隍禀曰："袁生救人心切是可中。"帝君命召至，见其寒陋，曰："此子貌寝奈何？"城隍禀曰："易耳，可以判官须贷之。"僧寤，骇甚。次早，正欲告袁，及相晤，见其向本无须，一夕间忽两腮萌动，笑吃吃不止。袁问故，僧具言之，与袁所梦合，互相惊叹。后榜发，果中式。又沔阳王沔，家赤贫，遇考试，辄卖卜于市。妻张氏性慈善，邻有生女欲溺者，强抱养之，如是者再。乾隆甲寅春，同乡某生梦神告曰："今科本省解元是育婴。"醒以为异，及揭晓，领解者乃王僺栫丅朸惗细询ピ，乃恍然于神示之不爽云。

