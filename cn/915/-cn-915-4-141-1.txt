◇答袁绍书（初平二年）

圣王聪睿，有周成之质。贼卓因危乱之际，威服百寮，此乃汉字小厄之会。乱尚未厌，复欲兴之。乃云今主无血脉之属，岂不诬乎！先人以来，奕世相承，忠义为先。太傅公仁慈恻隐，虽知贼卓必为祸害，以信徇义，不忍去也。门户灭绝，死亡流漫，幸蒙远近来相赴助，不因此时上讨国贼，下刷家耻，而图于此，非所闻也。（《魏志·袁术传》注引《吴书》）

室家见戮，可复北面，此卓所为，岂国家哉？君命，天也。天不可仇，况非君命乎！赤心，志在灭卓，不识其他。（同上）

