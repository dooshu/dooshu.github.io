◇大寒赋

五行倏而竞骛兮，四节纷而电逝。谅暑往而寒来，十二月而成岁。日月会于析木兮，重阴凄而增肃。在中冬之大寒兮，迅季旬而逾蹙。彩虹藏于虚廓兮，鳞介潜而长伏。若乃天地凛冽，庶极气否。严霜夜结，悲风昼起。飞雪山积，萧条万里。百川咽而不流兮，冰冻合于四海，扶木憔悴于谷，若华零落于氵蒙。云云。（《艺文类聚》三，《北堂书钞》一百五十六，《初学记》三）

