【望栖乌诗】

夕乌（文苑作鸟。《诗纪》云。一作鸟。）飞（文苑作乱。）参差。单雄杂寡雌。联翩归叶里。出没噪林垂。争栖时易树。惊飞忽度枝。虽无系书重。亦有含缨（文苑作樱。）疲。以兹憔悴力。重逢轻薄儿。珠丸苏合（文苑误作含。）弹。金缴青丝縻。

岂意翩□羽。遂免更羸危。入怀欣得地。依林窃愿知。（○本集。文苑英华三百二十九。《诗纪》八十八。）

