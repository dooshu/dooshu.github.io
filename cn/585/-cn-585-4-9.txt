第九则 人到无求品自高

悲莫悲于精散。

解读 人世间最大的悲哀就是心烦意乱，精神涣散。

张注“道之所生之谓一，纯一之谓精，精之所发之谓神。其潜于无也，则无生无死，无先无后，无阴无阳，无动无静。其舍于形也，则为明为哲，为智为识。血气之品无不禀受。正用之则聚而不散，邪用之则散而不聚。目淫于色，则精散于色矣；耳淫于声，则精散于声矣；口淫于味，则精散于味矣；鼻淫于臭，则精散于臭矣。散之不已，其能久乎？”

王氏曰“心者，身之主；精者，人之本。心若昏乱，身不能安；精若耗散，神不能清。心若昏乱，身不能清爽；精神耗散，忧悲灾患自然而生。”

