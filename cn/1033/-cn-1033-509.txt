洪咨夔　用虞提刑见寄诗韵答之

有美有兮古锦官，落花芳草几凭栏。

纷纷世故肱三折，忽忽年华指一弹。

诗到考槃须熟讲，易於未济莫轻看。

门前尺雪青灯夜，尚欲从公扣两端。

洪咨夔

洪咨夔　用虞提刑见寄诗韵答之

鸡鸣而起一般时，舜跖殊途觉与迷。

此理天无分厚薄，乃心人自眩东西。

柴门风雨榴花老，草巷烟霏燕子低。

玉汝有书来万里，圣贤不泰不栖栖。

洪咨夔

