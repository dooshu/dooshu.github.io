◇申坦子令孙罪议

若坦昔为戎首，身今尚存，累经肆眚，犹应蒙宥。令孙天属，理相为隐。况人亡事远，追相诬讦，断以礼律，义不合关，若士先审知逆谋，当时即应闻启，苞藏积年，发因私怨，况称风声路传，实无定主，而干黩欺罔，罪合极法。（《宋书·蔡兴宗传》，兴宗为廷尉，有解士先者，告申坦昔与丞相义宣同谋，时坦已死，子令孙时作山阳郡，自系廷尉，兴宗议。）

