纳谏遣女


宋史纪：仁宗时，王德用进二女，王素论之。上笑曰：“朕，真宗子，卿，王旦子，有世旧，非他人比。德用实进女，然已在朕左右，奈何？”素曰：“臣之忧正恐在陛下左右耳。”上动容，立命宫官遣女。素曰：“陛下既不弃臣言，亦何遽耶？”上曰：“朕若见其人留恋不肯行，恐亦不能出矣。”顷之，宫官奏宫女已出内东门，上乃起。

宋史上记：仁宗时，王德用判定州，曾取两个女子献入后宫，以悦仁宗之心。仁宗就收留在后宫，这是仁宗差处。那时谏官王素闻知，即奏此女不可收留，劝仁宗去之。仁宗笑对王素说：“朕乃真宗之子，卿乃宰相王旦之子，卿父辅佐我父皇，君臣相得，则朕与卿有世好之旧，与别的群臣不同，只得实与卿说。这两个女子委的是王德用进的，但朕已误纳，现在左右服事了，如何去得？”王素奏说：“陛下以此女在左右为不可去，不知臣之所忧，正恐此女在陛下左右蛊惑圣心，有累圣德，所以劝陛下去之耳。”仁宗一闻此言，遂自悟其失，竦然动容，即时命宫官打发二女出宫。王素奏说：“陛下既已听臣言，少待陛下还宫从容遣之，亦无妨，何必如此急遽。”仁宗说道：“待我还宫时，万一此女有留恋不肯去的意思，我那时为情所牵，恐也遣他不成了，不如趁今遣之为易。”少时，宫官来奏，二女子已出内东门去讫。仁宗方才退朝。

夫宫禁之事，乃人主之所讳言，而房帷之爱，又人情之所牵恋。今仁宗既纳二女，已经进御，一旦闻王素之谏，即开诚直告，略无回互，割舍所爱，不少迟留，可谓从谏之速而改过之勇矣。此真盛德事也。





