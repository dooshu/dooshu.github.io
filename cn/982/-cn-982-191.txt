司马光　归田诗

秋水风波大，嗟嗟未可游。

渔樵自应乐，珪组为谁忧。

直木知先伐，明珠忌暗投。

果然钩可曲，不惜取封侯。

司马光

司马光　归田诗

绂冕诚虚器，簪裳悉畏涂。

角机身未保，好直道先孤。

畑石曾何有，田园浪更无。

可能推两耜，沮溺共为徒。

司马光

司马光　归田诗

圣哲虽云远，遣文幸未亡。

沉冥观礼乐，仿佛见虞黄。

鸡黍延一迳，琴书乐一堂。

逍遥名教内，富贵亦微茫。

司马光

司马光　归田诗

松菊陶潜宅，蓬蒿仲蔚家。

行游筇杖瘦，啸傲幅巾斜。

屋小疏茅覆，门深乱柳遮。

村童迎客至，竹帚扫桃花。

司马光

司马光　归田诗

桑柘绿无际，田间戴胜飞。

清醪迎社熟，鸣雉向春肥。

执耒时将急，衔杯日渐稀。

四邻能共乐，招饮莫违。

司马光

