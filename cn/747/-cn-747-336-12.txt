○谢赠官表

臣真卿言：伏奉二月十七日恩制，臣亡祖故曹王属、曹王晋王侍读先臣昭甫特蒙圣恩，超赠使持节华州诸军事华州刺史。天兹锡类，泉壤疏荣，捧戴殊私，阖门感庆。中谢。窃以臣亡祖伏膺文儒，克笃前烈，能读三坟、五典、八索、九丘，特为伯父故秘书监先臣师古之所赏爱。师古每有注释，未尝不参预焉。又与学士令狐德等同侍天皇，得备顾问。有时无命，夭阏盛年。臣亡父故薛王友先臣惟贞、亡伯故濠州刺史先臣元孙等，并襁褓苴麻，孤提未识，养於舅氏殷仲容，以至成立。臣堂兄故卫尉卿兼御史中丞杲卿，即元孙之子，及臣兄弟等，幸承贻厥之训，遭遇明圣之朝，各以微诚，皆蒙殊奖。杲卿虽死，为不朽矣。臣亦何人，屡叨荣禄？夙夜惧，惭戴已深。不谓霈泽曲г，[B14A]赠俯及，特蒙加等之礼，实为非常之恩。感戴屏营，万死非报。无任战荷之至。谨因中使内谒者监张抱诚冒死陈谢以闻。

