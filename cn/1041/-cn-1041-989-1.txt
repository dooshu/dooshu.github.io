沈大椿　扃秀亭

登临兴极未容还，拂试缁尘扃秀间。

万事已甘轩鹤老，一身联拟碛鸥閒。

滩声犹带湘江水，野色遥分建业山。

雅志未容归骑促，有情斜日尚苍湾。

沈大椿

沈大椿　扃秀亭

倦飞山鸟未能迁，心在孤云叠嶂间。

大水雄山须远适，好风佳月自幽閒。

非关谢傅当年事，何似周郎旧日山。

安得此心成独往，白鸥盟约在江湾。

沈大椿

