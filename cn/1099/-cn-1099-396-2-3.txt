○與林侍御論水利第二書 【 三吳水利】

浙西之地、蘇州最低、淞為下流、太湖汪洋數百里、散注澱山三??一??等湖、繇三江入海、三江者。湖海之咽喉也。三江既入、震澤底定、自海塘南障。而東江堙廢。水勢始北折而為黃浦。趨于吳淞。併于婁江。又溢于七浦白汐??。其道迂廻屈曲。不能駛急。又海潮日有二至。夾帶泥沙。淤塞江路。則湖水泛溢為患。此三吳水利之大凡也。向無專官。每因時疏濬以救目前。而無永久之計。某聞昔人于溧陽築五堰。以節太湖西北之水。于杭州築長河堰。以節太湖西南之水。宜興則有注水入江之瀆。常熟江陰則有導湖通江之浦。遺蹟可尋皆所以殺其上流也其最急者。莫如治委之法。所當熟議。今之吳淞江婁江七浦白??一??四湖者、襟帶湖海。吐納眾流。不可一日不通者也。吳淞江撫臺海公開後、復漸淤矣、白茆七浦同受昆承陽城諸湖、與婁江之溢水善漲易壅。自崑山常熟之間。築有斜堰。而七浦之流益細。旋開旋塞。今宜疏白茒之淤。開七浦之塞。撤去斜堰。或為石硔。或為石閘。而諸湖以漸開濬可也。婁江雖無阻。太倉以東。多有漲沙。比之腹內特高。如內地開深一丈。則此處倍而為二丈。其勢乃平。此開江開湖以治委也昔人于川原廣衍處所、每七里為一縱浦。十里為一橫塘。使相灌輸。無屯瀦枯涸之患。即今吳淞婁江之旁。涇港錯綜。堙者過半。宜以次疏之。使溝瀆悉注于塘浦。塘浦悉達于江河。聯絡貫穿而後可。此疏塘疏浦以治委也吳中之田、高者畏旱、低者畏潦。高者惟開河蓄水而巳。低者非築圩不可。是宜相地形、度水勢、畫而為圩、高築堤岸、令內足以圍田。外足以禦水。圩岸既固。不惟在圩之田。無霖澇之患。且湖水不得漫行而咸歸于塘浦則塘浦之水。自然滿盈迅疾。雖高阜之地委治則原自清亦因水勢易達可引以資灌溉此築圩岸亦所以治委也古人于濱江通海之處、悉設官置閘、以時啟閉、其小港不通舟楫、則築為壩堰、穿為斗門、蓄洩啟閉、亦如之、閘外設撩淺之夫、時常瞭望、以爬疏積、鐵掃箒等船隻、隨潮上下、以蕩滌浮淤、至如栽桑柘、插茭蘆、護堤固岸、□悉備具、此又治委之規制。所當講也。

