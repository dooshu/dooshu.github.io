韩元吉　次韵王季夷时同宿蒋山

北山应见太清年，兴废由来亦偶然。

自我得之还自失，老禅刀尺尚相连。

韩元吉

韩元吉　次韵王季夷时同宿蒋山

草堂一壑转山腰，杖策无因隐士招。

蕙帐只应容我老，冷猿孤鹤夜寥寥。

韩元吉

韩元吉　次韵王季夷时同宿蒋山

当年丞相读书林，谁识更张万事心。

垄上牛羊共回首，插天乔木暮阴阴。

韩元吉

