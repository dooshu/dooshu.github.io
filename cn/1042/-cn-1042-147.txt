王之道　和陈勉仲四首

清风为我晓开关，风外浮云过雨还。

湛湛可怜清上下，一篙溪水水边出。

王之道

王之道　和陈勉仲四首

何日清游继大苏，扁舟东去泛西湖。

欲将景物和诗句，写作钱塘伟观图。

王之道

王之道　和陈勉仲四首

拍天湖水注东关，水外渔舟破浪还。

谁似老僧閒有味，清风一榻面佳山。

王之道

王之道　和陈勉仲四首

雨过山前草木苏，开窗澄碧渺金湖。

近来翰墨君为绝，喜见诗中有画图。

王之道

