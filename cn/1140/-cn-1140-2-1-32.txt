慷慨歌

耕田求食苦不得息起而为吏薄食我力念为良吏何可得【一解】贪吏受钱甘如饴身安逸乐亷洁何为入无以娯室家出无以游贤豪长者遗我心所思何不归故乡与妻子共餔糜【二解】念为贪吏子孙愚受人嗤念为亷吏子孙虽贤常苦饥嗟彼子孙谁何人丈夫各有志何当为尔作计身受恶名为【三解】

