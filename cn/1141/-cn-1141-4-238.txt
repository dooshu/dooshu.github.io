书寒溪寺次壁间三绝句

其一

惠远开山事已非，残碑剥落草芳菲。
僧来索偈翻无语，山外飞花点客衣。

其二

逐逐风尘我亦羞，明朝又上岳阳楼。
寒溪流水潺潺去，却送游人尽白头。


寄哭吴自明 其二

书法从来号绝伦，文章磨切苦相亲。
刘郎殁后（谓润伯。）延州去，同学凋残复几人。


书寒溪寺次壁间三绝句 其三

醉后逃禅野性真，山光竹影坐来亲。
与君同笑三生石，分得东坡去后身。


寄哭吴自明 其三

诗篇海岱记相于，索我重书约尚逋（君尝命重书山左奉赠诗未报。）。
他日陇头虽挂剑，不知能到冢中无。

其四

东溪溪畔玉山头，百遍相过把臂游。
从此溪山双泪眼，月明无伴水空流。


