刘宰　甲午秋作四壁绝题窗间

驿使挂来郡吏批，丁宁急急趁符移。

儿童骇汗催科急，趣贺元来荷圣慈。

刘宰

刘宰　甲午秋作四壁绝题窗间

明时一士不遐遗，臣子宁才盍自知。

骑马趋朝常处士，几人笑诵醉翁诗。

刘宰

刘宰　甲午秋作四壁绝题窗间

潦园逸气藐云霄，吏部英词揭斗杓。

未用鸡蟲分得失，笑看鹏鷃两逍遥。

刘宰

刘宰　甲午秋作四壁绝题窗间

聊翩衔尾下深溪，又是当年竭泽时。

玉烛均调何日是，春陵三欢次山诗。

刘宰

