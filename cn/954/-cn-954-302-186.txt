陈造　次韵杨宰二首

早缘官事坐儿痴，晚悟骚人赋汨泥。

耐病久闲金腰褭，扶衰时近玉东西。

词场尚友心终在，诗力逢君价自低。

欲试成风须妙质，莫怀章甫问雕题。

陈造

陈造　次韵杨宰二首

五斗宁辞小折腰，簿书那久困才豪。

得无狸豹惊雕虎，妙有钩丝掣巨鳌。

诗就鼎来宫锦肠，闲中眼与楚云高。

横陈景物无央数，付子秋崖万窍号。

陈造

