◇追爵谥阴贵人父弟诏（九年）

吾微贱之时，娶于阴氏，因将兵征伐，遂各别离。幸得安全，俱脱虎口以贵人有仪之美，宜立为后，而固辞弗敢当，列于媵妾。朕其义让，许封诸弟。未及爵土，而遭患逢祸，子同命愍伤于怀。《小雅》曰：「将恐将惧，惟予与汝。将安将乐，汝转弃予。」风人之戒，可不慎乎？其追爵谥贵人父陆为宣恩哀侯，弟为宣义侯，以弟就嗣哀侯后。及尸柩在堂，使太中大夫拜授印授，如在国列侯礼。魂而有灵，其宠荣。（《后汉·光烈阴皇后纪》）

