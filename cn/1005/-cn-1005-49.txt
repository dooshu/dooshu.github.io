张閏　初闻南湖蛙声成三诗

枵花杨柳傍清明，淡沲风光画不成。

春到此时须急赏，绕堤今夜有蛙声。

张閏

张閏　初闻南湖蛙声成三诗

竞喜蒿蓬月到时，莫嫌喧噪没新奇。

凭谁试问波神看，定诵南湖近日诗。

张閏

张閏　初闻南湖蛙声成三诗

皇恩汪濊及虫鱼，尔各安心大泽居。

科斗未生休纵乐，吴侬倾听且防渠。

张閏

