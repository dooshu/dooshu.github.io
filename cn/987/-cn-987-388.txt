苏轼　次韵赵德麟雪中惜梅且饷柑酒三首

千花未分出梅余，遣雪摧残计已疏。

卧闻点滴如秋雨，知是东风为扫除。

苏轼

苏轼　次韵赵德麟雪中惜梅且饷柑酒三首

阆苑千葩映玉宸，人间只有此花新。

飞霙要欲先桃李，散作千林火迫春。

苏轼

苏轼　次韵赵德麟雪中惜梅且饷柑酒三首

蹀躞娇黄不受韟，东风暗与色香归。

偶逢白堕争春手，遣入王孙玉斝飞。

苏轼

