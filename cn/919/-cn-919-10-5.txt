蛊毒叙论

江南闽中山间人，以蛇虺、蜈蚣、蜒蚰、虾蟆等百虫同器畜之，使其自相食啖，胜者为灵以事之，取其毒，杂以菜果饮食之类以害人，妄意要福，以图富贵。人或中之，证状万端，广如治百蛊说，或年岁闻人多死。又有人家，香火伏事如家先者，亦谓之蛊，能病患，世谓之蛊注；以姓类属五音，谓之五蛊。此皆边鄙邪僻之地，多有此事，中都则蔑闻也。

