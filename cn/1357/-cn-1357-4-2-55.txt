美洲大树


美洲森林中最多大树，在加罅宽尼省南部，大树尤夥，皆考之历史而不可详者。经精于推测者言之，谓当生于五千年以上至八千年云。美国有博物院，专陈列天然物产，并考求其历史。中有大树一节，自二十尺高之树干上截下者，径可八尺余。以其树节推之，约生于纪元前五百五十年。更有在哥伦埠者，则其对径乃达十三尺余也，可谓巨矣！





