漳泉界

唐开元中，漳泉二州，分疆界不均，互讼于台者，制使不能断。迨数年，辞理纷乱，终莫之决。于是州官焚香，告于天地山川，以祈神应。俄而雷雨大至，霹雳一声，崖壁中裂。所竞之地，拓为一迳。高千尺，深仅五里，因为官道。壁中有古篆六行，二十四字，皆广数尺。虽约此为界，人莫能识。贞元初，流人李协辩之曰：”漳泉两州，分地太平。永安龙溪，山高气清。千年不惑，万古作程。“所云永安龙溪者，两郡界首乡名也。（出《录异记》）

【译文】

唐代开元年间，漳州和泉州因为疆界划分不均而诉讼到府台，制置使不能判定此案。等到几年之后，这案子越来越乱，最终也没有个结果。于是，二州官便焚香祷告，祈求天地山川之神给予回答。不久大雷雨来到，霹雳一声，将悬崖峭壁从中间劈裂。裂开之处，开辟出一条小路，有一千多尺高，只有五里深，因而将其作为一条官道。峭壁上有六行古篆字，一共二十四个，每个都有好几尺长，二州虽以此为界，但那些字无人能识。贞元初年，流亡在外的李协辨认出这些字，说是：”漳泉两州，分地太平。永安龙溪，山高气清。千年不惑，万古作程。“这上面所说的永安、龙溪，就是两州交界处第一乡的名字啊。

