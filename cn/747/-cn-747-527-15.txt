○弹崔位状

得遂州刺史韦方状：别驾崔位，缘自宪官，除此郡佐，心怀怨望，意不徇公，潜构军人，欲为背叛。虽奸谋未成，今恶迹已彰，伏请闻奏者。臣伏以崔位官居别乘，恩奖不轻，而乃长恶不悛，肆其奸忒；州牧举觉，事迹昭然。伏望特诫群僚，庶彰明典。

潘孟阳

孟阳，礼部侍郎炎子。登博学宏词科，元和初为大理卿。终左散骑常侍。赠兵部尚书，谥曰康。

