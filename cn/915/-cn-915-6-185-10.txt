◇表哀诗序

天地之德曰生，生之所恃者亲，亲存则欢泰情尽，亲亡则哀悴理极。故老莱婆娑于膝下，曾闵泣血于终年，哀掉之思至矣，自然之性笃矣。余以薄，夙遭闵凶，越在九龄，严考即世，未及志学，过庭无闻。天覆既沦，俯凭坤厚，殖根外氏，赖以成训。然以不才，不能负荷，仁妣弘母仪之德，迈荣寒之操，雕琢固顽，勉以道义。庶几砥砺犬马之报，岂悟一朝复见孤弃？上天极祸，怨痛莫诉，皆由恶积咎深，不能通感。自丁荼毒，载离寒暑，茵帷尘寂，栋宇寥恍。仰悲轨迹，长自矜悼。不胜哀号，作诗一首。敢冒谅ウ之讥，以申罔极之痛。（《艺文类聚》二十）

