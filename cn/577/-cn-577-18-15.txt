铜官渚守风

铜官渚守风〔一〕


不樊作亦夜楚帆落，避风湘渚间。水耕先浸草〔二〕，春火更烧山。早泊云物晦，逆行波浪悭。飞来双白鹤，过去杳难攀。

〔一〕铜官：《水经注》：湘水右岸，铜官浦出焉。湘水又北经铜官山，西临湘水，山土紫色，内含云母，故亦谓之云母山也。湘水又左合决湖口水，出西陂，东通湘渚。《方舆胜览》：铜官渚，在宁乡县界三十里。《旧志》：楚铸钱处。

〔二〕水耕：《汉武诏》：江南之地，火耕水耨。应劭曰：烧草下水种稻，草与稻俱生，高七八寸，因悉芟去，复下水灌之，草死稻独长，所谓火耕水耨也。





