嵩洛途中追和郑次公水部送别

燕台把酒罄交欢逋客心知聚首难短铗拂衣随雁去好山留意待人看津亭明月砧声乱野树斜阳木叶寒惜别弹冠总闲事白云无恙报平安

河北值吴赓庵少司马【时方除服奉特旨徵拜】

八驺飞鞚入彤墀驻节停车慰别离落日漳河还执手衔杯练水忆当时

主恩三锡丝纶重客路孤城风雨迟若问苍生定前席艰难好达九重知

