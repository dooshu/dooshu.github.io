郑清之　赐第登楼

避俗懒成癖，登楼睡失魔。

忘机鸥自下，开槛蝶相过。

高处景差胜，静中春更多。

君恩何以报，归梦欲如何。

郑清之

郑清之　赐第登楼

桃李漫山不是春，纷纷蜂蝶趁游人。

梅花已带春归了，分付垂杨浥露尘。

郑清之

郑清之　赐第登楼

病思归心走兔{走上加亢}，自嗤幻境未渠忘。

并州便作咸阳看，设若桑乾亦故乡。

郑清之

