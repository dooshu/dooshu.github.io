蝉


本以高难饱① ，徒劳恨费声。五更疏欲断，一树碧无情。薄宦梗犹泛② ，故园芜已平③ 。烦君最相警④ ，我亦举家清。

【题解】

首联谓蝉因高洁而食不果腹，悲鸣传恨，徒费其声也。次联谓蝉一夜哀鸣不息，至五更鸣声渐稀，几欲断绝，然而所栖之碧树竟似漠然无闻，何其无情也。三联谓己官职卑微而且飘浮不定，故园荒芜，蔓草与禾稼齐平。末谓听蝉鸣如好友对我提醒，我亦举家清贫也。通篇以蝉自喻，有神无迹，颇难征实，堪称绝唱。

【注释】

①《吴越春秋》：“秋蝉登高树，饮清露，随风妫挠，长吟悲鸣。”《史记·屈原贾生列传》：“蝉蜕秽浊之中，浮游尘埃之外。”

②薄宦：官职低微。梗：草木的直茎。梗泛：《战国策·齐策》：“土偶曰：‘吾西岸之土也，土则复西岸耳。今子，东国之桃梗也，刻削子以为人，降雨下，淄水至，流子而去，则子漂漂者将何如耳？’”后因以梗泛指飘泊无定之意。

③陶渊明《归去来兮辞》：“田园将芜胡不归？”

④君：指蝉。





