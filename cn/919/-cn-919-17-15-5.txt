牛膝汤

治产儿已出，胞衣不下，脐腹坚，胀急痛甚；及子死腹中，不得出。

牛膝（酒浸） 瞿麦（各四两） 滑石（八两） 当归（酒浸） 木通（各六两） 葵子（五两）

上为锉散。每服三钱，水两盏，煎七分，去滓，不以时服。

第四论曰：产后血晕者何?答曰：产后气血暴虚，未得安静，血随气上，迷乱心神，故眼前生花；极甚者，令人闷绝不知人，口噤神昏气冷。医者不识，呼为暗风，若作此治之，病必难愈，但服清魄散自瘥。


