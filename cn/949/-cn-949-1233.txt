范成大　新荔枝四绝

荔浦园林瘴雾中，戎州沽酒擘轻红。

五年食指无占处，何意相逢万壑东。

范成大

范成大　新荔枝四绝

海北天西两鬓蓬，闽山犹欠一枝筇。

鄞船荔子如新摘，行脚何须更雪峰？

范成大

范成大　新荔枝四绝

甘露凝成一颗冰，露穠冰厚更芳馨。

夜凉将到星河下，拟共嫦娥斗月明。

范成大

范成大　新荔枝四绝

趠泊飞来不作难，红尘一骑笑长安。

孙郎皱玉无消息，先破潘郎玳瑁盘。

范成大

