◎宣武灵胡后

后安定临泾人，司徒国珍女。宣武召为承华世妇。诞孝明，进为充华嫔。孝明即位，尊为皇太妃。寻尊为皇太后，临朝。正光元年，为元叉、刘腾等奏废，幽于北宫禁中。孝昌元年四月复临朝。武泰元年，孝明崩，诈以皇女为皇子，即位数日，更立临洮王子钊。其年四月，尔朱荣举兵，与幼主俱沈于河。孝武即位，追谥曰灵皇后。

