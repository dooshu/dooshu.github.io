王安石　即事三首

我起影亦起，我留影逡巡。

我意不在影，影长随我身。

交游义相好，骨肉情相亲。

如何有乖睽，不得同苦辛。

王安石

王安石　即事三首

昏昏白日卧，皎皎中夜愁。

明月入枕席，凉风动念帱。

蛬蝉相鸣悲，上下无时休。

徒能感我耳，顾尔安知秋。

王安石

王安石　即事三首

日月随天旋，疾迟与天谋。

寒暑自有常，不顾万物求。

蜉蝣蔽朝夕，蟪蛄疑春秋。

眇眇上古历，回环今几周。

王安石

