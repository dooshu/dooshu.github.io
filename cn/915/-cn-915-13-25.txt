◎薛端

端字仁直，河东汾阴人，魏常主守孝通从子，本名沙ヌ。司空高乾辟为参军，赐爵汾阴县男。弃官。大统中征为大丞相府户曹参军，加冠军将军、中散大夫，进爵为伯，转丞相东阁祭酒，加本州大中正，迁兵部郎中，改封文城县伯，加使持节、平东将军、吏部郎中，出为李弼行军长史，加车骑大将军、仪同三司，转尚书左丞，进吏部尚书，赐姓宇文氏。恭帝末拜军司马，加侍中、骠骑大将军、开府，进爵为侯。孝闵受禅，除工部中大夫，转民部中大夫，进爵为公，出为蔡州刺史。明帝初转基州刺史，卒，谥曰质。

