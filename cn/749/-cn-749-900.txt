林革


革号西皋。

满江红

淳祐已酉良月，自淦入桂，舣舟溪浒，

有感而作

十载扁舟，几来往、三吾溪上。天宝事，一回看著，一回惆怅。笔画模糊犹雅健，文章褒贬添悲壮。枉教人、字字费沉吟，评轻重。

西北望，情无量。东南气，真长王。想忠臣应读，宋中兴颂。主圣自然皆乐土，时平正合储良将。笑此身、老大尚奔驰，知何用。







