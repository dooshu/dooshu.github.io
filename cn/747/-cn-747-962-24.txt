○上老君瑞象表（天宝中）

老君越在皇世，骤表休祥。皇帝陛下垂裳多暇，锺想妙门，遂乃申模圣像，托构崇椒，骞凤甍於鸟路，抗蚪檐於表。兹焉凿牖，爰申上祥，俾夫柱上灵姿，散奇光於坛宇；栋间仙侍，流异景於阶庭。允应至诚，宜符睿德，扬七庙之遐庆，保亿载之宏规。岂可与虞致荣光，汉延嘉气，灵禽降祀，肤叶兴封者，同年而语哉？

