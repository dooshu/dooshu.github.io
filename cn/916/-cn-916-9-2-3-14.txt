【秋思诗】

〖《颜氏家训》曰：兰陵萧悫工於篇什。尝有秋思《诗》云：芙蓉露下落。杨柳月中疏。时人未之赏也。吾爱其萧散。宛然在目。颍川荀仲举、琅琊诸葛亮汉亦以为尔。而虑思道水徒雅所不惬。〗

清波收潦日。华林鸣籁初。芙蓉露下落。杨柳月中疏。燕帏缃绮被。赵带流黄裾。相思阻音息。（《诗纪》云。玉台作信。）结梦感离居。（○古诗类苑四。《诗纪》百十。）

