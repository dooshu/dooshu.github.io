◇司马相如诔

嗟嗟夫子兮通儒，少好学兮综群书。纵横剑伎兮英敏有誉，尚慕往哲兮更名相如。落魄远游兮赋「子虚」，毕尔壮志兮驷马高车。忆昔初好兮雍容孔都，怜才仰德兮琴心两娱。永托为妃兮不耻当垆，生平浅促兮命也难扶。长夜思君兮形影孤，上中庭兮霜草枯。雁鸣哀哀兮吾将安如，仰天太息兮抑郁不舒。诉此凄恻兮畴忍听予，泉穴可从兮愿殒其躯。（梅鼎祚《文纪》有此，未详所出。案《西京杂记》，长卿素有消渴疾，及还成都，死，文君为诔，传於世。《杂记》虽言为诔，不载其辞，盖近代依托也。）

