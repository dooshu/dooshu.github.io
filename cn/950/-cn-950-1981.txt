杨万里　同刘季游登天柱冈四首

两只胡床小憩些，一枝筇杖拄倾斜。

烟云惨淡天将雪，风日荒寒梅未花。

人去客来酤酒市，鸡鸣犬吠野人家。

清游不用忙归去，强管行程是暮鸦。

杨万里

杨万里　同刘季游登天柱冈四首

我行谁与报江枫，旋摆旌旗一路红。

朔吹崩腾危两耳，东山踊跃献诸峰。

松阴好处皆亭子，瑶草香边即坐狨。

渐陟渐高元不觉，忽然身在半天中。

杨万里

杨万里　同刘季游登天柱冈四首

穿青度碧白云中，山正奇时路忽穷。

引道老农辞我去，与君更上最高峰。

杨万里

杨万里　同刘季游登天柱冈四首

偶然乘兴上孱颜，若待偷闲何日闲。

脚力到时皆我有，不须更问是谁山。

【卷31】

杨万里

