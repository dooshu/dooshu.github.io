○张亨甫词

本朝人诗，自蒲州吴莲洋、吾乡黄仲则後，读之飘然有仙气者，推建宁张亨甫，世应无异辞。所著松寥山人诗集外，有金台残泪记，南浦秋波录，借以发其扼塞无聊之慨。中附百字令云：“料伊妆阁，对菱花萧瑟，慵开笑口。顾影徘徊频自照，一日肠应回九。翠被香残，宝筝尘满，宛转惟搔首。夕阳一抹，照人啼笑俱有。惆怅连夜清歌，月明醉倒，扶倩纤纤手。别後依然还见月，也似双蛾消瘦。破镜难圆，短篷独泊，何处沽尊酒。凭谁寄讯，昨宵灯畔孤台。”亨甫初名际亮，负陵才，屡因南北试，更名亨辅，始获隽。虽恒不家食，而留心乡邦文献，辑有建宁耆旧诗，罗极备。

