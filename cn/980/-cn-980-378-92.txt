释印肃　颂十玄谈　心印

问君心印作何颜，影现千潭印万山。

夜静画楼吹玉管，声声相应绝遮栏。

释印肃

释印肃　颂十玄谈　心印

心印何人敢授传，无师弟子佛众生。

几多妄想成怪觉，执境迷心拜衲僧。

释印肃

释印肃　颂十玄谈　心印

历劫坦然无异色，东西何立谁南北。

若言别有一灵光，认子不真元是贼。

释印肃

释印肃　颂十玄谈　心印

呼为心印早虚言，满目真如自现交。

十二时中无不应，金莺频道柳含烟。

释印肃

释印肃　颂十玄谈　心印

虽知体自虚空性，如理深渊融一镜。

万象森罗没处藏，摩尼离垢当清净。

释印肃

释印肃　颂十玄谈　心印

将喻红炉火裹莲，精金百煅转光鲜。

居尘不染随宜用，始觉松风解说禅。

释印肃

释印肃　颂十玄谈　心印

勿谓无心云是道，龟毛兔角非坚宝。

顽空作境是谁安，不体十方源浩浩。

释印肃

释印肃　颂十玄谈　心印

无心犹隔一重关，滞寂沉空也大难。

啼问阿娘谁是母，闲云溪水笑潺潺。

释印肃

