方回　寄同年宗兄桐江府判去言五首

联翩同挂别闱名，尚得秋崖病体轻。

三十四年如一瞬，梦中时见老先生。

方回

方回　寄同年宗兄桐江府判去言五首

秋崖犹子蛟峰弟，同榜三人老弟兄。

君玉中尝辞直指，去言晚乃佐专城。

方回

方回　寄同年宗兄桐江府判去言五首

不识康庐真刺史，可怜德佑假平章。

木绵老鬼死遗臭，万古秋崖姓字香。

方回

方回　寄同年宗兄桐江府判去言五首

子陵滩上一诗翁，七十四年双耳聋。

第一老穷吟第一，一樽时与酹江风。

方回

方回　寄同年宗兄桐江府判去言五首

好山多处说严陵，官事閒时定一登。

野寺岂无僧十百，爱僧须是爱诗僧。

方回

