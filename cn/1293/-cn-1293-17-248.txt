○钱洁蓉亭词

江阴钱瑜素女史［洁］同邑陈大令［鼎］，著有蓉亭词。秋海棠雨中花云：“满砌湿红娇欲滴。似睡起、浑无气力。看苔藓笼香，薜萝拥翠，相映幽姿别。妒煞晓霞争艳色。奈暮雨、丝丝如织。想肠断西风，自怜冷落，未与春相识。”女史幼为士司龙氏养女，故闺秀正始集讹为龙全洁。大令随宦粤西，值明季骚攘，不克归，先赘土司家，女史其继室，故中表也。

