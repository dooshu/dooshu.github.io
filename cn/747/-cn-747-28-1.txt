○禁刺史进奉诏

两京来去，乃是寻常。缘顿所须，皆用官物。至於百姓，纵暂祗承，处置有条，不合辛苦。其中侵扰，莫非横干，或渔猎畜养，以将进献。触途使役，以徇声名，实由纪纲未树，教令不行。去年从京向都，尝亦处分。蒲州刺史程行湛、同州刺史李朝隐、陕州刺史姜师度，至其州界，咸有进奉。惜其能官善政，乃屈法收情，忄意至於今，岂能无怪。冬中西幸，不可踵前。春有辄进送及饷遗，从官弁别有烦扰者，必科以法，御史明加纠察，随事奏闻。

