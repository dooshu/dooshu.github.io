王炎　答韩毅伯五首

为别未一日，思君如三秋。

解后孤城中，握手复少留。

士方未遇时，鲜不困宦游。

君独刍拳色，胸次回尤牛。

自愧得之浅，误欲代君忧。

白璧识者稀，驽马市者稠。

莫作分外虑，轻重终不侔。

诸公竞推轂，失士固所羞。

王炎

王炎　答韩毅伯五首

情义如投胶，去意如激矢。

险阻要备尝，山川饯行李。

霜雪衣裘单，灯前话儿女。

下堂辞亲去，上堂拜亲喜。

王炎

王炎　答韩毅伯五首

忆君初至时，投宿村店莫。

门巷冷如冰，漫刺来一顾。

升堂方下榻，出户复就屦。

绨袍寒不温，北风搅庭户。

念君何以堪，此意推不去。

强饭登前涂，为亲善调议。

王炎

王炎　答韩毅伯五首

老松寒不凋，古井风无波。

斯人阅千古，所得亦已多。

句法余事尔，高处凌阴何。

宁为拥膝吟，无作扣角歌。

王炎

王炎　答韩毅伯五首

三书上诗宰，我常疑退之。

士穷见素守，躁求亦何为。

罗客闻此语，为我一解颐。

岁晚归未得，且过江之西。

未到意先喜，主人贤足依。

江西鱼稻乡，米熟蟹鳌肥。

王炎

