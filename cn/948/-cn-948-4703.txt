陆游　早春

数声屋角听鸣禽，红糁青梢忽满林。

雨过东皋一犁润，冰消南涧半篙深。

逢僧竹院闲评药，携鹤山村醉拥琴。

青史功名黄合贵，有时应不到如今。

陆游

陆游　早春

旧学樊迟稼，新通泛胜书。

不成筹国论，且复爱吾庐。

陆游

陆游　早春

具牛将犊行，野雉挟雌鸣。

农事不可缓，闲人亦劝耕。

陆游

陆游　早春

近陂牛湩白，远浦鸭头青。

一棹悠然去，东风吹酒醒。

陆游

陆游　早春

西村一抹烟，柳弱小桃妍。

要识春风处，先生拄杖前。

陆游

