【回富相公〈弼〉辞枢密使书〈嘉八年五月〉】

此者伏审光膺制命，登赞国机，涣号始行，群情胥悦。伏惟枢密相公缙绅旧德，社稷元勋。维石岩然，朝廷以为轻重；长城隐若，中外系其安危。向由执礼以居忧，重于至性之难夺。圣君仄席而劳想，枢庭虚位以待贤。自闻召节之来归，故虽行路而相庆。矧惟庸昧，早辱知怜，幸陪副贰之联，得企光尘之末。赖庇冀逃于罪戾，望赐有过于苍黔。敢谓谦，例贻诲翰。罔知承命，但极感。

