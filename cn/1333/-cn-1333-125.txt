雌雄风


或读宋玉赋“此大王之雄风也”句，疑曰：“风是无形无影之物，何有雌雄？”或笑曰：“自古已有雌雄风之说，汝特不知考据耳。”问有何考据，曰：“凡挟雷雨而至者，谓之雄风；月明星稀，轻云薄雾之时之风，谓之雌风。”曰：“此亦臆说耳，究不得引以为据。”曰：“恶得无据？凡与雷雨同来者，有‘雨师风伯’之说，既称为伯，自是雄的；若月白风清时之风，则又有‘风姨月姊’之称，既曰阿姨，自是雌的。”





