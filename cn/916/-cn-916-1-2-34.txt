【河上歌】

〖《吴越春秋》曰：楚白喜奔吴。吴王阖闾以为大夫。与谋国事。吴大夫被离问子胥曰：何见而信喜。子胥曰：吾之怨与喜同。子不闻河上歌乎。〗

同病相怜。同忧相扌求。（《吴越春秋》作救。）惊翔之鸟相随而集。濑下之水因复俱流。（《诗纪》此下有胡马望北风而立。越燕向日而熙。谁不爱其所近。悲其所思者乎数句。案此已非歌诗本文。不应阑入。今删。○《吴越春秋》四。《诗纪前集》二。）

