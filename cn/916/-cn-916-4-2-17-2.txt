【答孙楚诗】

〖《晋书》曰：京在洛阳。孙楚时为著作郎。数就社中与京语。遂载与俱归。京不肯坐。楚贻之《书》曰：今尧舜之民。胡为怀道迷邦。京答之以诗。〗

周道ル兮颂声没。夏政衰兮五常汨。便便君子。顾望而逝。洋洋乎满目。而作者七。岂不乐天地之化也。哀哉乎时之不可与。对之以独处。无娱我以为欢。清流可饮。至道可餐。何为栖栖。自使疲单。鱼悬兽槛。鄙夫知之。夫古之至人。藏器於（《诗纪》作如。）灵。□袍不能令暖。（《诗纪》作今□。注云。当作令暖。）轩冕不能令荣。动如川之流。静如川之氵亭。（《诗纪》作亭。）鹦鹉能言。泗滨浮磬。众人所玩。岂合物情。玄鸟纡幕。万世而不悟。以我观之。乃明其故。焉知不有达人。深穆其度。亦将窥我。颦《戚页》而去。万物皆贱。惟人为贵。动以九州为狭。静以环堵为大。（○《晋书》本传。《诗纪》三十。）

