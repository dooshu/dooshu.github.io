○復讐疏

即今北虜雖巳漸退、然　上皇未返、大讐未復、而南方福建廣東四川寇盜未息、　陛下正當宵旰不遑寢食、更張萬事、以新中興之治、臣竊觀歷代政治陵夷、未有甚于今日者也、何則、古替帝王之政、全體皆善無得而議、下如漢唐宋、其創業垂統、大槩稍正而不能無缺畧、及其久也、不能無廢墜流弊。然亦惟大賢君子。知幾識微之士。能知之。能言之。從而補其缺畧。舉其廢墜。救其流弊。我國家法度致治。最為詳密。然數十年來。政壞弊積。名言尤中當今之病本夫以法度為治固不可以善治今併法度而亡之。是以貴賤相欺。上下之情不通而民用大困。天象屢垂變告。早蝗災害薦臻。去年黃河溢。今年海水枯。此雖庸夫俗士。俱得非議時政。不必大賢君子。知幾識微之士。而後能知之。能言之也。臣聞古之聖君。闢四門明四目。達四聰。惟恐一言之不入乎耳者。無他。葢欲盡聞天下之善。盡知天下之事。盡通天下之故。四海之內。九州之外。一民一物。一利一害。罔不周悉。夫然後能興至理。以享太平之業而收雍熙之效也。臣忝廁言識謹將時務條陳、一為政莫先於得人然得人必自大臣始今在京各衙門惟文淵閣六部都察院大理寺。乃朝廷樞機所關。苟非其人則曠位妨政。而欲天下平治難矣。臣願　陛下慎選賢才以充厥位。選之有三。一曰德。二曰量。三曰才。最宜辨晰不然即為小人所託所謂德者。剛徤無私。忠貞自守。非碌碌庸庸。無毀無譽而已。所謂量者。能受善言。能容賢才。非包藏隱忍。持祿保位而巳。所謂才者。奮發有為。應變無窮。非小慧辯捷。圓熟案牘而巳。備此三者。然後可勝股肱之任。至于在內百寮。與在外司府州縣之職。其責又在吏部方今用人惟進士監生二途。進士銓授。固有定額。至如監生之除。全由吏部。即欲辨其孰賢孰不肖。雖聖人難之。故必立三載考績。三考黜陟之法然後賢否可知今則不然考課之法不過紀歲月循資格而巳自非干犯于士師雖有罪終身不被黜罰人亦何苦而為善何懼而不為惡何苦而為廉何懼而不為貪哉課吏古之所?然無法莫甚子今日葢資序太密而天曹無專制之权也為今之計。乞分遣公正御史廵行天下。會同廵撫等官。考察府州縣官之庸奸貪酷者。黜削有差。以慰民心。一有天下者。雖不可以窮兵而黷武。亦不可以休兵而偃武也。我朝　祖宗之於兵。養之也厚。練之也精。律之也嚴。是以當時戰勝攻取。無敵于天下。近數十年典兵官員。既私役正軍。又私役餘丁。甚至計取月錢。粮不全支。是致軍士救飢寒之不暇。尚何操習訓練之務哉。正如公侯伯都督指揮等官。但知家室之營。金帛之積。輕裘肥馬之是尚。兵機戰策之罔知。一旦有警。令總率三軍。幾何而不至于喪師誤國也。臣願　陛下革積習之弊。復　祖宗之制。且精選敢死士五千人。別紀其名。與之約其爵賞預錄後嗣以作興其志勾賤之兵也使人持長刀各堅盔甲。選驍將領之。別為一營。專任前鋒。凡與賊戰。先令攻以火器。因賊少卻。我急麾敢死士迎戰而前。以身鑽馬首。橫斫馬足。虜雖閑於弓矢。然迫近則不得發於是大軍乘而攻之。則戰無不捷。虜不難勝。而　上皇車駕。不旋軫可復矣。一民惟邦本。故人君於民。不可不思保恤之也。然恤民之道當先困窮葢困窮之民。田多者不過十餘畝。少者或六七畝。或二三畝。或無田而傭佃於人。幸無水旱之厄。所獲亦不能充數月之食。况復旱澇乘之。欲無飢寒。胡可得乎。及賦稅之出。力役之征。區長里正。往往避強凌弱。而豪宗右室。每縱吞噬。貪官汙吏。復肆侵虐。雖屢厪明詔。然富民沾恩者多。貧民蒙恩者少。宜令各處廵撫等官。親督有司官吏。勤加撫恤。抑遏富豪。務使小民均蒙實惠。一賞罰人主之大權。而必貴乎明信焉。賞罰明則行之當而天下悅服賞罰信則行之果而天下不疑國家十餘年。以苟且姑息為政。所賞者未必皆善。所罰者未必皆惡。此所以不足示勸懲。而事功不立。政令不行人主之大權。幾乎息焉。臣願　陛下總攬乾剛。一賞一罰。必明必信。則威德誕布。而天下信服矣。一冤抑不理。亂之階也。替秦以無道屈天下。而人不忍其憤故陳吳劉項。起而因以覆秦。今者遐方窮陬之人。紛然赴愬京師者。日數十百人。而天子之都。士師之庭獄訟如郡邑。如此則天下之冤抑。不得伸者。固可槩見。而執政者曾不以告于朝廷。臣恐積怨之民。將有乘之。而起為亂者矣。乞敕廵按御史并諸處廵撫鎮守等官分行撫廵辯理冤枉。郊此不独可申冤抑兼省告訐以慰民心。以除亂階一用兵之事有三。曰攻曰戰曰守。中國之禦夷狄。無所事乎攻。惟守與戰而巳。葢寇在外。則據險而守。寇在內。則提兵而戰。守為策之善。而戰非吾之利也。臣向言紫荊關。守加兵守備。兵未及加。而虜巳破關入矣。今幸逐之出境。乞速敕各關濬壕塹。完壘壁。加精兵于要害之處。以援其急。勿蹈前失。使虜得乘間而入。一自天子至於庶人、一自皆以修身為本、今四海之人。向背億萬其心。惟　陛下綏之而使之來。好惡億萬其情。惟　陛下動之而使之和。　陛下言之而善。行之而當。則天下從。言之未善。行之未當。則天下違。是　陛下以一身而繫萬民也。　陛下嗣大曆。登大寶。而位參天地。惟能達順致和。則天地之氣。變化交通。而萬物育。不能達順致和。則天地之氣。垂戾閉塞、而萬物索。是　陛下以一身。而繫萬化也。古之帝王自修身齊家治國以至于平天下、又自至誠盡性以至于盡人物之性、而參天地贊化育、其功用於此、至矣、然溯其源。實自窮理始。葢理窮則所見者明。而天下之萬事萬物。舉不足以疑其心。所見者遠。而天下之近功小利。舉不足以塞其量。堯舜之所以帝、禹湯文武之所以王者、用是道也。臣願　陛下法古帝王以窮理為修身盡性之要、以修身盡性為治平參贊之本、數御經筵、務擇名儒。相與計論。以資至治。究性命道德之微於六經。稽古今事變之迹于諸史。則　聖學日新。舉而措之政事。將見生民遂而四海寧。天地位而萬物育。而　陛下之功業。可與古替帝王齊驅並駕矣。

皇明經世文編卷之二十三終







