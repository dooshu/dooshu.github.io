选宫：

秋九月有选宫之命，恶阉横扰，或母子自刭。徐魏公宗女妍丽，韩司礼赞周以勋臣家例禁出之。皇太后自于外守备厅择六人未嗛，命再选。初各官毖慎，其后会于贡院，狎笑亵视。选七十人，寝及苏杭，吴中俶扰。太后侍女金口年十八，来自中州。殊色也，所选并不逮，上待如妃礼。明年阮大铖入其宗女，虽姝丽，竟不知谁氏也。又书佐周某自献其女。太监田成来杭州，驻贡院，树黄旗二，选五人，止王氏留京。南都听里甲报名，其母同女肩舆赴公署，待阅杭州。佥报后，太守张印文自立口口口口口口口口口口口民家设香，彩女出见，太守旁揖，疲于奔命。上之出奔也，阮氏、周氏、王氏命还外家，而贡院罢试矣。



