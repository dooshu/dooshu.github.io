○为宋中丞祭九江文

谨以三牲之奠，敬祭於长源公之灵：惟神包括乾坤，平准天地，划三峡以中断，疏九道以争奔。纲纪南维，朝宗东海，牲玉有礼，祀典无亏。今万乘蒙尘，五陵参黩，苍生悉为白骨，赤血流於紫宫。宇宙倒悬，枪未灭，含识结愤，思翦元凶。而况参列雄藩，各当重寄，遵奉王命，大举天兵。照海色於旌旗，肃军威於原野。而洪涛渤，狂飙振惊。惟神使阳侯卷波，羲和奉命，楼船先济，士马无虞。扫妖孽於幽燕，斩鲸鲵於河洛。惟神我，降休於民。敬陈精诚，庶垂歆飨。

