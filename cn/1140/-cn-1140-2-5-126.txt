云门山

城南叠巘郁巃嵸片石青荧絶壁通沧海倒窥云出入天门平过日西东衡王第宅荒榛内齐国山川返照中不用长吟苦搔首岩碑剥落已鸿蒙

闻张谯明都谏备兵池太【时薛行屋宗伯还山许菊溪赵锦帆在外】

帝城才彦数梁园联袂惊闻出国门沧海岂无知已在掖垣今少故人存从教补阙违青琐自许看山劝绿樽供奉祠前应极目枫林秋月向谁论

