许申　如归亭

寻常高讽散人歌，傲睨天随奈尔何。

即问松江旧庐舍，羽真来往洞庭波。

许申

许申　如归亭

日脚青山晚半藏，水遥天远岸无厢。

云边一叶来何处，认是宣州出浦航。

许申

许申　如归亭

馆娃宫在西山下，游鹿台居西岭头。

倒翠尽倾菱镜里，夕阳平照满川流。

许申

许申　如归亭

幅圆千里浸清流。苹叶微风为客收。

画作一图何处设，煮茶间看建溪头。

许申

