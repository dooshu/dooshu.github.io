曾丰　赴琼州次大蓼滩风雨交作寒未艾也其势欲雪

仆仆漫郎踪迹孤，星星迂叟发毛疏。

三千里外辞乡后，十八滩前问宿初。

山未容云思底丽，风犹与雪议权舆。

有蒲团在不能享，吾策从初悔读书，

曾丰

曾丰　赴琼州次大蓼滩风雨交作寒未艾也其势欲雪

挈家随牒一阳初，视险如夷舟当车。

赣石罅中渔路寝，楚天包处燕蘧庐。

木无弃本藏于密，江不辞流受以虚。

万物外吾诗者少，惜乎南燕久归欤。

曾丰

