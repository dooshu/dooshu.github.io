○得卢衡州书因以诗寄

临蒸且莫叹炎方，（临蒸，衡州县名，后改为衡阳。）为报秋来雁几行。林邑东回山似戟，（林邑，汉象林县，马援铸铜柱处。）南下水如汤。（，系船戈也。《华阳国志》云：楚顷襄王时，遣庄乔伐夜郎，至且兰，船于岸而步战。既灭夜郎，以且兰有船处，乃改其名曰。《史记》云：江广数里，出番禺城下。）蒹葭淅沥含秋雾，（《诗》：蒹葭苍苍，白露为霜。陆机《草木疏》云：蒹，水草。葭，芦苇。）橘柚玲珑透夕阳。非是白苹州畔客，（《南史》：柳恽为吴兴太守，尝为《江南曲》云：汀洲采白苹，落日江南春。）还将远意问潇湘。

