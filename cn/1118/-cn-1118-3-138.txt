【三府掾属】


（东汉）三公府诸曹掾史与属别称。掾，掾史与属，为正、副等差不同之吏。掾秩四百石、三百石；属，秩比二百石。共十二曹掾、十二曹属。《后汉书·陈宠传》：“是时，三府掾属专尚交游，以不肯视事为高。宠常非之。……转为辞曹，掌天下狱讼。”李贤注：“《续汉志》曰：‘三公掾属二十四人，有辞曹，主讼事也。’”同前书《百官志》一《太尉》：“掾史、属二十四人。本注曰：《汉旧注》：东、西曹掾比四百石，余掾比三百石，属比二百石，故曰公府掾。……西曹主府史署用；东曹主二千石长吏迁除及军吏；户曹主民户、祠祀、农桑；奏曹主奏议事；辞曹主辞讼事；法曹主邮驿科程事；尉曹主卒徒转运事；贼曹主盗贼事；决曹主罪法事；兵曹主兵事；金曹主货币、盐、铁事；仓曹主仓谷事。黄阁主簿录省众事。”刘劭注引《汉书音义》曰：“正曰掾，副曰属。”





