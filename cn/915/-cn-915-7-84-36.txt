◇宋文皇帝元皇后哀策文

惟元嘉十七年七月二十六日，大行皇后崩于显阳殿，粤九月二十六日，将迁座于长宁陵。礼也，龙典（《艺文类聚》作需。纟丽绋，容翟结骖。皇途昭列。《艺文类聚》作「旷」。）神路幽严。皇帝亲临祖馈，躬瞻宵载。饰遗仪於组旒，沦徂音乎珩，悲黼筵（《艺文类聚》作「た」。）之移御，痛プ之重晦。降舆客位，撤奠殡阶。乃命史臣，累德述怀。其辞曰：

伦昭俪升，有物。（《艺文类聚》作有凭。圆精初铄，方始凝。昭哉世族，祥发庆膺。秘仪景胄，图《艺文类聚》作「圆」。）光玉绳。昌晖在阴，柔明将进。率礼蹈和，称诗纳顺。爰自待年，金声夙振。亦既有行，素章增绚。

象服是加，言观维则。俾我王风，始基嫔德。惠（《艺文类聚》作蕙。）问川流，芳猷渊塞。方江泳汉，载谣南国。伊昔不造，鸿化中微。用集宝命，仰陟天机。释位公宫，登曜紫闱。钦若皇姑，允迪前徽。孝达宁亲，敬行宗祀。进思才淑，傍综图史。发音在咏，动容成纪。壶政穆宣，《房乐》韶（《宋书》作「昭」。）理。坤则顺成，星轩润饰。德之所届，惟深必测。下节震腾，上清侧。有来斯雍，无思不极。谓道辅仁，司化莫晰。象物方臻，氐告。太和既融，收（《艺文类聚》作「攸」）华委世。兰殿长阴，椒途弛卫。呜呼哀哉！戒凉在聿（《宋书》作「律」。）杪秋即穸，霜夜流唱，晓月升魄。八神警引，五辂迁迹。敫敫储嗣，哀哀列辟。洒零玉墀，雨泗丹掖。抚存悼亡，感今怀昔。呜呼哀哉，南背国门，北首山园。仆人案节，服马顾辕。遥酸紫盖，眇泣素轩。灭彩清都，夷体寿原。邑野沦蔼，戎夏悲欢。（《艺文类聚》作「叹」。）来芳可述，往驾弗援。呜呼哀哉。（文选，又《宋书·文帝袁皇后传》，《艺文类聚》十五。）

