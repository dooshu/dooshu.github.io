牧放第九十五

诸营各作异旗一，放马，每队作认旗。放驴于外，其马中央，令四面援马。放驴马子并宜于驴群四面，围达驴群知更。如狂贼偷马，例须（一作到倾）奔走，驴在外，驱趁稍难。以次防闲亦甚，尤便营别。即令别放，诸群不得相交。非直发引之不难，忽有不虞追唤亦易。诸将军立营，驴马各于所管地界放牧。如营侧草恶，使择好处放。仍与虞候计会，不使交杂，各执本营认旗。如须追唤，见旗疾知驴马处。所谓诸军驴马牧放不得连系。每军营，令定一官专检校逐水草，合群牧放，仍定一虞候果貂专巡诸营水草。令各分界牧放，不使参杂。





