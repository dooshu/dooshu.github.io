西冷寺僧


东京离城二十里，地名新桥，有一富家，姓秦名得，娶南村宋泽之女为妻。一日，秦得他出，宋氏悬望不归，因至门首等候。忽见一僧顶三山帽，穿百衲衣，手捧钵盂，口诵经偈行至秦家门首，见宋氏立在帘子下，便偷目视之，不防石路冻滑，趺落沼中。那僧走得起来，浑身是水，战栗不能当。宋氏见而怜之，叫他在外舍坐定，连忙烧一堆火与那僧，那僧口称感德，就向火边去，烘焙衣服。宋氏又持一瓯汤与他解寒，问其从何而来？那僧曰：“住城里西冷寺，日前家师往东院未回，特著小僧去接，行过娘子门首，不觉路边水冻，跌落沼中，不是娘子施恩，险丧性命。”宋氏曰：“你衣服既乾，可急前去，我夫回见不便。”那僧故意稽留，拜谢出门，恰好秦得回家，见和尚向火，宋氏在旁，心中不悦。问宋氏曰：“僧从何来？”宋氏告以遭跌之故。秦得大惊曰：“妇人女子不出闺门，邻里若知，岂无议论。”秦得是个明白之人，安能留不正之妇，即遣回母家。宋氏不能自明，悔之无及，忧闷寂寥，因作诗自怨。诗曰：

挑尽残灯苦夜长，萦心万事已参商；

朔风不管人憔悴，暗送铃声到枕傍。

又曰：

倚阑频问夜凄其，待月中庭欲睡时；

砌下蛩声如诉想，不关风景自生悲。

又曰：

遥睹空中一玉轮，楼台深虚避飞尘；

自冻自去无拘管，肯念凭栏有待人。

宋氏在母家一年余，当时那僧闻知秦得休了宋氏，便离西冷寺，还俗蓄发，托里妪来宋家议亲。宋氏被母所逼，不得已转嫁於僧，亦不知其为僧也。勉意欢娱，终日郁郁，作一律以自述其志，诗曰：

悒悒伤心只自言，好姻缘化恶姻缘；

回头恨折章台柳，赧面羞看玉开莲。

只为羹汤轻易泄，遂教鸾凤等闲迁；

谁人为挽天河水，一洗前人不韪愆。

一日僧醉归，淫心炽盛，抱住宋氏，戏曰：“汝能认我否？宋氏曰：“我不认得汝。”僧曰：“独不记那日被跌沼中，多亏娘子取火与我，烘焙衣服，救得性命。”宋氏惊问曰：“彼时见僧，因何还俗？”曰：“汝虽聪明，不料吾计。当日闻汝被逐，我遂蓄发，托里妪议亲，不意娘子果得归我。”宋氏大恨於心。归诉於父，父告於开封府，包公判曰：“失脚遭跌，已出有心；长发娶亲，莫大不法。”僧人断配千里，宋氏仍归母家，抑郁而死。

宋氏明白是开门揖盗。





