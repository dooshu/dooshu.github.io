观涛

大海出没波滔滔，鱼龙衔日百丈高。
倏忽苍茫天地合，咫尺不辨神灵号。
江中小艇不敢渡，浮云漠漠隔江树。
海女霓旌乍有无，雷鼓填填屏翳怒。
灵□冥戛青濛濛，虚无四面浮芙蓉。
丹枫叶落碧波冷，一上一下声淙淙。
须臾风起水势作，天门乍开秋不落。
江妃歌舞流佩音，金河锦湍光灼烁。
登高极望高翠迷，皓然潋滟长天低。
涵虚万顷皆一色，水面隐隐鲛人啼。
其中深浅不可测，秋山远映岚光白。
龙鳞半挂倒青波，泼泼鲤鱼尾三尺。
呜呼，此水乃自沧溟来，长江如练浮天垓。
雪花片片流不尽，北风直到天津台。

