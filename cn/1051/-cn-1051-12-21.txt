崔敦诗　皇帝上平上皇帝寿乐曲　群臣酒三行竝用正安之曲

晓日敞天门，星环萃盍簪。

明良赓舜日，富寿祝尧心。

穿仗摇旗影，鸣珂混乐音。

圣朝敦孝理，百辟尽丕钦。

崔敦诗

崔敦诗　皇帝上平上皇帝寿乐曲　群臣酒三行竝用正安之曲

缥缈殿中央，红云捧紫皇。

香风飘彩仗，仙露滴霞觞。

乐度仪凰曲，恩流振鹭行。

万年天下养，宝祚享灵长。

崔敦诗

崔敦诗　皇帝上平上皇帝寿乐曲　群臣酒三行竝用正安之曲

清漏滴彤壶，皇仁雨露濡。

遥瞻天一笑，同效岳三呼。

御醴传觞速，宫花覆座敷。

欲知归美意，歌颂在康衢。

崔敦诗

