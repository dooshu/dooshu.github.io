杨万里　午热登多稼亭五首

矮屋炎天不可居，高亭爽气亦元无。

小风不被蝉餐却，合有些凉到老夫。

杨万里

杨万里　午热登多稼亭五首

芒鞋葵扇颇萧然，倦倚胡床不是眠。

避暑无藏身去处，追凉行尽竹旁边。

杨万里

杨万里　午热登多稼亭五首

不是城中是甑中，雨余日色更明红。

若为飞上金山顶，独立长江万里风。

杨万里

杨万里　午热登多稼亭五首

柳外花边忽飒然，好风一点破愁颜。

岸巾独倚千寻树，闲看南云度北山。

杨万里

杨万里　午热登多稼亭五首

御风不必问雌雄，只有炎风最不中。

却是竹君殊解事，炎风筛过作清风。

杨万里

