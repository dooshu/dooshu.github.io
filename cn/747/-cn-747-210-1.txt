○为人陈情表

臣门衰祚薄，少遭险，行年三岁，严父早亡，慈母鞠育，哀茕相养。臣又羸，少多疾病，零丁孤苦，仅得成人。老母悯臣孤蒙，恐不负荷，教诲师氏，训以义方，家贫无资，纺绩以给束修，衣褐并出母指。臣毁无姊妹。寡有兄弟，衡门独立，唯形与影。母子相视，茕茕靡依，罹此艰虞，历二十岁，臣稍以成立。忝迹朝班，薄禄微资，始期色养，私情获遂，母子相欢。殃罚不图，老母见背，攀号何及，泣血涟ㄝ。於时日月非宜，权殡京兆，岁序迁速，於今集年。臣本贯河东，坟隧无改，先人邱垄，桑梓犹存。母亡客居，未归旧土，宿草成列，拱树荒凉，兴言感伤，增以崩咽。今卜居宅兆，将入旧茔，明年吉辰，最是良便，除此之际，未有克期。臣谬齿王人，职在驱役，今岁奉使，已至居延，单行虏庭，绝漠千里，臣虽万死，无答鸿恩，恐先朝露，有负眷知（一作老母）。伏惟陛下仁隐自天，孝思在物，哀臣孤苦，降鉴幽冥，使臣来年，得营葬具，斩草旧域，合骨先坟，保送羁魂，获申子道，乌鸟之志，获遂私情。迁窆事毕，驰影奔赴，虽即殒殁，廿心无憾。

