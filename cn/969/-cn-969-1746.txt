刘克庄　又即事二首

唤回暖律解严寒，甚矣吾侯似次山。

拾穗有农田尽辟，诟租无吏户常关。

家于莆积百年爱，帝视闽如千里寰。

欲扫草堂迎小队，钓台只在北溪湾。

刘克庄

刘克庄　又即事二首

放逐谁曾为解骖，自治芜秽垦山南。

西畴会有两歧麦，东府底须三寸酣。

芋美尤于饥后觉，榄甜少待味回参。

采薇散发无穷乐，寄语痴人勿豢酣。

刘克庄

