刘宰　送邵监酒兼柬仪真赵法曹呈潘使君二首

仪真来往几经来，风物淮南第一州。

山势北来开壮观，大江东下峙危楼。

沙头飘缈千家市，橹尾连翩万斛舟。

去去烦君问耆老，几人犹得守林丘。

刘宰

刘宰　送邵监酒兼柬仪真赵法曹呈潘使君二首

十万流离仰二天，淮民只说使君贤。

向来积賏知无有，此去规模要有传。

幼学可能傅榷酤，远猷无惜助筹边。

公馀更向髯参问，今赋梅花第几篇。

刘宰

