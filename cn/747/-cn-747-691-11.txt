○祭张中丞文

惟灵总四科之要，推六艺之先。襟怀洒散，文翰联翩。寄情琴酒，长啸风烟。有名当世，三十馀年。诚谓羽翼中朝，润色王度。翔鸾彩凤，翅翼路。荏苒江海，蹉跎晚暮。道乃光华，疾成沉痼。崇岩绝壑，松摧桂蠹。哀兹下泉，永寐不寤。某顷同舍，周旋後尘。肺肠见许，笔砚相亲。顾以孱虚，每慕仁人。实冀鄙志，於兹大伸。奈何昭时，奄落穷尘。永怀道义，临风酸辛。画た柳车，白日青春。乡关树老，岷蜀茔新。戎事见羁，执绋无因。具樽以写意，聊寄恨於江滨。

