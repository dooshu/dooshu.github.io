○送地官周子叔愚之南都序 【 南司徒】

我國家倣成周、鎬洛竝建、兩都皆根本重地也、六曹諸司在南都者、設官雖少省於北、而庶務攸寄則均焉、至地曹、則職專國計、間者邊徼多事。饋費繁夥。內帑稱急。至取給南曹。然則南之積貯。可玩視乎哉。職入職出。劑量不失。則司徒之屬。其分也。今年秋八月、予友周子叔愚實拜是職、其何以稱塞　明命哉、周禮成周致治之典。其所載獨詳、理財。誠以財者國之大計也。理之弗當。則下殘上匱。亂孽乃形。故其意惟在均節財用。理其出不理其入。周公其有深憂乎。乃今之理財則大異。是歲之所入有制。其所出則無制。所出不繼。又益其額而入之。民其能堪。民不堪命。則譸張之患作。將誰戢哉。可憂當不在虜矣周子其念之。然南北則稍異指。北憂其出南憂其入。北之出關積蓄之盈縮。憂在天下。南之入關守巳之廉穢。憂在一身。在天下者。勢有所不能節。在一身者。我固可得而持也。然必持其在一身而後在天下者可為。故曰人有不為而後可以有為、向以言薦子、測其有不為也、今且覩其行矣、吾子慎乎哉、南都多隹山繡谷、昔之士大夫、有曠致躭幽逸者、恒樂居之、而今非其時矣、北有門庭之寇、南有水旱之眚、　當宁憂勞、羣僚日?王瘁、即遠處南國、其能以偃仰暇豫為也、

