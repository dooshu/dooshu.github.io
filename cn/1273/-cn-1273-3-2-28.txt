古别离行送颂臣


乍愿君如天上之月、出海复东来，不愿君如东流之水、到海不复回。有情之月无情水，黯然销魂别而已；况复一家判胡越，百年去乡里。关门断雁河绝鲤，万金不买一作得书一纸。噫嘻乎！嗟哉远游子，春风三月戒行李。留不住箫上声，拭不灭玉上名。千尘万劫，销一作磨不得屋梁落月之相思、河梁落日之离情。山中水、出山不复清，海中月、出海还复明。不惜君远别，惜君长决绝。知君来不来，看取重圆月。





