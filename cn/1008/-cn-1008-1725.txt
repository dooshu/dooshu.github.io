赵蕃　喜公择之归兼怀子崧三首

曾因避仇去，竟作倦游归。

梅蕊经青眼，缁尘染素衣。

湖山新有得，岁月旧成非。

小定能来否，柴关夜启扉。

赵蕃

赵蕃　喜公择之归兼怀子崧三首

子去吾谁与，诸孙共此悲。

几经行役苦，还读寄来诗。

事要规摹立，宁忧寒饿为。

安知造物意，于尔不吾私。

赵蕃

赵蕃　喜公择之归兼怀子崧三首

建德老斯立，近来双鲤鱼。

殷勤数称子，交友未惭予。

多病谁如我，微官政凂渠。

吾君方锐治，何乃缓徵车。

赵蕃

