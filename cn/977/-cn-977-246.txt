邵雍　观物吟

物不两盛，事难独行。

荣瘁迭起，贤愚并行。

邵雍

邵雍　观物吟

一气才分，两仪已备。

圆者为天，方者为地。

变化生成，动植类起。

人在其间，最灵最贵。

邵雍

邵雍　观物吟

地以静而方，天以动而圆。

既正方圆体，还明动静权。

静入必成润，动极遂成然。

润则水体具，然则火用会。

水体以器受，火用以薪传。

体在天地后，用起天地先。

邵雍

邵雍　观物吟

画工状物，经月经年。

轩鉴照物，立写于前。

鉴之为明，犹或未精。

工出人手，平与不平。

天下之平，莫若于水。

止能照表，不能照里。

表里洞照，其唯圣人。

察言观行，罔或不真。

尽物之性，去已之情。

有德之人，而必有言。

能言之人，未必能行。

邵雍

邵雍　观物吟

利轻则义重，利重则义轻。

利不能胜义，自然多至诚。

义不能胜利，自然多{上分下心}争。

邵雍

邵雍　观物吟

如鸾如凤，意思安详。

所生之人，非忠则良。

如鼠如雀，意思惊躩。

所生之人，不凶则恶。

邵雍

邵雍　观物吟

时有代谢，物有枯荣。

人有衰盛，事有废兴。

邵雍

邵雍　观物吟

居暗观明，居静观动。

居简观繁，居轻观重。

所居者寡，所观则众。

匪居匪观，众寡何用。

邵雍

邵雍　观物吟

耳目聪明男子身，洪钧赋与不为贫。

因探月窟方知物，未蹑天根岂识人。

乾过异时观月窟，地逢雷处看天根。

天根月窟闲来往，三十六宫都是春。

邵雍

邵雍　观物吟

淳厚之人少秀慧，秀慧之人少审谛。

安得淳厚又秀慧，与之共话人间事。

邵雍

