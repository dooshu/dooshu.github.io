◎江总（一）

总字总持，济阳考城人，晋散骑常侍统十世孙。梁大同中，为宣惠武陵王法曹参军。历何敬容丹阳尹佐史，除主簿，迁尚书殿中郎，转侍郎，进太子洗马。出为临安令，还为中军宣城王录事参军，转太子中舍人。太清中，兼太常卿。台城陷，避难会稽。寻依萧勃于广州。承圣中，徵为明威将军、始兴内史，未行而江陵陷。陈天嘉中，徵还为中书侍郎，直侍中省。太建中，迁司徒右长史，掌东宫管记、给事黄门侍郎，领南徐州大中正，授太子中庶子，通直散骑常侍，迁左民尚书，转太子詹事，免。寻为侍中，领左骁骑将军，免。寻为散骑常侍、明烈将军、司徒左长史，迁太常卿。後主即位，除祠部尚书，转吏部尚书，迁尚书仆射。寻加宣惠将军，授尚书令。祯明中，进号中权将军。陈亡入隋，为上开府。开皇十四年卒于江都，年七十六。有《集》三十卷、《後集》二卷。

