观披雪瀑记


双溪归后十日，借一青、仲孚、应宿，观披雪之瀑。水源出乎西山，东流两石壁之隘，隘中陷为石潭，大腹合口若罂，瀑坠罂中，奋而再起，飞沫散雾，蛇折雷奔，乃至平地。其地南距县治七八里，西北距双溪亦七八里；中间一岭，而山林之幽邃，水石之峭厉，若故为诡愕以相变焉者。是吾邑之奇也。石潭壁上有刻文曰：“敷阳王孚信道、建安陈信臣、荣阳张晓子厚、合淝皇甫升。绍圣而子正月甲寅。”凡三十六字。信臣、皇甫、甲寅之下，各有二字损焉。以兹瀑之近依县治，而余昔尝来游，未及至而返。后二十余年，及今乃履其地，人前后观兹瀑者多矣，未有言见北宋人题名者，至余辈乃发出之。人事得失之难期，而物显晦之无常也往往若此，余以是慨然而复记之。

题记：这篇小品短小精悍，文词凝炼，精巧有致。先写披雪瀑，从石壁坠入石潭，如入罂中，奋而再起，雪沫四溅，形如龙蛇奔腾，声如惊雷轰鸣，气势磅礴。水往前行，山林幽邃，水石峭厉，千奇百怪。后半部分写宋人石刻，言之凿凿，以静观的态度出之，最后以人生得失难测而物的显达隐晦无常作结，感慨良深，余味深长。





