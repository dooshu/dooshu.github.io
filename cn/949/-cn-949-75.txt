范成大　廛居久不见山，或劝作小楼以助登览，又力不能办，今年益衰，此兴

结庐占城市，初岂卜云吉。

谒医并治庖，二事便衰疾。

乘除徐自笑，翻觉此计失。

经年不见山，无异处暗室。

平生痼烟霞，岁晚成俗物。

安得百尺楼，屋上高突兀。

列岫拥青来，爽气助占毕。

尝试与匠谋，工费蜡毛出。

俸余强弩末，家事空囊涩。

经营十年余，高兴竟萧瑟。

人生不如意，十事常六七。

身今况迟暮，长算屈短日。

纵成此段奇，发白何由漆。

且学商山翁，弯踚蛰霜橘。

范成大

