○请减虢州赋钱疏

臣所治，多是山田，且当邮传冲要，属岁不登，颇甚流离，旧额赋租，特望蠲减。臣伏见比来诸郡论百姓间事，患在长吏因循，不为申请，不诣实，不患朝廷不矜放，有以不言受谴者，未有言而获罪者。陛下拔臣牧大郡，委臣抚疲民，臣所以不敢顾望，苟求自安，敢罄狂瞽，上干圣览。

严维

维字正文，越州山阴人。至德二载进士，擢辞藻宏丽科，调诸暨尉，辟河南幕府，终秘书省校书郎。

