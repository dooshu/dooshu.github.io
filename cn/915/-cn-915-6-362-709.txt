○恭皇后大祥忌日临哭议



案博士议，恭皇后再周，欲依三年之议，至尊东堂举哀，群臣诣陵哭。臣案《礼》为王后服，无三年之制。《左传》叔向云“王一岁而有三年之丧二焉”，谓三年而後娶，达子之志耳。《礼·丧大记》曰：“祥而外无哭者，礻覃而内无哭者。”文子之丧既除，越人来吊，受于庙门之外，垂涕Д而不哭，明丧既过无哭。礼不诣墓，而接于庙外。今后服既过，至尊无缘举哀，群臣不应诣陵而哭也。（《通典》八十一）



