【金灵运】

〖古君马黄行。古今乐录曰：金灵运。言圣皇践祚。致敬宗庙而孝道行於天下也。〗

金灵运。天符发。圣徵见。参日月。惟我皇。体神圣。受魏禅。应天命。皇之兴。灵有徵。登大（广《文选》作太。误。）麓。御万乘。皇之辅。若阚（《宋书》作□。）虎。（《晋书》作武。）爪牙奋。莫之御。皇之佐。赞（《宋书》作赞。）清化。百事理。万邦贺。神□应。嘉瑞章。恭享礼。（《宋书》作祀。广《文选》同。）荐先皇。乐时奏。磬管锵。鼓渊渊。（《晋书》作殷殷。）钟□□。（《宋书》作□皇□皇。广《文选》同。）奠樽俎。实玉觞。神歆响。咸悦（《宋书》作说。）康。宴孙子。佑无疆。大孝□□。（《晋书》作蒸蒸。）德教被万方。（○《宋书》乐志。《晋书》乐志。《乐府诗集》十九。广《文选》十一。《诗纪》四十。）

