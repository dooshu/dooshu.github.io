◇省刑诏（八月丁巳）

昔匹妇含怨，山ㄡ北鄙，孀妻哀恸，台倾东国。良以诚之所动，在微必著；感之所震，虽厚必崩。朕临察九野，志深待旦，弗能使烂然成章，各如其节。遂令炎精损河，阳偏不施，岁云不稔，咎实朕由。太官供膳，宜从贬撤。近道刑狱，当亲料省。其王畿内及神州所统，可遣尚书与所在共详，畿外诸州，委之刺史。并详省律令，思存利民。其考谪留袭，在大明七年以前，一切勿治。尤弊之家，开仓赈给。（《宋书·孝武纪》。）

