【答贾谧诗（十一章）】

余昔为太子洗马。鲁公贾长渊以散骑常侍侍东宫积年。余出补吴王郎中令。元康六年入为尚书郎。鲁公赠诗一篇。作此（《文选》、文馆词林此下有诗字。本集同。）答之云尔。

伊昔有皇。肇济黎蒸。先天创物。景命是膺。降及群後。迭毁（文馆词林缺此二字。）迭兴。邈矣终古。崇替有徵。在汉之季。皇纲幅裂。大（六臣本《文选》作火。注云。善作大。群书校补本作火。）辰匿晖。（李善本《文选》作曜。）金虎曜（李善本《文选》作习。本集同。六臣本《文选》注云。善作习。韵补同。）质。雄臣驰（文馆词林作腾。《类聚》同。）鹜。义夫赴节。释位挥戈。言谋王室。

王室之乱。靡邦不泯。如彼坠景。曾不可振。乃眷三哲。（韵补作後。）俾□（文馆词林作人。）斯民。（文馆词林作人。）启土虽（《类聚》作绥。《诗纪》云。一作绥。）难。改物承天。

爰兹有魏。即宫天邑。吴实龙飞。刘亦岳立。干戈载扬。俎豆载戢。民（文馆词林作人。）劳师兴。国玩凯入。

天厌霸德。黄祚（六臣本《文选》注云。五臣作祖。）告衅。（李善本《文选》作□。文馆词林同。）狱讼违魏。讴歌适（《类聚》作逼。）晋。陈留归蕃。我皇登禅。庸岷（《类聚》作□□。）嵇颡。三江改献。赫矣隆晋。奄宅率土。对扬天人。有秩斯祜。惟公太宰。光翼二祖。诞育洪胄。纂戎于鲁。

东朝既建。淑问峨峨。我求明德。济同以和。鲁公戾止。衮服委蛇。思媚皇储。高步承华。

昔我逮兹。时惟下僚。及子栖迟。同林异条。年殊志比。（文馆词林作密。《类聚》、本集同。）服舛（群书校补本作殊。六臣本《文选》注云。五臣作殊。）义稠。游跨三春。情固二秋。

祗承皇命。出纳无违。往践蕃朝。来步紫微。升降秘阁。我服载晖。孰云匪惧。仰肃明威。

分索则易。携手实难。念昔良游。兹焉永叹。公之云感。贻此音翰。蔚彼高藻。如玉如兰。（李善本《文选》作之阑。六臣本注。善作之阑。《诗纪》云。一作之阑。）

惟汉有木。曾不逾境。惟南有金。万邦作咏。民之胥好。捐（《类聚》作指。）狂（《文选》作狂捐。六臣本注云。五臣作狂捐。）厉圣。仪刑（文馆词林作形。本集同。）在昔。予（《类聚》作争。）闻子命。（○《文选》二十四作答贾长渊。本集五。《诗纪》二十五。又《类聚》三十一引膺、兴、徵、裂、节、室、泯、振、民、天、衮、晋、禅、献、祖、鲁、僚、条、稠、秋、违、微、晖、威、验、叹、翰、兰、圣、命三十韵。韵补一引泯、振、民三韵。又四引衅、晋、禅三韵。又五引裂、质二韵。）

