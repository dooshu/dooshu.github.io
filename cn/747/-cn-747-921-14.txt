○上天竺寺经幢记

夫立幢之垂范，乃造塔之滥觞。刊梓刻檀，嫌其易朽；镂金镌碧，虑以难藏。不若挺叱羊射武之贞姿，编贯玉联珠之梵语，可大可久，如山如河。

尊胜ヌ罗尼者，花藏贞心，竺乾秘语。济善住七生之苦，道阐欲天；感文殊一现之恩，教传汉地。舟横业海，车指迷津。息肩恶道之间，提耳昏衢之内。拯湮沦於历劫，延短折於浮生。备载灵编，久彰神应，或置丽谯之内，或安堵之中，或勒在幢间，或表之山上。风触而轻尘及物，尚落罪花；日临而清影到身，犹凋业蔓。

克行盛事，绰有善人，佛弟子吴保容、吴镡，双骥标奇，二龙并辔。埙篪合韵，跗萼联芳。耨情田而毕使丰登，澄心水而无令混浊与。会首谓众人曰：“给孤长者之园苑，香山居士之林泉，可以同构善门，寄兹宝地。独营则其力不逮，众辩则厥功易成。”遍觅信人，获钱卅万。购之贞石，命彼良工，錾勒精奇，磨龙细丽。莲花捧日，叶盘空。层层异状奇形，宛如飞动；面面真躯圣相，忽谓经行。仰窥鹤表以争高，侧视雁层而竞巧，固可利г家国，福赞君亲。凡施赀财，皆列名氏，承有为之善力，至无作之真归。其次滞魄孤魂，衔冤负累，应念而皆期解网，有心而悉使登车。虽引善以及人，终获报以予己。命予序述，式纪岁时，染逸少之鹿毛，擒子云之虫篆，文质包羞於君子，辞华有於外孙。且曰：“昔也铁╊传芳，闻诸河朔。今也石幢蒇事，见之浙阳。彼则受福於人寰，此则譬心於佛道。以今况古，一何辽哉！”时乙未岁冬十二月壬寅朔十一日记（二幢同）。供使衙书宝幢手殷承训（左幢）。书幢记僧仪月（右幢）。吴越国王造（末行题五大字并正书）。







