廖行之　和游归来园韵

咄咄紫桑久卜邻，轩轩少室竟何人。

一丘奇兴心犹远，千古论交迹未陈。

奋锸自随天地阔，园林好在岁时新。

东风相逐经行处，花草禽鱼不计春。

廖行之

廖行之　和游归来园韵

簿书丛里厌纷埃，夙驾輶轩此地来。

好是板舆将母乐，不妨樽酒为花开。

难拚胜赏哦诗适，生怕严城打鼓催。

明日江头还眺望，松风阁上几徘徊。

廖行之

