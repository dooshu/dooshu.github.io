○对庶子牲祭失礼判

〈得庶子为大夫以上牲祭，其家人告其失礼。辞云：宗子为士，不可以贵就贱。〉

霜露孝思，朔月殷祭。申茯爵禄，格以祖考。苟或违经，是同匹嫡。相彼庶子，命为大夫。体异承祧，位逾齿族。固令奉其常祀，从以大宗。献上牲於岁时，称介子於工祝。使亻爱然之叹，不绝於声；如在之义，复存於目。乃点於祀典，越我颠毛。恃肥盾之牲，或将或肆；系丰盛之黍稷，于豆于登。假祖祢之恩，二重实疑於夫子；窃尝之荐，三庙奚取於私家？仍闻就贱之辞，岂听如流之责？实诬之祭，人何以观。

