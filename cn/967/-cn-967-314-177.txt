李廳　送苏伯达之官西安七首

好去西安苏县丞，千年求友近严陵。

江山如彼君如此，正似玉壶寒露冰。

李廳

李廳　送苏伯达之官西安七首

湖山主人玉堂客，尔来华发故应多。

安石虽云江海士，元元苍生将奈何。

李廳

李廳　送苏伯达之官西安七首

苦忆君家两惠连，楼居应作水中仙。

静看河畔青青草，应有池塘春梦篇。

李廳

李廳　送苏伯达之官西安七首

问讯东海秦钓客，尔来闻已霸风骚。

缗明饵香我知愧，愧尔一钩连六鳌。

李廳

李廳　送苏伯达之官西安七首

寄语松陵与太湖，烟波风月尔何如。

故时景物应如昔，复有当年张翰无。

李廳

李廳　送苏伯达之官西安七首

横江一苇听潮来，江月飞霜落酒杯。

寄语钱唐江上月，可怜寂寞照潮回。

李廳

李廳　送苏伯达之官西安七首

千里隋堤榆柳风，轻花薄荚正冥蒙。

离情解逐仙舟去，欲过三江震泽东。

李廳

