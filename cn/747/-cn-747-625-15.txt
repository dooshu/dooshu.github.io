○代李尚书贺生擒李表

臣某言：臣得某官某乙状报，伏承今月十二日夜，浙西将士张子良等相率效顺，生擒李者。天讨有罪，国无稽诛，夷夏同欢，飞沈咸跃，臣某中贺。臣闻炎气方蒸，伏阴不能藏其，必疑战发泄，以彰正阳之功；至化方融，大奸无所隐其慝，必陵犯诛夷，以耀圣人之武。不尽消，生德不遂；奸不尽发，圣功不成：尽自然之明徵，而必至之恒理。伏惟皇帝陛下光膺峻命，恢纂鸿休，仁育群生，义征不讠惠，无与让而诞修文德，不得已而有此武功。日者周岁之间，大刑再举。朔陲叛将，献首於九庙之庭；益部凶渠，伏於万人之目。被左衽，且犹知惧；肖形含气，孰不革心？贼身齿人伦，家承国籍，三朝任遇，五族光辉，而独藏祸谋，密聚奸党。枭琳之牙旗尚在，忽已发狂；戮辟之刃血未乾，敢兹拒命。陛下重难戎事，深愍远人，先示招谕，後加讨伐。方伯严兵，有司调食，经略才下，形势已张。果得义勇叶心，鬼神假手，大旆回指，长戟合围，兵火之气天运，金鼓之声海动，曾不终夜，遂擒元凶。巷有居人，市无改肆，滔天之逆，逾月而平。去岁西征，则善阵不战；今兹东伐，则善师不阵。有以见睿略天纵，神武日新，圣道久而投刃皆虚，德泽深而用力弥寡。从此氛穷尽，俗变风移，百蛮成冠带之乡，五兵为耒耜之器，溥天同轨，比屋可封，古今一时，尧舜何远。臣谬膺重寄，时荷殊恩，载逢河海之清，三睹鲸鲵之戮，志深除恶，义切同休，欢忭之诚，倍万恒品。无任手舞足蹈屏营之至，谨奉表陈贺以闻。







