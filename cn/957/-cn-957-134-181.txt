王迈　送郑邛叔珪之博罗尉四首

奇士束科目，炯如金在沙。

孤吟娱草带，几度见槐花。

此举衣缠绿，相看鬓欲华。

泥金墨犹湿，已报熟葵瓜。

王迈

王迈　送郑邛叔珪之博罗尉四首

三十年朋友，诗筒几往还。

君缠游宦海，我正赋囚山。

滩鶒何时下，沙鸥镇日间。

升沉踪迹异，心事却相关。

王迈

王迈　送郑邛叔珪之博罗尉四首

初宦南游日，去年西啸时。

岂无风竹兴，剩有雪梅诗。

一尉聊且浼，诸公定见知。

勉旃行好事，远业此其基。

王迈

王迈　送郑邛叔珪之博罗尉四首

是邑经兵火，今缠补少痕。

要教民击坏，毋遣吏椎门。

文惠残碑在，坡仙醉墨存。

公余勤物色，幽兴入琴樽。

王迈

