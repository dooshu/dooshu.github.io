刘兼　秋夕书怀二首

荒僻淹留岁已深，解龟无计恨难任。

守方半会蛮夷语，贺厦全忘燕雀心。

夜静倚楼悲月笛，秋寒欹枕泣霜砧。

宦情总逐愁肠断，一筯鲈鱼直万金。

刘兼

刘兼　秋夕书怀二首

直气从来不入时，掩关慵更钓磻溪。

斯文未丧宣尼叹，吾道将穷阮籍悲。

轻粉覆墙凝夜砌，乱金铺菊织秋篱。

南阳卧久无人问，薄命非才有可疑。

刘兼

