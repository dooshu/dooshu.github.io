失：阴大作贼，阳不能得，物陷不测。

初一：刺虚灭刃。测曰：刺虚灭刃，深自几也。

次二：藐德灵微，失。测曰：藐德之失，不知畏微也。

次三：卒而从而，恤而竦而，于其心祖。测曰：卒而从而，能自改也。

次四：信过不食，至于侧匿。测曰：信过不食，矢禄正也。

次五：黄儿以中蕃，君子以之洗于愆。测曰：黄儿以中，过以洗也。

次六：满其仓，芜其田，食其宝，不养其根。测曰：满食芜田，不能修本也。

次七：疾则药，巫则酌。测曰：疾药巫酌，祸可转也。

次八：（此鸟）鸣于辰，牝角鱼木。测曰：（此鸟）鸣于辰，厥正反也。

次九：日月之逝，改于尸。测曰：改于尸，尚不远也。

