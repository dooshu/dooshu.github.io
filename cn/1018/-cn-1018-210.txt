曹勋　和人见赠四首

新诗璀璨来蓬荜，径寸光摇白玉盘。

二鹿已知烦细剪，一樽无乃辍余欢。

曹勋

曹勋　和人见赠四首

尝借虏前三尺地，从容壮节进铜盘。

如今袖手林泉去，惟喜天开二圣欢。

曹勋

曹勋　和人见赠四首

牢落海边惟教子，书声殊喜听三盘。

芳樽远寄柴扉静，洗盏开尝得尽欢。

曹勋

曹勋　和人见赠四首

白玉芳醪何所似，仙人掌冷下金盘。

青衫汉殿人将老，应酌清醇拟旧欢。

曹勋

