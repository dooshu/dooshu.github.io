陈师道　绝句四首

秋床归卧不缘愁，病与衰谋作老仇。

数树直青能尔瘦，一轩残照为谁留。

陈师道

陈师道　绝句四首

芒鞋竹杖最关身，散发披衣不待人。

三两作邻堪共活，五千插架未为贫。

陈师道

陈师道　绝句四首

昏昏嗜睡元非病，续续题诗不耐闲。

作意买山还得笑，多方拔白鄐成斑。

陈师道

陈师道　绝句四首

书当快意读易尽，客有可人期不来。

世事相违每如此，好怀百岁几回开。

陈师道

