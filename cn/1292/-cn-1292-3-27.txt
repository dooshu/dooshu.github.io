◇　增祀无祈诏（十四年春）

朕获执牺牲□币，以祀上帝宗庙，十四年於今，历日弥长。以不敏不明，而久抚临天下，朕甚自愧。其广增诸祀坛场□币。昔先王远施不求其报，望祀不祈其福，右贤左戚，先民后己，至明之极也。今吾闻祠官祝□，皆归福於朕躬，不为百姓，朕甚愧之。夫以朕之不德，而专乡独美其福，百姓不与焉，是重吾不德也。其令祠官致敬，无有所祈。

（《汉书·文纪》）



