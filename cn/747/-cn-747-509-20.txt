○祭外孙女文

维元和十二年岁次丁酉六月己未朔十二日庚午，外翁婆以清酌庶羞之奠，致祭於独孤氏孙女妹妹之灵。

吾残生衰苦，殃祸相循，四年已来，七遘伤悼。今日之痛，情又倍常。以前年再丁齐斩，意其孤苦备极，或保安全，神理谓何？又兹知阏。自婴羸恙，虽未痊除，而神用精明，不减平日。昨以晦朔，归奉几筵，信宿之间，幽明已隔。奔告惝恍，如狂如痴，呼天不闻，此痛何极！况令冬除礻覃，来岁初笄，方择良对，以图先近。岂吾之薄祜，有忤神明？复尔之禀命，不可逾越。理遣不去，情锺奈何？吾家壤树，宛在伊洛。今尔体魄，归寿安。吾多{艹尔}然，义期可见生病也死也，如环斯循。倘冥冥有知，冀与尔为泉壤乡党。沥酒申诀，呜呼痛深。尚飨！







