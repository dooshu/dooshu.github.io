李弥逊　再用粹中韵各赋牡丹梅花二首

曾倚沉香作好妆，竹篱茅屋肯深藏。

天寒翠袖留空谷，岁晚长眉闭上阳。

投辖尚能来好事，着鞭应恐并馀芳。

广平赋罢诗肩瘦，不为梅花恼石肠。

李弥逊

李弥逊　再用粹中韵各赋牡丹梅花二首

寒花入眼乱纷纷，高卧袁安雪塞门。

春透交枝才照座，风摇断萼已飘村。

返魂香细宁辞折，自暖杯深不待温。

为约竹君同我老，交情此外更谁论。

李弥逊

