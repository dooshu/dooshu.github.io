陈造　待众官致语口号

公堂锦绣映簪绅，不著人间一点尘。

地窄尚堪红袖举，情孚那复白头新。

蔗浆玉醴壶天晚，翠盖红贴暑月春。

况是山城无一事，醉乡宾主属吾人。

陈造

陈造　待众官致语口号

炉熏抽蕙褭高寒，列宿低光近醮坛。

夜屋忽惊簷溜响，晓畦旋放桔槔闲。

政须酬酢乘多暇，况间忧虞取一欢。

投辖孟公留客意，应伴月路醉扶还。

陈造

