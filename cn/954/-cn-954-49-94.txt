陈棣　挽奉议刘公度四首

英誉当年蔼上庠，谈经肯羡解颐匡。

才高不第空嗟惜，一命聊为末路光。

陈棣

陈棣　挽奉议刘公度四首

平生学术在斯民，蕴积渊源百未伸。

边障掾曹聊小试，一城惠爱已如春。

陈棣

陈棣　挽奉议刘公度四首

风鉴高明世少双，衮荣挞辱擅雌黄。

须知柱下书言手，元是东床坦腹郎。

陈棣

陈棣　挽奉议刘公度四首

挂冠神武赋归欤，旋捧恩纶赐佩鱼。

谁谓桑榆将暮景，骈来庆事萃门闾。

陈棣

