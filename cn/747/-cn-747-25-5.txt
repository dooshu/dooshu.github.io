○授荣王琬安北大都护制

街画奥壤，戎夏所交，兵镇专城，藩卫攸重。开府仪同三司兼凉州牧单于大都护充持节朔方节度副大使荣王琬，温仁植性，孝友因心。言必备於忠肃，动必循於德义。爰就师傅，学行可观。载锡珪符，名器斯允，移郛筑垒，功存御要，距河临塞，筹切雄边。佥论所归，式遏斯寄。宜加外总之名，俾授中权之略。可兼安北大都护，馀如故。

