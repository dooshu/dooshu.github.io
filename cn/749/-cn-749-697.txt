郑梦协


梦协字南谷。

按宋元学案卷五十九有郑梦协，安新恩，玉山人。赵蕃高弟，尝有秘阁修撰。殆即其人。词综补遗云亦作郑协，未知何据。

八声甘州

大江流日夜，客心愁、不禁晚来风。把英雄□气，兴衰馀事，吹散无踪。但有山围故国，依旧夕阳中。直北神州路，几点飞鸿。

欲问周郎赤壁，叹沙沉断戟，烟锁艨艟。听波声如语，空乱荻花丛。甚云间、平安信少，到黄昏、偏映落霞红。莼鲈美，扁舟归去，相伴渔翁。







