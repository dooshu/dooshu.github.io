◇求为刘立馆启

昔在魏中，爰及晋始，书贵虚玄，人悦陶纵，瑚琏废泗上之容，樽俎恣林下之适，春干秋羽，委旷而弗陈，西序东胶，寂寥而谁仰，所以金鸡忘晓，玉羊失驭，神器毁於獯戎，宝历迁於干越，岂不悲欤？刘献澡身浴德，修行明经，贱璧於光阴，竟松筠於岁晚，贫不陨获其心，穷不二三其操，而困无居止，浮寓亲游，垣栋倾钻，衢垫侧，有朋自远，无用栖凭，皆负笈担簦，栉风沐露，之器学，无谢前修，辄欲与之周旋，开馆招屈；臣第西偏，官有闲地，北拒晋山，南望通邑，虽曰人境，实少浮喧，广轮裁盈数亩，布以施立黉塾，簿艺桑麻，粗创茨宇。（《艺文类聚》三十八。）

