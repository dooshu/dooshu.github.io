苏泂　寄李简夫宫使五首

归来手接一封书，累幅春冰字字珠。

便欲篮舆从此去，好风吹过烛溪湖。

苏泂

苏泂　寄李简夫宫使五首

嘉言深味道之腴，启钥抽关许自如。

顾我但将行脚误，输君全得病工夫。

苏泂

苏泂　寄李简夫宫使五首

觅得骊龙颔下珠，几年参请遍江湖。

只今同味仍同病，惟有亲朋李简夫。

苏泂

苏泂　寄李简夫宫使五首

扁舟来往雪模糊，一句当头道得无。

不是诗人磨不死，欲将身凑剡川图。

苏泂

苏泂　寄李简夫宫使五首

节第茫茫逝水如，髯朱宁复与之俱。

绝怜老子经行地，一笑知心更有无。

苏泂

