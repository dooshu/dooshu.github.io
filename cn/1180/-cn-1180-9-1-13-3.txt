隰有苌楚

三章，章四句


首章讲：政烦赋重，人不堪其苦而作此诗。曰：





隰有苌楚，猗傩其枝。夭之沃沃，乐子之无知。

子，指苌楚之言。彼下隰之地，有苌楚生焉。但见其枝猗傩而柔顺，少好而光泽矣。盖惟子之无知，故政烦不能为之扰，赋重不能为之困，而生意向荣之如是耳。若我之有知，不免敝于政而困于赋，岂能如子之无知而无忧乎？我其乐子之无知矣。

二章讲同。





隰有苌楚，猗傩其华。夭之沃沃，尔子之无家。

无家，无父母兄弟妻子之累也。

末章讲同。





隰有苌楚，猗傩其实。夭之沃沃，乐子之无室。

室，单指妻子。夫吁天地之间，贵莫贵于人，贱莫贱于物。不至以人之贵，叹不如物之贱，则民之无聊甚矣。为人上者，何乃使之至此极哉！





