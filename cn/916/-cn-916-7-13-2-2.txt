【和昭明太子钟山解讲诗】

终南邻汉阙。高掌跨周京。复此亏山（广弘明集作天。）岭。穹窿（广弘明集作隆。）距帝城。当衢启珠馆。临下构山楹。南望穷淮溆。北眺尽沧溟。步檐广弘明集作担。注云。三本、宫本作檐。）时中宿。飞阶或上征。网户图云气。龛室画仙灵。副君怜世网。广命萃人英。道筵终后（广弘明集作後。）说。銮辔出郊□。云峰响流吹。松野映风旌。睿心嘉杜若。神藻茂琳琼。多谢先成敏。空颁后（广弘明集作後。）乘荣。（○广弘明集三十。《诗纪》九十。）

