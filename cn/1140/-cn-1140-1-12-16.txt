与吴梅村

长安车马尘中不得过省过亦不数及临行拜别语娓娓难竟时已迫矣德音之锡宠逾百朋愧未属和抵沧州则与第五聨舟灯下读百韵诗涕数行下诗之能移人情至此益追恨前此不日侍左右当面错过也人之相知贵相知心私心向往燕齐千里欬唾可通犹之在左右也比与第五剧谈两昼夜几致委顿分手之夕成此四诗俚率罕藴藉不遑匿丑亦以我辈交情不论文词工拙也去人索书如索逋他何能言

