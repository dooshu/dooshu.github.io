张耒　归马二首

归马髒髒不受鞭，晚霞如画照晴川。

萧疏黄叶孤舟岸，零落秋云断雁天。

临水登山悲楚客，烹鸡酌酒爱诸仙。

任从老逐霜毛至，莫遣愁来玉盏边。

张耒

张耒　归马二首

萧萧霜鬓独惊秋，病眼天边暮倚楼。

已老冯唐犹不遇，思归庾信正多愁。

溪通积雨流方壮，山入重云翠未休。

一梦淮南经岁别，菊林还向洛阳浮。

张耒

