曾巩　韩魏公挽歌词二首

堂堂风骨气如春，衮服貂冠社稷臣。

天上立谈迎白日，握中随物转洪钧。

忽骑箕尾精灵远，长誓山河宠数新。

万里耕桑无一事，三朝功德在生民。

曾巩

曾巩　韩魏公挽歌词二首

锱铢赤舄无骄志，咳唾黄金有古风。

覆冒荒遐知大度，委蛇艰急见孤忠。

谋谟邴魏丹青力，拥立昭宣柱石功。

御笔新诗在新陇，哀荣谁得似初终。

曾巩

