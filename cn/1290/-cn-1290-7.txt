棉谱





棉谱小序





《禹贡》：“岛夷卉服，厥篚织贝。”蔡氏谓棉之精好者为吉贝。徐子先《吉贝》一疏载棉之利最详。兴美利，前民用，仁人之言。夫今棉之利遍宇内，且功力视苎葛甚省，绩苎葛日以钱计，纺绵四日而得一斤，信其利远出麻枲上也。今北土广树蓺而昧于织，南土精织纴而寡于蓺。若以北之棉学松之织，利当更倍，顾棉则方舟而鬻诸南，布则方舟而鬻诸北，此子先所为叹也。予故撮其旨要，俾务本者得览焉。作棉谱。

济南王象晋荩臣甫题





棉谱





