◇云堂赋

览黄图之栋宇，规紫宸于太清。何面势之胶葛，信不日之经营。仰一时之壮丽，跨万古之威灵。吐触石之奇色，混高堂之旧名。若乃三阶八户，百ㄆ千楹，莹以玉，饰以金英，绿芰悬插，红渠倒生。于时木叶声寒，壶人唱静，承露擎虚，相风昭迥。天子乃下辇开宴，出豫娱神。文悬日月，思革风尘。实附凤之多幸，愧屠龙之不真。（《艺文类聚》六十三）

