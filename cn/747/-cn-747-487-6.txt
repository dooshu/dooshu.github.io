○起居舍人举人自代状

〈徵仕郎守起居舍人知制诰臣权德舆准制举自代官儒林郎守尚书膳部员外郎赐绯鱼袋杨於陵〉

右。伏准建中元年正月五日制：常官上後三日举人以自代者。前件官识理精通，文艺典实，行洁而敏，气和而专。施於政事，动有成绩，察其素履，堪列近臣。宏奉训辞，庶能称职，谨具名如前。谨录奏闻。谨奏。

