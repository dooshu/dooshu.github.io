◇灵丘竹赋

登崎岖之碧，入朱宫之珑玲。临曲江之回荡，望南山之葱青。郁春华於石岸，夏采於沙汀。远互紫林秘野，近币玉苑禁垌。於是绿筠绕岫，翠徨绵岭，参差黛色，陆离绀影。上谧谧而留闲，下微微而停靖。蒙朱霞之丹气，暖白日之素景。故非英非蕊，非香非馥。珍跨仙草，宝逾灵木。夹池水而檀栾，绕园塘而肃矗，既间霜而无凋，亦中暑而增肃，每冠名於华戎，将擅奇於水陆，况有朝云之馆，行雨之宫，窗峥嵘而绿色，户踟蹰而临空，绮疏蔽而停日，朱帘开而留风，被辂之窈蔚，结条荡之溟潆。或产鹊之左，或植露寒之东。此皆金舆之所出入，瑶辇之所周通。（《初学记》二十八。）

