晨风

三章，章六句


首章讲：妇人以夫不在而言曰：





鴥彼晨风，郁彼北林。

晨风，鹯鸟。鴥然疾飞之晨风，则归于郁然茂盛之北林矣。





未见君子，忧心钦钦。

君子，指其夫。况我未见君子，不胜其暌违之感，则忧心钦钦，而不忘矣。





如何如何，忘我实多！

夫我不忘君子如此，亦宜君子之不忘我也。彼君子者，如何久而不归，而忘我之多如是乎！

二章讲：





山有苞栎，隰有六驳。

今夫山则有苞栎矣，隰则有六驳矣。





未见君子，忧心靡乐。

况我也未见君子，则忧思之甚，而此心为之靡乐矣。





如何如何，忘我实多！

夫忧而至于靡乐，则我之不忘君子可谓至矣。彼君子者，如何如何而忘我之多乎！

末章讲同。





山有苞棣，隰有树檖。未见君子，忧心如醉。如何如何，忘我实多！

如醉，心之沉迷也。





