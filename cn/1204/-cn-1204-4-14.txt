◎陈尧佐词

皇中，吕夷简致仕，仁宗问："卿去论证可代者。"夷简荐陈尧佐，上遂召还大拜。吕生日，陈携酒过之，作踏莎行词曰："二社良辰，千家庭院。翩翩又睹双飞燕。凤凰巢稳许为邻，潇湘烟暝来何晚。 乱入红楼，低飞绿岸。画梁轻拂歌尘转。为谁归去为谁来，主人恩重珠帘卷。"吕笑曰："只恐卷帘人已老。"陈曰："但得公老於廊庙，莫愁调鼎事无功。"二公相推，何等蕴藉。［词苑］

