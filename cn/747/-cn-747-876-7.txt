○上後主疏

三军可夺帅也，匹夫不可夺志也。臣乃者继上表章，凡数万言。词穷理尽，忠邪洞分。陛下力蔽奸邪，曲容谄伪。遂使家国，如日将暮。古有桀纣孙皓者，破国亡家，自已而作，尚为千古所笑。今陛下取则奸回，败乱国家，不及桀纣孙皓远矣。臣终不能与奸臣杂处，事亡国之主。陛下必以臣为罪，则请赐诛戮，以谢中外。

