○贈了?凵峯阮公晉副都御史撫鎮福建序 【 閩撫】

浙與閩界大海、自壬子之秋、邊防弗戒夷用大掠、陷城寨者踵接、朝廷??尃求攘卻之策、有議設提督憲臣兼制兩省為宜者、乃割寧紹台溫福興泉漳八郡、設提督隸之、而識者巳逆知其罔濟矣、久之始以提督兼廵撫併制兩省而夷巳大熾不可撲遏、益用言官之議、遂兩設焉、無何、閩中旋復罷免、而督察趙公之來也、詳諏利害之故復申上初議遂以了?凵峯阮公專鎮于閩而總督胡公、則兼撫我浙、職專而權不貳地近而令易肅。握機制要。此其最先者乎、夷之入疆也必道于海、而海濱之民不業他技、生則習游善汨率能奸闌出入、埋挾往來、比其狎也、宮于近島、紏盤日夥、而客主之勢易矣、益又誘之攻剽、日治巨艦利器乘風駕濤、烽未及然、而賊巳飽噬揚帆矣。哨守督備之官、又利其貨而陰弛譏捕之禁。誠欲銷積習之患為廓清之圖、必立什伍相保之法、嚴見知連坐之誅破通關納賄之計、庶可覆其巢穴、而絕其嚮導、自非委以重權。坐鎮其地。其何以滅積薪之膏火乎。故曰握機制要。此其最先者也。

