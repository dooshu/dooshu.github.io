【题像诗〈并序〉】

乾隆十七年壬申，高宗纯皇帝题宋臣欧阳修遗像诗并序：侍郎裘曰修典试江南，道滁州，见醉翁亭故迹。彼有藏欧阳修小像者，携以来，举沈德潜为乞文征明题辞故事。允其请，书以还之。

是谁三鬣俨图诸，太守风流忆治滁。题咏名高宋人物，〈像有李端叔、晁悦之题赞。〉操弦韵轶古樵渔。〈谓苏轼醉翁操。〉

醉翁乐匪山林也，遗像逸真水月如。使节新从酿泉过，依然乡井下风余。

宁国府知府臣欧阳衡敬录

