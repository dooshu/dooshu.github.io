○咨六部申理冀元亨 【 申理冤誣】

照得湖廣常德府武陵縣舉人冀元亨、忠信之行、孚於遠邇、孝友之德、化於鄉閭、本職往年謫官貴州、本生曾從講學、近來南贛、延之教子、時因寧藩宸濠潛謀不軌、虐焰日張、本職封疆連屬、欲為曲突徙薪之舉。則既無其繇。將為發奸摘伏之圖。則又無其實。偶值宸濠飾詐要名、禮賢求學、本職因使本生乘機往見宸濠、文成圖制寧藩為謀巳久此亦其一端也冀得因事納規、開陳大義、沮其邪謀如其不可勸喻、亦因得以審察動靜。知其叛逆遲速之機。庶可密為禦備。本生既與相見。議論大相矛盾、宸濠以本本職所遣、一時雖亦含忍遣發、而毒怒不已、陰使惡黨四出訪緝、欲加陷害、本生素性愿恪、初不之知、而本職風聞其說當遣密從間道、潛回常德、以避其禍、後宸濠既敗、痛恨本職起兵攻剿、雖反噬之心。無所不至。而天理公道所在無因得遂其奸。乃以本生係本職素所愛厚之人輒肆詆誣。謂與同謀。將以泄其讐憤。且本生既與同謀。則宸濠舉叛之日。本生何故不與共事。卻乃反回常德。聚徒講學。宸濠素所同謀之人。如李士實劉養正王春之流。宸濠曾不一及。而獨口稱本生。與之造始。此其挾讐妄指。葢有不待辨說。行道之人。皆能知者。但當事之人。不加詳察。輒爾聽信。遂陷本生。一至於此本生篤事師之義懷報國之忠。蹈不測之虎口。將以轉化凶惡。潛消奸宄。論心原迹。尤當顯蒙賞錄。乃今身陷俘凶。妻子奴虜。家業蕩盡。宗族遭殃。信奸人之口。為叛賊泄憤報讐。此本職之所為痛心刻骨。日夜冤憤而不能自巳者也。本職義當與之同死。幾欲為之具　奏伸理。而本生雖在拘因傳聞不一、或以為既釋。或以為候　旨。兼慮當事之人。或不見諒。反致激成其罪。故復隱忍到今。又恐多事紛紜之日。萬一玉石不分。竟使忠邪倒置。徒以沮義士之志。而快叛賊之心。則本職後雖繼之以死。後元亨之冤竟未得申詳具辭爵疏中將亦無以贖其痛恨。為此合行具咨貴部、煩請咨詢鑒察、特賜扶持、分辨施行、

