83　史克於鯀禹並言世濟


禹，鯀之子也。史克於鯀曰「世濟其凶」，而於禹曰「世濟其美」。論其世，則鯀非美也。於此見立言之難。

【方樸山云】正義已言之。

【元圻案】文十八年正義曰：「史克方欲盛談美惡，説事必當增甚，故其言美惡有太過之辭。禹則鯀之子也，説禹則云『世濟其美』，説鯀則云『世濟其凶』。明其餘亦有太過，非其實也。」





