○慎賞罰以戒不職疏 【 大同鎮廵陞廕】

近該鎮守大同地方太監武忠、以老疾具疏乞休、奉欽依武忠與總兵廵撫等官、同心恊力、擒捕盜黨盡絕、以致邊方寧靖、勞績可嘉、不准辭、著照舊用心鎮守、還廕弟姪一人、做錦衣衞世襲百戶、朱振陞實授都督僉事、蔡天祐陞右副都御史、俱照舊管事、臣等仰測淵衷意以武職非軍功不授忠等之功、軍功也、廕忠所以報功、勵邊臣也、各邊之臣、素號明察者、傳之未真、亦皆曰忠謀勇人也、此功以謀勇集、　朝廷今日之命、將以恧吾輩之駑怯者也、二說皆是、殊不知忠之餙詐、能來溫厚之旨、而不能迯輿論之、公能蔽冕旒之明、而不能掩天下之目、能欺各邊之明且察。而不能罔大同一鎮之愚且昧者誠如是。何以賞為。夫自大同告變、赤子成仇、秉節金?戊者、徒擁重兵、寄心腹者、坐觀成敗大臣嬉河上之師。主帥辱推轂之命。宗藩避難。骨肉暌違。闔鎮生靈幾為魚肉。迄今思之猶且哽咽。幸伏宗社威靈廟堂誤筭。桂勇奮激忠義。倡率於先。朱振思報感恩。收功於後。其先後曠職廢事、鎮廵等官、悉蒙原宥、此曠蕩之恩、出人望外者也、彼時臣等尤欲責以大義、合辭紏舉、然又諒身勢之孤危、體　朝廷之德意疏上而中止者三、終使人心未平、國法太縱、此臣等之罪也、忠之幸也、今據忠奏內、其曰不習、水土、老病益篤、未審此病、何不作於叛軍熾惡匆耿惶懼之時乃增劇於地方底定安恬暇預之日。其曰恊謀鎮廵擒斬首惡、不知某起首惡出忠方畧、率至授首、某起助惡遣忠部下、率至成擒慱訪廣詢、漫無一實、而乃假病乞休、備陳歷履、謂忠無要挾之意乎、　陛下不以為罪、而反以為功、不探其心、而誤中其計援他績以及忠因忠以及振祐、臣恐祐思今職之有瘝。振幸前辜之僅贖。不惟忠不敢偃然。二臣者亦不敢強顏受也。不然、何以自解於天下後世之公論哉。此臣等所以萬為不可者也、

