黄庚　寄月山少监

一片襟怀海样宽，眉头肯为别离攒。

臂鹰惯识从君乐，汗马宁辞行路难。

角带边声关月冷，雁传乡信塞云寒。

归来未许东山卧，见说苍生望谢安。

黄庚

黄庚　寄月山少监

南北相望各一天，江湖久别思凄在。

迢遥道路三千里，倏然光阴五六年。

清节立朝君可羡，白头为客我堪邻。

折梅难寄江南信，惟有新诗数十篇。

黄庚

