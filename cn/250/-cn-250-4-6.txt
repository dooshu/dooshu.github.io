胡蓝狱

去年杀韩信，今年醢彭越。
徐常幸前死，诸公宁望活？
丞相戮，将军诛，觖望恣肆固有迹，坐以谋反疑有无，罪止及身或收孥。
杀胡党，杀蓝党，数十万人保无枉，文武军民打一网。
一斗粟，一座城，一条龙，一连鹰，革左塌回何纷纷，得非此辈之冤魂⑴！
⑴ 缺望，恣肆二语，胡、蓝之定案也。罪宜及身，连坐者至万数，毋乃滥刑乎？一斗粟以下，皆流贼名。城鹰，庚蒸通韵，纷魂，文元通韵，四韵各自通不相通也。

