魏杞


杞字南夫，寿春人，徙居鄞（今浙江省宁波市）。绍兴十二年（1142）进士。孝宗朝，累官工部员外郎，宗正少卿，拜参知政事，尚书右仆射兼枢密使，出知平江府。淳熙十一年（1184）卒，谥文节。

虞美人

冰肤玉面孤山裔。肯到人间世。天然不与百花同。却恨无情轻付、与东风。

丽谯三弄江梅晓。立马溪桥小。只应明月最相思。曾见幽香一点、未开时。

卜算子

夜泛镜湖

一叶鉴中来，两岸青山起。送我红蕖万柄香，疑在蓬壶里。

天地莹无尘，巾袂凉如水。白浪无声月自高，不是人间世。







