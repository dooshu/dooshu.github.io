◇郊祭议

今之郊祭，是报昔岁之功，而祈今年之福，故取岁首上辛，不拘立春之先後。周冬至於圆丘，大报天也。夏正又郊，以祈农事。故有启蛰之说。自晋太始二年，并圆丘方泽，同於二郊，是知今之郊，礼兼祈报，不得限以一途也。（《隋书·礼仪志》一，天监三年，左丞吴操之启称，传云，启蛰而郊，郊应立春之後，尚书左丞何佟之议。）

