○怀柔六槐歌

怀柔署中六槐树。小者百尺凌穹苍。五如五岳峙大荒。一若小室嵩之阳行天白日不能下呼雨阑风势莫当金钱万缗夺春色。珠玑千斛搏秋霜。饥乌恠鸱啼不歇。亦许狐兔穿其傍。根蟠老大托后土。区区斧斤宁见伤。东家梧桐仅人立。青皮剥落神摧藏。虽有凤皇不肯顾。安得送汝参天长。

【舒章曰亦寓言也意似在分宜】

【辕文曰亦是风人之遗】

