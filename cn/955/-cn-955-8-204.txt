程公许　内机知府郎官再和示教清拔遒美手不能置用韵以答嘉贶愧不足以当琼

新诗后敌鲍参军，结字欧虞瞠后尘。

我亦平生远俗嗜，与君交似醉阳春。

程公许

程公许　内机知府郎官再和示教清拔遒美手不能置用韵以答嘉贶愧不足以当琼

莫倚鸣髐力有余，天扶兴运要驱除。

可须测象疑蓬埽，便拟排云上谏书。

程公许

程公许　内机知府郎官再和示教清拔遒美手不能置用韵以答嘉贶愧不足以当琼

爱间天示许君间，国步扶持奠鼎安。

千古淮淝一棋局，土山盟在未应寒。

程公许

程公许　内机知府郎官再和示教清拔遒美手不能置用韵以答嘉贶愧不足以当琼

世味轻於玉斗撞，向来骄气为君降。

暂离约会春风早，催逐飞帆下楚江。

程公许

