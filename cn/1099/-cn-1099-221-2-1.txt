○與翟聯峯總制書 【 論戰車】

聞我軍不敢與虜對敵久矣、此非強弱之不倫、實以前驅之無捍也、彼以奮死之衝、而吾徒以血肉當之誰不潰越而糜爛者又何敵焉、則捍衛之具、所當先講者、莫如用車、去年上疏垂成、意為誤國者以小嫌妨大計、茲復上　請、乃得議行、此實古今巳試之成法、亦明公昔日所謂先得我心之同然者、聞余肅敏公舊車尚存大同。但其制頗大。恐不便。劉松石公所制。則隻輪輕捷。以小鹿角柞相間而安。咸謂此可用於今日也。人情難與慮始。可與樂成、愚意請公暫借民間小車列營。比度一營用車幾何。設牌於前。安器械於上。一試其法。令將士觀之人未見其可以戰而先見其可以自衛將無不樂從矣更相宜生智。隨事曲防。益盡其制。其為利也。當尤邁於往昔焉。

