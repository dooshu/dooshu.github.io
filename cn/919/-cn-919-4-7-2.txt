五积散

治太阴伤寒，脾胃不和；及有积聚腹痛。

苍术（泔浸一宿，二十两） 桔梗（十两） 陈皮（六两） 白芷 甘草（炙，各三两） 当归（二两） 川芎（一两半） 芍药 白茯苓 半夏（汤去滑，各一两） 麻黄芪（去节，春夏，二两，秋冬，三两） 干姜（春夏，两半，秋冬，二两） 枳壳（汤浸去瓤，锉炒，四两） 浓朴（姜制炒，二两） 桂心（春夏，三两，秋冬，四两）

上先将前十二味 咀，微炒令香，取出，当风凉之，入后枳壳、桂、朴三味，同为细末。每服三钱，水一盏，姜三片，枣二枚，煎七分，食前温服。伤寒手足逆冷，自汗不止，脉沉细，面青，呕逆，加顺元散一钱同煎热服；产妇阵疏难产，经三两日不生，胎死腹中，或产母气乏委顿，产道干涩，加顺元散水七分、酒三分煎，相继两服，气血内和即产；胎死者，不过三服当下。其顺元散多少，量产母虚实加减。伤寒发热，侠内寒者，加葱白二寸、豉七粒同煎，相继服，当以汗解。

伤寒证治

