鸳鸯梦 - (明清)叶小纨







叶小纨撰。《重订曲海目》及《今乐考证》著录。《曲考》、《曲目表》、《曲录》亦著录,但均误为叶小鸾撰。叶小纨(1613—1657),字蕙绸。江苏吴江县人。工部郎中叶绍袁次女。为著名戏曲理论家及戏曲作家沈璟之孙沈永祯之妻。34岁而寡。善制曲。诗极多,晚年汰存二十之一,名《存馀草》。情词黯淡,过于姐妹二人。此剧作于明崇祯九年(1636)前后,凡4折1楔子。题目正名曰: “三仙子吟赏凤凰台,吕真人点破鸳鸯梦”。








序

《鸳鸯梦》，余甥蕙绸所作也。诸甥姬皆具逸才，谢庭咏絮，璧月联辉，洵为盛矣。迨夫琼摧昭折，人琴痛深，本苏子卿“昔为鸳与鸯”之句，既以感悼在原，而琼章殒珠，又当于飞之候，故寓言匹鸟，托情梦幻，良可悲哉！若夫词曲一派，最盛於金元，未闻有擅能闺秀者。即国朝杨升庵亦多诸剧，然其夫人第有黄莺数阕，未见染指北词。绸甥独出俊才，补从来闺秀所未有，其意欲於无佛处称尊耳。吾家词隐先生，为词坛宗匠，其北词亦未多概见。余伯道无儿，育琼章为犹女。爱其绝世灵识，欲与较论宫商，揣桃花扇底之风，一证词家三昧，伤辨弦往矣！今绸甥作其俊语，韵脚不让酸斋、梦符诸君，即其下里，尚犹是周宪王金梁桥下之声，实可与语此道者。将以阴阳、务头，从来词家所昧，行与商之。

崇祯丙子秋日舅氏沈君庸甫识




正名

（正名）三仙子吟赏凤凰台 吕真人点破鸳鸯梦

（西王母引队开上）（云）阆苑仙家白锦袍，海中银阙宴蟠桃。三更月下鸾声远，万里峰头玉树遥。子童乃西王母是也。前者因蟠桃会返，群仙邀游林屋洞天。其时有子童侍女文琴、上元夫人侍女飞玖、碧霞元君侍女茝香，三人偶语相得，松柏绾丝，结为兄弟，指笠泽为盟。虽非同世俗因缘，未免凡心少动。湖神报来，子童遂谪罚三人，降生松陵地方，汾水湖滨，以信指水之誓。使他见人寰中离合聚散、悲欢愁恨，有同梦幻泡影。那时子童先将文琴、飞玖摄归瑶京，然后使吕纯阳指点茝香，使恍知前果，不昧本因。使三仙子齐归正道，不负子童一片化导之心也。纯阳须在意，勿惮劳者。（吕应云）贫道既领仙旨，索往下方走一遭者。（齐下）




楔子






