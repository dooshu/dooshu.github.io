赵必象　南康县圃赏梨花呈长官

种花之暇點春芳，把酒花边试洗妝。

差胜当年潘令尹，空载桃李满河阳。

赵必象

赵必象　南康县圃赏梨花呈长官

点绿妆红千万般，薰桃染柳更蒸兰。

利花也费东风力，九十日春无点闲。

赵必象

赵必象　南康县圃赏梨花呈长官

霜玉肌肤冰雪魂，春风庭院月黄昏。

儿曹不解吟翁意，无雨无风也闭门。

赵必象

赵必象　南康县圃赏梨花呈长官

李俗桃麄不用评，梅花之后此花清。

唤醒山谷商量过，差替山礬做弟兄。

赵必象

