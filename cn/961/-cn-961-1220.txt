黄庭坚　谢公定和二范秋怀五首邀予同作

西风一叶脱，迹亦不可扫。

巷有白马生，朝回焚谏草。

谁云事君难，是亦父子间。

所要功补衮，不言能犯颜。

黄庭坚

黄庭坚　谢公定和二范秋怀五首邀予同作

四会有黄令，学古著勋多。

白头对红叶，奈此摇落何。

虽怀斲鼻巧，有斧且无柯。

安得五十弦，奏此寒士歌。

黄庭坚

黄庭坚　谢公定和二范秋怀五首邀予同作

采莲涉江湖，采菊度林薮。

插鬓不成妍，谁怜飞蓬首。

平生耦耕地，风雨深稂莠。

谢公遂如此，永袖绝弦手。

黄庭坚

黄庭坚　谢公定和二范秋怀五首邀予同作

往日孙阳翟，才可任遗补。

击强如摧枯，食蘖不知苦。

属者缺谏垣，时论或未许。

傥可假一邦，使民作邹鲁。

黄庭坚

黄庭坚　谢公定和二范秋怀五首邀予同作

用智常恨耄，用决常恨早。

推毂天下士，诚心要倾倒。

海宇日清明，庙堂勤洒扫。

何为陈师道，白发三径草。

黄庭坚

