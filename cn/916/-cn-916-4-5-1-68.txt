【为周夫人赠车骑诗】

（《诗纪》云。外编作陆云。）

碎碎织细练。为君作纟□□。君行岂有顾。意君是妾夫。昔者得君书。闻君在高平。今时得君书。闻君在京城。京城华丽所。璀璨多异人。（玉台作端。群书校补同。）男儿多远志。岂知妾念君。昔者与君别。岁律（玉台作聿。）薄将暮。日月一何速。素秋坠湛露。湛露何冉冉。思君随岁晚。对食不能餐。（玉台作飧。）临觞不能饭。（本集作饮。○玉台新咏三。本集五。《诗纪》二十五。）

