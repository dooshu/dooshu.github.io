【鹎デ词〈效王建作。嘉六年〉】

龙楼凤阙郁峥嵘，深宫不闻更漏声。红纱蜡烛愁夜短，绿窗鹎デ催天明。一声两声人渐起，金井辘轳闻汲水。三声四声促严妆，红靴玉带奉君王。万年枝软风露湿，上下枝间声转急。南衙促仗三卫列，九门放钥千官入。重城禁御锁池台，此鸟飞从何处来。君不见颍河东岸村陂阔，山禽野鸟常嘲哲。田家惟听夏鸡声，〈鹎デ，京西村人谓之夏鸡。〉夜夜垅头耕晓月。可怜此乐独吾知，眷恋君恩今白发。

