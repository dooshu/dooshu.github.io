岳珂　问道宜兴二首

贾田阳羡说东坡，想见溪山胜概多。

曾是中营夸绣帽，尚传遗庙锁雕戈。

斩蛟义概人犹记，化蝠仙踪事易讹。

我欲问津先访古，古灵题迹试摩挲。

岳珂

岳珂　问道宜兴二首

粹仪夹绽盛花钿，人说先朝祀玉仙。

罨画有溪春不老，炼丹无灶古空传。

乞灵剩拟羞苹藻，养性何劳学汞铅。

书合苍龙应不远，为君重写白云篇。

岳珂

