○荐观察判官陆畅请章服状

右件官植性谨和，氵位事周敏。词赋中第，篇什成名。应物而精力有馀，处烦而变通靡滞。所委公事，案牍虽多。巨细无遗，剖断尢速。领刑狱之重，人自不冤；颁廉察之条，法皆可久。准敕文，使下检校官凡至五品，便得赐绯。今陆畅前任秘书丞，已是登朝五品，即颇与格文相当。又职事修举，合当甄奖。臣先已有状，未蒙允许。今辄敢再具论奏。伏望天恩，特赐章服。

