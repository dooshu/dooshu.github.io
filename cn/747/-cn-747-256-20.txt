○为韦驸马奉为先圣绣阿弥陀像赞（并序）

大唐唐隆元年六月二十二日，右金吾将军驸马都尉臣韦钢等，奉为先圣三七日绣阿弥陀像一铺。臣闻北极尊者，有在天而舍万邦；西方圣者，有在天而应三界：上比义则无不通，下抒情则无不感。小臣瞰，受恩之极，昔也尚主，悲凤声之莫留；中於事君，痛鸟号之靡逮。徵慕则殒越何补？回向则精诚所凭，爰缕陈於法象，仍绣扬於缋事。伏愿莲花之池，庄严盛其乐土；林之野，顺豫清其梵宫。如是重宣，敢称赞曰：

大圣天子去遗舄，大师世尊迎让席，布金ゼ绣图神迹，厌代乘云此光宅。

