【道亡】

〖汉第四曲上之回。改为道亡。言东昏丧道。义师起樊邓也。〗

道亡数极归永元。悠悠兆庶尽含冤。沈河莫极皆无安。赴海谁授矫龙翰。自樊汉仙波流水清且澜。救此倒悬拯涂炭。誓师刘旅赫灵断。率兹八百驱十乱。登我圣明去（《类聚》、乐府作由。）多难。长夜杳冥忽云旦。（○《乐府诗集》二十。《诗纪》九十五。又《类聚》四十二引元、冤、汉、乱、难五韵。）

