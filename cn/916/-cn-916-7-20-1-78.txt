【采莲曲】

〖和云。采莲归。渌水好沾衣。〗

桂楫兰桡浮碧水。江花玉面两相似。莲疏藕折香风起。香风起。白日低。采莲曲。使君迷。（○《乐府诗集》五十作梁昭明太子。《诗纪》六十七。○逯按。文苑英华二百八引梁简文帝曲与此少异。曲辞云。采莲归。绿水好沾衣。桂舟兰桡浮江花。江水玉面两相似。莲疏藕折香风起。白日低。采莲曲。使君迷。江花下又注。一作碧水。）

