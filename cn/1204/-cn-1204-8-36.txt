◎吴文英疏快词

吴梦窗词如七宝楼台，眩人眼目，拆研讨会下来，不成片段，惟唐多令一首云："何处合成愁。离人心上秋。纵芭蕉不雨也飕飕。都道晚凉天气好，有明月，怕登楼。 年事梦中休。花空烟水流。燕辞归客尚淹留。垂柳不萦裙带住，漫长是，系行舟。"及倦寻芳之"不约舟移杨柳系，有缘人映桃花见"，高阳台之"南楼不恨吹横笛，恨晓风千里关山"，最为疏快不质实。［张炎］

