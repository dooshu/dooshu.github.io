可惜不做臭虫巡抚


入今年来，各处都闹饥荒。湖南、江北等处，且有抢米、民变等事。有心人为之殷忧无已。或曰：“岂但内地饥荒，上海亦饥荒。”曰：“上海至于办平粜，本亦在饥荒之列。”曰：“不然。上海非但人闹饥荒，臭虫亦闹饥荒也。”问何说，曰：“臭虫之多，香港而外，向以上海为最，几于无家无之。近来市面衰落，空屋日多，既无居人，则室内臭虫无所得食，岂非闹饥荒乎？”滑稽者曰：“空屋之多，不自今年始，臭虫之闹饥荒，既已久矣。然而不闻臭虫有因饥荒而暴动情事，可见得臭虫的程度，比人还高。”或为进一解曰：“可惜岑春蓂不做臭虫巡抚。”





