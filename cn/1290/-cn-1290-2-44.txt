44.苦菜

一名苦苣，一名苦荬，一名褊苣，一名游冬，一名天香菜。叶狭而绿带碧。茎空，断之有白汁。花黄如初绽野菊花，春夏皆旋开。一花结子一丛，如茼蒿子，花罢则萼敛。子上有毛茸茸，随风飘扬，落处即生，处处有之。但在北方者至冬而凋，在南方者冬夏常青，为少异耳。味苦寒无毒，夏天宜食。能益心、和血、通气，主治肠癖渴热、中疾恶疮、霍乱后胃气烦逆。忌与蜜同食、作。肉痔、脾胃虚寒人不可多食。

