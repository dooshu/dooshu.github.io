方回　池亭秋思

忆昨困炎蒸，衣单犹欲舏。

秋气□□凉，饮可读亦可。

稍久罄瓶罂，猝难致肴果。

亦欲理蠹卷，未易启涩锁。

刚肠恶充饫，病骨嗜慵惰。

饥渴已两忘，岂较立与坐。

前除水满池，有亭窄如舸。

颓然一钓翁，照影愧巾裹。

鱼负密萍行，蛙升侧荷堕。

蛬蚻韵凄锵，虫蜢跳细琐。

函灵各肖形，品物一何夥。

气动不自由，孰非大专播。

沮洳伏污湿，类壤孕么黱。

诏以南面王，岂复知忖揣。

私独念横目，识性异螟蠃。

何谓等逍遥，弗更诹坎轲。

市斛陡翔踊，旅邮欠贴妥。

门楗敬逋篱，岸阁子美柂。

钧天奏万舞，遑恤下民瘅。

排阊宜一叩，有客答曰叵。

腐儒丛百忧，曷不自忧我。

方回

