苏轼　二十七日，自阳平至斜谷，宿於南山中蟠龙寺

横槎晚渡碧涧口，骑马夜入南山谷。

谷中暗水响泷泷，岭上疏星明煜煜。

寺藏岩底千万仞，路转山腰三百曲。

风生饥虎啸空林，月黑惊麏上窜修竹。

入门突兀见深殿，照佛青荧有残烛。

愧无酒食待游人，旋斫杉松煮溪蔌。

板阁独眠惊旅枕，木鱼晓动随僧粥。

起观万瓦郁参差，目乱千岩散红绿。

门前商贾负椒莊，山後咫只连巴蜀。

何时归耕江上田，一夜心逐南飞鹄？

苏轼

