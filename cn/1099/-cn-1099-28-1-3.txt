○計處軍士疏

南京龍虎左豹韜右二衛調到軍士、聞在營口眾、月粮不足養贍、致逃匿者多、請令襄城伯李隆審勘、果有不能養瞻者、留正軍當房家口在營、仍留一丁協助生理、其餘願還原籍者聽、又廣西貴州二都司所轄衛所軍多逃亡、勾軍官旗千五百餘人。淹延在外。有至二十年不還者。都司亦不循例。以戶丁補役。致使部伍久虛。調用不足。比者貴州奏取廣西操備官軍、有旨候逃故者勾補足用、乃許發回、議欲移文總兵官蕭授山雲嚴督貴州廣西二都司属衛勾軍官旗、凡所勾軍士、務欲完足、有沒埋作弊者。具實以聞、

