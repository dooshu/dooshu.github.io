【诗】

〖本集此残篇误续入微风轻扇篇叹过后。《诗纪》此残篇误续入嵇喜答嵇康第四首春字下。周树人以为此是康诗。上阙。〗鸟群嬉。感寤长怀。能不永思。永思伊何。思齐大仪。凌云轻迈。托身灵螭。遥集玄（《诗纪》作芝。）圃。释辔华池。华木夜光。沙棠离离。俯漱神泉。仰叽琼（《诗纪》作璚□。）枝。栖（《诗纪》作结。）心浩（《诗纪》作皓。）素。终始不亏。（○本集一。）

