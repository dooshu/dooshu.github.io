◇改建宗庙诏（十年）

往者乃魏氏旧庙处立庙，既壅翳不显，又材木弱小，至今中间有跌挠之患。今当修立，不宜在故处。太仆寺南临甬道，地形显敞，更於此营之。主者依典礼施行。（《御览》五百三十一引《晋起居注》武帝太安中诏。又引王隐《晋书》，太康十年，大庙成，迁神主於新庙。案：《晋书·礼志》、太康六年，因庙陷，当更修创。至十年，乃更改筑於宣阳门内，穷极壮丽。则太安非也。今改正。）

