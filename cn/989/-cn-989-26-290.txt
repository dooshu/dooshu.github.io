苏颂　七言二首奉答签判学士

两篇华藻敌南金，辱赠应怜旧赏音。

平日所知谁莫逆，老年于事已无心。

云霄路在看君上，诗酒盟寒且共寻。

屈指当时文学士，谁知扬子思湛深。

苏颂

苏颂　七言二首奉答签判学士

常爱君房言语妙，仍钦叔度德名高。

受厘宣室行膺召，置酒梁园喜誉髦。

辩博方亲谈衮衮，别离俄起恨劳劳。

临岐更辱殷勤句，衰拙何胜异日褒。

苏颂

