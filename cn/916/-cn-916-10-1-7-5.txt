【饮马长城窟】

北走长安道。征骑（文苑作施。注云。一作骑。）每经过。战垣临八阵。旌门（文苑作门楼。注云。一作旌门。）对两和。（文苑作河。）屯兵戍陇北。饮马傍城阿。雪深无复道。冰合不生波。尘飞连阵聚。沙平骑迹多。昏昏垅坻月。（文苑作底日。注云。一作月。）耿耿雾中河。羽林犹角□。将军尚雅歌。临戎常拔剑。蒙险屡提戈。秋风鸣马首。薄暮欲如何。（○文苑英华二百九。《乐府诗集》三十作。《诗纪》百十三。）

