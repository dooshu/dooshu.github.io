○善後十事疏 【 荊襄善後】

一荊州襄陽河南南陽西安漢中夔州七郡、所屬州邑。在山谷中者、三十三、介山地間者十四、國初禁不許入、自禁弛致流民嘯聚。今奉命留其巳附籍者盡逐其未附籍者恐班師後嘯聚如故昔　英宗皇帝嘗命處置流民。今宜申明榜諭、凡巳獲業者、復其家三年。悉蠲公私逋。負其再入前禁山者執付三司枷示一月全家謫戍為逋迯主者民編口外軍調邊衞所司容隱者按多寡而輕重罪之里老鄰佑連坐在迯軍匠囚徒戍邊衞　一河南之盧嵩永寧內鄉浙水鎮平陝西之商洛金洵湖廣之鄖均上津諸境山多□故流民以竊礦聚。廵礦官吏莫敢誰何至交通以分利宜嚴礦禁。凡竊者枷三月戍邊衞官吏故縱者連坐。　一南漳縣之石門穀城縣之高頭山鄖縣之南門竹山縣之土官渡四莊坪。遠安縣之南襄城內鄉縣之順陽堡浙川縣之荊子口黃鎖裏嵩縣之下陽堡馬糟洞洵陽縣之白石河凡十二。皆通行要口臣巳築堡分兵守之堡二百人黃鎖裏尤要益以一百人。每二堡委一指揮提督屬河南者都指揮李瑾統之屬湖廣者都指揮。柴政統之又南漳縣之金廂坪方家堰。均州之黑火廟。光化縣之左旗營。??廾帚?州之興山遠。安縣之金竹坪浙。川縣之花園頭。嵩縣之沒大嶺。凡八。亦皆要口巳各立廵檢司。乞銓官鑄印。令各郡僉弓兵廵詰。　一竹山縣城孤民寡、壤接洵商大寧、正流賊往來之襟喉。屯聚之巢穴。宜設一千戶所。分調襄陽衞軍二百、遠安所軍三百、選三正副千戶、五百戶、創立公署、以時操練、其官軍家屬、授以無稅田。自耕食。三年後輸子粒。　一漢西郡屬商洵鎮藍金州、與四郡鄰、而陝民近以輸運、苦倍他所、不嚴禁約、必越界起患、今漢中副　梁覲、職專撫民、都指揮吳榮、職專緝盜、乞令覲兼理西安屬邑、及江漢要津、令榮往來防禦、凡流民不得過渡窃礦。犯者懲如例。其夔州府大昌等縣、亦鄰荊襄、宜行四川鎮廵官一體防究、　一所留惟襄陽衞備禦清浪廣西二班戍卒、及荊州三衞、襄陽一衞漕卒、凡四千九百餘員名、自守堡外、餘三千、并舍餘六百、指揮謝玉領之、荊州三衞舍餘一千五百、指揮張高領之、南陽衞舍餘一千五百、指揮王勇領之、與新設各堡、聲勢相助、以禁遏進山流民、其衞官分屬柴政李瑾、各聽撫民官點閱、前遣官軍、仍敕督運管屯鎮守官提督、　一近增分守參將王信、守備都指揮李震、提督指揮王勇張高、并州縣撫民同知縣丞、及新立興山縣止一里、今流賊巳平、分守守備皆宜取回、而撫民官興山縣俱宜裁革、　一荊襄德安三郡、舊屬廵撫楊璿參將王信統轄、然湖廣既有廵撫吳琛、去荊襄非遠、而總兵李震、亦嘗往來其地、以是統體紊亂、事機牽制諸司艱於遵守、乞令湖廣撫鎮官、仍督守廵撫民官。嚴杜流民窃掠南陽、仍令河南三司守廵官防究、　一湖廣參議叚慎、副使余洵、河南參政孫洪、僉事顧浩、俱奉專敕撫民緝盜、然荊襄南陽河南四府流民。俱盤據山谷。視漢陽汝寧尤難。乞行嚴禁流民。不許入山。仍時廵房竹嵩浙。及新建司堡防遏。有便宜則奏聞區處、誤事聽撫按紏舉、　一自鄉都老戶、原種土田外、凡流民所棄平川土地、務令府縣官吏、履畝檢查、洪武初、原額稅糧、分授主戶、丁多及田少之家承佃補納。若山谷新墾田稅舊應禁者。俱與開豁。仍禁官軍不得妄稱拋荒。占為屯田。及王官府莊、違者重究

