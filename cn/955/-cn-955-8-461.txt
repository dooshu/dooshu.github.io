程公许　直舍纪事二首

独冷官曹可得禁，近来冷过玉壶冰。

无钱沽酒休烦送，有马知谁许借乘。

罢谒最宜吟惨淡，爱间赢得睡懵腾。

鸾凤自合翔千仞，谁遣人间畦弋砫。

程公许

程公许　直舍纪事二首

岂不怀归畏简书，人生何处不蘧庐。

静看世态冥心久，贪问生涯起计疏。

休作劳神狙赋茅，可同贪啄鸟驯除。

饮疏有味亲长健，此乐千金莫换渠。

程公许

