火攻第五十四

月对（一作在）东壁、南箕、轸之夕，则设火候风以焚之（四时亦其火利偏攻）。以骁骑夜衔枚缚马口，人负薪及束，カ火直抵敌营。一时举火，营中惊乱，急而乘之；静而不动，勿攻。火兽，以艾温置瓢中，开四孔，系野猪、獐、鹿项下，针其尾端，望敌营而纵之，奔走入草内，则火起。火禽，以胡桃空中实艾，开两口，复合之，系野鸡项下，针其尾而纵之，飞宿于草上，则火发。

