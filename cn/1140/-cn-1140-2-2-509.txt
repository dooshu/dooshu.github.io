诗枕【徐善长庶常作一枕虚其中贮诗草名曰诗枕】

长卿构文赋深思拥被寝杳冥静经营毫髪恣精审有斐苦吟客鸿宝秘一枕侧叠横中箱多藏富仓廪梦回佳句来倚牀呼墨渖大则探骊珠细亦收碎锦兴余时复眠酣歌当沉饮词塲才久淹生民秀独禀饥还穷百家采掇供烹餁冯氏两世节妇篇为少司寇冯公【祖母陈太夫人二十九而寡六十卒母戴太夫人三十三而寡六十九卒】

临海多伟人大节炳不朽懿此荼蓼中复有双节妇姑昔称礼宗努力事井?琴瑟悲中断泉台誓相守叱贼狥殡宫鸣机佐粮糗黾勉三芝秀传经资一手有妇惠且闲红顔遂蓬首笄年怨黄鹄将雏尚黄口口衔生羽毛捧檄供升斗慈母就养时百罹无不有崎岖滇蜀间戎马忽践蹂自分委豺狼弃官等刍狗中路回板舆畏途觏阳九母诀对烽火旅榇营广柳乱来又奔散脱身间道走南北睽死生哀猿叫林薮谁言客死骨今为司寇母金齿仍周行关岭弛枢纽陈情乞迎葬

