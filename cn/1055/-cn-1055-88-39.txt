【贺王相公〈安石〉拜相启〈熙宁四年冬〉】

伏审荣膺帝制，显正台司，伏惟庆慰。伏以史馆相公诚明禀粹，精穷微。高步儒林，著三朝甚重之望；晚登文陛，当万乘非常之知。论道黄扉，沃心黼，果被往谐之命，遂膺爰立之求。左右谋谟，方切倚衡之任；缙绅中外，益崇岩石之瞻。窃顾病衰，恪居官守，莫陪班谒，徒用驰诚。春序布和，政机惟密，伏惟上为邦国，精调寝兴。欣之诚，叙陈罔既。

