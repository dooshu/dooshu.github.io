【赐牛弘诗】

〖北史曰：炀帝之在东宫。数有诗书遗弘。弘亦有答。及嗣位。尝赐弘诗云云。其同被赐诗者。至於文辞赞扬。无如弘美。〗

晋家山吏部。魏代（隋书作世。《御览》同。）卢尚书。莫言先哲异。奇才并佐予。（隋书作余。《御览》同。）学行敦时俗。道素乃冲虚。纳言云阁上。礼仪皇运初。彝伦欣有叙。垂拱事端居。（○隋书牛弘传。北史牛弘传。《御览》五百九十一引国朝传记。《诗纪》百二十。）

