○迎新任张寅翁

伏以骢马出丹霄百里郎垣开雨露彤帷分赤县双旌霭色壮云攀依共切蒿莱。企仰尤深葑菲。恭惟台台、金峙精英。玉融风雅。锦泉丹穴俨丰沛之毓萧曹。紫电青霜。如武库之推韩范咳、唾则珠玑月露。才名早掇巍科。咏啸而词藻天葩。文誉直空冀野如干将之出匣占游刃于新硎譬制锦之成章识雄、才于补衮聊尔棠为茇舍洵哉棘作桐栖。甫聆入境之先声。已诵来苏之后我云间独鹤绕行马以前驱天上双鳬望花城而载道岂非二东之福曜。自为九域之台衡。弟某江表鲰生、蠹藂下士、两年作吏深愧糠粃之先一旦去官犹幸兼葭之倚抚此疮痍赤子念念惟父母遗惭顾兹盘错岩封事事望贤良补救伏愿、轩绥蚤贲。华绶飞临葭回律转遥如寒谷之回春冻合梅开竞望朱轮而献笑有怀芹曝不尽葵倾仰渊涵俯垂电■〈日属〉。

