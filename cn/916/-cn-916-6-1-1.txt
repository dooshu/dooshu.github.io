☆齐高帝萧道成

〈道成。字绍伯。小名斗将。南兰陵武进人。宋元嘉末为左军中兵参军。孝武即位。历大司马参军、太宰、员外郎、直阁中书舍人、建康令。泰始初为右军将军。除征北司马、南东海太守、行南徐州事。迁南兖州刺史。入拜散骑常侍、太子左卫率。泰豫末为右卫将军。领卫尉。元徽中。加侍中、尚书左仆射。寻弑苍梧王。迎立顺帝。进侍中、司空、录尚书事、骠骑大将军。封竟陵郡公。领扬州牧。□明三年三月。进相国。总百揆。封齐公。四月。进爵为王。受禅。改元建元。建元四年卒。年五十六。谥曰高皇帝。〉

