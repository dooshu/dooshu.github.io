○請旨自將復仇疏 【 自將討虜】

近該各邊送到走回人口、屢報虜酋脫脫不花與也先讐殺、而大同等處、亦報烟火聲息、臣等切惟也先違背　天道、辜負國恩、一旦無故生釁、侵擾邊境、荼毒生靈雖悔過攄誠遣使入貢、而罪大惡極、終不可容、臣謙備員總督、臣亨叨在總兵、日夜競惕、思所以報　朝廷之恩、思所以雪前日之恥、今犬羊自相吞噬。是天授以復讐之機。而不可失也如回鶻破敗而擾振武是也且虜寇驚散擾亂必來窺伺我邊今春東作之時。未免有妨耕種。若非振以兵威。令其遠遁則邊方屯田之事。恐未能成。臣等再三計議、欲各統在京馬軍五千、臣謙往宣府、臣亨往大同、其餘將佐、於范廣楊俊孫鏜過興張義雷通石彪郭英劉深崔福劉鑑等內定奪前去、盖京師非無軍馬。不須多兵更見機畧亦緣訓練有方故爾若帶去太多恐費邊儲且兵貴乎精不貴乎多故也臣等到邊遇警。則所在各城軍馬。悉聽臣等調度。如賊勢大。必用添軍勦殺。另行奏請定奪。如蒙　允臣等所請。就將三營團操軍馬內挑選停當。整理部伍。收拾軍裝什物等件。時景泰三年正月中具疏故欲于二月出師則知虜之入犯不論四時明矣至二月中旬以後。天氣漸和。啟發前去。兵部仍先行各邊各關。整搠軍馬以為聲援預備策應。其餘軍前合用事件。臨期具奏。臣等素乏謀勇之材。又無勳閥之望。叨受恩寵。任寄兵戎。苟於此時而不奮忠義之氣。竭涓埃之報。則是負天地生成之恩。其於天下後世之清議。亦有所不容者。臣等昧死具題、

