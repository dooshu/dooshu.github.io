王禹偁　献仆射相公

罢调金鼎道光辉，闻说闲园自种薇。

书院日斜春睡觉，沙堤人静早朝归。

吟穿竹迳僧同步，醉遶花庭蝶上衣。

却恐优游未终岁，台星依旧照黄扉。

王禹偁

王禹偁　献仆射相公

五年黄阁掌陶甄，忧国翻成两鬓斑。

初到庙堂温树冷，暂收霖雨岳云闲。

春园领鹤寻芳草，小阁留僧画远山。

惟有门生苦求见，竹斋花院一开关。

王禹偁

