卷738_26【感怀诗二章（奉使中原署馆壁）】  韩熙载

仆本江北人，今作江南客。再去江北游，举目无相识。

金风吹我寒，秋月为谁白？不如归去来，江南有人忆。

未到故乡时，将为故乡好。及至亲得归，争如身不到。

目前相识无一人，出入空伤我怀抱。

风雨萧萧旅馆秋，归来窗下和衣倒。

梦中忽到江南路，寻得花边旧居处。

桃脸蛾眉笑出门，争向前头拥将去。

