◇兴学诏（八月）

自灵命初基，圣图重远。参正乐职，感神明之应。崇殖礼囿，奋至德之光。声实同和，文以均节，化调其俗，物性其情。故临经式奠，焕乎炳发，道丧世屯，学落年永。狱讼微衰息之术，百姓忘退素之方。今息警夷嶂，恬波河渚，栈山航海，响风慕义。化民成俗，兹焉时矣！来岁可修葺庠序，旌延国胄。（《宋书·孝武纪》。）

