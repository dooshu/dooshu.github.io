卷十一

<集部，词曲类，词选之属，御选历代诗余

钦定四库全书

御选历代诗余卷十一目録【四十五字】

谒金门

韦庄【三首】

薛昭藴

牛希济

阎选

魏承班【二首】

冯延巳

苏轼【二首】

苏庠【二首】

秦湛

周紫芝

陈克【四首】

赵师侠

张元干

康与之

朱雍

范成大

程垓【三首】

韩元吉

吕胜巳【三首】

袁去华【四首】

赵彦端【二首】

卫元卿

程珌

张辑【二首】

黄机

吴礼之

赵善扛

毛幵

卢祖皋【四首】

张履信

高观国

韩淲【六首】

汪莘

姚镛

洪瑹

赵与

卢炳

沈端节

黄昇

吴文英

张枢

周密【三首】

石孝友【三首】

翁元龙

何光大

赵淇

刘辰翁

李莱老

胡仲弓

谭宣子

无名氏

刘仲尹

王庭筠【二首】

李俊民【四首】

刘诜

张翥

刘基

杨慎

陈子龙

无名氏

叶小鸾

前调【又一体】

孙光宪

杏园芳

尹鹗

柳含烟

毛文锡【三首】

醉太平【又一体】

辛弃疾

诉衷情【又一体】

欧阳修

黄庭坚

思越人

冯延巳

更漏子

温庭筠

前调【又一体】

晏殊【二首】

天门謡

李之仪

贺铸

渔父家风

张元干

严仁

酒泉子【又一体】

司空图

毛文锡

散余霞

毛滂

好女儿

黄庭坚

曾觌

前调【又一体】

黄庭坚

忆闷令

晏几道

一落索

吕渭老

彩鸾归令

张元干

卜算子【又一体】

徐俯

御选历代诗余卷十一目録

钦定四库全书

御选历代诗余卷十一【四十五字】

司经局洗马掌局事兼翰林院修撰加二级【臣】王奕清奉

旨校刋

谒金门

【唐乐名有儒士谒金门词沿其名一名垂杨碧一名花自落一名出塞一名春早湖山一名空相忆双调四十五字】

谒金门　　　　　　　　　　　　　　　韦　庄

春雨足染就一溪新緑柳外飞来双羽玉弄晴相对浴楼外翠帘高轴倚徧阑干几曲云淡水平烟树簇寸

心千里目

前调　　　　　　　　　　　　　　　　韦　庄

春漏促金烬暗挑残烛一夜帘前风撼竹梦魂相断续有个娇娆如玉夜夜绣帏孤宿闲抱琵琶寻旧曲远

山眉黛緑

前调　　　　　　　　　　　　　　　　韦庄

空相忆无计得传消息天上嫦娥人不识寄书何处覔新睡觉来无力不忍把伊书迹满院落花春寂寂断

肠芳草碧

前调　　　　　　　　　　　薛昭藴

春满院叠损罗衣金线睡觉水精帘未卷帘前双语燕斜倚金铺一扇满地落花千片早是相思肠欲断那

敎频梦见

前调　　　　　　　　　　　牛希济

秋巳暮重叠关山岐路嘶马揺鞭何处去晓禽霜满树梦断禁城钟鼓泪滴枕檀无数一点凝红和薄雾翠

蛾愁不语

前调　　　　　　　　　　　阎　选

美人浴碧沼莲开芬馥双髻挽云顔似玉素蛾辉淡緑雅澹芳姿闲淑雪映钿装金斛水溅青丝珠断续酥

融香透肉

前调　　　　　　　　　　　魏承班

烟水阔又值清明时节雨细花零莺语切愁肠千万结鴈去音徽断絶有恨欲凭谁说无事伤心犹不彻春

时容易别

前调　　　　　　　　　　　　魏承班

春欲半堆砌落花千片早是潘郎长不见忍听双语燕飞絮晴空扬远风送谁家弦管愁倚画屏凡事嬾泪

沾金缕线

前调　　　　　　　　　　　　冯延巳

风乍起吹皱一池春水闲引鸳鸯芳径里手挼红杏蕊鬭鸭阑干独倚碧玉搔头斜坠终日望君君不至举

头闻鹊喜

前调　　　　　　　　　　　　苏　轼

秋帷里长漏伴人无寐低玉枕凉轻绣被一番秋气味晓色又侵牎纸牎外鸡声初起声断几声还到耳巳

明声未巳

前调　　　　　　　　　　　　苏　轼

秋池阁风傍小庭帘幙霜叶未衰吹未落半惊鵶喜鹊自笑浮名情薄似与世人疎略一片嬾心双嬾脚好

敎闲处着

前调【怀故居】　　　　　　　　　　苏　庠

何处所门外冷云堆浦竹里江梅寒未吐茅屋疎疎雨谁遣愁来如许小立野塘官渡手种凌霄今在否柳

浪迷烟渚

前调【怀张元度】　　　　　　　　　　苏　庠

杨柳渡醉着青鞵归去点点沙鸥何处所十里菰蒲雨抖擞向来尘土卧看碧山云度寄语故时猿鹤侣未

见心先许

前调　　　　　　　　　　　　秦　湛

鸳鸯浦春涨一江花雨隔岸数声初过橹晩风生碧树舟子相呼相语载取暮愁归去寒食江村芳草路愁

来无着处

前调　　　　　　　　　　　　周紫芝

春雨细开尽一番桃李柳暗曲阑花满地日高人睡起緑浸小池春水沙暖鸳鸯双戏薄幸更无书一纸画

楼愁独倚

前调　　　　　　　　　　　　陈　克

愁脉脉目断江南江北烟树重重芳信隔小楼山几尺细草孤云斜日一晌弄晴天色帘外落花飞不得东

风无气力

前调　　　　　　　　　　　　陈　克

花满院飞去飞来双燕红雨入帘寒不卷晓屏山六扇翠袖玉笙凄断脉脉两蛾愁浅消息不知郎近远一

春长梦见

前调　　　　　　　　　　　　陈　克

柳丝碧柳下人家寒食莺语匆匆花寂寂玉堦春藓湿闲凭熏笼无力心事有谁知得檀炷绕牎灯背壁画

檐残雨滴

前调　　　　　　　　　　　　陈　克

深院静尘暗曲房凄冷黄叶满阶风不定无端吹酒醒露湿小园幽径悄悄啼蛄相应半被余熏残烛影夜

长人独冷

前调　　　　　　　　　　　　赵师侠

沙畔路记得旧时行处蔼蔼疎烟迷远树野航横不渡竹里疎花梅吐照眼一川鸥鹭家在清江江上住水

流愁不去

前调【道山亭饯别】　　　　　　　　　张元干

风露底石上岸巾愁起月到房心天似水乱峰清影里此去登瀛须记今夕道山同醉春殿明年人共指玉

皇香案吏

前调【暮春】　　　　　　　　　　康与之

春又晩风劲落红如翦睡起绣牀飞絮满日长门半掩不管离肠欲断听尽梁间双燕试上小楼还不见楼

前芳草远

前调【梅】　　　　　　　　　　　朱　雍

春太早十二玉楼初晓半额试妆深院悄相逢何草草临水幽香缥缈髣髴淡妆窥照恰值日边人未到纷

纷萦古道

前调【宜春道中有怀旧隐】　　　　　　　　范成大

塘水碧仍带麴尘顔色泥泥縠纹无气力东风如爱惜恰似越来溪侧也有一双鸂鶒只欠柳丝千百尺系

船春弄笛

前调【荼蘼】　　　　　　　　　　程　垓

花簇簇触眼万条垂玉小院春深牎锁緑水沉风断续明月又侵楼曲羞向枕囊拘束只待夜深清影足醉

来花底宿

前调【陪诸友饮东山】　　　　　　　　　程　垓

乌帽侧行徧杏花春色野意青青分陇麦人家烟水隔春事莫催行客弹指青梅堪摘醉倚暮天江拍拍雨

晴沙路白

前调　　　　　　　　　　　　程　垓

春夜雨催润柳塘花坞小院深深门几许画帘香一缕独立晩庭凝竚细把花枝闲数燕子不来天欲暮说

愁无处所

前调【春雪】　　　　　　　　　　韩元吉

春尚浅谁把玉英裁翦尽道梅梢开未徧卷帘花满院楼上酒融歌暖楼下水平烟远却似涌金门外见絮

飞波影乱

前调　　　　　　　　　　　　吕胜巳

花满树两个黄鹂相语恰似碧城双玉女对歌还对舞可惜娟娟楚楚同伴彩云归去居士心如泥上絮那

能无恨处

前调　　　　　　　　　　　　吕胜巳

嗟久客又见他乡寒食流水断桥春寂寂孤邨烟火息白去红飞无迹千树总成新碧醉里伤春愁似织东

风欺酒力

前调　　　　　　　　　　　　吕胜巳

天气暖开了荼蘼一半红日迟迟风拂面堦前花影乱俊逸风神不见定被莺花留恋千尺游丝舒又罥系

人心上綫

前调　　　　　　　　　　　袁去华

春索莫楼上晩来风恶午醉初醒罗袖薄护寒添翠幙愁里花时过却闲处泪珠偷落憔悴只羞人问着镜

中还自觉

前调　　　　　　　　　　　袁去华

深院闭漫漫东风桃李芳草凄迷烟雨细秦楼何处是还是伤春意味闲却蹋青天气折得海棠双蔕子无

言还自喜

前调　　　　　　　　　　　袁去华

归鸟急照水斜阳红湿篷底夜凉风露入藕花香习习点滴城头漏涩凄断草间虫泣新恨旧愁眉上集月

斜还竚立

前调　　　　　　　　　　　袁去华

烟水阔夜久风生苹末东舫西船人语絶四更山吐月客里光阴电抹不记离家时节楼上笛声听未彻又

催征櫂发

前调　　　　　　　　　　　赵彦端

休相忆明夜远如今日楼外緑烟邨羃羃花飞如许急柳岸晩来船集波底斜阳红湿送尽去云成独立酒

醒愁又入

前调　　　　　　　　　　　赵彦端

春巳半绣緑新红如换燕子还来帘幙畔闲愁天不管翠被曲屏香满花叶彩笺人远鹊喜蛛丝都未判连

环空约腕

前调　　　　　　　　　　　卫元卿

花过雨又是一番红素燕子归来愁不语故巢无觅处谁在玉楼歌舞谁在玉关辛苦若使边尘吹得去东

风侯万户

前调　　　　　　　　　　　程　珌

烟漠漠醉里看春都错过了清明迟一着牡丹重约摸晓日渐明檐角天与芳辰难却驻得韶华元有药桃

源谁共约

前调　　　　　　　　　　　张　辑

花半湿睡起一帘晴色千里江南真咫尺醉中归梦直前度兰舟送客双鲤沉沉消息楼外垂杨如此碧问

春来几日

前调　　　　　　　　　　　张　辑

春寂寞帘底蕙炉烟薄听尽归鸿书怎托相思天一角象笔鸾牋闲却秀句与谁商略睡起愁怀何处着无

风花自落

前调　　　　　　　　　　　黄　机

秋向晩秋晩蕙根犹?碧染罗裙湘水浅羞红微到脸窣窣绣帘围徧月薄霜明亭院妆罢宝匳慵不掩无

风香自满

前调　　　　　　　　　　　吴礼之

风乍扇帘外落红千片飞尽落花春不管鬭忙莺与燕往事上心撩乱睡起日高犹倦料得伊家情眷眷近

来长梦见

前调　　　　　　　　　　　　赵善扛

新雨霁开徧满园桃李波暖池塘风细细一双花鸭戏唤起春融睡美扶醉宿妆慵理移步避人花影里绣

裠低窣地

前调　　　　　　　　　　　　毛　幵

眷巳半芳草池塘緑遍山北山南花烂漫日长蜂蝶乱闲掩屏山六扇好梦强敎惊断愁对画梁双语燕故

人心不见

前调　　　　　　　　　　　　卢祖皋

闲院宇独自行来行去花片无声帘外雨浅寒生碧树做弄清明时序料理春酲情绪忆得归时停櫂处画

桥空落絮

前调　　　　　　　　　　　　卢祖皋

香漠漠低卷水风池阁玉腕笼纱金半约睡浓团扇落雨过凉生云薄女伴櫂歌声乐采得双莲迎笑剥柳

阴多处泊

前调　　　　　　　　　　　　卢祖皋

风不定移去移来帘影一雨林塘新緑净杏梁归燕并翠袖玉屏金镜日薄绮疏人静心事一春疑酒病鸟

啼花满径

前调【惜别】　　　　　　　　　　卢祖皋

兰櫂举相逐落红飞去一隙轻帘凝睇处柳丝牵不住昨日翠蛾金缕今夜碧波烟渚好梦无凭牎又雨天

涯知几许

前调　　　　　　　　　　　　张履信

春睡起小阁明牎儿底帘外雨声花积水薄寒犹在里欲起还慵未起好是孤眠滋味一曲广陵应忘记起

来调緑绮

前调　　　　　　　　　　　　高观国

烟墅暝隔断仙源芳径雨歇花梢魂未醒湿红如有恨别後香车谁整怪得画桥春静碧涨平湖三十顷归

云何处问

前调　　　　　　　　　　　韩　淲

花影半晴色乍开云卷择胜寻春愁日短雨余山路晩涧底桃深红满人意不禁闲远蝴蝶绕枝啼鸟怨东

风吹酒面

前调　　　　　　　　　　　韩　淲

花肃肃杨柳三眠未足一櫂溪山新涨緑旧欢无梦续莫问杜鹃啼蜀只有江南水竹北客凄凉无伴独春

山生草木

前调　　　　　　　　　　　韩　淲

幽意熟吟啸春风自足麦气初生晴未燠相逢休问卜画出高山盘谷岩上飞云相逐他日江东思渭北断

弦谁为续

前调　　　　　　　　　　　韩　淲

春尚早春入湖山渐好人去人来虽未老酒徒犹恨少梅落桃开烟岛日日更吹香草一片芳心?醉倒冷

云藏落照

前调　　　　　　　　　　　　韩　淲

行又住水远山遥邨路把酒问春春几许老年花似雾坐上风流张绪留我我还难去却忆章台飞柳絮只

愁萦暮雨

前调　　　　　　　　　　　　韩　淲

云外月画出一痕清絶梅巳飘香桃未发带湖烟水阔汀渚尚留微雪不恨酒融歌歇老我多情胶漫结半

醒空自说

前调　　　　　　　　　　　　汪　莘

檐漏滴都是春归消息带雨牡丹无气力黄鹂愁雨湿争看洛阳春色忘却连天草碧南浦緑波双桨急沙

头人伫立

前调　　　　　　　　　　　　姚　镛

吟院静迟日自行花影熏透水沉云满鼎晩妆窥露井飞絮游丝无定误了莺莺相等欲唤海棠敎睡醒奈

何春不肯

前调　　　　　　　　　　　　洪　瑹

风共雨催尽乱红飞絮百计留春春不住杜鹃声更苦细柳官河狭路几被婵娟相悞空忆坠鞭遗扇处碧

牎眉语度

前调　　　　　　　　　　　　赵与

归去去风急兰舟不住梦里海棠花下语醒来无觅处薄幸心肠似絮长是轻分轻聚待得来时春几许緑

阴三月暮

前调　　　　　　　　　　　　卢　炳

春寂寂节物又催寒食楼上卷帘双燕入断魂愁似织门外雨余风急满地落英红湿好梦惊回无处觅天

涯芳草碧

前调　　　　　　　　　　　　沈端节

寻胜去湖色净涵疎树欵乃一声何处所风铃相应语目送遥林修渚画出江南烟雨山水照人人楚楚锦

肠生秀句

前调　　　　　　　　　　　黄　昇

花事浅方费化工匀染墙角红梅开未徧小桃才数点人在暮寒庭院闲续茶经香传酒思如冰诗思嬾雨

声帘不卷

前调　　　　　　　　　　　吴文英

鸡唱晩斜照西牎向?一枕午醒幽梦远素衾春絮软紫燕红楼歌断锦瑟华年一箭偷果风流输曼倩画

阴争绣线

前调　　　　　　　　　　　张　枢

春梦怯人静玉闺平帖睡起眉心端正贴绰枝双杏叶重整金泥蹀躞红皱石榴裙褶款步花阴寻蛱蝶玉

纤和粉捻

前调【吴山观涛】　　　　　　　　　周　密

天水碧染就一江秋色鳌戴雪山龙起蛰快风吹海立数点烟鬟青滴一杼霞绡红湿白鸟明边帆影直隔

江闻夜笛

前调　　　　　　　　　　　　周　密

花不定燕尾翦开红影几点落英蜂翅趁日迟帘幙静试把翠蛾轻晕愁薄宝台鸾镜屈指一春将次尽归

期犹未稳

前调　　　　　　　　　　　　周　密

芳事晩数点杏钿香浅侧侧轻寒风翦翦锦屏春梦远穉柳拖烟娇软花影暗藏深院初试轻罗并画扇牡

丹红未展

前调　　　　　　　　　　　　石孝友

云树直雨歇半空犹湿山影插尖高几尺依依衔落日远岸双飞鸂鶒一水无情自碧飒飒白苹风正急断

肠人独立

前调　　　　　　　　　　　　石孝友

山雨絶山重冷如冰雪牎外芭蕉三两叶影排牎上月醉枕惊回蝴蝶好梦无人共说心事悠悠芳草歇不

眠听鼠啮

前调　　　　　　　　　　　　石孝友

归不去归去又还春暮洞里小桃音信阻几番风更雨相伴竹筇芒屦穿尽松溪花坞早是行人贪道路声

声闻杜宇

前调　　　　　　　　　　　　翁元龙

莺树暖弱絮欲成芳茧流水惜花流不远小桥红欲满原上草迷离苑金勒晩风嘶断等得日长春又短愁

深山翠浅

前调　　　　　　　　　　　　何光大

天似水池上藕花风起隔岸垂杨青到地乱萤飞又止露湿玉阑闲倚人静自生凉意泛碧沉朱共晩醉月

斜才去睡

前调　　　　　　　　　　　　赵　淇

吟望直春在阑干咫尺山插玉壶花倒立雪明天混碧晓露丝丝琼滴虚揭一帘云湿犹有残梅黄半壁香

随流水急

前调　　　　　　　　　　　　刘辰翁

风又雨花事自无多许欲待柳花团作絮梅花冰未吐翠钿不禁春误深却緑烟红雾将谓花寒留得住一

时春欲暮

前调　　　　　　　　　　　　李莱老

春意态闲却远山横黛香径莓苔嗟粉坏凤鞾双鬭彩折得花枝嬾戴犹恋鸳鸯飞盖旧恨新愁都只在东

风吹柳带

前调　　　　　　　　　　　　胡仲弓

蛾黛浅只为晩寒妆嬾润逼镜鸾红雾满额花留半面渐次梅花开徧花外行人巳远欲寄一枝嫌梦短湿

云和恨翦

前调　　　　　　　　　　　　谭宣子

人病酒生怕日高催绣昨夜新翻花样瘦旋描双蝶凑闲凭绣牀呵手却说春愁还又门外东风吹绽柳海

棠花厮勾

前调　　　　　　　　　　　　无名氏

山无数遮断故人何处见说兰舟独系住溪边红叶树忆着前时欢遇惹起今翻愁绪怎得西风吹泪去阳

台为暮雨

前调　　　　　　　　　　　　刘仲尹

帘半窣四座緑围红簇歌尽玉台连夜烛欢缘仍恨促休唱莲舟新曲烟水画船揺緑肠断鸳鸯三十六紫

蒲相对浴

前调　　　　　　　　　　　　王庭筠

双喜鹊几报归期浑错尽做旧愁都忘却新愁何处着瘦雪一痕墙角青子巳妆残萼不道枝头无可落东

风犹作恶

前调　　　　　　　　　　　　王庭筠

秋萧索灯火新凉帘幙翠被不禁临晓薄南楼闻画角想见玉壶冰萼一夜西风开却梦觉啼乌残月落幽

香无处着

前调【探梅】　　　　　　　　　　李俊民

谁便道昨夜雪中开了次第不将消息报探芳人草草宜在嫩寒清晓兴比孤山更好篱落逢花须醉倒惜

花人易老

前调【叹梅】　　　　　　　　　　李俊民

频点检依旧雪肌清减似恨海东花使滥不敎么凤探休笑诗人冷淡道尽疎影香暗桃杏虽然无藻监承

当应不敢

前调【别梅】　　　　　　　　　　李俊民

怀抱恶犹被暗香着莫想在陇头谁领略一枝分付错今夜云牎雾阁明夜烟邨水郭纸帐天寒人寂寞梦

回闻雪落

前调【梦梅】　　　　　　　　　　李俊民

随健步巳过市桥江路费尽西湖多少句暗香留不住销得黄昏几度又是天寒日暮枕上吟魂无着处化

为蝴蝶去

前调　　　　　　　　　　　刘　诜

春睡倦自拣花枝行徧昨日新红今日变细挼将袖染翠扇迎风扑面飞去晴丝还转帘外杨花帘里燕相

逢如未见

前调　　　　　　　　　　　张　翥

溪水漫岸口小桥冲断沽酒人家门巷短柳阴旗一片细雨鸣鸠相唤曲港落花流乱两两睡红鸂鶒暖恼

人春不管

前调　　　　　　　　　　　刘　基

风嫋嫋吹緑一庭秋草天际斜阳无限好断肠芳树老尘世茫茫难料有酒便须倾倒落叶满阶从不扫醒

来新月皎

前调　　　　　　　　　　　杨　慎

风渐陡排比残花春酒憔悴一枝红欲皱问花花恋否寂寞渐长清昼无计与他拖逗犹胜销魂人去後折

来还在手

前调　　　　　　　　　　　　陈子龙

莺啼处揺荡一天凉雨极目平芜人尽处断虹明碧缕费得炉烟无数只有轻寒难度忽见楼西花影露弄

晴催薄暮

前调　　　　　　　　　　　　无名氏

真堪惜锦帐夜长虚掷挑尽银灯情脉脉绣花无气力女伴声停刀尺蟋蟀争啼四壁自起卷帘窥夜色天

青星欲滴

前调【秋晩忆　　　　　　　明媛两姊】叶小鸾

情脉脉帘卷西风争入漫倚危楼窥远色晩山留落日芳树重重凝碧影浸清波欲湿人向暮烟深处忆绣

裙愁独立

前调【又一体】　　　　　　　　　　孙光宪

留不得留得也应无益白苎春衫如雪色扬州初去日轻别离甘抛掷江上满帆风疾却羡彩鸳三十六孤

鸾还一只

杏园芳

【双调四十五字】

杏园芳　　　　　　　　　　　尹　鹗

严妆嫩脸花明敎人见了关情含羞举步越罗轻称娉婷　终朝咫尺窥香合迢遥似隔层城何时休遣梦相萦入云屏

柳含烟

【一名柳含金双调四十五字】

柳含烟　　　　　　　　　　　毛文锡

河桥柳占芳春映水含烟拂路几回攀折赠行人暗伤神　乐府吹为横笛曲能使离肠断续不如移植在金门近天恩

前调　　　　　　　　　　　　毛文锡

章台柳近垂旒低拂往来冠盖朦胧春色满皇州瑞烟浮　直与路边江畔别免被离人攀折最怜京兆画蛾眉叶纤时

前调　　　　　　　　　　　　毛文锡

御沟柳占春多半出宫墙婀娜有时倒影蘸轻罗麴尘波　昨日金銮廵上苑风亚舞腰纤软栽培得地近皇宫瑞烟浓

醉太平

【又一体双调四十五字】

醉太平　　　　　　　　　　　辛弃疾

态浓意远颦轻笑浅薄罗衣窄絮风软鬓云攲翠卷南园花树春暖香径里榆钱正满欲上秋千又惊嬾且归休怕晩

诉衷情

【又一体双调四十五字】

诉衷情【画眉】　　　　　　　　　欧阳修

清晨帘幙卷轻霜呵手试梅妆都缘自有离恨故画作远山长　思往事惜流光易成伤拟歌先敛欲笑还颦最断人肠

前调【画眉】　　　　　　　　　　黄庭坚

旋揎玉指鬭弯蛾远峰看有无天然自有殊态供愁黛不须多　分远岫压横波妙难过自欹枕处独倚阑时不奈颦何

思越人

【双调四十五字】

思越人　　　　　　　　　　　冯延巳

酒醒情怀恶金缕褪玉肌如削寒食过却海棠零落乍倚徧阑干烟淡薄翠幙帘栊笼画阁春睡着觉来失秋千期约

更漏子

【唐温庭筠作秋思词中咏更漏後以名调双调四十五字】

更漏子　　　　　　　　　　　温庭筠

玉阑干金甃井月照碧梧桐影独自个立多时露华浓湿衣　一向凝情望待得不成模样虽尀耐又寻思怎生嗔得伊

前调【又一体】　　　　　　　　　　晏　殊

三月?风开却好花无限了当年丛下落纷纷最愁人长安多少利名身若有一杯香桂酒莫辞花下醉芳

茵且留春

前调　　　　　　　　　　　　晏　殊

春色初来徧被红芳千万树流莺粉蝶鬭翻飞恋香枝劝君莫惜缕金衣把酒看花须强饮明朝後日渐离

披惜芳时

天门謡

【双调四十五字】

天门謡【登采石峨眉亭】　　　　　　　　李之仪

天堑休论险尽远目与天俱占山水敛称霜晴披览正风静云闲平潋灩想见高吟名不滥频扣槛杳杳落沙鸥数点

前调【登采石峨眉亭】　　　　　　　　　贺　铸

牛渚天门险限南北七雄豪占清雾敛与闲人登览待月上潮平波灩灩塞管轻吹新阿滥风满槛历历数西州更点

渔父家风

【双调四十五字第三句去一字即诉衷情之又一体也】

渔父家风　　　　　　　　　　张元干

八年不见荔枝红肠断故园东风枝露叶谁新采怅望冷香浓　冰透骨玉为容想筠笼今宵归梦满颊天浆更御泠风

前调　　　　　　　　　　　　严　仁

一声水调解兰舟人间无此愁无情江水东流去与我泪争流　人巳远更回头苦凝眸断魂何处梅花岸曲有小红楼

酒泉子

【又一体双调四十五字】

酒泉子　　　　　　　　　　　司空图

买得杏花十载归来方始拆假山西畔药阑东满枝红旋开旋落旋成空白髪多情人更惜黄昏把酒祝东

风且从容

前调　　　　　　　　　　　　毛文锡

緑树春深燕语莺啼声断续惠风飘荡入芳丛惹残红柳丝无力袅烟空金盏不辞须满酌海棠花下思朦

胧醉春风

散余霞

【谢朓诗余霞散成绮调名本此双调四十五字】

散余霞　　　　　　　　　　　毛　滂

墙头花蕊寒犹噤放绣帘昼静帘外时有蜂儿趁杨花不定　阑干又还独凭念翠低眉晕春梦枉断人肠更恹恹酒病

好女儿

【一名绣带子一名绣带儿双调四十五字】

好女儿　　　　　　　　　　　黄庭坚

小院一枝梅冲破晓寒开偶到张园游戏沾袖带香回玉酒覆银杯尽醉去犹待重来东邻何事惊吹怨曲

雪片成堆

前调　　　　　　　　　　　　曾　觌

潇洒陇头春取次一枝新还是东风来也犹作未归人微月淡烟邨漫伫立惆怅黄昏暮寒香细疎英几点

尽耐销魂

前调【又一体】　　　　　　　　　　黄庭坚

春去几时还桃李无言燕子归栖风动棃花雪乱西园惟有月婵娟似人人难近如天愿敎清影常相见更

乞取团圆

忆闷令

【双调四十五字】

忆闷令　　　　　　　　　　　晏几道

取次临鸾匀画浅酒醒迟来晩多情爱惹闲愁长黛眉低敛　月底相逢见有深深良愿愿期信似月如花须更敎长远

一落索

【落或作络一名玉连环一名洛阳春一名上林春双调四十五字】

一落索　　　　　　　　　　　吕渭老

宫锦裁书寄远意长词短香兰泣露雨催莲暑气昏池馆　向晩小园行徧石榴红满花花叶叶尽成双浑似我梁间燕

彩鸾归令

【双调四十五字】

彩鸾归令　　　　　　　　　　张元干

珠履争围小立春风趁拍低态闲不管乐催伊整朱衣粉融香汗随人劝玉困花娇越様宜凤城灯夜旧家

时数他谁

卜算子

【又一体双调四十五字】

卜算子　　　　　　　　　　　徐　俯

天生百种愁挂在斜阳树緑叶阴阴占得春草满莺啼处　不见凌波步空忆如簧语门外重重叠叠山遮不断愁来路

御选历代诗余卷十一







