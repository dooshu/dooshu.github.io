○候水巡台

伏以褰帷闽国。耆定树入道风猷。陈臬外台。纲纪作四方表率遥分镜韵如映氷壸恭惟台台、道岸先登。儒林首出襟度与西湖竞爽秀挺双眉文芒共北斗争寒花飞片楮自升华于台秩。曾凝白简氷霜。既较艺于楚封。益耀青箱桃李。中外之剔历日久。君民之籍重殊深露冕行春光照蕉源翠色垂绅驻节威生芹浦雄风恩徧洒以为膏。伫登三独。印双悬而如斗。桌度百僚盖胸有数万甲兵安试错盘而不可且神普三千世界何难属辖以兼司争看执玉之荣。会见赐金之宠。某猥以监儒。谬叨俗吏蚁封盘马果何以回策如萦鸡邑烹鲜终且惧负乘致寇旁皇闻命。战栗抚躬。所恃巨庇可乘云。是以遐思先仰斗拜下风于咫尺敢云蛩和琴音冀河润以滋培庶得萝因松茂托之百顿。驰以寸衷。

