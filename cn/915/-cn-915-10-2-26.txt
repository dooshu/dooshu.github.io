◇曲赦京师诏（天嘉五年七月丁丑）

朕以寡昧，属当负重，星亟改，冕旒弗旷，不能仰协璇衡，用调玉烛，傍慰苍生，以安黔首，兵无宁岁，民乏有年，移风之道未弘，习俗之患犹在，致令氓多触网，吏繁笔削，狱犴滋章，虽由物犯，囹圄淹滞，亦或有冤，念俾纳隍，载劳负戾，加以肤凑不适，摄卫有亏，比获微痊，思覃宽惠，可曲赦京师。（《陈书·文帝纪》）

