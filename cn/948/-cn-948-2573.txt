陆游　秋雨渐凉有怀兴元

八月山中夜渐长，雨声灯影共凄凉。

遥知南郑风霜早，已有寒熊犯猎场。

陆游

陆游　秋雨渐凉有怀兴元

十年前在古梁州，痛饮无时不惯愁。

最忆夜分歌舞歇，卧听秦女擘箜篌。

陆游

陆游　秋雨渐凉有怀兴元

清梦初回秋夜阑，床前耿耿一灯残。

忽闻雨掠蓬窗过，犹作当时铁马看。







卷227

陆游

