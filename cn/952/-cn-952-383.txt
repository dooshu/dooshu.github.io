白玉蟾　三衢舟次二首

柿叶翻黄枫叶红，一江涨起芦花风。

水清石露沙痕瘦，日落雨来云意浓。

诗思动摇帆影里，梦魂摇兀橹声中。

黄昏有底愁如织，南外寄书无去鸿。

白玉蟾

白玉蟾　三衢舟次二首

困兽犹强剑未红，少年羞见白苹风。

心寒赤县神州远，兴入胡庭沙漠浓。

谁谓阿蒙犹洛下，未应老亭更隆中。

年来弓矢浑无用，只好江头射暮鸿。

白玉蟾

