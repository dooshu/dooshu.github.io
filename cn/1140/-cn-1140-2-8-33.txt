西湖竹枝词

外湖游遍里湖游南北峰高水面浮弱柳新栽成絮少不教飞去惹人愁

二

侬作葛洪井中水郎似飞来峰上云怪他昨日成轻薄载酒偏浇苏小坟

三

荷叶横塘官路斜吴姬日出浣春纱儿家种莲取莲子嘱付游人莫采花

四

西陵松柏已无林天竺山头日欲阴同向三生石畔拜与郎世世结同心

五

郎渡钱塘妾段桥春花秋月可怜宵妾心似海愁无?不向江头去看潮

六

白玉搔头紫玉箫香车细马木兰桡但留歌舞长如旧拚取黄金作【去声】六桥

过新廊感怀方顾二宅【方谪?阳顾已殁二年】

不改秦淮旧草堂含情驻马涙沾裳故人生死皆离别惟有乌啼送夕阳

