【赋贫民田诗】

假（本集云。一作佳。）遇（本集云。一作{文言}。《诗纪》云。一作佳誉。）非将迎。靖共（本集、《诗纪》并云。一作静拱。）延殊庆。中岁历三台。旬月典帮政。曾（本集作会。注云。一作曾。）是共治（本集云。一作怡。）情。敢忘恤贫病。将无富教礼。孰有知方性。敦本抑工商。均业省兼并。察壤见泉脉。觇星视农正。黍稷缘高殖。□爵（本集云。一作梗。《诗纪》云。一作粳。）徐即卑盛。旧埒新塍分。青苗白水映。遥树匝清阴。连山周远净。即此风云佳。孤觞聊可命。既微三载道。庶藉两歧咏。俾尔仓廪实。余从谷口郑。（○本集三。《诗纪》五十九。）

