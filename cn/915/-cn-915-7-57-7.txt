◇陈满事议

狱贵情断，疑则从轻。昔惊汉文帝乘舆马者，张释之劾以犯跸，罪止罚金。何者？明其无心於惊马也。故不以乘舆之重，加以异制。今满意在射鸟，非有心於中人。案律误过伤人。三岁刑，况不伤乎？微罚可也。（《宋书·何承天传》，《南史》三十三，《通典》一百六十六，义熙中，刘毅镇姑孰，常出行，两隐陵县吏陈满射鸟箭误中直帅，虽不伤人，处法充市，何承天议。）

