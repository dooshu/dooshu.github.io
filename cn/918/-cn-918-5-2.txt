○慎选户长

从来报丁户长多系积年、奸逓土棍钻充、希图取利、受富豪之贿。则应增不增。累贫穷之户。应减不减。甚至光丁名下。暗洒他人之粮。审后仍行收去。孤寒幼子增为巳成之丁。反致开除有力。法宜申饬里胥之后、即传各图里长、以十甲长为户长、如甲长中不符公论者另举殷实老成补之。严行切谕。令其按甲逐户据实开报如有田粮以多作少。人丁卖富栽贫者。定行处死不饶仍取甘结存案若查出奸弊、悉照里胥惩治庶前者罹愆。后来自不敢再蹈矣。

