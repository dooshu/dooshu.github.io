春社

桑眼初开麦正青，勃姑声里雨冥冥。



今朝有喜君知否，到处人家醉不醒。



春社

社肉如林社酒浓，乡邻罗拜祝年丰。



太平气象吾能说，尽在冬冬社鼓中。



春社

柴门西畔枕陂塘，社雨新添一尺强。



台省诸公方衮衮，故应分喜到耕桑。

春社

太平处处是优场，社日儿童喜欲狂。



且看参军唤苍鹘，京都新禁舞斋郎。



