◇用笔法

夫书之微妙，道合自然。篆籀以前，不可得而闻矣。自上古作大篆，颇行于世，但为古远，人多不详。但为古远，人多不详，今斯删略繁者，取其合理，参为小篆。凡书，非但裹结流快，终籍笔力轻健。蒙将军恬《笔经》，犹自简略。斯更修改，望益于用矣。用笔法，先急回，後疾下，鹰望鹏逝，信之自然，不得重改，如游鱼得水，景山兴云，或卷或舒，乍轻乍重。善思之，此理可见矣。

斯善书，自赵高以下，或见推伏。刻诸名山碑玺铜人，并斯之笔。斯书《秦望纪功石》云：「吾死后五百三十年间，当有一人替吾迹焉。」（《墨池编》）

