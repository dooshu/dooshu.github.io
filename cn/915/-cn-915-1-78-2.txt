◇同盟于戏载书

天祸郑国，使介居二大国之间，大国不加德音，而乱以要之，使其鬼神不获歆其祀，其民人不获享其土利，夫妇辛苦垫隘。无所底告。自今日既盟之後，郑国而不唯有礼与强可以庇民者是从，而敢有异志者，亦如之！（《左传》襄九年：「同盟于戏。晋士庄子为载书。公子趋进曰」云云。荀偃曰：「改载书。」注：「子驷亦以所言载于策，故欲改之。」）

