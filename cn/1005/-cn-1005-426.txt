张閏　送京仲次对制帅四川

林下忘官品，闻公近最荣。

军民制全蜀，名住列西清。

器自海岳重，文兼全玉声。

早来登政府，活法了寰瀛。

张閏

张閏　送京仲次对制帅四川

使北人争说，今回国势尊。

属声坚执礼，黠虏殆忘魂。

钜业此犹细，故强行复存。

乡闾正关外，因梦逐西辕。

张閏

张閏　送京仲次对制帅四川

贱子夫谁问，鸣驺屡水湄。

自因闲肯顾，不是佞求知。

山槛清持茗，花蹊笑说诗。

雨风今送别，凄断湿旌旗。

张閏

