蒋祺　又成五言律诗三首

陵谷有时变，兹岩不可湮。

神仙三岛景，天地一炉春。

鼓动龙蛇蛰，疏通草木新。

寒亭几百载，今始得良邻。

蒋祺

蒋祺　又成五言律诗三首

地胜难湮没，规为假手通。

凿开千古意，倾出一壶空。

煦比鲛人室，寒消朔吹风。

从今县图上，此景浩无穷。

蒋祺

蒋祺　又成五言律诗三首

客有林泉趣，寻幽翦薜萝。

半山无石碍，此境得春多。

隔岸桃花坞，临溪竹箭波。

兹应是仙隐，鹤驭几时过。

蒋山卿

