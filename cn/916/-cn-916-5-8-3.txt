【从拜陵登京岘诗】

孟冬十月交。杀盛阴（草堂诗笺作隐。）欲终。风烈（《御览》作冽。）无劲草。寒甚有凋松。军井冰昼结。士马毡夜重。晨登岘山。霜雪（《御览》作雾。）凝未通。息鞍循陇上。支剑望云峰。表里观地险。□降究天容。东岳覆如砺。瀛海安足穷。伤哉良永矣。驰光不再中。衰贱谢远顾。疲老还旧邦。深德竟何报。徒令田陌空。（○本集五。《诗纪》五十一。又草堂诗笺十七发秦诗注引终一韵。《御览》二十七引终、松、重、通四韵。）

