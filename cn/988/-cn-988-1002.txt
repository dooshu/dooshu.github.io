苏辙　送张恕朝奉南京签判二首

楚蟹吴柑初著霜，梁园官酒试羔羊。

老如计相非无齿，清似留侯未却粮。

杖屦稍通宾客过，殽蔬要遣子孙尝。

诏书委曲如公意，幕府新除朱绂郎。

苏辙

苏辙　送张恕朝奉南京签判二首

朱绂还家罢倚门，留都无事最宜亲。

下车趋走惊邻舍，决狱平反慰老人。

相见只今多邂逅，旧游他日半埃尘。

何年重起扁舟兴，会作东湖十日宾。

苏辙

