石介　宋颂九首　汤汤

汤汤其江，区区尔孟。

一夫当关，不知天命。

曦固于穴，蛙负于井。

咫尺之地，为可以骋。

石介

石介　宋颂九首　汤汤

彼以险守，我以德怀。

王师东来，函谷自开。

蜀虜授首，呼号哀哀。

蜀入鼓舞，兴我偕来。

石介

石介　宋颂九首　汤汤

昔时蜀道，绝人来往。

今蜀既平，王道荡荡。

尉候一置，朝贡相望。

巍巍皇祖，德声远畅。

石介

