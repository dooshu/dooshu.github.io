陆游　病起山居日有幽事戏作

灵府超然外物轻，静中谈笑却三彭。

晴窗风竹参差影，霜树山禽格磔声。

客出异苗咨药品，僧携奇篆乞书评。

幽居亦未全无事，更用人间有姓名？

陆游

陆游　病起山居日有幽事戏作

鹤骨龟肠欲不禁，扶衰初喜罢呻吟。

盆山冰释书窗暖，药灶香浓道院深。

笔健乍临新获帖，手生重理旧传琴。

闭门局促还堪恨，云海何时豁此心？

陆游

