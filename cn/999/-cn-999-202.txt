喻良能　奉和赵大本教授何处春深好二首

何处春深好，春深泮水家。

不妨频折角。宁复误随车。

已见倾三峡，行看判五花。

日边催觐速，芝检紫泥斜。

喻良能

喻良能　奉和赵大本教授何处春深好二首

何处春深好，春深粹贰家。

雨低檐外柳，风度牖间花。

有意挥吟笔，无心顾曲车。

慈颜一笑粲，戏舞彩衣斜。

喻良能

