◇上孝武帝表

荆州绾接蛮右，密迩畿服，关陇恃远，将有逆图。臣今潜勒兵马三万，拟从河东而渡；又遣恒州刺史厍狄干、瀛州刺史郭琼、汾州刺史斛律金、前武卫将军彭乐拟兵四万，从其来违津渡；遣领军将军娄昭、相州刺史窦泰、前瀛州刺史尧雄、并州刺史高隆之拟兵五万，以讨荆州；遣冀州刺史尉景前冀州刺史高敖曹、济州刺史蔡俊前、侍中封隆之拟山东兵七万突骑五万，以征江左。皆约所部，伏听处分。（《北齐书·神武纪下》）

