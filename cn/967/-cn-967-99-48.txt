李洪　次韵子都兄见寄

栖栖异县叹飘蓬，暂释牢愁颂酒功。

失马忽悲居塞上，卧龙有待起隆中。

匪躬直道宁忧辱，巧舌如簧固易穷。

况有知音居鼎铉，岂随笠泽著书丛。

李洪

李洪　次韵子都兄见寄

五色徒夸补衮工，百年痴作蠹书虫。

尘缨黧貌惭衰相，竨木号风逼岁穷。

酌酒漫为蛇画足，覆蕉今悟鹿成空。

江村且索梅花笑，独有幽人影伴红。

李洪

