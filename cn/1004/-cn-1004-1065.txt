张耒　题宣州后堂壁四首

过雨山亭暑气微，老人犹未试生衣。

满园闲绿无人到，春日南风燕子飞。

张耒

张耒　题宣州后堂壁四首

我欲留春情不浅，青春别我苦无情。

敬亭山下红千树，日日南风绿满城。

张耒

张耒　题宣州后堂壁四首

翠树阴阴晚雨回，江山清润绝纤埃。

军厨煮酒香初熟，更钓溪鱼斫鲙来。

张耒

张耒　题宣州后堂壁四首

流落天涯一病身，簿书丛里费精神。

殷勤照水窥华发，黄鸟声中又一春。

张耒

