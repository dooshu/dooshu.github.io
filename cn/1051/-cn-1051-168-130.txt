姚勉　女筵乐语

马前喝道状元归，旧婿重新此事奇。

驾鹤骖鸾来锦水，烹龙炰凤宴瑶池。

满斟蕉叶融春色，共指蟠桃祝寿期。

后会相逢定何日，玉郎承诏入京时。

姚勉

姚勉　女筵乐语

瑶姬来自状元家，真是姚黄第一花。

玳席艳开春富贵，鱼轩荣驻远光华。

梅梢欲动朱檐雪，竹叶微潮玉脸霞。

正好留连长夜饮，未须催整七香车。

姚勉

