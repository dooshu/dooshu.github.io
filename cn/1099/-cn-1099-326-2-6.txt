○答北邊撫院孟豊麓 【 督撫駐防】

往時總督當秋防之時即移駐懷來雲中三關聲援遼絕議者每以為言然南山一帶。今南山亦甚急逼近　陵京。今復舊制令督撫仍駐陽和居中調度東西應援可也乃欲盡撤入衛之兵弃南山而不守。則失策矣且防守數年虜中亦知有此徑路一旦弃而不守假令虜乘吾之間。以一軍綴上谷守將。而以勍卒掩吾不備當其時誰任其咎乎。善謀國者。必不如是之疏也。大疏請兵亦為得策。但以京師驕脆之卒。使之乘障遠戍。恐不堪用耳。容與本兵計之。

