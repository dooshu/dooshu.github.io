家铉翁　题李氏敬聚堂

千载河间旧典刑，诗书习气至今存。

故家乔木知谁在，五世同居是义门。



家铉翁　题李氏敬聚堂

辛勤勿坠百年业，閒暇留情一卷书。

要向儒科著声闻，先从讲学下工夫。

家铉翁

家铉翁　题李氏敬聚堂

和平遇物斯为美，恻怛存心即是仁。

休怪艺翁太淳质，由来忍字本诸经。

家铉翁

家铉翁　题李氏敬聚堂

闻君出宰山水县，家教所推民俗淳。

田里定知耕逊畔，市廛安得讼分人。

家铉翁

家铉翁　题李氏敬聚堂

枝叶皆从一本生，源源本本是天伦。

易经著义交相爱，相忍何如相爱亲。

家铉翁

家铉翁　题李氏敬聚堂

人言尔祖玉蕴石，传到儿孙蓝出青。

眼底桐枝多秀色，早令授业各专经。

家铉翁

家铉翁　题李氏敬聚堂

一矜字十年除得，一信字五年乃成。

我赠君家一敬字，须知受用在平生。

家铉翁

