【元丰】


（宋）神宗时所置元丰库名省称，收管熙宁、元丰变法以来诸路青苗、免役、坊场宽剩钱以应副陕西军用粮草，隶太府寺。宋潜说友《咸淳临安志》卷六《太府寺》：“异于元丰者，唯内藏、奉宸不外属。”宋苏辙《龙川略志》八《陕西粮草般运告竭可拨内藏继之》：“熙宁以来，诸路苗、役、坊场宽剩钱，旧止在本路封桩，非上供数。元祐初，苗、役既罢，宽剩钱所在山积，诸公擘画计纲，般入京师，特置元丰库收管，以应副陕西粮草。元丰大抵以此钱为根本，其他盖微末矣。……及宣仁山陵事起，旧例内藏拨二百万贯。微仲曰：‘不必请内藏，只元丰可了。’”《宋史·职官志》五《太府寺》：“元丰库，掌受诸路积剩及常平钱物，凡封桩者皆入焉。





