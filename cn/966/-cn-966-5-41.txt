黄公度　赴南恩道间和杨体南三首

再岁大江滨，了无功可程。

行行看绝塞，录录更专城。

不作安巢鸟，应惭出谷莺。

赖同草玄手，时抱一经横。

黄公度

黄公度　赴南恩道间和杨体南三首

身任东西南北居，心安到处即吾庐。

穷途俗眼休相薄，沮洳焉知无大鱼。

黄公度

黄公度　赴南恩道间和杨体南三首

白鸥应怪旧盟寒，斗粟低徊真强颜。

更度桑乾隔并土，不堪回首旧家山。

黄公度

