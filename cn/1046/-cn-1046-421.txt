王炎　廨舍梅花欲开三绝

花开不肯待春融，恐混繁枝深浅红。

洁白天然贞女操，清癯独立古人风。

王炎

王炎　廨舍梅花欲开三绝

怀人不寄陇头信，寓兴亦无东阁诗。

坐裛暗香供鼻观，小窗寒月浸疏枝。

王炎

王炎　廨舍梅花欲开三绝

颇怪涪翁错下言，水仙许入弟兄间。

恨无好语供题品，花定嗔人颓玉山。

王炎

