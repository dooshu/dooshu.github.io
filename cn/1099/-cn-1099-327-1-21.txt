○答河道吳自湖 【 治河】

淮揚之民、歲苦昏墊、　朝廷未嘗一日忘、顧莫有任其事者、茲讀大疏、明白洞徹、底績可期、雲梯関積沙甚高然湏即用河以刷之夫治水之道。未有不先下流者年來但講治水。不求治海。雖費何益。但海口之淤。當必有因。似宜視水必趨之路。决其淤。流其窒。雖弃地勿惜。碍眾勿顧庶幾有成也。設官及留餉諸事、一一如教、属所司覆、惟公堅定而審圖之、

