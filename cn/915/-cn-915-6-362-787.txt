○单道开传赞



肃哉善人，飘然出群。外轨小乘，内畅空身。玄象晖曜，高步是臻。餐茹芝英，流浪岩津。（《高僧传》九，《法苑珠林》五十九，《十六国春秋》二十一。）

伏滔

滔字玄度，平昌安丘人，州举秀才，辟别驾，皆不就，大司马桓温引为参军，後为征西桓豁参军，领华容令，太元中拜著作郎，专掌国史，领本州大中正，迁游击将军，有集十一卷。



