日常起居


【原文】

洁一室，开南牖，八窗通明。

勿多陈列玩器，引乱心目。设广榻、长几各一，笔砚楚楚，旁设小几一。挂字画一幅，频换。

几上置得意书一二部，古帖一本，古琴一张。

心目间，常要一尘不染。

晨入园林，种植蔬果，芟草，灌花，莳药。归来入室，闭目定神。

时读快书，怡悦神气；时吟好诗，畅发幽情。临古帖，抚古琴，倦即止。

知己聚谈，勿及时事，勿及权势，勿臧否人物，勿争辩是非。或约闲行，不衫不履，勿以劳苦徇礼节。

小饮勿醉，陶然而已。

诚然如是，亦堪乐志。以视夫蹙足入绊，伸脰就羁，游卿相之门，有簪佩之累，岂不霄壤之悬哉。



【注释】

楚楚：整洁。



芟（shān）草：割草。



莳（shì）药：种植草药。



臧否：褒贬，评议。



徇：屈从、顺从。



脰（dòu）：头颅。本义为脖子，颈部。



簪佩：仕宦。





