王绂溪山渔隐图长卷高宗南巡时赐惠山竹垆山房僧者也乱后图失展转为裴伯谦明府所得时方重筑山房将以归之因出相示谨次卷中诸臣恭和韵


《溪山渔隐》高贤笔，故物重归劫后难。日月丽天先圣作，烟云随化达人观。空庵松影逃兵外，沧海桑痕入卷端。千载惠泉谈韵事，此图曾属旧郎官。明府得此图时，官户部。





