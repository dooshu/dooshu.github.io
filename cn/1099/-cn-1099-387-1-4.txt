○京營疏

京營之弊、其央在不擇將而添將不增軍而增官不講訓練而講營制、　陛下奈何以一輔臣故、而用三大將以一勳臣故、而用三侯伯、又以三侯伯、故而用三文臣、假令此六人、盡才且賢、人惟一心、猶惧有十羊九收之患况一分兵馬。輒起異同不惟文武不相能。即文臣中亦自相矛盾矣。千把總受參游令。倏焉而副將之令至。又倏焉而文提督之令至。又倏焉而武提督之令至。多指亂視。多言亂聽。居常猶忌之以之臨敵蔑不敗矣。各衛所官軍。雜置三營中。即有公私則以一官往來六提督之門其費可知也且三營各二副將將各領兵五枝。不可謂分乎。分矣。得其人則合之為三大營。分之為六副將。又合之為一摠督一協理葢祖用　先帝之制。而諸副將之分属統領者。又適當輔臣分制之議。夫誰曰不可故臣等以為文武大統帥。則莫如復　先帝制便。其諸副將參游等官。仍從近議分統。但今日之患非練兵之難而得將難乃者營將類多選愞。與之談攻守事。則口噤莫為應。不是之慮而日建議日添將日取中旨。如兒戲然其于兵政何所裨哉。惟　陛下敕各司詳議、毋拘成說、毋狥私見、修　先帝之法、慎擇副將責以練兵事宜、轉弱為強、實在于此。

魏中丞奏疏（疏）

魏允貞

疏

