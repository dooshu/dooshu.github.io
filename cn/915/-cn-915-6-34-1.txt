◇与张新安论孔释书

佛教以罪福因果，有若影响。圣言明审，令人寒心。然自上古帝皇，文武孔周，典谟训诰，靡不周备，未有述三世显叙报应者也。彼众圣皆穷理尽性，照晓物缘，何得忍视陷溺，莫肯援接，曾无一言，示其津迳。且钓而不纲，弋不射宿，博硕肥遁，上帝是享。以此观之，盖所难了。想二三子扬扌而陈，使划然有证，祛其惑焉。（《弘明集》十二）

