◇册罢董贤（元寿二年六月）

间者以来，阴阳不调，灾害并臻，元元蒙辜。夫三公，鼎足之辅也。高安侯贤未更事理，为大司马，不合众心，非所以折冲绥远也。其收大司马印绶，罢归第。（《汉书·董贤传》：哀帝崩，莽使谒者以太后诏即阙下册贤，即日与妻皆自杀。按《平纪》载太皇太后诏曰：大司马贤年少不合众心，其上印绶罢即此册约文。）

