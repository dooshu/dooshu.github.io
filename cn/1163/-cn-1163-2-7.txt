德奥和平统一及其敬酒罚酒


德奥初败，颇欲引威尔逊之民族自决。奥国民议会决议入德，但泽、苏台德之德民不欲归波、捷，国联自食其言而拒之。1932年奥德议关税同盟，法人忌1867年之关税同盟实导第二帝国，并此而亦坏之。[14]越明年，希特勒兴焉，径以兵劫奥，奥人杯酒箪食迎之。德人乃信忍辱守法之魏玛政客不足取，唯兵威足雪国耻，益奉希氏为英雄矣。于是南胁捷而捷降，东凌波而波拒，巨祸生焉。

夫恶人之得众，亦有激之者。国联奖恶凌善，祸由己招，而中欧诸国力拒公投，其愚亦不可及。向使公投计行，诸国德人未必不如瑞士之德人宁享联邦之自由不为母国之奴虏。纵归德，亦胜于两败俱伤，而斯大林收其利。东普鲁士、苏台德之德民逐矣，乌克兰之波民流矣，立陶宛、爱沙尼亚、拉脱维亚夷为亡虏，卡累利阿[15]之芬民逃，摩尔多瓦之罗民破，柏林、布达佩斯之民践于铁马之下。

今俄之罚亦重矣，五百年拓土洪业一朝尽之。如是，则历史如神明不可欺，获罪于天，安可逃也；亦可知专制国遇民族主义犹硫酸遇水，不酿巨祸者几希，尚不如不唱民族高调之老家长式君主能苟存。后之当道慎哉。勿笑瓦文萨之落魄，彼罪如街痞，小罚即归，更有罪重于天者，海牙红屋、巴格达黑室为彼等末路。后之蚁民慎哉。己辈生于专制国遇民族狂之世，勿以急盗他蚁之米粮聚于己之片叶为得计，夫沧海横流，片叶将安归乎？此即小智适以杀身者。





