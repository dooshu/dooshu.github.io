[沁园春]张黄门敉菴招饮郊园，感旧而作

把酒花前，俛仰乾坤，犹剩吾曹。
忆西清奉引，曾陪汲黯，南冠憔悴，同祭皋陶。諫草空焚，钓竿长把，三径荒芜仲蔚蒿。长安道，叹东门黄犬，几度悲号。
於今华髮萧萧，但痛饮狂歌兴未消。
向莲社参禪，无人能解，醉乡娱老，有脱而逃。白眼看他，飞扬跋扈，蜾臝螟蛉之二豪。三年后，看两家儿子，谁似枚皋？

