○納降安南疏 【 納降安南】

臣等議照安南自五代以來、丁氏黎氏李氏陳氏皆據有其土、負險為固、我　太祖高皇帝定天下之初、陳日煃首先納款、獲蒙　褒封、其後寖以衰微、為賊臣黎季?牙???所篡、我　成祖文皇帝大興問罪之師、俘季?牙???并其支黨以獻、求陳氏之後而不可得、乃郡縣其地、未幾而簡定季擴月湖黎利相繼叛亂、而黎利尤為背逆、　中國調兵轉餉、為之騷動者幾二十年、我　宣宗章皇帝不忍以炎徼無用之地、久煩　中國、姑示包荒、俾獲內附、而利敢忘　大恩、紀元僣號、其子若孫、先列黎氏之罪以見莫登庸之可赦輒有二名、黎龍偽名濬黎????洋?偽名敬黎璿偽名誼、黎瀅偽名晭黎掎偽名譓、的名以事神祗。偽名以事　中國。習相悖謬。致成亂階。竟至微弱。莫登庸以討陳暠父子為功。漸積事權。因而竊據。我　皇上統天立極、表正萬邦、先年以登庸之罪。義所當誅。然猶　命下廷臣議行查勘。未遽加兵。登庸父子悔罪革心。亟遣頭目。　表獻國中州縣之數。願聽處分情詞甚恭。　皇上明見萬里。謂或中有詭秘。未可盡信。復　敕臣等親詣地方、從宜處置、臣等遵奉　敕諭及　欽依事理整備兵糧、奉行　天討、仍一面檄勘及懸賞格以勵彼國忠義之心、嚴紀律以作我師勇銳之氣、分遣監督統督等官各領漢達官軍土兵於兩廣緣邊地方、連營壓境、其雲南并湖廣福建軍馬亦行令整搠以待師期、先聲所震、勢若雷霆、莫登庸與其國人愈加恟懼、乞降之誠、恐終無以表見、乃束身款塞、懇稱衰老、遣其親姪抱本待罪、情願奉　正朔去僣號、歸所侵四峒之地。不敢踵黎氏謬習。臣等察其情詞、委果恭順、遵照　欽依事理、待以不死、暫令回國、恭聽處分、備行會議、今既僉同、事宜酌處、竊惟自古南夷創亂。類皆桀驁狙詐憑恃險阻。勢強則鴟張以梗化力屈則鼠竄以全身。中間亦有稍識利害。通款求附。止於遣使奉表。致其方物備言□氏恭順以見赦之為有名如尉佗黎桓者以漢文帝宋太祖之盛。雖名為向服。未有褫衣自縛。叩求哀切如莫登庸今日者昔苗民逆命。舜命徂征。及其來格。則從而分比之。分比云者待夷常法謂分別種類明立界限使之有所約束以遂其生葢不如是勢必復致爭亂。而吾所以涵育化生之仁。亦有所壅閡而不能全。此帝王之待夷狄。所以為義之至。而仁之盡也伏惟　皇上德符舜禹巳收有苗來格之功。寧可無虞庭分比之政。所據莫登庸等乞要內屬稱藩歲領　大統曆日、補足節年貢物等項、相應悉為議處、臣等查得安南自漢晉以後。雖稱內附。然夷獠之俗。瘴毒之氣。終不宜於　中國。大率數歲一亂。亂必連結黨類。攻陷戮殺。又必數歲而後定。昔張輔以十餘年勞費如滇中竟可郡縣又何說也僅得數年郡縣叛者相繼卒歸於夷。此其明驗也。參酌前世利害。莫若外而不內。以夷治夷。庶為穩便加以莫登庸有罪投降。未宜輕授爵土。伊孫莫福海見今待　命。儻蒙　矜宥。其名雖異其實則同稍一改易所以內尊天朝外安夷種或可別與都護總管等項名色如漢唐故事每年行廣西布政司頒給　大統曆日。令赴鎮南關祗領。先年所缺貢儀。查照補足以後年分。照常舉行。其欽州澌凜古森丫葛金勒四峒、行令查照原額。編入欽州版籍仍量優恤三年。以後一體糧差。其先後差來夷使事畢放回。此正所謂以夷治之者也。但恐議者尚以黎氏為疑、又足此段以塞中朝浮議臣等竊伏思惟黎利倡亂阻兵。陷沒郡縣殺敗官軍。大將如柳昇。大臣如陳洽。皆死於利之手。其餘官吏戍卒不能自拔者。悉遭荼毒。臣等至今言之。尚為痛心。我　宣宗特以生靈之故。不欲窮兵而姑與之耳。今莫登庸之罪。既與黎利之猾夏者不同。而一聞　天聲。遂匍匐請死。亦與黎利之屢抗　王師者又為有間。黎利既蒙寬貸。則登庸似應末減。至若黎寧雖自稱為黎利子孫、然臣等節據諸司查勘踪跡、委的難明、鄭惟憭一向潛住該國上下朗石林州峒寨附近廣西土官地方、黎寧面貌、初不相識、故或稱黎寧、或稱黎憲、或稱光照、或稱元和、又或以為阮凎之子、或又以為鄭氏詐稱、而近據雲南布政司開報會審夷人鄭垣口詞、稱漆馬江峒、雖有黎寧、而來歷宗派、不可得詳、所列事情年貌、又與鄭惟憭原報互異、俱難憑據、臣等以為今所處分、係我　天朝安邊境馭遠夷之大策條議步步密匝其操縱予奪不宜以逋賊之子孫而為前郤但黎氏自修貢以來。巳蒙　列聖寬宥。若其遺裔尚存。似宜體恤。合行雲南撫鎮等官查勘。果有可據。別無異同。聽令仍於漆馬江居住。見在所有地方。俱屬管束。或量與職事。徑屬雲南。若非黎氏子孫。置而勿論。其鄭惟憭即於廣東所屬隨宜安插。量給田宅。不致失所。如此處分庶為曲盡但事體關係重大、乞　敕該部會議上　請取自　聖裁、使大疑以决、大事以定、華夷內外、自是可晏然無事矣、

