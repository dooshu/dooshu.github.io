◇答诘让

南第昔属天兴，求将驱使，臣答曰：「伍那可得，若能击贼者，可入队。」当时盖戏言耳，都不复忆。後天兴道上通辞乞位，追存往为者，不忍食言。呼视。见其形容粗健，堪充驱使，脱尔使监礼兼队副，比用人虽取劳旧，亦参用有气干者，谨条牒人名上呈。下人欲嫁者，犹未有处。（《宋书·元凶劭传》，上遣阉奚承祖诘让劭，诏答。）

