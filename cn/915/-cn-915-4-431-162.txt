◇圉令赵君碑（初平元年十二月廿八日）

君讳（缺）字（缺）建（缺四字）慕修其绪，温良恭俭，敦《诗》（缺六字）积而能散。菲薄其身，博施（缺八字）芬芳畅于诸夏，郡仍优署五官掾功曹，州辟从事。司徒杨公辟，以兄忧不至。其后司徒袁公仍辟（缺二字）除新（缺）长，迁圉令，播德二城，风曜穆清。当（缺八字）会被疾去官，年六十有八，以中平五年冬十一月壬寅卒，（缺十八字）期咏（缺十七字）纪代以毖后昆。其辞曰：天实高，唯圣同。戏我君，羡其纵。体弘仁，蹈中庸。所临历，有休功。追景行，亦难双。刊金石，示万邦。初平元年十二月廿八日立。（《隶释》十一）

