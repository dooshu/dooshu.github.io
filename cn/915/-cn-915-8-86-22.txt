◇临海公主墓志铭

长发有祥，瑶台乃构，玄鸟归飞，北音斯奏。聿来徐土，祯符爰授，帝体灵柯，华以秀。饰馆东鲁，言归景族，有教公宫，无系车服。既肃簪珥，亦崇汤沐，率礼衡门，降情云屋。彼月斯望，在钓维纟昏，瞻须配景，望烛齐神。霾华昆岫，灭采上春，慈缠云陛，悲动外姻。郁彼崇芒，卷然城辇，辎翟按辔，龙旒徐转。（《艺文类聚》十六）

