牛的儿子


祭丁之牛，例由典史先向之行礼，而后杀。一日，将祭圣，典史拜牛。此牛乃顾盼自雄，顾群牛曰：“今而后，吾方知为牛之乐，居然能坐受此官之全礼也。汝等勉之，将来亦可似我。”群牛亦窃窃羡慕。俄而，牵此牛出就屠，此牛大悔曰：“吾今而后，知无端而获非常之福者，必有非常之祸以随之。”群牛亦窃窃相议曰：“想来那个官，是此牛的儿子，因为知道他老子要杀了，所以先在法场设奠来祭他。”





