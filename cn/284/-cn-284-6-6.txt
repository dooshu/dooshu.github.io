顧有孝 三首

茂偸，江南吳江人。


送沈留侯偕小阮雲襄北上

春風楊柳拂行舟，有美聯翩共遠遊。
入雒陸機新作賦，依劉王粲故多愁。
舊京朱履三千士，荒塚冬靑十一秋。
湖上青山無恙在，獨持盃酒對羣鷗。


酬友

懶向江頭更挂篷，舊遊歷歷在江東。
傷心忍聽山陽笛，淚眼相看暮雨中。

柳烟花霧晚春天，同上朱樓看月圆。
無限六朝佳麗地，動人詩思泥人憐。



