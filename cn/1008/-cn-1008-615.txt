赵蕃　归途

篮舆伊轧又前村，何许风来洗睡昏。

木落尽还山面目，旱深穷见水根源。

相逢负担皆征利，难觅隐居躬灌园。

归路苦长行易倦，断鸦残月记松门。

赵蕃

赵蕃　归途

招要非故约，谈笑偶然期。

假日宁忧夜，徐行不用驰。

吾曹欣窈窕，童骑苦逶迤。

罢酌余樽酒，催成未了诗。

事虽同栗里，宿乃异西枝。

雨合泉如瀑，岚昏石似螭。

兹游蕲可再，约友更携儿。

赵蕃

