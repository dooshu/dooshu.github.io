李弥逊　次韵贲远归田四首

归去田园好，春随人意和。

竹根晴日卧，牛角晚风欹。

漂梗空三迳，虚舟信一波。

故人怜寂寞，千里问如何。

李弥逊

李弥逊　次韵贲远归田四首

归去田园好，饥餐抵万钱。

愁从身外散，乐向酒中全。

蚕出柔桑绿，秧齐小麦鲜。

一廛何所寄，华发绕江天。

李弥逊

李弥逊　次韵贲远归田四首

归去田园好，门罗树外峰。

地偏群燕雀，江静隐鱼龙。

愁觅邻家酒，眠憎近寺钟。

一春强半雨，谁与问凶丰。

李弥逊

