黄公度　别吕守三首

家世唐萧瑀，风流晋谢安。

胸中畜邱壑，笔下富波澜。

耆旧讴歌惜，宾僚礼数宽。

龚黄初报政，飞诏忽江干。

黄公度

黄公度　别吕守三首

自此调元去，人今卧辙同。

棠阴闽岭外，星传浙江东。

四月黄梅雨，千山荔子风。

离亭独归处，回首意无穷。

黄公度

黄公度　别吕守三首

涉猎愧醇儒，南州入幕初。

力疲三尺法，尘满一床书。

不有刘宽恕，何堪阮籍疏。

才微甘冗长，感激辱吹嘘。

黄公度

