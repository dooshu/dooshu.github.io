王禹偁　献转运使雷谏议

当年辞气压朱云，老作皇家谏诤臣。

章疏罢封无事日，朝廷犹惜直言人。

题诗野馆光泉石，讲易秋堂动鬼神。

棘寺下僚叨末路，斋心唯愿秉陶钧。

王禹偁

王禹偁　献转运使雷谏议

江南江北接王畿，漕运帆樯去似飞。

父子才有同富国，君王无事免宵衣。

屏除奸吏魂应丧，养活疲民肉渐肥。

还有文场爱恩客，望尘情抱倍依依。

王禹偁

