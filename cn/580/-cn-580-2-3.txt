表第三 氏族表下


色目人，曰畏吾氏、唐兀氏、康里氏、乃蛮氏、雍古氏、钦察氏，又为伯牙吾氏、阿速氏、迦叶弥儿氏、赛夷氏、乌思藏掇族氏、族颍氏、突甘斯氏、感木鲁氏、回回氏，其别曰答失蛮、迭里威失、木速蛮、木忽四氏，于阗氏、阿里马里氏、昔里马氏、八瓦耳氏、古速鲁氏、也里可温氏，亦回回别族，哈剌鲁氏、阿鲁浑氏、尼波罗氏、忽鲁木石氏。

畏吾氏，本回鹘之裔，音转为畏吾，（或云畏兀，又作伟兀，又作卫兀。）本在和林之地，唐末衰乱，徙居火州，古高昌国也。太祖初兴，其王巴而朮阿而忒的斤举国入觐，太祖以公主妻之，自是世为婚姻。凡世言高昌、北庭者，皆畏吾部族。

（略）




