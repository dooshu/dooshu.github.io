【同卢记室从军诗】

《河图》论阵气。金匮辨星文。地中鸣鼓角。天上下将军。函犀恒七属。络（乐府作浴。）铁（诗集作路铁。）本千群。飞梯聊度绛。合弩暂凌汾。寇阵（诗集作狂寇。）先中断。妖营即两分。连烽对岭度。嘶马隔河闻。箭飞如疾雨。城崩似坏云。英王於此战。何用武安君。（○本集二。文苑英华百九十九及《乐府诗集》三十二并作从军行。庾开府诗集上。《诗纪》百十五。）

