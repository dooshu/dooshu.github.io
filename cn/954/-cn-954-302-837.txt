陈造　再次前韵呈林郎中五首

仪图登俊烦玉音，何人望倾英俊林。

比喜诸公挽此杰，正复宝鼎荐汾阴。

楚珩赵璧希代宝，丹地紫阁五云深。

论思调虞要无迹，安用夫人知格心。

陈造

陈造　再次前韵呈林郎中五首

一书仅达缺嗣音，蔀屋有梦定山林。

贤者即今在所，陈人不忧第墙阴。

或着容连鸳鹭后，闻道结知君相深。

时遣吴姝近酒盏，更防蜀鸟摇归心。

陈造

陈造　再次前韵呈林郎中五首

春皇报人如寄音，紫燕窥帘莺绕林。

于时不无客欣戚，此意正系天晴阴。

傍湖楼影酒旗直，到眼人家花雾深。

老子独醒尚此兴，归时参昴横天心。

陈造

