○禁公主家邑司擅行文牒敕

应公主家有庄宅邸店，宜依百姓例差役征课，如邑司擅行文牒隐庇，兼藏匿要人，便委诸军诸使及府县当时捕捉，收禁闻奏。其邑司官吏及印，本缘徵封须行文牒，今即便因他事，揽挠府县。自今以后，除徵封外，如缘公事，其令邑司申宗正寺，寺司与酌量公事行牒。萁邑司并不得擅行文牒。

