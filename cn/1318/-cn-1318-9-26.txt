结交行



古人结交惟结心，此心堪比石与金。金石易消心不易，百年契合共于今。



今人结交惟结口，往来欢娱等着酒。只因小事失相酬，从此生嗔便分手。



吁嗟乎！大丈夫，贪财忘义非吾徒。陈雷管鲍莫再得，结交轻薄不如无。



水底鱼，天边雁，高可射兮低可钓。万丈深潭终有底，只有人心不可量。



虎熟不堪骑，人心隔肚皮。休将心腹事，说与结交知。只恐无情日，翻成大是非。



