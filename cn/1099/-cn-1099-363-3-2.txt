○止內操疏 【 請止內操】

題為恪遵明旨、乞罷內操兵馬、以肅禁地事、本年五月內、該本部題止選練內兵、伏蒙　聖旨演習在內人役、原備扈駕、未嘗擾費、所司、覽卿奏知道了、該衙門知道、欽此、今扈駕巳還、應題請停止、臣等伏覩我皇上恭奉　聖母、扶輦前驅、拜祀陵園、既伸一人之孝饗、考詳壽域、又開萬世之靈長、且旄鉞遙瞻、烽塵屏息、鑾輿至止、天日晴和、一旹扈從文武臣工、調防京邊將士、不啻十萬有餘。皆部分齊肅。環衞森嚴。罔不懽忭嵩呼。共祝　聖母　皇上萬壽。惟內操隨駕兵馬。雖甲冑可觀而怨勞不馴。雖隊伍頗足。而進止自恣。及回至凉水河等處。人馬喧爭。全無紀律。奔逸衝突。上動　天顏。自萬曆八年以來、　皇上四謁山陵、未有內兵不靖、如此之甚者、雖經御史奏聞、臣等至今尤懷惶懼、因思七八月間、每遇常朝之日、百官拱立班行、聞西城喊砲之聲、徹于御座、各官面面相視、不勝駭愕、咸謂宸居邃密之地。震兵戈殺伐之聲。太廟之神靈未妥。兩宮之寢處未安。臣等因奉明旨止于扈從、又演習已久、必恭順無他、未敢再行瀆奏今中途不戢尚未加懲扈從事完猶未解散臣等職掌攸關。不敢以無傷無害而不再一言也。查得舊制京營軍士、如遇　聖駕躬祀兩郊、始領盔甲于內庫、事畢照數交還、宮中、惟長隨內侍、許帶盔甲弓矢、此外並無另行選操故事、尤未有給與馬匹、任其騎坐馳騁者、大明律載、凡不係宿衞應直之人、但持寸刅入宮殿門者絞、入皇城門者發邊衞充軍、　祖宗防微弭亂之意、甚為深遠、今若等素非守直之人、半居皇城之內、槩得常用精緻甲冑、鋒利鎗刀、壯徤馬匹、科道不得紏廵、本部不得撿閱、又招集厮養悍僕、少二三名、多四五名、出入禁苑、而不容盤詰、恣睢闤闠、而無敢抗違、日復一日、年復一年、或賞賜不滿其望、或管領不得其人、深慮至此驟起邪心、朋謀倡亂、譁于內則外臣不敢入。譁于夜則外兵不及知。譁于　都城白晝之間。人目之曰此　天子親兵也。誰敢犯之。豈惟外兵不能禦。或傳奉　聖諭禁止。能令人人皆請罪就縛乎。于時驅之不肯散。捕之莫敢攖。如臣等前疏所言、正德中西城練兵之事可鑒也、且自古國家理亂之數、外寧必有內憂、今諸邊鮮警。四海晏然。在外似若輯寧。而蓄不逞之兵于皇居近地。恐夷狄盜賊之患不足憂而將來腹心之可憂者。必自內兵始也。昔周公進戒成王、凡綴衣虎賁、必擇吉士、今內兵中謹畏守法者固多、但眾至三千、豈一一皆良吉之人乎、矧　皇上已見其不戒于駕前。安能保其不于日後。若不及今停止。恐在彼外假?賁之名。在朝廷漸成養虎之患。臣等見始思終、深切厝火徙薪之慮、至于靡耗錢粮、擾費所司、乃近憂而非隱憂也、緣是不避忌嫌、再于天聽、伏望　皇上念謁陵典禮巳完、壽宮吉壤巳定此後凡遇春秋兩祭、所司照例題請遣官、疏上報知然中官以此疏切齒張公徧流言于宮禁嗾幼閹張守義等歌徹御榻賴　神祖明察捕得主使数人雜打流言少息張公得免仍速賜　宸斷明示臣民、將近操內兵盡數罷止?帚原註衙門、各認原管職事、盔甲兵仗、著落廵視監收等官、逐件查明、交還內庫、馬匹三千、通發御馬監收養、聽候回衞營缺馬勇士領騎、以後免再題行太僕寺復取、則禁地肅清、永消隱微之患、　聖心澄靜、益凝悠久之休、宗社幸甚、臣等幸甚、

皇明經世文編卷之三百六十三終







