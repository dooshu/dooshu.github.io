◎萧大圜

大圜字仁显，梁简文帝第二十子。大宝初，封乐梁郡王。承圣中，改封晋熙郡王，除宁远将军、琅邪彭城二郡太守。寻使魏请和，而江陵陷。至周保定中，封始宁县公，加车骑大将军、仪同三司。建德中，除滕王友。隋开皇初，拜内史侍郎，出为西河郡守。有《士丧仪注》五卷，《要决》二卷，《梁旧事》三十卷，《淮海乱离志》十卷，《寓记》三卷，《集》二十卷。

