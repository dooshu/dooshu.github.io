黄庭坚　出礼部试院王才元惠梅花三种皆妙绝戏答三首

城南名士遣春来，三月乃见腊前梅。

定知锁著江南客，故放绿阴春晚回。

黄庭坚

黄庭坚　出礼部试院王才元惠梅花三种皆妙绝戏答三首

舍人梅坞无关锁，携酒俗人来未曾。

旧时爱菊陶彭泽，今作梅花树下僧。

黄庭坚

黄庭坚　出礼部试院王才元惠梅花三种皆妙绝戏答三首

病夫中岁屏杯杓，百叶缃梅触拨人。

拂杀官黄春有思，满城桃李不能春。

黄庭坚

