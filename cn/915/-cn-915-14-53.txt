◎卢思道

思道字子行，小字释奴，范阳涿人，魏秘书监渊孙。师事邢子才。齐天保中，为司空行参军，兼员外散骑侍郎，直中书省。後坐事，出为丞相西阁祭酒。历太子舍人、司徒录事参军，免。後主时，为京畿主簿，历主客郎、给事黄门侍郎、待诏文林馆。入周，授仪同三司。去职。後除掌教学士，迁武阳太守。隋初去职。起为散骑侍郎、奏内史侍郎事。有《集》三十卷。

