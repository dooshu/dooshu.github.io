【和林下妓应令诗】

炎光向夕敛。促（《初学记》作徒。文苑作徙。）宴临前池。泉（玉台作深。当作渊。）将影相得。花与面相宜。篪（《诗纪》作管。）声如（《诗纪》作长。注云。一作引。）鸟ミ。舞袂（昭明集作袖。初学、文苑同。）写风枝。欢乐不知醉。千秋长（昭明集作常。）若斯。（○昭明太子文集二作林下作妓诗。玉台新咏七作林下妓。《初学记》十五作梁昭明太子林下作妓诗。文苑英华二百十三作梁昭明太子和林下咏妓应令。《诗纪》六十九。）

