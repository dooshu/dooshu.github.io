○贈濡川楊公序 【 関中粮儲】

國家之邊九。沿漫錯峙。而陝以西當都之右肱。東起延安。亘寧夏臨洮間。極西放于甘肅。延袤萬餘里其戍守之士。視諸邊居三之一。食皆仰給縣官。関中自秦漢時更都、史稱其地肥饒、三輔之家、南有江淮、北有河渭沂嶺以東、商洛以西、所謂陸海之地、其上之毛、宜足以經費顧撫臣開治按邊徼。無以自供。往往由関中轉輸以助軍。関中一省供邊儲者三故內地往往罷乏大都以其民土著由五方更徙居之。風俗不一。其地廣饒。即不能盡力。頗有遺利。又水旱相繼不登。則縣官有司之征賦益不給。而歲索內帑以供調。大司徒遣官督輸相望。諸邊虜一報警。即稱軍疲不能戰。或呌號不用命。主帥無以禁。姑徐徐燠休之。士習見久。以為帥不能如何。則驕悍不可使。遂成固俗。畏敵如將。以故虜得歲擾邊。無所?失沿邊堡屯被蹂躪殘破矣。見烽火起。更為縮汗。幸其不出吾地。無能遺一鏃以恐虜者。凡天下言役苦無過邊。寒甚。又晝夜乘城刁斗。在生死間。而縣官衣食不時給、少有所調輸。又以其半入將領。不得顧饔飱妻子。乃責之戰。其勢固當爾。奚足怪也。余不能悉知関中余嘗觀國家賦法、養邊吏士、常祿之外。固有屯田法。人受田二十。而入租六石。又間召商中塩折粮艸以實緣邊。乃給引通販。慮至深遠。自二法廢。有司益不足以奉戰士。始索內帑。內帑歲入。民賦関津山澤之利。又累　朝積聚。其勢宜大饒而數稱耗乏。纔有調募。大司徒又復告匱矣。往歲虜由遼陽泊城下、　天子震怒、一議舉兵、而論理財者蜂起、盖司徒之匱久、今急誠無策、頃且賣爵、自五品而下、居鄉得視見任、又天下諸藏三分之二、與民犯罪贖、及諸防守兵甲、出折色半、皆輸司徒、虜數犯邊、人言不足若浪謔、今纔一入。而議括財若是。是誠耗費見形影矣。夫司徒之積。不足以供費。而營繕水衡太僕大官之積。又不聞有羨。下里小民。又所在無藏富。不能佐天下之急。然則天之生財將安所止?帚也獨他無策耶。司徒不足領天下之經費。而各省布政司攝一省租賦、如関中又日給諸邊。當天下多事。其催督生理之道。又安可不悉講而細求也。定興濡川楊公、為廣西按察僉事之三年、兵備右江以能聞天部以公才、使督関中粮儲、遷官為參議、余于公雖未面、予聞有周天下之慮者。不後時而廢事、故并道當世之急以贈行、自今凡関中食足士勵、不病元元、諸邊賴以倍氣急戰、咸于公觀之、

