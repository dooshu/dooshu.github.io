○对祭四镇判

〈祭医巫闾，非是五郊迎气日，复无祀官。法司科营州刺史罪。不伏。〉

惟彼营州，实建司牧，既班礼乐，复典山川。遵夏後之前谟，佐皇朝而作。且医闾作镇，祀典攸该，或每岁以荐诚，或随时而致享，克敷禺若，式备牲，国之大仪，允有常宪；眷言州将，奚紊旧章？涓吉日而非时，舍祀官而莫预，自贻伊戚，其可舍诸？始也非因大祭，苟为小祀，去黍稷之非馨，存乎明德；采蘩而式荐，将以昭俭。未爽正途，难贻滥罚，片言将折，两听犹疑。期於无刑，请重推鞫。

