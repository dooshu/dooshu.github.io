宋庠　临秋三首

兀坐临秋水，悠然到夕霏。

莲丛经雨折，菰米待霜肥。

有饵潜鳞出，无轩野鹤飞。

驺呼且勿遽，更待月华归。

宋庠

宋庠　临秋三首

素潦沙成岸，苍条柳映津。

蝉休疑惜己，晴去似猜人。

绀幕随天远，琼鉤伴月新。

清风时一至，吹尽故缨尘。

宋庠

宋庠　临秋三首

脱叶金霜罢，沧洲满目前。

林风寒结籁，溪日晚留烟。

独木横官彴，方苞入稻田。

持麾更吏隐，殊觉主恩偏。

宋庠

