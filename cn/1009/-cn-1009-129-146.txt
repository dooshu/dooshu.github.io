赵汝鐩　送林伯虎除国子监丞赴阙

山房高千仞，上与青云齐。

日从二仙游，两耳湔是非。

北窗正齤齤，锋车扣岩扉。

猿鹤竞作色，山人忘我为。

林泉虽云乐，出处盖有时。

平生经纶胸，忧国两鬓丝。

赵汝鐩

赵汝鐩　送林伯虎除国子监丞赴阙

玑衡占东南，老人方昭回。

明庭聚耆德，公难卧蒿莱。

行行出东门，丹心趋玉阶。

雪棹乘兴尔，云岫何心哉。

了却济世缘，应念金石台。

天街跃马余，就访孤山梅。

赵汝鐩

