宋祁　哭郭仲微三首

仓卒闻婴疾，何辜遂没身。

哭筵同产子，霜寝未亡人。

冢有邢山旧，天为京兆邻。

想君赍志恨，不使白杨春。

宋祁

宋祁　哭郭仲微三首

我作鱼符守，君司凤诏文。

他时谈笑罢，今日死生分。

怨涕翻荣浪，悲魂引郑云。

山阳怀旧笛，肠断不堪闻。

宋祁

宋祁　哭郭仲微三首

谢氏虽多女，中郎竟乏儿。

人生忽至此，天道果无知。

一代英才往，千篇故稿遗。

生平同翰墨，不及镂丰碑。

宋祁

