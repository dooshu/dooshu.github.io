○谢兄授太子仆表

臣某言：伏奉五月十七日恩制，授臣兄依前秘书省著作郎太子仆，特恩曲降，殊私下沾，踊跃宛转，兢惶震越，臣某诚欢诚喜顿首顿首。臣自承录用，已积岁时，内省微效，未申涓沥，虚受禄俸，有官荣。在公无益，已宽臣罪，及私之幸，又奖臣兄。伏以顷冒朝章，兄合同坐，伏蒙慈贷，仍进常班。卑贱孤门，已坠复立，尝获主，将废更存。宠被幽明，戴感天日，求之古今，无臣此例。虽肝胆涂地，未塞前责，而粪土馀生，寻加後命。臣授方镇，兼锡崇阶，兄拜宫僚，又参高秩，庆联雁序，泽及飞，承命若惊，何功至此？愧心，赧汗流离，非望骤迁，罔知所措？残骸万死，难以上酬，无任感荷兢之至。谨遣散将某官某奉表陈谢以闻。

