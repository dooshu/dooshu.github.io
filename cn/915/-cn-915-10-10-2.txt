◇奏宋齐故事

齐氏承宋，咸用元徽旧式，宗祀朝飨，奏乐俱同，唯北郊之礼，颇有增益，皇帝入门，奏永至，饮福酒，奏嘉胙，太尉亚献，奏凯容，埋牲，奏隶幽，帝还便殿，奏休成，众官并出，奏肃成，此乃元徽所阙，永明六年之所加也。唯送神之乐，宋孝建二年秋起居注云，奏肆夏，永明中改奏昭夏。（《隋书·音乐志》上，陈初，武帝诏求宋齐故事，太常卿周弘让奏。）

