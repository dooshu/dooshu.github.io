【答外诗二首】

花庭丽景斜。兰牖轻风度。落日更新妆。开帘对春（《类聚》作芳。《诗纪》云。一作芳。）树。鸣鹂叶中舞。（玉台作响。）戏蝶花间（玉台作枝边。）骛。调琴（玉台作瑟。）本要欢。心愁不成趣。良会诚非远。佳期今不遇。欲知幽怨多。春闺深且暮。（○玉台新咏六。《类聚》十八作梁徐悱妻刘氏诗。《诗纪》九十四。）

东家挺奇丽。南国擅容辉。夜月方神女。朝霞喻洛妃。还看镜中色。比艳似（玉台作自。）知非。ゼ词徒妙好。连类顿乖违。智夫虽已丽。倾城未敢希。（○同上）

