82　荼茗名義　周詩記苦荼茗飲出近世


「檟，苦荼。」釋木文。注：「樹小如梔子，冬生，葉可煮作羹飲。今呼早采者爲荼，晚取者爲茗。一名荈。蜀人名之苦荼。」説文：「茗，荼芽也。」東坡問大冶長老乞桃花茶栽詩：「周詩記苦荼，茗飲出近世。」

【閻按】三國志韋曜傳：「曜初見禮異，或密賜茶荈以當酒。」茶事見史始此。

【元圻案】邵氏正義曰：「釋文云『荼』，埤蒼作『』，今蜀人以作飲。音真加反。茗之類。案晏子春秋有『茗菜』之文，然無以定其爲即今茗飲。漢人有『陽羨買茶』之語，則西漢已尚茗飲。」





