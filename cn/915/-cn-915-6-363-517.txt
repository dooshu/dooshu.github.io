○与苻坚书



秦为无道，灭我社稷，今天诱其衷，使秦师倾败，将欲兴复大燕，吴王已定关东，可速资备大驾，奉送家兄皇帝，并宗室功臣之家。泓当率关中燕人，翼卫乘舆，返还邺都，与秦以虎牢为界，分王天下，永为邻好，不复为秦之患也。钜鹿公轻戆锐进，为乱兵所害，非泓之意。（《晋书·载纪·苻坚传》下，泓遣使谓坚云云，坚召慕容责之曰：泓书如此。又见《魏书·慕容传》，又《十六国春秋》三十八。）

慕容冲

冲，泓弟，小字凤皇，封中山王，年十二而燕亡，苻坚纳其姊清河公主，姊弟专宠，後为平阳太守。坚败起兵，及泓被杀，嗣立为皇太弟，据阿房，以晋太元十年僭即皇帝位，改元更始，都长安，为其下段木延等所杀。



