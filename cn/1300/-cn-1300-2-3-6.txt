丹青引

杜子美《丹青引赠曹将军霸》云：“先帝天马玉花骢，画工如山貌不同。是日牵来赤愞下，迢立阊阖生长风。诏谓将军拂绢素，意匠惨澹经营中。斯须九重真龙出，一洗万古凡马空。玉花却在御榻上，榻上廷前屹相向。至尊含笑催赐金，国人、太仆皆惆怅。”读者或不晓其旨，以为画马夺真，国人、太仆所为不乐，是不然。国人、太仆盖牧养官曹及驭者，而黄金之赐，乃画史得之，是以惆怅，杜公之意深矣。又《观曹将军画马图》云：“曾貌先帝照夜白，龙池十日飞霹雳。内府殷红码盩盘，捷好传诏才人索。”亦此意也。

