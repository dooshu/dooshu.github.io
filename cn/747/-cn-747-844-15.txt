○田园帖

大德欲要一居处，畿甸间旧无田园。州虽有三两处庄子。缘百姓租佃多年，累有令公大王书，请却给还人户。盖不欲侵夺疲民，兼虑无知之辈，妄有影庇包役。

任圜

圜，京兆三原人。唐末依李克用，历代宪二郡刺史。庄宗承制，改潞州观察判官，累迁工部尚书兼真定尹北京副留守。明年，郭崇韬兼镇，改行军司马，充北面水陆转运使。同光三年入为工部尚书。天成初拜平章事。二年除太子少保致仕，出居磁州，为安重晦所害。清泰中制赠太傅。

