掘壕營法

凡掘壕立槍，用白繩取定其壕，底闊一丈二尺，深一丈，口闊一丈五尺。其土向裏拍作土岸，高四尺五寸，令實勿至摧塌。裏面削成，其上通人行。立壕門掘徹，即權施浮橋，急疾拆去。當界二十步置一戰樓，以門扇及他板木權造。壕唇外掘陷馬坑一重，闊二十五步。每坑鹿角槍三根，鐵頭入土令堅。近壕布棘城一重，闊二十五步。

