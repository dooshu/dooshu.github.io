○議處賊卜花禿疏 【 議處卜花禿】

臣等切詳　朝廷之慶賞刑威、猶天之風霆雨露、故中國之馭夷狄、必使　恩威並行、然後遠邇畏服、切照卜花禿、原係建州右衞巳故都督几察男、當正統十四年、達賊犯邊之時、跟隨伊父、節來我邊剽掠人畜後又糾合賊徒潛入遼陽地方、偷搶馬匹、射死舍丁、又將走回餘丁佟得受暗行殺死、其為兇惡、罪犯深重、雖都督董山李滿住等、俱係同類夷人親屬、先前董山等赴京、通事昌英等、審得各人俱要殺死卜花禿、以報仇怨則是卜花禿非徒獲罪於　朝廷抑且致怨於同類致怨于同類則處之又當有法矣今自來服罪。非其本心。實出於遼東差去都指揮王武等之所誘致。雖　皇上洪恩、府從寬宥奈夷情奸詐。亦難姑息。若不量為處置使之稍有驚懼。非惟外夷聞風而無所勸懲。抑且此賊兇強而終為患害。况獷獸出押而吞噬之性尚存。飢鷹去鞲而飛揚之熊自若。防患慮後、不得不嚴、合無賫文與遼東總兵官曹義等、從長計議候卜花禿回還到彼、或暫且羈留遼東、密切防範。仍行文與海西建州各種女直野人頭目、使其知卜花禿先前不合背叛　朝廷、侵擾邊境原情定罪。合置極刑。　朝廷但念其躬親赴京服罪。寬宥其死。令在遼東隨軍聽調。使其革心向化。刷恥易行。永不敢為非。候本人果能變惡為善。另行定奪。就令曹義差人將卜花禿押送李滿住董山等處。令其???管務在如法嚴固鈐束。不得縱令生事為非。倘或因事發露。一體坐罪。寬此一步使邊臣得自行操縱機?此外別有長策奇計可以使賊子知懼不為後患夷人聞風亦知警畏宜從曹義等。一面施行。一面差人具繇奏報。不許心懷猶豫。處置乖方以致事體謬戾。自貽後患緣係處置夷事具題、

