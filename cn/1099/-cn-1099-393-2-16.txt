○答梅鶴洲督府 【 火酋】

承示火酋桀鷔狀、以捏工川之豐廣、駐牧有資、加歸德堡之孤危、應援難及、宜狡虜之睥睨而憑陵也、然恃臺下居重於上多方伐謀、知火酋之志、必不能逞、旦夕且自困、有拔帳而去耳、何也、歸德所可慮者。不慮一火酋。慮火酋連結套虜。整眾偪我。觀此益知市虜招番之利倚順義為聲援。而脇下諸番為羽翼也。以今策之。相真台吉。與之大不相能。此內卻也順義必不肯棄市賞之利而為之助。番族必不肯棄茶馬之利。而甘於降此外携也我因撫其携以搆其郤。俾之自顧不暇。此所謂以夷制夷之術。知臺下計必出此、故度火酋之必不能逞也。雖然古人軾怒蜣、塞蟻穴、亦安可不預為備乎、則大疏築堡增兵儲餉之議是巳、

