◇东海国妃与嗣王异服

废三年之礼，开偷薄之原，汉魏失之大者也。今若以丈夫宜夺以王事，妇人可终本服，是为吉凶之仪杂陈于宫寝，彩素之制乖异于内外，无乃情礼俱违，哀乐失所乎！蕃国寡务，宜如圣典，可无疑矣。（《宋书·礼志二》。晋穆帝时，东海国言哀王薨。逾年，嗣王乃来继不复追服，国妃亦宜同除。诏国妃终三年之制。）

