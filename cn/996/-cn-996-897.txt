项安世　郑子仁生日用其去腊见寿韵

宝璋华芾庆祥罴，又是当年应梦时。

煜煜金芝生五岳，煌煌珠树出三危。

赋成鹦鹉凌云笔，诗到{左马右回}鱼在野思。

时论同归家最近，新秋腾上未为迟。

项安世

项安世　郑子仁生日用其去腊见寿韵

月日巧当真四六，风流全是妙词章。

金华洞府神仙骨，丽泽书堂翰墨香。

陇麦秋时椿自好，林莺老去鹤偏长。

绿槐宫阙薰风里，看引诸儒对殿廊。

项安世

