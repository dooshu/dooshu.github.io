寄刘觉?同年

觉?官比部郎孤居不肉食京师谓之刘佛头以母老引疾终养来临江铁佛寺手繙藏经予日厌苦吏事刘曰子曾见青莲花有离污泥生石上者乎闻之辴然别後寄二絶句

久辞簪笏爱江亭冻手时繙贝叶经莫是三生石畔客欲回烟棹太丁宁

槛猿笼鹤枉咨嗟羡尔闲餐五岳霞领取江楼深夜语不闻石上种莲花

