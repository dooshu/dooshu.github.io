○答張弘軒撫臺論屯田 【 屯】

田兵事偶爾議及、輒以謬見請裁、非謂其可行也、承教議復輜重舊營、則兵有所歸、餉有所出、為計更善、顧生竊疑之、本議墾田。為興水利也。本募南農。為訓北農也。乃今募兵為農。以一訓十。以十訓百。農尚憚習。墾田之利。尚未可必興。而議者巳有聚兵難散之慮蘇子常有此論况於籍兵歸伍彼巳為兵誰復訓農若曰派以田畝科其子粒。則此乃屯田也非水田也水田之興。水田在民故事可常屯田在官故事不可常不論軍屯民地。成熟開荒。凡可通河渠。作溝洫者。皆得墾治。若屯田則止撥軍人領種而巳。民田成熟者孰肯與之並耕而食乎。若是則千六百人。墾田有限。安在興水利也。墾田有限。則收穫亦有限。公帑何時可償也。幸臺下更策之、雖業有成議、慮始不得不詳耳狂瞽之言、惟高明裁教、

