赵蕃　寄刘凝远丈二首

清时二浙湖山主，合在公家不属人。

求去非贪镜湖赐，归来便作许由邻。

喜闻吾党有高退，顿使幽居忘贱贫。

想见诗题硬黄纸，更无梦到软红尘。

赵蕃

赵蕃　寄刘凝远丈二首

水云痛饮玉光诗，胜践那容俗子知。

此乐只今宁梦见，临风空尔费怀思。

苏门长啸谁能和，赤壁成功顾已迟。

当日唱酬谁复与，皆云骥子好男儿。

赵蕃

