○绣救苦观世音菩萨赞（并序）

惟元精之和，惟元圣之功，惟善之报，惟人之心，顺之则冥，感之所契。盖善积而福会，心至而灵应。类夫有开必先之义，存乎恍惚杳冥之间。天不言，神无像，发於寤寐者，其昭昭欤！我裴氏弱妹，畴昔之夜梦老僧，意夫圣者，祈太夫人之福恳恳焉。圣者复之曰：当绣若绘救苦观世音菩萨。且视其形则如是。觉而念之，诚矣未果。越旬朔，嗣梦如初。是用心冥圣功，指集ㄧ容，圆光具发，朝日。岁八旬有六日，我慈亲生之辰也，愿於是毕，工於是终，圣於是兴，福於是始。同气不类，神明我遗。祯梦靡臻，斯文敢阙。赞曰：

猗经文兮颂圣德，非知知兮焉识识。我梦愿兮永符巨力，如四维虚空兮夫何有极。

