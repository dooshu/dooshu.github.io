杨时　秋晚偶成二首

纤纤晚雨洗秋容，庭树萧然策策风。

万籁自鸣群物外，四时长在不言中。

坐临流水襟怀冷，卧对浮云世虑空。

寂寞一廛吾自适，客嘲从更议扬雄。

杨时

杨时　秋晚偶成二首

风飘淅沥闹诸邻，却扫衡门溷世尘。

天气清明秋意熊，夜光浮动月精神。

流年渐觉侵双鬓，生理从来付大钧。

临水便同濠濮趣，翛然鱼鸟自亲人。

杨时

