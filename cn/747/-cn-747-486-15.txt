○谢手诏不听回官秩表

臣德舆言：伏奉今月五日手诏，以臣亡祖[B14A]赠，自是典章，岂必更回官秩？巳诏追荣，良增嘉叹者。渥泽滂濡，诏旨嘉奖，捧戴哀绝，感恩失图。臣某诚惶诚恐顿首顿首。臣叨逢圣明，付授逾量，常虑颠坠，不任驱策。况以藩方之重，岂假台省之兼？昨因迁，辄有陈乞。所愿少减名器，获申哀荣，仰尘︻纩，惧在鼎镬。岂谓天道下济，恳诚上通？三复诏命，五情震骇。儒饰备至，发於圣心。弱质无膺，既玷聿修之德；湛恩难报，益驰匪懈之诚。无任哀惶感荷之至！谨遣进奏，官押衙朝议郎前行兴元府金牛县主簿张儇奉表陈谢以闻。臣某诚惶诚荷顿首顿首。谨言。

