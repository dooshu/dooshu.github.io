○答汪中丞論倭寇 【 倭寇】

尊諭八郡承大亂後、今巳晏然無虞、且年穀屢登、天人之助、但恐議者、見外患稍息、得無有以盡遣客兵為言者乎。僕一為不然、大抵閩之寇、與浙異閩土地之廣、人民之富、不過浙一大郡耳、賊之所欲者、宜莫如浙、倐來倐去、未聞有導之者也。閩則漳潮濱海之奸賊至為之耳目。賊退為之囊橐。植惡本閭井間。非一朝夕矣。若一旦窺吾無備、兵朝遣而賊夕至矣、可無慮乎。是故不覩罷兵之害者。不知養兵之利也。為今之計天下果有所謂客兵耶吾未敢信也謂宜漸練土兵則可以漸减客兵然練兵之法、側聽鄉人言。往時者。有司城守。試募獵徒。倭輒不敢近引去。是一為長技。可以制倭也明矣。庶民在官。若民壯弓手之類。在在有之。假使習之善射。數十人足守縣城、數百人足守郡城矣。此亦伐謀之一策也。伏惟明公裁焉。夫以明公英略不世出。欲為敝省建無窮之績。何一不濟。乃蒙下問。盛意不可虗。辱鄉土之慮。或農馬智專。故敢忘僣越。臨楮惶悚。

