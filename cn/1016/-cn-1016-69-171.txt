杨时　颍昌西湖泛舟

扁舟乘兴漫追寻，路转河回入柳阴。

拂面落花春事尽，避人幽鸟野情深。

渐无健思供吟笔，赖有寒光映客心。

日暮倚风归棹急，一钩新月挂瑶岑。

杨时

杨时　颍昌西湖泛舟

春过莺花无处寻，移舟行近古城阴。

褰衣水上收残片，倾耳枝间觅好音。

山隔曲堤迷远近，鱼跳文藻乱浮沉。

飘然自得江湖趣，陡起归与万里心。

杨时

