胡平仲


平仲号虎溪。

按二百零四卷元刊元印本翰墨大全原作胡仲平。而一百二十七卷本墨全书则作胡平仲，渚山堂词话卷一亦作胡平仲，今从之。

减字木兰花

咏梅

天然标格。不问青枝和绿叶。

仿佛吴姬。酒晕无端上玉肌。

怕愁贪睡。谁会伤春无限意。

乞与徐熙。画出横斜竹外枝。

又

兰凋蕙歇。野店酒初尝竹叶。

绝艳幽姿。洗出铅华见雪肌。

云阶月地。凭仗幽人须着意。

一夜花飞。一点微酸已著枝。







