○朝鮮考 【 朝鮮】

朝鮮箕子封國、漢初為燕人衛滿所據、傳至右渠、武帝攻殺之、置真番臨屯樂浪玄菟四郡、漢末公孫氏晉高氏。竝據其地、高本扶餘別種人、改國號曰高麗、居平壤、即樂浪也、巳為唐所破東徙、後唐時、王建代高氏、井有新羅百濟、地益廣、東徙松岳、以平壤為西京、元至元中、西京內屬、置東寧路總管府、畫慈嶺為界國朝　高皇帝洪武二年、王顓表賀即位、遣符璽郎偰斯齎金印誥文、封顓為高麗國王、使者入謝、上從容問王居國何為、城郭修乎、甲兵利乎、官室壯乎、頓首言東海之波臣。朝夕禮覺王甚恭。他未皇也。璽書論王佛法非所以治國。梁武後世之前車也。王其毋惑。以王君臨一方、而出令之無所、其何震之有、王國北接虜、而南隣倭、虜創于此、恐將逸於彼、倭狡而貪、出沒海上、且窺王虛實、朕私憂之、設險蒐乘、以固吾圉、惟王念哉、今以經史諸書賜王、其悉朕意、中書省臣言高麗使者往來私為市非法、請征其入而禁其出、不聽、五年、顓請徙耽羅國所留蒙古人、及征蘭秀山逋寇。報詔耽羅爾附庸也、蒙古人亦人耳、爾何棄焉、逋寇以朕命命之、傳檄可致、勿用兵、頃之、貢馬五十匹、道亡其二、使者以聞、及馬至無恙、詰之則使者所償也、上責其不誠、卻之、七年、諭中書省臣曰、古諸侯事天子、比年小聘、三年大聘、五年一朝、九州外夷戎、世見而巳、高麗去中國近、知經史禮樂、非他邦比、宜令三年一聘、不則比年聘、曩高麗貢獻數、使者溺海、幾不返、甚失朕意、丞相其明以諭王、八年、顓弒死、子禑嗣、貢不如期、卻之、羈其使周誼、仍敕遼東守臣絕勿通、十七年、表請故王謚及嗣封、不許、十八年許之、明年貢馬千匹、布萬疋謝、請易寇服、不許、指揮高家奴自其國市馬止?帚、言禑辭馬直、上令給之、二十一年、國相李仁人廢禑立王昌、歲中兩請入朝、皆不許、李成桂復廢昌、立定昌國院君瑤、瑤嘗遣子奭來期、奭未止?帚、而成桂廢瑤自立王氏自五代至今、傳數百年絕、其國評議司表言、禑昌不當立。瑤暴虐失人心、國虛無王。舍成桂莫適與也、惟朝廷命之、　上曰彼夷耳、吾何誅、成桂更名旦、徙居漢城、巳請更國號、詔仍稱朝鮮、二十八年入貢、表語謾、逮撰表者鄭總羈留之、旦老、請子芳遠嗣、永樂元年、賜冕服經籍、從芳遠請也、六年、世子禔來貢、八年獻馬萬匹助征虜、十三年、表更立祹為世子、是年芳遠老、請以祹嗣、宣德元年、遣使賜祹五經四書、及性理大全綱目通鑑、因謂禮臣、是書有國家所當知、朕嘉惠遠人、故賜之、四年、祹進海東青、制詔珍禽異獸、非朕所貴、其勿進方物效誠而巳、毋金玉器、祹再進再諭之、巳請遣子弟入學、不許、仍賜諸書俾學于國中、正統四年、建川夷酋凡察童倉逋居朝鮮界上、別酋李滿住以為言、詔問祹、亡何、凡察止?帚建州、祹表言凡察以窮止?帚臣、臣遇之善、卯翼而遂飛、必索之、凡察復言祹羈留其私屬、請檄還、不則隨以兵、詔兩解之、且慰藉祹、國家以王為東藩、如凡察直夷畜之、何敢望王、彼其懷鳥獸心去留無恒、王第善自備、毋與較、景泰元年、賜祹世子珦冕服、祹卒、珦嗣、三年卒、子弘暐嗣、穉而孱、遜其叔瑈、天順三年、邊臣疏瑈私與建州夷酋董山通、巳又殺毛憐酋郎卜兒哈、累詔戒諭之、成化三年、進海青白鵲、卻之、時方征建州、瑈遣中樞府知事康純等率兵助王師、捕斬李滿住、及其部落、遣使來獻俘、璽書褒嘉之、明年瑈卒、子晄嗣、六年晄卒、從子娎嗣、復出兵助擊建州、捷聞、遣中使賚王金幣、并及其將士、弘治八年娎卒、子??隆嗣、??隆病風、遜其弟懌、嘉靖二十三年、懌卒、子山??嗣、未踰年卒、子峘嗣、時日本入寇、舟漂至朝鮮、及奸民往來海上、私與倭市、峘輒捕以獻、上亦厚賜予答其意、隆慶元年、峘卒、從子昖嗣、李氏自成桂以來。事朝廷恭。歲時朝貢外。慶慰報謝無常期。行李踵于道。王嗣立。則使者往封。有大事則頒詔其國。他夷不敢望也。始成桂立。　高皇帝雖置不問然心惡其篡。而傳者復以成桂為仁人子。故　祖訓謂其父子先後弒王氏四王。其後嗣當永樂正德嘉靖間。累表自白。言恭愍之弒。由嬖臣倫仁人誅倫立禑。禑既立。則遣兵侵遼東。先臣成桂懼于上國。返其兵禑遂遜位于子昌。而恭愍妃安氏以禑昌皆非王氏不當立。此中大有飭詞乃黜昌立瑤。瑤復不道。國人請命　高皇帝立先臣。贍瑤別邸終其身。先臣實未嘗為弒。而虛蒙此聲。又家世出新羅司空。顧以為仁人子。皆寃甚。乞下史舘昭雪之。今上初、乃得請、其地東西相鉅二千里、南北四千里、分八道、統府州郡縣、其設官略倣中國、以田制俸、刑法不苛、俗柔謹、崇釋尚鬼惡殺、茅居苧衣、知文字、喜讀書、上下威儀、燦然可觀矣、山川九都神嵩北岳海鴨綠江為大、產金銀鐵水晶鹽紬苧布白硾紙狼尾筆果下馬長尾雞貂豽海豹皮八稍魚昆布秔黍麻榛松人參茯苓、其貢道由鴨綠江歷遼陽廣寧。入山海關。達京師。成化中。苦女直邀刼。請改道。職方郎劉大夏持不可。議遂寢。論曰、隋唐之際、高麗勍矣、觀其勤萬乘、抗前旌、固東夷之雄也、明興濡沫仰流、皇風淪被。俎豆詩書、為冠帶國、聲教遠矣、彼威之而不來。此柔之而愈服。雖招擕有經。亦先聖之遺化也。成桂初興逆取順守、引于今茲、藩封勿替、可謂盛矣日本侵據數年賴中國力而復之此文不□想著考時在前也而襲休日久積弱形成　高皇前言徵于左券神聖之所豫謨有國家者曷可忽哉。

