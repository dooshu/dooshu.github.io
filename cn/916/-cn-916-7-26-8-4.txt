【秋风曲三首】

先（《类聚》作光。冯校作先。）拂连云台。罢入迎风（《类聚》作銮。）殿。已折池中荷。复驱（《类聚》作驰。）檐里燕。（○《类聚》四十二。《乐府诗集》六十。《诗纪》九十一。）

孀妇悲（玉台作居憎。）四时。况在秋闺内。凄叶留晚蝉。（玉台作流晚晖。）虚庭吐寒菜。（○玉台新咏十。《乐府诗集》六十。《诗纪》九十一。）

北牖风摧（乐府作催。）树。南篱寒蛩吟。庭中无限月。思妇夜鸣砧。（○同上）

