方岳　次韵张录携书见过

家在屏山东复东，高轩肯过白云中。

石桥自是神仙处，竹屋相传工律工。

日暮春江愁李白，山寒秋菊老龟蒙。

时平莫袖挥毫手，此论於予却未公。

方岳

方岳　次韵张录携书见过

君家自有神奇在，底用浓熏到马班。

黄石一编灯火外，紫芒双剑斗牛间。

谁能莫府初开印，闻有诗人便入山。

雨过勘厅春草绿，与吾意思政相关。

方岳

