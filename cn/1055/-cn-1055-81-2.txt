【比部员外郎知绵州薛贻应转驾部员外郎虞部员外郎知博州薛纶转司门员外郎秘书丞知嘉州洪雅县李述转太常博士制〈并磨勘改官。〉】

敕具官薛贻应等：吏之庸庸而无闻者，吾所不取；章章而特见者，必擢用之。若夫奉法循职，守其官而无过者，不亦吏之良哉！念其勤劳，岂可不录？三年考绩，叙进有常。往服新恩，无渝尔守。可。

