○免租稅詔 【 租稅】

?聞自古帝王、必資民力、以助成戈?止功、故國家尤當以恤民為先務朕為億兆主、甚欲吾民同樂於天地間、即位以來、于今三年、各處郡邑、雖嘗免其租糧、尚慮凋敝之餘、未能蘇息、其應天太平鎮江宣州廣德滁州和州、聖祖優卹建義之地時時有加不止此一詔也當創業之初、錢糧供億、實為浩繁、賴此數郡、以足國用、遂致平定四方、念其勤勞、何時忘之、深宜優卹、應天太平、巳嘗免其稅糧二年、鎮江宣州廣德滁和、巳免二年、此七處今年夏秋稅糧、再行蠲免、徽州嚴州金華衢州處州廣信池州饒州廬州、以次歸附供給、皆為煩勞、此九處今年夏稅秋糧、亦皆蠲免、其河南北平、近入版圖、重念其民、久罹兵革、疲困為甚、山東與河南地方相接、其民宜加培養、庶使河南之民、得以相資為生、山東巳嘗與免二年、河南北平、巳免一年、此三處今年稅糧、並行再與蠲免、朕以布衣起事、民間艱苦、無不周知、今所優免、姑以凋弊之處為先、所在有司、其尚謹於奉承、以體朕恤民之意、

