○災異陳言疏

比者彗星見于天田、西掃太微、北近紫官、其譴告警懼之至、即漢董仲舒所謂天心人愛之意也、　皇上憂切于心、戒諭群臣、同加脩省、是能體主天仁愛之心、而欲脩政以弭之、其時政得失、生民利病、文武大臣、巳條陳矣、然德者政之本、書曰惟先格王正厥事、葢止萬事必以正君心為本、臣等備員近輔、無以少裨實深愧懼、謹采脩德大端、安大要條陳。如左一曰正心術、夫天下之道正與邪而已、正者帝王之道也邪者異端之教也、邪正之間、治亂係焉、　皇上聰明聖智、豈不知所决擇而頗留意佛事者、聊以試之。非誠信之也。然聞者竊議以為內府一次脩齋、街市一次騷擾伏望　皇上留心聖學、毋信異端、减去內府脩齋、如遇節令、止于在外寺觀舉行可也、二曰謹命令、夫命令之出、不可不慎、　祖宗以來。凡傳旨必專任人。故責有所在。事無虛假。近來旨意、行光祿寺內府各衙門者。此事於平日有關政體若有大故便係安危傳奉不一。政出多門人多詐偽將來之弊有不可言　皇上凡百事宜。惟令司令監官傳旨。庶幾命出于一。事有可稽而無弊矣。三曰親接見、自古賢君及我　祖宗列聖。未有不接大臣。議論政事者。君臣情通。政是以和。今　皇上視朝即退。不一接大臣。天下軍民利病。何由盡知伏望　皇上日御便殿。召文武大臣忠直有識者。面議政事而可否之。則聽覽日熟而治道成矣。四曰慎賞罰、夫賞罰者。人君治天下之大柄也。慎賞罰莫先於循舊章守成憲近者道路傳言。謂賞典太濫。近幸無故而受金帛者多。工匠無功冐官職者眾。用刑太深。有法不該充軍而充軍者。有罪不至死而死者。此非舊章成憲所宜也。伏望　皇上節賞慎刑。惟舊典成憲。是循是守。則公道彰。治法正矣。五曰納諫諍、夫日有萬幾而事有萬變。非秉聽博采。何由一一當理。伏望　皇上虛心屈已聽受群言。勿惡其切直。勿忽其迂遠。苟有當理。即賜施行。如此則官賞政刑。不至乖失、而下情得以上通矣。六曰勵官守夫百司庶府、各有所職、承平日久、事多因循、大槩主於奉　上。而嫌於違覆。所以事不便于軍民者多矣。識者徒能竊議。而不敢公言。謂目前苟安懼煩凟也。豈知下人愁怨。以致天變如此之甚乎。伏望　皇上戒勵各官。慎脩厥職、職股肱者。凡遇事有不便。宜再三執奏。毋率意行下。結怨于民。司耳目者。但遇事為民勵官。為民蠹者即便舉奏。毋狥情容隱。然後政善民安。為可冀也。七曰恤軍民、近者管軍管民官員、罔體朝廷愛養軍民之心、因公科歛、弊出百端、軍民窮困、日甚一日、若此者天下皆然、而畿內尤甚、何也、以差役重而又無所資以為生也。舊曰牧馬草塲。積年開種田地。今多為有力者侵占。故馬死而罪責至。地小而衣食窘。懷憤蓄怨。非一日矣。伏望　皇上命該部清理三營草塲。使官軍便於牧放。减退勢家莊田。使百姓便於耕種。其各處衛所府州縣官、有巧立名色掊刻軍民財物者、乞令都察院嚴行禁治、則軍民各得其所而邦國永寧矣。凡此七事、實出輿論、伏望　皇上鑒除舊布新之象、斷自宸衷、力行新正、以正心為修德之本、以餘事為修德之助、德修于上、則群臣咸知效職、而善政皆次苐舉行矣轉災為祥、莫切於此、

