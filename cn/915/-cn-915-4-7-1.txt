◇赠中常侍曹腾费亭侯制

制曰：（缺）中常侍费亭侯曹腾，腾见克（缺）先帝。能自奋拔于险阻之中，不陷乎群小害己之谮，遂亦□□□□□前后策谋□□进贤纳□。践阼之初，受爵于东土，厥功章然。腾守足退居，约身自持，遭离扰，孝行纯笃□慎礼纪丧能过哀，服祥有不忍远离之恩情□感病，毁性早薨，朕甚闵焉。《诗》曰：「靡不有初，鲜克有终。」腾能终之。《春秋》之义，旌□采介，以劝为善及其在殡，使兼谏议大□□□□□□特进，赠费亭侯印绶。魂而有灵，嘉其宠荣。呜呼哀哉！（《隶释》十五《曹腾碑阴》）

