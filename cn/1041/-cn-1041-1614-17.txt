袁燮　和东林湛堂禅师喜雪韵五首

去岁寒云久积阴，四郊雪片腊中深。

今年一稔民安业，老守区区慰此心。

袁燮

袁燮　和东林湛堂禅师喜雪韵五首

祈祷精诚凯上通，培祥未与去年同。

老怀日夜忧无奈，安得寒花屡舞风。

袁燮

袁燮　和东林湛堂禅师喜雪韵五首

恨无佳政布民间，赋敛犹繁狱未宽。

来岁若非禾稼熟，穷檐何以免饥寒。

袁燮

袁燮　和东林湛堂禅师喜雪韵五首

皇皇有若救头然，为计无聊只籲天。

歼厥遗蝗须尺瑞，由来积玉兆丰年。

袁燮

袁燮　和东林湛堂禅师喜雪韵五首

寂寞东林一老禅，殷勤念我惠佳篇。

敢烦见在慈悲佛，为我投诚过去仟。

袁燮

