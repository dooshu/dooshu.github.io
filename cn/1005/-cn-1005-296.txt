张閏　连日雪未能多曾远逸见惠二首遵欧苏律禁体物语及用故事走笔次韵

鹊冻听无语，鸥饥望不飞。

从饶居士家，亦自到轩稀。

入幕灯生晕，飘池水长肥。

何能巧模写，吟思欠幽微。

张閏

张閏　连日雪未能多曾远逸见惠二首遵欧苏律禁体物语及用故事走笔次韵

待伴犹虚夜，羞明或遇朝。

但依歌袖舞，休向鬓丝飘。

有句清堪比，令人意自消。

暖寒林下具，相就可须招。

张閏

