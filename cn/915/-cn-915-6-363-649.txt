○宋纤石壁铭



丹崖百丈，青壁万寻，奇木蓊郁，蔚若邓林，其人如玉，维国之琛，室迩人遐，实劳我心。（《晋书·隐逸·宋纤传》，又《十六国春秋》七十五。）

谢艾

艾，敦煌人，仕张重华为主簿，授中坚将军，以功封福禄伯，出为酒泉太守。寻授使持节军师将军，以功迁太府左长史，进封福禄县侯，又为使持节都督征讨，诸军事，行卫将军，後为张祚所杀，有集七卷。（《宋书·蒙逊》传作八卷）



