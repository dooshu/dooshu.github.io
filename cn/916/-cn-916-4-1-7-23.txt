【白杨行】

〖古今乐录曰：王僧虔技录有白杨行。今不歌〗

青云固非青。当云奈白云。骥从西北驰来。吾何意。骥来对我悲鸣。举头气凌青云。当奈此骥正龙形。□宛足蹉跎长坡下。蹇驴慷忾。敢与我争驰。踯躅盐车之中。流汗两耳尽下垂。虽怀千里之逸志。当时一得施。白云飘飘。舍我高翔。青云徘徊。戢我愁啼。上眄增崖。下临清池。日欲西移。既来归君。君不一顾。仰天太息。当用生为青云乎。（乐府作青云乎。）飞时悲当奈何耶。青云飞乎。（○《乐府诗集》四十。《诗纪》二十二。）

