陈造　张守有和章复次韵三首

一骨万金知未惬，五云七字不妨赊。

此翁久断扬州梦，径付凝香旧主家。

陈造

陈造　张守有和章复次韵三首

接翼鸿冥聊尔尔，大书麟获更仪仪。

雄边仙伯横琴处，应道苏耽兴尽归。

陈造

陈造　张守有和章复次韵三首

闲舒侧理题长句，漫与胎仙纪往回。

花径宿莺楼着燕，因思如愿赋归来。

陈造

