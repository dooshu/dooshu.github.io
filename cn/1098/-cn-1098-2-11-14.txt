○徐子墓

晨兴驾我车。行行造古墓。墓门一何寥。踟蹰久延顾。陌阡修且直。青松夹中路。借言葬者谁。汉时徐孺子。麟出谅不偶。龙潜竟何以。峩峩东都会。蔼蔼青云士。一鸣争及时。迈迹歆先轨冠葢纷若云。车马阗京里。鸣玉气自振。排闼情难已。鸿钟有竞勋。大策无停纪。斯人独岑寂。哀叹劳心理。

【舒章曰高山流水如见其人】

【辕文曰九京可作低昂自深】

