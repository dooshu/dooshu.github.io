◇矫晋安帝诏（义熙八年九月）

刘毅包藏祸心，构逆南夏。藩混助乱志，肆奸宄。赖宰辅玄鉴，抚机挫锐，凶党即戮，社稷安。夫好生之德，所因者本，肆眚覃仁，实资玄泽。况事兴大憝，祸自元凶。其大赦天下，唯刘毅不在其例，并增文武位一等。孝顺忠义，隐滞遗逸，必令闻达。（《晋书·安帝纪》：八年九月己卯，太尉刘裕害右将军兖州刺史刘藩、尚书左仆射谢混，庚辰裕矫诏。）

