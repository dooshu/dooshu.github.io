○封牛仙客妻王氏国夫人制

门下：卿之内子，实著於礼经；国有旧章，亦[B14A]於淑德。银青光禄大夫守工部尚书同中书门下三品持节朔方节度兼支度营田盐池押诸蕃部落副大使上柱国国公知门下省事牛仙客妻琅琊郡夫人王氏，道膺图史，言成箴诫，贤明自远，柔惠兼资，作配台臣，能修壶教。宠其车服，已膺命妇之荣；锡以山川，更表从夫之贵。可封国夫人。主者施行。

