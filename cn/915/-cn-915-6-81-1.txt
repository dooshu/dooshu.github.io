◇正会赋

伊月正之元吉兮，应三统之中灵，顺天地以交泰，协太蔟之玄精，荷介祉于上帝兮，祚圣皇以永贞。华幄映于飞云兮，朱幕张于前庭。ㄌ青帷于两阶，象紫极之峥嵘。（二语从《宋书·礼志》一补。）曜五旗于东序兮，表雄虹而为旌。备六代之象舞兮，厘箫韶于九成。玄夜以司晨兮，望庭燎之高炀。壮甲士之星罗兮，伟干戚之飘扬。胪人肃其齐列，九宾穆以成行。延百辟于和门，等尊卑而奉璋。（二语从《宋书·礼志》一补）齐八荒于蕃服兮，咸稽首而来王。（《初学记》四）

朝四国于东巡。（《宋书·礼志》一）

