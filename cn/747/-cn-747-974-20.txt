○奏李自伦孝义状（天福四年正月户部）

深州司功参军李自伦六世义居，奉敕准格处分，按格敕节文，孝义旌表，苟存虚滥，不可褒称。必在累世同居，一门和睦，尊卑有序，财食无私，遐迩钦承，乡闾推伏。州县亲加按验，状迹殊尤，简覆既同，准令申举，方得旌表。当司当本州审到乡老呈言等，自伦高祖训，训生灿，灿生财，财生忠，忠生自伦，自伦生光厚。六从弟兄，同居不妄。

