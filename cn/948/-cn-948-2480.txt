陆游　秋日郊居

山雨霏微鸭头水，溪云细薄鱼鳞天。

幽寻自笑本无事，羽扇筇枝上钓船。

陆游

陆游　秋日郊居

行歌曳杖到新塘，银阙瑶台无此凉。

万里秋风菰菜老，一川明月稻花香。

陆游

陆游　秋日郊居

秋日留连野老家，朱盘鮳脔粲如花。

已炊藟散真珠米，更点丁坑白雪茶。

陆游

陆游　秋日郊居

车荡比邻例馈鱼，流涎对此四腮鲈。

北窗雨过凉如水，消得先生一醉无？

陆游

陆游　秋日郊居

今年斟酌是丰年，社近儿童喜欲颠。

半醉半醒村老子，家家门口掠神钱。

陆游

陆游　秋日郊居

鱼咸满缶酒新簄，处处吴歌起陇头。

上客已随新雁到，晚禾犹待薄霜收。

【卷44】

陆游

陆游　秋日郊居

儿童冬学闹比邻，据案愚儒却自珍。

授罢村书闭门睡，终年不著面看人。

陆游

陆游　秋日郊居

两翁儿女旧论姻，酒担羊腔喜色新。

不遣交情隔生死，固应世好等朱陈。

陆游

