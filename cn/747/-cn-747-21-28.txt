○授源乾曜黄门侍郎同平章事制

门下：轩梦三相，舜举八元，咸伫人杰，以宣邦政。尚书左丞上桂国安阳县开男源乾曜，博文强学，达识周才。贞白可以励时，道义可以宏物，虚怀同於抱月，悬镜不疲利器。比於成风，刜钟无滞，回可充左曹之駮议，翊中禁之谋猷，用参金铉之司，兼践玉台之制。可黄门侍郎同紫微黄门平章事，勋封如故。

