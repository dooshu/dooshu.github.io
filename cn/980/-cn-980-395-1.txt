释元净　次韵参寥子寄秦少游三绝时少游举进士不得

秦郎文字固超然，汉武凭虚意欲仙。

底事秋来不得解，定中试为问诸天。

释元净

释元净　次韵参寥子寄秦少游三绝时少游举进士不得

一尾追风抹万蹄，昆仑玄圃谓朝難。

回看世上无伯乐，却道盐中胜月题。

释元净

释元净　次韵参寥子寄秦少游三绝时少游举进士不得

得失秋毫久已明，不须闻此气峥嵘。

何妨却伴参寥子，无数新诗咳唾成。

释元净

