郭印　春日云溪即事二首

乞得筋骸伴老农，一丘春兴有谁同。

禽声路入笙簧里，花色人行锦绣中。

藄草养兰修故事，凿渠引水著新功。

羲和叱驭应难挽，愁见颠狂柳絮风。

郭印

郭印　春日云溪即事二首

林壑栖迟两见春，一筇一麈任天真。

莺花世界无停晷，电露光阴莫负身。

蚁战蜗争那复问，鱼浮鸟戏自相亲。

长江不日桃花浪，筑石牢堤急倩人。

郭印

