与南荆部谢泰东


仆自当事以来，日夕兢业，惟恐蹈于矫枉之过。顾有不容不厘剔者，要亦顺人心之所共欲者，因而行之，不敢措一毫枉意于其间也。

顷案掌故，请主上御便殿，召见府部大臣。咨询之端于此已见。目前景象似为穆清，此后唯当恪循轨辙，按辔徐行耳。但人苦不自知，非得道谊知己时时提觉，不能济也。幸必有以教之。





