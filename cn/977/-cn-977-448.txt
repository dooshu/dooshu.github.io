邵雍　落花短吟

满园桃李正离披，更被狂风作意吹。

长是忧愁初谢处，却须思念未开时。

奈何红艳易消歇，不似青阴少改移。

九十日春都去尽，樽前安忍更颦眉。

邵雍

邵雍　落花短吟

花间水畔绿如茵，兴废曾经汉与秦。

占了山川无限地，愁伤今古几何人。

严霜杀尽还逢雨，野火烧残又遇春。

不那路傍多此物，农家长是费耕耘。

邵雍

