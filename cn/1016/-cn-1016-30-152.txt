杨公远　闷书二首

转眼才余五日春，东奔西走废光阴。

一泓砚里谋生意，几句诗中写客心。

贯斗冲牛雷焕剑，高山流水伯牙琴。

莫将未遇添惆怅，自有名公为赏音。

杨公远

杨公远　闷书二首

客里因循断送春，况逢天气半晴阴。

生来百事少如意，老去千般都上心。

长铗空弹冯氏剑，良材还斲蔡翁琴。

愁怀正此无分付，多谢黄鹂送好音。

杨公远

