○请令公卿子弟准赴贡举奏

近代设词科，选胄子，盖所以纲维名教，崇树邦本者也。曩时进士，不下千人。岭徼海隅，偃风向化。近岁观光之士，人数不多。加以在位臣僚，罕有子弟。就其寡少，复避嫌疑。实恐因循，渐为废坠。今在朝公卿亲属，将相子孙，有文行可取者，请许所在州府荐送，以广毓才之义。

李

字公度，陇西敦煌人。僖宗朝举进士，累拜左补阙。梁祖即位，为左谏议大夫兼宣徽副使。友之乱，除右散骑常侍充侍讲学士。内讨之日，为乱兵所伤卒。

