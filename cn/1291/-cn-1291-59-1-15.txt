【顺阳吏民为刘陶歌】

〖《后汉书》曰：刘陶。字子奇。颍川颍阴人。注北贞王勃之后。桓帝时。举孝廉。除顺阳长。县多奸猾。陶到官宣募吏民。〗

有气力勇猛能以死易生者。得数百人。皆严兵待命。於是覆案奸轨。所按发若神。以病免。吏民思而歌之。

悒然不乐。思我刘君。何时复来。安此下民。

（《白帖》作人。〇《后汉书》本传。《水经注》淮水注作童谣歌。《类聚》十九、五十。《白帖》十二、四十。《御览》二百六十七、四百六十五。《乐府诗集》八十五及《诗纪》作刘君歌。《文选》补遗三十五作顺阳民歌。逯案。《类聚》引谢承《后汉书》、《御览》引后《汉书》。刘陶作刘騊駼或刘陶駼。又顺阳。谢承《后汉书》作摐阳。稍不同。）

