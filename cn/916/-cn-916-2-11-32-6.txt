【伯姬引】

〖琴苑要录曰：伯姬引者。保母之所作也。伯姬。鲁女也。为宋共公夫人。公薨。伯姬执节守贞。鲁襄公三十年。宋宫灾。伯姬在焉。有司请曰：火将至矣。伯姬曰：吾闻夫人夜出。不见傅母不下堂。逮乎火而死。共母自伤行迟。悼伯姬之遇灾。援琴而歌曰：〗

嘉名洁兮行弥章。托节鼓兮令躬丧。歍钦何辜遇斯殃。嗟嗟柰何罹斯殃。（○《诗纪前集》四。○逯案。琴操有此引。但无歌辞。《乐府诗集》尚无著录。此歌系后人依托。）

