刘克庄　题唐察院诗卷二首

细读公诗屡绝编，心知妙处口难传。

言言箴儆堪垂世，历历行藏自谱年。

但觉朱弦馀倡叹，不烦玉斧玉雕镌。

小儒可是通身胆，拟为坡仙注大全。

刘克庄

刘克庄　题唐察院诗卷二首

不见林夫与子方，坦翁健笔亦堂堂。

孝诚亲有终身慕，忠爱君无一饭忘。

铭座六章韦作佩，入台五字铁为肠。

未应径欲投吟社，谏草长留御榻傍。

刘克庄

