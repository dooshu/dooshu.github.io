○谢上剑南节度使表

臣某言：受登坛，必先礼乐，剖符揽辔，是委腹心。方将总领诸侯，整训戎旅，分二《南》之名器，创七德之筹谋。君无虚授，臣无虚受，授受之际，任用匪轻。况全蜀奥区，非贤勿守，方面重寄，择善而从。顾臣庸愚，岂合祗拜？远奉恩制，不敢逡巡，即以二月二日上讫。天威在颜，风俗思变，饮冰食蘖，策朽磨铝。臣往在淮阳，已无展效，出临彭蜀，又乏循良，虽圣恩不移，而微臣益惧。谨当宣扬皇化，镇抚，蕃蛮，训率吏兵，翦除夷獠，庶冀毫，增益山邱。陛下慎择任人，朝廷多士，伏愿更徵英彦，俾付西南，许臣暮年，归侍丹阙。臣子之恳，君父之慈，天高听卑，下情上达。军府多事，税赋方殷，臣今逐便指，乘式遏。救苍生之疲弊，宽陛下之忧勤，乃臣丹诚，缕缕於夙夜。无任忄空款之至，谨遣洋州司马摄参谋臣路球谨奉表陈谢以闻。

