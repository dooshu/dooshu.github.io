南绍兴元善五首

【和马仲房出塞】

虏骑还南下，王师复北征。

旗翻沧海日，道出白登城。

朔马鸣新垒，胡姬指旧营。

玉京双凤阙，空宿羽林兵。

【前巡幸歌（二首）】

翠华摇曳转龙荒，宣府离宫面面长。

代马繁缨悬广室，胡姬妆镜挂连房。

铁柱旌旗白昼悬，浔阳烟火上薰天。

羽书夜报鹰房里，骏马朝鸣虎帐前。

【闲居（二首）】

落落新榆宅，深深细柳村。

出门逢鸟雀，归院见鸡豚。

碧窗红药砌，青简绿牙签。

花落莺啼树，风回燕入帘。

