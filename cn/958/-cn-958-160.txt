文同　和子山陪使君游西湖三绝正月晦日

游骑翩翩从使君，娱宾亭上宴西曛。

座中不用频辞酒，明日青春已一分。

文同

文同　和子山陪使君游西湖三绝正月晦日

柳色绕堤金粉明，湖光浮岸玉烟轻。

风柔日薄恰新霁，正好访春来此行。

文同

文同　和子山陪使君游西湖三绝正月晦日

满眼垂杨照绿波，就中春意延先多。

不将歌管酬佳景，拟奈翠漪堂上何。

文同

