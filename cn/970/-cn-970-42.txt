刘子翚　次韵白水雪梅二诗

闽雪少曾栖瓦白，怪来浩浩拥寒滨。

严威故作敝裘厄，淡彩潜催幽幌晨。

眼观醉中迷有色，心华净处照无垠。

摇松旋拾晶荧煮，已觉肥生齿颊津。

刘子翚

刘子翚　次韵白水雪梅二诗

豪气无根老自摧，尚留余习爱寻梅。

苦寒扶病也须去，薄暮微吟垂欲开。

静纳长芬风外坞，醉临高白水边台。

无言自得幽贞意，莫吐肝肠锦绣才。

刘子翚

