汪应辰　鹿鸣宴席上诗二首奉送解元诸先辈

从来人物数成都，果见英髦入荐书。

齐鲁风流方演迤，渊云文采自纡余。

姓名即上飞龙榜，乡里争迎驷马车。

圣世取才三尺在，但惭无地更吹嘘。

汪应辰

汪应辰　鹿鸣宴席上诗二首奉送解元诸先辈

嘉宾式燕正炎曦，风自南来为解围。

细听吹笙仍鼓瑟，即看结绶却登畿。

清朝不用齰刀布，昼日偏宜著锦衣。

太守自怜推不去，栈羊酾酒待还归。

汪应辰

