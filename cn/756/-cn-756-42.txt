又　采莲

柳岸，水清浅，笑折荷花呼女伴。盈盈日照新妆面，《水调》空传幽怨。扁舟日暮笑声远，对此令人肠断。

◆词前诗曰：“若耶溪边天气秋，采莲女儿溪岸头。笑隔荷花共人语，烟波渺渺荡轻舟。数声《水调》红娇晚，棹转舟回笑人远。肠断谁家游冶郎，尽日踟蹰临柳岸。”

◎采莲：曲名，原为乐府旧题，始自梁武帝《江南弄》七首中之《采莲曲》，后世依题作辞者甚多，多写若耶溪越女采莲生活。马端临《文献通考》卷一四六《乐考》谓《采莲》宋时隶教坊舞队，舞女“衣红罗生色绰子，系晕裙，戴云鬟髻，乘彩船，执莲花”。此篇本于李白《采莲曲》：“若耶溪旁采莲女，笑隔荷花共人语。日照新妆水底明，风飘香袖空中举。岸上谁家游冶郎，三三五五映垂杨。紫骝嘶入落花去，见此踟蹰空断肠。”（徐培均《淮海居士长短句笺注》）

