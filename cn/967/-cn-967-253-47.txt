李新　答李丞用其韵

四时秋色可春回，古铁囊空信短才。

纸尾依随丞不负，天西穷绝客何来。

顽云垂翼山碉暗，荞麦饶花雪岭开。

投老播流情味恶，孤城移作望乡台。

李新

李新　答李丞用其韵

年少文声许过秦，仁涂便失自由身。

初思鲈鱠翻归兴，不见仙槎却问津。

道德千言遥胄事，文章万丈当家春。

鱼从丙穴如收得，更与张华细辨鳞。

李新

