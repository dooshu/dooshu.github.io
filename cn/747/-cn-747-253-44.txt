○至都大赦天下制

黄门：周宅中土，秦里上田，皆王者之都也；时迈观风，载巡展义，皆王者之政也。朕嗣守宸极，颇移年所，冕旒而视，心每周於万邦；车辙所届，迹不出於三辅：岂怀安以惮劳？姑省费而休力。然以设京师者，不偏於西据；奉宗庙者，亦俟於东征：安可阻从人之心，增予之怨？是用阳发岁，练日简辰，乘和风以应物，御惠风以行令。永言告至，载叶来，顾兹菲躬，畏此鸿业。下辇而有宫室，即旧不加；登台而有山川，览今犹昔。森然在目，用轸於怀，思宏远图，俾作宽典，不忘师古之义，特布惟新之渥。可大赦天下，自开元五年二月三日昧爽以前，大辟罪以下，罪无轻重，已发觉未发觉，已结正未结正，系囚见徙常赦所不原者，咸赦除之。唯谋反大逆，不在赦限云云。夫政欲清静。词尚省要，者思致於，未臻其道。文书盈几阁而吏益欺，诏命下闾里而人莫谕，得非失於牾，弊在烦芜邪？简而易从，禁则难犯，令式格敕有不便者，先令尚书省集议刊定，宜详厥衷，合於大体。亡命山泽，挟藏军器，百日不首。复罪如初。敢以赦前事相告言者，以其罪罪之，赦书日行五百里，布告天下，知朕意焉，主者施行。

