苏轼　仲天贶、王元直自眉山来见余钱塘，留半岁，既行，作绝句五首送之

仲君岂弟多学，王子清修寡言。

病後空惊鹤瘦，时来或作鹏骞。

苏轼

苏轼　仲天贶、王元直自眉山来见余钱塘，留半岁，既行，作绝句五首送之

海角烦君远访，江源与我同来。

剩作数诗相送，莫教万里空回。

苏轼

苏轼　仲天贶、王元直自眉山来见余钱塘，留半岁，既行，作绝句五首送之

三人一旦同行，留下高斋月明。

遥想扁舟京口，尚余孤枕潮声。

苏轼

苏轼　仲天贶、王元直自眉山来见余钱塘，留半岁，既行，作绝句五首送之

更欲留君久住，念君去国弥年。

空使犀颅玉颊，长怀髯舅凄然。

苏轼

苏轼　仲天贶、王元直自眉山来见余钱塘，留半岁，既行，作绝句五首送之

为余远致殷勤，瑞草桥边老人。

红带雅宜华发，白醪光泛新春。

苏轼

