黄庭坚　次韵吉老十小诗

什袭发硎刀，无名自贵高。

秋衣犹葛制，午饭厌溪毛。

黄庭坚

黄庭坚　次韵吉老十小诗

万木霜摇落，山呈斧凿痕。

痴蝇思附尾，警鹤畏乘轩。

黄庭坚

黄庭坚　次韵吉老十小诗

日短循除庑，溪寒出臼科。

官居图画里，小鸭睡枯荷。

黄庭坚

黄庭坚　次韵吉老十小诗

眼看人换世，手种木成阴。

藏拙无三窟，谈禅剧七禽。

黄庭坚

黄庭坚　次韵吉老十小诗

寒水几痕落，秋山万窍号。

红梨啄乌鹊，残菊挂衐蛸。

黄庭坚

黄庭坚　次韵吉老十小诗

佳人斗南北，美酒玉东西。

梦鹿分真鹿，无鸡应木鸡。

黄庭坚

黄庭坚　次韵吉老十小诗

斲鼻昔常尔，绝弦知者稀。

无人与争长，惟有钓鱼矶。

黄庭坚

黄庭坚　次韵吉老十小诗

茵席絮剪茧，枕囊收决明。

南风入昼梦，起坐是松声。

黄庭坚

黄庭坚　次韵吉老十小诗

半菽一瓢饮，悬鹑百结衣。

萧条鬼不瞰，聊可与同归。

黄庭坚

黄庭坚　次韵吉老十小诗

学似斲轮扁，诗如饭颗山。

室中余一剑，无气斗牛间。

黄庭坚

