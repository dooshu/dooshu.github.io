【独酌谣】

独酌谣。（乐府叠此句。是。）独酌独长谣。智者不我顾。愚夫余未（文苑作不。乐府同。）要。不愚复不智。谁当余见招。所以成独酌。一酌倾一（文苑作一倾。乐府同。）瓢。生涯本漫漫。神理暂超超。再（《类聚》作一。）酌矜许史。三（《类聚》作再。）酌傲松乔。频烦四五酌。不觉凌丹霄。倏尔（文苑作忽。注云。一作尔。）厌五鼎。俄然贱九韶。鼓殇无异葬。夷跖可同朝。龙蠖非不屈。鹏□但（乐府作本。）逍遥。寄语号呶侣。无乃太（《类聚》作大。）尘嚣。（○《类聚》十九。文苑英华三百三十六。《乐府诗集》八十七。《诗纪》百一。）

