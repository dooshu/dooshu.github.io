佚名　乾道元年册皇太子四首

宋受天命，圣绪无疆。

惟怀永图，乃登元良。

涓选休辰，册书是将。

黼坐天临，穆穆皇皇。

佚名

佚名　乾道元年册皇太子四首

于维皇储，玉润金声。

骨震之洊，重离之明。

册宝具举，环佩锵鸣。

守器承祧，惟邦之荣。

佚名

佚名　乾道元年册皇太子四首

乐备既奉，和声冲融。

玉简金书，翔莺戏鸿。

下拜登受，旋于青宫。

笠辰作贰，垂休无穷。

佚名

佚名　乾道元年册皇太子四首

我礼备成，我驾言旋。

降坐而跸，奏鼓渊渊。

国本既定，保佑自天。

克昌厥后，何千万年。

佚名

