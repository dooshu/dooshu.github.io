○浑仪铭（并序）

後魏太史令晁崇，修浑仪以视星象。按其仪以永兴四年岁次困敦创造，传至後魏末。入齐往周隋，至於大唐。历年久远，仪盖倾坠。日以太史去景三年，奉敕重令修造。使银青光禄大夫检校将作少监杨务廉与银青光禄大夫行太史令瞿昙悉达、正议大夫行太史令李仙宗、试太史令殷知易、荆州都督秘书监兼右卫率薛玉银、青光禄大夫检校秘书监吴师道、正议大夫行秘书少监阎朝隐等，首末共营，各尽其思。至先天二年岁次赤奋若成，其铭曰：周天三万七千里，分寸无欺；成岁三百六十日，盈缩有期。敬之敬之，以授人时。

