陈元晋　宁都上元有作

一觉悠然已五更，窗横梅影月偏明。

年时记得嬉游罢，犹为梅花梦不成。

陈元晋

陈元晋　宁都上元有作

卖薪买酒旧家时，人乐升平岂自知。

节物如今不堪说，丘墟满眼更啼饥。

陈元晋

陈元晋　宁都上元有作

忍剑尤为花木灾，园林不贷一株梅。

呼童偏县无寻处，安得成丛插烛来。

陈元晋

