○禁叙勋越次奏

奉诏：各令於律令格式内，抄出本司合行公事。本司职典勋官，近日凡初叙勋，便至柱国。臣见本朝承平时，至於位至宰辅藩臣，其勋亦从初叙。盖示人扬历功用之重也。勋格自武骑尉七品至上柱国正二品，凡十二转。今後群官得叙勋首，并请自武骑尉依次叙进，无容隔越。

杜崇龟

崇龟，後唐清泰初官翰林待诏右赞善。

