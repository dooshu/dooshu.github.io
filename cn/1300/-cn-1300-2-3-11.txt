执政四入头

国朝除用执政，多从三司使、翰林学士、知开封府、御史中丞进拜，俗呼为“四入头”。固有尽历四职而不用，如张文定公、谓仁、英朝，至神宗初始用，王宣徽之类者。赵清献公自成都召还知谏院，大臣言故事近臣自成都还，将大用，必更省府，谓三司使、开封府。不为谏官。以是知一朝典章，其严如此。至若以权恃郎方受告即为参枢，如施矩、郑仲熊者，盖秦桧所用云。

