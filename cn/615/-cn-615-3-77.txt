纪七十七 熹宗天启元年辛酉


明通鉴卷七十七 纪七十七
重光作噩，尽一年。
熹宗达天阐道敦孝笃友章文襄武靖穆庄勤哲皇帝天启元年
春，正月，已卯，复发帑金五十万充边饷。庚辰，享太庙。
甲申，御文华殿讲读。时辅臣刘一燝、韩炉等以”上为皇孙，未尝出阁讲学，并请以后经筵日讲，宜悉循旧例。”从之。
壬辰，追谥伍文定等七十三人。
丁酉，上行冠礼。
壬寅，诏：“给奉圣夫人客氏田二十顷为护坟香火赀。”又诏：“魏进忠侍卫有功，待陵工告竣，并行叙录。”御史王心一抗疏言：“陛下眷念二人，加给土田，明示优录，恐东征将士闻而解体。况梓宫未殡，先念保母之香火；陵工未成，强人奄侍之勤劳；于理为不顺，于情为失宜。”疏人，不报。【考异】王心一疏谏客，魏事，见《明史》本传，特书于是年之正月，而《本纪》所载，复著口分。《三编》赐客氏土田人之九月，而《目》中所载、与《明史》本传同.按客氏出官复入皆在九月，时侯震肠、倪思辉、朱钦相交章抗谏，遂被贬，而心一之贬亦在九月，故《三编》牵连并记耳。然赐客氏上田，则实正月事也。考之本传，言“思辉等贬官，因追论王心一抗疏事。先是元年2146
纪七十七
正月、客氏未出宫，诏给土田及叙录魏进忠，心一抗疏”云云、下文言”疏人不报，至是与思辉、钦相并贬”云云。据此，则心一之疏在客氏未出以前、思辉等之疏则客氏既出复召还时，而心一之贬官，则因再论客氏与思辉等同贬，盖客，魏以前憾构之也。今仍据《本纪》及《列传》分两事书之。
是月，御史张慎言、方震孺先后上疏请究梃击一狱，又言“陆大受、王之寀、李俸等，不当以考功之法中之。”皆不报。【考异】二疏据《三朝要典》.一—正月辛卯，一壬辰也，并见《明史》本传，今系之正月下。
二月，癸卯，给事中毛士龙复疏论三案，言“诸臣如孙慎行、陆梦龙、陆大受、何士晋、马德沣、王之案、杨涟等，有功社稷、而或挂神武之冠，或堕九原之泪，是功罪之反也。”上是其言。魏进忠等闻而衔之。
甲辰，复当朝面奏及召对故事，从言官之请也。己未，御经筵。
是月，辽阳有数日并出，又日交晕，左右有珥，白虹弥天。【考异】日交晕见《明史·天文志》，系之二月甲午。《三编》记辽东数H并出事、而载交晕于《目》中，亦系之甲午日。按是年二月癸卯朔，二月有甲子、无甲午也。《通纪》系之二月初二日，《两朝从信录》系之二月初三日，初二则甲辰，初三则乙巳也。疑《明史》“甲午”系“甲子”之误。今据《三编》系之二月下，不书日。
闰月，丙子，大风薶。
己卯，以早祷雨。乙酉，敕群臣修省。丁亥，辅臣孙如游罢。
如游人阁，言者诋其不由廷推，交章论列，如游亦屡乞去，诏辄勉留。及是复上疏言：“祖宗任用阁臣，多由特简。远者无论，在世庙则有张璁、桂萼、方献夫、夏言、徐阶、袁炜、严讷、李春芳，在穆庙则有陈以勤、张居正、赵贞古，在神庙则有
2147 明通鉴卷七十七
许国，赵志皋、张位，即皇考之用朱国祚，亦特简也。今陛下冲龄，臣材品又非诸臣比，有累至尊知人之明，乞速赐骸骨归田里。”至十四疏，乃加太子太保、文渊阁大学士，致仕，遣官护归。
《明鉴》曰：典学论道，人君虽上知亦不可废。况熹宗冲龄践位，气志未定，开讲筵以辅成君德，尤为当务之急。如游以此为请、而熹宗即命之人阁，可谓知人。乃言者以不由廷推，交章论列，则门户之积习，而兼为奄党所指使矣。廷推为有明一代弊政，始则以宰辅之任，而言路持其是非；甚且因结纳之私，而奄党司其黜陟。如游既罢，而顾秉谦、魏广微之相继擢用者，皆魏奄私人也。御批谓“驭贵之权，当操之自上”，何熹宗初政，于大臣进退即不能自主若斯耶！
丙申，除齐泰、黄子澄戚属戍籍。戊戌，昭和殿灾。
三月，甲辰，浙江杭州火，延烧六千余家。壬子，大清兵入浑河。甲寅，围沈阳。
时经略袁应泰议三路出师，复清河、抚顺，未行而大清兵已薄沈阳。总兵贺世贤、尤世功等分兵乘城，大清兵营城东七里。世贤等于城外掘壕堑，树栅筑墙，环列枪炮以拒，复登陴坚守。乙卯，大清兵进攻，绕城掩击，世贤出城逆战。敌以精骑四合，世贤且战且却，抵西门，身被十四矢。城中闻世贤败，各鸟兽窜，而降丁复叛，断城外吊桥。或劝世贤走辽阳，曰：“吾为人将，不能存城，何面目见袁经略乎！”挥铁鞭驰突围中，中矢坠马而死。世功亟引兵援，亦战死，城外兵七万人皆溃，参将夏国卿、张纲、知州段展、同知陈柏皆死于阵。大清兵遂树云梯，拔沈阳城。
时总兵陈策，统四川步兵二万渡浑河来援，大清兵分路进。策为后军冲击，大败，退至浑河，兵尽溺，策及参将张名世死2148
纪七十七 之。
总兵李秉诚、朱万良、姜弼领骑兵三万来援。遇大清将雅逊率护军二百往侦，见援兵前进，雅逊退，援兵遥蹑其后。会大清太宗文皇帝疾驰迎战，援兵之蹑雅逊者皆溃奔。追击至白塔铺，遇秉诚等方布阵，太宗率百骑蹴之，秉诚、万良惊遁。大清后军复大至，同追击四十里，斩首三千级而还。
是时游击周敦吉与石砫土司秦邦屏渡河营于桥北，副将董仲贵、《明史》本传作“童仲揆”。今据《三编》.《质实》亦云：“一作仲揆，南京人.”戚金、云南都司张名世等，帅浙兵三千营于桥南，结阵未就，大清兵复移师攻之，诸军遂溃，敦吉、邦屏及参将吴文杰、守备雷安民等皆死。他将走入浙兵营，被围数匝，援兵一战即败走。于是大清兵尽锐攻浙营，营中火药尽，短兵接，遂大溃。仲贵败奔，复还斗，力尽矢竭，挥刀杀十七人而死。未几，大清兵万矢齐发，金、名世及都司袁见龙、邓起龙等并死焉，一时副将至把总战死者百二十余人。
永平同知陈铺尧以转饷出关，闻沈阳破，左右以辅尧无守土责，劝之去，辅尧不可，拔刀自刎死。
是役也，以万余人当大清兵数万之众，虽力屈军覆，为辽左用兵以来第一血战。
事闻，自世功以下，皆赐赠荫，建祠。而世贤之死，时有疑其叛降者，故恤典不及。四川副使革朴为讼冤，格于众议，不果。【考异】《明史》贺世贤等传所载诸将阵亡之本末，先后参差，重修《三编》参之《大清实录》，为得其详。如陈策之死在前，仲贵等之死在后，而传言策及戚金、张名世统浙兵三千营于桥南。证之下文，叙桥南北阵亡之诸将不及策，而末结以“策先战死”一语，然则策非与仲贵等同时阵亡明矣。《三编》所记桥南浙兵之败，自董仲贵以下周敦吉等八人，不叙阵亡之先后，今参《明史·童仲揆传》书之，至张名世有二人，一参将，即与陈策统四川兵阵亡者；桥南之役，则云南都司张名世，而《明史·仲揆
2149 明通鉴卷七十L
传》以统川兵之参将张名世当之。证之《三编》，前书参将张名世，后书云南都司张名世，本自分析，而《质实》亦但书“张名世，山阴人”、证之《钦定胜朝殉节诸臣录》，则统浙兵之云南都司也，而与陈策同阵亡之参将张名世仍无考。今仍据《三编》、一书参将张名世，一书云南都司张名世，俟考。O又按贺世贤恤典不及，《三编·质实》中亦书之，直至本朝乾降四十一年，追谥忠烈，是编专纪明事，凡后来追谥者皆不书，此以恤典未及，附识之。张纲，陈辅尧二人，《三编》佚，今据《辑览》增。惟张纲亦不见《殉节录》，《三编》于夏国卿下删去张纲，疑别有据、俟考。
庚申，大清兵乘胜长驱，规取辽阳。经略袁应泰方撤奉集、威宁诸军，并力守御.开太子河、引水注濠，沿濠列火器，四面环守。是日，大清兵薄城、总兵李怀信等率兵五万出城，五里结营，应泰亦身督总兵侯世禄等出城迎战。大清兵左右布阵，太宗文皇帝自引军冲击其营，怀信兵不支；复遇大清四旗兵至，夹攻之，遂大乱，奔溃。大兵追击六十里。
时辽阳兵自西关出援，亦遇红旗兵邀击驱回，兵争入关、蹂藉死者甚众。其夕，应泰宿营中，不入城。
辛酉，大清兵掘城西闸以泄濠水，分兵塞城东水口，击败诸将，总兵官梁仲善、朱万良及援辽之总兵官杨宗业父子皆死之。大兵遂渡濠，大呼而进，掩击辽兵于东门外，辽步骑兵皆败，望城奔窜，杀溺死者无算。应泰乃入城，与巡按御史张铨等分陴固守，诸监司高出、牛维曜、胡嘉栋及督饷郎中傅国并逾城遁、人心离沮。
壬戌，大清兵攻城急，应泰督诸军列藋大战，又败。薄暮，谯楼火，大清兵自西门入，城中大乱，民家多启扉张炬以待，或言城中降人实导之也。
先是攻城时，应泰居城北镇远楼，知事不济，太息谓铨曰：“吾死此矣。公无守城责，宜亟去，退保河西以图再举。”铨不可。应泰遂佩剑印自缢死，妇弟姚居秀从之，仆唐世明凭尸大
2150
纪七十七 恸，纵火焚楼死。
铨被执不屈，引颈待刃，太祖命赐死，以遂其志。太宗惜铨，欲生之，婉谕再三，终不可夺，乃送归署。铨衣冠向阙拜，又遥拜父母，遂自经死。【考异】《三编》言铨志不可夺，不得已缢而葬之、此亦《实录》书法也。今据《明史》本传。太宗以礼葬之。
是时诸将战而死者，参将王豸，房承勋，游击李尚义、张绳武，都司徐国全、王宗盛、守备李廷干等，皆先后没于阵。
绳武本姓陈，一名神武，新建人，以武举授四川金司。缘事论死、应泰奏令从征自赎，许之。至是闻辽事急，率亲丁二百余，疾驰至广宁。会辽阳已失，巡抚薛国用固留之，不可，曰：“奉命守辽阳，非守广宁也。”国用曰：“辽阳没矣，若之何？”曰：“将以歼敌。”曰：“二百人能歼敌乎？”曰：“不能则死之。”行至辽河，遇逃卒十馀万，（神）〔绳〕武以忠义激其帅，欲与还战，帅不从，乃独帅所部渡河，抵首山，去辽阳十七里，而军士不食已一日。遇大清兵，疾呼奋击，孤军无援，遂战没。
是日，大清兵人辽阳城，安抚军民，辽东之三河等五十寨及河东大小七十余城，皆望风降。分守道何廷魁，怀印绶、率其妾高氏、金氏投井死。婢仆从者六人。佥事崔儒秀戎服自经于都司署。事闻、皆赠荫有差，绳武建祠。监军御史方震孺绘像率将士罗拜，为文祭之。【考异】《三编》所记辽阳之阵殉诸臣，皆类记于大清兵克辽阳之下，证之《明史·袁应泰传》，梁仲善，朱厅良死于大清兵渡漆击败请将之时，又《童仲揆传》吉“有杨宗业、梁仲善者，皆援辽总兵，并提兵赴战.宗业父子并战死，仲善亦战死。”而朱万良之死，《殉节录》所载，与仲善并在出城迎战之时。杨宗业父子、亦云“提兵赴援辽阳，战败，父子俱死。”据此，则仲善.万良及宗业父子皆阵亡于克辽阳之前一H。而《三编》、《辑览》所载，乃遗去万良及宗业父子之名，今据《明史·童仲揆传》及《殉节录》增人，并移于击败诸将之下。至于段展，陈辅尧之死，乃在沈阳之役，而《辑览》误记于辽阳殉难何廷魁、崔儒秀之下。《三编》
2151 明通鉴卷七十七
业已改正，又佚去陈辅尧，今据《明史》及《殉节录》分书之，并增入（神）〔绳〕武援辽战没之本末。又按《殉节录》，有“辽左卫经历朱樱，死节于辽阳”，注见《山西通志》。诸书不载，附识于此。
丙寅，谕兵部曰：“国家文武并用。顷承平日久，视武弁不啻奴隶，致令豪杰解体。今边疆多故，大风猛士，深轸朕怀。其令有司于山林草泽慎选将材，以备边用。”
丁卯，京师戒严。
庚午，发帑金百万充边饷。
是月，河东失事，沿海居民皆航海走山东，不能达者栖止各岛间。都司毛文龙方率援师至皮岛，岛在登莱大海，谓之东江，地广衍，有险可恃。文龙乃招集逃民为兵，分布哨船，联接登州，为犄角计。朝议是之，授文龙参将。
夏，四月，壬申朔，日有食之。【考异】《三编》、《辑览》并书“五月壬申朔”。推上下文月分干支，壬申之朔在四月，《本纪》不误，今据书之。
甲戌，禁抄发军机。
丙子，以辽东巡抚薛国用为兵部侍郎，经略辽东；参议王化贞为右佥都御史，巡抚广宁。时辽、沈相继失，廷议将起熊廷弼，未至，乃以国用摄之。
初，化贞以参议守广宁，御史朱童蒙勘事还，极言“化贞得西部心，勿轻调”，化贞亦言：“辽东将败，请发帑金百万，亟款西部。”御史方震孺“请加化贞秩，便宜从事，令与国用同守河西”。《三编·质实》：“时以辽河之东为河东，辽河之西为河西。”按河西即广宁等郡也。遂有是命。
广宁城在山限，登山可俯瞰城内，恃三岔河为阻，又水浅可涉。广宁止孱卒千，化贞招集散亡，复得万余人，激励士民，联络西部，人心稍安。中朝谓其才足恃，悉以河西事付之。化贞又以登、莱、天津兵可不设，诸镇入卫兵可止，当事益信其才，所2152
纪七十七 奏请辄报可。
时金复卫军民及东山矿徒多结砦自固以待官军，其逃入朝鲜者亦不下二万。化贞“请鼓舞诸人，优以爵禄，俾自奋于功名，并请诏谕朝鲜”，从之。
戊寅，募兵于通州、天津、宣府、大同。甲午，募兵于陕西、河南、山西、浙江。
戊戌，立皇后张氏。封后父国纪为太康伯。后，祥符人。时大学士刘一爆及御史毕佐周、刘兰请遣客氏出外，上恋不
忍舍，曰：“皇后幼，赖媪保护，俟皇考大葬后议之。”【考异】《明
史·宦官传》作“皇祖”，《三编》同。按神宗已葬于泰昌元年十月，是年九月葬光宗，疑“祖”字乃“考”字之误，今更正。
又以大婚礼成，荫魏忠贤侄二人。忠贤，即进忠赐名也。给事中程沅、周之纲奏：“祖制非军功不袭，国典不宜滥与。”不听。【考异】《辑览》、《三编》皆系王化贞巡抚广宁及立皇后于五月，盖乇申实四月之朔，歧入五月，遂并此二事连记也.今月日皆据《明史·本纪》。
是月，御史贾继春削籍。
继春以移宫事具揭，奉旨切责，复上疏自明效忠规劝之意，吏部尚书周嘉谟及九卿科、道恳请优容。上恶继春妄言，且严责廷臣党庇。阁臣刘一燝言：“天子新即位，辄疑臣下朋党，异时奸人乘间，士大夫必受其祸”，乃具疏开上意，为继春解，而反覆言“朋党无实”，于是继春乃得削籍去。
论曰：杨、左之请移宫，贾继春之请安选侍，二者皆是也。惟继春误信流言，而入“雉经”、“投井”语于疏中，后亦悔之，故具揭自明。而《明史·阉党传》载其疏中有“威福大权，莫听中涓旁落”之语，是继春始固非党于奄者。及其呈身魏奄、重述移官一案，则力诋杨、左，不顾清议，此岂其初心哉！熹宗疑其有党，而不知党非救继春之君子，而实附魏奄之小人也。杨忠烈之论此，谓“恐酿今日之疑端，流
2153 明通鉴卷七十七
为他年之实事”，卒之实者既虚而疑者未已、岂非外廷之附奄者籍以行其杀人媚人之术哉！
初、光宗嗣位，召拜邹元标大理卿，上改元，复进刑部右侍郎。至是还朝，首进和衷之说，言：“今日国事，皆二十年诸臣酝酿所成。往者不以进贤让能为事，日锢贤逐能，而言事者又不降心平气，专务分门立户。臣谓今日急务，惟朝臣和衷而已、朝臣和，天地之和自应。向之论人论事者，各怀偏见，偏生迷，迷生执，执而为我，不复知有人，祸且移于国。今与诸臣约，论一人当惟公惟平，毋轻摇笔端；论一事当惩前虑后，毋轻试耳食。以天下万世之心，衡天下万世之人与事，则议论公而国家自享安静和平之福。”因荐涂宗濬、李邦华等十八人，上优诏褒纳。居二日，复陈“拔茅阐幽，理财振武”数事及《保泰四规》，且请召用叶茂才.赵南星、高攀龙、刘宗周、丁元荐而恤录罗大纮、雒于仁等十五人，上亦褒纳。
初，元标立朝，以严见惮、晚节务为和易，或议其逊初仕时，元标笑曰：“大臣与言官异。风裁踔绝，言官事也；大臣非大利害，即当护持国体，可如少年悻动耶！”时朋党方盛，元标心恶之，思矫其弊，故其所荐引不专一途。尝欲举用李三才，因言路不与，元标即中止。
王德完讥其首鼠，元标亦不较。南京御史王允成等以两人不和，请上谕解，元标言：“臣与德完初无纤芥，此必有人交构其间。臣尝语朝士曰：方今上在冲岁，敌在门庭，祗有同心共济。倘复党同伐异，在国则不忠，在家则不孝。世自有无偏无党之路、奈何从室内起戈矛耶。””
调刑部主事万燎为工部营缮司主事。憬，南昌人。时兵事棘，工部需才，乃以燝司营缮事。久之，迁虞衡员外郎，司鼓铸。【考异】燝调工部主事，见《明史》本传，在元年。此据《两朝从信录》月分，为四年廷杖张本。
2154
纪七十七
五月，丁未，贵州红苗贼平。巡抚张鹤鸣论功迁兵部右侍郎，总督陕西三边军务。未几，遂内召。
癸丑，延绥孤山城陷三十五丈、人地二丈七尺。【考异】《明史·五行志》人之四月癸丑，《三编》亦据之：按是年四月壬申朔，是月无癸丑，癸丑乃五月干支也。《三编》误书五月壬申，故系癸丑于四月、今改。
甲寅，禁京师讹言。
辛酉，陕西都指挥陈愚直以固原兵入援，败于临柴，宁夏援辽兵亦溃于三河。
戊辰，谕祭辽阳阵亡将吏。是月，兵部尚书崔景荣罢。
太监魏忠贤与客氏比、因矫诏杀中官王安。
初忠贤始进，自结于安，名下魏朝。已，朝与忠贤争客氏，安怒之，遂逐朝。而忠贤、客氏日得志，忌安甚。先是上以移宫之议起自安，颇德之，命掌司礼监，安以故事辞，客氏劝上从其请。寻与忠贤谋杀之，忠贤犹豫未忍，客氏曰：“尔我孰若西李，而欲遗患耶？”谓选侍也。光宗时有二李选侍、人称“东，西李选待”，居西曰“西李”。至是嗾给事中霍维华劾安，降充南海子净军，而以刘朝为南海子提督，使杀安。
朝故李选侍私奄，以移宫盗库下狱宥出者，既至，绝安食，安取篱落中萝菔啖之，三日犹不死，乃扑杀之。由是客，魏相为表里，凡安名下诸奄，悉斥逐之。
忠贤不知书，颇强记，猜忍阴毒，好谀。上深信任之，命阅章奏。以司礼监王体乾及李永贞、石元雅、涂文辅等为腹心，凡章奏，永贞等先阅，视钤识款要，白忠贤议可否，然后行。上性机巧，好亲斧锯椎凿髹漆之事。每引绳削墨，忠贤辄奏事、上厌之，谬曰：“朕已悉矣。若辈好为之。”自此忠贤遂擅威福焉。
《三编》御批曰：明事至熹宗，势已一蹶不振，乃复身
2155
明通鉴卷七十七
亲贱伎，欲与巧匠争工，其为客、魏炀蔽，实由自取。但自古阉奴乘隙为奸，亦自师承有本。如秦赵高候二世燕飨，促令李斯奏事以激其怒；唐仇士良教其党云：“天子不可令常闲，宜娱其耳目，无暇及他事，然后吾辈可以得志。”观忠贤故智，前后如出一辙，可见宵小肺肠不谋而合。无如昏庸君明知覆辙而蹈之，可慨也夫！
六月，癸酉，何宗彦至京师；丙子，朱国祚至京师；并入阁。
复起熊廷弼为兵部尚书兼右副都御史，经略辽东。
初，上念廷弼守辽功，欲起用。会沈阳破、廷臣复荐廷弼，给事中郭巩力诋之。及辽阳继失，河西军民尽奔，自塔山至闾阳二百余里，烟火断绝，京师大震。刘一燝曰：“使廷弼在辽，当不至此。”御史江秉谦，追言“廷弼守辽功”，且以排挤劳臣为巩罪。上乃治前劾廷弼者，贬冯三元、张修德、魏应嘉、郭巩等秩，除姚宗文名；御史刘廷宣救之，亦被斥。乃诏起廷弼于家。
及是廷弼入朝，首请免言官贬谪，上不可。乃建三方布置策，“广宁用马步兵，列垒三岔河上；天津、登莱各置舟师，设登菜巡抚如天津；而山海特设经略，节制三方以一事权。”上是之，遂有是命。
寻赐上方剑，令驻山海关，廷弼因请“调兵二十余万，以兵马、刍糗、器械之属责成户、兵、工三部。”因奏“请复监军道高出、胡嘉栋、督饷郎中傅国等官，令其任事”，又议“用辽入故赞画主事刘国缙为登莱招练副使，夔州同知佟卜年为登莱监军佥事，故临洮推官洪敷教为职方主事，军前赞画，收拾辽人心”，并报允。
辛巳，以兵部尚书王象乾总督蓟辽军务。崔景荣罢，起象乾代之，寻命督师援辽。
时兵事亟，兵部增设二侍郎，因召三边总督张鹤鸣及祁伯2156
纪七十七
裕、王在晋，并卧家园不赴。及是左侍郎张经世督援师出关，部中遂无侍郎。言官趣鹤鸣章数十上，乃克期令兵部马上督催，始莅任，至则论平苗功，晋兵部尚书，视侍郎事，会象乾出督师，遂以鹤鸣代之。给事中韦蕃请留象乾，出鹤鸣督师，忤旨谪外。鹤鸣与熊廷弼相失，论事多龃龉，独善巡抚王化贞。化贞本庸才，好大言，鹤鸣主之，所奏请无不从，令毋受廷弼节度。于是经抚不和，疆事日蹙矣。【考异】《史稿》系象乾督师于四月丁酉，据召鹤鸣月日也。证之《明史·七卿表》，象乾以五月出督师，鹤鸣以五月任。盖是时兵部乏人，鹤鸣既至，象乾始出，故《明史·本纪》系象乾督师于六月，《三编》亦系鹤鸣任兵尚于六月，今从之。
庚寅，广东肇庆民王体积家中庭喷血，如跑突泉。是月，户部尚书李汝华罢。
汝华自侍郎署尚书以逮实授，凡逾十年，主国计最久，独以加赋议不能力争，遂至万方虚耗，时论惜之。至是引疾乞休。仍加太子太保致仕。汝华既去，以南京户部尚书汪应蛟代之。
秋，七月，壬寅，增设各路监军道，从熊廷弼议也。乙巳，沈漼至京师，人阁。
壬子、以军兴免织造三之一，
乙丑，追论万历四十二年延绥、宁夏、固原捕叛功，宣捷午门，祭告郊庙。
是月，经略熊廷弼陛辞，上特赐麒麟服一，彩币四，宴之郊外，令文武大臣陪饯，异数也。
先是袁应泰死，薛国用代为经略，病不任事。化贞乃部署诸将，沿河设六营，营置参将一，守备二，分守诸要害，各设成防。议既上，廷弼疏言：“河窄难恃，堡小难容。今日但宜固守广宁；若驻兵河上，兵分则力弱，倘轻骑潜渡，直攻一营，力必不支，一营溃则诸营俱溃，西平诸戍亦不能守。河上止宜置游微兵，更番出入，示以不测，不宜屯聚一处，为人所乘。自河抵广
2157 明通鉴卷七十七
宁，止宜多置烽堠、西平诸处，止宜稍置戍兵、为传烽哨探之用。而大兵悉聚广宁，于城外犄角立营，深垒高栅以俟。盖辽阳去广宁三百六十里，非飞骑一日所能到，有声息我必预知，断不宜分兵防河，先为自弱之计。”疏入，优旨褒答。会御史方震孺亦言“防河不足恃”，议乃寝。
化贞以计不行，愠甚，尽委军事于廷弼；廷弼“请申谕化贞，不得藉口节制，坐失事机。”先是四方援辽之师，化贞悉改为“平辽”，辽人多不悦。廷弼言：“辽人未叛，乞改＇平辽”名以安其心。”自是化贞与廷弼有隙。
顺天蝗。
八月，丙子，擢参将毛文龙为副总兵官，驻师镇江城。
时熊廷弼奏言：“三方建置，须联络朝鲜。请遣使往劳、俾尽发兵，连营江上，助我声势。再诏恤辽人之避难朝鲜者，招集团练，别为一军，与朝鲜军合势，使臣即权驻义州、控制联络、与登莱声息相通。更发银六万两，分犒朝鲜及辽人。乞给空名札付百道，东山矿徒能结聚千人者即署都司，五百人者署守备，一二万劲兵可立致也。”因荐监军副使梁之垣充命使，上从之。
方与所司议兵饷，而毛文龙适以岛山兵袭取镇江。时大清兵镇江守将陈良策，潜通于文龙，故文龙引兵取其城。王化贞遽以大捷奏，举朝皆喜。化贞遂“请授文龙总兵官，设军镇皮岛”，廷议“亟发天津、登莱水师二万援文龙，化贞督广宁军四万进据河上，合诸蒙古军乘机进取。”张鹤鸣以为然，奏言“时不可失”，促
进师。廷弼言：“三方兵力未集，文龙发之太早，乱三方并进之
谋，误属国联络之计。”时朝士方以镇江为奇捷，闻其言，多不服。
廷弼又显诋鹤鸣，谓：“臣既任经略，四方援兵宜听臣调遣。乃鹤鸣竟自发戍，不令臣知，臣咨部问调军之数亦不答。臣有经略名而无其实，辽左事惟枢臣、抚臣共为之。”鹤鸣益恨。
2158
纪E上L
化贞又言：“西部兵四十万且至，请速济师。”西部，谓察罕诸部、见下.廷弼言：“抚臣恃西部，欲以不战为战计，臣未敢以为可也。臣初三方布置，必兵马、器械、舟车、刍茭，无一不备，而后克期齐举，进足战，退亦足守。今临事中乱，虽枢臣主谋于中，抚臣决策于外，而臣犹有万一不必然之虑也。”未几，化贞进取，果无功。
戊子、杭州复火，延烧万余家，诏停织造。【考异】《明史·本纪》系杭州火在是月戊子，《五行志》则云七月戊子。七月无戊子，盖“八”字之误也，今据《本纪》。
癸已，停刑。
九月，壬寅，葬贞皇帝于庆陵，孝元贞皇后、孝和皇后并补焉。
《明史》赞曰：光宗潜德久彰，海内属望。而天不假年，措施未展，三案构争，党祸益炽，可哀也夫！
乙卯，四川永宁宣抚司奢崇明反。
奢氏，猓种也，洪武中归附，世为宣抚司。传至奢崇周，无子，崇明以疏属袭，外恭，内阴鸷。其子寅，尤骁桀好乱。时朝廷方遣官募川兵援辽，崇明父子请行，先遣土目樊龙、张彤等以兵诣重庆。巡抚徐可求议汰其老弱；发饷、饷复弗继；龙等遂鼓众反，杀可求及道、府、总兵等官二十余人。时土兵数千列江岸相应，遂据重庆，分兵攻合江、纳溪、破泸州。
丙寅，陷遵义府。府中道臣、参将皆以督兵援辽赴重庆，城中守备空虚，通判袁任，先期弃城遁、遂陷焉。
丁卯，陷兴文。兴文，故九丝蛮地也，知县张振德御之，不克。贼毁土城人，城遂陷。振德命妻钱及二女持一剑坐后堂，曰：“若辈死此，吾死前堂。”乃取印系肘后、北向拜曰：“臣奉职无状，不能杀贼，惟一死明志。”于是妻、女先伏剑死。振德乃命家人举火，火炽，自刎，一门死者十二人。贼至火所，见振德面如
2159 明通鉴卷七十七
生，左手系印，右手握刀，忿怒如杀贼状，皆骇愕罗拜去。是月，遣客氏出宫。
时大葬毕，阁臣刘一景等请遵前诏，不得已始遣之。然思念流涕，至日旰不御食，已，宣谕复入。
吏科给事中侯震旸奏言：“皇上于客氏，始而徘徊眷注，稍迟其出，犹可言也，出而再人，不可言也。宫闱禁地、奸珰群小脾睨其侧，内外钩连，借业炀灶，有不忍言者。王圣宠而煽江京、李闰之奸，赵娆宠而构曹节，皇甫之变，么麽里妇，何堪数昵至尊哉！”上怒。会给事中倪思辉、朱钦相相继疏劾，并贬三官。大学士刘一景等先后论救，不报。
同官马鸣起复抗疏谏，且言“客氏六不可留”。上议加重谴，以一景等言，夺俸一年。御史王心一复疏论之，遂与思辉、钦相并贬。廷臣请召还者十余疏，俱不省。【考异】事具《明史》侯震旸等传。盖客氏之给土田在正月，出外复入在九月。时值大葬后，终前言也。《史稿》记客氏之出于是月乙丑者近之。若王心一之疏论土田，参之《明史》本传，确在正月，彼时以不报寝之，至是复偕思辉等再论之，遂并贬。今分书于九月下。
是秋，河决灵壁、双沟、黄铺，由永姬湖出白洋小河口，仍与黄会，故道湮涸。
自万历之末，总河阅三年不补，后始命工部侍郎王佐督河道。而河防日废坏，当事者益以边患置之。
冬，十月，戊辰，御史吴江周宗建抗疏论客氏，言：“天子成言，有同儿戏；法宫禁地，仅类民家。圣朝举动有乖，内外防闲尽废，此辈一叨隆恩，便思逾分，狎溺无纪，渐成骄恣，衅孽日萌、后患难杜。王圣、朱娥、陆令萱之覆辙，可为殷鉴。”忤旨，切责。
已已，擢太常少卿王三善为右金都御史，巡抚贵州，代李枟也；兼督湖广、川东军务，讨奢崇明。
2160
纪七十七 丙子，史继偕入阁。
乙酉，奢崇明围成都，伪号大梁，设丞相以下官。
时城中仅镇远营兵七百余人，左布政使朱燮元将人觐，蜀王以乱，留治军事。
燮元急趣近道兵赴援，偕右布政使周著、按察使林宰等分埤固守。贼薄城，燮元屡以火器却之。至暮，贼拥钩梯数千，攀城欲上，燮元戒士卒，第放炮礌石，毋哗。迟明，贼积尸满城下。时濠水方涸，贼率降民持篾束薪，载濠石，垒如山，下架蓬荜以避铳石，伏弩仰射城中。燮元夜缒壮士，持刍涂膏，杀守者，纵火，火举，山溃，贼大沮。燮元又遣人决都江堰水至濠，濠满，贼因治桥，得少息。寻斩入城为内应者二百人，悬首埤
上。
贼又于城四面立望楼，高与城齐，燮元曰：“贼设瞭望，必四出剽掠，其中虚。”遂命死士五百人突出击之。贼果无备，斩三贼帅，焚其楼，贼少慑。
已面援兵渐集，石砫女土官秦良玉，先遣其弟民屏发兵四千，倍道潜渡重庆，自统精兵鼓行而西，复新都。他路援兵至者，亦连胜贼，城中稍定。
事闻，擢燮元佥都御事，巡抚四川。
壬辰，叶向高还朝，人阁为首辅。向高言：“臣事皇祖八年，章奏必发臣拟，即上意所欲行，亦遣中使传谕。事有不可，臣力争，皇祖多曲听，不欲中出一旨。陛下虚怀恭己，信任辅臣，问有宣传，恐滋疑议。请凡事悉令臣等拟上，宜停中旨，重纶音。”报闻。
癸巳，发帑金二百万饷边，从辅臣叶向高之请也。是月，王化贞谋复海州，不果。
先是化贞渡河，熊廷弼不得已出关，次右屯，驰奏“海州取易而守难，不宜轻举”。化贞素不习兵，妄意降人李永芳为内
2161 明通鉴卷七十七
应，又信西部言许助兵四十万，遂欲以不战取全胜。一切上马、甲仗.糗粮、营垒，俱置不问，务为大言以罔中朝，谓“中秋之月，可高枕而听捷音”。尚书张鹤呜深信之。既而西部兵不至，化贞不敢进。
至是冰合，广宁人谓大清兵必渡河，竞谋窜逸。化贞乃与监军御史方震需计、分兵守镇武、西平、闾阳、镇宁诸城堡，而以重师守广宁；鹤鸣亦以广宁可虑，请敕廷弼出关策应。廷弼上言：“枢臣第知经略一出，足镇人心；不知徒手之经略一出，其摇动人心更甚。且臣驻广宁，化贞驻何地？鹤鸣责经抚协心同力，而枢臣与经臣独不当协心同力乎！为今日计，惟枢部俯同于臣，臣始得为陛下任东方事也。”
既而廷弼复出关至右屯，议以重兵内护广宁，外扼镇武，间阳，乃令刘渠以二万人守镇武，祁秉忠以万人守闾阳，罗一贯以三千人守西平。部署甫定，化贞又信谍者言，遽发兵袭海州，旋亦引还。
十二月，丁丑，以巡抚河南都御史张我续为兵部侍郎，提督川贵军务。命陕西巡抚移驻汉中，郧阳巡抚移驻彝陵，湖广官军由巫峡趋忠，涪以讨奢贼。
庚辰，援辽浙兵哗于玉田。
辛巳，日方上，有一物覆压，忽大风扬沙，天尽赤，都人骇愕，所司不以闻。礼科给事中周朝瑞“请修省，而严敕内外臣工毋忿争误国、更诘责所司不奏报之罪。”纳之。
时上践阼岁余，未尝亲政，权多旁落，朝瑞因请躬览万几，上曰：“政委阁臣，祖宗旧制、不可紊也。”然其时政权故不在阁矣。【考异】《明史》朝瑞本传特书“是年十二月辛巳”云云，今据书之。
辛卯，遣使宜谕熊廷弼、王化贞。
先是，廷弼劾化贞，言：“抚臣之进，及今而五矣。八九月间，屡进屡止，犹未有疏请也；若十月二十五日之役，则拜疏辄2162
纪七十七
行者也，臣疾趋出关而抚臣归矣。西平之会，相与协心议守，犄角设营，而进兵之书又以晦日至矣。抚臣以十一月二日赴镇，武臣即以次日赴杜家屯，比至中途而军马又遣还矣。初五日，抚臣乂欲以轻兵袭牛庄，夺马圈守之、为明年进兵门户。时马圈无一敌兵、即得牛庄，我不能守，敌何损，我何益！会将更力持不可，抚臣亦怏怏回矣。兵屡进屡退，敌已窥尽伎俩、而臣之虚名亦以轻出而损。愿陛下明谕抚臣，慎重举止，毋为敌人所笑。”化贞见疏不悦，驰奏辨。上以二臣争执，遺兵部堂官及给事中各一人往谕，“抗违不遵者治罪”，命既下，复以廷议中寝。于是尚书张鹤鸣遂欲去廷弼而专任化贞。
初，廷弼与化贞相抵牾、议者欲移二人画地任事，吏科给事中侯震旸疏言：“事势至此，陛下宜遣问经臣，果能加意训练，则进止迟速不从中制，虽撤抚臣、一以付之，无不可者。如不然，则督其条晰陈奏以听吏议，摭拾残局，专任化贞，此一说也。不则移廷弼密云而出本兵为经略，鹤鸣素慷慨自命，与其事败同罪，不若挺身报国，此又一说也。不则遂以经略授化贞，择沉深有谋者代任巡抚以资后劲，此又一说也。不则直移廷弼于登莱，终其三方布置之策，与化贞相犄角，此又一说也。若复迁延犹豫，必愤国事。”
疏上，方有旨集议，而大清兵已破广宁矣。是月，吏部尚书周嘉谟罢。
神宗末，齐、楚、浙三党为政，黜陟之权，吏部不能举；及嘉谟为尚书，大起废籍，向称三党之魁首，渐自引去。朱钦相、倪思辉之被劾，嘉谟力为申救，恶霍维华倾狡，出之外。魏忠贤怒，嗾给事中孙杰劾“嘉谟受刘一憬属，为王安报复”，维华劾安事见上。且以用袁应泰、佟卜年等为嘉谟罪。嘉谟求去，忠贤矫诏许之。大学上叶向高“请留嘉谟竣大计事”，不报，遂罢归。
改左都御史张问达于吏部，以侍郎邹元标为左都御史代之。
2163
明通鉴卷七十七
时元标方改吏部左侍郎，未到官，即有是命。
初，行人高攀龙被谪归，寻遭亲丧，遂不出，家居垂三十年，言者屡荐，神宗悉不省。上即位，起光禄寺丞，是年，进光禄少卿。【考异】据《明史》攀龙本传，攀龙系熹宗特召，一年递擢少卿、盖将大用之也。为擢总宪，劾崔呈秀张本。上之改元也，刑部尚书黄克缵承魏忠贤指请宽盗宝诸奄，御史焦源溥上《纲常》一疏首折之。
略曰：“光宗，神宗元子也，为元子者为忠，则为福藩者非忠。孝端、孝靖，神宗后也，为二后者为忠，则为郑贵妃者非忠。孝元、孝和，光宗后也，为二后者为忠，则为李选侍者非忠。贵妃三十年心事，人谁不知！张差持梃，危在呼吸，尚忍言哉！况当先帝御极之初，忽传皇祖封后之命；请封不得，冶容进矣。张差之梃不中，则投以女优之惑；崔文升之药不速，则促以李可灼之丸；痛哉！先帝欲讳言进御之事，遂甘蒙不白之冤。今即厚待贵妃，始终恩礼，而郑养性之都督，不可不夺也，崔文升不可不磔也。若竟置弗问，不几于忘父乎！李选侍一宫人，更非贵妃比，如圣谕阻陛下于暖阁，挟陛下以垂帘，及凌虐圣母状，有臣子所不忍言者。今即为选侍乞怜，第可求曲宥前辜，量从优典，而移宫始末不可得而抹杀也，盗宝诸奄不可得而宽宥也。若竟置诸奄弗问，不几于忘母乎！”
疏上，举朝寒惧。自是论三案者蜂起矣。【考异】焦源溥《纲常》一疏，《明史》本传书于熹宗践阼之初，盖类记也。证之《三朝要典》及《两朝从信录》，源薄上疏在元年之正月，盖天启时论三案者，源溥为首，今改书之元年之末，为后诸臣争论三案张本。




