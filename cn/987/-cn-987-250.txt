苏轼　次韵会子开从驾二首

槐街绿暗雨初匀，瑞雾香风满後尘。

清庙幸同观济济，丰年喜复接陈陈。

雍容已餍天庖赐，俯伏初尝贡茗新。

辇路归来闻好语，共惊尧颡类高辛。

苏轼

苏轼　次韵会子开从驾二首

入仗魂惊愧草莱，一声清跸九门开。

晖晖日傍金舆转，习习风从玉宇来。

流落生还真一芥，周章危立近三槐。

道旁倘有山中旧，问我收身早晚回。

苏轼

