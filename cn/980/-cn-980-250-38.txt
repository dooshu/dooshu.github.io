释如净　颂古五首

无忧树下浴婴孩，清晓蔷薇带露开。

转过衲僧相见处，后槽驴马出胞胎。

释如净

释如净　颂古五首

六年落草野狐精，跳出浑身是葛藤。

打失眼睛无处见，诳人刚道悟明星。

释如净

释如净　颂古五首

金乌飞上玉阑干，黑漆崑崙对面看。

毕竟这些传不得，落花流水太无端。

释如净

释如净　颂古五首

一桡劈口虚空破，三点驴头覆却船。

父子至今俱不了，江湖波浪错流传。

释如净

释如净　颂古五首

衲衣下事火烧山，腊月家贫彻骨寒。

堪笑连延曾未息，眉毛焦赤面皮乾。

释如净

