蔡戡　次蔡介卿雪中风寄

玄冥作意逞雄豪，陵压东君惨不骄。

一气回春何太晚，群阴见晛未全消。

漫夸呈瑞宜新麦，那似为霖救旱苗。

造物深机虽莫测，愿言六气自均调。

蔡戡

蔡戡　次蔡介卿雪中风寄

等閒栽遍小园花，剩拟春来赏物华。

不觉琼英先满树，更看缟带暗随车。

光摇玉镜冰初泮，冻屈金钩草未芽。

料得小桥人不到，江梅欺压任横斜。

蔡戡

