【答句曲陶先生诗】

终朝吐祥雾。薄晚孕奇烟。洞（金薤记作迥。）涧生芝草。重崖出醴泉。中有怀真（广《文选》作贞。）士。被褐守冲（文苑作中。）玄。石户栖十（《诗纪》作千。）秘。金坛谒九仙。乘□方履（文苑云。一作屐。）汉。辔鹤上（文苑作且。《诗纪》云。一作且。）腾天。（○《类聚》三十六。金薤记。文苑英华二百二十七。广《文选》十四作山中怀故人。《诗纪》七十七。）

