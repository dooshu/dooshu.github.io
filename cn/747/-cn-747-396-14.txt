○报友书

自一接拜，情同弟兄，沈吟缅怀，固非小子之所勤及也。荣质前谢，恐乖昔贤共弊之道；晦事勿语，且绝诗人匪报之实。迟亻免循躯，缅勉未已，殆将有辰矣。足下多可不怪，高情内含，如筠斯清，比蕙又畅。儋不以感气厚，而修诈自广；不以抚已多，而私颂作德。未致力谢，驰怀宣书，何陈万一也，悚息。今秋尽野外，草木变衰，长郊萧条，风物凄紧，清都久客，莫复相亲。足下退食公庭，睡罢私室，栉沐景，收视解听，岂念岁华不待，厌倦为旅之士哉？顷者酿玉初令，弦丝正调，竟欲左摧郑君，幽指药妙；右对董叟，高谈道微。情酣世忘，浩去尘比，思足下能顺试实其事为何如哉？时闻真声，迥笙鹤，此复异於人境耳。可以息宴，可以啸歌，久不间然，期今日之事也。倚候骑气自豫光临幸甚。谨驰疏不复具。宋儋白。

