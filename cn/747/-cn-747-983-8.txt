○对祥鼓素琴判

〈戊祥之日鼓素，琴邻人告违礼。〉

执亲之丧，行孝之道，出入不当门隧，升降不由阼阶。苴在躬，溢米充食，恨缠风树，痛结寒泉。举号已见於心摧，毁瘠载闻於骨立，念亲之在土，哀亲之在外。寝唯枕块，居必倚庐，隙驷不留，祥期奄及。既徐凶制，奚鼓素琴？示人有终，於物无犯。食醢犹许，奏乐何辜？请从雪涤，庶符冰释。

