其不文明与中国等


某国人游历中国，竞夸其本国之文明，而力诋中国之野蛮。某君闻而厌之。一日，某人取钥启匣，将有所取。某君故指其锁，问是何物。曰：“锁。”问匣何必锁，曰：“所以防窃者。”问：“此锁为中国制耶？”曰：“否，此自吾祖国带来者也。”某君遽曰：“贵国虽文明，然犹有防窃之锁，足见贵国窃贼所在皆有，某不文明已与中国等耳。”





