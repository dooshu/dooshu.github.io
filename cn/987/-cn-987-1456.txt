苏轼　题过所画枯木竹石三首

老可能为竹写真，小坡今与石传神。

山僧自觉菩提长，心境都将付卧轮。

苏轼

苏轼　题过所画枯木竹石三首

散木支离得自全，交柯蚴蟳欲相缠。

不须更说能鸣雁，要以空中得尽年。

苏轼

苏轼　题过所画枯木竹石三首

倦看涩勒暗蛮村，乱棘孤藤束瘴根。

惟有长身六君子，猗猗犹得似淇园。

苏轼

