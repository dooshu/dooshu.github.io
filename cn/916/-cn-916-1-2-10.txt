【邺民歌】

〖《诗纪》云。一作魏河内歌。一作漳水歌。〗

〖《史记》曰：魏襄王以史起为邺令。引漳水溉邺。以富魏之河内。而民作歌云。〗

邺有贤（《吕氏春秋》作圣。《书钞》、《类聚》、《御览》同。）令兮（《吕氏春秋》、《书钞》、《类聚》、《御览》无兮字。下仿此。）为（《御览》或作曰：《吕氏春秋》为上有时字。）史公。决（《白帖》或作引。《书钞》决下或有反字。）漳水兮灌邺旁。（《白帖》或误作田。）终（《白帖》或作千。）古舄（《吕氏春秋》作斥。《书钞》、《类聚》、《白帖》、《御览》同。）卤（舄卤二字《白帖》或写作岸。）兮生稻粱。（○《吕氏春秋》乐成篇。《史记》河渠书。《汉书》沟洫志。《书钞》三十九、百五十六。《类聚》十九。《御览》六十四、四百六十五、八百三十九。《诗纪前集》二。又《白帖》二十三凡三引旁、粱二韵。）

