叔父寄敬亭茶封题曰手制

敬亭山产茶甚多，僧不胜徵求，卒杂以他产。吾乡好事者尝于谷雨后数日入山，手摘而焙之，香色并异。
馥馥如花乳，湛湛如云液。
将茶煮江水，不改江水白。
问此来何方，言出君故乡。
故乡山嵯峨，托根生山阿。
枝枝经手摘，贵真不贵多。
念我骨肉亲，欲归会无因。
游子感故物，惆怅江南春。


