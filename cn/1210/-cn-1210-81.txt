贞女感神

德清王氏女，未嫁而夫死，归夫家守贞。其姊往省之，女之兄公窥之美，伺其归而要焉。女求之数日，匿不出，乃为状，候县令过门攀舆哭诉。兄公闻之，潜反姊。女惧不直，益忿，诉于城隍。神明日令将拘人，而兄公与姊俱暴死矣。

按：此钱衍石先生记事稿中所录，乾隆末年事。神之显应，未有若是之速者，衍石先生特载之，亦足以警世矣。












