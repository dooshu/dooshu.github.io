鲁郡尧祠送张十四游河北





《唐书·地理志》：河北道，盖古幽、冀二州之境。有孟、怀、魏、博、相、卫、贝、澶、邢、洺、惠、镇、冀、深、赵、沧、景、德、定、易、幽、涿、瀛、莫、平、妫、檀、蓟、营二十九州。



勐虎伏尺草，虽藏难蔽身。有如张公子，肮脏在风尘。[一]岂无横腰剑?屈彼淮阴人。[二]击筑向北燕，燕歌易水滨。[三]归来太山上，当与尔为邻。[四]

[一]《后汉书注》：“肮脏，高亢幸直之貌。”



[二]淮阴，用韩信为淮阴少年所辱，详见三卷注。



[三]《水经注》：太子丹遣荆轲刺秦王，宾客知谋者，皆素衣冠送之于易水之上。荆轲起为寿，歌曰：“风萧萧兮易水寒，壮士一去兮不复还。”高渐离击筑，宋如意和之。为壮声，士皆发冲冠；为哀声，士皆流涕。



[四]陶潜诗：“老天有所爱，思与尔为邻。”





