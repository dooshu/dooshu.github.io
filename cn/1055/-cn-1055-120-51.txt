【景三年丙子公年三十】

是岁，天章阁待制、权知开封府范仲淹言事忤宰相，落职，知饶州。公切责司谏高若讷，若讷以其书闻，五月戊戌，降为峡州夷陵县令。〈敕镇南军节度掌书记、宣德郎、试大理评事、兼监察御史、馆阁校勘欧阳某：以艺文，擢参雠校，固当宿业，以荷育材。近者范仲淹树党背公，鼓馋疑众，自干典宪，爰示降惩。尔托附有私，诋欺罔畏，妄形书牍，移责谏臣。恣陈讪上之言，显露朋奸之迹，致其奏述，备见狂邪。合严科，用警俞俗。尚轸包荒之念，只从贬秩之文。往字吾民，毋重前悔。可降授守峡州夷陵县令，替刘光裔，今年七月成资阙，散官如故。仍放谢辞。〉公自京师沿汴绝淮，溯江，奉母夫人赴贬所，十月至夷陵。

