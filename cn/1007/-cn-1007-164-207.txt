张栻　前日从赵漕饮因得遍观所藏书帖之富既戏成三绝简之

乌云夭矫天欲雨，虚堂美荫共徜徉。

开奁百轴惊传玩，更觉人间六月凉。

张栻

张栻　前日从赵漕饮因得遍观所藏书帖之富既戏成三绝简之

旧藏自是承平物，新轴收从古道旁。

人间好事戒多得，防有雷霆下取将。

张栻

张栻　前日从赵漕饮因得遍观所藏书帖之富既戏成三绝简之

今古驱驰翰墨场，何人下笔到颜杨。

君侯知我有书癖，乞与西台字几行。

张栻

