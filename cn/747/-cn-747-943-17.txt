○宣醮鹤鸣枯柏再生醮词

惟彼仙山，奠兹南山，雄盘厚地，秀拱穹，控绵洛之川原，总岷峨之形胜。岩峦捧日，洞府栖真，连空之松桧扶疏，千载之威灵肃穆。果闻祥异，显此福庭。垂至阳生化之功，变枯柏凋摧之质，柔条迥茂，洒瑞露以飘香；密叶重荣，动晴风而袅翠。神仙幽赞，宗社福招，叶此元休，永兹祯贶。是用精严醮祝，仰答真灵。凝心宣室之中，翘想峰之外，冀华夷昭泰，海岳晏安，稼穑滋丰，氛埃荡定，永期奉，以副元私。稽首谨词。

