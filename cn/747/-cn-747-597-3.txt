○送裴八侃茂才却东游序

幼秀裴侃，昨自江湖西入关游京师，今自京师东出关游江湖。十二斯冠，才气卓异。身犹三尺，交友四海。著丈数篇，其措意规格，储乎远大。旬时阙下，都发声闻。公卿名德，待以优礼。告离之日，祖相属。由晨及瞑，方容升车，轩盖相追，百有余两。长沙欧阳某，企以芳馥，亦驱弊孱，将欲分手，诏之自爱。曰：“梗楠出地，知为梁为栋；鸾凤在っ，知摩霄薄云。子之他日，岂在乎此？”不独斯为，群公斯谓。子姑行无忽，所谓非徒谓也。

