◇冬至献履袜颂表

伏见旧仪，国家冬至，献履贡袜，所以迎福践长。先臣或为之颂。臣既玩其嘉藻，愿述朝庆。千载昌期，一阳嘉节。四方交泰，万物昭苏。亚岁迎祥，履长纳庆。不胜感节，情系帏幄。拜表奉贺，并献文履七纟两，袜百副。茅茨之陋，不足以入金门登玉台也。上献以闻，谨献。（《书钞》一百五十六，《初学记》四，《御览》二十八，六百九十七）

