○王智兴度僧尼状

王智兴於所属泗州置僧尼戒坛，自去冬於江淮以南，所在悬榜招置。江淮自元和二年後，不敢私度，闻泗州有坛，户有三丁，必令一丁落发，意欲规避王徭，影庇资产。自正月以来，落发者无虑数万。臣今於蒜山渡点其过者，一日一百馀人，勘问惟十四人是旧人沙弥，馀是苏常百姓，亦无本州文凭，寻已勒还本贯。访闻泗州置坛次第，丹髡夫到者，人纳二缗，给牒即回，别无法事。若不特行禁止，比至诞节，计江淮以南，失却六十万丁壮。此事非细，系元朝廷法度。（下阙）

