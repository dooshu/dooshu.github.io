舒坦　和王尉早梅二首

霜林尽处碧溪傍，小露檀心媚夕阳。

天下三春无正色，人间一味有真香。

相思谁向风前寄，趁早先从雪后芳。

朝夕催人头欲白，故园正在水云乡。

舒坦

舒坦　和王尉早梅二首

依然想见故山傍，半倚垣阴半向阳。

短笛楼头三弄夜，前村雪裹一枝香。

可能明月来同色，不待东风已自芳。

幸免杜郎伤岁暮，莫辞吟对钓渔乡。

舒坦

