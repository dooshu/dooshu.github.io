王越石　宿朝宗驿游洞天　游洞天四首

静然华烛扣灵关，云路登寻过几盘。

溪水定流何处去，一条沈碧练光寒。

王越石

王越石　宿朝宗驿游洞天　游洞天四首

药盆丹灶石床间，龙虎当年向此盘。

云双久登天穴路，仙风依旧拂衣寒。

王越石

王越石　宿朝宗驿游洞天　游洞天四首

乱峰如展画屏看，老蔓纡根虺斗盘。

飞步寻真儘深处，乳花凝雪逼人寒。

王越石

王越石　宿朝宗驿游洞天　游洞天四首

清泉流急响珊珊，丹灶无烟玉石寒。

指石坐来心卢息，气清冰在玉精盘。

