三十九


十五年十一月，以上海训导顾彧为户部侍郎。

是月，仿宋制，置殿阁学士。以礼部尚书邵质为华盖殿大学士，翰林学士宋讷为文渊阁大学士，检讨吴伯宗为武英殿大学士，典籍吴沈为东阁大学士。前此虽罢丞相，分任六卿，然设四辅官以为辅导，置诸大学士以备顾问，则师、保内阁之职悉具矣。今著本朝志记诸书，谓内阁始于成祖时用解缙等七人者，殆未之考也。





