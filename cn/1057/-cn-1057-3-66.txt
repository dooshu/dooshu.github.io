还俗老僧

 (1)


雪发不长寸，秋寒力更微 (2) 。独寻一径叶 (3) ，犹挈衲残衣 (4) 。日暮千峰里 (5) ，不知何处归 (6) 。

(1) 《魏书·释老志》：“太和十年冬，有司奏依旨简遣，其请州还俗者，僧尼合一千三百二十七人。”《唐会要》：“会昌五年八月，制天下拆寺四千六百余所，还俗僧尼二十六万余人，收充两税户。”

(2) 薛道衡《宴喜赋》：“秋深气寒。”

(3) 杜甫诗：“一径野花落。”

(4) 《南齐书·张欣泰传》：“下直辄游园池，著鹿皮冠，衲衣，锡杖，挟素琴。”

(5) 《史记·伍子胥传》：“吾日暮途穷。”

(6) 刘长卿诗：“衡岳千峰乱，禅房何处寻？”





