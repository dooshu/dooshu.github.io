端明敏捷

汪应辰，字端明，其父本玉山县弓手。时喻子林（材）为尉，常受诸子学。弓手在侧，言：「某儿颇知读书，可使侍笔砚乎？」子材乃召应辰。视之，状貌甚伟，不颊常儿。问能属对否，曰能。遂出对口：「马蹄踏破青青草。」应声曰：「龙爪拏开白白云。」喻大惊异曰：「他日必为伟器！」留，授之学，且妻以女。后大魁天下，仕至端明殿大学士。

