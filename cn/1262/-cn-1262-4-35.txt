修志：

林烃修《福州府志》，人物有《邪佞》，止宋人，不及国朝。孝子割肝疗亲者二人，去之。烈女如《科甲》例，每行二人。其斥割肝者曰：「使人割之耶？抑自割之耶？人割之，则世未有肯无故操刃而杀人者。自割之，其人已死矣，又安能内探五脏，辨其所谓肝者而后割之耶？甚哉其妄也！」又福清林荣初则仁，岁贡，兵部尚书，本朝《列卿年表》未载。

平凉赵浚谷(时春)，嘉靖庚申作《平凉府通志》，官师人物美恶备列，艺文仅记铭若干首，无诗。



