◇礼祭集志

四时祭，各于其庙中。神位奥西墙下东向，诸侯庙木主在尸之南，为在尸上也。东向以南为上。（《通典》四十八）

天子之庙，始祖及高曾祖考，皆月朔加荐，以象平生朔食也，谓之月祭。祧之庙无月祭也。凡五谷成熟，珍物新成，天子以荐宗庙。礼，未荐，不敢食新，孝敬之道也。其月朔荐，及腊荐荐新，皆奠无尸，故群庙皆一朝之间事毕。（《通典》四十九）

