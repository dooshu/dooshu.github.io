○对父在凶门判

〈乙父在丧，母立凶门。或告一家不合二门。乙诉云：虞而无主，以重当轻。〉

休死劳生，存亡大数，绝浆泣血，孝敬常期。乙也哀摧，祸锺凶，感风枝而殒魄，反哺何施？陟霜屺而縻心，跪乳奚及？愿言负米，空结恋於梁山；痛深怀橘，怆开编於吴史。凶门列位，夙著等差，方取则於殷周，验昭然於典礼。既虞而作，瘗重之制自分；有於姑，为主之仪宁惑。坦然明白，可举而行，事不乱於大猷，法难国於小累。

