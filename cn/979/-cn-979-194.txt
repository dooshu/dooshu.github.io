释文珦　怀安养

净土虽周遍，标方必在西。

一心无彼此，九品自高低。

久别情无奈，重旭路不迷。

依凭法藏愿，名字欲先题。

释文珦

释文珦　怀安养

惟吾与西佛，天性本相关。

怊怅迷方久，浮沉苦海间。

三心终不退，上辈必容攀。

慈念应尤切，提携早共还。

释文珦

释文珦　怀安养

容易抛乡国。漂流几风年。

痴儿竟何理，慈父必兴怜。

客泪东风里，归心落日边。

如今定当返，业已具西船。

释文珦

释文珦　怀安养

西方清泰国，元自是吾家。

宝树千般乐，金池四色花。

同游诸伴侣，一别风年年。

有意重归去，途程本不赊。

释文珦

