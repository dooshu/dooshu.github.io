袁说友　到房山交代招饮四首

嗫尽巉岩气未苏，悔来坡下独长吁。

一观烟雾南山面，从昔名坡信厚诬。

袁说友

袁说友　到房山交代招饮四首

檐外浮岚{堧土换日}惊动堆，道人清眼为渠开。

餐钱官薄何须计，直为南山亦合来。

袁说友

袁说友　到房山交代招饮四首

胜日山堂共一樽，未妨窈窕对嶙峋。

髻分翠影眉争绿，人与南山各可人。

袁说友

袁说友　到房山交代招饮四首

妓围檐额润空青，岫幌云关夜不扃。

吏隐风流输我辈，不须逋客诧山灵。

袁说友

