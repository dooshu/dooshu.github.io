刘克庄　赋得牛驼各一首

以羊相易惭羊小，与象同称笑象轻。

碧草充肠随意饱，黄钟满脰有时呜。

力粗曾索寅人斗，骨配难湔丑座名。

空费景升刍与藁，不如羸犉尚堪耕。

刘克庄

刘克庄　赋得牛驼各一首

形模狞怪骇儿童，技与黔驴大略同。

葱岭驮顷曾有力，岐阳载鼓竟无功。

效牵尚记随班后，健倒安知卧棘中。

莫信人言君背贵，肉鞍强似锦鞯蒙。

刘克庄

