谒元公祭文　　　　　　　　王宗尹

公之学以无欲为功以无极而太极为宗自修自诚自明自信盖有圣人之德闇然而不欲以自见也是故赵清献当时名公也犹不能识之于一时伊川及门髙弟也且不能识之于终身其他可知也巳昔孔子賛干之初九曰潜龙勿用龙德而隐者也不易乎世不成乎名遯世无闷不见是而无闷乐则行之忧则违之确乎其不可拔潜龙也公实有焉宗尹修行矫名浅中扬已不足以议于公之学也然一念不死向往有期神固有知啓我荒迷

