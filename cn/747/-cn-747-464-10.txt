○答百寮请停大礼第三表

三省来表，深体乃诚，明孝敬之大端，陈安危之上计。祗率嘉话，夫岂不怀！永言思之，固亦难抑。进退惭惕，罔知所裁，中宵求衣，当馈忘食。且聿修祀事，所贵专精，苟未至诚，则如勿祭。今近期甫及，当齐洁敬之心，而舆育纷然，犹执异同之论。礼既亏于严奉，事奚展于孝思，以义制心，勉依来请，重予不德，愧叹良深。

