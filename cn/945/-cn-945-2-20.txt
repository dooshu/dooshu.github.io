次韵和主人喜诸客见过之什

金鸭喷香绕烛台轻云散尽月光来三千宾客连宵醉十二城门彻晓开何幸紫微容托乘更烦红袖与传盃明朝犹自放朝谒心喜当关不见催

坐中朱博士言今荆南张谏议典襄阳日尝留意一妓公颇畏内终不得近及移郡荆渚泣别邮亭乃为歌词流布巴郢予感其事赓而成诗

駸駸五马江陵去寂寂双娥汉水头一曲歌终眉黛敛十分酒尽涙珠流阳春郢客传新唱暮雨高堂梦昔游琼树无人敢亲近章台京兆不胜愁

