○重惜官爵疏 【 停止乞恩官職】

文武之職雖殊。而名器之重則一。今軍官日眾、俸支不給、設法救之。猶恐無策。豈可開濫授之門。恣之轉令盛乎。北多有無功之人、夤緣請謁、授以千百戶等官、甚至有乞恩承襲都指揮者、不特武職、文職亦有之、或以修城微勞而陞匠官、或以傳奉罷革而遷良醫、又有中書考滿超陞三級者、伏望　陛下重視名器受惜廩祿。勿謂小官為可與。勿謂雜流為無害。嚴加杜絕痛與釐正。庶幾少救其弊。

皇明經世文編卷之八十終







