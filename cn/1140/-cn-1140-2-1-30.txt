升天行

丹凤一双乘云上翔俯视八极中路旁徨【一解】下土小臣心思太古言叩天门手击天鼓雷雨昼迷噤不得语【二解】天阊高高高不可即但见羣仙玉女侍侧货财千亿【黄白既成货财千亿役使鬼神玉女侍侧见阴长生仙诗】小臣昧死顿首言天阙清虚安用货财千万亿愿丐下土小民作衣食【三解】仙人持节问汝何所求小臣不愿富贵愿假赤螭游戏十洲山无崩徙河海安流天子万年兵革罢小臣鲁钝但当贫贱长优游【四解】

