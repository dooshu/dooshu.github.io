三一四


癸未春，邹谦之来越问学，居数日，先生送别于浮峰。

是夕，与希渊诸友移舟宿延寿寺，秉烛夜坐。先生慨怅不已，曰：“江涛烟柳，故人倏在百里外矣！”

一友问曰：“先生何念谦之之深也？”

先生曰：“曾子所谓‘以能问于不能，以多问于寡，有若无，实若虚，犯而不较’［一］，若谦之者，良近之矣。”



* * *



【注释】

［一］“以能问于不能”云云，语见《论语·泰伯》。

【翻译】

嘉靖二年癸未春，邹谦之来绍兴问学，居住了几日，阳明先生在浮峰为他送别。

这天晚上，与蔡希渊诸位学友移舟到延寿寺住宿，秉烛夜坐。阳明先生感慨惆怅不已，说道：“江涛烟柳，老朋友倏忽之间就在百里之外了！”

有一位学友问：“先生为什么思念谦之如此之深呢？”

阳明先生说：“曾子所说的‘以能问于不能，以多问于寡，有若无，实若虚，犯而不较’，像谦之这样，确实是很接近了。”





