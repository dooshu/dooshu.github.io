世宗


世宗皇帝，名荣，姓柴。太祖无嗣，养以为太子。太祖崩，乃承大号。在位六年。





显德元年，北汉连结辽主入寇。周主自将兵御之，战于高平之南。合战未几，樊爱能、何徽等，引兵先遁。惟宿卫将赵匡胤力救世宗，大败之。徽等复还，周主责之曰：“汝辈非不能战，正欲以朕为奇货，卖与刘崇耳。”悉斩之。

初，隐帝被弑，太后迎河东节度使刘崇子赟嗣位。及赟废，郭威监国；即帝位，遂弑赟。时崇为北汉，结好辽主，领兵入寇。周主亲统大兵敌之，在高平南方交战，尚胜负未分。将军樊爱能、何徽率先逃遁，令周主孤危。幸有宿卫近身之将，姓赵名匡胤者，竭力交战，救护世宗出阵无伤，且又杀败了他。周主兵胜后，爱能、徽复返营中。夫临敌而逃，失机误国，罪不胜诛。周主唤至，责之说：“汝等不是不善战，只内有叛意。所以临敌而逃，要把朕为一件货物，卖与刘崇那厮耳。”军法该斩，俱命斩之。





三年，周世宗命匡胤将兵伐唐，遂克滁州。世宗遣翰林学士窦仪籍滁州帑藏，匡胤遣亲吏取藏中绢，仪曰：“公初克城时，虽倾藏取之无伤。今既籍为官物，非有诏书，不可得也。”匡胤由是重窦仪。范质荐赵普为滁州判官，匡胤与语，悦之。时获盗百余人，皆应死。普请先讯鞠，然后决，所活什七八。匡胤益奇之。时匡胤威名日盛，每临阵，必繁缨饰马。或曰：“恐为敌所识。”匡胤曰：“吾固欲其识之耳。”

初，后唐闵帝被潞王所弑，潞王又被石敬瑭借契丹兵灭之。此时李氏尚有人，不尽降汉。周主遣赵匡胤统兵伐之，遂得了滁州地方。周主遣翰林学士窦仪，籍没滁州库中钱粮。匡胤遣亲近官吏取库中绢用。窦仪说：“公初得滁州时，尽库中物都取之无妨。今既已登簿籍为朝廷官物，非朝廷诏书来，取之不动的。”匡胤自是敬重仪甚。范质是周主信任的，一日荐赵普为滁州判官。时滁州初克，未有官设也。匡胤同他议论甚喜。适间获寇盗数十多人，均当论死。赵普说：“必先究问详细，方就刑戮。”普鞫之，十中有七八宜赦去者。匡胤愈重之。时匡胤威名著，远近敬服，每出战，必繁缨以装饰马首。有进言恐为敌寇所觉。匡胤说：“吾正要他识我耳。”





周以赵匡胤为定国节度使，兼殿前都指挥使。匡胤表赵普为节度推官。

定国，取安定国家意。都指挥使，指挥之长，尊于宿卫之职，权尤亲重。

周主以匡胤为定国节度使，兼殿前都指挥使。时匡胤表荐赵普为幕职，以商议军政，由匡胤从尘埃中相识故也。





六年，周淮南饥。世宗以米贷之。或曰：“民贫恐不能偿。”世宗曰：“民，吾子也。安在责其必偿耶！”

淮南地方民秋收无成，民饥困馁，以米假贷之。廷臣有奏言：“民贷米，为饥也。饥因贫致，将何以补偿耶？”周主说：“彼民贫，而贷之粟以民。吾子民，民饥即子饥也。安有责其偿还理耶！”





周世宗尝夜读书，见唐元稹均田图，慨然叹曰：“此致治之本也。王者之政自此始。”乃诏颁其图法，使吏民先习知之。

周主好看书史，夜分不寐，见昔年唐之元稹均田图。当时德宗以杨炎为相，行两税法，夏输无过六月，秋输无过十一月，绘均田图。后世传之司农。今周主欲均田租，以图编赐之道，诏左散骑常侍艾颖三十四人，分行诸州，均定田租，使官民知之。





