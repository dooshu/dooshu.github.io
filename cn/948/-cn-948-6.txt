陆游　爱闲

爱闲惟与病相宜，壮岁怀归老可知。

睡熟素书横竹架，吟余犀管阁铜螭。

水芭蕉润心抽叶，盆石榴残子压枝。

堪笑放翁头白尽，坐消长日事儿嬉。

陆游

陆游　爱闲

今日先生病体轻，爱闲犹有旧心情。

帖看贞观行间印，琴记中郎爨下声。

衣焙温温香欲透，雪檐滴滴日初晴。

客来一笑明窗底，枉道为农事耦耕。

陆游

