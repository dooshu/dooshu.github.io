○相风赋



乃有相风之为形也，终日九征。桀然特立，不邪不倾。拟云阁以秀出，峻岭于层城。直南端以基址，双崇魏之峥。象建木于都广，邈不群而独荣。朴虽小而不巨，何物鲜而功大，眇翩翩以高翔，象离于云际。擢孤茎而特挺，若芙蓉于水裔。若乃华盖警乘，奉引先驱。豹饰在後，葳蕤清路。百僚允则，彰我皇度。（《艺文类聚》六十八）



