◇启用敬字议

《曲礼》注曰：「礼主于敬」。《诗》曰：「维桑与梓，必恭敬止。」《孝经》曰：「宗庙致敬。」又云：「不敬其亲，谓之悖礼。」孔子敬天之怒，成汤圣敬日跻。宗庙极重，上天极高，父极尊，君极贵，四者咸同一敬，五经未有异文，不知以敬为轻，竟何所据？（《隋书·潘徽传》，魏澹聘陈，陈人使徽接对之。澹将反命，为启于陈主曰：「敬奉弘慈，曲垂饯送。」徽以为「伏奉」为重，「敬奉」为轻，却其启而不奏。澹立议。）

