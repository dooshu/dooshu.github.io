徐泳　寿广东陶漕

龟灵鹤爽一舑仙，膝上横桐漱玉泉。

闻道妙堂访耆旧，未容归种石庄田。

徐泳

徐泳　寿广东陶漕

一幅飘飘漉酒巾，冰髯霜鬓两清新。

欲知冠冕都无意，自是羲皇上上人。

徐泳

徐泳　寿广东陶漕

古人风帽古人心，独处胡床拥鼻吟。

曾道先生清似水，东篱无惜种黄金。

徐泳

徐泳　寿广东陶漕

句激西江万丈流，此心端欲赋归休。

时时只把诗囊锦，换得萧骚两鬓秋。

徐泳

徐泳　寿广东陶漕

晓了罗浮杳霭中，一琴一剑一枯筇。

官清便是长生诀，谩把丹砂问葛洪。

徐用亨

