张栻　醇叟崇道之丧未得往哭闻窀穸有期辄赋二章以相挽者

庆席亲贤胄，心知道义尊。

如何着闲处，终不近修门。

三载成和别，微言未细论。

人琴俱寂寞，风雨闭丘园。

张栻

张栻　醇叟崇道之丧未得往哭闻窀穸有期辄赋二章以相挽者

晚岁浑无事，端居只自如。

冰霜浇块磊，日月老蘧簒。

山寺留题墨，晴窗罢卷书。

从今行岳路，忍复过公庐。

张栻

