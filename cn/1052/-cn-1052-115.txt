佚名　五龙六首

灵之智兮，躶汉潜幽。

欲前扰兮，无董兴刘。

陈金石兮，佐侑牢羞。

庶燕享兮，泽应民求。

佚名

佚名　五龙六首

灵之至兮，逸驾胜骧。

嘘云吸气，承祀日光。

展诗鸣律，肃庄琳琅。

何以膺神，贶惠无疆。

佚名

佚名　五龙六首

维灵德兮，变化不常。

沛天泽兮，周流八荒。

奠嘉币兮，肃雍不忘。

永估民兮，锡以同穰。

佚名

佚名　五龙六首

練吉日兮，进神之堂。

牲既陈兮，粢盛既香。

奠桂酒兮，容兴嘉觞。

发安留兮，锡我福祥。

佚名

佚名　五龙六首

明明天子，礼文咸秩。

矧神之功，横被九域。

云施称民，物产滋殖。

嘉承惠和，罔有终极。

佚名

佚名　五龙六首

灵之来下，以雨先驱。

灵之旋驭，五云结车。

操环应夏，发匣瑞虞。

真人在御，来献珍符。

佚名

