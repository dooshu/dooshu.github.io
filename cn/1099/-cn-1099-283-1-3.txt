○乞留火器火藥以益備禦疏 【 火器】

據分守胡宗舜呈竊惟通州南控江淮。北聯邊地西拱神京。而新舊兩城儲積不下數百萬石　國家咽喉重地承平日久。武備弛弱。今以虜賊入寇該州全缺火器束手無策。案查先為披瀝愚忠驅除虜患防護京師以固根本事、本年八月二十四日、蒙工部差委千戶仇英、押運鐵棒雷飛砲四百桿百出先鋒鐵砲五百桿、馬上用使小銅佛郎機銃五百桿、五眼鐵鎗二百桿、亦有火藥什物、全解赴仇總兵軍前收用蒙本爵分付仇英軍中自有不收、本官備由回呈本部、看得前項火器、既經運至通州。相應就彼收發應用。候事寧之日。照數交還、近者己巳之役奴臨通州州多火器大師噤不敢發恐奴與城為仇也一偏將發之殲數百人奴卒不敢近乃知人自怯耳為照虜寇搶殺得志、倘若踵來、其勢愈大、我軍守禦。長技全賴火器。為今之計、合無將委官仇英運到寄庫器藥等件、免其交還、與前項奏討銃砲火藥弓矢俱永久收貯、萬一有警、俱聽分給官軍使用等因到臣、看得火器火藥、雖經臣先日奏討、解來之數、委似不敷、今據有前項寄庫器藥、若聽存留本處、庶充兩城防禦之用、亦免他日重討之煩再照腹裏地方。素不習用火器。須發教師三四名。令其教習使用。人人通曉。然後可以禦敵。伏望皇上敕下該部查照給發、庶幾先事有備、而虜患無虞矣、

