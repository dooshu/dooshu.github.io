胡仲弓　游天竺灵隐三绝

游山此是第三回，天竺禅门八字开。

已断此生休佞佛，又随人去乞灵来。

胡仲弓

胡仲弓　游天竺灵隐三绝

呼猿才了复临流，洗出胸中一派秋。

泉石世间真富贵，几生修得到巢由。

胡仲弓

胡仲弓　游天竺灵隐三绝

冷泉亭角坐移时，试看孤峰飞不飞。

峰自不飞人自醉，暮鸦栖了更忘归。

胡仲弓

