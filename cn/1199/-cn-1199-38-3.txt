楊王孫

楊王孫。城固人也。治黃老。家累千金。厚自奉養。臨終。吿其子曰。我死。躶葬以復吾眞。但為布囊盛尸。入地七尺。旣下。從足脫之。以身親土。其子不忍見。王孫友人祁侯諫之。王孫曰。厚葬無益死者也。夫僤財送死。今日入。明日發。此眞無異暴骸中原。裹以幣帛。隔以棺槨。含以珠玉。後腐朽。乃得歸土。不可。故吾欲早就眞宅。祁侯無以易。卒躶葬如其言。

