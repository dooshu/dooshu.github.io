黄彦平　还自豫章寄谢胡师承公

陆贽挥毫敏，廉颇仗钺频。

人言绥远俗，吾今事中宸。

虎落新军睦，鸡翘旧望亲。

玉堂清夜直，学士固应真。

黄彦平

黄彦平　还自豫章寄谢胡师承公

文献尊皇祖，枢机属老臣。

中庸镇夷夏，精祲极天人。

嗣武躬戎服，边头亦战尘。

毋云予小子，家国待经纶。

黄彦平

黄彦平　还自豫章寄谢胡师承公

翰墨南州士，弓刀北府兵。

几年闻战伐，两地费经营。

耸父吴儿笑，儒冠武弁轻。

人才广收拾，归共致升平。

黄彦平

黄彦平　还自豫章寄谢胡师承公

误解开蕃榻，惭升贾谊堂。

丝论今典诰，钟铉古铭章。

窥豹迷深隐，攀龙漫激昂。

鼎梅同臭味，妙语更难忘。

黄彦平

