○为舜黎谢御题大通大照和尚塔额表

沙门僧某等言：伏蒙圣札题二大师塔额，及度僧抽僧等并毕。伏喜天心，俯从人欲，恩光至重，舞难胜。臣闻圣者正也，住正法者为圣人；佛者觉也，得觉满者入佛慧。伏惟光天文武大圣孝感皇帝陛下登满足地，超究竟天，入三解脱门，过九次第定。见闻自在，不住无为，理事皆如，终非有漏。皇国而御宇，尊白法以教人。百谷顺成，六气时若，不加兵而贼破，不扰物以人和。缁侣胜缘，苍生厚幸。昨蒙书额度僧等，龙腾金榜，凤转银钩，河汉昭回，烟飞动。韦诞耻其遗法，梁鹄惭为古人。降出天门，升於宝塔，玉绳缀於重级，珠斗挂於露盘。以方宸翰，实多惭德。又宿修梵行、愿在法流者，覆以惭愧之衣，落其烦恼之。冀成宝器，仁王为琢玉之因；广运佛心，圣主受恒沙之。沙门等叨承禅训，幸遇昌期。御札赐书，足报本师之德；梵筵邀福，愿酬大圣之恩。不胜戴荷之至。

