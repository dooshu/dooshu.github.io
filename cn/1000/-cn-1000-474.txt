袁说友　再次韵四首

山好能令肺病苏，诗来把玩更惊吁。

蜀人例作残山看，端喜因诗免受诬。

袁说友

袁说友　再次韵四首

君家诗价自姑苏，系胄蝉联世唶吁。

欲把阿元轻辈行，古今俗子喜相诬。

袁说友

袁说友　再次韵四首

语不能工恨作堆，捻髭空对翠屏开。

清吟赖有雕龙手，绣段联翩诏后来。

袁说友

袁说友　再次韵四首

眼底蔷薇玉雪堆，过从休待牡丹开。

送春疏酒山应笑，底用奚囊日往来。

袁说友

袁说友　再次韵四首

视草行看赐上樽，浊醪付我酹嶙峋。

扶携谁共山前醉，从此无君度外人。

袁说友

袁说友　再次韵四首

荦确悍顽经数驿，醒然初挹碧嶙峋。

眼明骤与真山晤，不比逃虚见似人。

袁说友

袁说友　再次韵四首

山色阴晴远更青，谁教睥睨枕岩扃。

诗翁意欲移千步，安得朱符巨灵。

袁说友

袁说友　再次韵四首

诗愁磨尽鬓边青，玄钥无施闭理扃。

牛渚锦官祠庙古，瓣香傥格在天灵。

袁说友

