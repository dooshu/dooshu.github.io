送歙州江允凝游芜江

山人生长黄山下一生爱作黄山画殊松骇石非人间俗眼羣看尽惊怪天都仙窟真灵奇不经身到谁能知拂云忆共莲峯坐对酒曾横铁笛吹胜游一步一回顾到今犹记题名处可怜乱後总荆榛回首丹台隔烟雾宛陵旧友今寂寞鼔棹於湖兴磅礴残暑风生水石凉高歌夜醉天河落笑君略识敬亭山欲往瞿硎?未闲此别中秋余几日月明两地各江湾

