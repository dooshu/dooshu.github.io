張員外昱

昱，字光弼，廬陵人。早游湖海，爲虞集、張翥所知。楊左丞鎮江潮，用才略參謀軍府事，遷杭省
列子■いな七册■ 左右同員外郎，行樞密院判官。天下用兵，藩府官多侵官怙勢，光弼詩酒自娛，超然物表。左
丞死，棄官不出。張氏禮致，不屈，策其必敗，題蕉葉以寓志。居西湖壽安坊，今之花市也。貧無以葺廬，凌彥翀為疏募焉。酒間，為瞿宗吉誦歌風臺詩，以界尺繫案，淵淵作金石聲，笑曰：
『我死埋骨湖上，題曰「詩人張員外慕」，足矣。』太祖徵至京，深見温接，閔其老，曰：『可閒矣！』厚賜遣還，因自號可閒老人，徜徉淛西湖山間，年八十三而終。



