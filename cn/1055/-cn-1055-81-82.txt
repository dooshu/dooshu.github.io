【皇帝回谢契丹皇太后书〈至和元年九月〉】

九月日，侄大宋皇帝谨致书于婶大契丹仪天体道至仁广德慈顺章圣皇太后阙下：邻邦敦睦，结信好以弥深；使聘申欢，承谕言而甚厚。固寿龄之遐福，欣帖泰之休期。加侑币以惟丰，积感而增切。秋商在候，啬履惟和。今忠正军节度使、检校太尉、同中书门下平章事萧德等回，专奉书陈谢。不宣。谨白。

