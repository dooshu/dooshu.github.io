不开眼


俗以七月晦日为地藏王菩萨生日。且谓七月大建，有三十日，则地藏王菩萨开眼；若遇小建，则以二十九日为生日，菩萨即不开眼云云。村媪相传，视为掌故，究不知何所据而云然，殊不值识者一笑也。某年七月值小建，或又举以为言。或问曰：“地藏王何故不肯开眼？”滑稽者曰：“你看世上之人，所作所为之事，那一样是看得上眼的？所以他不如闭了眼睛干净也。”





