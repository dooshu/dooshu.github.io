答吴道南


承示，辩揭殊足发笑，是非混淆，一致于此。南疏必有嗾之，言者不察耳。先是部院访单，其说尤多，大抵皆忌者之言，故铨部议欲从重。仆再三为理，乃得量移，然被诬已厚矣。世味人情不过如此。

区区昔与执事，有世缘、出世缘。今天下幸而无事，区区且欲解簪绂从赤松子游矣。觉与执事世缘已尽，再结出世缘耳，执事肯从我乎？





