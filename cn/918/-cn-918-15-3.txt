○贺道台午节

恭惟台台、才涵万有。勋炳两间。宪府权尊。波卤尽关至计海滨地重。月明谁载私鹾。甘雨逐朱轮。千里淋濡膏泽。严霜凝绣斧。百城凛冽威棱。值兹地腊天中、欣返朱夏在午、阴生姤则君子含章位为离而大人继照鲸影久消海国。龙标竞逐芳晨白水青蒲己识太平之有象堆金砌玉共欣解愠之熏风某朽质难雕。葵心久向筐无杂佩莫修约臂之丝椷有风词用代县门之艾敬陈竿牍。肃侑芹忱。

