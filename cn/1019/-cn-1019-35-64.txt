曹彦约　韩耕道交八绝句韵见寄因和答之

立说招携与殪戎，两端蛮触互论功。

古来帝力通南北，山过焉支岭度葱。

曹彦约

曹彦约　韩耕道交八绝句韵见寄因和答之

逢危无策愧时才，怀抱何曾得好开。

衮衮捷书一不断。活人基本要深培。

曹彦约

曹彦约　韩耕道交八绝句韵见寄因和答之

羽檄交驰骇电奔，诏书频下想天恩。

旧时懒惰如魔去，祗有书生习尚存。

曹彦约

曹彦约　韩耕道交八绝句韵见寄因和答之

营壘家家说望夫，将军志远在余吾。

从来万里千金费，曾有因粮事也无。

曹彦约

曹彦约　韩耕道交八绝句韵见寄因和答之

我句拙於妯女妆，尊前替戾敢承当。

何人错比罗敷艳，枉赋诗人陌上桑。

曹彦约

曹彦约　韩耕道交八绝句韵见寄因和答之

特特新诗满意来，中间华藻任铺排。

不知养拙干戈里，但觉愁端变好怀。

曹彦约

曹彦约　韩耕道交八绝句韵见寄因和答之

孤负灵蓍续短蓬，宠光枯枿附春藂。

他年买至岑参句，得主诗编吒杜公。

曹彦约

曹彦约　韩耕道交八绝句韵见寄因和答之

昌黎世有简编孙，邺下常传慷慨言。

忆得此公端的健，但将忠力复名门。

曹彦约

