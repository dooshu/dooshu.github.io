欧阳修　刘丞相挽词二首

南国邻乡邑，东都并隽游。

赐袍联唱第，命相见封侯。

念昔趋黄合，相看笑白头。

盛衰同俯仰，旌旐送山丘。

欧阳修

欧阳修　刘丞相挽词二首

连章相府辞荣宠，拥旆名都出镇临。

年少已推能宰社，乡人终不见挥金。

长蛟息浪归帆稳，乔木生烟蔽日深。

平昔家庭敦友爱，可怜松檟亦连阴。

欧阳修

