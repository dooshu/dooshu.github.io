◎苏轼洞仙歌

仆七岁时，见眉州老尼，自言尝随其师鞭入蜀主昶宫中。一夕，主与花蕊夫人避暑摩诃池上，作词，尼具能道之，今死久矣。仅得二句，暇日为足成之，乃洞仙歌也："冰肌玉骨，自清凉无汗。水殿风来暗香满。绣帘开，一点明月窥人，人未寝，欹枕钗横鬓乱。 起来携素手，庭户无声，时见疏星渡河汉。试问夜如何，夜已三更，金波澹。玉绳低转。但屈指、西风几时来，又不道、流年暗中偷换。"［东坡洞仙歌词序］

