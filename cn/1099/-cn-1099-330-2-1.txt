○西門記 【 福建省城】

戊午四月既望、余至自汀、是時都御史阮公被逮北去、島寇直犯閩安、省中人惶急走而諸大夫日議守城事、遂以余守西門城、凡七門而西門者芋原橫塘南臺之所取道也、先是有司悉部勒諸父老子弟守陴、余登陴則悉罷諸所貧者、疾者、孤而懦者、留其壯與之約、曰晝則家、夜則陴、擊析鳴鐃、而懸火陴外、不如約者以軍法從事、會明日報寇將至、六門咸閉矣而城外人數十萬大呼祈入、余遂日闢西門入之、晨起輒坐城上列徤兒數十于門、人詰而入、而牛馬鷄豕羣羣薄吾坐不問也、客有言闢門誠善、獨奈何不虞奸人哉、余曰客休矣、余辦此矣、即有奸人者吾任之、於是為檄召城外百里所蓄薪穀悉徙之城中。不徙者吾縱亂兵焚之既奪盜糧又實城守而壯夫有不肩薪穀而入吾門者不得入於是城外薪穀日以萬石塞門矣。城外人食城中者不下十萬城守凡五十日而斗米不增一錢葢以多故而議者謂城外民廬逼城者恐城至焚之以攻吾門。於是凡有廬而近者輒命焚之。烟裊裊四起。廬者還泣不止也。余則止西門之外之廬不焚。今有寇未至而紛紛自擾者何也曰寇至五十里爾其自焚吾不忍為爾焚也其有樹于城側者、議者恐寇至登樹闚我、於是下伐木之令、護戎者持斧環城伐之、至西門余偕護戎出視棗百株、梨百株。垂垂實矣、護戎請斧、余止之曰毋伐、即寇至何能登此柔幹哉。凡城不屋其上、而閩城則屋葢其城、故於沙不屋則雨浸善壞、而議者謂城而屋不便擊寇也、於是每楹輒毀其一路、寇至則立之屋上、擊寇、余笑曰兵不能雄之行間。而能雄之屋上哉。且一雨而千楹何恃也、遂止不毀、而外郡以援兵至凡三千人、咸余所部兵也、余令護戎日督之野習射。夜則分屯之堞間。五人一爨。十人一人下堞取薪。不取薪而下堞者以軍法論。以是兵戢不擾。而邵武部兵之出守西夾江也、至則咸病臥村墟中、余命楊生急馳而人劑之、遂起寇是時、巳陷福清、福清人擕孥息至者、日以千計而、鎮東之於清福近也、寇既去復攻鎮東人善守、以故不可拔、別分一寇寇興幾拔、會當事者提兵至、遂解興之圍、而寇之寇泉也廵臺被戎督守遂解去、往往出游兵伏擊有所俘獲、以歸、當是時興泉之寇巳南、而鎮東者尚屯海上。意揚揚甚也。會督府馳至則檄兵數千連數十大舟?芻要之、寇輕伐輒駕大舟?芻逆我、而我兵奮怒弩金?駁亂發。乘風大呼。寇舟?芻反出其下遂大肆擒獲餘者沉之悔中。捷至悉罷諸所守陴之卒、與外兵入援者余、亦解榻還、著、而父老羣然則余泪下霑衣焉、時五月二十三日也、余惧往事放失、無以詔來、遂書而存之

