王义山　钱张宣慰三首

奉宣德意慰群生，曾未□年政已在。

乃父勋名在彝鼎，当家衣钵合钧衡。

如何归隐山林得，不管从来利禄轻。

裴度淮西功业了，伫乘髍传上神京。

王义山

王义山　钱张宣慰三首

贵介而能大耐官，留心翰墨此为难。

龙蛇现影笔端活，风雨惊人纸上寒。

教子一经文墨续，读书万卷夜灯残。

一门数世衣冠盛，曾把君家家传看。

王义山

王义山　钱张宣慰三首

种了甘棠打叠回，遮留竞凑辙辕来。

只存诗檐作行李，若问归囊清过梅。

抵为运筹咨汉杰，传闻近日筑燕台。

为言民力东南竭，好趁层霄阊阖开。

王义山

