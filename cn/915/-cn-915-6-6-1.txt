◇许刘实致仕诏（永嘉三年）

昔虞任五臣，致垂拱之化，汉相萧何，兴宁一之誉，故能光隆於当时，垂裕於百代。朕绍天明命，临御万邦，所以崇显政道者，亦赖之於元臣庶尹，毕力股肱，以副至望。而君年耆告老，确然难违。今听君以侯就第，位居三司之上，秩禄准备，赐几杖不朝及宅一区。国之大政，将就咨於君，副联意焉。（《晋书·刘传》）

