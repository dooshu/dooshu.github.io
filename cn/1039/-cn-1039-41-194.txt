叶适　送郑丈赴建宁五首

过家乡里敬，将母士夫荣。

得失从人论，行藏独自明。

百年中古眇，一笑万金轻。

廉士吾何敢，新茶可撷英。

叶适

叶适　送郑丈赴建宁五首

有志虽身健，开心在岁寒。

一时诸老尽，多见大名难。

湖海方连旱，瓯闽适少宽。

为州人不乏，千万强加餐。

叶适

叶适　送郑丈赴建宁五首

清庙图书宝，熙朝雅颂音。

频繁三节召，荏苒二毛侵。

衣饮家才足，丘园意亦深。

卧听床下士，时作武侯吟。

叶适

叶适　送郑丈赴建宁五首

海内言华萼，功名罢缙绅。

十年长隐吏，一语必惊人。

酒量新来减，交情老更亲。

公余如促膝，乘把古书陈。

叶适

叶适　送郑丈赴建宁五首

屏弃诚愚分，牢愁更索居。

若逢知已问，犹解课儿书。

地僻门长闭，年饥菜自锄。

相望无一事，不是故情痚。

叶适

