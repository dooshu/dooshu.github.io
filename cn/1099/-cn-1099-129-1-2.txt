○乞休疏 【 乞休】

疏上以嚴旨放止?帚

昨聖諭國家政事、商確可否然後施行、誠內閣本等、職顧臣才疏望淺、不能仰承明命、如近者大禮之議平臺召問、司禮傳諭、不知其幾、似乎商確矣、而皆斷自聖心、臣等所陳愚見、未蒙允納、何可否之有、至于笞罰廷臣、動至數百、乃　祖宗以來、所未有者、亦朝廷之大事也、皆出中旨、臣等不得與聞、是知宣召徒勤。而扞格如故。慰留雖切。而詰責隨加。徵臣雖有體國之心。何能自盡。欲求勉修職以仰副聖諭、臣自知其不能也。宋司馬光告神宗曰陛下所以用臣、盖察其狂直、庶有補于國家、若徒以祿位榮之、而不取其言、是以天官私非其人也、臣徒以祿位自榮。而不能救生民之患。盖盜窃名器以私其身也。臣于　陛下、敢亦以為告、况所謂信結朋奸、背君執私、有一于此、罪不止于罷黜而已。正臣平日之所痛憤而深惡之者。今　陛下以之疑臣。臣忝為輔佐。而可一日安乎其位。而靦焉朝宁之間。班行之上者。憂勞頓挫之餘、夙疚增劇、乞賜矜察、特允休致以全終始、然臣犬馬之心、無以為報、尤望　陛下法祖典學、任賢納諫、審是非、辨忠邪、以養和平之福、

石□□公（疏　記）

石珤

