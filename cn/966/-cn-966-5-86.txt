黄公度　黄宪生朝三首

国势巍巍盛，时髦衮衮生。

云师绵世胄，汉相旧家声。

学海波澜阔，神峰冰雪清。

天涯逢诞日，目极曲江城。

黄公度

黄公度　黄宪生朝三首

经术贤关望，訏谟帝席前。

词场声掷地，宪府力回天。

金监风流在，炎陬雨露偏。

殷勤理归揖，早觐日华边。

黄公度

黄公度　黄宪生朝三首

阴德千人活，霜威五岭寒。

三持使者节，一着惠文冠。

台省班联忝，宾僚礼数宽。

微官惭束缚，称寿阻门阑。

黄公度

