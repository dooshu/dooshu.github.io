○请定官驿水夫制奏

当管三州水陆官驿，先准敕文条流，水夫具有定制，并不许行转牒供券外剩人。岁月滋深，仍被过客格外干求，剩索人夫，别配粮料。臣今欲条流诸道节度观察使刺史，及诸道监军别敕判官，赴任及归阙庭，若有家口及参从人，即量事供。其本管迎送军将官健所由诸色受雇人等，本道既各给程限，兼已受佣直，并请不供。伏恐使客曾得馆驿分外供，忽此遭减，必巧言谤ゥ，上闻圣听。今欲准此厘革，不敢不奏。

