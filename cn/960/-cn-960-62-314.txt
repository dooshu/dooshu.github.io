胡寅　杨秀才书屋有墨竹一枝为其添补数叶五绝

老干枯枝傲雪霜，何人写影向华堂。

为君补缀枝头叶，坐觉春风细细香。

胡寅

胡寅　杨秀才书屋有墨竹一枝为其添补数叶五绝

叶染青云节抱霜，一枝聊寄墨君堂。

故园根拨依然在，会见龙孙脱箨香。

胡寅

胡寅　杨秀才书屋有墨竹一枝为其添补数叶五绝

穿壁扶苏稍避霜，干霄形势自堂堂。

如何耿介琅玕色，也带双鸦宝墨香。

胡寅

胡寅　杨秀才书屋有墨竹一枝为其添补数叶五绝

莫惊绿叶衬玄霜，更上幽人白玉堂。

为与苍官论久要，笔端应借远烟香。

胡寅

胡寅　杨秀才书屋有墨竹一枝为其添补数叶五绝

扫尽鹅溪匹练霜，未知三尺映茅堂。

此君不是尘中物，何必区区较色香。

胡寅

