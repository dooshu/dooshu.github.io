【登临海峤初发疆中作与从弟惠连可见羊何共和之诗】

〖四章○《诗纪》云。集作登临海峤与从弟惠连。〗

杪秋寻远山。山远行不近。与子别山阿。含酸赴修畛。（李善本《文选》作轸。）中流袂就判。欲去情不忍。顾望ㄕ未ぉ。汀曲舟已隐。

隐汀绝望舟。骛棹逐（《诗纪》云。一作逾。）惊（六臣本《文选》作鹜。）流。欲抑一生欢。并奔千里游。日落当栖薄。系缆临江楼。岂惟夕情敛。忆尔共淹留。淹留昔时欢。复增今日叹。兹情已分虑。况乃协悲端。秋泉鸣北涧。哀猿响南峦。戚戚新别心。凄凄久念攒。

攒念攻别心。旦发清溪（六臣本《文选》作□。三谢诗同。）阴。瞑投剡中宿。明登天姥岑。高高入云霓。还期那可寻。傥遇浮丘公。长绝子徽音。（○《文选》二十五。三谢诗。《诗纪》四十八。）

