陈与义　衡岳道中

野客元耕崧岳田，得游衡岳亦前缘。

避兵径度吾岂忍，欲雨还休神所怜。

世乱不妨松偃蹇，村空更觉水潺湲。

非无拄杖终伤老，负此名山四十年。

陈与义

陈与义　衡岳道中

客子山行不觉风，龙吟虎啸满山松。

纶巾一幅无人识，胜业门前听午钟。

陈与义

陈与义　衡岳道中

城中望衡山，浮云作飞盖。

朼来岩谷游，却在浮云外。

陈与义

陈与义　衡岳道中

危亭见上方，林壑带残阳。

今日岂无恨，重游却味长。

陈与义

