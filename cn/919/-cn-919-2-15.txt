叙中暑论

中暑，其脉阳弱而阴虚，微迟似芤。夫暑，在天为热，在地为火，在人脏为心，故暑喜归心。中之，使人噎闷，昏不知人。入肝，则眩晕顽痹；入脾，则昏睡不觉；入肺，则喘满痿；入肾，则消渴利小便。凡中 死，治之切不得用冷，惟宜温养，得冷则死。

道涂无汤，即以热土熨脐中，仍使更溺，概可见矣；若发其汗，则恶寒甚；加温针，则发热甚；下之，则淋甚，治之不可不谨也。然伤暑中 ，其实一病，但轻重不同。新校正《要略》者乃云伤寒家别有 病，非也。详论治法，见伤暑门。

