52.莲藕

荷为芙蕖花，一名水芙蓉，一名水芝，一名水芸，一名泽芝，一名水旦，一名水花。叶圆如盖，色青翠。六月开花，有数色，惟红、白二色为多。花大，有至百叶者。花心有黄蕊，长寸馀。花褪，莲房成菂。菂在房如蜂子在窠。六、七月采嫩者，生食脆美。至秋，房枯子黑，其坚如石，谓之石莲子。冬至春，掘藕食之。白花者藕更佳，可生食。红花者止可煮食。花已发为芙蕖，未发为菡萏。中若舀，随晨昏为阖辟。其叶蕸，其茎茄，其本蔤，其根藕，其实莲，其中菂，菂中薏。花生池泽中最秀。凡物先华而后实，独此华实齐生。百节疏通，万窍玲珑，亭亭物表，出淤泥而不染，花中之君子也。有重台莲、一花既开，从莲房内又生花，不结子。并头莲、晋泰和间生于玄圃，谓之嘉莲，今所在有之，最易生，能伤别莲，宜独种。一品莲、一本生三萼。四面莲、周围共四萼。洒金莲、瓣上有黄点。金边莲、瓣周围一线，色微黄。衣钵莲、花盘千叶，蕊分三色，产滇池。千叶莲、华山顶有池，产千叶莲花，服之羽化。今人家亦有之。然头重易萎，多难开完。黄莲、王歆之《神镜记》曰：九疑山过半路皆行竹松，下狭路有清涧，涧中有黄色莲，芳气竟谷。金莲、金池方数十里，水石泥沙皆如金色，其中有四足鱼、金莲，华洲人研之如泥，以之彩绘，光辉焕烂，无异真金。分香莲、三堂往事，宅中有钓仙池，一种莲一岁再结，每实子十只花时香兼桃菊梅英。分枝荷、一名底光荷，昭帝穿淋池，植分枝荷，一枝四叶，状如骈盖，日照则叶低荫根，若葵之卫足。实如玄珠，可以饰佩。花叶虽萎，芬芳之气彻十馀里。食之令人口气常香，益人肌理。夜舒荷、灵帝时有夜舒荷，一茎四莲，其叶夜舒昼卷。红莲、麻姑坛东南池中有红莲忽变碧，今又白矣。《麻姑坛记》睡莲、叶如荇而大，沉于水面，其花布叶数重。凡五种色，当夏昼开，夜入水底，次日复出。生南海。四季莲、儋州清水池，其中四季荷花不绝，腊月尤盛。他如佛座莲、金镶玉印莲、斗大紫莲、碧莲、锦边莲诸品尤为绝胜。王敬美曰：莲华种最多，唯苏州府学前者，叶如伞盖，茎长丈许，花大而红，结房曰百子莲，此最宜种大池中。旧又见黄白二种，黄名佳，却微淡黄耳。千叶白莲亦未为奇。有一种碧台莲大佳，花白而瓣上，恒滴一翠点房之上，复抽绿叶似花非花。余尝种之摘取瓶中，以为西方供。近于南都李鸿胪所复得一种，曰锦边莲，蒂绿花白，作蕊时绿苞已微界一线红矣。开时千叶，每叶俱似胭脂染边，真奇种也。余将以配碧台莲甃二池对种，亦可置大缸中为几前之玩。

〔附录〕山莲、百丈山有草花如莲花。旱藕、出终南山，服之延寿。茄莲、叶似莲，根似萝卜，味甘脆。西番莲、花雅淡似菊之月下西施。自春至秋相继不绝，亦花中佳品。春间将藤压地自生根，隔年凿断分栽。铁线莲、花叶俱似西番。花心黑如铁线。木莲。唐时四川中州有木莲二株，其高数丈，在白鸥山佛殿前。其叶坚厚如桂。仲夏作花，状似芙蓉，香亦如之。每花坼时，声如破竹。

栽种：春分前栽，则花出叶上。先将好壮河泥干者少半瓮，筑实，隔以芦席，上用河泥半尺筑平，有雨盖之，俟泥晒微裂，方种。盖藕根上行遇实始生花也。次将藕壮大三节无损者顺铺在上，大者一枝，小者二枝，头向南，芽朝上。用硫黄研碎，纸撚簪柄粗缠藕节一、二道，再用剪碎猪毛少许安在藕节，再用肥河泥次第填四寸厚，藕芽勿露日中晒，于泥迸裂方可加少河水，先加水止可四指深，候擎荷大发，再加河水，交夏水方可深。如此种，当年有花，且茂盛。《管子》曰：“五沃之土生莲。”故栽宜壮土，然不可多加壮粪，反至发热坏藕。

种莲子：八、九月取坚黑莲子，瓦上磨尖头，令皮薄。取墐土作熟泥，封三指长，令蒂头泥多而重，磨头泥少而尖。种时掷至池中，重头向下自能周正，薄皮在上易生，数日即出。不磨者率不可生。又一法，用鸡子一枚，开一小孔去青黄。将莲子填满，纸糊孔三、四层，令鸡抱之。候小鸡出，取放暖处。不拘时，用天门冬末、硫黄同肥泥或酒坛泥安盆底栽之。仍用酒和水浇，勿令干，自然生叶开花，如钱可爱。莲子磨薄尖头浸靛缸中，明年清明取种，开青莲花。莲畏桐油，忌之。

插瓶：瓶注温汤，盖以纸。削尖花秆，随手急插。或去根少许，封以蜡，或乱发密缠折处，仍以泥封固其窍，先插瓶中，后注水。一将竹钉十字，扦蕊，使出白汁方插瓶，如此则耐久。

【诠释】

莲系睡莲科的宿根植物，学名为Nelumbo speciosum，原产栽培甚久。花叫做荷花，生于浅水中。地下茎长大而肥，叫做莲藕。5～6月间自根茎节间抽出花梗，梗梢开花，大而美丽，花瓣淡红色或白色，清雅香冽，足供欣赏。花托上部延长呈侧圆锥形，叫做莲蓬。果实椭圆形，埋存于侧圆锥形的大花托内。莲藕在蔬菜中占有重要地位，亦可作水果生食，并可加糖腌蜜渍制成藕粉，嫩叶及莲子均可供食用。欧美各国最近始传入，尚视为观赏植物。

品种有高脚莲、白花莲、红花莲等，略加说明如下：

i.高脚莲：梗较粗大，高约1.5米左右，叶圆大，所结莲蓬亦大，惟易遭风吹折。所产莲藕，肥大多肉，藕粉纯白，品质良好。浙江龙游、寿昌、兰溪栽培较多。

ii.白花莲：花白色，叶形大，藕亦肥大，节间短，横断圆形，外皮赤褐色。肉质软厚而脆，孔大，味清美而甜，多含水分。产量高，抵抗病虫力强。我国南北各地均有栽培，苏杭等地种植尤盛。

iii.红花莲：花红色，梗叶高大，形似高脚莲，结成莲蓬，系赤绿色，莲子赤白色。品质稍逊，但莲藕粗大，淀粉亦多。

栽植莲藕最宜表土深厚、又能保持一定水位的粘质壤土。性喜连作，如在同一地方年年种植，每年挖掘藕以后翻起下层土，使表土深厚，可以改进品质，增加产量。

莲系水生植物，不能一日缺水。如气候润湿和暖，生长更为旺盛，但不宜冷湿。日光照射不足之地不适栽培。春季寒冷多雨，对于整地有所妨碍，如风雨不调，则难得良好产品，且宜滋生病虫害。开花期间，需要阳光充足，气候温和，才可得到好收成。

