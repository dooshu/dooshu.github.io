嘉禾散

治中满下虚，五噎五膈，脾胃不和，胸膈痞闷，胁肋胀满，心腹刺痛，不思饮食，如中焦虚痞，不任攻击，脏腑虚寒，不受峻补；或因病气衰，不复常，禀受怯弱，不能多食，尤宜服之。

枇杷叶（去毛，姜汁涂炙） 薏苡仁（微炒） 缩砂仁 人参 茯苓（各一两） 石斛（细锉，用酒拌和，微炒） 大腹子（微炒） 沉香 木香 藿香 杜仲（去皮，姜酒涂炙微焦） 随风子（如无，陈紧小诃子代，各三分） 谷 （微炒） 白豆蔻 五味子（微炒） 桑白皮 丁香 槟榔青皮（各半两） 半夏饼（炙黄芪） 神曲（各一分） 甘草（炙，两半） 陈皮（三分） 白术（炒，二两）上为末。每服二钱，水一盏，生姜三片，枣三枚，煎至七分，温服，不计时。五噎，入干柿一枚同煎，十服见效；膈气吐逆，羸困，入薤白三寸、枣五枚同煎。

五噎证治

