吳本泰 五首

美子，浙江仁和人，有《海粟堂集》


阿城逢秋

野棗靑未熟，渚蓮紅欲銷。
涼風髠鵲頂，新水長魚苗。
江上客星小，亂餘兵氣驕。
秋來無别夢，長畔鹿門樵。


西湖竹枝詞

與郎約段橋西。早起妝樓欲下梯。宿雨半收晴不穩惱人最是鵓鳩啼。
薺麥靑靑三月三。看看草色暗湖南。忙催姊妹燒香去。戴勝來時又養蠶。放生池岸柳叢叢香閣鈴四面風。輕薄少年乘醉過手提射鴉竹枝弓。
踏靑湖上懶歸家，更愛山行輦路賒妾上笨車郎跨蹇。西溪十八里梅花。



