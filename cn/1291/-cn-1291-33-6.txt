【论功歌诗】

〖固为汉颂。系此歌诗。〇《御览》作颂论功诗灵芝歌。乐府作古辞灵芝歌。广《文选》同。事类赋作汉倾论功歌诗灵芝歌。《诗纪》作郊祀灵芝歌。〗

因露寝兮产灵芝。象三德兮瑞应图。延寿命兮光此都。配上帝兮象太微。参日月兮扬光辉。

（〇《初学记》十五。《御览》五百七十。《乐府诗集》一。事类赋歌赋。广《文选》十一。《诗纪》三。）

──右灵芝歌

后土化育兮四时行。修灵液养兮元气覆。冬同云兮春脉沐。膏泽洽兮殖嘉谷。

（〇《御览》一。〇逯案。此篇《诗纪》缺收。仅见《御览》作汉颂论功歌诗。大抵固作汉颂中附论功歌诗若干篇。各篇并有小题。此与上灵芝歌皆其佚遗也。姑依诗义补嘉禾歌三字。藉配上篇云尔。）

──右嘉禾歌

