华岳　寄西山

宫墙无地可穿窬，犹幸先人有敝庐。

仕版可羞宁毁瓦，儒冠曾误枉收书。

供柴我合同收炭，寄食君当自办蔬。

此理晓然明似境，何须足下肆耕锄。

华岳

华岳　寄西山

姓名久不到西山，觅便无风鼻谩酸。

天堑有花春堰急，地炉无火夜堂寒。

青灯昔记对床卧，白发今羞把镜看。

见说北归常有雁，一书无惜报平安。

华岳

