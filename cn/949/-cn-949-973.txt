范成大　送洪景卢内翰使虏

金章玉色照离亭，战伐和亲决此行。

国有威灵双节重，家传忠义一身轻。

平生海内文场伯，今日胸中武库兵。

万里往来公有相，淮濆阴德贯神明。

范成大

范成大　送洪景卢内翰使虏

檄到中原杀气销，穹庐那敢说天骄。

今年蕃始来和汉，即日燕当远徙辽。

北土未乾遗老泪，西陵应望孝孙朝。

著鞭往矣功名会，麟阁丹青上九霄。

范成大

