○贈郡丞林以賢之官安慶序 【 安慶城守】

林石渠子以賢初授郡丞也、得江西之瑞、有治績、績又最于治盜、未幾以憂去、服闋改丞安慶、安慶于古為皖為舒猶荒服、于今為畿內。則大郡也、以?以賢、俾佐守以理、人與地無兼得耶、以賢取道歸掃松楸既來別予、請所以為安慶、予應之曰。逆瑾擅命。漁獵郡邑、貪黠吏盜府庫以媚之。不足又因以漁獵其民。網罟所施鷹犬所至。富商鉅室。無遺者。瑾悅而巳之囊亦溢則洋洋焉坐待徙秩。誰復為世道計。加以兵荒荐至。官廩無終歲之儲。數年來銖蓄寸累。不能復其舊之什一。財之匱未有甚于此時者也為政者急所先。不此之務。而簿領之役役。即使精明炫赫。亦無裨于緩急。况本之不端。則所謂銖蓄寸累者。入私室耳。為身謀耳。民且不信、民之不信以在民上、吾未見其能丞也以賢避席曰、祿也不敏向嘗領是以治瑞而瑞治、安慶當江海之衝。非瑞比。其後寧籓之兵困于安慶則此郡信為重地去留都不能千里固襟喉也萬一盜起倉卒。南北受敵。勢必棘。恐未可以瑞治。治願有加也。曰地有僻要。治有難易。治之道一也。兵不足募可足。士不勇信賞可勇。是果可以口舌文告為哉。抑非獨藏富于官。安慶緒之軍圍睢陽也。是時江西事微有端緒耶何言之深長也使城中皆有儲積必不至以茶紙鼠雀代食愛妾可生城可恃以無恐然覩巡遠之捐所愛如所憎。而民亦信之弗去。是豈瑣尾者能辦哉。城守具備為河北二十四郡之光。顏平原可法也。夫以子之才、當子之年、又值此晏然無事之時、其必有無巳。安慶自有故事亦存乎其人耳以賢再拜而去、

皇明經世文編卷之一百四十五終







