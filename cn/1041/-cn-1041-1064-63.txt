舒坦　题它山善政侯祠兼简鄞令

呜呼王封君，心事鬼出没。

驱山截长江，化作云水窟。

旱火六月天，万栋挂龙骨。

萧条一祠宇，像设何彷佛。

破屋夜见星，漏雨湿衫笏。

杯酒谢车篝，兹事恐亦忽。

我闻古先王，报施必称物。

矧今崇佛宫，民力殆欲屈。

岂无制作手，一为起荒茀。

李侯仁贤资，抚字良砽砽。

可但清似水，方看健如鹘。

沈迹千载后，行且见披拂。

阴功世易忘，远虑俗从拂。

勉哉君毋迟，斯民久已郁。

舒坦

