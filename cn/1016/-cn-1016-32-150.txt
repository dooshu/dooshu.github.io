杨冠卿　与鄂州都统张提刑

五云楼阁武昌宫，曾挫曹瞒百万雄。

今古兴亡付流水，江山弹压赖元戎。

折衡尊俎笑谈里，极目关河指顾中。

准拟明年会京洛，为君沽酒醉春风。

杨冠卿

杨冠卿　与鄂州都统张提刑

貔虎云屯细柳营，旌旗号令转精明。

人言鄐轂诗书帅，自有孙卿仁义兵。

关塞金汤今奠枕，江淮草木旧知名。

家声凛凛汉人杰，看取筹帷功业成。

杨冠卿

杨冠卿　与鄂州都统张提刑

江湖畴昔受恩深，赠晚漂流伤客心。

雨檝风帆倦行役，雪车冰柱少知音。

价高肯羡连城璧，才谫难希谀墓金。

但得扁舟从此去，成亏宁复问昭琴。

杨冠卿

