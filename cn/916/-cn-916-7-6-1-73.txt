【循役朱方道路诗】

分□出帝京。升装奉皇穆。洞野属沧溟。联郊溯河服。日映青丘岛。尘起邯郸陆。江移林岸微。岩深烟岫复。岁严摧磴草。午塞散峤木。萦蔚（万花谷作郁。）夕飙卷。蹉跎晚云伏。霞（万花谷作葭。）志非易从。旌躯信难牧。岂慕（万花谷作真。）淄（万花谷作溜。）宫梧。方辞兔园竹。羁（万花谷作先。）心亦何言。迷踪庶能复。（○《初学记》二十四。万花谷後二十五。《诗纪》七十三。）

