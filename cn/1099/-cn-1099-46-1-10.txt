○撫流民疏二 【 被言自辯】

臣忠肅將天威、克平逋寇、不意媢疾流言、仰凟宸聽今廷臣之所指、兵科之所紏、兵部之所參駁、大率謂臣以流寓良民、作盜賊俘獻京、以無罪編民、作從賊謫戍邊、以久居僑民、作無籍逐還鄉、至謂祛殺慘酷、甚於夷狄、彗出早傷、皆臣所致、又謂奏報與功冊級數、不符、不宜陞賞、臣若不辯、何由自明、竊惟荊襄自劉千斤石和尚王彪就擒而後、有李鬍子王洪燃燼煽禍、千百成群、遠近荼毒、今臣奉命總師、與李震等督兵悉捕、僅俘百餘詣京、皆首惡也、科臣乃謂盡良家子、而法司聽其翻異不知前廵撫楊璿參將王信等、屢奏猖獗難禦者誰邪。其餘賊黨、不忍濫誅、簡其丁壯謫發邊戍、而家屬從之、非無罪者、流民附籍、百無一二、如光化縣陳長子、籍雖有之、然占山四十餘里、招聚無賴一千餘眾、爭鬪刼殺、無日無之、可以久居之故不遣乎、若非近山州縣則固仍其附籍。而未嘗遣也。臣始因嘯聚、揭榜諭之、謂荊襄山中。巳殺數千。兵法固有之中朝口語乃從此而滋矣葢張虛聲??木之使解散耳彼時原屬烏有。今計殺傷囚繫死者。實不過千。較昨討劉千斤擒殺至數十萬者何如哉。科臣乃謂慘於夷狄、而致彗星出旱傷、亦誠厚誣矣、軍中報捷、初未及詳、斬獲的數、每多冒濫、其後核功定籍、百不存一、雖擒李鬍子王洪輩、以將士爭邀首功、臣皆革去不錄、如功少報多敢曰無弊、今報止一百二十餘級、反加參駁、奚以服人、且兵部尚書白圭、亦嘗親蒞此也、親任此事矣、今日之舉、乃圭往日之遺患也。若以今日之功。不宜陞賞。則往擒劉千斤。尚遺後患。而得高擢厚賞者。盍亦少思乎。今臣巳遣回流民一百五十餘萬、謫戍賊黨一萬二百有奇、隨居家屬五萬九千餘、四省境內、帖然安矣、先時中外皆慮荊襄禍患、何日得寧、今既平靖、而流言沸騰、反以臣為口實、替馬援征南、蒙薏苡之謗、鄧艾伐蜀、來檻?之徵、非惟功不見錄、反致身且不保、今幸遭　聖明、不加罪譴、伏乞投閒、賜臣致仕、以終天年、以謝人口

