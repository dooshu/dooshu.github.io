◇答释法云书难范缜神灭论

仲欣白。辱告，惠示诏所答臣下审《神灭论》。伏读渊丽，不胜跃。皇帝睿性自天，机神独远，五体外照，三明内映。金轮徐转，则道济八弦；玉瓒既陈，则孝隆七庙。开慧日於清汉，垂法云於大千，如在之义，重阐兹晨。常住之明，永证来劫。故以德冠百王，声高万古。弟子栖心法门，崇信大典，舞蹈之诚，独深凫藻，王仲欣和南。（《弘明集》十）

