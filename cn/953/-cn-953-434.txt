晁说之　岁暮绝句四首

卫霍功名无素誉，韩彭富贵晚堪悲。

梅花引角边情剧，况复人间岁暮时。

晁说之

晁说之　岁暮绝句四首

下惠一时行己志，首阳万古振人伦。

终南不得西山号，岁暮白头空断魂。

晁说之

晁说之　岁暮绝句四首

沈沈欲雪岫云平，月尾年头此有情。

童稚欢欣学秦语，不知家世本东京。

晁说之

晁说之　岁暮绝句四首

迟迟来日去何疾，六十五见此日除。

明发束修能有几，太平田舍读残书。

晁说之

