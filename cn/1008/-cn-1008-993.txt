赵蕃　久不作诗诗思甚涸春物日盛漫兴三章用常德枣心笔书本不工重复加弱

威严退冰霜，清润归梅柳。

法时骋青春，老至伤白首。

日长卷添书，病倦杯费酒。

姑置雁鹜行，顾惭牛马走。

赵蕃

赵蕃　久不作诗诗思甚涸春物日盛漫兴三章用常德枣心笔书本不工重复加弱

庭行看萌芽，檐立听呼应。

在物且云然，于我可不竞。

青衫恋五斗，白发间三径。

是岂人之为，绝知吾有命。

赵蕃

赵蕃　久不作诗诗思甚涸春物日盛漫兴三章用常德枣心笔书本不工重复加弱

春回溪山姿，候趣农桑务。

自知盍归来，人叹推不去。

顺心岂故违，宿诺宁久负。

既已愧渊明，又应惭季路。

赵蕃

