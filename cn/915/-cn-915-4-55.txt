◎马融

融，字季长，严第五子。永初中，大将军邓骘召为舍人，拜校书郎，又拜郎中。在东观十年不调，自劾归，为邓太后所怒，禁锢六年。安帝亲政，召还郎署，复在讲部，出为河间王厩长，召拜郎中。顺帝即位，移病去，为郡功曹。阳嘉中，举敦朴对策，拜议郎，大将军梁商表为从事中郎。转武都太守。桓帝时，迁南郡太守。以忤梁冀免官，髡徙朔方，自刺不殊。遇赦，复拜议郎，重在东观著述。以病去官。延熹九年卒于家，年八十八。有《周易注》十卷，《尚书注》十一卷，《毛诗注》十卷，《周官注》十二卷，《丧服经传注》一卷，《孝经注》二卷，又《仪礼注》《礼记注》《春秋三传同说》《论语注》《列女传注》《老子注》《淮南子注》《离骚注》若干卷，《集》九卷。

