○谢元宗书上考表

臣某言：伏奉今月日圣恩，鉴以薄能，光赐上考，御词激物，睿奖动时。戴天不胜，地无所。臣某中谢。臣闻荷再造者，遍於有情；劝庶工者，尽於有位：莫不宣其力，竭诚，欣赴前俦，耻居後殿者，盖以万数。则区区扬化，眇眇纳忠，自比彭蠡之鱼，更是海滨之雁。伏惟陛下大和布气，巨壑流津，宇宙开明，既昭纤草；山河鲜润，每纳昆虫：岂臣凋枯，复г雨露？天汉之上，遥记严平；宣室之中，兴言贾谊。摧羽插翼，忽飞翥於云霄；暴鳃扌建鳍，重游泳於溟渤：岂有循吏，得预词林？鼷鼠轩墀，ジス钟鼓，徒惊奖饰，益用惭惶。况乎政术空虚，褒述累积，文高日月，辰象法之不逮；德厚嵩华，群岳朝之莫阶。虽郭隗滥觞，明主有所蓄意；然邵信敦本，微臣不敢负人。庆则深，忧惧亦切，无所报国，空以誓心。不任感荷欣惕之至。

