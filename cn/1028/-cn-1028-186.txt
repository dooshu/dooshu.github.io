方岳　次韵汪宰见寄

行行骢马劾粗豪，叱叱共牛倦作劳。

穷则有余名迹在，言之无作语声高。

谁求封禅家徒壁，自谓羲皇人似陶。

见说醉乡天地阔，此生聊向此中逃。

方岳

方岳　次韵汪宰见寄

半世青灯眼欲昏，谁知曾亦望中原。

雨荒塞草秋如洗，雪拥春蓑夜自温。

宠辱易生分别想，是非政可鹘仑吞。

不论茅屋锄犁外，但守平生六二坤。

方岳

