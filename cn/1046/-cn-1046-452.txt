王炎　用前韵答弥明圣言二首

清昼浑无客敂关，不知春色满溪山。

少年侧目云霄上，今日藏身翰墨间。

挥麈逢君谈世事，举杯为我变衰颜。

归来更倚绳床坐，剩得劳生一日閒。

王炎

王炎　用前韵答弥明圣言二首

游丝落絮弄春晴，挽我花边唤曲生。

挈榼在门惊剥啄，褰裳出户喜逢迎。

小园曲折藏三径，暇日从容共一行。

且复解颐谈衮衮，圣贤深处不容声。

王炎

