○奏举翰林学士不合常朝预班序并知贡日不摄祭状

侍御史知班高育奏云：“翰林学士不合常朝预班序，并郊庙摄祭三公行事，及请假直具奏闻，不具假牒台省。”右。伏详皇唐故实，沿革前仪，文官兼翰林学士，武官兼禁官，皆位居内署，职近中严。外朝拘班，曾不预列。其或正至大仗大飨燕及纂严大礼，服朝服与诸司郎官知制诰例为位。其或官高者在职事官之上，或假故直具奏闻。学士院使牒御史台知委郊庙摄祭。准宝历年敕：应翰林学士及知贡举在朝参限内并不差。谨具如前。

