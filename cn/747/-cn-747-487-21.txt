○留镇将士加置二千人状

右。伏奉今月十四日敕：“留镇将士宜加镇二千人，都城及阳翟分镇，仍速令招召，精选强壮数足奏闻者。”臣伏以都畿官阙之重，四方水陆之冲，密迩淮夷，兵数鲜少。安危之计，责在微臣；夙夜忧惶，逼扰是惧。陛下神武独运，睿略下临，加此新军，保安洛土。凡在都邑，巳如金汤，敢励孱庸，以膺驱策。无任感恩悦怿之至！其招召事宜，巳具别状分析闻奏。谨录奏闻。谨奏。

