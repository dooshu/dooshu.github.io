○对拜命布武判

〈王季拜命，堂下布武，王人谓失肃恭，正以简书，季云其仪得中。〉

国有燕飨，使存聘觐，苟趋步失容，同外臣倨礼。王季秩班王爵，位参朝会。拜命之辱，则崇布武之仪。肃恭之容，旋被简书之正。故知取礼则非爽，谓失则深文。肆无稽之薄言，责有恒之大典。眷言彼季，颇习礼经。得中之仪，固无乖於揖让；同恶之恤，爰匪臧於讼词。夜谓王人，不如林放？

