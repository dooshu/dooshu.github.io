北齐明堂乐歌


《隋书·乐志》曰：“齐祀五帝于明堂。先祀一日，夕牲，群臣入自门奏《肆夏》；太祝令迎神奏《高明乐》，《覆焘舞》；太祖配飨奏《武德乐》，《昭烈舞》；五方天帝并奏《高明乐》，《覆焘舞》，辞同迎气；牲出入、荐毛血，并奏《昭夏乐》；群臣出，进熟，群臣入，并奏《肆夏》，辞同初入；进熟，皇帝入门及升坛，并奏《皇夏》，辞同用；初献、祼献，并奏《高明乐》，《覆焘舞》；饮福酒，奏《皇夏》；太祝送神，奏《高明乐》,《覆焘舞》；还便殿，奏《皇夏》。”





