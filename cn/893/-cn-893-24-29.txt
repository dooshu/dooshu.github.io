见野草中有名白头翁者





《名医别录》：白头翁，处处有之。近根处有白茸，状似白头老翁，故以为名。《唐本草》：白头翁，其叶似芍药而大。抽一茎，茎头一花，紫色，似木槿花。实大者如鸡子，白毛寸余，皆披下如纛。头正似白头老翁，故名焉。陶言“近根有白茸”，似不识也。



醉入田家去，行歌荒野中。如何青草里，亦有白头翁?折取封明镜，宛将衰鬓同。微芳似相诮，留恨向东风。流夜郎题葵叶惭君能卫足，[一]叹我远移根。白日如分照，还归守故园。

[一]《左传》：“鲍庄子之智不如葵，葵犹能卫其足。”杜预注：“葵倾叶向日，以蔽其根。”





