【校书秘书省对雪咏怀诗】

桂华（《初学记》作叶。）殊皎皎。柳絮亦霏霏。讵比咸池曲。飘遥（《初学记》作飘。）千（文苑辨证作十。）里飞。耻均班女扇。羞俪（《类聚》作洒。）曹人衣。浮光乱粉壁。积照朗彤闱。□□摇羽至。鹎ス拂翅归。相彼犹自得。嗟余独有违。终朝守玉署。方夜劳石扉。未能奏缃绮。何由辨国围。（文苑作闱。）坐销风露质。游联珠璧晖。偶怀笨车是。良知高盖非。既言谢端木。无为陈巧机。（○文苑英华辨证六。《诗纪》八十七。又《类聚》二、学初记二、文苑英华百五十四并作对雪诗。引霏、飞、衣闱四韵。）

