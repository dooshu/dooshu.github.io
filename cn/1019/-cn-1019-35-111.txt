曹彦约　偶作

此天然处不亦妙，费尽思量却不到。

有时父召急趋前，不觉不知造渊奥。

此时合勒承认状，从古痴顽可不晓。

曹彦约

曹彦约　偶作

太极奚河图，河图非太极。

矧复赘无极，哀哉何太息。

可不观古圣，一一已默识。

□湖为作图，交扰而曲屈。

是孰知五行，五行皆妙质，

不可离合论，浑浑体自一。

安得孔子生，邪说俱荡涤。

哀哉复哀哉，太息得太息。

曹彦约

