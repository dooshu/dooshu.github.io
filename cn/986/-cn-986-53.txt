苏泂　次韵刍父上巳日同游朱园四首

朱园好在竹平安，地主相携到不难。

记取今年修禊日，三人于此向风湍。

苏泂

苏泂　次韵刍父上巳日同游朱园四首

野水青山非昔祠，奠觞那得计醇醨。

抛梁有咏谁其续，除却灵均世不知。

苏泂

苏泂　次韵刍父上巳日同游朱园四首

饮散墦间祭肉残，林深终日闭幽兰。

重来野客朱邢我，坐久摩挲马柱看。

苏泂

苏泂　次韵刍父上巳日同游朱园四首

柳长沙白草离离，万物东南渐絜齐。

自折桃花玩春水，人生修短总成泥。

苏泂

