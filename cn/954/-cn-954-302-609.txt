陈造　送张文昌帅豫章二首

倚俟新年转化钧，昼方三接径抽身。

平时但有凝香梦，盛世那无勇退人。

滕合宾筵时可醉，金华诗令看重新。

盍思远迩商霖望，不但淮乡有涸鳞。

陈造

陈造　送张文昌帅豫章二首

谈间宾客重宣州，到后儿童敬细侯。

薤本击缰休领揽，棠阴问俗见风流。

湖连市屋疑丰乐，江绕城闉似石头。

鸥鹭要盟公莫信，江湖只许半年留。

陈造

