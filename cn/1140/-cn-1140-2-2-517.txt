宋宫【河南贡院即宋故宫旧地】

试院深且广缔构一何雄披图视往蹟在宋斯故宫金元逓寝处胜国侈藩封踵沿数百载伟丽无终穷玉阶非旧物碧藓余崇墉弱主耽近玩赵氏何梦梦干戈已接轸花石争天工珍禽与异兽百族罗其中宸章铭双桧【艮岳上植双桧徽宗御题有撑拏天半分连卷虹南负之句】亭榭交玲珑繁华一朝尽万事随长风到今询艮岳旷然无遗踪千峰作平地浩刼归洪蒙自古更销歇永啸看蒿蓬

