姜特立　赋张舍人抱啸堂五首

长身蹰蹰万夫雄，抵掌燕然立骏功。

韬略故家传圯上，行藏高志似隆中。

姜特立

姜特立　赋张舍人抱啸堂五首

自古英雄困里闾，风云相遇藉吹嘘。

何人得似徐元直，说与君王蚤顾庐。

姜特立

姜特立　赋张舍人抱啸堂五首

不拥吴姝与赵姬，不笺尔雅作书痴。

只今抱膝缘何事，北望中原有所思。

姜特立

姜特立　赋张舍人抱啸堂五首

余子纷纷见每卑，鸾凤鸡鹜谩相随。

当时一笑无人解，此意宁容俗士知。

姜特立

姜特立　赋张舍人抱啸堂五首

毛生脱颖请行日，祖逖闻鸡起舞时。

何似草庐长啸罢，从容起立汉家基。

姜特立

