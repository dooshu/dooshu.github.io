王洋　近陋室以斗升酿家妇谓予未饮不以见告昨夜偷儿入室挈二壶去自此室

斗米蒸炊入小罂，未应消息到比邻。

静思怀璧真成罪，恐是糟床夜滴声。

王洋

王洋　近陋室以斗升酿家妇谓予未饮不以见告昨夜偷儿入室挈二壶去自此室

寂寞茅斋书掩扉，著书还□易招讥。

固知不争论奇字，恶客可须抱酒归。

王洋

王洋　近陋室以斗升酿家妇谓予未饮不以见告昨夜偷儿入室挈二壶去自此室

吏部真堪上罚觥，瓮边都不问公荣。

平明挈榼出门去，应笑童奴鼻息声。

王洋

