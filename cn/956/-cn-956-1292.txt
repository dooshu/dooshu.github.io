方回　徐逊绵题三贤祠堂诗有云士死惟留姓与名天下第一议论也再赋二首

殷仁周寿缺圆形，释宝仙清笑乞灵。

何限台阶隆爵位，谁堪鼎足并仪形。

岁寒臭味松梅竹，乾象光芒日月星。

野服不殊人品似，年年苹藻荐芳馨。

方回

方回　徐逊绵题三贤祠堂诗有云士死惟留姓与名天下第一议论也再赋二首

黉宇祠堂塑像新，两朝邦伯间邦民。

没身不朽缘何事，异世相知自有人。

梅魄鹤魂招处士，松心凤哹吊累臣。

宫墙数仞严香火，似胜萧萧野水滨。

方回

