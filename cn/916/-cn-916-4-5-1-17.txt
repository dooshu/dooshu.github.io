【折扬柳行】

邈矣垂天景。壮哉奋地雷。丰隆（乐府作隆隆。）岂久响。（广《文选》误作响。）华光但（乐府作华华恒。）西聩。日落似有竟。时逝恒若催。仰悲朗月运。坐观璇盖回。盛门无再入。衰房莫苦开。（乐府作□。）人生固已短。出处鲜为谐。（广《文选》作阶。）慷（本集作慨。）慨惟昔人。兴此千载怀。升龙悲绝处。葛ぱ变条枚。寤寐岂虚叹。曾是感与榷。（广《文选》作推。）弭意无足欢。（乐府作叹。）愿言有馀哀。（○《乐府诗集》三十七。本集七。广《文选》十三。《诗纪》二十四。）

