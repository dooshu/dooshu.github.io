罗公升　戏萧高风曾孟声二友二首

丹凤辞旧楼，四海求其凤。

偶来梧竹间，振翮鸣朝阳。

众禽不自揣，竞欲依余光。

神物要自珍，微羽那足当。

了知霄汉姿，不集灌莽场。

所忧燕雀杂，坐更鸿鹄藏。

丹山有佳侣，足以陪双翔。

人间勿为留，归哉白云乡。

罗公升

罗公升　戏萧高风曾孟声二友二首

飞鸿响遥空，抱弋空遗影。

游鳞纵前川，把钓睨枯井。

相看各如梦，欲求几延颈。

劳心纵有获，所获仅蛙黾。

行人见之笑，千唤不一省。

沧溟四无边，尽纳天地境。

巨鳌载三山，未足污吾绠。

相顾作清游，濯足壶峤顶。

罗公升

