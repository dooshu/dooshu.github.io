【送卢弋阳景宣诗】

〖广《文选》、《诗纪》无弋阳二字。〗

杨朱焉所哭。歧路重别离。屈原何伤悲。生离情独哀。知命虽无忧。仓卒意低回。欢气从中发。洒泪随襟颓。九重不常键。阊阖有时开。愧无贮（《诗纪》作贮。）衣献。贻言取储怀。（○《类聚》二十九。广《文选》八。《诗纪》二十八。○逯案。《颜氏家训》文章篇云。潘尼赠卢景宣《诗》云：九五思飞龙。今为此言。乃朝廷之罪人也。或此篇语。）

