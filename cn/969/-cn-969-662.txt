刘克庄　留别表弟方时父二首

四壁萧萧落叶声，招留聊试子交情。

不应华屋延珠履，得似蓬窗共铁檠。

襩被都无三宿恋，重裘未觉一寒生。

暮年彼此懽悰薄，相对清谈听断更。

刘克庄

刘克庄　留别表弟方时父二首

忆昔分携今再闰，君犹黑鬓我霜颠。

绝怜卢弟真才子，若比殷兄尚少年。

渭北几时重把酒，山阴作麽便回船。

未知后会平安否，搔首临风意惘然。

刘克庄

