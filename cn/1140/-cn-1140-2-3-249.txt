大涤精舍图【潜谷为汤岩夫画】

昨观潜谷岳阳图墨痕一扫天馍糊林端缥缈丹楼出半涵烟雨浮菰蒲尺幅重看图大涤林峦层陗炯缕析拍空万壑走长风拔地千峯暗雌霓问谁居者黄山樵【汤自称黄山樵者】爱饵神芝凿青壁坐邀天海荡心胸侧聆松涛飞霹雳黄山樵者真孤搴席门陋巷沧浪边采薇曦发无处所作碑卖字餐寒烟梅村学士不相识新诗独赏心为怜造庐结韈事虽己海日江春句已传【汤有赭山怀古诗为吴学士伟业吟赏名遂显】娄东逝矣泪如霰吾曹落拓复相见羽书日夜警关河带甲纵横满乡县敝裘落日换斗酒烈士哀歌倚雄剑买山归卧定何年但卷疎帘见江练黄岳天都不可攀大涤谁当共往还梦遂天姥亦虚语眼前一步三神山但令此图常在手相看大笑开心顔

