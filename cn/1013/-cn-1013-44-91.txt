周南　余杜门兀坐三年壬申六月九日出吊平望归途阻风第四桥余曰是特偶相

地借沮龙宅，隄横海蜃楼。

马蹄翻震雹，沙觜更生洲。

云壑悬绳渡，天风激箭抽。

湿霖平衍沃，暗井灭夫沟。

蹴起争桥齿，撺来似海鰌。

浪花将岸飍，塔影听桴浮。

却忆衔枚地，曾驱缟练舟。

谩云天设险，岂是水为柔。

无事人千古，逃荣茗一瓯。

川灵工阅世，翻覆几时休。

周南

