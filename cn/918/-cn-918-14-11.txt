○上兵备道

伏以楼船建钺。遮海国以长城。甲冑如林。壮东南之半壁。旌旗变色草木生威恭惟台台青毡起第。黄石授书搦管裁云赋甘泉而吐凤乘风破浪起北海以搏鹏边畧必需乎长才。文事每兼乎武备。分藩雄镇数声刁斗风清执象、宪台千里关河月静军中一范惊西贼而胆寒海上孤标詟南彛而颈系从容借饬。方畧如神。谈笑围碁。韬钤自在轻裘缓带羊叔子之遗风雅歌投壸杜南阳之轨度盖出则方叔召虎。而入则周公召公某学困雕虫。才惭倚马肉食徒讥于曹刿莫佐一筹毛锥久掷于班生未能万里幸托龙门而长价。徒瞻虎旅以杨休伏愿战胜庙廊永贡越裳之雉澄清海澨再彰麟阁之勋

