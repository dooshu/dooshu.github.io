金君卿　重修龙兴观寄呈江吴二尊师

坛宇榛芜几十年，遗基重葺控长川。

羽人便是雙飞鹤，仙籍须增一洞天。

蓝峤逢秋无败叶，龟池经夏有甘泉。

操舟过客宜停棹，暂到尘襟自洒然。

金君卿

金君卿　重修龙兴观寄呈江吴二尊师

万户晴岚生紫烟，绝尘佳致甲昌川。

轻舠急桨风中叶，碧瓦朱栏水底天。

雨夜龙涎腥柱础，霜秋桂子落喦泉。

二师自得幽栖趣，向此灰心肯复然。

金君卿

