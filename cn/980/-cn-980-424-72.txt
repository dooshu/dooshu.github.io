释正觉　恭鉴二禅人干浴镬求颂

大冶鎔金入范看，不嫌口阔肚皮宽。

得来妙触通身眼，净放光明赤肉团。

衲子落成俱受赐，檀那相助许投干。

底心试问楞严友，道契圆通只个般。

释正觉

释正觉　恭鉴二禅人干浴镬求颂

范金为镬沸兰津，分付楞严会上宾。

妙触宣明渠具眼，纤尘不受我通身。

投谐冷暖浑忘水，迎合温和似得春。

炉鞴相催成底器，量吞云梦可斯人。

释正觉

