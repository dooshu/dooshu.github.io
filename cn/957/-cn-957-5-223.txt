王柏　挽思泉居士

平生不蓄买山钱，晚得佳城岂偶然。

官职丛中韬素志，风波险处谒名贤。

只将和气占心地，尚想清尊养性天。

宗党典刑难倒指，忍看庭玉泪溅溅。

王柏

王柏　挽思泉居士

犹记年时访故山，细聆旧话侍清閒。

汲泉倚仗临荒甽，寻塔呼僮斸野营。

回首恍如前日事，伤心已隔夜泉关。

手携菖歜歌清些，泪染含风细葛班。

王柏

