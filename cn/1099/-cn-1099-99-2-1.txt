○防禦十事疏 【 防禦】

一招募慣戰勇敢、邊民多驍勇、弘治間曾行招募、頗得其用、後因官籍為兵。人不樂從。今宜諭以就募、有功者優賞、事寧之日。欲自便者聽。一預處糧餉支費、延鎮孤懸河套。四面飛沙。地不耕稼。而又數歲荒歉。宜飭當事諸臣乘道路無梗。亟備糗糧待用。一處備騎征馬匹、大僕寺所畜不足以給戰馬、宜令守臣取之苑馬寺所孳。茶馬司所易。及各邊所貯馬價。一戒飭防守將士、乘賊未至、日夜為備、補其單弱處所、一招徠被虜人口、華人被虜多為所用。宜厚加優恤止?帚正人口。以招來者。一召募間諜疑虜、虜計漸狡。必有陰為之教者。如梁成辛洪是也。宜啗令殺虜歸華。縱事不成。亦足以疑虜。使不敢深入。一計處內地飢餒、民不聊生。恐致內變。宜令守臣預修救荒備盜之政。一戒飭將領掊剋、將失士心。每由貪黷。今後犯科索役占者不止罪。謫。盡數查追。以為後戒。一招改京軍實邊京軍遊民所萃。招兵為易。而邊鎮缺伍。計補無術。請許各京衞軍。自安業服役者之外。但恐京師浮戶慣習安靡豈肯復止?帚窮邊耶有原籍陝西流迯。願改邊衞近地者聽。一類覆建言奏疏、先因虜警、本部會議、有慱采羣策之條、以致言者紛紛勦說、恐凟　聖聽、今後擇其急者覆請。否者月終類奏、

