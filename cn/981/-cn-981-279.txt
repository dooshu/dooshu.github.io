舒岳祥　绿阴

穉绿藉老红，政尔有余妍。

万虑不作时，清朗见尧天。

舒岳祥

舒岳祥　绿阴

絮尽花空碧涨当，幅巾藜杖度前林。

提壶有我烦三请，拚与长瓶卧绿阴。

舒岳祥

舒岳祥　绿阴

野色蒙茸翠羽盖，山光澹荡碧油幢。

午烟时引煎茶灶，晓雾还沾读易窗。

隐映掷金莺点点，分明藉玉鹭双双。

莫疑蛇动杯中影，一笑开襟钓大江。

舒岳祥

