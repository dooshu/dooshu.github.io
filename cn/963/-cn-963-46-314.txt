郭印　宿古峰驿诗四首

崎岖戴月上层峰，拟借空山一夜风。

爽气袭人衾簟冷，炎天此地即仙宫。

郭印

郭印　宿古峰驿诗四首

故移一榻就高峰，推户褰帷猎猎风。

骨冷神清浑不寐，直疑人犯广寒宫。

郭印

郭印　宿古峰驿诗四首

拄杖穿云到古峰，月高天净欲乘风。

人间原有清凉地，好作茅茨一亩宫。

郭印

郭印　宿古峰驿诗四首

夜半飞来海上峰，笙竽万籁奏天风。

素娥相望如招手，欲驾神车上月宫。

郭印

