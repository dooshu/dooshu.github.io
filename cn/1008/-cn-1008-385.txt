赵蕃　从元衡借庐山记偶成三首

吾家昔住匡庐北，少小未能知看山。

南北东西今老矣，欲从图籍见班班。

赵蕃

赵蕃　从元衡借庐山记偶成三首

要为冷语豁心胸，孰若相羊涧谷中。

试把遗编一开读，恍疑涧谷为鸣风。

赵蕃

赵蕃　从元衡借庐山记偶成三首

山南山北富深幽，羽服方袍占上头。

吾道才余白鹿洞，寂寥几载有新修。

赵蕃

