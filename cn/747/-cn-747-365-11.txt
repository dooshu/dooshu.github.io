○南有嘉鱼赋（以乐得贤者次用为韵）

后非贤不，鱼非水不托；贤岂晦以养蒙，鱼在藻而自乐。故比事思理，以徵以求；如南有嘉鱼，是网是缴。此所谓旌别淑慝，爱人治国；为盐梅之器用，作生灵之表则。不然，岂延故老於终南，收钓翁於渭北？张皇勋业者，弃此曾未得。我国家忧劳庶绩，寤寐求贤。且束帛戋戋，每布之於寰海。岂笱罩罩，独然於巨川？吴坂不遗於骐骥，丙穴载咏於覃。诗人格言，必将兴之於王国；老氏遗戒，不可脱之於重泉。所谓持竿执柄者未容易焉？爰有深沈，参对纯嘏。虽临以及缴，苟未高於天下；徒佥喁於香饵，终夷犹於取舍。傥鼎味之见珍，甘杀身於庖者。

