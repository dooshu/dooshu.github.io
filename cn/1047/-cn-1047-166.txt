王令　江上

浩渺烟波不可名，我来闲自渥尘缨。

久思沧海收身去，安得长舟破浪行。

天阔水云连黯淡，日闲鸥鹭自飞鸣。

屈平死後渔人尽，後世凭谁论浊清。

王令

王令　江上

羃羃江城没远烟，暮云归族忽相连。

春江流水出天外，晚渡归舟下日边。

杏萼春深翻浅缬，柳花风远曳晴绵。

无钱买得江头树，输与渔人系钓船。

王令

