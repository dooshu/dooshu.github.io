赵蕃　卢谊伯宜之见过要斯远同赋以赠二首

近别溪山郡，忽过风雨村。

浊醪成共把，佳句得深论。

旧价真齐骆，新题复到元。

从今得还往，宁只问寒暄。

赵蕃

赵蕃　卢谊伯宜之见过要斯远同赋以赠二首

苕水固多胜，吾州亦可邻。

卜居虽匪旧，取友不妨新。

佛屋从堪寓，溪亭更可人。

莫嫌鹅鸭恼，最喜鹭鸥驯。

赵蕃

