◎姚文僖公

湖州姚秋农先生（文田）为曼云公己未同年，是年元旦，其同郡某梦至一官府，闻喧传曰："状元榜出矣。"朱门洞开，两绯衣吏擎二黄旗出，旗尾各缀四字日：人心易昧，天理难欺。醒后，亦不知为何浯。及胪唱姚为第一，人有以此梦告之者，先生思之良久，瞿然日："此先世高祖某公语也。公提刑皖江时，狱有二囚为怨家所诬，陷死罪，公按其事无左验，将出之，怨家献二千金，请必拟大辟。公曰：'人心易昧，天理难欺。得金而枉杀人，天不容也。'屏不受，卒出二囚于狱。旗尾所书得无是欤？"呜呼！公庭片语而天听式凭，百年后卒使其云礻乃享大科之报，司民命者，亦可以兴矣。后先生历官至大宗伯，谥文僖。

