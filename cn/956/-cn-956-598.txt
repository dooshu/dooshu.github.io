方回　久雨

云胡不出，积雨予尼。

意弥八纮，膝此一席。

谁具焌徒，假予楫航。

一往沧海，观彼茫洋。

掩关昼眠，胡宁不暇，

鲁叟攸戒，敢视为夜。

寂寂疏帘，幽幽空阶。

鸟下碎藓，伤予之怀。

悠悠古道，溢溢行潦。

岂无岑楼，送目遥草。

心之忧矣，莫或予知。

彼其之子，谓予寒饥。

方回

方回　久雨

肺病兼脾病，葵花复槿花。

閒犹常不乐，老欲更何加。

客讶添新犬，童喧断小蛇。

穷居非得句，持底谢年华。

方回

