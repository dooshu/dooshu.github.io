○奏弹刘毅



上言传诏罗道盛辄开笺，遂盗发密事，依法弃市，奏报行刑，而毅以道盛身有侯爵，辄复停宥。案毅勋德光重，任居次相，既杀之非己，无缘生之自由。又奏之于先，而弗请于後，阃外出疆，非此之谓。中丞鲜之于毅舅甥，制不相纠，臣请免毅官。（《宋书·郑鲜之传》，鲜之尽心高祖，独不屈意于毅，义熙六年，鲜之使治书侍御史丘洹奏弹毅，诏无所问。）

陈茂先

茂先，颍川人，太尉准七世孙，嗣封广陵公。



