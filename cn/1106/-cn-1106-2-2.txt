○扬雄酒箴

（晁太史云：雄以讽成帝，其文为酒客难法度士。）

子犹瓶矣。观瓶之居，居井之眉。处高临深，动常近危。酒醪不入口，藏水满怀。不得左右，牵于纟墨徽。一旦专碍，为■Ａ６所。身提黄泉，骨肉为泥。自用如此，不如鸱夷。鸱夷滑稽，腹大如壶。尽日盛酒，人复借酤。常为国器，托于属车。出入两宫，经营公家。繇是言之，酒何过乎？（专，上绢切。■Ａ６，丁浪切。，音雷。）

