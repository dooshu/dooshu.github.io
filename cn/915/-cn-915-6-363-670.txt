○写诸葛亮训诫应璩奉谏以勖诸子



五负荷艰难，宁济之勋未建，虽外总良能，凭股肱之力，而戎务孔殷，坐而待旦。以维城之固，宜兼亲贤，故使汝等未及师保之训，皆弱年受任。常惧弗克，以贻咎悔。古今之事，不可不知，苟近而可师，何必远也。览诸葛亮训励，应璩奏谏，寻其始终，周孔之教，尽在中矣。为国足以致安，立身足以成名，质略易通，寓目则了，虽言发往人，道师于此。且经史道德，如采菽中原，勤之者则功多，汝等可不勉哉。（《晋书·凉武昭王传》，又《十六国春秋》九十一。）



