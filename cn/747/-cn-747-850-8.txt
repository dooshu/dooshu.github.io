○请停预州员缺奏

今年选人内，八十三人无阙注拟，词诉纷纭。盖因近敕减选，入仕者多门。虽可区分，难抑词理。请下格式，取四月後合用员阙发遣。中书门下奏先以铨曹论员阙，遂却置户椽一员，诸州一百五十员，格式元送阙簿六百四十馀处。後又许超折资序。又堂帖令畿赤己上，虽拟议许开铨後除授，不合豫请用四月後员阙。望於移省限内并须了绝，不得更令选人有词。

郑云叟

云叟，本名遨，滑州白马人，避後唐明宗庙讳，以字行。昭宗朝赏应进士举不第，遂以隐逸终。後唐天成中徵为左拾遗，晋天福初徵为右谏议大夫，皆谢不起。赐号逍遥先生。四年卒，年七十四。

