▼池上雁

野性不受畜，逍遥恋江渚。

冥飞昔未高，偶为戈者取。

幸来君园中，华沼得游处。

虽蒙惠飬意，饱饲贷庖煑。

终焉怀惭惊，不复少容与。

耿耿宵光遅，摵摵寒响聚。

风露秋丛阴，孤宿敛残羽。

岂无鳬与鹜，相顾非旧侣。

朔漠饶燕云，梦泽多楚雨。

遐乡万里外，哀鸣毎延伫。

犹怀主恩深，未忍轻远举。

傥令寄边音，申报聊自许。

