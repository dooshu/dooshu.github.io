曹彦约　致政检法牛公挽章三首

结屋明经好，经明身欲修。

平生仓廪实，不为稻粱谋。

宦路门方盛，容台志已酬。

莫言馀八袠，犹欠少迟留。

曹彦约

曹彦约　致政检法牛公挽章三首

瘠甚都昌境，民无晚种田。

乐输虽欲速，乞籴最堪怜。

帅阃施长技，王人改旧弦。

本原谁任责，阴德至今传。

曹彦约

曹彦约　致政检法牛公挽章三首

门户关州县，交游及弟昆。

每於尊俎后，窥见典刑存。

岂不昏姻重，常疏药石言。

矧闻丹旐发，心绪正泇泇。

曹彦约

