◇上邓太后表

新野君不安，车驾连日宿止，臣等诚窃惶惧。臣闻王者动设先置，止则交戟，清道而后行，清室而后御，离宫不宿，所以重宿卫也。陛下体之至孝，亲省方药，恩情发中，久处单处，百官露止，议者所不安。宜且还宫，上为宗庙社稷，下为万国子民。（《后汉·张禹传》，「永初四年，新野君病，皇太后车驾幸其第。禹与司徒夏勤、司空张敏俱上表言」。）

