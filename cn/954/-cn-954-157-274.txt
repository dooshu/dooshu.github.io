陈普　中秋近愿晴

秋天连夕卷烟云，似为蓬蒿有滞人。

驷马高车无梦想，中秋但借一冰轮。

陈普

陈普　中秋近愿晴

借得冰轮不敢私，几多人要露肝脾。

浮云不用欺天下，须信人间有伯夷。

陈普

陈普　中秋近愿晴

浩荡无边及物心，孔颜尧舜共弘深。

柴荆一壑苍苔合，惟幸寒蟾夜夜临。

陈普

陈普　中秋近愿晴

生如蝼蚁事如麻，有菜无盐是几家。

无限容光通照处，良晨莫遣片云遮。

陈普

陈普　中秋近愿晴

春风秋月久交游，少壮论心今白头。

二子倘无相弃绝，从今但乞十中秋。

陈普

