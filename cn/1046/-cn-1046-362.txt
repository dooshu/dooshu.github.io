王炎　题谢艮斋画笥四首

团蒲曲几自支颐，领略江山入座隅。

若使右丞知此画，定当阁笔辋川图。

王炎

王炎　题谢艮斋画笥四首

万点青山一曲溪，门阑疑是辟尘犀。

笔端更有诗中画，细细冥搜为品题。

王炎

王炎　题谢艮斋画笥四首

熟视天机日日新，无边物色尽横陈。

人教巧手工摹写，粉墨何能便逼真。

王炎

王炎　题谢艮斋画笥四首

玉轴锦囊无此景，何年天巧出丹青。

艮斋收得供诗眼，胜看鸾台十二屏。

王炎

