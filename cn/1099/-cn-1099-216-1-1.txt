○預擬分布人馬以禦虜患疏 【 防守內三関】

照得虜馬入寇、常在秋高、計月之期、每數月圓。今年閏月或以六月即為七月。近者兩子奴寇漿亦以六月二十一年六月入寇山西亦其時証、臣今閱視諸關、備采眾議、倒馬紫荊、最為緊要、葢二關山勢雖稱險絕。中有河流山形紏亂各該隘口。隨險分兵。勢分力弱。恐難持久。且外恃宣大犄角。勢又在人。密邇京師。易為震動。此其緊要之大畧也。若夫龍泉之守。外有平刑。故關之衝。必由雁塞。距其地里。平刑至龍泉。不下三百餘里。山勢聯絡。中鮮民居。搶掠無以為藉食之資。險阻必困踣恃長之騎。以此爭鋒。非計之得。兵有勝筭。必我之利也。山西二關。萬一可入。澤潞汾沁。足以四馳。而謂東犯太行之地。以當守險之兵。勢既紆回。時應躭閣。虜人狡黠。志在搶掠。或不出此。又况山西連年修守。俱有次第。似可無虞乎。龍泉故關。緊要次之。此其大畧也。查得先奉欽依修築墻塹、近該臣查勘完者巳十之九、其不完者計以六月之中、俱可報完、守有依憑、若無人拒列、金城湯池、有不可恃為固者、况區區墻塹乎。故常守之外、酌量險易。加之防守之兵。若徒拘于守。勢分力弱。有難可恃以久者。爰分撥將領。相以地形。責以應援之效。謀協眾議。亦以僉同。不敢自專以誤認使、臣之責也。查得本年三月十八日前廵撫都御史鄭重巳咨行總督侍郎翁萬達于宣府鎮摘撥兵馬三千、在舊保安州岔道堡駐劄、專應援馬水口、再摘撥大同鎮人馬三千、在平刑關駐劄、專應援吳王口、仍摘撥別鎮人馬三千、在廣昌縣駐劄、專應援浮圖峪插箭嶺等處、但臣查得舊保安州桃花堡、比與岔道堡相去馬水口尤近。相應改移駐劄應援。又查得白羊口與臣所属地方相近。計去京師。路實咫尺勢尤緊要。亦須周防。亦當添兵以防意外之患。如蒙敕下兵部再加查議上請、更乞　天語丁寧、宣大將臣、并行總督撫各臣、柦准咨議施行、

