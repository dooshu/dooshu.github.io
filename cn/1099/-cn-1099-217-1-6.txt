○乞預為防禦疏 【 防禦倭寇】

再照江北江南。相去不遠。論形勢簡明通州與常熟縣相對三十里海門縣與崇明縣相對丈八里即今常熟節經寇難。崇明已被殘破。而倭寇見今紏聚吳淞江口。及八團四團者不下數千。皆陸地置造房屋千數間。水中聯絡舟船千數隻。是皆數年積集之寇。難責一時平定之功。自北而南亦可例知近來乞活有窺廣陵之心幸備禦有方不敢徑至□其送死廣陵則防江要害又當在平江一帶矣豈必?步京口之間乎若八團賊乘風至江北呂四塲。不過一日。四團賊不過半日而江北兵船久住江南地方空虗殊為可慮况使船難於使馬而舟師之練習甚艱主兵便於客兵而烏合之徒眾易散。今賊徒水陸盤結有備。而我兵南北調遣乏人。切恐姦謀叵測。今冬未得解散。月春益復猖獗。豈惟通泰海門如皋四州縣危急。萬一賊渡海而北。指畫如見則呂四等塲皆有小徑可以越通泰而直趨楊州遡江而西則狼山等處皆是長江可以犯?儀而窺伺　留甸如此則漕運阻絕。江淮震動矣。臣待罪海防、兼理漕務、日夕憂惶、計無所出、若專顧江南。不顧江北。即使江南安靖。而江北驛騷。憂方深也。即今賊少船寡。尚可支持。倘船多賊眾。何以待之。乞　勑兵部再加詳議上　請、行令總督軍務尚書兼右都御史張、　將姜旦水軍、即便發回江北休息一二月、以待明春賊至、遠行哨探防禦、仍於明春正二月間、再發徤將精兵二千員名前來江北?儀駐剳、以防備漕運、拱護□南京、庶保無虞、地方幸甚、臣不勝幸甚、

