○封乌薄利归义县开国子制

鸾台：左金吾卫大将军员外置检校源州都督乌薄利，家近圆城，任隆方岳，惠洽藩部，功宣朝廷。扶津构虐，遂穴生氛，能拒妖凶，固守臣节。窬马韩而献册，鲸海而申虔，计议并深，忠恳咸到。书劳有典，方隆将帅之班；举善不遗，宜拓公侯之宇。可在金吾卫大将军员外置同正员，仍封归义县开国子，食邑一千户，主者施行。

