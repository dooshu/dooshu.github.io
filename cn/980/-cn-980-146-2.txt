释慧温　五位

正中偏，玉兔金乌落二边。

丫角童儿骑黑象，三更穿过御楼前。

释慧温

释慧温　五位

偏中正，过房之子初受命。

金刚脚下昆仑奴，腰间也佩毗卢印。

释慧温

释慧温　五位

正中来，无著当年访善财。

瑠璃盘里藏明月，异草山华处处开。

释慧温

释慧温　五位

兼中至，不历僧只超十地。

虽然踏著旧家乡，更须知有深深意。

释慧温

释慧温　五位

兼中到，天寒大雪长安道。

五陵才子锦袍新，马蹄乱踏琼瑶草。

