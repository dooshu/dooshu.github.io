○听歌管赋

尔乃飞阁之临空，望雕梁之架虹。奏东城之妙曲，命南荆之结风。庄华艳於朝日，长袖曳於芳丛。度参差以仪凤，响嘹亮之惊鸿。伊小臣之庸琐，预恩私之嘉宴。闻仙管於帝台，听钧天於兰殿。怅崦嵫之易晚，惜宫羽之难遍。抚长笛而多惭，览洞箫而兴怨。徒隶齿於群龙，信庸音其已荐。

李君政

君政，贞观七年行宋州参军武县尉。

