◇　酎金律

皇帝斋宿，亲帅群臣，承祠宗庙，群臣宜分奉请，诸侯列侯各以民口数率，千口奉金四两。奇不满十口至五百口亦四两，皆会谢少府受。又大鸿胪食邑，九真、交□，日南者，用犀角长九寸以上，若玳瑁甲一；郁林用象牙长三尺以上，若翡翠各二十，准以当金。

（《续汉·礼仪志》上注补引丁孚《汉仪》曰：《酎金律》，汉文所加，以正月旦作酒，八月成，名酎酒，因令诸侯助祭贡金，引《汉律金布令》云云。）



