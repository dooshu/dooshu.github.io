【轻薄篇】

洛阳美年少。（文苑作少年。）朝日正开霞。细蹀（文苑作踏。）连钱马。傍趋苜蓿花。扬鞭还却（文苑作却还。）望。春色满东家。井桃映水落。门柳杂风斜。绵蛮弄清绮。蛱蝶绕承华。欲往飞廉馆。遥驻季伦车。石榴传马脑。兰肴奠象牙。聊持自（文苑云。一作自持。）娱乐。未是斗豪奢。莫嫌龙驭晚。（文苑作晓。注云。一作晚。）扶桑复浴亚□。（○文苑英华百九十四。《乐府诗集》六十七。《诗纪》百二。）

