【从驾祀麓山庙诗】

圣德忧民暇。麾旆谒山灵。画航泛北渚。文马侍东平。春浦戈□照。寒林铙吹鸣。依稀长安驿。（文苑作舞。）萧条都尉城。井泉能共动。江帆得分行。窗幽细网合。阶静（文苑作净。）落花明。□阎（《类聚》作檐。古通。）巢始入燕。轩树已迁莺。菲菲兰俎馥。淡淡桂樽清。银塘（《类聚》作堂。）日影尽。（文苑误作昼。）玉座舞衣轻。（○《类聚》三十八。文苑英华三百二十作杨慎。《诗纪》百七。）

