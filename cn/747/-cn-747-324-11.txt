○为崔常侍谢赐物表

臣某言：总管关敬之至，奉九月十五日敕，吐蕃赞普公主信物金胡瓶等十一事，伏蒙恩旨，特以赐臣。捧戴惭惶，以以跃。臣幸居无事，待罪西门，薛恭守嘉谟，钦承成宪。王师不战，无汗马之劳；尧屋可封，何理人之有？实无异效，特降殊恩。窃用勤以忘家，志不顾命，分膏草野，以报万一。无任感戴战越之至。

