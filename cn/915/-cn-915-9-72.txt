◎袁昂

昂字千里，陈郡阳夏人，宋雍州刺史凯子。齐初为冠军安成王行参军，迁征虏主簿、太子舍人、镇军王俭功曹史，进秘书丞、黄门侍郎，出为安南鄱阳王长史寻阳公相，还为太孙中庶子、卫军武陵王长史、右军邵陵王长史，迁御史中丞，出为豫章内史，历建武将军、吴兴太守。入梁为後军临川王参军，除给事黄门郎，迁侍中，出为寻阳太守，行江州事，徵为左民尚书兼右仆射，除国子祭酒，领豫州大中正，复为仁威将军、吴郡太守，进五兵尚书，领起部尚书，加侍中，进尚书令宣惠将军，普通中为中书监、丹阳尹，进号中卫将军，复为尚书令，领国子祭酒。大通初进号中抚军大将军，迁司空，加特进左光禄大夫，大同六年卒，年八十，谥曰穆正公。

