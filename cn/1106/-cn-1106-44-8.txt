○怀赢

秦伯归女五人，怀赢与焉。（晋文公重耳过秦，而秦归之女也。怀赢，故子圉妻。子圉，惠公夷吾子也，质于秦，逃归而立为怀公，故曰怀赢。）

非曰：重耳之受怀赢，不得已也。其志将以守宗庙社稷，阻焉，则惧其不克也。其取者大，故容为权可也。秦伯以大国行仁义交诸侯，而乃行非礼以强乎人，岂习西戎之遗风欤？

