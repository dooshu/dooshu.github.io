○上代廵陳青田 【 廣州事宜】

二十年來、東南多故、當宁??人席、元老運籌、羣力畢宣、眾策備舉、太平指日可待、誠無俟於不在位者、為之杞憂、但集思廣益、在上者每開其誠、則陳善納忠、在下者宜申其悃、葢愚讀商書而知古昔先王之盡人也、一舉大事、自公卿以至士庶耆耈、咸造于庭、各話其意、夫是以上下之情通、而舉無失誼、先王所以功被世遠、而德洽民深者、用此道也、詩不云乎、采葑采葑、無以下體、又云民雖靡膴、或哲或謀、愚誠不敢以哲謀自處、乃不敢不以菲葑不遺者望當世君子、陳其疏謬以資採擇　一元戎統眾十萬、未有不斬殺而能整旅者、書曰威克厥愛允濟、予則孥僇汝此三代軍政也、徐達北征、胡德濟總偏師、師失利、達械德濟送京師仍斬副將以下數十人、時德濟爵侯伯矣。副將以下。皆指揮千戶等官也。械繫侯伯、斬僇高官威令如霆、其何敵不赴、今之總兵參將、權輕而威褻、號令不明、紀律不肅、進無尺寸之功、??日攵?無鈇金?戊之加、巨寇潛迯、乃獵民斷首以報級、上下相循、姑息從事、愚不知其可也　一嘉靖九年、廣州許折桂作亂、廵按劾失事官員、以海道兵廵為首、拏解京師、當是之時、猶有振飭之風焉、今地方盜賊之事。民壯弓兵之額。軍職管哨之權。無一不攬于兵廵之手。任可謂專責可謂重。謀猷可以展。膂力可以宣。乃寇盜日滋。民生日瘁。事勢日急。綱紀日隳。流賊所至。合村勦絕。若罔聞知。至失事大不得已。則以廵捕及指揮等官委罪塞責。習獘苟安。一至於此。豈非任世道者之憂。哉廣東雖稱多盜難治。然盜之初。必起於細微。及其千百為羣。雖嘯聚山海。必有顧妻子。歸鄉落之時。治之於其初起之微。及其歸鄉之時。則一二里甲力耳。二十年來。里甲解賊。鮮有不取後禍。傾家隕命者。上之人無以用其明斷故也。倘得如王蘖谷汯。置香案于堂。凡獲□賊當即殺之以警小民□目凡盜賊竊發。責在里甲。里甲解賊到官。焚香天處死總甲捉賊。亦召里排焚香當天僉結眾稱曰賊即時處死。良民知獲賊無濱死之虞乃奮勇力奸民知作賊無可生之路乃格非心不然。刼掠財物。姦淫姣好。民固有捨死為之者。况稍有生路。又何憚乎　一盜賊嘯聚江海。責在海道兵廵。若兵廵號令明。賞罰信。士選兵練。無有濫食。則豈有數千民壯。不能勝百十寇竊者。古云王之不王不為也。非不能也。倘兵廵民壯。有一日之工食。即效一日之勤勞。江頭海面。時時廵緝。禽蒐草薙不盡不止。賊知官兵勢張。不敢大聚。必散匿小港。必潛歸鄉族。則又一二里甲力耳昔順德方尹。只用一羅總甲。領眾不過三百人。二月之內。一境帖然。豈非明效。故曰不為也、非不能也　一語云嶺南多毒。而嶺南即有解毒之方。塞北多寒。而塞北即有禦寒之具。欲弭本處盜賊只在本處用人如求近日可將三五百人者。總甲中多有良材。在識拔任用何如耳。今兵廵海道、曷嘗一日不任用總甲、其所任用者、奔走承順則有餘、口舌便利則有餘、機械變詐則有餘、耳目盜賊則有餘、求其分財均、予士信、見敵勇、不妄獵平民者、則未多見、此等良材、非可以奴隸視。叱召至也。當禮以下之。信以結之。千金付之。使自募爪牙。庶幾感激知遇。委身效力。不然有掉臂江湖之畔耳。　責盜賊于郡縣乃消弭之良策一近世府縣正官、無盜賊失事之責、所以閭閻多警、番南兩縣、固難言矣、如外縣乃百里專城之寄、威可得伸、惠可得加、里甲可得而役糧餉可得而措、乃境有盜賊、若罔聞知、以為上之人不以是責我。上之人亦曰此非簿書者可辦。皆計之失者也。王陽明提督南贑時。平日選士。臨時出師。必以守令為將領此事大有深意今縱不責以領兵當鋒之任。至如境有竊發。决宜俾兵廵得參究該縣掌印官員。然平時不信任之。臨事乃參究之。是又所謂顛倒。今兵廵皆自用總甲。自募民壯。民壯赴縣領工食時或瞋目與縣官相向每縣編民壯數百名。守城池者乃不上十數名。又安能責縣官以地方盜賊之事也　一別府錢糧完否不可知、若廣州府所属錢糧、則多易徵收、今軍需所在告急、或者必委咎府縣、府縣或者必委咎里甲、此見其病而未察其脉也、凡催徵錢糧。縣官稍加嚴切。無不完者。何則錢糧在上者、必富家子弟惜皮膚而畏笞責、稍嚴則納矣、錢糧在下者、必細戶、每歲常先期納與里長矣、凡錢糧拖欠。必糧科吏書。受財沉寢之弊。水夫軍餉拖欠。必兵房吏書受財沉寢之獘。吏書通同里催。或經收人役。比徵之時。以多作少。以未完作巳完。或侵匿官銀數多。將一二細戶告追影延歲月。縣官早起夜睡、為之查比、不過為開騙局、為今之計、莫若查各縣欠糧多者、徑提吏書枷號比追則法行矣、都司該科出放軍糧、弊亦淵深、堂官不敢查問、放糧冊與軍伍冊、多不相蒙云

