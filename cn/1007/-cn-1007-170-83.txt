张舜民　均州南川春日三首

水墨屏风远近开，人烟隐映水环回。

何人学得愚公术，故意移将灞漣来。

张舜民

张舜民　均州南川春日三首

麻叶梢梢麦弄风，一家花发一村红。

长安儿女逢寒食，洒泪看花正忆翁。

张舜民

张舜民　均州南川春日三首

宦名生事日悠悠，问道参禅已的头。

自笑攀缘犹未断，每逢佳处即迟留。

张舜民

