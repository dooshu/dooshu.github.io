○遵照　御製或問　獻皇帝祔廟　文皇帝稱祖議 【 獻皇祔廟文皇稱祖】

臣等會議得仰惟　皇上以明堂宗廟、典禮重大、頃月以來、三詔廷議、而又特廑睿思、親御宸翰、法　皇祖嘗假臣下作對奏之意、作為或問以示臣民、臣等仰誦俯思、　聖神之見、度越千古、誠孝之念、發自天衷、非臣下愚膚陋、所能測識萬一者心、枎明堂周公相武王所制之禮也　聖諭曰必稱武王為正。誠至論也。周家之禮自武王而行。奉以文王配。今日之禮。自　皇上而舉。奉以　皇考獻皇帝配。此合孝經嚴父之文。宋儒季秋成物之義。隆以宗稱。萬世一定。不可易也也。今議者將欲奉　太宗配、　聖諭曰、　太宗本達祖、以父近之、親尊之是、非人道之正、降祖為親我　皇上一言而明矣、臣等前議僉同奉有明旨、無容再議若夫加宗　皇考只是箇崇上之義、誠有如　聖諭者、　聖諭曰、必稱宗、必祔廟、親盡必祧、則可以成一代宗廟之禮、豈有太廟中四親不全之禮乎臣等愚昧、始者不能推原　聖主崇孝之心、而獨守拘儒章句之說、又見　皇考巳隆專廟之享、而因憚升祔親盡之祧、是以祔廟之議、委不能無疑于心、茲者伏讀　聖諭有曰、我　皇考雖未即生存之位、今日亦有如生之義。　祖宗列聖、懽聚一堂、獨去我皇考一人、人情不堪、時義不順、此真　皇上至孝至痛之所形見、而不能自巳者也、臣等自非木石、寧不感動、但祔廟之文、考之古者父子異昭穆、兄弟同世數、故殷雖四君。為一世而同廟。盖以兄弟一體。無父子之道故也。其後晉之廟。則有十一室而六世。唐之廟。則有十一室而九世。宋真宗詔議太廟典禮、用學士宋湜等議、而以太祖太宗合祭同位。其後禘祫圖。則又太祖太宗同居昭位。嫌於居武宗之上故以昭穆同世為言此皆古事之可據者。今　皇孝于　孝宗同氣之親、同為一世者也、臣等管見竊謂宜奉　皇考祔於　孝宗之廟、伏乞　聖明裁之、祭義曰立親廟四親親也、親盡而迭毀、示有終也、故宗廟之禮雖孝子慈孫之心無窮、而世遠親盡必祧禮制有不容違越者、　聖諭曰、奉祧何害、非大孝至公、不能與于此也、夫四親之廟、在禰尤為獨親、我太祖高皇帝即位之初、首立四親廟、　仁祖淳皇帝雖起布衣、必享天子之祀、今　皇考顧獨闕焉、宜　聖心有所不安者矣、　聖諭又曰、我　太宗當　皇祖初定之中、又置建文所壞、復興起之、便是再創一般、稱號　太宗、未免無異于　列聖當以祖字別之、庶見其宜也、臣等切惟古禮宗無定數、惟非有功者不得而祖之、漢人稱祖者二、高帝稱高祖。其後光武廟號世祖。說者謂光武再造炎劉。功崇業鉅故無二祖之嫌。我　文皇帝定鼎持危、再造鴻業、功莫大焉、槩以宗稱、于義誠若未盡、尊稱為祖、　聖見允宜、臣等人遵休命、恭候宸斷勑下施行、

