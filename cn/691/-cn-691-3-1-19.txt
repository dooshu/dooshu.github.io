◎关帝签

有关中某孝廉，久病不起，日卧床褥。一日，忽梦关帝告之曰："汝明年中矣，明日即可起身。"诘朝，遽能起。商之母曰："县中水脚银先已领用，奈何？"徐思之，曰："父在日有某人欠银若干，父许其不追矣。今无所出，盍控县追之。"于是呈县理前欠，县为严拘追付。既上公车，放榜，不中。疑之，往前门关帝庙求签，签云："我曾许汝事和谐，谁料修为汝自乖等语。大抵神无诳语，所以应中而不中者，即是强追许免之银为伤天理而结人怨也。

