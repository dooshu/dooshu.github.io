释慧性　颂古七首

南枝向暖北枝寒，一种春风有两般。

寄语高楼莫吹笛，大家留取倚栏干。

释慧性

释慧性　颂古七首

外道怀藏宝镜时，世尊良久为高提。

浑哪良马窥鞭影，不觉全身陷铁围。

释慧性

释慧性　颂古七首

明修栈道，暗度陈仓。

刻舟独觅剑，夜雨过潇湘。

释慧性

释慧性　颂古七首

只许老胡知，不许老胡会。

白云尽处是青山，行人更在青山外。

释慧性

释慧性　颂古七首

放两抛三，瞒神唬鬼。

换盆换盆，谁不识你。

释慧性

释慧性　颂古七首

沩山养子没来由，叉毛人前不识羞。

更把琵琶半遮面，不令人见转风流。

释慧性

释慧性　颂古七首

当阳利剑斩狸奴，刃下翻身会也无。

脱下草鞋头戴出，石人吞却洞庭湖。

释慧性

