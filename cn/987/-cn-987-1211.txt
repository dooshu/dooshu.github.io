苏轼　十月二十日，恭闻太皇太后升遐，以轼罪人，不许成服，欲哭则不敢

巍然开济两朝勋，信矣才难十乱臣。

原庙固应祠百世，先王何止活千人。

和熹未圣犹贪位，明德虽贤不及民。

月落风悲天雨泣，谁将椽笔写光尘。

苏轼

苏轼　十月二十日，恭闻太皇太后升遐，以轼罪人，不许成服，欲哭则不敢

未报山陵国士知，遶林松柏已猗猗。

一声恸哭犹无所，万死酬恩更有时。

梦里天衢隘云仗，人间雨泪变彤帷。

关雎卷耳平生事，白首累臣正坐诗。

苏轼

