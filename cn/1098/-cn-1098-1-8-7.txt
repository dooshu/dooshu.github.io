○江陵伎

江陵伎人子。掩袂作啼声。家家卷帘出。送王上台城。 【一解】 王欲别太姬。门前黄帋催。出亦以徘徊。入亦以以徘徊。 【二解】 王入台城后。不省作悲啼。妆台铅粉骄。别接冶游儿。 【三解】 朱门一家哭。万家得安宿。一家亦不哭。太姬方噉粥。 【四解】 门外双乌栖。哑哑枝上啼。官今当大赦。不愿赦王归。【五解】 二十四皇孙。譬如南陇树。一半枝撑天。半不知爨处。 【六解】

【舒章曰此咏辽王事也虽出新调亦有古风】

【辕文曰章法从谣词得来】

