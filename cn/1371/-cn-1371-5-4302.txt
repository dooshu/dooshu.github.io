雨晴至园中

入夏经月雨，园路久已荒。



今朝偶一到，蒿艾如人长。



岂惟蛙黾豪，颇觉蜂蝶狂。



怅然怀故山，舍东百本桑。



迨此积雨余，枝叶沃以光。

父老适相遇，藉草挥一觞。



一觞颓然醉，笑语相扶将。



赋诗示儿子，此乐未易忘。



雨三日歌秋风戒寒雨三日，空村无人暮萧瑟。



北窗书生万卷书，齿豁头童真可惜。



轮囷新蟹黄欲满，磊落香橙绿堪摘。

兴来尚能气吞酒，诗成不觉泪渍笔。



士生蓬矢射四方，扫平河雒吾侪职。



湖中隐士倘可逢，握手与君谈至夕。



