第四则 治国常富，乱国常贫

饥在贱农，寒在惰织。安在得人，危在失士。富在迎来，贫在弃时。

解读 百姓饥饿是因为不重视农业、不重视农民，百姓冬天忍受寒冷是因为不勤于纺织。国家安宁是因为得到了人才，国家遭遇危机是因为人才流失。富裕是因为勤劳节俭，贫穷是因为不善于把握时机。

张注“唐尧之节俭，李悝之尽地利，越王勾践之十年生聚，汉之平准，皆所以迎来之术也。”

王氏曰“懒惰耕种之家，必受其饥；不勤养织之人，必有其寒。种田、养蚕，皆在于春；春不种养，秋无所收，必有饥寒之患。

“国有善人，则安；朝失贤士，则危。韩信、英布、彭越三人，皆有智谋，霸王不用，皆归汉王；拜韩信为将，英

布、彭越为王；运智施谋，灭强秦，而诛暴楚；讨逆招降，以安天下。汉得人，成大功；楚失贤，而丧国。

“富起于勤俭，时未至，而可预办。谨身节用，营运生财之道，其家必富，不失其所。贫生于怠惰，好奢纵欲，不务其本，家道必贫，失其时也。”

