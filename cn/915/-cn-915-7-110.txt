◎沈劭

劭字道辉，吴兴武康人，辅国将军林子子，袭爵汉寿县伯，历驸马都尉奉朝请。元嘉初拜疆弩将军，出为锺离太守，迁衡阳王义季右军中兵参军。又为始兴王浚後军中兵参军，入为通直郎兼侍中，历彭城王义康大将军中兵参军。加宁朔将军，改庐陵王绍南中郎参军，为义康安成相。元嘉二十六年卒官。

