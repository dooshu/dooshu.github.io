○振鹭赋（并序）

此郡带江缘岭，野竹成林，每向夕，有白鹭群飞，集於林杪。今所居在峰岑之上，临眺一川，玩其往来，有以自适。因为此赋。

日之夕矣，川陆载阴。有群飞之振鹭，顾俦匹而弄音。始遵渚以乱下，若涛起於清浔。俄矫翼以归来，疑霰集於平林。尔其游止有度，不徐不疾。散雪彩於江烟，皎霜容於寒日。映枫叶而暂见，入芦花而还失。叹美羽之翩翻，感馀生之忧栗。若乃不为退，常与鸿冥。乍回合兮如练，忽寥落兮如星。陋汀葭之靡靡，栖岸竹之青青。又似素旄陈於旷野，白笔森於广庭。悲夫！绿枝弱，巢非所据。既萧瑟而多风，亦扶疏而受露。岂不知陂泽可宿，荆榛易固。恶下流而不居，恐抟兽之当路。逮乎天清潦收，独立涟漪。意态暇，羽毛衤参衤丽。或暂往而得游，或终夕而守空陂。隐青沙以延伫，若田父之辍。重曰：振鹭於飞，于彼沧洲。聊自适於於遐旷，本无心於去留。思有客於微子，愧植羽於宛邱。信兹禽之可玩，何必从海上之群鸥。

