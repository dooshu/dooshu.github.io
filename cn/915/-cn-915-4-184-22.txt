◇司徒箴

天鉴在下，仁德是兴。乃立司徒，乱兹黎蒸。芒芒庶域，率士祁祁。人具尔瞻，四方是维。乾乾夕惕，靡怠靡违。恪恭尔职，以勤王机。敬敷五教，九德咸事。啬民用章，黔是富。无曰余悖，忘于尔辅。无曰余圣，以忽执政。匪用其良，乃荒厥命。庶绩不怡，疚于尔禄。丰有折肱，而鼎覆其饣束。《书》歌股肱，《诗》刺南山。尹氏不堪，国度斯愆。徒臣司众，敢告执藩。（《艺文类聚》四十七，《初学记》十一）

