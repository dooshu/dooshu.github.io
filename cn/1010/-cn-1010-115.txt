郑刚中　贵溪道中四绝

人见寒云冻欲垂，暄呼争愿玉花飞。

谁知万里征途上，季子囊中未有衣。

郑刚中

郑刚中　贵溪道中四绝

竹边小径跨寒溪，息念临流万虑非。

山鸟不知幽客意，背人相顾却惊飞。

郑刚中

郑刚中　贵溪道中四绝

村村土物各风烟，物性无私祗自然。

敛翼汀鸥随水下，藏头野鸭傍沙眠。

郑刚中

郑刚中　贵溪道中四绝

晚投村舍款此扉，一望门前野色微。

西日堕云斜照尽，半山秋雨落馀飞。

郑刚中

