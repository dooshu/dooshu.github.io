◇为百官劝进齐明帝表

臣闻时乘在御，必待先天之业；神化为皇，乃叶应期之运。况复汤孙有绪，纂尧惟德，旧邦伫新，复禹归祉。大齐之权舆宝历，孕育前古，昭假四海，克酬三灵。而嗣命疾威，蕃鄙叛涣，委裘御宇，彝鼎如忽。陛下文思体道，犭旬齐作圣，翦应龙於冀州，戮长蛇於沮水。荣光之瑞昭回，延喜之宝润色，天眷爰发，人谋咸赞。伏愿陛下仰答灵，弘宣景命，诞受多方，奄宅万国。（《艺文类聚》十四）

