释正觉　斜川道上望庐山三绝

真味酣心倚瘦筇，萧骚风啸一蹊松。

无人共语圆通境，笑看云吞石耳峰。

释正觉

释正觉　斜川道上望庐山三绝

青山放足溪转腰，蓑翁理网儿摇舠。

先生畴日骑鱼去，岸上人家谁姓陶。

释正觉

释正觉　斜川道上望庐山三绝

水从乌石山前转，人在斜川岸上行。

寂漠柴桑古祠下，我来无酒酹渊明。

释正觉

