痈疽证治

病者脉数，身无热，而反洒淅恶寒，若有痛处，背发其痈肿，欲知有脓无脓，以手掩肿上，热者为有脓，不热为无脓，此亦大略说也。自有脉不数，不热而疼者。盖发于阴也，不疼尤是恶证，不可不知。凡热盛脉数，即用漏芦，并单煮大黄芪等汤；不甚热，脉缓弱，只投五香连翘汤。其它根据四节八事次序，及推三因以用药，未有不全济也。

痈疽证治

