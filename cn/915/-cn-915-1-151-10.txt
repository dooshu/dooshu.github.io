◇夏训

有穷后羿。（《左传》襄四年引《夏训》有之，」注：「《夏训》，夏书。」）

昔有夏之方衰也，后羿自Θ迁于穷石，因夏民以代夏政。恃其射也，不修民事，而淫于原兽。弃武罗、伯因、熊髡、ζ圉而用寒浞。寒浞，伯明氏之谗子弟也。伯明后寒弃之，夷羿收之，信而使之，以为已相。浞行媚于内，而施赂于外，愚弄其民，而虞羿于田，树之诈慝，以取其国家，外内咸服。羿犹不悛，将归自田，家众杀而亨之，以食其子，其子不忍食诸，死于穷门。靡奔有鬲氏。浞因羿室，生浇及，恃其谗慝诈伪而不德于民，使浇用师灭斟灌及斟寻氏，处浇于过，处于戈。靡自有鬲氏收二国之烬，以灭浞而立少康，少康灭浇于过，后杼灭于戈，有穷由是遂亡。（同上）

