【孙皓天纪中童谣】

〖《宋书》五行志曰：孙皓天纪中童谣曰云云。晋武帝闻之。加王璇龙骧将军。及征吴。江西众无过者。而王璇先定秣陵。〗

阿童复阿童。衔刀游（《白帖》作浮。《御览》或同。）渡江。不畏岸上虎。（《晋书》作兽。《御览》或同。）独（《晋书》作但。《书钞》、《白帖》、《御览》同。）畏水中童。（○《宋书》五行志。《晋书》五行志。又杜预传。《书钞》六十四、三百二十九、四百六十五。《诗纪》二十。○逯案。不畏岸上虎句。虎字《晋书》皆作兽。乃避李唐讳改字。）

