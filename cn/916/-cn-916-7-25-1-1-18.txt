【乌栖曲四首】

〖《诗纪》云。乐府又有幄中清酒、浓黛轻红二首。亦作元帝。玉台云。萧子显诗〗也。

沙棠作船桂为楫。夜渡江南采莲叶。复值西施新浣沙。共向（《类聚》作泛。）江干眺（《类聚》作瞻。）月华。（《诗纪》云。玉台作共泛江干瞻月华。○《类聚》四十二。《乐府诗集》四十八。《诗纪》七十。）

月华似璧星如佩。流影澄明玉堂内。邯郸九枝（《类聚》作投。乐府作伎。）朝始成。金卮玉（《类聚》作银。）碗共君倾。（○同上）

交龙成锦斗凤纹。芙蓉为带石榴裙。日下城南两相望。月没参横掩罗帐。（○同上）

七彩隋（《类聚》作随。乐储同。）珠九华玉。蛱蝶为歌明星曲。兰房椒阁夜方开。那知步步香风逐。（○同上）

