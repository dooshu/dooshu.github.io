○平章事举人自代状

〈某官某〉

右。伏准建中元年正月五日制：常官上後三日举一人以自代者。群官选任，犹合让能。况台司寄重，倍百常等。臣自受任以来，夙夜惶怖，必知败覆，无补盛明。窃见前件官等，含章履道，忠孝谅直，实有宰物之器，皆有致君之诚。足以上承睿谟，下决庶政。伏乞罢臣衮职。以付材能。则︳谟可行，授受惟允。群情斯在，非敢自私。手疏上陈，伏惟鉴听。无任诚恳战惧之至！谨奉状陈让以闻。谨奏。

