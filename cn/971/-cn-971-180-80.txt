刘宰　和刘对与顾龙山探梅四首

玉骨冰肌淑且真，只应姑射可为邻。

东风次第吹桃李，输与侬爱第一春。

刘宰

刘宰　和刘对与顾龙山探梅四首

暗里曹刘可识真，意行不必问比邻。

天涯望断无来使，占取山中自在春。

刘宰

刘宰　和刘对与顾龙山探梅四首

山行未惬此情真，问讯寒梅到比邻。

但有疏花印寒月，不妨自是一家春。

刘宰

刘宰　和刘对与顾龙山探梅四首

费尽铅华总失真，色香清绝两无邻。

待渠经始和羹了，乞与无边草木春。

刘宰

