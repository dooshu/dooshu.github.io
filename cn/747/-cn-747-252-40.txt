○授向游仙义王府长史等制

敕：奉议郎试太子左赞善大夫京兆府推勾官轻车都尉向游仙、奉议郎前行宣州司户参军京兆推勾官上护军纪千钧等，各有艺能，兼推吏。通於文法，检以贞廉，公勤不偷，课效斯著，俾迁阶秩之宠，仍加章服之荣。游仙可朝散大夫守义王府长史，勋如故；千钧可太子通事舍人，散官勋如故。

