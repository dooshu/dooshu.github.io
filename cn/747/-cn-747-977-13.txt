○对挈壶挈辔不供判

〈律挈壶氏合挈辔以令之。云：“官有守，不供其事。”〉

甲兵用严，班位在守，惨不畏法，是乃官。挈辔挈壶，随力同道；军井军舍，从事殊观。匪恪居於戎律，遽ㄈ扰於侯度。使介胄之夫，云思拜井；熊罴之将，方解佩刀。系所掌而有失，故流毒而灾众。出晋侯於淖，大夫且谓侵官；加韩昭以衣，典冠乃为越事。尔不还忌，咎从自及。

