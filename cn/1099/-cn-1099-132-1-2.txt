○與王晉溪第四書 【 制賊□要】

生於前月二十日地方偶獲微功、已於是月初二日具本聞奏、差人既發、始領部咨、知夾攻已有成命、前者常具兩可之奏不得專主夾攻者。誠以前此三省嘗為是舉。乃往返勘議。動經歲月。形跡顯暴。事未及舉。夾攻之事恒多遷延不能應机故文成不主比議也而賊巳奔竄大半今老先生畧去繁文之擾行以實心斷以大義。一决而定機速事果則夾攻之舉固亦未嘗不善也凡敗軍僨事。皆緣政出多門每行一事。既稟廵撫。復稟鎮守。復稟廵按。此用兵之通患往返需遲之間謀慮既泄事機巳去昨曙老先生所議閫外兵權、貴在專委。征伐事宜。切忌遙制。且復除去總制之名。使各省事有專責。不令掣肘。致相推托。真可謂一洗近年瑣屑牽擾之弊。非有大公無我之心。發強剛毅者孰能與於斯矣。廟堂之上得如老先生者為之主張。人亦孰不樂為之用乎。幸甚幸甚、今各賊巢穴之近江西者。葢巳焚毀大半。但擒斬不多。徒黨尚盛。其在廣東湖廣者。猶有三分之一文成不用大兵嘗因勢而行動輒有功若平日相機掩撲則賊勢分而兵力可省今欲大舉賊且併力合勢非有一倍之眾未可輕議攻圍况南贑之兵。素稱疲弱。見賊而奔。乃其長技。湖廣所用。皆土官狼兵。賊所素畏。夾攻之日。勢必偏潰江西。今欲請調狼兵以當賊鋒非惟慮其所過殘剠。兼恐緩不及事。生近以漳南之役。親見上杭程鄉兩處機快。頗亦可用。且在撫屬之內。故令特調二縣各一千名并奏南贑新集起倩共為一萬二千之數。若以軍法伍攻之例。必須三省合兵十萬而後可。但南贑糧餉無措。不得巳而從减省若此、伏望老先生特賜允可。若更少損其數。斷然力不足以支寇矣。腐儒小生、素不習兵、勉強當事、惟恐覆公之餗、伏惟老先生憫其不逮、教以方畧、使得有所持循、幸甚幸甚、

