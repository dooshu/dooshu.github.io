刘宰　挽李闽师母夫人三首

夫人天赋与神灵，初度祥光烛户庭。

归去足知躔次在，九霄还要老人星。

刘宰

刘宰　挽李闽师母夫人三首

旌旗直指阵云开，文驷雕轩寿母来。

万古欢呼和气荡，胡儿不战倒戈回。

刘宰

刘宰　挽李闽师母夫人三首

九十馀龄地下仙，人间五福信兼全。

可怜闽部思贤牧，犹恨夫人不百年。

刘宰

