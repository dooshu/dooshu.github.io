109　廣韻言姓氏之闕謬


廣韻言姓氏甚詳，然「充」字有充虞，【原注】見孟子。「歸」字有齊歸，【原注】見左傳。其遺闕多矣。「賁育」，謂孟賁、夏育也，廣韻以「賁」爲姓，「古有勇士賁育」，謬矣。

【閻按】賁氏爲姓者，音肥。

【全云】漢有賁赫。

【元圻案】又有淮南賁生。師古曰「賁音肥」，見前漢書儒林傳。〇寰宇記：「充國故城，在閬中西南九十四里。」蓋以國爲姓。





