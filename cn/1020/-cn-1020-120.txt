晁补之　东皋十首

屋名尽挂陶家牓，人物应惭菊畔身。

解作文章肯归去，不应陶后说无人。

晁补之

晁补之　东皋十首

郭外朝阳一巷斜，青槐厅事带丘麻。

路逢扶辔双童问，不是城东太尉家。

晁补之

晁补之　东皋十首

小阁高原最上头，下床莫遣许公羞。

如今老罢栏边意，不是元龙百尺楼。

晁补之

晁补之　东皋十首

壁间最好营丘笔，卧看三峰忆旧过。

梦入幽林小溪去，绝胜千骑向南柯。

晁补之

晁补之　东皋十首

新植青桐小迳成，两行萱草一时荣。

春风百卉芳菲尽，长夏幽花却称情。

晁补之

晁补之　东皋十首

登登策策不须呼，时动圆荷触短蒲。

五步濠梁亦堪乐，相忘何必是江湖。

晁补之

晁补之　东皋十首

四海萍逢两弟兄，百年胶漆几张陈。

红尘陌上相逢子，华发林间偶坐身。

晁补之

晁补之　东皋十首

尺五城南未足高，只今小杜更飘飖。

暮烟疏雨从君胜，玉子文楸听我饶。

晁补之

晁补之　东皋十首

李君禅味诗情里，解作黄金不润身。

目断白衣檐酒阒，何妨聊破一垆春。

晁补之

晁补之　东皋十首

城市何妨亦隐沦，贾君无意向红尘。

东皋瓜豆如云处，慊我幽栖不卜邻。

晁补之

