陈淳　西征范田遇雪三绝

夜宿荒村曰范田，声声频滴屋檐前。

朝来揭起柴扉看，满目青山白玉巅。

陈淳

陈淳　西征范田遇雪三绝

饱啗炊粱莱菔羹，皂台催促赶前程。

手携竹杖足穿革，缓拨琼花徒步行。

陈淳

陈淳　西征范田遇雪三绝

历历山坳冻迫人，指头欲堕痹难伸。

探囊速买三杯后，更觉阳和畅此身。

陈淳

