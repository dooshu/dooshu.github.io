辛弃疾　游武夷作棹歌呈晦翁十首

玉女峰前一櫂歌，烟鬟雾髻动清波。

游人去后枫林夜，月满空山可奈何。

辛弃疾

辛弃疾　游武夷作棹歌呈晦翁十首

见说仙人此避秦，爱随流水一溪云。

花开花落无寻处，仿佛吹箫月夜闻。

辛弃疾

辛弃疾　游武夷作棹歌呈晦翁十首

千丈搀天翠壁高，定谁狡狯插遗樵。

神仙万里乘风去，更度槎枒个样桥。

辛弃疾

辛弃疾　游武夷作棹歌呈晦翁十首

山头有路接无尘，欲觅王孙试问津。

瞥向苍崖高处见，三三两两看游人。

辛弃疾

辛弃疾　游武夷作棹歌呈晦翁十首

巨石亭亭缺齧多，县知千古也消磨。

人间正觅擎天柱，无奈风吹雨打何。

辛弃疾

辛弃疾　游武夷作棹歌呈晦翁十首

自有山来几许年，千奇万怪只依然。

试从精舍先生问，定在包牺八卦前。

辛弃疾

辛弃疾　游武夷作棹歌呈晦翁十首

山中有客帝王师，日日吟诗坐钓矶。

费尽烟霞供不足，几时西伯载将归。

辛弃疾

辛弃疾　游武夷作棹歌呈晦翁十首

行尽桑麻九英天，更寻佳处可留连。

如今归棹如掤箭，不似来时上水船。

辛弃疾

