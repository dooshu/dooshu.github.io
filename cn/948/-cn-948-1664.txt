陆游　建安遣兴

建安酒薄客愁浓，除却哦诗事事慵。

不许今年头不白，城楼残角寺楼钟。

陆游

陆游　建安遣兴

锦城重到叹无期，忽忆书台步月时。

白浪黏天鲛鳄横，梦中识路亦何为？

陆游

陆游　建安遣兴

今岁清诗欠百篇，强寻笔砚意茫然。

秋风有句君知否，合在严光钓濑边。

陆游

陆游　建安遣兴

古今清绝沅湘路，卧想蒲帆十幅开。

不是避人思远适，肺肝尘土要诗才。

陆游

陆游　建安遣兴

绿沈金锁少时狂，几过秋风古战场。

梦里都忘闽峤远，万人鼓吹入平凉。

陆游

陆游　建安遣兴

刺虎腾身万目前，白袍溅血尚依然。

圣时未用征辽将，虚老龙门一少年。

陆游

