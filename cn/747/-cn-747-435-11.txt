○封泽宫置福判

〈甲司泽宫，将祭，而习礼所由置福不设中。御史劾之。诉云：自邦国已下，则有名制王者这式，未之前闻。〉

刑措化成，教尊义立。将崇大射，爰隶旧章。先习礼於泽宫，且观德於方国。相惟彼甲，天子有司，展四体而能勤，事一人而匪懈。固合在仪必备，岂可立事无规？今则乾道昭回，天光临下。舍矢如破，虽则射不主皮；置福无中，如何发彼有的。法官之劾，以告阙於今供；司存之辞，诉未闻於古制。虽五等有数，四侯既张，而兹礼不存，斯人何罪？

卢亻品

亻品，肃宗朝官户部员外郎司封郎中。

