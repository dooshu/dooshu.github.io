◎顾野王

野王，字希冯，吴郡吴人。梁大同中，除太学博士，迁中领军，临贺王记室参军。承圣中，监海盐县。敬帝时除金威将军安东临川王记室参军，转谘议。陈天嘉初，补撰史学士，加招远将军。废帝时除镇东鄱阳王谘议参军。宣帝时迁国子博士、兼东宫管记，除太子率更令、兼东宫通事舍人，迁黄门侍郎、光禄卿，太建十三年卒，赠秘书监，至德二年又赠右卫将军，有《玉篇》三十卷，《舆地志》三十卷，集十九卷。）

