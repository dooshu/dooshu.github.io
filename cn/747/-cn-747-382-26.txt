○异泉铭（并序）

天宝十三年，春至夏甚旱，秋至冬积雨。西塞西南有迥山，山巅是秋崩坼，有穴出泉。泉垂流三四百仞，浮江中可望。於戏！阴阳旱雨，时异；以至柔破至坚，事异，以至下处至高，理异故命斯泉。曰异泉。铭於泉上，其意岂独旌异而已乎？铭曰？

何故作铭，铭於异泉？为其当不可阏，坼石出焉。何用作铭，铭於异泉？为其当不可下，穷高流焉。君子之德，显与晦殊。为此铭者，忘道也欤？

