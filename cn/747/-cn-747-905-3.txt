○南武州沙门释智周圹铭（并序）

余以拥肿拳曲，不中规绳。而匠石辍斤，忽垂顾盼。赏激流连，殆逾三纪。披对月，赋曹陆之诗；石班荆，辨肇融之论。故人安在，仰孤帐而荒凉。景行不追，望长松而咽绝。惧陵谷易迁，竹素难久，徽猷於贞绀，扬清尘於不朽。其铭曰：

五阴城郭，六贼邱陵。胶固爱网，萦回业绳。雄猛调御，慈悲勃兴。危途倏静，秽海俄澄。八树潜晖，五师继轨。纂此遗训，克应开士。皎洁戒珠，波澜定水。有道有德，知足知止。学总群经，思深言外。乐说河泻，餐风会。七众关键，四部襟带。振纽颓网，系其是赖。世途沦丧，化江湄。去来任物，隐显从时。坏瓶何爱，净土为期。有生有灭，何喜何悲。窀开昔隧，封兴旧陇。春郊草平，故山松拱。林昏鸟思，径深寒拥。妙识归真，元虚奉。

靖迈

靖迈，梓潼人。出家简州福聚寺。贞观中入京师，住广福寺。

