登西台恸哭记


始，故人唐宰相鲁公，开府南服，余以布衣从戎。明年，别公章水湄。后明年，公以事过张睢阳及颜杲卿所尝往来处，悲歌慷慨，卒不负其言而从之游，今其诗具在，可考也。余恨死无以藉手见公，而独记别时语，每一动念，即于梦中寻之，或山水池榭，云岚草木，与所别之处及其时适相类，则徘徊顾盼，悲不敢泣。又后三年，过姑苏。姑苏，公初开府旧治也。望夫差之台，而始哭公焉。又后四年，而哭之于越台。又后五年及今，而哭于子陵之台。先是一日，与友人甲乙若丙约，越宿而集。午雨未止，买榜江涘，登岸谒子陵祠，憩祠旁僧舍，毁垣枯甃，如入墟墓。还，与榜人治祭具。须臾雨止，登西台，设主于荒亭隅，再拜跪伏，祝毕，号而恸者三，复再拜起。又念予弱冠时，往来必谒拜祠下。其始至也，待先君焉。今余且老，江山人物，眷焉若失。复东望，泣拜不已。有云从南来，渰氵邑浡郁，气薄林木，若相助以悲者。乃以竹如意击石，作楚歌招之日：“魂朝往兮悲者。乃以竹如意击石，化为朱鸟兮，有口朱焉食？”歌阕，竹石俱碎。于量相向感昔，复登东台，抚苍石，还憩于榜中。榜人始惊余哭，云：“适有逻舟之过也，盍移诸？”遂移榜中流，举酒相属，各为诗以寄所思。薄暮雪作，风凛不可留，登岸宿乙家，夜复赋诗怀古。明日，益风雪，别甲于江。余与丙独归，行三十里，又越宿乃至。其后甲以书及别诗来，言是日风帆怒驶，逾久而后济，既济，疑有神阴相，以著兹游之伟。余曰：“呜呼！阮步兵死，空山无哭声且千年矣。若神之助，固不可知。然兹游亦良伟，其为文辞，因以达意，亦诚可悲矣。”

余尝欲仿太史公著季汉月表，如秦楚之际。今人不有知余心，后之人必有知余者。于此宜得书，故纪之，以附季汉事后。时先君讳某，字某，登台之岁在乙丑云。

题记：“山川满目泪满衣”（刘过《木兰花慢》），本文以颜真卿喻文天祥，以记游之名，行伤时吊亡之实，诉国之痛。语极悲怆，意极惨痛。文中历数随公征战，梦中忆公和哭公亡灵的往事，情哀意挚。作者哭祭时烟雨风雪凄楚寒凛的气氛，以及他为避文网，而使构思措辞约闪烁的手法，更加重了文章悲痛哀伤的气氛。

作者简介：谢翱（1249-1295）：字皋羽，号晞发子，南宋长溪（今福建霞浦县）人。倜傥有大节，元南侵后，曾从文天祥抗战，为咨议参军，后别去。及闻天祥殉国，悲不自禁，只身游浙水，过严陵，登西台，以竹如意击石，歌招魂之词，祭奠天祥，竹石俱碎，因作《西台恸哭记》。著有《晞发集》、《天地间集》等。





