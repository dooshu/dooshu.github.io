27.香附子

莎草根也。一名草附子，一名莎结，一名水莎，一名侯莎，一名夫须，一名地毛，一名水香棱，一名续根草，一名地藾根，一名水巴戟。上古谓之雀头香，俗人呼为雷公头，《金光明经》谓之月萃哆，《记事珠》谓之抱灵居士。生田野，在处有之。叶如老韭叶而硬，光泽，有剑脊棱。五、六月中抽一茎，三棱，中空。茎端出数叶，开青花，成穗如黍，中有细子。其根有须，须下结子一、二枚。转相延生子上有细黑毛，大者如羊枣而两头尖。采得燎去毛曝干。气味辛微苦甘平，无毒。足厥阴，手少阳药也，兼行十二经、八脉气分。主治散时气寒疫，利三焦，解六郁，消饮食积聚、痰饮痞满、胕肿、腹胀、脚气，止心腹、肢体、头目、齿耳诸痛，痈疽疮疡、吐血、下血、尿血，妇人崩带下，月候不调，胎前产后百病，为女科要药。花及叶治丈夫心肺中虚风客热、皮肤瘙痒隐 	、饮食减少、日渐羸瘦、忧愁抑郁等症。取苗花二十馀斤，挫细水二石五斗，煮一石五斗，浸浴令汗出，五、六度瘙痒即止，四时常用，瘾 	风永除。煎饮散气，郁利胸膈，降痰热。香附能推陈致新，故诸书皆云益气，而俗有耗气之说，又谓宜于女人不宜于男子者，非矣。盖妇人以血用事，气行则血行。无疾老人精枯血闭，惟气是资。小儿气日充，则形乃日固。大凡病则气滞，而馁香附，于气分为君药，世所罕知，臣以参芪，佐以甘草，治虚怯甚速。

【诠释】

香附子，名见《本草经》，是莎草科多年生草本，生于原野间，海边的沙地上更多，学名Cyperus rotundus。地下有匍匐茎，蔓延繁殖。叶丛生，细长而质硬，呈深绿色。春日抽茎，高3～4分米，茎顶分歧出花穗，呈浓茶褐色。

香附子味辛微苦，性平，有理气解郁的作用。常用于治疗气郁不得流通的胸胁脘腹胀痛。气与血有密切关系，“气行则血行，气滞则血凝”，所以可治因郁结气滞引起的月经不调和行经小腹胀痛等症。由于它能理气，所以又可消化肠胃中停留的食物。

