○江西類序 【 江西】

盜賊初起則易滅。當今流寇縱橫亦繇其始不能撲滅馴至支蔓勢已滋蔓則難圖。此必然之理也。正德間江西姚源華林諸處頑民。恃險為盜。有司專務姑息招撫。遂至釀成大患。殺死方面官。剽掠郡縣。　朝廷命都御史陳金治之。調廣西狼兵。始得撲滅。後賊復起。命都御史俞諫。同廵撫都御史任漢處置。或剿或撫。議持兩端。久而益熾。卒之遠調保定達軍。及遼東、邊兵往征。始克平定。江西用兵前後連五六年。勞費無筭。此勢已滋蔓難圖之明驗也厥後徐九齡賊起。兵部議奏乘其勢未猖獗。急督捕之。不數月擒斬盡絕此盜賊初起易滅之效也然欲所向除患未然。非素假之以權。則亦不能成功。我　太祖高皇帝親經百戰。深知兵機。不可牽制遲緩。所以律條明載。將權既輕展轉中覆便失事機若遇草賊生發許乘機調兵襲捕雖非統屬。亦許互相策應。及申報軍情。互相隱匿。不速奏聞。因而失誤軍機。坐以斬罪皆謹始之法也自徐九齡後。本部申明隱蔽之禁。假借便宜之權。江西盜賊。遂得止息晉溪此功亦不可沒也及寧藩叛逆不待天兵下臨江西之兵自能平之而禍不遠延豈非申明律禁兵權素得所託而能速致成功如此哉

為地方事

為公務事

為嚴操備以固江防事

為年例派馬數少額外兌馬數多乞議處事

△為地方事 【 盜賊】

臣等參照江西廵撫都御史俞諫、并都布按三司府縣衛所經該官員、俱以凡庸、濫膺委任、有地方之責者。猥瑣闒茸。而撫字不知。受總領之寄者。因循玩愒。而統敘無法。彼處賊情、給事中徐文溥奏稱、姚源之賊。未嘗遭挫畏懼。衣食不繼。必思刼掠。乞要查訪劉暉功次。有無欺蔽將都御史俞諫、仍留廵撫、廵按御史曹倣、奏要密行訪探處置、本部自去年十二月至今、節次奏奉　欽依、行下剿捕、已過半年而各官若罔聞知、直至今年五月徐九齡遯走、與醴源賊首顏曰春等合夥殺人祭旗、勢甚猖獗、方纔奏來、及奏稱知縣周廣等與該府官、申稱徐九齡招撫安插不致為非、不見將各官拏問、隱匿誤事情罪、所據各官俱係互相隱匿軍情重事、律該重治、及照近年以來。為因所在官司。隱蔽賊情。不早申奏捕滅。以致滋蔓。荼毒生靈。動調軍馬。耗損錢穀。糜費萬計。此外吏之積弊其隱蔽之人因循姑息未及查究以致各處倣效。互相隱匿。恬不知懼。如徐九齡等。弘治年間為盜至今。及攻打奉新縣。燒房建昌縣。聞知勸回。并去年讐殺民人宋禹三等事情。遠處之人。尚且聞知。慮恐釀成大患。而江西官司並無奏達跡其存心惟欲延玩以逭巳責不為忠謀以弭大患罪狀巳彰。實難輕貸。伏望　皇上斷自宸衷、特　敕廵按御史徐讚、查勘明白、分別情罪輕重、上緊具奏定奪、不許仍前遲延、仍請　敕切責廵撫都御史俞諫等、俱受　朝廷重託。鎮撫一方。不能宣布　恩威。潛消奸宄。臨事寡謀。惟圖僥倖。優游不斷。首鼠兩端。致盜崛起。猝難撲滅。詞理嚴斷足以振起積習論法即當械送京師。明正其罪。但係緊關用人之際。姑令戴罪。速會三司官計議。選委本省內謀勇官員。不拘文武職銜。官秩崇卑。會合剿捕。務要謀慮精審。計出萬全。罪人速得。地方早安。如或各賊奔逸出境。勢巳窮促。聽其晝夜襲擊。毋致遠遯。亦不許輕率無備。致墮賊計。如有成功、不惟准贖前罪、尚有功賞別議、若或不自悔悟、致成大患、　國典具在、噬臍難及、本部議擬未盡、及干係重大事情、星馳具奏定奪、本部仍通行南京湖廣浙江南直隸兩廣等處鎮廵官員、嚴督三司守廵兵備等官、各自守境使其不至越逸則易撲滅不然即有近日流毒之禍但係通連江西水陸道路嚴加把截設法擒捕遇有江西殺賊官軍到彼。會合策應。供給行粮料草。不許自分彼此以致徐九齡等越過逃走。一體參究。罪不輕貸。但遇賊到。隨即依律申奏。不許隱匿。

△為公務事 【 征勦機宜】

看得御馬監太監畢真、奏稱先年都御史俞諫、廵撫南贑等處、即此見俞之不能矣一遇有警、會同鎮守太監黎安、動調人馬、今都御史王守仁、不行會同鎮守太監許滿、誠非舊矢?見、乞要請　敕前去、會行所屬地方、凡遇征剿、遵照舊例、以便行事一節、先年為因廣東湖廣福建江西四省交界地方賊情。各該鎮廵官員不能遙制以此議設都御史一員。專在汀贑二府住劄凡事許徑自區畫便於剿除盜賊也其都御史俞諫。廵撫南贑之時。為因江西腹裏流賊生發。事有相干。以此會同江西鎮廵官計議行事。近日都御史王守仁。征剿南贑地方強賊。以此不會江西鎮廵官。今若將南贑地方盜賊事情。又欲會同江西鎮守太監。方纔施行。論事透用筆勁可謂不畏強禦彼此牽制坐失事機不如將提督南贑都御史革去止令江西鎮廵官自行之為愈也况鎮守江西太監。原奉敕諭行事。自有舊矢?見。並無另請　敕書會同南贑都御史事例。若准所奏。鎮守山西太監。引別境同體事以折之該請　敕會同廵撫大同都御史鎮守陝西太監。該請　敕會同廵撫延寧等處都御史。係于體統决難輕准。合無本部行文提督軍務都御史王守仁。今後遇有江西湖廣廣東腹裏地方盜賊嘯聚。應該會合剿除。或動調腹裡府衛州縣軍兵錢粮。應與各該鎮廵官會議者。仍照原奉　敕旨計議而行。其南贑地方一應軍機事務。遵照節次題奉　欽依事理。徑自區畫施行。不許推託。因而失誤軍機。罪有所歸。

得　旨俱准行

△為嚴操備以固江防事 【 江防】

看得南京守備太監黃偉等、會同守備成國公朱輔、恊同守備西寧候宋愷、參贊機務兵部尚書喬宇、將給事中孫懋、建言嚴操備以固江防六事、開立前件議擬明白、及稱給事中孫懋所奏、查照都御史王守仁提督事例、重加委任一節、未敢擅擬、伏蒙　聖諭、令臣等還再看詳了來說、臣等謹將所議六事、看詳明白、各又開立前件、議擬明白、合無行令各官逐一舉行、各另回奏、不許虗應故事、臣等又詳議得都御史王守仁。係差出在外官員可以專制行事。南京操江都御史係在京官。已加有提督名目。同事者有武職大臣。比與王守仁事體不同。况有內外守備重臣。并參贊機務本兵大臣。總統留都重務。其操江都御史。難以獨重其任。合無請　敕一道、齎付南京內外守備黃偉等、并朱輔宋愷及專管操江南和伯方壽祥、提督都御史劉玉、將各營軍馬。整點揀選。如法操練。沿江上下一帶。專責方壽祥劉玉設法督。操江職掌止□廵派地分而不能控制諸軍遏抑雄劇此于事体為輕委廵船。認定地方。輪流住泊。往來廵哨。遇有賊情。一面截殺。一面飛報黃偉等。量事輕重。斟酌隄備。廵船官軍。敢有失於哨報。以致失機。比擬望高守哨之人。失於飛報。以致陷城損軍者律。坐以斬罪。若所報聲息重大。先將原設操江官軍。令方壽祥等統領。相度江津要害去處。設法拒守。隨行大小教塲。并神機營官軍。整點應援。務使南京內外軍民沿江屯堡。保固無虞。斯副重託。仍將防禦方畧預先會議停當操演教習。大振軍威。臨期火速督發布置。不至張皇失措。如或故違。致有驚擾。國典具存。必不輕貸

計開

一擇將領、前件、查得南京衛分軍職數多。各營該用把總數少。似不乏人。况查無外衛官調註京衛聽用事體。擅難起例。合無行移南京兵部。查勘南京各營把總有缺。如果京衛官員缺人推用。不拘常例。訪舉外衛相應官員具奏行取。定委把總。聽於京倉分俸關支養贍。事故徑回原衛。不必註調。

一揀兵卒、前件合無照正德七年例、行移南京兵部、會同內外守備等官、再行揀選精壯官軍。先儘新江口官軍補足。以備調用。將選過軍數回奏查考。其要優恤官軍一節。緣軍人不得飽衣煖食。豈能殺賊。誠當優恤。但天下軍人。應得月粮。并賞賜冬衣布花。俱有定制。難便增添。合行南京戶部。將各軍月粮布花。按期支給于國不費於軍有益務要依期支給。各沾實惠。及行廵倉御史嚴加禁約。不許管隊人等。冒支侵剋。如遇下教塲比較弓馬。內有騎射精熟。或武畧過人者。聽提督操江都御史。公同操江武職大臣。量加賞犒。以來激勸。合用銀兩。於南京兵部收貯無碍官錢內動支。造冊查考。其各軍住宿窩舖。既稱舊有損壞。合行南京兵部委官會同南京工部委官、依擬修理添葢。亦要回奏查考。不許視為虛虗文。

一利器用、前件、依擬驗看退換回奏查考外、有江上應用火銃弩弓等項、聽提督操江都御史等官從宜修置應用、

一備船艦、前件、看得大戰船止有三百四十隻。又五年一脩。十年一造。卻額外添選主事一員。專管修造。未免官冗事少。况南京各部事簡。原設部屬官。自可兼理。及造船不完。不在無官專管。多因缺少物料。及議得先年置造戰船軍多船大專為江中迎遇大敵之用水兵數少不成軍額所以僅為廵邏之用無須別造□艦操江權輕亦在此也今南京操江官軍數少。止可兼習水步戰陣。把截江津要口。保障京城。斯為得策若多造大船軍少不勾駕使又不可離京遠廵豈不徒費無用所以近年會議。不必多造大船。多造廵船以便廵哨。誠為有見。合無行移南京兵部會同南京工部、各委屬官一員。先將廵哨船一百隻。修理完備。撥定官軍。委官管領操演水戰。仍定與地方。令其輪流住泊。往來廵哨。遇有賊情、一而飛報守備參贊操江等官會議發兵沿江立寨拒守。一面相機截殺。若有前項廵船軍人不習駕船。將正德六年招募壯勇水手。查取充補照例給與口粮。事畢之日、即將修過船隻數目、撥過軍人水手姓名、回奏查考、其大戰船待後有料。另議選補

一濬河港、前件合無行移南京兵部、會同南京戶工二部計議、如前項應修廵船一百隻、見缺物料、准於廵倉御史發下寄庫銀內量支輳辦物料、修理完報、其餘依擬雇夫挑濬施行、工完之日、回奏查考、

一教水習、前件、合無行移南京、照依前擬查取正德六年奏准雇募壯勇水手應用、如巳放回、行操江都御史依擬召募收發教習、照例支給、口粮工價、回奏查考、

△為年例派馬數少額外兌馬數多乞議處事 【 馬匹】

查議得北直隸河南山東南直隸百姓養馬、正統十四年以前、每年派取備用馬二萬匹、後因累民、弘治三年會官議准、每年止派一萬匹、因不勾用又改每年派取本色折色馬共二萬五千匹、去年至今陸續兌過馬五萬八千七百餘匹、馬巳兌盡、今欲比上年加數派取、緣上年派取馬二萬五千匹、百姓艱難、尚且追徵不完、今若再加、愈致拖欠、逼迫迯竄、欲差官四散收買、見今巳發銀十八萬兩、各處收買未完、難以再買、况原收馬價銀兩、陸續、支給將盡、無銀可支、臣等若不查明舊例、撙節查考、實是計無所出、且如四衛勇士、舊例太僕寺關馬。倒死二次者。不許重關。照京營例追賠。今四衛勇士。前項節年陸續關過馬匹中間豈無二次倒死之數未見查筭追賠。及照遼東地方。各苑寺養馬正為邊鎮關支之用自有行太僕寺苑馬寺養馬。宣府自有團種地畝子粒銀兩。大同亦有地畝子粒銀兩。并各有樁朋銀兩。本處自買馬匹。俱係舊例原無太僕寺領馬事例今自去年至今。遼東宣府大同等處官軍。共兌過太僕寺馬二萬四千一十三匹。其倒死馬匹及樁朋銀兩。未見查明下落。及照在京各營官軍馬匹倒死。舊例俱是各營自行追收樁朋銀兩買補。後因團營官軍自買馬匹不便。將樁朋銀兩追完送太僕寺兌與寄養馬匹。今查各營前項年分節次倒死馬一萬三千餘匹。兌過馬一萬三千五百六十七匹。其樁朋銀兩。未見追完。似此各邊各營俱來太僕寺不時交兌馬匹。此冏寺所以困乏也及至馬匹倒死。卻不查究追補。豈能以有限之馬供無窮之用合無本部通行宣府大同遼東等邊。今後非遇動調軍馬遠出征進。務要遵守舊矢?見。官軍缺馬。本邊自行處給。不許妄行奏討太僕寺馬匹補給。違者聽本部參究治罪、其各邊節年倒死馬匹、合無差太僕寺少卿一員前去宣府大同、一員前去遼東、各請　敕會同各該廵撫都御史將正德十二年正月起至今正德十四年十月止、各年官軍本處原領馬匹。并出征兌領過太僕寺官馬。逐一查勘內有倒??又人者如果曾經告官驗實。追完樁頭銀兩在官。見有文案可照。別無情弊。准令分豁。若未告官驗收皮張。亦無追收樁頭銀兩。又無文案存照就便查究明白。依律問罪追賠及行騰驤四衛、查勘勇士軍人、節年領過官馬。內有倒死二次者。回報本部。照例追賠不許重復關馬。再行團營三大營。并西官廳查勘節年倒死等項馬匹。內有拖欠樁朋銀兩者。俱定限追賠送太僕寺買馬支用。過限不完。亦送法司問罪。

得　旨俱依擬行

