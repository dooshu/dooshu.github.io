方回　送王宣慰中斋上温州

两朝参预庆源长，愧我蒹葭玉树傍。

先世幸联龙虎榜，难兄复接鹭鵷行。

江东连帅迎前纛，浙左侯藩饯去艎。

每愧淡交无以报，愿闻所至有甘棠。

方回

方回　送王宣慰中斋上温州

梦草堂边下榻时，隙驹四十五年驰。

东嘉太守真知己，西里先生共赋诗。

前辈风流元不远，故家文献未全衰。

留耕相种书元帅，好与儒坛建鼓旗。

方回

