第七卷 破奸计龙小姐扯书 闹金阶国丈失便宜 结权仇桓状元奋勇 挟圣旨参谋中暗计


钦命东宫皇太子，诘日西郊引弟魂。储君泣领朝廷命，狼主无心久坐朝。
旨传起驾群臣退，带同三子见昭阳。楚王府内闻凶信，王妃嫔御哭如蜂。
中宫悲惨番王后，侧院哀伤各嫔妃。太子次朝排驾出，带同文武各朝臣。
素衣素服旗幡拥，荒郊哭弟引灵魂。烧残冥镪飞蝴蝶，寸裂肝肠泣杜鹃。
哭杀王妃诸嫔御，朝宫个个泪痕斑。引魂扶辇归王府，设灵开吊乱纷纷。
钦王择吉兴兵马，将军各各整戎衣。入宫拜别三宫后，娘娘扶子泪如倾。
我儿为报哥哥恨，兄弟今朝上阵劳。望汝捷音当速返，免致宫中旦夕愁。
钦王兄弟闻娘嘱，双双顿首痛伤心。臣儿今日离番岛，阵中征战不须忧。
兄长阴灵皇父福，必创乾坤夺帝基。母后安心听奏捷，莫为臣儿苦挂心。
奏毕凄凉双退出，又上朝堂别父王。番君降旨重重嘱，含悲敕命众朝臣。
并与储君同饯别，代孤城外犒三军。太子各官都领旨，双双王子出金门。
较场多少军官接，祭旗发炮闹喧哗。太子饯行双御弟，牺惶频嘱凯歌旋。
次第朝官都进酒，钦王同弟始更衣。号头吹动胡笳惨，番邦王子动三军。
浩浩军容兵势振，代兄报恨夺乾坤。飞舞旌旗天地黑，刀枪蔽日出番城。
路经各洞都迎接，拨运粮车济万兵。王子统兵无阻滞，杀奔前面贺兰关。
城中早奉君王谕，严加预备几多时。一闻探子重重报，将军总制急戎装。
点齐兵马登城守，添旗添将各查巡。耳闻喊呐腾腾鼓，滚地番兵似蚁来。
中军统领钦王子，安营已毕议军机。召集先锋诸大将，百万儿郎各叩参。
钦王帐内传军令，议遣英雄出远征。班中早听銮铃响，史忠出位拜阶前。
末将不才虽鲁钝，愿夺头功少效劳。钦王闻奏龙颜笑，史卿武勇定成功。
拨付三千兵与马，一枝令箭出交锋。史爷帐下方披挂，齐集儿郎铁甲兵。
战鼓震天成阵势，迫城讨战逞威风。城上红旗忙报主，怒了英雄邵总戎。
番奴初到才安寨，竟来索战太欺凌。喝叫一声传备马，总戎装束上龙麟。
连珠炮响城门启，总制提兵上战场。飞舞旌旗分列阵，三通鼓罢绣旗开。
出马贺兰邵总制，金盔金甲若天神。南蛮阵内旗门列，横枪跃马史将军。
相见坡前同拱袖，兰关总制欠身陈。将军远处南蛮地，频年朝贡久相和。
今何无故兴兵马，侵犯吾疆理太亏。吏爷欠体横枪道，元戎未必不知情。
我王正为修和好，故贡龙驹敬大朝。昏淫不道唐天子，敢杀吾家小楚王。
天伦之谊人人痛，不报冤仇岂罢休！话完策马腾腾怒，汝不开城待甚时？
横转枪尖来索战，邵爷大怒把刀抡。尘沙一阵山前起，飞舞旌旗天地迷。
将台乱奏交征鼓，为主将军各逞能。史忠勇悍青年将，邵帅英雄老练才。
眼前单见征尘滚，不知马上是何人。四十合中番将勇，兰关败了邵元戎。
照面尖枪来得紧，慌忙一闪左肩伤。负痛抛刀回战马，史爷追赶似流星。
震地鼓声敲得急，城中首将大惊慌。急传奏动金锣响，吊桥大放渡残兵。
番兵已到城门下，云梯飞架乱纷纷。城内各官勤把守，议齐飞表奏朝廷。
缒城星夜登途路，要把军情奏九重。

停唱南蛮兵犯界，江南听表桂军门。历任赤心堪较日，官无锁事享清平。
心悬爱子皇都远，又挂东床别久时。膝下承欢双小姐，姐妹殷勤孝二尊。
碧芳无事闺帏内，闲演仙书学阵图。占星步斗知神课，麻衣妙相更精通。
灯前闲把针工动，收贮青锋入宝囊。同妹兰闺常赋咏，妙才天授女中英。
传说帝都开女试，抡元本是女娇娥。梅生有此多才妹，未知颜色果如何。
私心自揣非人下，誓要争先冠众英。闲招妹妹来消遣，欲来堂上戏斑衣。
忽闻有诏临门到，钦取爹爹上帝京。欢悦整妆同爱妹，华堂贺喜谒双亲。
彩凤衔书天眷重，岁岁迁升近圣颜。夫人悦色携儿坐，桂相欢欢对女陈。
此次升官吾颇喜，并非为慕爵加增。君恩愈重心加苦，怎展双端忧国眉。
多因儿女庭前累，女嫁男婚俱未为。但愿苍天从我愿，子芳斌玉两题名。
好生毕我心中事，挂冠原作子芳游。小姐低头羞不语，夫人称是笑朱颜。
堂前久话方呈膳，桂爷有事即离衙。议择吉期多事绊，交盘接印乱如麻。
行囊发杠多车马，七香车子集如云。纷纷都出军门署，桂爷留饯在长亭。
文武百官都把盏，金鼓喧天报起行。奉旨荣升多热闹，一朝少保贵非轻。
笔波按下途中眷，先表江西史得和。一面娇娥魂已渺，废寝忘餐为玉人。
百计图谋成凤侣，杀心玉女不垂怜。结好秦公谋设计，其奈妲娥不动心。
声声要等哥哥命，知他兄长几时回？颠倒神魂犹似醉，七情最是系人心。
减却三餐颜色悴，童仆惊慌劝舍人。公子少年多富贵，怕无佳偶色倾城。
况今正值新春景，郊外春光更可观。请舍游行堪释闷，这般静坐又闲思。
二舍仰天长一叹，我的衷情汝怎知？空言极品公卿子，作事何能遂寸心。
欲谋一个无名女，恁般难事恼人心。走马游春无所用，徒增感慨去年情。
童答舍人休此语，好事多磨后必成。史舍踌躇心闷闷，也觉无聊久坐难。
起身遂即披衣服，带领家丁上绣鞍。揽辔扬鞭离府第，东郊一路踏青游。
马上正行无几里，前头来了一人身。头顶范阳巾一领，青衣银带似军官。
跨下银鬃驰路马，匆匆赶得汗珠凝。抬头忽见行人近，闪膀让路盼频频。
德和被看心疑惑，推鞍将近问端详。来者军官何处遣，因何驻马不行程？
其人见问回言答，俺是西京帅府差。奉着越公钧旨遣，代其龙舍递书文。
不知龙府居何处，万望官人指点明。德和闻语心明白，欢然再问下书人。
顷言罗府龙公子，莫是吾乡龙夺魁？差官回答无差错，喜了奸枭史舍人。
忙下金鞍深拱袖，多劳远涉到斯间。吾是居乡秦兆业，却同龙浩有亲情。
家表前同罗世子，共赴京都尚未回。抛丢表妹家庭寂，小生正去探她身。
何期得遇差官降，必有家书乞付交。罗府家人闻彼语，沉吟含笑再言陈。
小人虽奉公爷命，龙府官人嘱有言。必须面见千金女，怎敢中途付别人？
史舍见他多仔细，慌忙执手笑开言。差官不晓其中事，容予细诉免猜疑。
若说持家龙小姐，家门谨慎礼循循。等闲不见生人面，差官怎得入家庭？
小生与彼为中表，方敢明言代效劳。况且家书非宝物，假冒私窥作甚因？
差官不必心疑虑，同居酒馆饮三杯。罗家童听言词烈，未便坚辞不付交。
夹衣遂取封书出，欠身笑递史官人。既然足下皆亲眷，小人安敢再生疑？
此信乞呈龙小姐，专候回音返帝京。不知贵府居何地，明朝讨信好登门。
史舍闻言防识破，忙忙生计启言陈。差官不必寻寒舍，小生今即往龙家。
面呈表妹修回信，即来回复是如何？差官欠体称承命，史舍相陪至酒楼。
安顿来人相等候，飞身急急上龙麟。留下二童随酒馆，余随公子返家门。
入窗不及宽衣服，先拆封书仔细观。上写愚兄龙浩顿，拜书贤妹镜奁前。
一从分手离群雁，伴友长安去路遥。栖身歇在罗公府，多承款待胜亲人。
已曾捐监求名利，且候秋间看若何。自惭七尺奇男子，背井离乡作远游。
多劳贤妹持家计，许多产业费清心。愚兄今俟科名榜，有无名利即回乡。
余不赘言惟草草，奉呈贤妹赐回音。德和看毕微微笑，此书天赐中吾谋。
忙提兔笔来更改，内中增入许多言。细说尚书史相命，德和二舍欲求婚。
愚兄已允他亲事，故特驰书报妹知。史家如再差媒到，妹可应承此段姻。
成亲不必拘兄命，主婚可托舅尊人。写完抄好无差错，心欢忙召一家人。
详细教他言与语，速往龙家走一遭。家丁领了东人命，即来龙府递书文。
门前相见诸童仆，细述京师使命人。众童闻是罗公使，延坐殷勤待不轻。
细说寒家娇小姐，等闲未肯出中堂。劳兄千里传书信，尚容传递入深闺。
来使欠身称领命，交付封书候交厢。院子回廊交侍女，传入香闺小姐前。
雅玉得知兄有信，芳心喜悦展娥眉。命传款待京都使，笑拆缄封细细观。
看毕奸谋书一纸，不由失色动朱颜。哥哥好个无分晓，把我终身草率为。
不思史贼趋权佞，不思史舍岂成人。也当谅及同胞妹，生平器度果如何。
婚姻虽说凭尊主，非我甘心怎强成？任伊父命和兄命，雅玉无心也枉然。
从前悬望音书渺，岂知信到反成愁。忿忿玉颜心不悦，反复将书再细观。
检观字迹芳心骇，笔锋不是我哥哥。莫非暗地人奸计，假吾兄长说婚姻。
此生颇负多谋略，莫坠奸人计内来。正色启唇呼侍女，外厢可请递书人。
待吾亲出中堂见，命众家人莫远离。青衣传出千金命，龙家童仆敢相违？
连忙带入传书者，中堂来见女佳人。怎见此时龙小姐，家常便衣亦倾城。
淡淡锦襟飞彩袖，湘裙六幅玩环鸣。檀口朱唇春满脸，玉容应是广寒仙。
史家来使临阶下，不敢抬头盼玉人。欠身参见千金女，龙家小姐出金交。
杏脸生春称请起，多劳路上涉风霜。闻知汝是罗家使，真假其中早说明。
来人见间言词异，慌忙欠体禀娇娥。小人果是罗衙仆，贵府官人命递书。
迢迢途路非容易，假信私传作甚因？小姐闻言含笑答，吾亦猜疑假不能。
但汝果真罗府使，必然会见我官人。自同世子登京后，或多戏耍或攻书？
差人田答龙公子，小人服伺每追随。等闲未见闲游戏，小姐何须问此情？
佳人听毕微微笑，原来是汝伺书轩。我家公子登京国，拨有家童伺远行。
汝身果在罗公府，必知小仆是何名。来人见问龙家仆，不禁茫然对答难。
半晌趑趄称失记，贵府家人未会颜。况且小人初服役，帅府人多记不全。
闻语千金含冷笑，奸狡刁奴话露机。生嗔顿觉朱颜变，莺声叱问是何言。
分明顷说书轩役，难言未见我家人。任君初入候门内，早晚书窗岂未逢
况兼家信人难代，岂有中间两笔书？缄封且异从前式，分明私拆又增言。
眼见我家公子信，半途被截落人谋。匹夫好胆如天大，私启家书罪似山。
主使是谁吾尽晓，甚笑奸枭计枉行。须知龙女昆山玉，无玷无瑕不易扳。
数言点破宜知悔，再若胡为定不饶！话次娇嗔颜忿忿，喝教左右逐来人。
千金退入围屏后，龙家众仆恶如狼。齐声吆喝如潮涌，可怜惊煞递书人。
抱头鼠窜如飞去，复命东人且慢提。

深闺气杀千金女，独坐金交怒未消。案头取过封书札，春纤双扯碎纷纷。
恨来总恨哥哥错，无因伴友涉他乡。抛奴孤女无依倚，独持家计受人欺。
定然史贼生奸计，欺哄闼人欠主张。若非详细能猜破，一从兄命误终身。
来人今日虽驱出，匹夫未必肯甘休。枭谋不测难猜料，昼夜关心怎暗防。
细想不甘心恨恨，呼鬟携椅近窗前。自提笺纸翻文具，一封家信报哥哥。
武闱若毕休留恋，早寻归计顾家园。无能弱妹持家久，外人虎视不能防。
长兄如再踌躇误，定有风波平地生。他日有辜兄重托，却难归咎妹闺人。
写完掷笔心凄楚，袖出罗巾拭泪痕。详细缄封呼侍女，外堂传召一家人。
面付盘川书一札，叮咛即日上京城。拜见舍人传我语，功名事毕早回乡。
切休留恋他乡好，迟回兄妹恐难逢。话毕伤心弹玉泪，家丁领诺敢挨延？
厨头用膳修行李，叩辞小姐即登程。匆匆离了江西省，取路京都见舍人。
雅玉居家多谨慎，重重叮嘱把门人。不许闲人私出入，夜来巡禁守更深。
只望武闱须早动，不知兄长几时回？

先表假书人复命，书轩大怒史官人。连连顿足心中恨，枉费精神反落空。
只道此谋人莫识，冤家玉女巧如神。佳人敢辱吾童仆，德和至死岂甘休！
生嗔只得登鞍马，酒楼来见递书人。诈言顷已投龙府，封书已入镜台前。
妹为闺人多不便，故无回信达皇都。乞传口信龙公子，用意功名要早求。
纵缄书信无他语，平安两字慰离人。差官闻语方离位，相辞史舍下楼门。
登鞍拱袖双分路，自回京国复官人。德和气倒家庭内，日减三餐似醉人。
回文再叙皇都事，礼闱新榜选贤才。九重圣主亲批点，派出词林众考臣。
房考监临诸学士，玉阶领勅谢天恩。大张文榜开场院，四方赴考集如云。
各衙喜动诸公子，先期报卷入场闱。次第按名宣点入，用心抄检恐存私。
纷纷归号权安歇，日西题目始传颁。众生各把丝纶展，笔下风云要费心。
锦字因从翰墨出，功名还仗点头人。三场试毕方才散，各于寓所候佳音。
春闱里面评优劣，主司遴选要真才。各房争荐珠玑卷，蜡烛烧残彻夜明。
弥封乍拆初誊榜，吉期张挂紫金城。首名飞报桓公子，仲章中式会元郎。
次名经略梅爷府，世忠梅舍上青云。三报会魁蒋国舅，舜昭公子喜成名。
发犒报金人尽喜，参谒宗师拜至亲。及期天子登金殿，八百衣冠谒上方。
五云护集文星耀，三殿初传虎榜开。御书题目都传下，彤廷对策各争雄。
进卷试官参玉陛，君王翻阅笑天颜。拟定元魁分甲第，金阶遥唱姓和名。
一甲一名年少士，祖贯湖南桓仲章。榜眼世忠梅相子，及第探花蒋舜昭。
二三甲榜毋庸述，钦传陛见少年郎。王英引进新魁首，君恩初沐赐更衣。
紫袍玉带夸英俊，压顶宫花映玉颜。御手喜簪花两朵，红罗挂彩酒三杯。
纶音笑问新魁贵，室中鸾凤可曾鸣？三元回奏金銮殿，无缘难射国家屏。
至尊失意微含笑，旨传赐宴午朝门。新进魁元欢谢圣，阁臣把盏奏笙箫。
宴罢琼林三及第，金门车马闹纷纷。彩旗旗帐如云集，马对金瓜次第分。
三魁揖别诸朝贵，扬扬喜色上金鞍。率领一班新进士，喧腾鼓乐出天街。
十里杏花迎俊士，六桥柳色马蹄忙。状元榜眼归衙第，梅相夫人笑满颜。
爱子娇甥双中式，不枉忠良后裔夸。满堂锦绮笙歌奏，二元衣锦拜宗先。
次请椿萱来受礼，无限欢欢长笑容。媚仙小姐登堂上，贺喜哥哥与表兄。
世忠斌玉同参揖，喜宴初开庆画堂。罗府接樽梅榜眼，桂生龙舍大欢欢。探花初返皇亲府，玉带新缠羡俊郎，北阙谢恩参拜祖，及第新魁显姓名。下拜参爹蒋国舅，北堂不见母夫人。伤心忍住干行泪，蒋爷扶子强欢颜，琴仙小姐参严父，贺喜哥哥笑脸春。大宴华堂鸣百乐，合朝文武贺登门，闹至更阑筵始散，次晨天亮整衣冠。盈门金鼓催新贵，奉旨游街年少郎。红飞绿卷旗千面，簇拥三元步帝衡。
笔中先表张侯帅，听唱传胪始返衙，入堂欢悦宽衣服，召至娇儿笑启陈。朝堂儿见新魁否，丰神好个状元郎，美如冠玉欺仙子，年方弱冠器品昂。不意仲宣存此弟，堪射吾家孔雀屏，张方闻语微微笑，参爹眼力果然真。

但他已把红丝系，怎能夺得别乘龙？张侯笑容亲生子，这般胆怯怎为官？一面彩楼须早结，急教孙女上楼门。赫赫尚宫女学士，何怕桓元不动心。一封表上金銮殿，定退前盟就我家。国舅欠身承父命，忙令传工结彩楼。香闺通报娇娇女，速绣花球应吉期，绛枝小姐闻亲命，彷徨无语蹙双蛾。暗想椿亲和祖父，何必教奴上彩楼。表兄既具全才貌，房帏未必欠娇娥。有心代女招佳婿，何不教谋议凤缘？抛球若得成鸳侣，何妨从命上楼门。只愁斌玉怀兄恨，怎肯归吾张氏门？那时闪我无终始，羞煞词林女俊才。低首沉沉愁不语，夫人探女进闺帏。笑执玉尖呼爱女，缘何尚未绣花球？幸喜表兄魁首榜，亲上联亲足我心。小姐含羞轻叹息，未便衷情诉母知。即呼侍女提箱箧，母女窗前各用工。花绢金剪来裁就，走线飞针幅幅奇。外面传工延巧匠，扎锦堆金结彩楼。重赏果然无不速，完工报竣禀爷知。皇亲大喜传言出，命报娇孙赘玉郎。小姐绦枝无可奈，天色微明起整妆。梅氏夫人欢步人，妆台代女舞云鬟。坠马巧梳榴翠黛，纤眉画出汉宫春，玉络珠冠金碧绕，锦服宫招窈究腰。装束佳人颜似玉，丰神应赛月中娥。夫人细盼微微笑，占元公子贺问胞。外堂国丈差鬟入，催促千金早上楼。小姐娇羞方起位，夫人悦色取花球，挽携娇女同移步，青衣扶拥上华堂，卷帘参谒诸尊长，张方国舅笑颜开，太郡皇亲欢执手，娇娇孙女出人先。赫赫女师谁不慕，定然动得状元郎，且待结成鸾风友，那时再奏九重君。芳龄正是桃夭候，安能遵旨再挨延。从来婚嫁关风化，管取天台降准章。绛枝小姐羞低首，夫人送女动金莲。阵阵铿锵鸣玉佩，纷纷都上彩楼门。干金请退生身母，夫人频嘱要留心。带了一双闺内婢，自归堂上候佳音。单表高楼女学士，无数青衣何玉人。楼门大启镶珠玉，彩结层层红绿飘。居中正坐仙宫女，无玷无瑕绝代超。绣蟒宫袍非父荫，妙才自沐出天恩。楼前多少军官守，喧传学士出招亲。游人拥集争先看，难动娇娥一片心、远远悠闻声喝道，百乐笙箫叠叠吟，盖伞摩天旗闪闪，金锣震地鼓咚咚。

迎到少年三鼎甲，紫袍玉带百花聪。乌纱斜插宫花重，玉勒都横锦绣鞍。马近彩楼三五步，抬头细盼失颜容。红笺书就皇亲女，尚宫学士赘魁元。探花榜眼齐含笑，状元勒马意迟疑，修文学士张家女，系吾姨母妹千金。芳名虽说传闻久，两姨中表未曾逢。何意今朝单赘我，桓郎与汝奈无缘，一来汝父非良善，二则先婚有玉人。拦路强招非我愿，只恐娇妃喜变愁。哂笑加鞭催骏马，仅仗如云引道行，马对绣旗都过尽，高楼惊动女才人。星眼展开观俊士，昂昂马上果非凡。今朝初见桓家表，多才真个赛酒安，不识检书留意否，莫教球下却成空。芳心此际惊还喜，随向青衣取绣球。遥望新魁抛掷下，职飘荡荡彩云飞，绿遮红掩从空坠，正中风流桓状元。仲章失色无精彩，早闻珠炮震天鸣。聒耳百音吟细乐，国丈衡门次第开。迎出张侯父与子，朝袍玉带佩金鱼。一齐拱袖微微笑，请出贤甥小殿元，伏卫旗班都住步，状元马上整朝冠。奉上花球忙欠体，姨丈亲翁数罪名。愚甥已有糟糠妇，江南桂相长千金。表妹今朝施错爱，福浅书生愧怎当？原壁绣球贤小姐，别选才郎射雀屏，语次欠身重作揖，张侯闻语笑言陈。状元枉作朝中贵，这般言语欠聪明。说甚先婚桂小姐，露水之缘未足奇。老夫忝附椒房戚，百僚趋敬颇称尊。小女内宫随贵主，有何不及桂佳人？望甥莫把前盟念，速就吾家百岁缘。状元听毕无颜色，拂袖嗔嗔再启陈。姻翁此语真和假，还是真言是戏谈？寸铁为盟原结发，何说无因露水缘？大人既作当朝贵，须知雅化重人伦。不才谨奉家庭训，怎敢迎新弃旧缘？莫夸令爱词林贵，斌玉无缘不敢扳。任伊帝女金枝叶，也难迫我退前妻。闻说皇亲心大怒，张方变色唤魁元。少年出口无轻重，作甚多情守义郎。我家爱女仙宫玉，多少凡夫不得扳，好意抛球抬举汝，畜生斗胆不知机。痴心学汝哥哥样，挺撞当朝一品臣。区区新进何权势，弄斧班门敢出言！要君家散人亡惨，要君官爵一时休！张方骂到嗔嗔处，金鞍怒了状元郎。手举丝鞭颜忿忿，回答姨夫是甚言。姻缘亘古从人愿，若迫于人不见奇。已夸令爱无瑕玉，何必强招我仲章。一任他人趋汝势，休思我肯苦求君。

两姨谊已多时断，何在今朝始变颜？斌玉受恩蒙圣主，未曾沐汝姓张人。昭阳权势吾何惧，枉把狂言吓甚人：语毕回头含忿道，仪班开道过楼门。两旁应诺开仪仗，大怒皇亲平远侯。高喝一声桓贼子，休想今朝过彩楼。汝兄与我金门对，狂生亦取与吾仇？敢夸新贵昂昂色，试斗高低看若何。话未终时心似火，拦胸扯住状元郎，魁元被扯朱颜变，怒喝权奸敢逞凶。玉手抵开张国丈，连连踉跄跌尘埃，惊煞张方忙扯父，大骂桓生胆似天。当街辱打当朝相，同汝金銮见圣君。榜眼探花齐失色，忙勒金鞍劝住人。张侯神定冲天怒，咬牙切齿发冲冠。恨骂仲章无状贼，汝敢欺吾国戚臣。毒于行区吾岂愿，闹上金銮始罢休。高声吆喝诸家将，代吾痛打小狂奴。众人答应如潮涌，惊了梅生蒋探花，齐叫皇亲休逞势，是君理短辱人难。状元飞激颜如火，口叫权臣老匹夫。汝借中宫行恶势，欺辱同朝八百臣。别人惧汝欺君贼，斌天从来不让人。莫说已婚桂小姐，不能就汝贼家姻。室中纵使虚琴瑟，也做张家坦腹郎。正是魁元言未毕，张府家丁一涌临。伦拳扎袖人如蚁，纷纷围近马前来。状元此际冲冲怒，大喝狐群狗党徒。助主行凶何本领，敢近吾身胆似天。马鞭举起如军器，乱打张家一众人。果然定国英雄子，鞭无虚落似星飞。打得家丁云雾散，张侯父子大生嗔。一齐搂袖来擒打，要扭英雄马上人。斌玉何曾心惧怕，左举丝鞭右执拳。打退予候张国丈，拦胸扯住贼张方。望后一推支不住，刚刚跌倒彩楼边。额旁伤破如泉血，减叫如雷怎动身。国丈惊慌来扶子，家人失色各张皇。张方立起何曾愿，又抢前来扯仲章.探花急急相拦阻，声呼息怒二皇亲。状元误跌原无意，再斗争端半更多。令爱尚宫名贵显，怕无俊士系红丝。强就良缘非美事，不睦兰闺悔若何？皇亲当听微言谏，相打相争欠雅观。国舅张侯闻此语，心中也惧小桓元。恨恨说声吾不放，明日同他见圣君。收退一班凶悍仆，状元含怒整乌纱。喝教开道游街市，震天金鼓展朱旗。马对金瓜相扶拥，匆匆都过彩楼门。气煞张侯双父子，眼望桓元马似飞。怒气冲天无处发，喝令家人拆彩楼。无端贼子滔天胆，竟敢当街辱大臣。

不上封章吾岂愿，定与狂生较是非。入窗气倒牙床内，张方恨恨在书轩。香闺恼杀千金女，又羞又恨蹙双蛾。早知桓表无情子，悔却登楼错送球。当街抢白予何愿，何面他年再适人？此情若泄三盟姐，睹面宫帏怎避差？追思前后浑如醉，斜倚妆台泪掬波，夫人早识娇儿意，来到闺帏慰数言。姻缘本是南宫定，月老无情错用心，桓郎薄幸非鸳偶，任他夸贵我何愁？天生我女蟾宫玉，他时怕没锦衣郎？管教胜过桓家表，何必愁坏上翠蛾。小姐闻言羞侧首，低低一叹告娘亲。总儿命似春冰薄，难怪桓兄不接球。此生幸已身侥幸，何用生心羡风鸾？长随慈母孩儿愿，膝前永奉百年欢。夫人细听心中苦，察女言词锁两眉。掌珠自惜无多颗，所望奢华胜别人，乍喜成名犹未过，偏偏择婿起波澜。相公欲上封章奏，未必君恩助我们，此情慢与娇儿晓，且观朝帝再商量。颦眉问闷浑无语，命召官人解姐愁。公子整衣来绣围，绛枝惆怅怎舒眉。
停书张府闺庭事，单提魁首马如飞。笙鼓咚咚人扶拥，拜罢同年与座师。六桥花柳频游赏，万盏灯球拥马蹄，游至黄昏初返府，状元榜眼拜尊人，夫人梅帅欢延坐，斌玉躬身启事情。从头细诉张侯帅，拦路招亲太用强。愚甥难顾姨娘谊，天街交手断亲情。匹夫犹出言词恶，要将此事叩天阍。奏本若还凭实上，理直何愁彼奏君。只愁张贼生虚奏，震怒天颜怎抵挡？舅爷乞念亲情重，同甥明早上朝门。夫人细听心惊骇，梅爷不悦蹙眉峰。怪问贤甥真浅见，少年孟浪欠三思。张侯久借中宫势，朝内谁人敢渎他？遇事甥当权退让，争勇争强未见奇。仲宣不为金门闹，怎出山东治万民？弟兄都触奸侯忌，只恐风波旦夕生。明日三朝甥谢圣，须当侯舅共登朝。状元诺诺称承命，夫人回首怪娇儿。表弟青年行事短，我儿目击应相拦。袖手旁观非是理，结成仇衅怎开交？榜眼躬身回答母，儿曾拦阻在天衡。其奈奸侯来势恶，怎怪桓兄不让人？夫人闷闷方无语，内传晚膳上中堂。二元告退来书馆，桂生接见问情由。怪问妹夫真孟浪，起此灾殃又结仇。

魁首答声兄不晓，奸侯借势太欺凌。斌玉生平刚直性，怎受人欺不对争。任伊直奏金銮殿，凶吉凭天怎奈何，子芳蹙黛无言答，少时膳罢各安身。一息悠悠天色亮，朝君早起整衣冠。经略堂前方用点，催促书轩二小元。世忠斌玉披冠带，万盏纱灯仪仗齐。梅爷率领甥和子，同上金鞍出府门。金锣对对开前道，匆匆齐集午朝门。武将文臣欢拱袖，风楼开列御音调。九重圣主登金殿，八百臣僚象笏齐。济楚朝衣朝北阙，玉陛延参祝上方。贺罢起居归座列，闪出新科年少郎。探花榜眼同魁首，丹墀谢圣再朝君。天子查知三鼎甲，天颜大悦赐平身。御书封赠桓魁首，翰林修撰入鹓班。侍读青宫梅榜眼，春坊庶子探花郎。三舍沐恩方谢圣，左班又听珮铿锵。却是平侯张国丈，抱本金銮泣奏君。侍臣接递金龙案，至尊亲展细端详。看毕一通弹劾本，微微好笑上龙颜。纶音宣召新魁首，状元领旨复登阶。帝唤植卿卿好胆，新进书生藐法条。国丈招卿原好意，不允婚姻亦不妨。善言辞谢从人愿，何得行凶辱大臣？状元闻得天言间，慌忙俯伏奏天廷。微臣初沐天恩重，安敢欺凌国戚尊？若说尚宫张学士，与臣本是两姨亲。错爱抛球臣所愿，怎奈书生有玉颜。已曾婉转辞婚切，可恨皇亲太恃强。行威率众来擒打，臣系单身怎敌他？只得逃开权避让，何曾交手有行凶。伏祈陛下悬尧镜，察臣冤枉赐开恩。君王闻奏心明白，纶音笑唤状元郎。既卿已有朱陈议，辞此婚姻理亦当。国丈奏章孤尽晓，与卿无涉可归班。魁首谢恩心大悦，气煞阶前平远侯。忿忿朝参重见驾，陛下何当款仲章。不念老臣遭彼打，也念平时代国劳。容此新魁欺国戚，效犬异日更多人。帝听沉吟含笑道，贤卿此事怪人难。关雎风化婚姻首，已定朱陈怎再更？桓卿任有滔天胆，料他安敢打皇亲？况且尚宫才儿女，怕无坦腹士中龙。贤卿当放东洋量，莫记微仇念至亲。朕躬不比无明主，国丈何须再奏章。降罢纶音传退殿，张侯失意怒冲冠，含忍谢恩心恨恨，君王驾退奏笙歌。

祥臣都出金门外，张方同父不甘心。眼望新魁联辔去，回衙忿忿发雷霆。昏君处事无凭理，教人心下怎能甘？国家当日无吾定，四野狼烟怎得平？今日太平君负我，我念昭阳国戚亲，仲章何重吾何薄，纵容新进藐勋臣。张方怒道桓元贼，倚是青宫太子尊，桓家得仗椒房势，皆因梅贼逞机谋。琼卿不进深宫苑，君工岂护小桓生？前后细思真不愿，先除梅贼快吾心。皇亲半晌回言答，害他之事且消停。日前汝弟传书到，曾言廷保渐成人。室中尚少轻盈女，嘱吾京阙代留心。我看媚仙梅氏女，六宫训导貌仙娥。于今先遗官媒往，求婚与侄结红丝。梅公若允朱陈议，丢开仇恨再联姻。
倘他不允辞吾聘，我有良谋害得他。国舅欢然连道是，忙差小仆召冰人。张府遣媒容再表，先提斌玉出朝门，初沐圣恩归翰苑，紫袍玉带佩金鱼。备马拜参太子府，中军传点报仪门，内侍奏知皇殿下，储君命报小王妃。桓后得知心大悦，忙传召见弟同胞。状元恭敬衣冠整，殿廷谒拜小千秋。太子纶音欢赐免，御手相牵唤爱卿，莫拘国礼亲郎舅，可入中宫会至亲。魁首欠身欢谢主，储君赐坐赐香茶。闲叙少时方起位，笑挽魁元入内宫。朱门翠瓦镶珠玉，绿苔碾破辇车痕。报入琼卿桓小后，隔帘接驾候储君。太子先传钦赐免，状元施礼谒连枝。琼卿见弟悲还喜，延坐同胞命递茶。恭喜弟郎魁甲榜，曾否佳音报故园？斌玉躬身回答姐，皆叼富庇得邀恩。今日谢恩方授职，未驰家信报山关。细说尚宫招赘事，荷蒙圣鉴得宽容。桓后闻言眉百蹙，怪弟行为太逞凶，受恩深重当防备，莫与张侯较是非。长兄已结金门恨，汝再争端又弄波，椿亲远隔难防护，须防暗箭毒如狼。愿弟居官存谨慎，莫致风波旦夕生。状元唯唯称承命，储君哂笑降纶音。张侯每恃中宫母，凌虐朝臣恣意为，贤卿遇事当谦让，何怕他们起是非。魁首欠身尊旨训，桓后留筵待弟郎。日暮桓元方谢酒，退出深宫上绣鞍。执事如云相扶拥，回转梅衙入内窗。

先提张府差媒到，夫人命召入中堂，阶前叩首方参谒，梅爷含笑问情由。汝系谁家差遭到，代谁作伐甚良缘？媒者礼完垂手立，将言禀上相夫人。妾率张侯钧旨遣，拜上爷爷座下前。皇亲次子为巡抚，出镇荆州一省民。膝下孙儿廷保舍，年才弱冠貌如仙。胸内妙才夸子建，心存韬略赛周郎。欲求贵府千金女，尚宫学士女才人。两家秦晋成鸳偶，女貌郎才正合俦。料必爷爷欢许诺，好回允粘定朱陈。夫人一听蛾眉锁，梅爷拂袖笑微微。好笑姻翁张国丈，枉想求婚我女儿。任汝子孙颜冠玉，休想梅家再对亲。妹误终身由父错，岂将娇女又联婚？笑对媒人卿错到，我家小姐已提亲。客岁山关迎小后，已曾属意一才郎.虽无六礼三财定，先有于飞叶凤言。专候天衢开虎榜，鹰扬宴罢即开屏。烦卿婉转为回复，侯府郎君另射屏。媒人闻言知推却，不免殷勤再进言。姻缘虽属媒言定，也须玉帛始成盟。爷虽先有才人在，尚未联成百岁缘。莫因属意无凭约，反误侯门至美姻。夫人未及回言答，梅爷变色怒容颜，生嗔喝问官媒者，若婢何知敢逞言。我家自有奇才婿，何罕张侯小舍人，怒命侍童媒带出，夫人蹙黛怪郎君。言词出口无三省，恐渎奸侯起是非。梅爷怒道吾何惧，任报权臣奈我何？抬身即便来书馆，林氏夫人不敢言。
词谈媒妁张衙报，大怒皇亲父与儿。好胆匹夫欺我甚，不允朱陈反藐人。从兹不展惊人手，怎服朝堂八百臣！呼儿同入书轩内，开展文房草密书。落笔先书张世杰，拜上王兄虎帐前。将军久佐番邦主，统握群英振百川。弟恨远居难久晤，难瞻山斗望云霓。遥闻狼主如尧舜，信任仁兄社稷臣。堪羞愚弟无珠眼，误辅昏淫不道君。倦怠朝纲沉酒色，退避贤臣用小人。顿忘汗马功劳大，不念椒房家国亲。渐生嫌隙求疏远，不日刀头作鬼魂。不求俊杰为良佐，开科选甚女郎君。今有梅先梅氏女，系是朝堂经略儿。才如渊海容如玉，武冠君雄德姓幽。中选入宫为训导，尚宫师傅女词林。弟闻兄有佳公子，料然未结美朱陈。不揣执柯千万里，原兄留意莫迟迟。

婉转求婚端不就，必須奏主大兴兵，遥指旌旗求淑女，效其汉室女昭君。我国目今无勇将，君王必献女魁元。那时结好梅经略，内外勾通大事成。弟为贵邦来起见，望兄酌定勿挨延。末书世杰重重拜，兄长王威赐电观。写完笑付娇娇子，国舅欣欣展彩颜。老父此书如一递，王兄无有不依从。管取干戈侵四野，梅公碎却掌中珠。张侯见赞多欢喜，忙忙封固用图章。呼童召入英雄将，小小年华十六春。姓章名作章飞虎，一身武艺貌昂昂。一日能行八百里，能通外国各番音。早亡父母无兄弟，因贫所迫入张家。皇亲爱惜为心腹，凡有私书俱彼传，今朝召入书窗内，叩参礼毕间情出。
张侯悦色将书付，嘱言密事托卿为。此书投递东辽国，面奉王威大总戎。多多拜上王元帅，莫逆吾言要急为。知汝英雄多胆略，定然不误事情由。
限期一月来回复，记取功劳第一筹。飞虎闻言称领命，小人效力敢推辞？皇亲喜道应从速，颁赏盘川退出窗。次晨结束多周密，拜辞国丈始登程。从兹放下金钩钓，平空吊起是非来。
停书递信章飞虎，单提武榜闹长安。教场主试刘都统，考选军州武勇郎。各衙公子欢投试，金鞍骏马绣征袍。较射穿杨同比箭，挺狮抱石舞花刀。金鼓连吹声不绝，刘爷台上大欢欢。高提朱笔圈名姓，三声炮响散英雄。吉期迎出题名榜，锦魁世子列头名。第二子芳桂公子，江西龙浩第三名。纷纷捷报金锣响，欢喜彬彬众舍人。挂彩簪花参主试，侯期复试俟传胪。吉日至尊方御极，亲选英雄作栋梁，首唱锦魁罗帅子，独占鳌头武状元。桂舍子芳为榜眼，夺魁名列探花郎。衣紫腰金初及第，天衢并步上云梯。威风凛凛多英武，俱是擒龙捉虎郎。玉殿谢恩初陛见，龙床大悦九重君。金科新进皆英杰，喜孤又得国家梁。金言盘问三魁首，少年曾否结红丝？武元回奏桓门聘，榜眼探花俱未婚。天子再传桂舍上，龙颜细盼喜欢欢。士中龙凤人中杰，堪射皇家孔雀屏。降旨传宜罗海上，笑道劳卿作大媒。朕躬宫主琼云女，及笄内苑正芳年，今敕赐婚武榜眼，喜期入赘合于飞。

越公领旨丹墀下，子芳谢圣喜承恩。御手簪花三俊士，披红赐酒助英雄。鹰扬宴罢龙恩重，新魁得意出游街。率领许多武进士，百乐笙箫出午门。飘飘旗帐红翻紫，彩旗拂拂引春风。
龙浩锦魁双返府，笙鼓纷纷闹画堂。大悦越公和太郡，欢喜词林女锦春。锦服珠冠堂上贺，状元拜祖谒双亲。罗帅夫人无限喜，继世簪缨有爱儿。今日大魁天下士，他年万里望封侯。礼毕一堂人喜悦，请进青年龙探花。回避尚官女学士，罗爷挂彩少年郎。笑祝妙年初进步，今印悬腰日后荣。
探花拜谢尊人深，武元对揖玉颜春，次传车马游街市，先提榜眼返梅家。
梅相世忠心大悦，状元斌玉笑春风，何幸舅兄名首列，贵尚金枝玉叶人。更喜妹夫身及第，今朝不辱我同胞。急报喜音通父母，代妹联姻眼有珠。喜借梅衙开大宴，接樽妹丈状元郎。百乐齐鸣多热闹，满堂罗绮映纱灯。酒至更阙初散席，三魁次日玩天街。
复表蒋爷朝帝返，退班小姐始还家，皇亲说对娇娇子，武榜三元俱少年。可惜状元桓府婿，桂生又作帝门楣，只剩探花婚未就，昂昂一表可人怀。日今公主将婚嫁，汝妹无妨赘玉郎。待吾表奏皇天子，乞恩圣主作冰人。探花欠体欢言是，琴仙羞愧玉颜红。
国舅衣冠亲拜本，代女求恩奏上方。待漏五更朝北阙，九重览表笑微微。旨俟新魁谢圣日，朕躬钦赐美姻缘。蒋相谢恩回府第，伫候丝纶天上来。武榜次朝方陛见，量材授职始封官。京营侍卫罗魁首，都尉随朝桂子芳。龙浩敕封为统制，俟立军功再慰劳，三生喜叩天恩广，御书温旨又重颁。饮赐尚宫蒋学士，合配英雄龙探花。吉日成婚归蒋府，免班三次再归宫。夺魁得旨欢无限，会同蒋相谢朝廷。天子回宫臣众散，蒋爷翁婿出金门。

夺魁喜返罗公府，武元贺喜笑吟吟。及第复蒙天子宠，赐此良缘女俊才。六宫训导为妻室，探花女对探花郎。吉期好择休迟缓，弟启家尊代主为。龙浩闻言颜色笑，谢弟多情代玉成。状元悦色登堂禀，罗爷含笑即应承，择期行采皇亲府，秋间入赘蒋琴仙。大宴华堂僚友贺，探花此际大欢欢。无意功名何幸遂，专候良时赘俊娥。数日递书人始返，芸窗叩见探花郎。言词一一相回复，夺魁一听好生疑。妹儿作事无分晓，怎无寸札复胞兄。千里口音何足据，又出何来我表兄？沉吟正欲重相问，外报江西递信来。司阁引进龙家仆，叩参小主奉书文。探花心下多疑惧，赐起家人急急查。深闺小姐平安否，千里何差汝到来？家丁答奉千金命，星夜驰书见合人，龙浩心惊知有事，展看家书大失容。上书雅玉同胞妹，敛衽哥哥座儿前。一从远出分群雁，交情何重至亲疏。自愧无能承重托，操守家园少尽心。经夏至冬春又到，虽云无补亦无亏。惟是悬悬路途远，虑兄为客欠扶持。岂知天祸闺中秀，秦家母舅用心机。趋承史相当朝子，德和二舍与勾通。借势求婚犹则可，拦兄家信改言词，幸感冥中父母佑，致妹痴愚得恒机。史家来势人非善，只恐飞灾暗地临。水火刀兵应有日，叹妹孤身怎抵当？事迫临头惟一死，钗折瓶沉总有期，恐妨负我哥哥托，故驰急信报台前。有念连枝兄长爱，早整归鞭救妹儿。稍延若起风波祸，要见同胞想是难。临尾再书辱爱妹，掩泪驰书兄长前。探花看罢心如割，玉泪纷纷洒锦袍。可怜我妹闺中玉，代兄劳碌管家园。史家公子包天胆，敢谋吾妹广寒娇。舅爷老迈无分晓，自家甥女当他人。到今应是奸谋急，妹始修书报我知。不因名利相缠绊，早回故郡岂迁延。目今难顾佳期近，早早辞官返故闾。
若还误我娇娇妹，此仇此怨怎能消？想至伤心频拭泪，再间家人家内情，
方知家信遭人拆，大怒新科龙探花。匹夫好胆无王法，私启封书理太非。其心不测应多变，我不回乡势必危。莫恋高官和玉带，恐误娇娇妹玉人。命退家丁归外所，传请知交罗状元。锦魁玉步来书馆，龙浩弹尖诉事由。魁首闻言心不悦，德和贼子好无端。祸起萧墙防晴算，世姐居家怎主张？

寡难敌众深闺秀，吾兄主见怎施行？探花长叹回言答，寒门家事只兄知。痛父被谗仇未报，兄妹相依欠至亲。伴兄上国因贪要，不料翻成夺利名。重担千斤全托妹，仗伊才智我安心。怎识贪财秦母舅，自亲家内起波澜。弟身若不回乡井，定然断送妹千金。愚意托兄传蒋府，佳期暂改至明春。容弟上章求圣主，先归故里扫亲坟。安顿同胞愚舍妹，再当尽瘁报皇家。九重若不相批准，愿将冠带纳还君。连枝有失予何愿，要此朝衣作甚因。话次凄然颜色惨，状元低首闷沉沉。鹊鸽手足应难怪，但欲辞官理欠通。蒋府婚姻天子赐，怎能延缓到明春？上章未必君王准，初上云梯怎告归？弟意代兄筹一策，可迎令妹上皇都。若虑中途防有变，弟选英雄家将随，责成重任教防护，保全世姐会吾兄。未识贤兄为可否？若然弟即拨家人。夺魁受计多欢悦，深谢罗兄代主为。舍妹平安能会面，当图厚报谢台前。状元见彼深为是，催促龙兄速写书。弟入禀知家父晓，点齐家将备盘川。探花起位来书馆，魁首相辞见父亲。罗爷爱子皆依允，锦魁悦色出花厅。传鼓会齐诺勇士，一班家将见魁元。个个锦袍搂箭袖，人人英武器轩昂。参见舍人阶下拜，状元含笑赐平身。量材较艺多留意，选出英雄二十名。召至跟前相嘱咐，一宗要事托卿为。迎接江西龙小姐，小心护卫路途中。逢山过岭当关顾，密树深林要细查。平安无事登京日，定当重赏慰勤劳。若不关防疏脱处，汝等休思面见吾。家将叩头称领命，并请行期是甚时。魁首答声明日吉，龙爷尚有一封书。家将叩辞都退出，状元书馆见龙兄。探花家信皆修妥，重拨家人返故园。次晨膳毕魁元出，付给盘川四百银。重重戒训诸家将，用意中途不等闲。有失些毫端不放，取将首级见吾身。许多家将齐声诺，夺魁细细嘱家人。此信奉呈娇小姐，速整行装上帝京。免吾晓夜相悬念，望到相逢始放心。家丁领诺辞公子，会同罗府众英雄。纷纷都出辕门外，取路江西接玉人。
停唱龙家重遗使，边关告急再重提。羽书雪片投兵部，递入皇亲府内来。

国丈展观心大悦，果然边衅起刀兵。五鼓整衣朝圣主，风楼初起御音调。八百衣冠朝觐毕，张侯抱本再升阶，廷参已罢丹墀奏，细诉南蛮妄动兵。邵将力微难抵敌，乞恩陛下遺能人。君王闻奏龙颜怒，降问张卿平远候。何物南蛮生反叛，罪皆卿起可能知。于今速举英雄将，以功掩罪盖前惩。张侯得旨心中悦，叩阶服罪在龙墀。老臣岂敢开边衅，为国稽查始用心。怎知正使蛮王子，怎知副使乃妖精？陛下今朝温旨责，老臣不敢巧生词，保存英雄臣所愿，我朝怕没有能人？愿举山关桓总制，武勇驰名远近知。堪领兵权专战伐，必能一鼓建军功。次保梅辉经略勇，腹有奇才可赞谋。陛下若从臣所举，定洗南蜜首立功。至尊闻荐龙心悦，卿举英雄委是真。纶音宣召梅经略，俯伏金銮候敕封，先封桓凯都元帅，统领三军赴贺兰。不须陛见来京阙，会合梅卿中道行。次封梅相为招讨，协力同心退贼兵，桓凯未经宣入陛，选兵选将要卿劳。较场代练兵和马，一面行军出禁城，半途等候桓卿会，同赴南蜜殄贼氛，封罢掩书停御笔，帅印兵符次第颁。梅公闻旨知奸计，奈为武爵不能辞。国家有事难旁视，愿领戎衣上阵劳。九叩玉阶方谢圣，君王退殿奏笙歌。
文武臣僚都返府，梅爷归家闷满怀，登堂愁诉夫人晓，下官今日领军机。同征妹丈桓元帅，征伐南蛮尅日行。夫人忽听无精彩，失了朱颜蹙黛眉。意外风波兵又乱，惜君武将敢辞劳？半生尝尽分离味，今日重尝苦煞人。行期未至愁先至，安得舒开两道眉，锁眉惆怅含珠泪，外报魁元榜眼回。参见尊人同赐坐，说起行兵各皱眉。声声切恨奸侯短，故丢边庭战斗生。仲章因说山关险，家君奉旨顾家难。母与妹儿多寂寞，哥哥又出在山东。愚甥幸入翰林馆，当迎母妹上京华。梅相叹声甥语是，登京尽可歌吾家。暮年姑嫂当联聚，内围中表得相亲。斌玉欠身承舅爱，容甥即日写家书。夫人唯唯含愁道，不知娇女几时回？公相出征期甚迫，未审吾儿可得知？榜眼答声娘勿虑，数日同胞即退班。夫人含闷方无语，外传部内送兵符。

梅爷旨追难挨久，较场挑选众三军。君王已拨钦差出，飞诏山关总制知。权印守边升柳相，上管军兵下管民。桓元知得忙修信，遣人速报故园知。
梅帅出兵期未至，先提内苑女多娇。媚仙侍读双公主，荏苒韶光冬复春。
讲论经书亲笔墨，长篇短赋及新诗，宫主敬师如手足，体贴般般用尽心。
梅家小姐心安放，绛枝惆怅每生愁。深宫处日如年度，心绪纷纷上柳眉。无情最是枝头月，穿窗长夜助人愁。伴读强将经史弄，暗中题尽断肠诗。叹息红颜多舛蹇，薄命文齐福不齐。绝情绝意桓家表，丢弃裙钗若等闲。当街毁辱吾家父，两家亲情忍撇开。如君男子何妨碍，置妾围人进退难。此生若断鸳鸯侣，祖父凶威迫怎当？委曲从亲重再赘，羞称九烈与三贞。空作尚宫文易贵，被人嫌弃复何颜。相逢众姐差千种，人前强笑暗中愁。临风对月惟长叹，触景伤心泪暗弹。媚仙知意常相劝，张家小姐怎舒屑。此日得闻张武榜，琼云宫主许才人。双双学士排车贺，昭阳赐宴至黄昏。不期转瞬瓜期到，蒋罗小姐入宫廷。朝谒中宫方退步，来见龙生风养人，公主赐茶都散出，修文宫内见金兰。二女相迎容展笑，启唇贺喜蒋琴仙。红鸾拱照春光美，浩荡君恩赐玉郎。三班免侍调琴瑟，早示佳期是甚时。蒋家小姐羞无语，锦春含笑启樱桃，吉日良时期尚远，秋间鸾凤始于飞。媚仙笑道原来此，琴仙羞答莫胡言。起位更衣方入座，笑挽梅妃诉事情。昨日家君朝帝返，与妹闲谈朝政因。反了南蛮十八洞，为头王子小钦王。张侯力保桓元帅，梅家年伯亦同征。较场已把三军练，不日兴兵出帝都。疑姐宫廷曾乞假，原来尚在此间存。绛枝细听蛾眉皱，媚仙惊骇失朱颜。南蛮擅取兴兵马，不遵王化起私心。叹妹家君重奉旨，年老何劳远路奔。战阵风霜多险要，教妹何能放寸心。自知颇有三分勇，怎能代父出从军，语次含愁微掬泪，三娇嗟叹各颦眉。




