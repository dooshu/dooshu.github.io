【行路难】

君不见孤雁关外发。酸嘶度扬越。空城客子心肠断。幽闺思妇气欲绝。凝霜夜下拂罗衣。浮云中断开明月。夜夜遥遥徒相思。年年望望情不歇。寄我匣中青铜镜。倩人为君除白发。行路难。行路难。夜闻南城汉使度。使我流泪忆长安。（○玉台新咏九。文苑英华二百。《乐府诗集》七十。《诗纪》六十二。○逯案。诗品谓此歌乃柴廓作。月窃为己有。）

