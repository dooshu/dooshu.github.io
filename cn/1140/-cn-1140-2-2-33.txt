梦友

壬辰四月六日舟次昭江梦亡友祖洲从车骑过余言别状告趣装之官者且曰道里悠长单车之费愿假丸十缗予倾槖佐之不及询其所往觉而流涕作梦友

高义成往躅吞声泣孤坟幽魂关塞来万里接清芬衣冠一何伟车盖翔浮云踌躇征路长握手不忍分解我槖中装造次展殷勤死别已八载悲鸣思故羣鬼神录正直浩气凌秋旻鸡鸣晓雾白开户空氤氲

