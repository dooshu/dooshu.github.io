◎王凌

凌字彦云，太原祁人，司徒允兄子。献帝时举孝廉，为发干长，迁中山太守。曹公辟为丞相掾。文帝受禅，拜散骑常侍，出为兖州刺史，封宜城亭侯，加建武将军，历青、扬、豫三州刺史。正始中为征东将军，进封南乡侯，迁车骑将军仪同三司，代高柔为司空，又代蒋济为太尉，假节。嘉平三年谋废立，司马懿讨之，送还京师，至项饮药死。

