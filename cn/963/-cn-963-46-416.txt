郭印　再用南伯韵

乾坤谁整顿，世乏英雄姿。

陛下求贤切，焦劳见宵衣。

草茅岂无人，耕雨钓寒漪。

如何一终星，坐视戎马肥。

郭印

郭印　再用南伯韵

纷纷愚痴儿，开眼却如睡。

况於世法中，而能了出世。

接舆本非狂，阮籍未为醉。

知命百无忧，馀生任废置。

郭印

郭印　再用南伯韵

同僚多绝识，炯炯秋月明。

遨游但诗酒，颇慰薄宦情。

否极泰将来，天衢看汇征。

顾我老无用，敢附青云名。

郭印

