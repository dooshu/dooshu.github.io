◇相经序

相者，盖性命之著乎形骨，吉凶之表乎气貌，亦犹事先谋而後动，心先动而後应，表里相感，莫知所以然。且富贵寿夭，各值其数，董贤甫在弱冠，便位过三公，赀半於国，而裁出三十，身摧家破；冯唐穿郎署，杨雄壁立高阁，而并至白首；或垂老玉食，而官不过尉史；或颖慧若神，仅至龆龀；或不辨菽麦，更保黄，此又明其偏有得也。（《道藏》尊字号《陶隐居集》。）

