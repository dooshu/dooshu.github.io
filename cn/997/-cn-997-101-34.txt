徐元杰　入讲论语二首

温温中旨肃传宣，鲁语书陈诵说专。

圣意聿宗伊洛训，愚臣谨绎考亭编。

寸心普物根源地，百拜承颜咫尺天。

尧舜吾君持所学，敢陈他道对王前。

徐元杰

徐元杰　入讲论语二首

躬承清问及年丰，蚕麦今还与旧同。

稼穑艰难周圣虑，农桑劝课即田功。

志民深闵僖公雨，勤业犹存豳国风。

恳恳召和关主德，我皇心直与天通。

徐元杰

