【君子有所思行】

晨策终南首。顾望咸阳川。戚里溯层阙。甲馆负（文苑作连。注云。一作负。）崇轩。（文苑作阡。）复途希紫（文苑作桀。注云。一作紫。）阁。重（《类聚》作高。）台拟望仙。巴姬幽兰奏。郑女阳春弦。共矜红颜日。俱（文苑云。一作但。）忘白发年。寂寥（文苑作寞。）茂陵宅。照（文苑作炫。注云。一作照。）曜未央蝉。无以五鼎盛。顾嗤三经（文苑作径。）玄。（○《类聚》四十一。文苑英华二百二。《乐府诗集》六十一。广《文选》十四。《诗纪》七十二。）

