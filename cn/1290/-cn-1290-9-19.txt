19.女贞

〔二〕

一名贞木，一名蜡树，处处有之。以子种而生最易长。树似冬青，叶厚而柔长，面青背淡。长者四、五寸，甚茂盛，凌冬不凋，人亦呼为冬青。五月开细花，青白色，黄甚繁。九月实成，似牛李子，累累满树，生青熟紫。木肌白腻。立夏前后，取蜡虫种子裹置枝上，半月其虫化出，延缘枝上，造成白蜡，民间大获其利。女贞实气味苦平，无毒。补中、明目、强阴，安五脏，养精神，健腰膝，除百病，变白发。久服令人肥健，轻身不老。叶除风散血，消肿定痛，治头目昏痛、诸恶疮肿。

辨讹：人因女贞冬茂，亦呼为冬青。不知女贞叶长子黑，冬青叶圆子红。构骨与女贞亦相似。女贞即俗呼蜡树者，冬青即俗呼冻青树者，构骨即俗呼猫儿刺者，盖三树也。

种植：栽女贞略如栽桑法。纵横相去一丈上下，则树大力厚。若相去六、七尺，太逼。须粪壅极肥。岁耕地一再过，有草便锄之，令枝条壮盛。即蜡岁，子亦可种。巴蜀撷其子，渍淅米水中十馀日，捣去肤种之。蜡生，则近跗伐去。发肄再养蜡，养一年停一年。采蜡必伐，木无老干。

【诠释】

〔一〕女贞，学名Ligustrum lucidum，系木犀科常绿灌木或乔木。叶卵状披针形，对生，革质，全缘。初夏开花，合瓣花冠，白色，圆锥花序。果实长椭圆形，紫黑色。分布于我国华南及长江流域各地。名见《本草纲目》。李时珍言：“东人因女贞茂盛，亦呼为冬青。与冬青同名异物，盖一类二种耳。”

〔二〕冬青，学名Ilex chinensis，系冬青科常绿乔木。叶长椭圆形，革质，边缘有浅锯齿，互生，全缘。夏季开花，淡紫红色，雌雄异株，聚伞花序。核果椭圆形，红色。分布于我国长江以南各地。名见《本草纲目》，俗称冻青。

