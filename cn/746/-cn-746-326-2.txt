卷326_2【奉和史馆张阁老，以许、陈二阁长爱弟俱为尚书郎，伯仲同时列在南北省，会于左掖，因而有咏】  权德舆

伯仲尽时贤，平舆与颍川。桂枝尝遍折，棣萼更相鲜。

丹地晨趋并，黄扉夕拜联。岂如分侍从，来就凤池边。

权德舆

累抗气身章，湛恩比上庠。宾筵征稷嗣，家法自扶阳。

簪组欢言久，琴壶雅兴长。阴岚冒苔石，轻籁韵风篁。

佩玉三朝贵，挥金百虑忘。因知卧商洛，岂胜白云乡。

