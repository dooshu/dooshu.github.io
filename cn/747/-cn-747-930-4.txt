○谢恩令僧行真修丈人观表

臣某伏睹惠进大师僧行真状奏，奉圣旨修青城山丈人真君殿功毕者。

伏惟陛下恩抚万方，仁深二教。园蓬岛，咸均崇饰之慈，鹿苑鳌宫，俱被兴修之赐。爰於仙宇，特命高僧，载申剞劂之功，克就庄严之胜。俄成邃殿，永镇福庭，期五山十洞之灵，增弥劫齐天之寿。臣获居元教，躬荷皇慈，不任之至。

