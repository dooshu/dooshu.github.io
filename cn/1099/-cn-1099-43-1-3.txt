○論陝西用兵事宜疏 【 陝西用兵】

一關陝之地。風氣剛勁。俗尚武節。多有智謀勇敢之人。乞出榜召募。一乞給降銀牌、遇有功者、即給賞存照以憑陞用、一山東河南等處、見調官軍、乞如京軍例賜銀兩??丰襖、一軍中處置諸務、並無法比可據、軍士往往臨陣在逃、多方誤事、乞查洪武永樂年間行軍决罰條例。頒降軍前。以憑遵行。一乞將陝西布政司官庫見貯銀布、收買戰馬五千匹、給軍征進、一乞將陝西在城、及迤西所属衞所官軍民壯舍人、餘丁操練、以備警急調用、

