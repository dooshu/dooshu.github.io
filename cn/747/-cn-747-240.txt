卷二百四十


宋之问（一）

之问字延清，一名少连，虢州宠农人。武后朝与杨炯分直内教授洛州参军，累转尚方监丞左奉宸内供奉，坐谄附张易之兄弟左迁陇州参军。未几逃还，匿洛阳人张仲之家，仲之与驸马都尉王同皎谋杀武三思，之问发其事，起为鸿胪主簿，景龙中再转考功员外郎。中宗增置修文馆学士，之问首膺其选，寻转越州长史。睿宗立，以旧附张、武配徙钦州，先天中赐死。

