渝州候严六侍御不到先下峡

渝州候严六侍御不到先下峡〔一〕


闻道乘骢发，沙边待至今。不知云雨散，虚费短长吟。山带乌蛮阔〔二〕，江连白帝深。船经一柱观，留眼一作滞共登临。

〔一〕渝州：《元和郡国志》：渝州，古之巴国也。开皇元年，改为渝州，以渝水为名。《寰宇记》：其地东至鱼复，西连僰道，北接汉中，南极牱。 下峡：《寰宇记》：明月峡，在巴县东八十里。

〔二〕乌蛮：梁《益州记》：隽州隽山，其地接诸蛮部，有乌蛮秋蛮。





