◇灵河赋

咨灵川之遐原兮，于仑昆之神丘。凌增城之阴隅兮，赖后土之潜流。衔积石之重险兮，披山麓而溢浮。蹶龙黄而南迈兮，纡鸿体而因流。涉津洛之阪泉兮（《艺文类聚》「洛」作「路」，「阪」作「峻」），播九道乎中州。汾Е涌而腾骛兮，恒而徂征。肇乘高而迅逝兮，阳侯怖而振惊。有汉中叶，金堤ㄨ而瓠子倾。兴万乘而亲务，董群后而来营。下淇园之丰条，投玉璧而沈星。若夫长杉峻贾，茂栝芬，扶流灌列，映水荫防。隆条动而清风，白日显而曜殊光。（《水经·河水注》五，《艺文类聚》八，《初学记》六）

龙艘白鲤，越艇蜀ぎ，溯游覆水，帆柁如林。（《北堂书钞》未改本一百三十七，一百七十八）

