刘克庄　荔支盛熟四绝

绣行乡国诧儿童，锦裹宫城擅长雄。

看取后村真富贵，屋山丹绘半天中。

刘克庄

刘克庄　荔支盛熟四绝

曾攀玉李青冥上，亦摘蟠桃缥缈边。

定是三生有灵骨，谪归犹作荔支仙。

刘克庄

刘克庄　荔支盛熟四绝

牡丹姚魏荔方陈，欧蔡亡来罕识真。

纵使有文堪续谱，未知楷法属何人。

刘克庄

刘克庄　荔支盛熟四绝

吴儿一夏甑生尘，染藕炊菱不疗贫。

安得风樯驰万树，属餍菜色苋肠人。

刘克庄

