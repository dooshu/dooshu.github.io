李新　磁钓翁

尺巘方壶小，泓泉渤海深。

陶公慈母手，抔土故人心。

蓑笠不愁敝，鲦鱨何处寻。

虚堂值萧瑟，犹苦百虫吟。

李新

李新　磁钓翁

磁钓翁宁傍钓矶，且当兀坐小盆池。

模形陶氏不须怪，入手苍鲸未可知。

风雨不渝端此志，江湖归去定何时。

閒惟秋水磻豩客，船入芦花笛卧吹。

李新

李新　磁钓翁

无心不自任公子，手旨龙鱼敌万钧。

瓦解弟兄惊坠甑，块居烟雨胜流人。

非关钓誉虽攘臂，未欲垂言却卷纶。

更与甄陶一抔土，铃斋相伴岂无因。

李新

