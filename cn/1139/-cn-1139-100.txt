汉宫春秋日同姜如农给諫散步城隅欧阳公集有真州东园记此其遗址也

白露苍烟，忆醉翁椽笔，曾记东园。
高臺画舫安在，风物依然。重阳近也，觅黄花、共倚危栏。枫林外，澄江如练，寒鸦千点飞翻。
颇怪并州旧尹，早蒪鱸梦断，偃卧邱樊。
故乡乌衣门巷，衰草荒阡。干戈满地，何从问、盘穀斜川。君笑曰、无如此处，濠梁秋水之间。

