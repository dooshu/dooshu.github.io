陆游　舍北晚眺

平野沉寒日，远村生暮烟。

离离立红树，点点散乌犍。

暂出不逾岁，告归仍一廛。

江湖初见雁，著眼送云边。

【卷50】

陆游

陆游　舍北晚眺

红树青林带暮烟，并桥常有卖鱼船。

樊川诗句营丘画，尽在先生拄杖边。

陆游

陆游　舍北晚眺

日日津头系小舟，老人自嬾出门游。

一枝筇杖疏篱外，占断千岩万壑秋。

陆游

