项安世　三次刘寺韵赋张以道新居与约斋夹湖相望

寒绿新轩对马头，陂南陂北□销愁。

合添渔艇两三只，时与约斋来往游。

欹枕孤鸿烟雨涨，钩帘宿鹭晓光流。

何时祭灶呼邻里，我欲题诗素壁留。

项安世

项安世　三次刘寺韵赋张以道新居与约斋夹湖相望

碧柳黄芦冷映门，荒陂寒水净涵村。

深深留殿朝常闭，肃肃行营夜不喧。

景似邱园宜避俗，事非风月总忘言。

平生故有闲吟分，何物堪酬造化恩。

项安世

