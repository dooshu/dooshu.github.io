◇奏免逃吏

谨按条例，逃吏不在赦限。窃惟圣朝之恩，事异前宥，诸流徙在路，尚蒙旋返，况有未发，而仍遣边戍？按守宰犯罪逃走者众，禄润既优，尚有兹失，及蒙恩宥，卒然得还。今独苦此等，恐非均一之法。如臣管执，谓宜免之。（《魏书·源贺附传》。景明二年，徵源怀为左仆射。时有诏，奸吏犯罪逃遁，虽肆眚不释。源乃奏。）

