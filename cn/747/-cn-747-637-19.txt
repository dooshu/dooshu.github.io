○学可进

百骸之中，有心焉，与圣人无异也。へ然不复其性，惑矣哉。道其心弗可以庶几於圣人者，自弃其性者也，终亦亡矣，茫茫乎其将何所如？冉求非不足乎力者也，画而止；进而不止者颜子哉。噫！颜子短命，故未到乎仲尼也。潢污之氵亭不流也，决不到海矣；河出昆仑之山，其流徐徐，行而不休，终入於海。吾恶知其异於渊之自出者邪。

