干旄

三章，章六句


首章讲：诗美大夫见贤也。若曰：贤才曷尝乏忠告之猷哉？顾延揽之怀未切，欲冀士之乐告无由矣。今何幸我大夫之能下贤乎！





孑孑干旄，在浚之郊。

干旄，以旄尾主之旗子之首。郊，野外。我大夫之出而见贤也，建彼特出之干旄，在乎浚邑之郊野矣。





素丝纰之，良马

素丝，白色之丝。纰之，维干旄。四，是两服、两骖。其维乎旄也，则以素丝之洁；其载乎旄也，则以四马之良，忘大夫之贵以下贤。此其礼意之勤，固已溢于车马旌旗之表矣。





彼姝者子，何以畀之？

姝，美也。子，指所见之贤。畀，与也。彼姝者子，抱奇于己，固将待人而后畀也。今以屈己若大夫，其咨询之下，必有畀之而匡其不逮矣。但英贤之谋略，有出于寻常测度之列，不知果可以畀之，而答其礼意之勤乎？

二章讲：





孑孑干旟，在浚之都。

旟，是鸟隼之旗。都，下邑。建孑孑之干旟，在浚邑之都，将以见贤也。





素丝组之，良马五之。

组，即维也。维之则以素丝为组，载之则以良马之五。我大夫屈己下贤如此，其礼意可谓勤矣。





彼姝者子，何以予之？

予，则畀。彼姝者子，将何以予之，而答其礼意乎？吾知姝子必有所予焉，以不虚大夫之盛意也。我特不得而测之耳。

末章讲：





孑孑干旌，在浚之城。

干旌，析翟羽于旗干之首。建孑孑之干旌，在浚邑之城，将以见贤也。





素丝祝之，良马六之。

祝，是属。维之则以素丝之祝，载之则以良马之六。我大夫枉己见贤如此，其礼意可谓勤矣。





彼妹者子，何以告之？

彼姝者子，不知将何以告之，而答此礼意乎？吾知姝子必有所告焉，以不负大夫之盛心也。我特不得而知之耳。夫大夫举盛典于久旷之余，兴善端于破灭之后，宜国人创见而深嘉乐道之欤！





