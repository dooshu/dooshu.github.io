張怡 七首

又名遺、瑤星、白雲，江南江導人。


入山聞鶯

探幽幽谷裏，恰有一鸞啼。
野水明山釐，好峯當澗西。
白雲專巨壑，綠樹羃千谿。
不識靈巖路，行行轉欲迷。


白雲洞

點埃無着處，于此宿歸雲。
出岫爲霖雨，棲巖正夕曛。
靜疑山鬼嘯，楊與老僧分。
别自為天地，鐘聲下界聞。


六十初度詩 九首選二

當年執戟侍明光，親见彤雲捧玉皇。
萬國盡瞻開大業，一人遽忍棄多方。
鐘聲無復傳長樂，花氣猶疑出建章。
不分簾鈎雙燕子，喃喃只似說興亡。

蓼莪讀罷更傷神，手澤都歸一聚塵。
幸是家留清白字，可堪老作亂離人。
無能光顯生多愧，每念烝嘗志未伸。
得似兒時依膝下，從他啼笑總天眞。


登岱

玉簡金書事渺茫，神房阿閣蹟全荒。
老松死不攖秦爵，御嶂名猶誌宋皇。
石上寫經雲氣護，池邊濯月水痕香。
當年輦道迷荒草，賸有寒鴉噪夕陽。


西關丈人峯

西闕峨峨綴碧苔，摩娑桂杖撥蒿萊。
孤峯箕踞如人坐，雙岫崔巍似幛開。
馮翊從來稱右輔，長庚原自接中台。
更從石壁看題字，知有人會載酒來。


由新盤路而下

盤路新開道又更，我來冉冉踏空行。
下臨絕壑無疆界，仰視睹峯自縱橫。
洞口白雲時縷縷，磵中流水忽琤琤。
此來愧乏金錢供，惟有神羊不世情。



