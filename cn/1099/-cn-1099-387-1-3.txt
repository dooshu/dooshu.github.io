○薊鎮兵事疏 【 薊鎮兵事】

薊鎮邊事有可慮者四、當議者七、所謂四慮者、土兵未練。敵臺未完。有積怯之勢一也。虜騎長驅震搖京邑。有剝膚之虞二也。營兵日耗。聲援無資。三也。套虜土蠻。各懷報復。此所謂無所不備。無所不寡。四也所謂七議者、一薊鎮自譚綸戚繼光練兵築臺以來。費亦不貲設一旦代去成功盡毀。自今邊臣積有年勞及間有小失不宜輕易二京營練兵。全藉副將。宜稍重其事權并選各鎮名將致之營中。以備緩急。三老營堡之事。獨賞鎮巡、而不及哨探軍士。無以勵人心宜厚加賞賚。仍令諸邊報功。并敘諜者。四邊臣功罪核實在臺臣宜令御史遇警即趨至近地詳核功罪奏報不得踰月朝廷據以賞罰。則可以服將士之心五今水旱頻仍。倉庫摉括殆盡。加一逋負。歲入益虧宜飭戶部先時計處。以備軍興。六黠虜故智。嘗聲東擊西邊鎮諸臣。務相度机宜。應援堵截。無中虜計。七邊城傾圯當亟為修繕。務俾堅完。以資戰守。更請　皇上復御便殿之規、俟秋防有警之日、容閣部諸臣面議方略、

