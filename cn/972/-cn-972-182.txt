楼钥　观文殿学士陈公挽词

台岳钟神秀，居然社稷臣。

海涵书万卷，魁冠数千人。

南服频怀绶，西垣屡演纶。

惜哉真汉相，不遂秉洪钧。

楼钥

楼钥　观文殿学士陈公挽词

几见衣冠伟，终闻羽翼成。

先皇崇旧学，大政任名卿。

神器亲传授，崇朝再太平。

功成身自退，宠利不豪轻。

楼钥

楼钥　观文殿学士陈公挽词

胡著登门久，词林辱眷深。

代言称据古，议礼许同心。

去国临归路，还家寄好音。

病中闻赴告，老泪动盈襟。

楼钥

