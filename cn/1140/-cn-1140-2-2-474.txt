江蛟门寄诗集因短述

?水旷前期修涂阻谈讌来书得累寸烧烛摩挲徧丹霞烂满山駴瀑奔注涧照曜心胷披砰訇耳目眩中间枉赠遗十尝三五见浩荡金陵游纒緜洛川饯契濶叙平生欵曲胜言面舍人通籍早濡翰明光殿直庐昼漏闻御苑春莺啭盛事多咏歌流传遍朝彦忽废蓼莪篇素冠返乡县洒血成哀辞声出不能咽

天子召文儒三事亟推荐谓子富述作落笔迅雷电舍人及司农【时曹公秋岳亦以艰不应　召】衔恤谢

天眷曰臣草土身方切松楸恋吾老愧虚声驱廹逐蓬转念子尚幽忧搔首涕如霰远闻乞表墓鼔柁放吴甸朋旧穷悲欢山川发雕绚昔君梦广厦袖裹十二砚晶莹琬琰姿光怪蛟螭纒岂非

上帝简俾汝掌书卷魂非茂先与笔已文通擅况子方壮顔风徽必遐扇淹速各有涯卷怀亦云善献赋此何时天南尚传箭

