◇王忻造象铭

□□孝者，善继人之志，善述人之事。亡人先发弘愿，今敬成之，敢陈胜业。乃作铭云：

玄宗靡极，道法何源。其终无末，其始无先。玄绝学，□忘言。虚无万古，寂魄□千。洪锺应扣，响振周年。□□一字，耳画三门。星珠□□，月桂犹□。□车行空，□驾飞仙。道德经首，希夷□容。三鸟翻扬，九井□踪。□祠曲里，庙享濯龙。全身□写，相好无穷。勤心勤敬，□真慕圣。奉资王矣，□□益咏。大隋开皇六年七月十五日，前上士、州从事、国子助教、彭城县开国男、洞玄弟子王忻敬造。（碑拓本）

