◎范晔

晔字蔚宗，泰少子，小字专，出继从伯弘之，袭封武兴县侯。义熙末为武帝相国掾、彭城王义康冠军参军。宋受禅，随府转右军参军，入补尚书外兵郎，出为荆州别驾从事史。寻召为秘书丞。父忧服阕，为檀道济征南司马，领新蔡太守。寻为司徒从事中郎，迁尚书吏部郎。文帝即位，左迁宣城太守。寻为长沙王义欣镇军长史，加宁朔将军。母忧服阕，为始兴王浚後军长史，领南下邳太守。迁左卫将军太子詹事。元嘉二十二年，与孔熙先等谋立彭城王义康，事泄，弃市。有《後汉书》九十七卷，集十五卷。

