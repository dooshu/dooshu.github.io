杨万里　题张埧夫腴庄图三首

百里青山十里溪，荷花万顷照红衣。

临平山下西湖上，总被腴庄拨取归。

杨万里

杨万里　题张埧夫腴庄图三首

花光泉响不相参，城市山林难两兼。

不分腴庄最无赖，一时奄有忒伤廉。

杨万里

杨万里　题张埧夫腴庄图三首

花开还喜落还嗟，君被腴庄恼却些。

何似老夫展横轴，一朝见尽四时花。

杨万里

