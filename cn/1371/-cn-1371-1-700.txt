待旦

晨光残淡月，急点杀寒更。

历历记孤梦，悠悠带宿醒。

揽衣推枕起，乱发遶床行。



叹息人间事，还随初日生。



待旦

东方星磊磊，西舍鸡喔喔。



万虑集五更，吾睡无由著。



世事如饮酒，不献自无酢。



开窗起危坐，送月西南落。

待旦

是身如浮烟，久聚要当散。



吾年七十七，寒暑凡几换。



夏夜亦自佳，何必厌挥汗。



推枕坐南窗，悠然待清旦。



