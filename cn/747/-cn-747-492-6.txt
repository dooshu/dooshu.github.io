○送襄阳卢判官赴本使序

德荡乎名，名与实轨矣。至有趋世徇物，随波同流，茫茫九有，公是大丧。故道直多弃，行方则踬鄙尝病之。今见卢君，君精辨自内，直方形外，ㄨ然独立，以名教自任。每著文，辄先理要而後文采，至若罪荀文若，评郭林宗，发明指レ，意出旧史，其旨在乎澄汰风俗，埽镇浮诞，举而行之，有补王度，衡茅居息，终岁自乐。贞恒之心，风雨不改，与夫叩角弹铗，不相远乎？中丞李公，以清德重望，秉旄汉南，辟士之日，以君为首，非夫知精达识，又焉能出众人之视听。延拔贞晦，则汉南风政，因兹而见驿骑萧萧。访别蓬门，元言清酤，相会於远，君又授予以《正名》、《至终》二论，鄙人说出箧中《几铭》、《名实论》、《士行辨》三篇，以申报贶。

