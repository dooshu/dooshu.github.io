苏颂　皇帝合春帖子六首

乘震司春令，先天布政经。

人时颁凤历，农事视龙星。

苏颂

苏颂　皇帝合春帖子六首

光宅唐尧日，暄和太昊春。

德如天溥爱，性与帝同仁。

苏颂

苏颂　皇帝合春帖子六首

西昴昏当午，诹訾旦在东。

圣君南面治，常候四星中。

苏颂

苏颂　皇帝合春帖子六首

律管已当人统月，斗杓初建孟陬辰。

新修元佑万年历，今日才开第五春。

苏颂

苏颂　皇帝合春帖子六首

五时读令王春礼，大驾临朝晋室仪。

东作西成皆有序，欲民敦本使前知。

苏颂

苏颂　皇帝合春帖子六首

四时嘉节宴游稀，盛德先从学士知。

每岁惟呈簇金帖，新春不和彩花诗。

苏颂

