头直目上入发际五分却行至脑空凡十穴第四


临泣，当目上眦直上入发际五分陷者中，足太阳、少阳、阳维之会。刺入三分，留七呼，灸五壮。

目窗，一名至荣，在临泣后一寸，足少阳、阳维之会。刺入三分，灸五壮。

正营，在目窗后一寸，足少阳、阳维之会。刺入三分，灸五壮。

承灵，在正营后一寸五分，足少阳、阳维之会。刺入三分，灸五壮。

脑空，一名颞音热 颥音儒 ，在承灵后一寸五分，夹玉枕骨下陷者中，足少阳、阳维之会。刺入四分，灸五壮。《素问·气府论》注云：夹枕骨后，枕骨上。





