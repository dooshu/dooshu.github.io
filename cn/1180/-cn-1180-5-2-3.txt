革囊射天


商史纪：武乙无道。为偶人，谓之天神。与博不胜而戮之。为革囊盛血，仰而射之，谓之射天。在位五年，猎于河渭之间，暴雷震死。

商史上记：商王武乙无道，不知敬事天地。把木雕成人形，叫做天神。与之对局而博，使人代为行筹，若是偶人输了，就将他斫碎，恰似杀戮那天神的一般。又将皮革为囊，里面盛着生血，高悬于空中，仰而射之，叫做射天。其慢神亵天如此。在位五年，出畋猎于河渭之间，着暴雷霹死。

夫人君无不敬也，而敬天为大。《书》曰：“钦若昊天！”《诗》曰：“敬之敬之，天惟显思，命不易哉。”若以天为不足畏，则无可畏者矣。武乙之凶恶，说他不但不怕人，连天也不怕，故为偶人而戮之，为革囊而射之。呜呼！得罪于天，岂可逃哉！震雷殒躯，天之降罚，亦甚明矣。





