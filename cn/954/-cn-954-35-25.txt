陈淳　和卓廷瑞赠诗之韵四绝

一见襟怀便豁然，交情输写意忘年。

倾囊经训璠玙富，与我从头细细传。

陈淳

陈淳　和卓廷瑞赠诗之韵四绝

日复陪游泮水湄，发挥史学到渊微。

直从天理人心处，剖破存亡治乱机。

陈淳

陈淳　和卓廷瑞赠诗之韵四绝

长书一卷墨新题，志在斯民寿域跻。

历历爱君忧国语，施行须自起锄犁。

陈淳

陈淳　和卓廷瑞赠诗之韵四绝

我愧年几六十秋，时华虚度事优柔。

头云皓矣未闻道，深藉磨砻与勿休。

陈淳

