【杨白花】

〖梁《书》曰：杨华。武都仇池人。少有勇力。容貌雄传。魏胡太後逼通之。华惧及祸。乃率其部曲降梁。胡太後追思之。不能已。为作杨白华歌。使宫人连臂蹋足歌之。声甚凄惋惜。南史曰：杨华本名白花。奔梁後名华。魏名将大眼之子。〗

阳春二三月。杨柳齐作花。春风一夜入闺闼。杨花飘荡落南家。含情出户脚无力。拾得杨花泪沾臆。秋去春还双燕子。愿衔杨花入窠里。（○《乐府诗集》七十三。《诗纪》百九。）

