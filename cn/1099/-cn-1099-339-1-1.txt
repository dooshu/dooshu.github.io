○曾中丞平戎頌 【 平戎】

予覽漢書、當建武元狩之間、武帝撻伐四夷、既擊破東越、番陽令唐蒙上書、通夜郎為制越一奇。乃拜蒙中郎將、發巴蜀卒、自僰指??羊牱戍轉相餉、數歲道不通、士卒死者甚眾、而西南夷數反、發兵耗費無功、卒用御史大夫公孫弘議罷之、則戎裔黠猂、恃險憑陵、內地有由矣、唐宋以還、外示羈縻、多叛少服、　明興威德震于薄海內外、所謂朱提南廣之族、編戶內屬、即不至若唐宋旹、深入大寇、而矯虔叵測、天性然也。累朝勤師問罪者八、而惟成化之役最大、卒至師老財匱、僅一創之、而士卒物故、亦畧相當、邇年族類既蕃、日起戎心、當事者率謂財詘舉贏、稍示包荒、??山王???山王?撫挾、遂輕內地、搆釁土司、刼殺長吏、畎畝為墟、行旅為虜、鼎鑊六邑之嬰孩、以刳孕婦為娛樂、維我　天子聖神、暨于將相、揆文奮武、鯨波偃于東陲、閩烽銷於炎徼、毳幙名王、束身歸命、顧忍西南赤子向隅泣哉、適惟　今皇帝諒陰之歲、咨于廷臣、擇可紓西顧之憂者、僉若曰惟太僕寺少卿臣曾某者、昔宰蜀邑、□行異等、開府西征、疇如斯人、　上乃降璽書、授節鉞、一切蜀事、聽公便宜、公下車按行要害、拊循其人民。于是力排羣議。上表出師。選將領。徵酋夷。儲糗糒。簡士伍。格賞罰。除器械。申號令。次第臚列。受成　廟算。恭行天討。大夫策士。畢慮獻奇。鷹揚爪牙。尚迪果毅。兵革犀利。有虎視平吞之氣。公下令曰。蠢茲犬羊。難以化惠。惡貫滿盈。實天厭之。惟爾大小文武將吏、及二三酋長、尚念國恩、共伐有罪、若不共命、予誓不與賊俱生、且將孥戮於汝、總兵官劉顯等、頓首轅門、矢心奉命、時計所籍土漢兵十四萬人、遣將分布有差。而顯寔總之。設奇襲險。無雨晴晝夜。猱升縋引。皆以一當百。九旬之內。一舉而拔凌霄。再舉而拔都寨。再舉而拔九絲。拔他大小險砦者六千有奇。擒斬夷人四千六百一十有五。內稱王者三十六人。安集者三百八十一人。焚墜死者無算。拓地方四百餘里。獲蜀漢銅鼓九十三副。它夷仗頭畜無算。疏聞、　天子大悅、為告　廟獻俘、坐　明堂受捷、百官舞蹈稱萬歲、以戰功付史舘、著在竹帛、以古器陳于　大宮。用表武功。特晉公右副都御史、廕一子太學生、顯以下論功有差、公請于　上、建城置吏、欽定戎縣曰興文、所曰建武、驛曰都寧、倉曰恒裕、他山砦名、則公所自易。名號更新。屯戍碁布。放牛解戈。宛然中夏之風云。山人張佳胤曰、蜀當三面夷。而都夷則諸夷嚆矢也。都夷平。諸夷且保首領不自給。所與宣布　天子威霛。銷全蜀未萌之亂者。公之伐也。某方謝事、自幸江山無恙、日與諸父老子弟樵漁其中、所以拜賜者不淺、謹颺言作頌、萬一備平戎之雅云、頌曰、赫赫有明。逐夷成夏。如陽當天。以啟長夜。　累聖十世。歷祀二百。運隆恬熙。民浴膏澤。於惟　今皇。生而神霛。垂衣嗣服。萬國其寧。海波不揚。炎方廓清。北盡沙漠。空無王庭。蠢茲僰童。敢爾稱亂。跳嘯潢池負固作難。鳥聚鼠竊。剽行自如。塗炭六邑。田廬為墟。夫不及耕。婦不及織。旅無懷資。居鮮溫席。虐毒無辜。噬比?豺。赭衣白晝。倐??山王?倐來。惡貫既盈。天厭其禍。　帝哀蒼生。乃眷西顧。宵旰靡遑。咨謀在廷。文武憲邦。讓彼冏卿。　帝俞冏卿。曰社稷材。臨軒授鉞。汝往欽哉。公也奉辭。爰整六師。侵干之疆。威德並施。轅門翼翼。有嚴號令。蕃漢稽顙。恭聽誓命。赳赳桓桓。枝擊張皇。戎不悔禍。據、險恃強。尺一飇馳。多方仰攻。大帥趍之。十倍其鋒。設間置伏。賊魄以奪。萬谷千巖。無險不割。首拔凌霄。目鮮全虜。都寨九絲。盡遊於釜。風聲艸靡。如霆如雷。拊降殲叛。生執渠魁。胔尸填壑。膏血成川。而城其??几、而井其田。粵若漢。鼓與蠻始終。彼運凌遲。獲獻上宮。帝曰忠哉。朕之肱股列爵賞延。永載盟府。昔虞之廷。百揆禹宅。誓師有苗。七旬而格。以方今日。何仲何伯。昔殷之宗。列星命官。伐彼鬼方。三年始安。以方今日。孰易孰難。過此以往。永奠梁益。人和地利。安如磐石。野無烽火。室有杼軸。居者擊壤。行者鼓腹。士敦詩書。興文偃武。先民有言。西南齊魯。鼎彝在國。血食在梁豈無戎雅。敢備斯章。

