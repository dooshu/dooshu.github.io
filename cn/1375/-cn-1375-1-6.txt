新城游北山记


去新城之北三十里，山渐深，草木泉石渐幽。初，犹骑行石齿间，旁皆大松，曲者如盖，直者如幢，立者如人，卧者如虬。松下草间有泉，沮洳伏见，堕石井，锵然而鸣，松间藤数十尺，蜿蜒如大蛇。其上有鸟，黑如鸲鹆，赤冠长喙，俯而啄，碟然有声，稍西，一峰高绝，有蹊介然，仅可步。系马嘴，相扶携而上。篁口仰不见日，如四五里，乃闻鸡声。有僧布袍蹑履来馆，与之语，愕而顾，如麇不可接。顶有屋数十间，曲折依崖壁为栏木盾，如蜗、鼠缭绕乃得出，门牖相值。既坐，山风飒然而至。堂殿铃铎皆鸣。二三子相顾而惊，不知身之在何境也。

且暮，皆宿。于时九月，天高露清，山空月明。仰视星斗皆光大，如适在人上。窗间竹数十竿相摩戛，声切切不已。竹间梅棕，森然如鬼魅离立突鬓之状。二三子又相顾魄动而不得寐。尺明皆去。

既还家数日，犹恍惚若有遇，因追记之。后不复到，然往往想见其事也。





