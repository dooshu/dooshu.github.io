95　司馬公詩句出史書


司馬公早朝詩「太白明如李」，出漢天文志孝成建始四年七月「熒惑踰歲星，居其東北半寸所如連李」。又即事云「雨不成遊布路歸」，今傳家集作「半路」。出左傳襄三十年「自朝布路而罷」。今集中皆注云「恐誤」，蓋未考也。

【集證】續漢天文志：「安帝永初四年六月丙子，客星大如李。」

【元圻案】金樓子：「星如玉李，月上金波。」





