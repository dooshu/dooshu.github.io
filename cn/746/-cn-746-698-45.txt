卷698_45【鄠杜旧居二首】  韦庄

却到山阳事事非，谷云谿鸟尚相依。

阮咸贫去田园尽，向秀归来父老稀。

秋雨几家红稻熟，野塘何处锦鳞肥。

年年为献东堂策，长是芦花别钓矶。

一径寻村渡碧溪，稻花香泽水千畦。

云中寺远磬难识，竹里巢深鸟易迷。

紫菊乱开连井合，红榴初绽拂檐低。

归来满把如渑酒，何用伤时叹凤兮。

