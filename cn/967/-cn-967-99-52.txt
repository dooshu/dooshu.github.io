李洪　次子都兄借杨凝式帖韵

空传狸骨与鹅群，惟有关西笔可珍。

閗刻所存犹劲健，欧虞信是捧心人。

李洪

李洪　次子都兄借杨凝式帖韵

前朝惟有杨虚白，心画心声独擅功。

身絷南冠怀洛寺，恨无北客话高嵩。

李洪

李洪　次子都兄借杨凝式帖韵

杨李书名五季间，江南劲笔俭而寒。

临摹更陋唐人笔，不脱兰亭旧界阑。

李洪

