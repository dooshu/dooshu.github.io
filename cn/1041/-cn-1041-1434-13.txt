尹洙　皇雅十首　《宪古》二章

帝怀永图，治古是宪。

四方守臣，惟屏惟翰。

在昔艰难，弗惠训典。

跨都连城，高牙以建。

有土有民，肆乃征缮。

以息以容，终焉叛涣。

凡今帅臣，狃厥闻见。

匪革乱原，曷清多难。

尹洙

尹洙　皇雅十首　《宪古》二章

帝告庶邦，式是典彜。

元侯顯父，戚臣宗支。

正乃封圻，予一人是毗。

凡曰附城，罔尔俾之。

畜兵厚赋，靡尔得私。

毋凶而国，作福作威。

天子有命，畴敢不祗。

子孙承承，唯万世规。

尹洙

