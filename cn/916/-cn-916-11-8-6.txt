【秋日游】

〖《类聚》、《初学记》无游字。〗昆明池诗】

〖《诗纪》云。元行恭、薛道衡有此诗。〗

灵（《类聚》作玄。《诗纪》云。一作玄。）沼萧条望。游人意绪多。终南云影落。渭北雨声过。蝉噪金堤柳。鹭饮石鲸（《初学记》作鳞。文苑同。）波。珠来照（《初学记》作昭。）似月。织处写成河。此时（《类聚》作讵知。《诗纪》云。一作讵知。）临水叹。非复采莲歌。（○《类聚》九。《初学记》七。文苑英华百六十四。《诗纪》百四。）

