吴潜　谢世诗二首

股肱十载竭丹心，谏草虽多祸亦深。

补衮每思期仲甫，杀人未必是曾参。

毡裘浩荡红尘满，风雨凄凉紫殿阴。

遥望诸陵荒草隔，不堪老泪洒衣襟。

谢世诗二首

边马南来动北风，屡陈长策矢孤忠。

群豺横暴嘉谋遏，仪凤高飞事业空。

愁恨暗消榕树绿，寸心漫拟荔枝红。

欲知千载英雄气，尽在风雷一夜中。

谢世颂三首

夫子曳杖逍遥，曾子易箦兢战。

圣贤乐天畏天，吴子中通一线。

吴潜

吴潜

