魏了翁　和别驾喜雨四绝

四山鎔日泻黄金，谁载亭皋一尺霖。

息处生机无间断，划然有顷验天心。

魏了翁

魏了翁　和别驾喜雨四绝

夏畦活活翠芊绵，起视微云尚黯然。

底事化工浑不费，笑余何敢更贪天。

魏了翁

魏了翁　和别驾喜雨四绝

尔游尔衍与天同，无处无时不感通。

芸鼓渐稀铃索静，茶烟摇颺晚香中。

魏了翁

魏了翁　和别驾喜雨四绝

山北山南遍插秧，天时较似去年强。

从今无事閒风月，分作屏星一半凉。

魏了翁

