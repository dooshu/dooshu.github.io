佚名　大晟府拟撰释奠十四首

［黄环为宫］大哉宣圣，道德尊崇。

维持王化，斯民是宗。

典祀有常，精纯业隆。

神其来格，于昭盛容。

佚名

佚名　大晟府拟撰释奠十四首

［大吕为角］生而知之，有教无私。

成均之祀，威德孔时。

维兹初丁，洁我盛粢。

永管其道，万世之师。

佚名

佚名　大晟府拟撰释奠十四首

［太簇为徽］巍巍堂堂，其道如天。

清明之象，应物而然。

时维上丁，备物荐诚。

维亲祷典，乐谐中声。

佚名

佚名　大晟府拟撰释奠十四首

［应钟为羽］圣王生知，阐迺儒规。

诗书文教，万世昭垂。

良日惟丁，灵承不爽。

揭此精虔，神其来乡。

佚名

佚名　大晟府拟撰释奠十四首

右文兴化，定古师经。

明祀有典，吉日愉丁。

岂牺在俎，雅奏在庭。

周旋陟降，福祉是膺。

佚名

佚名　大晟府拟撰释奠十四首

诞兴斯文，以天缜地。

功加于民，实千万世。

笙镛和鸣，粢盛岂备。

肃肃降登，歆兹秩祀。

佚名

佚名　大晟府拟撰释奠十四首

自生民来，谁底其盛。

惟王神明，度越前圣。

粢币具成，礼容斯称。

黍稷非声，惟神之听。

佚名

佚名　大晟府拟撰释奠十四首

道同乎天，人伦之至。

有乡无穷，其兴万世。

既洁斯牲，粢明本旨。

不懈以忱，神之来暨。

佚名

佚名　大晟府拟撰释奠十四首

大哉圣王，实王生德。

作乐以崇，时祀无矣。

清酤惟声，嘉牲孔硕。

荐羞神明，庶几昭格。

佚名

佚名　大晟府拟撰释奠十四首

庶几屡空，渊源深矣。

亚圣宣献，百世宜祀。

吉蠲斯辰，昭陈尊簋。

旨酒欣欣，神其来止。

佚名

佚名　大晟府拟撰释奠十四首

道之由兴，于皇宣圣。

惟公之傅，人知越正。

兴乡在堂，情文实称。

万年承休，假哉天命。

佚名

佚名　大晟府拟撰释奠十四首

百王宗师，生民物轨。

瞻之洋洋，神其宁正。

酌彼金痓，惟清且旨。

登献惟三，于嘻成礼。

佚名

佚名　大晟府拟撰释奠十四首

牺象在前，豆笾在列。

以乡以荐，既芬既洁。

礼成乐备，人和神悦。

祭则受福，率遵无越。

佚名

佚名　大晟府拟撰释奠十四首

有严学宫，四方来宗。

恪恭祀事，威备雍雍。

歆兹惟声，飚驭旋复。

明社斯毕，咸膺百福。

佚名

