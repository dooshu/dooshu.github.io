陆游　杂咏园中果子

不酸金橘种初成，无核枇杷接亦生。

珍产已从幽圃得，浊醪仍就小槽倾。

陆游

陆游　杂咏园中果子

浆石榴随糕作节，蜡樱桃与酪同时。

两株偶向池边种，可喜今年坠折枝。

陆游

陆游　杂咏园中果子

架垂马乳收论斛，港种鸡头采满船。

鼋鼎若为占食指，麴车未用堕馋涎。

陆游

陆游　杂咏园中果子

山杏溪桃本看花，累累成实亦堪夸。

盐收蜜渍饶风味，送与山僧下夜茶。

陆游

