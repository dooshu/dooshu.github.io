司马光　和范景仁谢寄西游行记

洛川秦野郁相望，风物山河旧帝乡。

涧底逢人问樵径，松间击马宿僧房。

恨无同好携三雅，共讲前闻醉百场。

历遍胜游翻怅望，日边回首远烟苍。

司马光

司马光　和范景仁谢寄西游行记

八水三种路眇茫，翠微深处白云乡。

目{左目右蚩}懒拭如松液，领发频抓似栗房。

林壑不嫌无用物，形骸难入少年场。

缘苔蹑蔓知多少，千里归来屐齿苍。

司马光

