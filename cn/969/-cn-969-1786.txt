刘克庄　元日七言二首

久辞两禁归民伍，遥想群仙谒帝居。

少有人临雀罗者，未知谁饮兽樽欤。

向来不晓京房易，老去粗通氾胜书。

懊恼西畴春事动，渐难为国荷犂锄。

刘克庄

刘克庄　元日七言二首

屋角微闻唘晓禽，起煨榾柮旋冠簪。

莱衣儿老长相守，椒酒翁衰且少斟。

浮世事浑忘记了，暮年诗转用功深。

双桃忽放花如锦，勾引先生策杖寻。

刘克庄

