◇议定庙乐及舞诏

礼乐之作，所以类物表庸，而不忘其本者也。凡音乐以舞为主，自黄帝《云门》以下，至于周《大武》，皆太庙舞名也。然则其所司之官，皆曰「太乐」，所以总领诸物，不可以一物名。武皇帝庙乐未称。其议定庙乐及舞，舞者所执缀兆之制，声歌之诗，务令详备，乐官自如故，为「太乐」。（《宋书·乐志一》，《通典》一百四十一）

