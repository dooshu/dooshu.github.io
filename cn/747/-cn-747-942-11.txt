○皇太子本命醮词

伏以大道分光，天元布化，生成万象，孕育三才，爰命真官，以司籍。五行休王，皆禀於神功；三命兴衰，悉宗於灵府。臣夙叨洪泽，备位青宫。侍膳问安，惟励恪恭之恳；资忠宏孝，难酬君父之恩。敢於元命之辰，虔备醮祈之礼，所愿祛灾悔过，介福延休。增万寿於圣躬，永安大业；降千祥於宝运，长奉昌期。仰罄丹诚，敢希元。不任归命之至。

