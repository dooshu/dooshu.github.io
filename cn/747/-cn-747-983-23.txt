○对神为异声判

〈甲邑里有神为异声，所不供太阴之弓，请科之。诉云：“掌非武库。”〉

至若日月薄蚀，君臣著象，梦转歌於童子，闻取币於啬夫。伐鼓回轮，有膺之事迹；阴弓枉矢，开救射之规模。义虽责於上公，物终列於庭氏，藏非武库，救即群妖。何邑居之有灾，见主司之不务，殊若在己，近欲幸人。既阙五兵之伐，因亏十日之号，实忤於典，良尸厥官。思取义於磔禳，请论刑於徽纟墨。

