廖行之　送陈必强赴宜春理官掾三绝

万顷烟光入客舟，不堪风雨扰离愁。

殷勤小竚江头话，试问垂杨可系不。

廖行之

廖行之　送陈必强赴宜春理官掾三绝

君向春台好宦游，刑清今已狱无囚。

会闻宽恕求黄霸，肯复公卿憀太丘。

廖行之

廖行之　送陈必强赴宜春理官掾三绝

三年同此日追游，樽酒相欢几献酬。

别后临风重凝想，湘云东去是袁州。

廖行之

