四马路之猫行将饿煞矣


饮于酒肆中，傅呼伺应者，举箸击碗盏，伺应者即闻声至，此南北之通例也。惟四马路杏花楼之堂倌独不然。对于粤人尚可，因该肆为粤人所设也。倘他省人饮于其中，偶击杯盘，则堂倌必操粤语相谓曰：“拌猫饭去也。”是故非粤人而饮于该肆者，皆猫属。今该肆闭门理账，停交易者将经旬。设从此旗鼓不振，则四马路之猫，不将饿煞耶？





