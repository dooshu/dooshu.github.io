○谢奖谕表

臣某言：今月日，本道监军使内侍省宫闱令刘某至，伏奉某月日敕书，并赐臣手诏，奉宣口敕，特加奖谕，将士官吏百姓僧道等，并蒙宣慰存问者。王人旋镇，宸藻自天，敷德泽於藩维，被恩波於动植，爰及介胄，逮於绅。祗宠若惊，交无措，臣某中谢。伏惟睿圣文武皇帝陛下恭承宝图，奄宅区寓。一物失所，必轸於忧勤；一善可称，无忘於奖勖。义深共理，务在择人。升平之运，实遇今日。臣以儒流贱品，生遇圣明，虽力罄驽骀，而效无丝发。皇明鉴澈，抚劳再三，黎既荷於生成，尸素稍宽於罪责，揣循涯分，木石增惭。又降殊私，曲沾睿渥。慰谕之意，稠叠於颁宣；藻饰之荣，昭彰於纶。无微不录，无远不该，地里虽介於炎荒，天威如在於咫尺。所期俗阜，以洽邕熙。

