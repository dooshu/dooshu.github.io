○奏苏毗王子悉诺逻降附状

苏毗一蕃，最近河北，吐泽部落，数倍居人。盖是吐蕃举国强授，军粮兵马，半出其中，自没凌替送款事彰，家族遇害，二千馀人，悉其种落，皆为猜阻。今此王子，又复归降，临行事泄，还遭掩袭，一千馀人，悉被诛夷，犹独与左右苦战获免。且吐蕃苏毗，互相屠戮，心腹自溃，灭亡可期，但其王逆逆归仁，则是国有盛事。伏望宣付史馆，旌其慕化。

李光朝

光朝，天宝时人。

