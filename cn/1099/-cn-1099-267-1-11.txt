○蘇州水陸守禦論　 【 蘇松水陸守禦】

蘇州為畿輔望郡。濱于大海。吳淞口與黃浦交會最為衝要比來總兵移鎮于此自吳淞江口以南。黃浦以東。海壖數百里。一望平坦。皆賊逕道。往因不能禦之于海。致倭深入。二府一州九縣之地。無不創殘。其禍慘矣。松江之有海塘而無港口者。川沙南匯等堡所悉沿海邊守禦不可少弛則自上海之川沙南匯。華亭之青村柘林。凡賊所據以為巢窟者。各設陸兵把總以屯守之。而金山界于柘林乍浦之間。尤為直浙要衝。特設總兵。以為陸兵之統領。又于其中添建游兵把總一員。專駐金山。往來巡哨。所以北衞松江。而西援乍浦也。至于蘇州之沿海。而多港口者。此三路亦衝劇近來隄防嚴密聊以即安則自嘉定之吳淞所。太倉之劉家河。常熟之福山港。凡賊舟可入者。各設水陸把總以堵截之。而崇明孤懸海中。尤為賊所必經之處。特設參將以為水兵之領袖。自參將移駐金山水陸提調多所更易迄今海洋弗靖有不可勝言者矣又于其中添置游兵把總二員。分駐竹冶營前二沙。往來會哨。所以巡視海洋。而警報港口也。內外夾持。水陸兼備。上之可以禦賊于外洋。下之可以巡塘而拒守。亦既精且密矣。但調募客兵。不如調土著之兵。可調習而有常。官造戰船。不如顧民間造私船。反堅久而省費。是在當事者酌行之而巳。

