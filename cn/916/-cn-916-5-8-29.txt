【还都道中诗三首】

悦怿遂还心。踊跃贪至勤。鸣鸡戒征路。暮息落日分。急流腾飞沫。回风起江□。孤兽啼夜侣。离鸿噪霜群。物哀（《诗纪》作衰。）心交横。声切思纷纭。叹慨诉同旅。美人无相闻。（○本集五。《诗纪》五十一。）

风急讯湾浦。装高偃樯舳。夕听江上波。远极千里目。寒律惊（《类聚》作警。）穷蹊。爽气起乔木。隐隐日没岫。瑟瑟风发谷。鸟还暮林喧。潮上水（《诗纪》作冰。）结γ。夜分霜下凄。悲端出遥陆。愁来攒人怀。羁心苦独宿。（○本集五。《诗纪》五十一。又《类聚》二十七作还都在路诗。引目、木二韵。）

久宦迷远川。川广每多惧。薄止闾边亭。关历险程路。湛对冥寓岫。□昧江上雾。时凉籁争吹。流氵存浪奔趣。（本集、《诗纪》并云。一作注。）恻焉增愁起。搔首东南顾。茫然荒野中。举目皆凛素。回风扬江泌。寒□（《诗纪》作□寒。）栖动树。太息终晨漏。企我归飙遇。（○本集五。《诗纪》五十一。）

