钟将之


将之字仲山，尝为编修官。庆元二年（1196），监登闻鼓院。四年（1198），军器监丞。开禧开年（1206），江西提刑兼权赣州。又曾为江南路转运判官。有岫云词，今不传。

浣溪沙

南湖席上次韵二首

鬓亸云梳月带痕。

软红香里步莲轻。

妖娆六幅过腰裙。

不怕满堂佳客醉，

只愁灭烛翠眉颦。

更期疏影月黄昏。

又

蘋老秋深水落痕。

桂花微弄雨花轻。

癯仙也解醉红裙。

太白麴君愁满饮，

小鸿眉黛爱低颦。

尊前一洗眼花昏。

水调歌头

更似南津港，再遇中公船。







