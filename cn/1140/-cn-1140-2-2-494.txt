送劳书升督储黔阳【初以庶吉士礼部郎中典试江南督学山左】

煌煌丹凤姿振羽西南徼鸾鹤为?裒俦侣相叫啸昔游双阙间文章日照耀

帝曰汝人师论才亶敷教物色超骊黄海岳归襟抱谁言藴瑚琏不亟登朝庙黔阳烽火余雷雨甫天造骄阳煽炎歊修涂缅崩陗允矣仁者心惠风荡蛮峤

圣世多怀柔羣盗疾如扫努力此驱车饮氷乃夙好汉川阳台山产丛芝徐子星方伯名之曰采芝山徾霞起求诗纪之

我昔过汉渚丹阁俯清湍江洲滋芳草眷言目以兰囘首郎官湖把酒天风寒朅来二十载旧游成一叹谁言铜池秀丛生?谷间呜呼南楚地烽火久摧残杀气纒草木战骨高巉岏嘉祥何蒸蔚灵卉攅岩峦煌煌余百本照耀森琅玕宁非兵革息林麓回欢顔达贤欣睹记嘉名锡兹山一洗阳台陋刻碣层崖端忆我官临阳九茎亦江干纷纶延衆赏流咏传萧滩遥知企松乔采采思晨餐何当同饱食奋飞生羽翰

