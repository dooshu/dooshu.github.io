○浙江四參六總分哨論 【 禦賊于海】

浙海諸山、其界有三、分列海上諸山如畫黃牛山馬墓長塗冊子金塘大榭蘭秀劍山雙嶼雙塘六橫韭山塘頭等山界之上也。灘山滸山洋山馬蹟兩頭洞漁山三姑霍山徐公黃澤大小衢大佛頭等山、界之中也。花腦求芝絡華彈丸東庫陳錢壁下等山、界之下也。此倭寇必由之道也。海防每值春汛。戰船出海。初哨以三月。二哨以四月。三哨以五月。小陽汛亦慎防之。其南哨也。至鎮下門南麂玉環烏沙門等山。交于閩海而止。其北哨也至洋山馬蹟灘滸衢山等處。交于直海而止。陳錢為浙直分舟?宗之處。則交相會哨。遠探窮搜。復于沈家門列兵船一枝。以一指揮領之。馬墓港列兵船一枝以一指揮領之。此最阨要去處畢竟參遊駐劄握重兵守禦庶幾無虞總練官職卑權輕恐難為力也舟山駐劄把總兼督水陸、賊若流突中界也。則沈家門馬墓兵船、北截過長塗三姑。而與浙西兵船相為犄角。南截過普陀青龍洋韭山。而與溫台兵船相為犄角、賊若流突上界也。若參總不時親出將士誰敢不用命總兵官自烈港督發舟師。北截之于七里嶼觀海洋。而參將自臨山洋。督兵應援。南截之于金塘崎頭洋。而石浦梅山港兵船為之應援。是故今日之設險。自內達外有三。會哨于陳錢。分哨于馬跡洋山普陀大衢為第一重出沈家門馬墓之師。為第二重。總兵督發兵船為第三重。備至密也。所患者海氣溟濛。咫尺難辨。風濤焱??忽。安危叵測。兼之潮汐有順逆。哨報有難易。奸將往往藉以規避。規避原是將官從來通弊何處稽查吾何從而綜覈之哉。自海上用師以來擊來賊者僅一二見。而要去賊者。不過文其故縱之愆。識者謂宜以擊來賊之賞。優于追去賊之賞。縱來賊之罰。嚴于縱去賊之罰。風汛時月。正副總兵不拘警報有無。而親出海洋。嚴督各總僇力用命。以遏海。寇于方來。則何邊鄙不寧之有。

