赵蕃　与彦博审知同为问梅之行到溪南仆与审知俱以畏风罢兴止小酌于僧房

惊飙振林梢，落日挂马首。

世方功名图，我自饥寒走。

萧条政长路，欢喜逢故友。

酒酌戒毋多，诗声愧新有。

赵蕃

赵蕃　与彦博审知同为问梅之行到溪南仆与审知俱以畏风罢兴止小酌于僧房

非为十日留，重此一岁阑。

岁去易悲感，日来盛阴寒。

今晨已春意，欲出反浩叹。

梅事足可惜，病躯良独难。

赵蕃

赵蕃　与彦博审知同为问梅之行到溪南仆与审知俱以畏风罢兴止小酌于僧房

由梅且翩翩，溪柳向婀娜。

群行欲何诣，僧屋惟所可。

连朝谩蕲尔，作意终败我。

此事且复然，吾生信多坷。

赵蕃

