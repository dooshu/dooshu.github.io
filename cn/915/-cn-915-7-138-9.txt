◇真隐传

鬼谷先生，不知何许人也，隐居韬智，居鬼谷山，因以为称。苏秦张仪师之，遂立功名。先生遗书责之曰：「若二君岂不见河边之树乎，仆御折其枝，波浪荡其根，上无径尺之阴，身被数尺之痕。此木岂与天地有仇怨，所居然也。子不见嵩岱之松柏，华霍之檀桐乎，上枝干於青云，下根通於三泉，千秋万岁，不受斧斤之患。此木岂与天地有骨丹哉，盖所居然也。（《艺文类聚》三十六，《御览》五百十，并引《真隐传》）

