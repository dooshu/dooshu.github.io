【桐柏山】

〖汉第三曲艾如张。改为桐柏山。言武帝牧司。王业弥章也。〗

桐柏山。淮之首。肇基帝迹。遂光区有。大（《类聚》无大字。）震边关。殪獯丑。农既劝。（《类聚》作欢。）民惟阜。穗充庭。稼盈亩。迨嘉辰。{□豕}芳糗。纳寒场。为春酒。昭景福。介眉寿。天斯长。地斯久。化无极。功无朽。（○《乐府诗集》二十。广《文选》十二。《诗纪》九十五。又《类聚》四十二引首、有、丑、阜四韵。）

