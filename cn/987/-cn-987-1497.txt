苏轼　同年程筠德林求先坟二诗思成堂

宰树连山谷，祠堂照路隅。

养松无触鹿，助祭有驯乌。

归梦先寒食，儿啼到白须。

遥知邻里化，醉叟道争扶。

同年王中甫挽词先帝亲收十五人，四方争看击鹏鷄。如君事业真堪用，顾我衰迟不足论。出处升沉十年後，死生契阔几人存。他时京口寻遗迹，宿草犹应有泪痕。

何处觅新秋，萧然北台上。

秋来未云几，风日已清亮。

云间耸孤翠，林表浮远涨。

新枣渐堪剥，晚瓜犹可饷。

西风送落日，万窍含凄怆。

念当急行乐，白发不汝放。

苏轼

