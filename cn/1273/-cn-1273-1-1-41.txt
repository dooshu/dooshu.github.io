逢旧识妓　二首（限先、尤、咸韵）


小结春风一晌缘，再相逢处倍相怜。花看鸿爪留痕地，梦续莺花惜别天。

我行踪伤酒后，忆卿情态破瓜年。画兰丰格弹琴手，怕读梅村感旧篇。

旧时红粉旧青楼，相见新愁间旧愁。未嫁美人伤命薄，再来名士尚风流。

烟花南部温前梦，松柏西陵感故游。我有归期卿有主，尊前一霎且勾留。





