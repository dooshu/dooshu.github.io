项安世　次韵张部门湖上二首

已作西湖烂漫游，北山兰若更深幽。

骅骝蹀变青林下，舴艋夷犹古渡头。

花满杨坡桃不语，声喧阴壑水争投。

可怜不拱林宗泛，只有新诗许载酬。

项安世

项安世　次韵张部门湖上二首

诗兴春来似水翻，更添孤艇入云间。

中心白阁苏堤路，两岸南屏西竺山。

一日晴明输子往，半年风雨被渠悭。

欹眠窈窕冲融里，月白烟青未忍还。

项安世

