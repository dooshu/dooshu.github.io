◇浮查赋

有幽岩之巨木，邈结根乎千仞。体洪佣以秀直，枕瑰奇而特俊。冠岑岭以高栖，独雍容于岩峻。混全朴于不才，倬凌霄而绝韵。故能纡馀盘，森萧颓靡。阳飘飚结，华裂水洒。遗美贾于翠璧，蹶悬根于朽壤。曳洪波于海湄，鼓长风而飘荡。旦及波而乘飞潦，夕举浪而赴奔潮。吹云雾而出洞穴，灌炎石而过沃焦。江河不俄晷，万里不一朝。（《艺文类聚》八十八）

