◇北使还与永丰侯萧书

足践寒地，身犯朔风，暮宿客亭，晨炊谒舍。飘辛苦，迄届毯乡。杂种覃化，颇慕中国。兵传李绪之法，楼拟卫律所治，而毳幕难淹，酪浆易餍，王程有限，时反玉关。射鹿胡奴，乃共归国，刻龙汉节，还持人塞。马衔苜蓿，嘶立故墟，人获蒲萄，归种旧里。稚子出迎，善邻相劳，倦握蟹螯，亟覆虾碗。未改（《初学记》，《御览》作「每取」）朱颜，略多自醉，用此终日。亦以自娱。（《艺文类聚》五十三，《初学记》二十，《御览》七百七十九。）

