刘克庄　学进士作大方无隅二首

趋出范围表，席子主之大。

理同然不异，隅至此俱无。

圣岂东西判，游何内外拘。

鹄边天浩浩，蜗角国区区。

广可包三极，微宁泣一夫。

晚知庄老诞，终向孔门趋。

刘克庄

刘克庄　学进士作大方无隅二首

举世游方内，规规臆见拘。

惟其全体大，所以四隅无。

矩絜岂能尽，轨同安有殊。

其崖谁见者，何岸可登乎。

固异管窥智，宁如斗绝区。

彼哉露圭角，毋乃小人儒。

刘克庄

