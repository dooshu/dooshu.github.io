游西山十记（二则）


记一

出西直门，过高梁桥，杨柳夹道，带以清溪，流水澄澈，洞见沙石，蕴藻萦蔓，鬣走带牵。小鱼尾游，翕忽跳达。亘流背林，禅刹相接。绿叶浓郁，下覆朱户，寂静无人，鸟鸣花落。

过响水闸，听水声汩汩。至龙潭堤，树益茂，水益阔，是为西湖也。每至盛夏之日，芙蓉十里如锦，得风芬馥，士女骈阗，临流泛觞，最为胜处矣。

憩青龙桥，桥侧数武，有寺依山傍岩，古柏阴森，石路千级。山腰有阁，翼以千峰，索抱屏立，积岚沉雾。前开一镜，堤柳溪流，杂以畦轸。丛翠之中，隐见村落。降监水行，至功德寺，宽博有野致。前绕清流，有危桥可坐。

寺僧多习农事，日已西，见道人执畚者锸带笠者野歌而归。有老僧持杖散步径间，水田浩白，群蛙偕鸣。

噫！此田家之乐也。予不见此者三年矣。

记二

功德寺循洒而行，至玉泉山麓，临水有亭。山根中时出清泉，激喷境石中，悄然如语。

至裂帛帛，水仰射，沸冰结雪，汇于池中。见石子鳞鳞，朱碧磊珂，如金沙布地，七宝妆施。荡漾不停，闪烁晃耀。注于河，河水深碧泓渟，澄激迅疾，潜鳞了然，荇发可数。两岸垂柳，带拂清波，石梁如雪，雁齿相次。间以独木为桥，跨之濯足，沁凉入骨。折而南，为华严寺。有洞可容千人，有石床可坐。又有大土洞，石理诘曲。突兀奋怒，较华严洞更觉险怪。后有窦，深不可测。其上为望湖亭，见西湖，明如半月，又如积雪未消。柳堤一带，不知里数，女弱女弱濯濯，封天蔽日。而溪壑间民方田作，大田浩浩，小田晶晶，鸟声百啭，杂华在树，宛若江南三月时矣。

循溪行，至山将穷处，有庵。高柳覆六，流水清澈。跨水有亭，修饬而无俗气。山余出口石，肌理深碧。不数步，见水源，即御河发源处也。水从此隐矣。





●明朝

