【杨子术引谣言】

〖北《齐书》曰：魏宁以善推禄命。徵为馆客。武成亲试之。皆中。乃以己生年月托为异人而问之。宁曰：极富贵。今年入墓。武成惊曰：是我。宁变辞曰：若帝王自有法。又有阳子术。语人曰：谣言云云。且四八天之大数。太上之祚。恐不过此。既而武成崩。年三十二也。〗

卢十六。稚（北史作雉。）十四。犍子拍头三十二。（○北《齐书》魏宁传。北史魏宁传。）

