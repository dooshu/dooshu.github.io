○骨节专车苦矢

吴伐越，隳会稽，（“隳”，《国语》作“堕”。）获骨节专车。吴子使好来聘，且问之仲尼。仲尼曰：“丘闻之，昔禹致群臣于会稽之山，防风氏后至，禹杀而戮之。其骨节专车，此为大矣。”（骨一节，其长专车。专，擅也。）仲尼在陈，有隼集于陈侯之庭而死。苦矢贯之，石，其长尺有咫。（苦，音户。）陈惠公使人以隼如仲尼之馆问之，仲尼曰：“隼之来也远矣，此肃慎氏之矢也。”（肃慎，北夷之国，，石中矢镞也。自“吴子”已下新附，，乃乎切。）

非曰：左氏，鲁人也，或言事孔子，宜乎闻圣人之嘉言，为《鲁语》也，盍亦征其大者，书以为世法？今乃取辩大骨、石以为异。其知圣人也亦外矣。言固圣人之耻也，孔子曰：“丘少也贱，故多能鄙事。”

