【薤露】

〖亦曰泰山吟行。丧歌。崔豹《古今注》曰：薤露、蒿里。并哀歌也。本出田横门人。横自杀。门人伤之。作悲歌。言人命奄忽如薤上露。易晞灭也。亦谓人死魂魄归於蒿里。故有二章。至孝武时。李延年乃分二章为二曲。薤露送王公贵人。蒿里送士大夫庶人。使挽柩者歌之。亦呼为挽歌。〗

薤上露。何易晞。露晞明朝更复落。人死一去何时归。


〇

《古今注》中。
《后汉书》周举传注。
《文选》二十八挽歌诗注。
《初学记》十四。
《御览》十二。又五百五十二作古辞。
《乐府诗集》二十七。事类赋露赋注。合璧事类六十八。草堂诗笺二十四故秘诗注。
《诗纪》六。又《文选》二十四赠白马王彪诗注、《白帖》一、《御览》九百七十七俱引首一句。



