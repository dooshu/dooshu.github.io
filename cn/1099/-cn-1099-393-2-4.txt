○上張滸東老師 【 閣中評駁】

入京月餘、體力乃稍稍漸復、重煩慈注、申布教言、至植本自我一語、尤某所宜服膺拳拳、而不敢忘者、是正論嘗見前人為副相。尚是才相不若推諉伴食者多耳以權不在巳自諉則推事而袖手旁觀以權不在巳忌人則攬事而壯頄相競斯二者並有人我之心其為得失之念一也文端于出處之際獨為耿介而于政府亦無相競之迹此書得其實也某自昔年在閣時、入參國議有知未嘗不言。言未嘗不盡事有未當。未嘗不相與評駁。寔不敢推事旁觀。然言之從與不從。評駁之可與不可。惟當事者所裁斷。而某未嘗著一成心狥一偏見也。退而省過私室。未嘗納一私交。出一私語。以禁中事外聞也。故亦未嘗攬事而至於相競焉。今某所患者、才技短拙、學術空疏、無能輔養君德、拯救民艱、是為慮耳、至於人巳之間、得失之念、夙承師訓、頗能決町畦於眼界、置氷炭於胷中、昔人有言、吾獨立於世、顧影為儔、而不懼者、心無彼此於人也、或可慰老師之遠念云、嗣有便音、更祈督訓是望、

