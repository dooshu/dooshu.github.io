廖行之　再次武公望雪梅韵五首

每忆西湖处士吟，暗香浮处最关心。

而今也有冰霜操，只要人知韶瀋音。

廖行之

廖行之　再次武公望雪梅韵五首

从来陋巷只颜回，子悦胡为羡漆开。

端向岁寒观雅操，须知冰凌不为灾。

廖行之

廖行之　再次武公望雪梅韵五首

梅边好与酒杯持，寂寂雅檐短短篱。

但有诗人出佳句，绝胜謏墓得金碑。

廖行之

廖行之　再次武公望雪梅韵五首

自有天香轧魏姚，何须裂麝与涂椒。

蜡梅卑俗红梅媚，漫与增添本草条。

廖行之

廖行之　再次武公望雪梅韵五首

休论青琐与黄扉，只有西湖不受欺。

每向冰霜见全操，笑渠长夏受蒸炊。

廖行之

