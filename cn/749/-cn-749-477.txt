刘望之


望之字夷叔，号观堂，成都人。绍兴二十一年（1151）进士。二十七年（1157），左文林郎、达州州学教授，行国子正。二十九年（1159），官左奉议郎、秘书省正字卒。有集数百卷，不传。

鹊桥仙

只应将巧畀人间，定却向、人间乞取。

如梦令

休絮。休絮。我自明朝归去。

水调歌头

（原无调名，据律补）

劝子一杯酒，清泪不须流。人间千古，俯仰如梦说扬州。何况楚王台畔，为雨为云无限，人事付轻沤。聚散随来去，天地有虚舟。

谪仙人，解金龟，换美酒。载与君游，流水曲觞且赓酬。麾盖飞迎过霭，江滨响振歌喉，拚醉又何求。三万六千日，日日此优游。







