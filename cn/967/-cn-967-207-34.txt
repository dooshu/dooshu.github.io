李石　大雨水忧三堰决坏且念吾挺之在病无与共此忧者四走笔为问四首

秋夏之交天雨水，水来不少热更多。

火光焰焰毒人肺，不惜一湿倾天河。

李石

李石　大雨水忧三堰决坏且念吾挺之在病无与共此忧者四走笔为问四首

淫雨不止已及月，扊扅供釁无宿烟。

池蛙齐声振鼓吹，苔藓一色堆金钱。

李石

李石　大雨水忧三堰决坏且念吾挺之在病无与共此忧者四走笔为问四首

人道西山有龙穴，雷霆动江二水深。

龙仙且莫坏我堰，我堰一决人陆沉。

李石

李石　大雨水忧三堰决坏且念吾挺之在病无与共此忧者四走笔为问四首

君今已作十日病，我去颇觉三秋迟。

俸钱不来水破灶，君自不饱我忍饥。

李石

