○顾湘除泾原营田判官夏侯觉除盐铁巡官等制

敕。前振武军节度判官文林郎监察御史里行顾湘等。近者循名责实，科指稍峻，诸侯有司，亦各搜选才良，以佐物务。湘、觉本以文进，兼通吏理；从周暨鲁，皆称干能；于以声韵上献，律吕精工，虽曰小道，亦有可观。徇请酬劳，咸加新命，各守职分，无忘用心。可依前件。

