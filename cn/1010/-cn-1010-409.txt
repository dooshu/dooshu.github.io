郑刚中　移司道中四绝

危梯破雪入河池，今日还辕岁一期。

道是得归元未是，却移边角利州吹。

郑刚中

郑刚中　移司道中四绝

鱼惊鼓吹寒犹出，鸟避旌旗去肯留。

顾我才疏何所用，空将行李慁清幽。

郑刚中

郑刚中　移司道中四绝

千山似笋怜渠瘦，一水如蓝对我寒。

今日看来心未静，画将归去静时年。

郑刚中

郑刚中　移司道中四绝

随车千骑铁成围，诸将前驱辨鼓旗。

不似东阳村舍畔，荒鞋踏雨看山时。

郑刚中

