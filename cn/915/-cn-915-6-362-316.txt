○为东海王讨成都王檄文



颖禀性强暗，增崇位号，阿比奄官，专任孟政，遂使恣睢，杀活由己，疾谏好谗，小人满侧，官以贿成，位以钱获，囚以货生，狱以弊解，百官卷舌，朝野隐伏。案颖之罪，书记未有，祸甚叔带，逆隆鲁桓。为子则不孝，为臣则不忠，为弟则不顺，为主则不仁，四恶具矣。豺狼之性有甚无悛。（《艺文类聚》五十八）



