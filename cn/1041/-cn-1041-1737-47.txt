仲并　平江太守生辰二首

画戟从来瑞霭浮，顿回春意到南州。

占熊馈鲤呈祥日，拖玉腰金得志秋。

十载声名天下最，满怀韬略古人求。

寿觞频举公休惜，明月催归侍邃旒。

仲并

仲并　平江太守生辰二首

玉笋初辞鵷鹭群，一麾来此振余芬。

三槐事业他年看，五裤歌谣随处闻。

方丈可量閒日月，泰阶还赴旧风云。

年年东注松江绿，浑欲朝来寿使君。

仲并

