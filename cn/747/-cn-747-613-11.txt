○初日见朝元阁赋（以“赫临晓云，高出苍翠”为韵）

新丰之路兮，朝元有归客。见初阳於东岭，照层阁於南陌。惟阁也凭高不倾，惟日也临下有赫。既瞳蒙而延烛，曷埃之能隔。阳乌之翼兮若驻禁林，羲和之辔兮若顿高岑。苍苍之质才辨，杲杲之光稍临。发璇题之丽色，开玉户之宿阴。浮辉外融，峻势无不呈其壮；引曜中朗，邃宇无以其深。於原之表，揭云之杪。映朱槛以冲融，凝粉垣而皎。司晨而见，异星楼之丽霄。质明乃光，殊日观之生晓。阳彩舒文，昭然可分。拂檐之夜霰，辨出栋之朝云。类列仟降真，祥光绵幂；疑大君临御，瑞气氤氲。谅清旭之初起，非反照之犹曛。日惟至丽，阁亦盖高。竦莫大之标，洪纤奚比；委无私之照，巨细何逃。是以诡状摩天，殊姿详悉。栾虬欲动，谓起蛰於春光；井莲倒披，若争开於夏日。的交映，上轶。不殊南荣之明，奚独东方之出。阁之峙矣，於彼高冈。阁之丽矣，於彼朝阳。据厚载於秦雍，邻颢气於穹苍。岂比昆仑之山，俟烛龙衔耀；鹊之观，俟金波写光。孰若列皇都之次，镇王畿之位。近白日之贞明，总离宫之苍翠。祥不散，意往仙如存；耀景每临，诚望幸可冀。因徘徊而寓目，遂含毫而写意。

