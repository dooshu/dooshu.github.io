◇首阳山赋

正元元年秋，余尚为中郎，在大将军府，独往南墙下，北望首阳山，作赋曰：

在兹年之末岁兮，端旬首而重阴。风《风王》回以曲至兮，雨旋转而纤襟。蟋蟀鸣乎东房兮，鹈号乎西林，时将暮而无俦兮，虑凄怆而感心。振沙衣而出门兮，缨委绝而靡寻。步徙倚以遥思兮，喟叹息而微吟。将修饰而欲往兮，众齿差齿差而笑人。静寂寞而独立兮，亮孤植而靡因。怀分索之情一兮，秽群伪之射真。信可实而弗离兮，宁高举而自傧。聊仰首以广ぽ兮，瞻首阳之罔岑。树丛茂以倾倚兮，纷萧爽而扬音。下崎岖而无薄兮，上洞彻而无依。凤翔过而不集兮，鸣枭群而并栖。遥逝而远去兮，二老穷而来归。实囚轧而处斯兮，焉暇豫而敢诽。嘉粟屏而不存兮，故甘死而采薇。彼背殷而从昌兮，投危败而弗迟；此进而不合兮，又何称乎仁义？肆寿夭而弗豫兮，竞毁誉以为度。察前载之是云兮，何美论之足慕。苟道求之在细兮，焉子诞而多辞？且清虚以守神兮，岂慷慨而言之？托言于夷齐，其思长，其旨远。

