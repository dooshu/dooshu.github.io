独至遯庵避暑庵在大竹林中

赤日黄尘厌垢纷，竹林深处寄幽欣。



如听嵩雒风前笛，似看潇湘雨後云。



园鹿知时新解角，池鱼得意自成群。

悠然一笑谁能识？

坐胜天魔百万军。



独至遯庵避暑庵在大竹林中

世俗元非不汝忘，汝归安取醉为乡？



药苗野蔌山家味，柏子松房道室香。



一卷隐书为日课，数声啼鸟谢年光。



客来莫笑茆茨陋，占尽炎天一味凉。



