孙洙


洙字巨源，广陵（今江苏扬州）人。生于天圣九年（1031）。年十九举进士，补秀州法，曹。复举制科，迁集贤校理、太常礼官。治平中，兼史馆检讨、同知谏院、出知海州。元丰中，官翰林学士。元丰二年（1079）卒年四十九。有孙贤良集，不传。

菩萨蛮

楼头上有三冬鼓。何须抵死催人去。上马苦匆匆。琵琶曲未终。

回头肠断处。却更廉纤雨。漫道玉为堂。玉堂今夜长。

河满子

秋怨

怅望浮生急景，凄凉宝瑟馀音。楚客多情偏怨别，碧山远水登临。

目送连天衰草，夜阑几处疏砧。黄叶无风自落，秋云不雨长阴。天若有情天亦老，摇摇幽恨难禁。惆怅旧欢如梦，觉来无处追寻。







