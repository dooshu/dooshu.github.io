92　雪詩無出晏殊韓維之右　衣上六花非所好　畝間盈尺是吾心


「衣上六花非所好，畝間盈尺是吾心。」晏元獻詩，宋文鑑取之。「何由更得齊民暖，恨不偏於宿麥深。」韓持國詩。雪詩無出晏元獻殊、韓持國全云：「維。」之右。

【何云】徑直少味，以詩論非佳句。

【元圻案】韓詩外傳：「凡草木花多五出，雪花獨六出。六出者，陰數之極。」〇宋書符瑞志：「大明五年正月元日，花雪降殿庭。右衞將軍謝莊下殿，雪集衣。還白，上以爲瑞，於是公卿並作花雪詩。」〇韓維，字持國，絳之弟。元祐初拜門下侍郎。有南陽集。





