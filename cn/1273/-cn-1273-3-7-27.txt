叠韵答潘兰史送别　二首


潮气蒙蒙岛屿青，客心南去极沧溟。人逢裸国章缝贱，山入蛮荒草木腥。

兵火未消天狗劫，风雷犹奉野狐灵。无穷万里乘槎意，不为来看海上星。

刀光寒闪鹈膏，侠胆消沉客路劳。禁卫全军归吕禄，中原重镇付朱滔。

金牛假道愁窥蜀，石马传文诧共槽。海外且寻徐福去，蓬莱极目五云高。





