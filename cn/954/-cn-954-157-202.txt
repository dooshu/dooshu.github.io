陈普　石堂

仙佛人言是一家，好分半席共烟霞。

廓清摧陷儒家事，不谓青山识正邪。

陈普

陈普　石堂

天威如许敢争雄，重遣山灵费一峰。

不共那边如水火，未应抵死不相容。

陈普

陈普　石堂

萧萧五曲片茆茨，环合群峰共护持。

天下七情谁中节，武夷山石百王师。

陈普

陈普　石堂

闻言惊喜是家山，曷蹙来兹遂一攀。

何但名称偶相似，宛然天壁锁云关。

陈普

陈普　石堂

新丰鸡犬路终迷，庐下帘溪非故溪。

造物留人殊过当，终当结屋此云栖。

陈普

