○追尊不宜兼用帝字议

伏准两汉旧事：以诸侯王宗室入承帝统，亦必追尊父祖，修树园陵。西汉宣帝，东汉光武，孝享之道，故事俱存。自安帝入嗣，遂有皇太後令别崇谧法，追曰某皇，所谓孝德孝穆之类是也。前代惟孙皓自乌程侯继嗣，追父和为文皇帝。事出非常，不堪垂训。据礼院状，汉安帝已下，若据本纪，又不见帝字。伏以谧法德象天地曰帝。伏缘礼院己曾奏闻，难将两汉故事，便述尊名，请诏百官集议。

