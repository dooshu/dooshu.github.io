余杭三夜叉

乾道五年。余杭县人余主簿妻赵产子。青面毛身。两肉角狞恶可怖。即日杀之。未几同邑文氏妇生子。绝与前类。而两面相向。大非凡所闻见比。亦杀之。而赂乳医钱三十千。使勿言。然外人悉知之矣。已而一圃人妻。复生一物亦然。三家之怪。相去不两年。所居只一二里内。岂非一气所沴乎。王三恕说

