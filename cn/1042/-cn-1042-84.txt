王之道　次韵张进彦见寄二首

坐想云烟走笔端，夜哦佳制老忘寒。

一时思致追长庆，千载风流识建安。

接武尚稽班玉笋，昂霄终合待金銮。

自怜衰退无新语，捧腹还君醉眼看。

王之道

王之道　次韵张进彦见寄二首

鼻息齤齤尽日眠，从他儿辈竞嘲边。

那么问对成中说，自得逍遥喜风篇。

雪里书来檐噪鹊，灯前诗就鼎凝烟。

中郎去后人难继，漫诧柯亭富笛椽。

王之道

