纪六十九 神宗万历十七年己丑至二十年壬辰



纪六十九起屠维赤奋若，尽玄默执徐，凡四年。
神宗显皇帝 万历十七年
春，正月，己酉朔，日有食之。免元旦朝贺。自是每元旦皆不视朝矣。
丁巳、太湖、宿松贼刘汝国等作乱。
先是蕲黄盗首梅堂作乱，汝国故犯法，系狱蕲州，乘衅逸出附堂，白昼抢掠。蕲州知州徐希明，募居民潘按集壮丁禽堂，诛之。汝国逃至太湖县，纠番僧、剽客等啸聚焚劫，自称顺天安民王，会旱灾，招致饥民数百人，势愈炽，至是焚枫香亭前二驿。事闻，诏安庆、湖广抚臣会南京操江都御史合剿。安庆指挥陈越败没。【考异】据《大事记》、《从信录》，载刘汝国附梅堂作乱事在十六年。堂既诛，汝国逃至太湖，遂有是年正月烧驿拒捕之变。惟指挥陈越之死，诸书不见。《本纪》盖据《实录》，今从之。
二月，都司周宏谟讨刘汝国等，遇贼于麻尖，战败，蕲州州判陈策死之，宏谟亦被伤走。巡道陈吾德，分兵屯太湖、宿松，会黄梅知县来三聘、桐城知县章守诚俱率兵赴援，分路并进，贼焚营逃。获策尸，身中三枪。官兵追贼至金堂寺，太湖乡兵张惟忠生禽汝国，斩于安庆市，遂平之。【考异】《明史·本纪》，“二月丙
1939 


明通鉴卷六十九
申，吴淞指挥陈懋功讨平之”，谓平太湖，宿松贼也。证之《大事记》、《从信录》、《通纪》诸书，无陈懋功之名。而据《大事记》所载，其年江南太湖贼作乱，抚，按檄吴淞兵讨之，同在是年，疑《本纪》误以为太湖县也。陈策之死，具见诸书，今据之，不著日分。
是月，下工部主事饶伸于狱。
初，戊子乡试，庶子黄洪宪主顺天，大学士王锡爵子衡举首，申时行婿李鸿亦预焉。礼部郎中高桂，因摘中式可疑者八人，并及衡，请覆试。
时八人中有举人屠大壮，文独劣，礼部侍郎于慎行拟乙置之，都御史吴时来等不可。桂直前力争，乃如慎行拟，列甲乙以上。时行、锡爵调旨悉留之，且夺桂俸。锡爵大愤，复上疏极诋桂。
于是伸不平，抗疏言：“张居正三子连占高科，而辅臣子弟遂成故事。洪宪更谓一举不足重，居然置之选首；子不与试，则录其婿。其他私弊不乏，闻覆试之日，多有不能文者；时来罔分优劣，蒙而与桂力争，遂朦胧拟请。至锡爵讦桂一疏，剑戟森然，乖对君之体。锡爵柄用三年，放逐贤士，援引检人，今又巧护己私，欺罔主上，势将为居正之续。时来附权蔑纪，不称宪长，请俱赐罢。”
疏既人，锡爵、时行并杜门求去，而许国以典会试人场，阁中遂无一人。中官送章奏于时行私第，时行仍封还，上惊曰：“阁中竟无人耶？”乃慰留时行等，而下伸诏狱。
给事中胡汝宁、御史林祖述等，复劾伸及桂以媚执政；御史毛在，又侵及祠部主事于孔兼，谓桂疏其所使，孔兼奏辨，求罢。于是诏诸司严约所属，毋出位沽名，而削伸籍，贬桂三秩，调边方。孔兼得免。
伸既斥，朝士多咎锡爵。锡爵不自安，屡请叙用，起伸南京工部主事，改南京吏部，引疾归，遂不复出。【考异】饶伸论劾乡1940
纪六十九
试事，《明史》本传系之十六年下，据戊子乡试牵连并记也。诸书皆系之是年二月，《从信录》以为二月十一日下狱。证之本传，言“许国方典会试人闱，时行，锡爵并杜门求去，阁中遂无一人”云云，是伸之下狱，实是年二月事也，今据书之。
三月，丙辰，不视朝，免升授官面谢。自是临御遂简。癸亥，云南永昌卫兵变。
乙丑，赐焦竑等进士及第、出身有差。
是月，北寇犯义州，入太平堡，把总朱永寿等一军尽没。南京吏部侍郎赵志皋疏请保护圣躬。
略曰：“臣于邸报中见免朝之旨，又见批答大学士王锡爵疏云：“朕自去年以来，动火头眩，不耐劳烦。欲以静摄，非安逸怠荒。＇臣私心窃有疑焉。
皇上春秋鼎盛，稍有不和，一养旋复，何自冬相延至今也？得非九重之内可以自肆，将逸欲而不之儆乎？万几之暇欲以自娱，将耽乐而不之节乎？嬿婉在侧，而衽席之爱不能自割乎？声乐在御，而鞠蘖之好不能自克乎？有一于此，皆足以损真伐和，耗伤元气，元气伤，则致疾盖有由矣。
臣惟人心必有所寄，寄于嗜欲则念在嗜欲，寄于存省则念在存省。宋儒真德秀曰：“惟学可以养此心，惟亲近君子可以维持此心。＇愿日临讲幄，御经筵，与儒臣讲究义理，退则覆玩详绎，则此心寄于学问，而他念不足以入之矣。又愿如常视朝，数召公卿，商榷庶政，退将所上章奏遍阅深省，则此心寄于治道，而他好不足以夺之矣。
臣叨近侍，保护之义，与有责焉。而一念忠爱之心，耿耿不容自已也。”
疏人，报闻。【考异】此疏《明史》志皋本传不载，今据《明鉴》增。
夏，四月，已亥，王家屏还朝，复人阁，晋礼部尚书。
1941 明通鉴卷六十九
广东始兴妖僧李圆朗作乱，犯南雄，有司讨诛之。是月，南畿、浙江、江西、湖广皆大旱。
五月，辛亥、西宁卫天鼓鸣，地震。越七日，复震。【考异】《明史·天文志》书之五月庚申。今据《三编》五月目中日分。
是月，顺义王彻哩克西徙、假道甘肃趋青海。是时套部布色图遣使邀之，遂以赴承华为名。自是套寇遂出没塞下。
六月，甲申，浙江大风，海溢；杭、嘉、宁、绍、台等处，廨宇倾圮，碎官民船，压溺死者二百余人。
己丑，永昌乱卒平。
乙巳，发帑金八十万，遣给事中杨文举振南畿、浙江饥。
是月，庐州、镇江地震。【考异】《明史·五行志》佚，此亦据《三编》补。
河决夏镇。是时黄水暴涨，决兽医口月堤，漫李景高口新堤，冲人内河。
初，潘季驯之塞崔镇也，原筑堤岸，束水归漕。嗣后水发，河臣辄加堤，而河身日高。于是督漕佥都御史杨一魁言：“善治水者，以疏不以障。宜测河身深浅，随处挑浚，而于黄河分流故道，设减水石门以泄暴涨。”给事中王士性则请复老黄河故道。
季驯再至，言：“黄水浊而强，汶，泗清且弱，交会茶城。伏秋黄水发，则倒灌人漕，沙停而淤，势所必至。然黄水一落，漕即从之，沙随水去，不浚自通，纵有浅阻，不过旬日。但宜严古洪、内华诸闸之禁。【考异】《明史·运河志》，黄河，隆庆间浊流倒灌，稽阻运遮.郎中陈瑛移黄河口于茶城东八里，建古洪、内华二闸。使黄涨则闭闸以遏浊流，黄退则启闸以纵泉水，则河、漕俱有益矣。”上从其言，乃罢黄河故道议。
未几，河患益甚，季驯请先塞决口，诏趣兴工.
是夏，辅臣王锡爵，以自“今年三月以来，常朝日期尽行传免，经筵日讲至今未开，留中诸疏动至经时，册建吉期杳无明1942
纪六十九 示。”乃上疏极言之，不报。
而王家屏被召人阁，三月未得见，亦以为言：“请因圣节御殿受贺，礼毕发留中章奏，举行册立皇太子礼。”亦不报。
秋，七月，己未，浙江杭州、绍兴、温州三府地震。
是月，福建福州、兴化二府地亦震。【考异】浙江地震，见《明史·五行志》。福建地震，据《三编》补。
礼部尚书朱赓以忧去，以吏部侍郎于慎行升任代之。八月，壬寅，严匿名揭帖之禁。
是月，以万寿节御殿受朝贺，阁臣王家屏固请之也。朝罢，遣中官谕家屏，奖以忠爱。家屏疏谢，复请上勤视朝。居数日，上为一御门延见。自是益深居不出矣。【考异】据《从信录》在是年八月十五日即万寿节也，今系之八月下。
九月，已未，北寇复犯辽东平虏堡，备御李有年，把总冯文升皆战死，李成梁选锋没者数百人。敌大掠沈阳、蒲河、榆林，八日始去。【考异】《明史·本纪》不具，此据《明史稿》月日，证之《李成梁传》，皆土默特所纠之东、西二部，所云脑毛、大合、白洪、长昂诸名目，《三编》皆无译。今连上文三月犯义州事，俱以北寇书之。
冬，十月，癸未，停刑。癸卯，黄河决口工成。
十二月，已丑，谕“诸臣遇事毋得忿争求胜”。
时廷臣以科场事，与王锡爵相攻讦，饶伸既罢，攻者益不已，并侵首辅申时行，而时行、锡爵之党复反攻之，乃有是谕。
是月，大理寺评事雒于仁，疏献四箴以规上过。
略曰：“臣备官岁余，仅朝见陛下者三。此外惟闻圣体违和，一切传免，郊祀庙享，遣官代行，政事不亲，讲筵久辍。臣知陛下之疾所以致之者有由也。
臣闻嗜酒则腐肠，恋色则伐性，贪财则丧志，尚气则戕生。陛下八珍在御，觞酌是耽，卜昼不足，继以长夜，此其病在嗜酒
1943 明通鉴卷六十九
也；宠十俊以启幸门，溺郑妃，靡言不听，忠谋摈斥，储位久虚，此其病在恋色也；传索帑金，括取币帛，甚且掠问宦官，有献则已，无则谴怒，李沂之疮痍未平而张鲸之赀贿复人，此其病在贪财也；今日搒宫女，明日抶中官，罪状未明，立毙杖下，又宿怨藏怒于直臣，如范俊、姜应麟、孙如法辈，皆一诎不申，赐环无日，此其病在尚气也。四者之病，胶绕身心、岂药石所可治！
今陛下春秋鼎盛，犹经年不朝，过此以往，更当何如？孟轲有取于法家拂士，今邹元标其人也，陛下弃而置之，臣有以得其故矣。元标入朝，必首言圣躬，次及左右，是以明知其贤，忌而弗用。独不思直臣不利于陛下，不便于左右，深有利于宗社哉？
陛下之溺此四者，不曰操生杀之权，人畏之而不敢言；则日居邃密之地，人莫知而不能言。不知鼓钟于宫，声闻于外，幽独之中，指视所集。且保禄全躯之士，可以威权惧之，若怀忠守义者，即鼎锯何避焉！
臣今敢以四箴献。若陛下肯用臣言，即立诛臣身，臣虽死犹生也。”因上酒色财气四箴。
疏人，上震怒。会岁暮，留中十日。所云“十俊”，盖十小阉也。【考异】帝以于仁疏示阁臣，在明年正月，故诸书皆系于仁上书于是年十二月，传中所云“岁暮”者是也。为明年于仁罢斥张本。
十八年
春，正月，甲辰朔，不御殿。
召见阁臣申时行等于毓德宫，以雒于仁四箴疏示之。上自辨甚悉，将置之重典。时行等委曲慰解，见上意不可回、乃曰：“此疏不可发外，恐外人信以为真。愿陛下曲赐优容，臣等即传谕寺卿，令于仁去位可也。”上乃颔之.居数日，于仁引疾，遂斥为民。自此，章奏留中，遂成故事。
1944
纪六十九
顷之，上宣皇长子出见，时行请早定大计。上犹豫久之，乃曰：“朕不喜激聒，近阅诸臣所奏，恶其离间父子，故概置之。若诸臣不复奏扰，当以后年册立。否则俟皇长子十五岁举行。”时行因戒廷臣毋渎扰。
二月，罢日讲。
时上每遇讲期多传免，申时行请“免讲日仍进讲章以备观览”。自后讲筵遂永罢。
吏部尚书杨巍罢。
巍素清操，有时望，然年耄骸，骫多听柄臣指挥。自居正败后，言路张甚，于是政府与铨部阴相倚以制言路。先是九年京察，张居正令吏部尽除异已者；十五年复当大计，都御史辛自修欲大有所澄汰；巍徇政府指持之，出身进士者，贬黜仅三十三人，而翰林、吏部、给事、御史无一焉，贤否混淆，群情失望。去年夏，上久不视朝，中外疑以张鲸不用故托疾，巍率同列请以秋日御殿。至十月，巍等复请，上不悦，责以沽名。至是遂致仕，命乘传给廪如故事。
土默特之族布言台珠尔、即卜言台周，见前，鸿台吉等，纠西部深入辽、沈，李成梁潜遣兵出塞袭之，遇伏，死者千人。成梁报首功二百八十，得增禄荫。
未几，复深人海州，成梁不敢击，纵掠数日而去。直隶顺德府地震，星陨如火，隐隐如鼓声。
三月，乙卯夜初更，代州一星坠，声如雨，光如烛。有顷，天鼓鸣如雷。庚申，有大星自东南带火流于西北。【考异】是月星陨星流，《明史·天文志》佚，《三编》据《实录》增。
是月，直隶大名府诸处，狂风昼晦，天色忽黑忽赤。山东兖州诸处，黑风扬沙，坏城楼廨宇庐舍。河南开封、彰德、卫辉、归德等处，风霾，拔木伤稼，天气黑赤，刀枪上俱起火光，坏城郭庐舍，压溺死者三百数十人。
1945 明通鉴卷六十九
改户部尚书宋洺于吏部；工部尚书石星于户部，命督陵工；工部尚书曾同亨回部管事。
杨巍之罢也，都御史吴时来欲代之，以宋洺名出已上，两疏劾洺，因杜门乞休，上不许，卒以洺代巍。于是吏部员外郎赵南星疏陈天下四大害。
略曰：“窃见杨巍乞休，左都御史吴时来谋代之，忌户部尚书宋洺声望，连疏排挤。副都御史詹仰庇，力谋吏、兵二部侍郎。大臣如此，何以责小臣？是谓干进之害。
礼部尚书沈鲤、侍郎张位，谕德吴中行、南京太仆卿沈思孝，相继自免，独南京礼部侍郎赵用贤在，词臣黄洪宪辈每阴谗之，言官唐尧钦、孙愈贤、蔡系、周复，显为诋诬。众正不容，宵人得志。是为倾危之害。
州县长吏，选授太轻，部寺之官，计日面取。郡守不问才行，而抚、按论人，赃私有据，不曰未甚，则曰任浅，概止降调。其意以为惜才，不知此乃惜不才也。吏治日污，民生日瘁。是谓州县之害。
乡官之权，大于守令，横行无忌，莫敢谁何。如渭南知县张栋，治行无双，裁抑乡官被谗，不获行取。是谓乡官之害。
四害不除，天下不可得治。”
疏人，朝论韪之。然其所抨击，悉时相所庇，于是南星遂不得久于其职云。
夏，四月，癸未，京师旱，录因。甲申，振湖广饥。
五月，吴时来罢。
时来初以直窜、声振朝端；再遭挫折，沉沦十余年，晚节遂不能自坚。自赵南星劾后，言官交论之，乃乞休去。
改刑部尚书李世达为左都御史，以南京吏部尚书陆光祖为刑部尚书。
1946
纪六十九
六月，己卯，免畿内真、顺、保、大四府被灾夏税。
甲申，青海部长浩尔齐旧作火落赤。犯旧洮州，副总兵李联芳败没。
时请达孙彻哩克西徙远边，于是套部章图哩等旧作庄秃赖。据水塘、布色图即卜失菟，见前。及浩尔齐等据莽拉，旧作莽刺。聂恭、旧作捏工。两川。而浩尔齐尤桀黠，数为边患。
乙酉，更定宗藩事例，始听无爵者得自便。
是夏，辅臣王家屏以久旱上言：“迩者天鸣地震，星陨风霾，川竭河涸，加以旱潦蝗螟，疫疠札瘥，调燮之难，莫甚今日。况套贼跳梁于陕右，土蛮猖獗于辽西、贡市属国复鸱张虎视于宣大。虚内事外，内已竭而外患未休；剥民供军，民已穷而军食未裕。且议论纷纭，罕持大体，簿书凌杂，揭饰靡文.纲维纵弛，愒玩之习成；名实混淆，侥幸之风启。陛下深居静摄，朝讲希临，统计臣一岁间，仅两觐天颜而已。间尝一进瞽言，竟与诸司章奏并寝不行。今骄阳烁石，小民愁苦之声，殷天震地，而独未彻九阍，此臣所以中夜旁皇，饮食俱废，不能自已者也。乞赐罢归，用避贤路。”不报。
秋，七月，庚子朔，日有食之。
癸丑，浩尔齐再犯河州，临洮总兵刘承嗣与战，败绩，游击李芳等死之。寇掠内地凡二十余日。
乙丑，召见阁臣议边事，命廷臣推举将才，谕曰：“将材不拘文武。昔之杜预、诸葛亮，皆文臣也。”
申时行等以款贡请，上曰：“贡市岂可久恃！徒使敌人骄蹇，轻中国耳。”时行等唯唯而退。
已巳，以兵部尚书郑洛经略陕西四镇及山西、宜大边务。初，洛总督宣大，抚顺义王及三娘子有恩。三娘子先佐谙达，主贡市，诸部皆受其约束。及彻辰汗袭封，彻辰汗即乞庆哈，译见前。《三编》又作车臣汗。年老且病，欲妻三娘子。三娘子不
1947 明通鉴卷六十九
从，率众西走，彻辰汗自追之，贡市久不至。洛计三娘子别属，则彻辰汗虽王无益，乃使人诱之曰：“夫人能归王，不失恩宠。否则塞上一妇人耳。”三娘子听命。
未几，彻辰汗死，在十四年。子彻哩克袭。彻哩克，《三编》又作齐里克。三娘子以年长，自练兵万人，筑城别居。洛恐贡市无主，复谕彻哩克曰：“夫人三世归顺，汝能与之匹则王。不然，封别有属也。”彻哩克尽逐诸妾，复妻三娘子，遂嗣封，并封三娘子，封彻哩克及忠顺夫人，见十五年。
洛乃上疏，“请定马数，宣府不得逾三万，大同万四千，山西六千。而申饬将吏严备，以防盗窃，且无轻遏其部落驰猎。”上皆嘉纳之。至是廷臣交荐洛，遂有是命。【考异】郑洛抚顺义及三娘子事，见《明史·洛传》。传中以辛爱（即锡林阿）更名乞庆哈。嗣封顺义王.而据《鞑靼传》，则以乞庆哈为黄台吉之更名。然则辛爱、黄台吉，乞庆哈，实一·人而异名也。惟据前后奏报疏中，或以为——人，或以为二人，不可考。而《三编》目中据《明史·洛传》，又以彻辰汗为上海之更名，盖本之《实录》，则一人而四名矣。今但据彻辰汗（即乞庆哈）书之，余详考证中、
八月，癸酉，诏停彻哩克市赏。
时郑洛以洮河之祸由纵敌人青海，乃驰至甘肃，令曰：“北部自青海归巢者听假道，自巢入青海者即勒兵拒之。”又以“彻哩克在仰华，即青海，见上。诸部皆挟之为重，请停贡市以趣其东归”，上皆从之。
九月，庚子，减苏杭织造之半。
郑洛既行边，而廷臣实主款议。御史万国钦乃抗疏劾申时行曰：“陛下以西事孔棘，特召辅臣议战守，而辅臣于召对时，乃饰词欺罔陛下。怒贼侵轶，则以为＇攻抄熟番＇，临、巩果番地乎？陛下责督抚失机，则以为“咎在武臣＇，封疆偾事，督抚果无与乎？陛下言款贡难恃，则云“通贡二十年，活生灵百万＇，西宁之1948
纪六十九
败，肃州之掠，独非生灵乎？是陛下意在战，时行必不欲战；陛下意在绝和，时行必欲与和。
盖由九边将帅，岁馈金钱，漫无成画，寇已残城堡，杀吏民，犹谓计得。三边总督梅友松，意专媚敌，前奏顺义谢恩西去矣，何又围我临、巩？后疏盛夸战绩矣，何景古城全军皆覆？甘肃巡抚李廷仪，延贼入关，不闻奏报，反代请赎罪，计马牛布帛不及三十金，而杀掠何止万计，欲仍通市。臣不知于国法何如也！此三人皆时行私党，故敢朋奸误国乃尔。”因列上时行纳贿数事。
上谓其“淆乱国事，诬污大臣”，谪剑州判官。冬，十月，戊寅，振临洮被寇军民。
是月，廷臣以储位未定，交章请册立，阁臣至合疏以去就争。上不悦，传谕数百言，切责廷臣沽名激扰，指为悖逆。
申时行等相顾错愕，各具疏再争，杜门乞去。独王家屏在阁，仍请速决大计。上乃遣内侍传语：“期以明年春夏。廷臣无所奏扰，即于冬间议行。否则待逾十五岁。”家屏以口敕难据，欲上特颁诏谕，立具草进。上不用，复谕“二十年春举行”。家屏喜，即宣示外廷，外廷欢然。而上意实犹豫，闻家屏宣示，弗善也，传谕诘贵。时行等合词谢，乃已。
十二月，甲申，遣廷臣九人分阅边防。
时兵部题奏，“边防废弛，阅视宜严”，乃于九边各遣御史一人往，并严核边臣之失事者，参劾重处。
是月，套部布色图西犯永昌，欲入青海，总兵官张臣御之于三道沟，相待月余。总督郑洛设伏掩击之，布色图仅以身免。章图哩后至，闻之，亦退去。
是岁，播州宣慰司杨应龙叛。
应龙者，故宣慰司杨耀之裔相之孙也。相宠庶子煦，欲夺嫡，嫡妻张，与子烈拥兵逐相。相走水西客死，烈遂嗣。生应
1949 明通鉴卷六十九
龙，隆庆六年袭父职，数从征伐，恃功骄蹇，贵州巡抚叶梦熊，巡按陈效，并疏应龙凶恶诸罪，请勘问；而是时四川巡抚李化龙，方调播州兵防御，请免勘；由是川、贵抚、按议不合。
应龙性猜狠，阻兵嗜杀，所辖五司七姓悉叛离。梦熊议改土为流，悉属重庆，应龙遂萌叛志。
明年，其妻叔张时照与所部何恩等上变，告应龙反，梦熊疏请发兵剿之。而蜀中士大夫，率谓“蜀三面邻播，属裔以十百数，皆其弹压，且兵骁勇，数赴征调有功，剪除未为长策。”以故蜀抚、按并主抚。
朝议行两省会勘。应龙愿赴蜀，不赴黔，诏蜀抚、按勘闻。【考异】据《明史·土司传》，请勘在是年，告变在明年，今汇书于是年之末。
十九年
春，正月，乙巳，缅甸寇云南之永昌、腾越。
初，陇川既平，孟养、蛮莫皆来附，乃增设安抚长官司。连年缅人攻之，或降或叛，至是莽应里复率缅兵围蛮莫，蛮莫酋思化告急。官兵备腾冲，裨将万国春，夜设火炬为疑兵，缅人惧而退，追败其众。
二月，乙酉，总兵官尤继先击莽拉川之余党，逐走之。
时郑洛方人西宁，控扼青海。彻哩克闻之，西徙二百里，还洮河所掠人口，与忠顺夫人输罪请归，于是浩尔齐及宾土即宾菟。子之据两川者即莽拉、聂恭两川，见前。皆夜遁。洛乃遣继先逐其余党，趣彻哩克北归。洛焚青海，置戍西宁、归德而还。
三月，丙辰，有星如彗，长尺余，历胃、室、壁，长二尺。闰月，丙寅朔，彗星入娄。
丁丑，以星变，敕群臣修省。
己卯，以星变，责言官欺蔽，给事中、御史俱停俸一年。1950
纪六十九
礼部主事汤显祖上疏，略曰：“言官岂尽不肖？盖陛下威福之柄，潜为辅臣所窃，故言官向背之情亦为默移。御史丁此吕首发科场欺蔽，申时行属杨巍劾去之；御史万国钦极论封疆欺蔽，时行讽同官许国远谪之。一言相侵，无不出之于外，于是无耻之徒但知自结于执政，所得爵禄，直以为执政与之，纵他日不保身名，而今日固已富贵矣。
给事中杨文举，奉诏理荒政，征贿巨万，抵杭日宴西湖，鬻狱市荐以渔厚利，辅臣乃及其报命，擢首谏垣；给事中胡汝宁，攻击饶伸，不过权门鹰犬，以其私人，猥见任用。
夫陛下方责言官欺蔽，而辅臣欺蔽自如。失今不治，臣谓陛下可惜者四：朝廷以爵禄植善类，今直为私门蔓桃李，是爵禄可惜也；群臣风靡，罔识廉耻，是人才可惜也；辅臣不越例予人富贵，不见为恩，是成宪可惜也；陛下御天下二十年，前十年之政，张居正刚而多欲，以群私人嚣然坏之；后十年之政，时行柔而多欲，以群私人靡然坏之；此圣政可惜也。
乞立斥文举、汝宁，诫谕辅臣，省愆悔过。”
上怒，谪显祖徐闻典史.稍迁遂昌知县，二十六年，上计京师，投劾归。又明年大计，主者议黜之，李维祯为监司，力争不得，竟夺官，家居二十年卒.显祖，临川人。
是月，昌平州地震。
是春，起致仕南京户部尚书魏学曾，以兵部尚书总督陕西、延宁、甘肃军务，阁臣王锡爵荐之也。【考异】据《明史》本传，起魏学曾在是春，为下文主讨张本，
夏，四月，丙申朔，享太庙，遣官摄行。自后以为常。是月，改刑部尚书陆光祖于吏部，以宋洺致仕，代之也。上尝书光祖名于御屏，擢刑部未及一年，遂长六卿。
时上方起赵锦代光祖，御史王之栋言二人不当用，上怒，贬之栋杂职。
1951 明通鉴卷六十九
五月，壬午，四川四哨番作乱，巡抚都御史李尚思讨平之。是月，吏部尚书宋洺卒。
洺前为户部五年，值四方多灾、酌盈虚，筹缓急，上下赖之。及移吏部，绝请托，奖廉抑贪，痛惩黜吏，于政府一无所关白。屡乞休，不允，卒于官。谥忠敬。
初，石星代洺为户部、语洺曰：“某郡有羡余，可济国用。”洺曰：“朝廷钱谷，宁积久不用，勿使搜括无余。主上知物力充羡，则侈心生矣。”星怃然。或有言漕粮宜改折者，洺曰：“太仓之储，宁红腐，不可匮绌。一旦不继，何所措手！”
时中外陈奏，上多不省。或直言指斥，辄曰：“此沽名耳。”亦不加罪。于慎行称上宽大，洺愀然曰：“言官极论得失，要使人主动心。纵罪及言官，上意犹有所儆省。概置勿问，则如痿痹，不可疗矣。”时以为至论。
六月，壬子，大学士王锡爵请归省。
初，锡爵请豫教元子，录用言官姜应麟等，且求宥故郧阳巡抚李材，皆不报。尝因旱灾自陈乞罢，上优诏留之。未几，偕同列争册立不得，杜门乞归。寻以母老为言，许之，赐道里费，遣官护行。
秋，七月，癸未，申谕廷臣“有肆行诬蔑大臣者重治之”，辅臣许国请之也。
国性木强，遇事辄发，无大臣度，尤忿疾言者数与为难。会福建守臣报日本结琉球人寇，国因言：“今四裔交犯，而中外小臣争务攻击，致大臣纷纷求去，谁复为国家任事者！请申谕诸臣，各修职业，毋恣胸臆。”遂有是诏。
是月，宁、绍、苏、松、常五府海溢，大水，诏蠲振有差。
西宁星陨，天鼓鸣。甘肃、广西地震。【考异】西宁星陨及天鼓鸣，俱据《三编》增。
八月，丁酉，振河南饥，并蠲被灾田赋。1952
纪六十九
初，廷臣争请建储，上谕阁臣，许以二十年春举行。是月，工部主事张有德预以册立仪注请，上怒，命展期一年，夺有德俸。
而内阁中亦有疏入，申时行方在告，次辅许国首列时行名。时行密上封事，言：“臣方在告，实不预知册立之事。圣意已定，有德不谙大计，惟宸断亲裁，勿因小臣妨大典。”
于是给事中罗大纮，劾“时行阳附廷臣请立之议，阴为自交宫掖之谋。”歙人有黄正宾者，以赀为中书舍人，思立奇节，自附清流，见大纮疏，亦抗章诋时行。上大怒，杖正宾，与大纮并斥为民。时行遂不能安于其位云，【考异】张有德请仪注，罗大纮劾时行，证之《明史》大纮及时行本传，皆特书“是年八月”，盖时行以九月致仕。八月正在告时也。此事《本纪》不载，而《纪事本末》系之十月，尤误.今据《明史》本传改入八月。
兵部尚书王一鹗卒，改石星于兵部代之。命仓场户部尚书杨俊民回部管事。
九月，壬申，许国致仕。甲成，申时行致仕。
方张有德之请仪注也，时行在告，而国与王家屏虑事中变，欲因而就之，乃引前旨争，首列时行名上。及时行密疏辩，上遂专贵国，谓“大臣不当与小臣比”。国不自安，累疏求去。时行亦以屡被劾，相继去。
国初与时行无嫌，会浩尔齐犯边，时行主款，国独谓“寇渝盟犯顺，宜一大创之”。上心然国言，以时行方柄政，不能夺。会时行门生给事中任让劾国庸鄙，而国门生万国钦先劾时行，疑为报复，至是二入并罢。论者谓国之去以争执，差胜于时行之以被论去也。
时行在阁九年，政令务承上指，不能有所匡正。又惩居正综核之弊，一切务为简易。由是上下恬熙，法纪渐至不振云。
1953 明通鉴卷六十九
丁丑，以吏部侍郎赵志皋为礼部尚书，前礼部侍郎张位为吏部侍郎，皆兼东阁大学士，预机务。
申时行既致政，密荐二人自代，遂用之。吏部尚书陆光祖言：“旧制，阁臣必由廷推，若令一人密荐，恐开植党之门。”志皋、位因疏辞，不允。
《三编·发明》曰：“申时行以被劾乞归，或恐有媒蘖其后者、因荐所知赵志皋、张位自代。考志皋与位既人阁后，亦无卓然表见之勋业，时行之密为引进，固不无植党树援之意。然谓必出廷推，亦非确论。明代用人，特重此典，部臣边将，率皆由此擢选。继乃辅赞机务，亦皆付之公举，以附于枚卜合同之义。而伐异党同，从此树立门户，甚至各挟私人，忿争朝宁，弼谐亮功之谓何！曷思进退人才，当一秉诸乾断，庶太阿之柄不至下移、密荐、廷推，二者皆不能无流弊耳。
戊寅、振嘉、湖饥。
是月，礼部尚书于慎行罢。
慎行以去年两请建东宫及出阁讲学，严旨切责，不为慑，越日又言：“臣部职掌，不言罪有所归。幸速决大计，放归田里。”上益不悦，责以要君疑上，并僚属皆夺俸。
已，以山东乡试预传典试者名，已而果验，言官遂劾礼官，坐停俸。慎行引罪乞休、累疏上，乃报许。家居十余年，中外屡荐，率报寝。
以礼部侍郎李长春为本部尚书。
是秋，湖、淮并溢。泗州大水，州治淹三尺，居民沆溺十九，浸及祖陵。而山阳复河决，江都、邵伯又因湖水下注，田庐浸伤。工部尚书曾同亨上其事，议者纷起，乃命工科给事中张贞观往泗州勘视水势。
冬，十月，癸巳，京营武弁哗于长安门。1954
月五金三
纪六十九
时工部尚书曾同亨督工，请“清厘内府工匠”，会同亨弟监察御史乾亨，请“裁冗员以裕经费”。京营诸武臣谓减己月俸也、大噪，伺同亨出朝，围而辱之。阁臣王家屏遣谕之曰：“天下有叛军，宁有叛臣？若曹于禁地辱大臣，罪且死！”乃散去。尚书石星，言“贵臣被辱，太伤国体”；给事中钟羽正亦言之，不报。家屏力争，乃夺掌后府定国公徐文璧禄半岁。同亨屡疏乞休，不允。
十一月，辽东总兵官李成梁罢。
是年闰三月，给事侯先春阅边。成梁谋邀捣巢功，使副将李宁等出镇夷堡，潜袭板升，杀二百八十人。师还遇敌，死者数下人，成梁及总督蹇达不以闻。巡按御史胡克俭尽发其先后欺罔状，语多侵政府。疏虽不行，成梁由是不安于位。及先春还朝，诋尤力，上意颇动。成梁再疏辞疾，言者亦踵至。至是上竟从御史张鹤鸣言，解成梁任，以宁远伯奉朝请。【考异】成梁之罢，《明史》本传特书于是年十一·月，《三编》亦据之，今从之。
十二月，甲午，诏定戚臣庄田。
癸丑，延绥总兵官杜桐击河套寇，败之。
时河套部长土昧明安《三编》无译，今仍旧。入市毕，要请增赏。总督魏学曾遣桐及神木参将张刚、孤山游击李绍祖，出不意击斩明安，俘馘四百八十余级。学曾以功加太子少保。
学曾至镇，时郑洛方主款，与学曾议不合，陕西巡抚叶梦熊助之。初，顺义王之封，梦熊以谏沮坐得罪，事见隆庆四年。学曾亦为高拱言不便。至是彻哩克助叛，学曾、梦熊欲遂讨之，诋洛玩寇。
会彻哩克东归，浩尔齐等部亦徙去。学曾奏：“彻哩克虽归，阴留精兵二万于嘉峪，欲助套寇。”其说本得之传闻，而朝士争附和之。王锡爵悔荐学曾，具疏言状，又遗书责梦熊。而兵部尚书石星，以顺义既东，宣大事急，召洛还，定抚议，置学曾疏不
1955 明通鉴卷六十九
问。
学曾始终主剿、是役也，虽非杀降，实以诱敌。明安既死，其子扬言复仇，未几而边衅复起。【考异】事见《明史》学曾本传中，为明年学拜煽诸部作乱张本。
是月，起引疾南京右都御史孙丕扬为刑部尚书。
时召赵锦，未赴而卒；张国彦未任，亦致仕；乃起丕扬代之。
二十年
春，正月，礼科都给事中李献可偕六科诸臣疏请豫教，言：“元子年十有一矣，豫教之典，当及首春举行。倘谓内廷足可诵读，近侍亦堪辅导，则禁闼幽闲、岂若外朝之清肃；内臣忠敬，何如师保之尊严！”
疏入，上大怒，摘疏中误书弘治年号，责以违旨侮君，贬一秩，调外，余夺俸半岁。大学士王家屏封还御批，上益不悦。
吏科都给事中钟羽正，言：“献可之疏，臣实赞之，请与同谪。”吏科给事中舒弘绪，亦言“言官可罪，豫教必不可不行。”上益怒，出宏绪南京，而羽正及献可并以杂职徙边方。
大学士赵志皋论救，被旨谯让。吏科右给事中陈尚象复争之，坐斥为民。于是户科左给事中孟养浩，御史邹德泳，户、兵、刑、工四科都给事中丁懋逊、张栋、吴之佳、杨其休，礼科左给事中叶初春，各上疏论救。
面养浩极言有五不可，略曰：“元子天下本，豫教之请、实为宗社计。陛下不惟不听，且从而罚之，是坐忍元子失学而敝帚宗社也。不可者一。
长幼定序，明旨森严，天下臣民既晓然谅陛下之无他矣。然豫教册立，本非两事；今日既迟回于豫教，安知来岁不游移于册立！是重启天下之疑。不可者二。
1956
纪六十九
父子之恩，根于天性。豫教之请，有益元子明甚，而陛下罪之，非所以示慈爱。不可者三。
古者引裾折槛之事，中主能容之，陛下量侔天地，奈何言及宗社大计，反震怒而摧折之？天下万世，谓陛下何如主，不可者四。
献可等所论，非二三言官之私言，实天下臣民之公言也。今加罪献可，是所罪者一人而实失天下人之心。不可者五。
祈陛下收还成命，亟行豫教。”
疏人，上尤怒养浩疑君惑众，丙戌，命锦衣卫杖之百，除其名。德泳、懋逊等六人，并贬一秩，出之外。献可、羽正、宏绪亦除名。
当是时，上一怒而斥谏官十一人，朝士莫不骇叹。然谏者卒不已，礼部员外郎董嗣成，御史贾名儒，特疏争之。御史陈禹谟、吏科左给事中李周策，亦偕其寮论救。上怒加甚，夺嗣成职，名儒谪边方；又追怒德泳，懋逊等，并削籍，禹谟等停俸有差。
礼部尚书李长春等亦疏谏，上复诘让，献可、养浩，永不叙用，自后中外交荐悉报寝。
初，张有德之请册立仪注也，奉旨“再展一年”。时巡按广西御史钱一本，以申时行柄国，不能匡救，乃上论相、建储二疏。
其论建储略曰：“陛下所以迟迟册立者，谓欲效皇祖世宗之为耳。然皇祖中年，尝立庄敬为太子，封皇考为裕王，非终不立太子也。矧今日事体，又迥然不同。皇贵妃宠过皇后，其处心积虑，无一日而不萌夺嫡之心，无一日而不思为援立其子之计，此世宗时所无也。
凡子必依于母，皇元子之母，压于皇贵妃之下，陛下曰：＇长幼有序＇，皇贵妃曰＇贵贱有等”。倘一日遂其夺嫡之心，不审陛下何以处此？此世宗时所无也。
1957 明通鉴卷六十九
景王就封，止皇考一人在京。今则章服不别，名分不正，弟既凭母之宠而朝夕近幸，母又觊子之立而日夜树功，此世宗时所无也。
传闻陛下先曾失言于皇贵妃，皇贵妃执此为信，及今不断，蛊惑日深，刚断日馁，事体日难，此世宗时所无也。
前者有旨，不许诸司激扰，愈致迟延，非陛下预设机阱以御天下言者乎？使届期无一人言及，则佯为不知以冀其迟延；有一人言及，则御之曰＇此来激扰我也，改迟一年＇；明年又一人言及，则又曰＇此又来激扰我也，又改二三年＇。必使天下无一人敢言而后已，庶几依违迁就，以全其衽席昵爱之私，而曾不顾国本从此动摇，天下从此危乱。臣以为陛下之御人至巧而为谋则甚拙也。此等机智，不可以罔匹夫匹妇，顾欲以欺天下万世耶！”疏入，留中。
时廷臣相继争国本，惟一本言最戆直，上衔之。无何，杖给事中孟养浩。中旨以“养浩所逞之词，根托一本，造言诬君，摇乱大典”，遂追斥一本为民。
是月，御史冯从吾抗疏言：“陛下郊庙不亲，朝讲不御，章奏留中不发。试观戊子以前，四裔效顺，海不扬波；己丑以后，南倭告警，北寇渝盟，天变人妖，叠出累告；励精之效如彼，怠篇之患如此。
近颁敕谕，谓圣体违和，欲借此自掩。不知鼓钟于宫，声闻于外，陛下每夕必饮，每饮必醉，每醉必怒，左右一言稍违，辄毙杖下，外庭无不知者。天下后世、其可欺乎？
愿陛下勿以天变为不足畏，勿以人言为不足恤，勿以目前晏安为可恃，勿以将来危乱为可忽。宗社幸甚！”
上大怒，欲廷杖之。会仁圣太后寿辰，阁臣力解，得免。寻告归。
寇犯辽东，游击柏朝翠败没。1958
纪六十九
二月，已酉、宁夏博拜反。旧作学拜。博拜，西部人，嘉靖中，得罪其酋长，父兄皆见杀，博拜伏小草中得免，来降，屡立战功，历升都指挥。至上即位之十七年，博拜老，加副总兵致仕，子承恩袭。
十九年，洮、河告警，上遣科臣巡九边。尚宝丞周宏禴，以御史往宁夏，举承恩及指挥土文秀并博拜义子布延等。博拜虽告老，居恒多蓄苍头军，声称报国。会经略郑洛檄夏镇调发，巡抚党馨奉檄遣文秀率于骑西援。博拜惊曰：“文秀虽经战阵，恐不能独将。”乃诣洛辕门，愿以所部三千人与子承恩从征，洛壮而许之。馨恶其自荐，马赢老不与易，有余马亦不给，博拜快快去。至金城，见诸镇兵皆出其下，贼平驰还，取径塞外，寇骑遇之皆辟易，遂有轻中外心，恣睢骄横。党馨每裁抑之，且欲核博拜冒粮罪，而以承恩强娶民女为妾，箠之二十。布延、文秀又以升授事怨馨.
会镇戍请冬衣布花月粮，久勿给，坐营江廷辅，请给银以安众心，馨曰：“此有挟而求，渐不可长。彼不畏族乎！”军锋刘东旸，拔抚署前鹿角作忿状，博拜嗾之曰：“若辈任为之！”遂群哄不可制。
东旸者，靖虏卫人，素枭桀有异志。于是纠党晨人帅府白事，总兵张维忠，素鲜威望，为众所轻，见众惊慑，不能弹压。众露刃执副使石继芳，拥入军门，馨急匿水洞，索得、劫至书院，同继芳戮之。遂纵火焚公署，收符印，释囚，掠城中，劫张维忠以侵粮激变报。杀游击梁琦、守备马承光。维忠自缢死。
东旸遂自称总兵，听博拜主谋，据城刑牲而盟。授承恩，许朝左、右副总兵，土文秀、布延左、右参将，挟庆王代请贯罪。承恩乃勒兵分遣王虎、何安等据城堡。
会总督尚书魏学曾行部花马池，闻变，遺标下张云，郜宠谕降，东旸曰：“必欲我降，依我所自署授官，世守宁夏。不者，与
1959 明通鉴卷六十九
套骑驰潼关也。”
承恩徇玉泉营，游击傅垣拒守，千户陈继武执垣降。徇中卫及广武，参将熊国臣弃城匿，河西望风靡。惟土文秀徇平虏，参将萧如薰坚守不下。贼率兵渡河，欲取灵州，又赍金帛诱套部珠尔图等，许以花马池一带听其驻牧，势甚狂獗，全陕震动。【考异】《明史·本纪》书哱拜反于三月戊辰，盖据《实录》奏至之月日也，拜之反，诸书具有月日，皆在二月，《明史·魏学曾传》亦书之二月。其起事以二月十八日，《大事记》以为己酉.是月壬辰朔，己酉正十八日也，杀巡抚副使，即十八H事，今据之。
三月，戊辰，总督魏学曾以博拜反状闻。
时学曾闻变，檄副总兵李煦率游击吴显趋灵州，别遣游击赵武趋鸣沙洲，沿河扼贼南渡，而自驻花马池以当贼冲。
辛未、辅臣王家屏致仕。
家屏以封还御批忤旨，遂引疾乞罢。上责家屏“希名托疾”，家屏复奏言：“名非臣所敢弃，臣所希者，陛下为尧、舜之君，臣为尧、舜之臣，则名垂千载，没有余荣。若使臣不希名，将身处高官，家享厚禄，主愆莫正，政乱莫匡，国家奚赖焉！更使臣弃名不顾，逢迎为悦，阿谀取容，许敬宗、李林甫之奸佞，无不可为矣。”上益不悦，遣内侍至其邸责之。于是求去益力、诏驰传归。
家屏柄政止半载，以戆直去国。朝野惜焉。壬申，诏魏学曾讨宁夏贼。
戊寅，赐翁正春等进士及第、出身有差。
是月、李煦分兵渡河，先后收复河西四十七堡，惟宁夏镇城尚为贼据，会套部珠尔图等控弦三千骑至，贼益掠城中子女媚之，奉以河东、西地图，套人声言已与博拜为一家。博拜及土文秀俱易服合兵，攻玉泉急，布延引珠尔图攻平虏堡。参将萧如薰设伏南关，佯败，诱之人，伏兵射杀布延。玉泉围解，套寇遁出1960
纪六十九
塞。【考异】据《大事记》、《纪事本末》。煦以三月四日趋灵州，初十日后进兵渡河，收复各堡，二十日进攻套寇，二十九日射死布延，皆三月以内事。今并系之是月下.
吏部尚书陆光祖罢。
初，吏部权为内阁所夺，至宋洺始力矫之。洺遭挫，光祖不为慑，尝以事忤申时行，时行不悦。及赵志皋、张位以时行荐人阁，光祖又力持之。是年春，大计外吏，给事中李春开、王遵训、何伟、丁应泰，御史刘汝康，皆先为外吏，有物议，悉论黜之；又举许孚远、顾宪成等二十二人。时论翕然称焉。
顷之，以推用饶伸、万国钦忤旨，文选郎王教以下尽逐。光祖谓事由己，引罪乞休，为郎官祈宥，不许。
及会推阁臣，廷臣循故事首光祖名，诏报曰：“卿前请廷推，推固宜首卿。”光祖知不能容，日怀去志。无何，以王时槐、蔡悉、王樵、沈节甫老成魁艾，特推荐之。
给事中乔允遂劾光祖及文选郎邹观光，光祖遂力求去，许驰驿。在籍五年卒，赠太子太保，谥庄简。
以南京兵部尚书孙钱为吏部尚书。
钱故都御史燧季子升之子也，自南京吏部改兵部，参赞机务。命甫下，会光祖去，廷推钱代者再，乃召用之。
夏，四月，甲辰，以总兵官李如松提督陕西军务，讨博拜。如松，成梁子也，初随成梁立功，累升至副将。十一年，出为山西总兵官，给事中黄道瞻言“如松父子不宜并居重镇”；乃召为佥书右府，寻提督京城。累为言官所论劾，人之军政拾遗中，上终眷之、不为动，召金书中府。
至是宁夏贼起，御史梅国桢荐“如松大将才，其弟如梅、如樟，并年少英杰，宜令讨贼”，乃有是命。武臣有提督自如松始。已，又命尽统辽东、宣大、山西诸道援军。
甲寅，彻哩克禽叛酋以献。
1961 明通鉴卷六十九
初，郑洛以抚彻哩克为魏学曾、叶梦熊所劾，尚书石星请召洛还，议款、战计。洛既至，与总督萧大亨、巡抚王世扬、邢玠等上疏言：“彻哩克已委罪浩尔齐等、具见输诚。况其部落皆已归巢，不宜以一人之罪概绝诸部，消往日之恩，开将来之隙，臣未见其可。今史二外叛，屡犯边軀，若令顺义王缚献以著信、然后酌议市赏，在我固未为失策也。”议遂定。至是果献之，诏复还二年市赏。
是月，李煦引兵与故总兵牛秉忠抵宁夏镇城下。
时上已擢董一奎为总兵，李费副之。已，复擢萧如薰代一奎，而以麻贵代费。
未至、煦等攻城，贼于东、西二门各出骁骑三千搏战，步卒列火车为营。官军击之，夺其车百辆，追奔人湖，贼溺死无算。副总兵王通战尤力，家丁高益等乘胜人北门，后兵不继被杀，通亦负伤、榆林游击俞尚德战死。
翌日，许朝、土文秀胁庆王上东城，乞暂罢兵，诡言愿献首恶。会官军粮尽，乃引退，休近堡。总督魏学曾日夜趣刍饷，调延绥、庄浪、兰靖、榆林兵，道回远，所治舟亦未具，乃驻花马池，俟诸军至移灵州。顷之，延绥游击姜显谟、都司萧如蕙、甘州故总兵张杰及麻贵军皆至，复抵镇城攻之。
贼以延绥、榆林兵出，内虚，勾黄台吉之妻，令其从子浩尔齐等，分掠诸堡以牵我兵，而博拜子承恩，复以间合寇兵伏延汉渠，掠我粮车二百。学曾自花马池还灵州，被围，救至始解。
贵等数攻城，不能克。贼日恣淫虐，搜括城中妇女宝货，庆王妃方氏惧辱，匿土窖中，死之。牛秉忠战伤右股，乃复退师。时上用石星言，赐学曾尚方剑督战。然贼势方炽，攻之两月、卒无成功。【考异】以上所载，皆四月间事。《纪事本末》.《大事记》诸书，自四月五日至二十九日，攻城两次，皆不克。今据《学曾传》汇书之。
1962
纪六十九
李如松之督军也，时言者谓“李氏握重兵，不宜假以事权”。上以如松出自梅国桢所荐，乃命国桢监其军。会宁夏巡抚朱正色、甘肃巡抚叶梦熊上书愿讨贼，诏协力赴之。未几，与如松皆先后至军。
总督河道尚书潘季驯罢。
季驯四任治河，前后二十七年，习知地形水势，以借水攻沙，筑堤束水为河、漕兼利之策，下至木石桩埽，综理纤悉。以劳疾屡疏乞休，不允。
去年泗州大水，患及陵寝，议者或欲开傅宁湖至六合入江，或欲浚施家沟、周家桥入高宝诸湖，或欲开寿州瓦埠河以分淮木上流，或欲弛张福堤以广泄淮之口。季驯谓“祖陵王气不宜轻泄”，而巡抚周寀陈于陛，巡按高举，谓“周家桥在祖陵后百里，可疏浚”。与季驯议不合。
都给事中杨其休，请允季驯去，得请归，归后三年卒。五月，倭人朝鲜，逼王京。
初，倭酋有平秀吉者，萨摩州人，起自人奴。初随倭关白信长，会信长为其下所弑，秀吉遂统信长兵，自号关白，劫降六十余州。
朝鲜与日本对马岛相望，时有倭夷往来互市。秀吉以去冬扬言犯朝鲜，朝鲜国王李昖以闻，诏兵部申饬海防。
至是，秀吉分遣渠帅行长、清正等，以舟师进逼釜山镇，潜渡临津。时朝鲜承平久，兵不习战，昖又湎酒弛备，猝闻难，望风皆溃。昖弃王城，奔平壤，令次子珲摄国事、已，复走义州，求内属。
巡抚朱正色渡河，方议战，而贼诡词乞降。正色以前总宁夏兵张杰故与博拜善，遣杰人城招之。
先是魏学曾以战不克，意欲招刘东旸、许朝，令杀拜父子，遣卒叶得新往。而四人方约同死，不可间，遂折得新胫，置之
1963 明通鉴卷六十九
狱。至是杰人城，贼乃舁得新见杰，告以用间谋杀事。得新大骂贼、被杀，杰亦被系不遣。而学曾以贼求抚为之请，奉旨切责。
六月，巡抚叶梦熊自甘州携神炮火器四百车至，更益征苗兵。会浙江巡抚常居敬募浙兵千人，自备糗粮。诏嘉其忠，调赴宁夏。
于是分为五军：董一奎攻其南，牛秉忠攻其东，李昫攻其西，刘承嗣攻其北，而麻贵率游兵策应。丁未，并逼城下。
博拜自北门出战，意欲自往勾套部。贵率参将马孔英先登赴敌，击套寇，却之，逐拜人城，禽斩百十七人。
先是拜日就珠尔图帐中商计调度，至是人城不得出，套部不得拜，亦不敢渡河深入。
会梅国桢、李如松统辽东、宣大、山西兵麇集，军势大振。贼婴城自守，国桢树受降旗于城南，而贼实无降意。
癸丑，官军用布袋三万，盛土填集登城，为炮石击却。都司李如樟，夜半以云梯上南城，翌日，游击龚子敬提苗兵攻南关，如松乘势欲拥人城，皆为炮箭击却。
是夜、指挥赵承光、葛臣、戚钦，武生张遐龄，百户姚钦，约为内间，夜半，四面烽火并举，城下兵趋上。面谯楼火蚤发，南火弗起，城中果鼓噪，大呼杀贼。钦使遐龄缒城召外兵不至，钦复亟跳城下呼救。而贼早觉，已尽缚赵承光、戚钦等，歼之。然自是城中粮且尽，贼气益丧矣。【考异】丁未官兵集城下，见《明史·本纪》，《大事记》系之是月二十日，其云梯攻城在二十五日，皆六月事也。《三编》系云梯攻城于癸丑，即二十五日事，今据之。
秋，七月，癸酉，免陕西逋赋。
甲戌，倭陷朝鲜，入王京，劫王子、陪臣，掠府库，八道几尽没，旦暮渡鸭绿江，请援之使络绎子道。
廷议以朝鲜为国藩蔽，在所必争，遣行人谕李昖以兴复大义，扬言大兵且至。而倭业抵平壤，游击史儒等率师至，战死。1964
纪六十九
副总兵祖承训渡鸭绿江援之，败绩，承训仅以身免，中朝震动。【考异】《明史稿》系倭侵朝鲜于四月壬寅，人王京于五月，《明史》但书其五月陷王京之事，证之《朝鲜传》，倭犯在五月，陷王京在七月，今据本传分书之。
甲申，给事中许子伟，劾“魏学曾惑于招抚，师久无功”、诏罢学曾三边总督，以叶梦熊代之，赐剑如故。
时梦熊在军，与学曾定议水攻。宁夏城西北卑下，且与金波、三塔湖之水相近，东南逼观音湖、新渠、红花渠，《三编·质
实》：“金波湖在宁夏府北，三塔湖在宁夏府东北三十里，观音湖在宁夏府西
北九十三里，红花渠在宁夏府南五里。”形如釜底。遂绕城筑堤，长千七百丈，决水以灌城中。
先是博拜遣养子克埒该旧作克力盖。出，求援于珠尔图。即著力菟，见前。李如松诇知状，遣兵追斩之，并其从骑二十九级，获符令箭。已而套部章图哩即庄禿赖，《三编》一作仗图赖。与布色图即卜失菟，《三编》一作巴什图。合部落三万，先犯定边小盐池，别遣宰桑旧作宰僧。以万骑从花马池西沙湃口入，《三编·质实》：“沙湃口在宁夏西北。”为博拜声援，麻贵等分击之。游击龚子敬围贼十重，卒力战死，然套部竟解散去。贼援绝，官军乃决大坝水。
诏寻逮学曾下狱。
八月，乙巳，以兵部右侍郎宋应昌经略备倭军务。
时倭入丰德等郡，兵部尚书石星计无所出，议遣人侦之，于是嘉兴入沈惟敬应募。惟敬者，市中无赖也。
是时平秀吉次对马岛，分其将行长等守要害。惟敬至平壤，执礼甚卑，行长绐曰：“天朝幸按兵不动，我亦不久当还。当以大同江为界，平壤以西尽归朝鲜耳。”
惟敬以闻，廷议以倭诈难信，趣应昌进兵。而星颇感其言，假惟敬游击，赴军前，并资以金，为行间计。
1965 明通鉴卷六十九
已酉，诏天下督抚举将才以备边用。
是月朔，宁夏城外水深八九尺，城东西崩百余丈，贼数遣小艇挖堤泄水。李如松等斩首十六级，生得一人，言“城中乏谷，士尽食马，民食树皮、败靴，死相属，城中民拥贼求招安。”未几，套寇复以万余骑至张亮堡，如松力战，手斩士卒缩朒者，寇竟败去。追斩百二十余级，移以示城中贼，贼始震惧。
九月，已未，参将杨文提浙兵至，苗兵，庄浪兵俱至。后五日，水浸北关，城崩。南关薛永寿等约内应，官军阳调舟筏击北关，博拜子承恩及许朝果趋北关鏖战。李如松、萧如薰潜以锐卒掩南关，总兵牛秉忠，年七十，贾勇先登，遂毕登；总督叶梦熊人城劳苦百姓。承恩等见南关下，气尽夺，乃亟缒张杰下城，恳贷死，梦熊阳许诺，益治攻具。
壬申，宁夏贼平。
先是南关既下，叶梦熊欲使博拜之党自相杀，乃遣部下王机密以蜡书行间。时承恩虽求抚，犹据其大城，墐门断堑，守益固。
有卖油李登者，跛而眇，负罂歌于市曰：“痈之不决而狃于痏，危巢不覆而令枭止。”监军梅国桢闻之，曰：“是可使也。”召登，授三札，缚木渡东门见承恩曰：“监军以博拜有安塞功，今与鼠辈骈首并诛，深用惜之。军中非乏所使，以登残民，不骇视。有密记授将军，将军幸有意听登，则杀刘、许自赎；即不听，愿死麾下。”承恩犹豫，许之。登趋而出，闾道诣东旸、朝，亦各致札曰：“将军奈何与人婴祸？且镇卒几何，能当都督军？此无异驱乳雀而斗群鹘。所恃不过套援，不记演武台上，彼目中岂有将军哉！所为贵智者，以能审时度势，转祸为福也。”东旸，朝亦心动。自此互相猜疑。
官军围愈迫、东旸、朝遂诱杀承恩党土文秀，承恩亦用其党周国柱诱东旸、朝，杀之，开门降。于是李如松、杨文先登，萧1966
纪六十九 如薰、麻贵、刘承嗣继之，一城遂定。
北楼火起，李如樟驰往，搜获宁夏巡抚关防并征西将军印。承恩方驰南门，谒监军梅国桢出，参将杨文执之。李如松急提兵围博拜家。博拜方与牛秉忠饭，闻承恩擒，秉忠趋出众，欲拒敌，如松给箭令卸甲。博拜仓皇缢，阖室自焚。李如樟部卒何世恩，从火中斩博拜首，生得博拜中子承宠等。总督叶梦熊，巡抚朱正色，御史梅国桢，随人城问慰宗室士庶。宁夏平。【考异】宁夏贼平于九月壬申，《大事记》、《纪事本末》以为“十六日”者是也。其浙兵之至，诸书系之是月初三日，《三编》目中特书“己未”，盖是月丁巳朔也。是役诸书所记，皆有月日可据，《三编》统系之平宁夏贼目中。然自三月以后，中间月分，亦分书之，皆本《三大征记》。
冬，十月，丁亥，畿南五府灾，诏蠲振有差。
壬寅，命李如松提督蓟辽、保定、山东军务，充防海御倭总兵官，并其弟如柏、如梅皆充御倭副总兵官，援朝鲜也。
时宁夏平，而朝鲜倭患方棘，乃趣如松统诸道兵克期东征。初，如松提督陕西军务，自以权任重，不欲受总督制，事辄专行。尚书石星言非制，上乃下诏申饬。至是新立功，气益骄，与经略宋应昌不相下。故事，大帅初见督师，甲胄庭谒，出易冠带，始加礼貌。如松用监司谒督抚仪，素服侧坐而已。
是月，振浙江、河南被灾诸府，并蠲田租。
十一月，戊辰，上御午门，受宁夏俘礼毕，磔博拜子承恩于市，诛其党。
录功，进李如松都督，萧如薰署都督同知，予世荫，叶梦熊、朱正色、梅国桢俱予世荫。惟魏学曾仅复其官、令致仕。
初、国桢奉命监李如松军，学曾上疏，“请令监军，无预兵事”，上饬国桢如其言，国桢颇衔之。及国桢至军，劾诸将观望，而以玩寇为学曾罪。又言：“北寇数万，断我粮道，杀僇无算，而学曾匿不以闻。”上怒，遂逮学曾至京。学曾逮而水决城坏，诸将
1967
明通鉴卷六十九
并登。捷上，如松功弟一，梦熊、正色、国桢皆受上赏。
学曾任事劳勚、灌城招降之策，本其所谋，梦熊因之成功。于是大学士赵志皋、张位力为学曾解。国桢亦上疏言：“学曾应变稍缓，臣请责诸将以振士气。而速学曾之命，发自臣疏，窃自悔恨。学曾不早雪，臣将受万世讥。”如松亦言：“学曾被逮时，三军雨泣。”梦熊亦推功学曾，上不听。既而复官，居家数年卒。
萧如薰时以功授世荫，妻杨氏亦被旌。如薰为将持重，后更历七镇，所在见称。
自隆庆后，款市既成，烽燧少警，辇下视镇帅为外府，山人杂流乞朝士尺牍往者，无不餍所欲。蓟镇戚继光，有能诗名，尤好延文士，倾赀结纳，取足军府。如薰亦能诗，士趋之若骛，宾座常满。妻杨氏，继妻南氏，皆贵家女，至脱簪珥供客犹不给，军中悉苦之，如薰莫能却也。一时风会所尚，诸边物力为耗，识者叹焉。
是月，礼部尚书李长春罢，召掌詹事府礼部尚书罗万化回部掌事。
十二月，甲午，以宁夏贼平，诏告天下。
是月，李如松至军，会沈惟敬自倭归，复伸封贡之请。如松叱惟敬俭邪，欲斩之，参谋李应试曰：“藉惟敬绐倭，封而阴袭之，奇计也。”如松以为然，乃置惟敬于营，誓师渡江。
论曰：石星以文臣而受惟敬之给，李如松以武臣而烛惟敬之奸，人之度量相越，岂不远哉！然惜也如松以李应试一言而宥惟敬，若使斩之，则关白行长之辈，固已丧胆褫魄矣。绐而袭之，孰与夫声罪而讨之。然则碧蹄一败，如松轻敌而已先为敌所轻也、即于其不斩惟敬见之矣。
是月，播州杨应龙诣重庆对簿，系狱论斩，请以二万金赎。会倭大人，寇朝鲜，羽檄征天下兵，应龙愿自将五千人从征倭立功自赎，诏释而许之。



