◇上孝明帝告急表

臣忝守遐方，变生虑表。贼众亻舟张，所在疆盛，统内城戍，悉已陷没。近州之民，亦皆扰叛，唯独州治仅存而已。亡灭之期，非旦则夕。臣自思忖，必是死人，但恐不得谢罪阙庭、既忝宗枝，累辱不浅，若死为鬼，永旷天颜。九泉之下，实深重恨。今募使间行，偷路奔告。若台军速至，犹希全保，哭送使者，不知所言。（《魏书·元法僧传》，法僧为益州刺史，合境皆反，上表。）



卷六十四

