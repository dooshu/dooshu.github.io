【青骢白马】

〖八曲〗

〖古今乐录曰：青骢白马，旧舞十六人。〗

青骢白马紫丝缰，可怜石桥根柏梁。汝忽千里去无常，愿得到头还故乡。系马可怜著长松，游戏徘徊五湖中。借问湖中采菱妇，莲子青荷可得否。可怜白马高缠げ，著地踯躅多徘徊。问君可怜六萌车，迎取窈窕西曲娘。问君可怜下都去，何得见君复西归。齐唱可怜使人惑，昼夜怀欢何时忘。（○《乐府诗集》四十九。《诗纪》四十二。○逯案。可怜白马曲以下。皆无韵歌词。）

