【题青州山斋〈熙宁三年〉】

吾常喜诵常建诗云：“竹径通幽处，禅房花木深。”欲效其语作一联，久不可得，乃知造意者为难工也。晚来青州，始得出斋宴息，因谓不意平生想见而不能道以言者乃为己有，于是益欲希其仿佛，竟而莫获一言。夫前人为开其端，而物景又在其目，然不得自称其怀，岂人才有限而不可强？将吾老矣，文思之衰邪？兹为终身之恨尔。熙宁庚戌仲夏月望日题。

