○高常侍适咏途

少小爱渔猎。不解慕清朝春风荡孟诸草绿胡马骄一剑挥两从。只羽贯双鵰。折节读诗书。策名列官僚。虽与贫贱辞。未远案牍劳。今朝涉淇上。中原莽萧萧天晴太行出峡急黄河摇游鲤跳伏獭。飞鳬堕鸣枭。怳若旧时游。欲呼故所招。夺摽胡姬馆。走马河阳桥。丈夫自有命。时来则金貂。安能对玄经。终岁长寂寥。

【舒章曰秀于常侍矣】

【辕文曰似得太白之气】

