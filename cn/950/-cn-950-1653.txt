杨万里　送林子方直阁秘书将漕闽部三首

才趁锋车入帝关，又持使节过家山。

作仙茶囿芝田里，寓直蓬莱藏室间。

握手清谈纱帽点，羡君白日绣衣还。

来年贡了云龙璧，便缀金銮玉筝班。

杨万里

杨万里　送林子方直阁秘书将漕闽部三首

梅花国里荔枝村，颇记张灯作上元。

一别频蒙访生死，七年再见劣寒温。

属当闵雨祈群望，不得临风共一尊。

谁为君王留国士，吾衰犹拟叫天阍。

杨万里

杨万里　送林子方直阁秘书将漕闽部三首

亦闻小泊赞公房，清晓扶藜叩上方。

君与一僧游别嶂，我行百匝遶长廊。

风巾雾屦来云外，雪桧霜松满袖香。

政是炎官张火伞，不应多取海山凉。

杨万里

