○進元史表 【 元史】

伏以紀一代以為書、史法相沿於遷固、考前王之成憲、周家有監於夏殷、?因巳往之廢興、堪作將來之法戒、惟元氏之有國、本朔漠以造家、用兵戈以爭強并部落者十世。逐水草以為食。擅雄長於一隅。逮至成吉思之時。大會斡難河之上。始尊位號、漸定教條既近取于乃蠻、復遠攻於回紇、渡黃河以蹴西夏、踰居庸以瞰中原、　　繼之而金源為墟。世祖承之而宋籙遂訖。立經陳紀。用夏變夷、肆宏遠之規模、成混一之基業、爰及成仁之主、見稱願治之君、唯祖訓之式遵、思孫謀之是遺、自茲而降、聿號隆平、豐亨豫大之言、鼓倡於天曆之世、離析渙奔之禍馴致於至正之朝、嬖幸蠱惑于中、權姦蒙蔽于外、漢罔秪因於疏闊周綱此自古亂階豈獨元人哉遽至于陵遲、風憲皆為不捕之猫將士盡成反噬之犬由是群雄角逐、九域?分、風波徒沸于重溟、海岳竟歸於真主中謝欽惟　皇帝陛下、奉天承運、濟世安民、建萬世之丕圖、紹百王之　正統　大明出而爝火息、率土生輝、迅雷鳴而眾響微、鴻音斯播、載念盛衰之此?盛德過越百王處故即推忠厚之仁僉言實既亡而名亦隨亡獨謂國可滅而史不當滅特詔遺逸之士。欲求議論之公。文詞勿至於艱深。事迹務令於明白。苟善惡瞭然在目。庶勸懲有益於人。此皆　天語之丁寧。愈見　聖心之廣大。於是命翰林學士臣宋濂待制臣王禕儒士臣汪克寬、臣胡翰、臣宋禧、臣陶凱、臣陳基、臣趙壎、臣曾魯、臣趙汸、臣張文海、臣徐尊生、臣黃箎、臣傅恕、臣王錡、臣傅著、臣謝徽、臣高啟、分科脩纂、故上自太祖。下迄寧宗。靡不網羅。嚴加搜采。恐玩時而愒日。每繼晷以焚膏指點實事故於五六月之間成此十三朝之史况往牒舛訛之巳甚。而它書參考之無憑。雖竭忠勤。難迯疏漏。若自正統巳後。則其載籍無存。巳遣使而?求。俟續編而濂自愧其才識之有限、弗稱三長、兼以紀述之未周、殊無寸補、臣濂忝司鈞軸、幸覩成書、信傳信而疑傳疑。僅克編摩于歲月。筆則筆而削則削。敢言褒貶於春秋。仰塵乙夜之觀。期作千秋之鑑。所撰元史紀三十八卷、志五十二卷、表六卷、傳六十二卷、目錄二卷、通計一百三十萬六千五百餘字、謹繕寫成百二十冊、隨表上進以聞、

