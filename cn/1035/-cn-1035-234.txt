陆文圭　送严陵邵叔忠学录归侍二首

薄官如秋菰，冷淡不堪食。

学宫如傅舍，敞漏栖不得。

访君桥水东，一榻可容膝。

中吴多佳士，三载谁与适。

可怜泮林鸮，止醉桑葚黑。

束书归去来，钓台秋风夕。

陆文圭

陆文圭　送严陵邵叔忠学录归侍二首

黄甲旧书生，明延推一鹗。

岁莫戢羽翰，静听华亭鹤。

盛衰今昔异，出处老少各。

乃翁信奇士，之子亦不恶。

斥鷃伏卑枝，寄声谢寥廓。

陆文圭

