上兜率寺

上兜率寺〔一〕


兜率知名寺，真如会法堂。江山有巴蜀，栋宇自齐梁。庾信哀虽久，何颙好不忘〔二〕。白牛车远近，且欲上慈航〔三〕。

〔一〕兜率寺：兜率寺，前瞰郡城，拱揖如画。侯圭《东山观音寺记》云：梓州浮图，大小有十二，慧义居其北，兜率当其南，牛头据其西，观音距其东。《舆地纪胜》：兜率阁在南山。

〔二〕何颙：何颙当作“周颙”，传写之误，详见前注。

〔三〕慈航：清凉禅师序《般若经》：般若者，苦海之慈航。





