◇为皇后父服议

案三日成服即除，及皇后行丧三十日，《礼》无其文。若并谓之公除，则可粗相依准。凡诸公除之设，盖以王制夺礼，葬及祥除，皆宜反服，未有服之於前，不除於後。虽有齐斩重制，犹为功缌麻除丧。夫公除暂夺，岂可遂以即吉邪。愚谓至尊三月服竟，故应依礼除释。皇后临祖，及一周祥除，并宜反服齐衰。（《宋书·礼志》二，《通典》八十。）

卷五十一

