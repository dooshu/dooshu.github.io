○对三公佩刀入ト判

〈乙为三公，佩刀入ト，门下监门不觉，法司论罪，俱至死。辞云错误，请减议论。法司执云：“君上之前不容有误。议之则可，减之则非。”〉

宸居宅中，元辅就列。兰袭固，必表九重之尊。槐位辨官，以崇八命之礼。旋观彼乙，从事於斯。当竭奉上之诚，翻畜不祥之器。未闻擒敌，徒有孟劳之宝。践历（一作既践）荣班，遂得吕虔之赠。况趋於清切，佩以周旋。误作匪宜，入ト固当伏罪。守之不谨，监门自可论辜。请从司败之科，以戒事君之旨。徒云议贵，须正刑名。

郭应图

应图，天三年国子监生。

