修觉山记


辛亥十月，十有九日，早发新津，叔弟恬，不知隔江者为何许山也，与童骑疾驱过之。予与艾子后，坐舟中，指江干削壁千切，竹树榱桶，出没晴岚云浪外者，异焉。问之，则修觉山。子美（游修觉寺）诗曰：“野寺江天豁，山扉花竹幽；诗应有神助，吾得及春游；径石相萦带，川云自去留；禅枝宿众鸟，飘泊暮归愁。”（后游）诗曰：“寺忆昔游处，桥怜再渡时；江山如有待，花柳更无私；野润烟光薄，沙暄日色迟；客愁全为减，舍此何欲之？”及唐明皇幸蜀，大书修觉山三大字，嵌石壁，今犹存者，即其处也。决策登焉。所从径，裒山石之复者为磴，乱整枉直，各肖其理。登者屡憩，憩处每平，平处每当竹材隙，隙处必从其下左方见江，江错碛渚，或圆或半，或逝或返，去留心目间。土人缚竹为乱，若童子置叶盎中以度蚁。设身处地，颇危之。从上视下，轻且驶，甚适。度磴去顶可四五之一，行住坐立，更端者数矣。其傍乃有石级齿齿，蜿蜒壁间者，往修觉寺道也。日始舍是，寻中径数折上，有亭翼然，祠杜工部、李供奉、苏端明、方正学。方有石刻诗，可读。亭后数武，为宝华寺。礼佛毕，反自亭，出山门，左行，竹材纯驳夹砌，数折即修觉寺。寺前双井，一井置一塔，唐物也。明皇书嵌佛殿左侧岩壁上，字方广二三尺，一字各专一石，飞翥沉着，且甚完好。予入蜀所见唐碑，独此耳。出寺，无所见。欲返，寺僧指石隙一小径，才容足。出此径，乃有平田大陆。复缘磴数折上，矗然兆江者，曰雪峰，两寺乃在其下。始悟所云磴去顶四五之一者，第可指修觉耳，非此峰也。左眺稠稷山，如旅行，而稍居其傍。下凭栏视江，则已正，无所不见。不若初所见江之从其下左方也，然从下上修觉，去江趋远，从修觉上雪峰，视江乃反近。舟中所指江干削壁者，即今着脚处也。降自雪峰，复葬井塔下，屈曲一二里许，不复见所由宝华寺径矣。乃忽得所谓石级齿齿壁间往修觉寺道者，则今还道也，与初所径合。径穷登舆。是日抵彭山宿，记授弟恬。

题记：修觉山位于四川新津县岷江东岸。唐时大诗人杜甫和唐明皇李隆基都曾在此驻留，留下了诗篇墨迹。而今古人已逝，物是人非，作者游历此地，低吟着“江山如有待、花柳更无私”的诗句，仿佛感到遥远的往事正呈现在面前，使文章一开始便有了浓重的怀古氛围。第二段，作者不断变动视角，随着山路的崎岖蜿蜒，描绘出一幅幅优美奇丽的画面：险峻的峰峦，众多的古迹，繁茂的林木，辉煌的庙宇等等。然后笔锋一转。视点由修觉山过渡到雪峰。登临送目，与在修觉山上的视野和感觉迥然不同，令全文产生了一种错落变化。柳暗花明的意趣，读来别致新鲜、赏心悦目。

作者简介：钟惺（1574—1624），字伯敬，号退谷，湖广竟陵（今湖北天门县）人。万历三十八年（1610）进士，曾任工部主事、福建提学佥事等职。他与同里谭元春共同编选《古诗归》和（唐诗归），风行明末，创立了“竟陵派”。他反对拟古文风，提倡抒写性灵，提倡一种幽深孤峭的风格。他的散文孤行静寄，文境简远平淡，宛转曲折，看似艰涩实则奇崛。著有《隐秀轩集》、《毛诗解》等。





