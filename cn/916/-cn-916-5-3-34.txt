【刘桢】

卓荦偏人。而文最有气。所得颇经奇。

贫居晏里□。少小长东平。河兖当冲要。沦飘（三谢诗作漂。六臣本《文选》注云。五臣作漂。）薄许京。广川无逆流。招纳厕群英。北渡黎阳津。南登宛（《文选》作纪。六臣本注云。五臣作宛。）郢城。既览古今事。颇识治乱情。欢友相解达。敷奏究平生。矧荷明哲顾。知深觉察命轻。朝游牛羊下。暮坐括揭鸣。终岁非一日。传卮弄清（《文选》作新。三谢诗同。）声。辰事既难谐。欢愿如今并。唯羡肃肃翰。缤纷戾高冥。（○同上）

