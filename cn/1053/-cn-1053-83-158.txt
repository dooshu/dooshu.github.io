黎廷瑞　芜湖吉祥寺

寺创晋永和间，李升避难此山，

后得国改永寿，宋景佑中赐今名。

寺中毁，有僧余者来，

法鼓自鸣，道场复兴。

又邑人解牛，三夕不能奏刀，

牛见梦曰当送我吉祥，遂送寺供麦磑。

山谷作碑纪事，晁无咎篆额。

今寺荒凉特甚，好事者时时打碑不绝。

黎廷瑞

黎廷瑞　芜湖吉祥寺

刹院年来正勃兴，此山更不及承平。

全无枯客开囊施，犹有残灯逐钵行。

晋殿唐宫牛一梦，黄书晁篆鼓掌鸣。

摩挲古柳成三叹，岁岁东风绿自荣。

黎廷瑞

