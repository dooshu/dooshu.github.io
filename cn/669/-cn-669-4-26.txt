26　不解芣苢鶴鳴無得於詩　讀鴛鴦而悟比興之體


艾軒與陳體仁書云：「讀風詩不解芣苢，讀雅詩不解鶴鳴，此爲無得於詩者。」傅至樂讀詩至鴛鴦之二章，因悟比興之體。

【元圻案】朱子傅公行狀曰：「公諱自得，字安道，濟州濟源人。中年讀詩至鴛鴦之二章，因悟比興之體。間爲子弟論説，多得詩人本意。」〇宋史藝文志：「傅自得至樂集四十卷。」





