吳拱宸 二首

襄宗，號華陽散人，江南丹徒人。《觚齋集》


豐城兵火後荒涼竟無客會

乾坤何處不干戈，四海難容一客過。
觸世姓名丽地變，傍人眉角小心多。
飢寒勞頓身非屈，門戶江山事總訛。
縱有桃源千百里，也應無地避風波。


離虎丘

萬里風霜十八秋，姓名無地不淹留。
長當佞佛微嫌髮，何用為家半在舟。
歸思搖搖同野鹿，畏人切切似沙鷗。
慇勤海湧峯邊水，好載淒涼向北流。



