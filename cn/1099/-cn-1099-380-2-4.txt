○答葉臺山相公二

又

方今　國事艱危。人情險詖。　主上凝旒塞纊。端居??眾穆之中。而眾論愈囂。群情愈渙。當論始于此時耶少年陰有所推戴以樹私交。而陽有所詆排以淆公是。上下否鬲。中外聧擕。自古國家未有如此而能久安長治者。公以誠心直道。正論昌言。百計調停。萬分匡救。故能彌縫主闕。係属人心。使賢者有所依止?帚。而不肖者猶知忌憚。此為國家倚重不啻鼎呂。而奈何懇懇求去也。僕老憊無識。然窃窺盛意。欲以感動　上心。為納牖解絃之地。真可謂苦心極矣。然願公無堅去心。隨機而應之。以待天心之默佑。　聖意之轉圜可也。別諭止?帚柄六曹。夫閣臣之參機密。自永樂以來。二百餘年。天下之政出于一。自古記之矣。所貴擇人而任之。　主上虛巳而聽之。唐德宗使宰相共理錢穀李泌以為此一吏之任非大臣之事也自可興化致理。若使六曹各司其事。則意見紛出。事權渙散。其埶必不能安。此亦公有激而言。非僕所知也。

皇明經世文編卷之三百八十終







