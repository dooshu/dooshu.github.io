欧阳修　端午帖子　皇后合五首

茧馆覆柔桑，新丝引更长。

纫为五色缕，续寿献君王。

欧阳修

欧阳修　端午帖子　皇后合五首

槐绿阴初合，榴繁艳欲然。

翠筒传角黍，喜节庆年年。

欧阳修

欧阳修　端午帖子　皇后合五首

烟含玉树风生细，日永宫花漏出迟。

深殿未尝知暑气，水精帘拂砌琉璃。

欧阳修

欧阳修　端午帖子　皇后合五首

玉壶冰彩莹寒光，避暑宸游乐未央。

采艾不须禳毒沴，涂椒自已馥清香。

欧阳修

欧阳修　端午帖子　皇后合五首

兰苕擢秀迎风紫，槿艳繁开照日红。

嘉节相望传有旧，深宫行乐自无穷。

欧阳修

