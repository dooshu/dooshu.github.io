审逰赠陆彦达

猎志兽渔志鱼学志于道理之同然也故猎者必之山林渔者必之江湖而学者必逰扵贤人君子之域盖山林江湖者鱼兽之所在也贤人君子之域者道之所在也舎是则无获矣娄江陆氏彦达有志于道者也而僻居田里无相与薫炙以成其道是犹欲猎而之丘丛欲渔而之沟渎必无获有获亦小耳恶得所谓麋鹿熊豹鳣鲔鲂鲤者哉余是以嘉其志而惜其不审于逰也今通都大藩不逺而甚近贤人君子不乏而常多真山林之奥江湖之区也以彦达之才器孰非愿交茍能挟礼义之弓操诗书之罟而一往防焉吾将贺彦达之有大获而归矣作审防一首以贻之

