苏籀　平津一首

布衣海上看群豕，金门晚跻作三吏。

汉主功名气薄云，柄用儒术亲且贵。

晓通当世博前闻，自得春秋有余地。

臣节俭约君道广，烜赫飆昂仍布被。

苍海西南罢远征，恳弃朔方违诏旨。

发策不如朱长史，庭论依违何委靡。

议诛郭解沮卜式，山东鄙人殊不鄙。

流辈纷纷称职难，黄发鬺髿保终始。

苏籀

