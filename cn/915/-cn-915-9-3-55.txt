◇拜皇太子临轩竟谢表

臣闻团晖丽天，氵存雷居震，必资令德，建贤明。臣本空薄，器业无取，已惭好儒之志，且乏丰下之姿，叨逢慈奖，事出希世，方将问安寝门，视膳天幄，察陈奏之章，示严警之书，出龙楼而祗召，息车驰道，侍銮舆而巡幸，说经孔庭，足践阊阖，风云之势斯近，飞陵倒景，神仙之举超然，何以允副元良，和兹守器，逢师旷之褒，值史丹之述。（《艺文类聚》十六）

