耳聋


生年鹖冠子〔一〕，叹世鹿皮翁。眼复几时暗，耳从前月聋。猿鸣秋泪垂，雀噪晚愁空。黄落惊山树，呼儿问朔风。

〔一〕鹖冠：刘向《七略》：鹖冠子常居深山，以鹖为冠，故号鹖冠子。虞般佑《高士传》：鹖冠子，或曰楚人，隐居幽山，衣弊履穿，以鹖为冠，莫测其名，因服成号。著书言道家事，冯暖常师事之。暖后显于赵，鹖冠子惧其荐己也，乃与暖绝。





