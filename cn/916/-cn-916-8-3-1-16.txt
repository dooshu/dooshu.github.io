【诘汾力微谚】

〖北史曰：北魏圣武皇帝讳诘汾。尝田於山泽。□见辎□自天而下。既至。见美妇人自称天女。受命相偶。旦日请还。斯年复会於此。言终而别。及期。帝至先田处。果见天女。以所生男授帝曰：此君之子也。当世为帝王。即始祖神元皇帝也。故时人谚曰：〗

诘汾皇帝无妇家。力微皇帝无舅家。（神元讳力微。○魏书圣武皇帝纪。北史魏本纪。《御览》百一。《诗纪》百九作诘汾歌。）

