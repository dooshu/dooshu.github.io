◇和香方序

麝本多忌，过分必害；沈实易和，盈斤无伤。零藿虚燥，詹唐黏湿。甘松、苏合、安息、郁金，奈多、和罗之属，并被珍於外国，无取於中土。又枣膏昏钝，甲煎浅俗，非唯无助於馨烈，乃当弥增於尤疾也。（《宋书·范晔传》，此序所言，悉以比类朝士，麝本多忌，比庾炳之。零藿虚燥，比何尚之。詹唐黏湿，比沈演之。枣膏昏钝，比羊玄保。甲煎浅俗，比徐湛之。甘松苏合，比慧林道人。沈实易和，以自比也。）



卷十六

