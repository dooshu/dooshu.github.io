【述怀诗二首】

翔鸾鸣昆□。逸志腾冥虚。惚□（广弘明集作恍。注云。三本、宫本作□。）回灵翰。息（广弘明集作色。注云。三本、宫本作息。）肩栖南□。濯足戏（广弘明集作亏。注云。三本作戏。）流澜。采练衔神蔬。（广弘明集作疏。注云。三本作疏。）高吟漱（广弘明集云。宋、元、宫本作濑。）芳醴。颉颃登神梧。萧萧猗（广弘明集作椅。注云。明本作猗云。一作椅。《诗纪》云。一作椅。）明翩。眇眇育清躯。长想玄运夷。倾首俟灵符。河清诚可期。戢翼令人劬。（○广弘明集三十。《诗纪》三十七。）

{髟□}角敦大道。弱冠弄（广弘明集云。宋本作算。）双玄。逡巡释长罗。高步寻帝先。妙损阶玄老。忘怀浪濠川。达观无不可。吹累皆自（广弘明集云。宋本作音。宫本作息。）然。穷理增（广弘明集作曾。注云。三本、宫本作增。）灵薪。昭昭神火传。熙怡安冲漠。优游乐静闲。膏腴无爽味。婉娈非雅弦。恢心委形度。□□随化迁。（○同上）

