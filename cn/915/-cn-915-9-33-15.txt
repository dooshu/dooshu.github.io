◇萧骠骑让太尉增封第三表

臣某言：撰心求私，精衷请亮。情不感神，理无动天。诏饰既降，辞表是绝。朱绂方臻，金铉未宥。魄虑再驰，诜然改席。臣局志久战，浅概已领，具烦寸管，备黩尺史。旷旬浃景，祈指遂宣。犹谓设品分职，实以仰铨璧纬，列宠县荣。故乃俯酌瑶陛。迹联盈缺，道协兴降。能，。上睿所以佥举，前英所以详能，今若第随私贵，爵与私富；紊荡邦经，断折民纪。岂可还风中叶，逖听遐代者也。臣才乏往贤，绩谢古烈。妖锋击火，将炎天地。幸郊甸或静，江山以。文轩华剑，既荣既峻。侯封桂食，又盈又满。禄高诮厚，任重丽深。弱节兼诚，誓思不浅。伏愿降慈，特垂明愍。臣奉国犹家，虑公若私秉轴之钓，心希在冶。不任恳恳之情。（《本集》）

