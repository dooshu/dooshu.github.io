程公许　谒告得归拜呈内机知府郎官五首

一屋堆鞋笑领军，人间沧海几扬尘。

卷舒不与心为累，琪树瑶林别有春。

程公许

程公许　谒告得归拜呈内机知府郎官五首

家贫儋石欠赢余，恩许西归度巀除。

只恐期程催趣驾，羞插架旧藏书。

程公许

程公许　谒告得归拜呈内机知府郎官五首

违覆由来讳诡随，民劳未有甚今时。

一分宽受一分赐，喜见留屯奏便宜。

程公许

程公许　谒告得归拜呈内机知府郎官五首

公余赓载不曾间，一段风流嗣建安。

霜月西窗谁画取，诗人双耸玉楼寒。

程公许

程公许　谒告得归拜呈内机知府郎官五首

膏一忍待晓钟撞，浩荡归情不可降。

一笑朔风寒掠面，缓吟疏影蘸清江。

程公许

