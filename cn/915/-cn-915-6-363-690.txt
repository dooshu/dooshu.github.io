○上疏定班位



夫为国制法，勋尚仍旧，汉晋故事，惟太尉、大司马执兵，太傅、太保父兄之官，论道之职，司空司徒，掌五教九土之差。秦置丞相，总领万机。汉武之末，越以大将军统政。今国业初建，凡百未备，诸公大将，班位有差，降而竞请施置，不与典故相应，宜立制度，以为楷式。（《晋书·载纪·李雄传》，又见《十六国春秋》八十。）



