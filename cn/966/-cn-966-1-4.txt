黄榦　喜雨用前韵

莫愁尘土压天飞，六月栽田未是迟。

待得麦麻收拾后，通宵好雨定知时。

黄榦

黄榦　喜雨用前韵

云霓天外起层层，华月相随彻夜横。

费得天公能几力，数州愁苦变歌声。

黄榦

黄榦　喜雨用前韵

睡觉歌声古道傍，有人中夜揽衣裳。

床头斗酒聊自酌，不为书窗一夜凉。

黄榦

黄榦　喜雨用前韵

山中书生休浪悲，燮调自有癴　与伊。

清香一瓣来天竺，更把民饥作已饥。

黄榦

