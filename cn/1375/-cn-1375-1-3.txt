游金精山记


金精山在宁都西郊十五里，未至县一舍外，望阵石截云，丹崖翠壁，烟霭明灭，知为神仙区宅。出北门渡拱辰桥，折而西入，至苍山筼筜谷，石峰已渐献奇，昂首尻坐作伏狮状，项凑圆石如悬铃，是为狮子峰。入青牛峡，清涧出嵌壁下，诸石魁岸拥道，山气清肃，愈前愈奇，不一名状：挐龙而骧马，囷立而屏张；截者玉削，跂者鹏飞，锐者圭列，展者旗扬；界立者如剑剖锯分，壁峙者铁城环闼，穴聚者蜂巢燕垒；石脂摇光者膏凝液流，高岫出云者炊气郁蒸，千奇万异，骇目怵心。

石之著名者十有二峰，狮子其一焉。微圆而长，承以盘砥，如菡萏出擎盖中者，莲花峰也。又峰合峙，中泐至麓，如僧作礼梵呗者，合掌峰也。双石颗顿，中出孤木，枝叶扶疏，如带叶果饤者，仙桃峰也。削壁垩色，石纹墨缕，拂布石面者，披发峰也。怒踞当道，耽耽俯视者，伏虎峰也。林木葱蔚，苍翠辉明者，翠微峰也。阚洞前立，与灵泉仙龛对者，望仙峰也。珑玉叠琼，脔石丛珍者，三山献峰也。万筱丛生，根柯特异者，瑞玉峰也。千仞峭耸，中通洞天者，凌霄峰也。丰首低尾，色如渥丹，状如腰鼓者，石鼓峰也。回峰有窦，出半壁中，裂修缝，垂椽藤。樵牧黠勇者，板藤猱升，窥洞中极广敞，宛然厅堂房闼，旧传有金床玉几，是名碧虚洞焉。有石远睇如踞，近则团立直上，有金缕者，黄竹峰也。峰麓崎险，路绝梯磴，两石倾轧，中仅线通，匍匐登其巅，广平可容千家，两泉涌出其甚冽，极旱不涸，中更寇乱，辟而寨居者，多得免焉。兹十二峰，亦随见指名，要未尽兹山奇也。

题记：本文节选自作者的《金精山记》。他凭借敏锐细致的观察力和丰富的想象力，用贴切的比喻、准确的语言，把难以名状的奇峰异石，一一描绘得形神毕现。句式整齐而富于变化是本文的又一特点。第一段作者全用陈述句式，主语在前，描绘状写主语的谓语部分在后，而主谓词的字数由少而多，逐次增加；与此同时，对偶的句数由四句对到两句对，逐次减少。第二段作者全用倒装的句式（也称“倒文”），把描写山水、人物情状的部分前置，加以突出，极其描缓摹状之能事，然后才点明被描述的主体。这种“……者……也”的名式既造成悬念，突出重点，又增加了音节上的铿锵和顿挫。

作者简介：曾原一，生卒年不详。字子实江西宁都人。南宋理宗绍年间（1228-1233）应礼部试，博学工诗。避乱钟陵（今江西南昌），从戴石屏等结江苏湖吟社。有《选诗衍义》、《仓山诗集》。





●宋朝

