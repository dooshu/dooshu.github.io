陈著　挽族父承务郎衡之三首

人物瑞丹霞，翛然绝点瑕。

宽心无厌客，急义不谋家。

一室琴棋画，四时风月花。

晚来满山菊，消得澹生涯。

陈著

陈著　挽族父承务郎衡之三首

当年延桂塾，承乏愧无能。

以子视宗族，如家安友朋。

春风文字酒，夜雨诵弦镫。

古首凄谁续，心安泪欲冰。

陈著

陈著　挽族父承务郎衡之三首

庭桂出心根，天风香满门。

初封缘子贵，上寿称君恩。

正尔需三釜，胡然梦九原。

有余无尽泽，留下长兰孙。

陈著

