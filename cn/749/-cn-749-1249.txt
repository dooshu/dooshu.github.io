禅峰


百字谣

贺彭谦仲八月生子

中秋近也，正于门瑞气，葱葱时节。隔岁维熊占吉梦，今夕天生英杰。仙籍流芳，瑞龙毓秀，应是非凡骨。诗书勋业，妙龄行见英发。

好是日满三朝，剩陈汤饼，投辖留宾客。玉果犀钱排绮宴，窈窕歌珠舞雪。枕玉凉时，屏山深处，好事权休说。小蛮杨柳，迩来还可攀折。

西江月

贺人女晬

淑质生当良月，晬辰喜遇今朝。掌心托个儒人苗。早晚夫人争叫。

阿母神仙苗裔，阿爷宰相丰标。阿兄气宇更飘飘。阿弟看看速肖。







