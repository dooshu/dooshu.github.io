晁说之　还诸君唱和雪诗次韵二首

萧散人间阮始平，轻盈云外董双成。

飞英试比休争丽，连璧髈言与共明。

黄竹异时徒思苦，幽兰同调得心倾。

何须灞岸蹇驴夜，更学幽人老婢声。

晁说之

晁说之　还诸君唱和雪诗次韵二首

胸中磈磥若为平，今日相如雪赋成。

广野喜逢三得白，高山真遇四边明。

瑶音顾我何能和，玉色烦君几见倾。

形秽由来惭独目，自怜犹识佩环声。

晁说之

