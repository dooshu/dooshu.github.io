游九功　答黄叔暘

冥鸿倦云飞，斂翼退遵者。

秋蟲感时至，自野来在宇。

老我久合归，溪山况延儜。

俯此沙水清，面被烟尘聚。

龙断既冲冲，澜倒亦訏訏。

岂无砥中立，而不改风雨。

忽忻远寄声，秀句盈章吐。

璨烂炯寒芒，晴空见冰柱。

颇闻词场笔，漫焉叶如土。

黄粱枕上过，得之亦不处。

独行固不移，犹在审去取。

游九功

