苏轼　广倅萧大夫借前韵见赠，复和答之，二首

生还粗胜虞，早退不如疏。

垂死初闻道，平生误信书。

风涛惊夜半，疾病送灾余。

赖有萧夫子，忧怀得少摅。

苏轼

苏轼　广倅萧大夫借前韵见赠，复和答之，二首

心闲诗自放，笔老语翻疏。

赠我皆强韵，知君得异书。

滔滔沮叟是，绰绰孟生余。

一笑沧溟侧，应无愤可摅。

苏轼

