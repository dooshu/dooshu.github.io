曹彦约　知县再次韵不作平侧体复次韵二首

步出山前坂，遥望徒惊心，

下无百尺流，上无千岁林。

至人有遗言，三叹金玉音。

莫饮盗泉水，莫息恶木阴。

曹彦约

曹彦约　知县再次韵不作平侧体复次韵二首

和氏得荆璞，眩走数百舍。

谓足奉至尊，过眼不售价。

有时置箧笥，光彩忽惊夜，

持归弄儿女，足以照里社。

曹彦约

