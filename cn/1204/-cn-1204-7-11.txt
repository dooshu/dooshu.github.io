◎俞国宝风入松

淳熙间，御舟过断桥，见洒肆屏风上有风入松词云："一春常费买花钱。日日醉湖连。玉骢惯识西湖路，骄嘶过、沽洒楼前。红杏香中歌舞，绿杨影裹秋千。

暖风十里丽人天。花压鬓云偏。画船载得春归去，馀情付、湖水湖烟。明日重扶残醉，来寻陌上花钿。"高宗称赏良久，宣问何人所作。乃太学生俞国宝也。

"重扶残醉"，原词作"重携残酒"，高宗笑曰："此句不免寒醇气。"因改为"扶残醉"，即日予释褐。［中兴词话］

