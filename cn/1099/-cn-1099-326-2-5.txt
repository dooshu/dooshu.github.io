○答薊鎮撫院王鑑川論薊邊五患 【 薊邊事情】

辱華翰知巳建牙誓眾矣、欣慰、臨淮一至軍、而旌旗服色、皆為改觀、豈獨其法嚴哉。葢亦威望素著故也。但此中事情。與關西稍異。虜強一也。雲中北直虜庭板升叛逆。倚胡為患。二也。士無鬪志。惟務賄免。三也。卒惰而玩。將令不行。四也密邇畿甸畏避情深小入則大虜勢以為解脫之地。小勝則張虗聲。以邀式遏之功。積習故套。牢不可破。五也。夫世必有非常之人然後有非常之事。有非常之事。然後有非常之功。公所謂非常之人也。五者之患。庶其有瘳乎。願熟計而審圖焉、

