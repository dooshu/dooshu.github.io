○送胡共之方伯之任四川序 【 四川左轄】

正統中、余與胡君共之一時入臺御史、時陳僖敏公掌臺事、待余二人加厚、俾掌三法司十三道讞獄之奏書、予與共之日恭事、每四鼓待漏、聯步入朝、朝罷出則聯騎入臺、暮則同散歸、間訪故舊、亦未嘗不同往返、即是者三載、共之勤敏詳慎、凡斟酌法律、討論詞章、煆煉精審、長益余良多、後予累出使、比還、與共之皆外補、未幾、予進官都臺、後與共之皆升沉轉遷不一、十數年間、不過一再會、會則未嘗倒話舊也、成化改元秋、予奉命有事兩廣、時共之為右布政廣西、入疆、聞其廉公仁恕之譽、韓公為兩廣制臺時人稱其貴倨即此亦首尾洋溢遠邇、因即禮致幕下。凡行師機宜。多與共之計。共之出奇獻謀。雅相契合。用致肅清大憝。奠安南服。而凡區畫軍資賞犒之費。騐訊獻馘俘擄之煩。一付之共之。用周事集。而全活甚多。有功軍中非淺淺也時余與監軍總戎上共之功蹟于朝、謂可膺峻擢、當大用、固巳簡在　帝心、中外士大夫期共之進六卿、登臺憲非一日矣今數載始獲一轉左而又道險途、去他邦、凡廣西兵民老稚文武僚屬生徒吏胥聞之、皆流涕、日數千人詣臺下乞留共之不置、摠鎮鎮守摠兵諸公巡按三司皆請余入奏、予難之曰、君子之視天下、一其心而不偏視其民、廣西之民、得共之固終惠矣然蠻夷已平、臨以重鎮、民猶易治也、四川天下險地。自所司乖于撫制。趙賊憤起。民皆煽動。勞師數載。始克平一。而反側未安者。猶或有焉。既裁去摠鎮即凡事皆□□左轄亦異事也故載之今朝廷裁去摠兵巡撫大臣而以共之為左布政臨之豈非亂後之民。休養生息必得安靜出羣之才。以專付之與。執政論薦之公、　聖天子簡任之明、與將來付托之重諒有在也。廣西安能私共之哉、共之往焉、施其平昔欲有為而不能專之抱負、以大安川蜀之民、俾朝廷無西顧之憂荊楚江東。無上游之慮。經畧中原。分奠九州者。無顧此遺彼之患。則功益茂而譽益彰。終必移一方之惠、以惠天下、四川亦安能私共之哉、予所歉然者、與共之相知極深、而先登有年、力未能引之同升、視其去、不能不汗顏耳、眾皆曰然遂相與餞之東江驛、而書以壯其行、

