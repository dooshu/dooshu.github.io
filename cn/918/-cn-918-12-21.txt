○禁溺子女

夫出之毛里而置之。波涛者。岂得巳哉。葢因贫不能自赡。而又乳哺、以妨力作。襁褓以费营求故与其为一以累二母宁存老而弃小虽然为父母者亦忍矣弃之中野闻呱声而动恻犹有可活之机付之横流沓孤赤以沉踪永无再生之路乃州邑大父母宁不为其生父母而疾呼以禁乎昔余仲宽之宰顺昌也乃作禁杀子文劝其乡人无得杀子、岁月之间、活者千计、夫仁人一言举无限幼穉之魂而夺之于□夷之手其福德可胜量哉谚云、虎虽恶。不食其子。言慈爱之心尚存也今之民。贫者多矣。恐忍其子不虎若也我贤侯其亦迹仲宽之文而感动之则凡此之蒙长养以遂其生者非即歌驺虞以仁风于无巳乎。

