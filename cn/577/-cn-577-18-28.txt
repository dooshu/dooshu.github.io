奉赠卢五丈参谋琚时丈人使自江陵，在长沙待恩旨，先支率钱米。


恭惟同自出〔一〕，妙选异高标。入幕知孙楚，披襟得郑侨。丈人藉才地，门阀冠云霄。老矣逢迎拙，相于契托饶。赐钱倾府待，争米驻船遥。邻好艰难薄，氓心杼轴焦。客星空伴使，寒水不成潮。素发干垂领，银章破在腰。说诗能累夜，醉酒或连朝。藻翰惟牵率，湖山合动摇。时清非造次，兴尽却萧条。天子多恩泽，苍生转寂寥。休传鹿是马，莫信如陈作为鸮。未解依依袂，还斟泛泛瓢。流年疲蟋蟀，体物幸鹪鹩。辜刊作孤负沧洲愿，谁云晚见招。

〔一〕自出：鹤曰：公祖母卢氏，即所志“范阳太君”者。





