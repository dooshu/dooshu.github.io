莫起炎


起炎字月鼎，一云名洞字起炎，浙西霅川（今湖州）人。宝庆二年（1226）生，至元三十一年（1294）卒，年六十九。

满江红

法在先天，玄妙处、无言可说。其要在、守乎中正，灵台莹彻。太极神居黄谷内，先天炁在玄关穴。寂然不动感而通，凭刚烈。

运风雷，祈雨雪。役鬼神，驱妖孽。只此是、非咒非符非罡诀。寂定神归元谷府，功成行满仙班列。玩太虚、稳稳驾祥云，朝金阙。







