○请应诸科目并就吏部考试奏（太和四年十月中书门下）

应《开元礼》，学究一经、二《礼》、三史明习律令科人等，准太和元年十月二十三日敕。散试官及白身人并於礼部考试。其有出身及有官人并吏部科目选者，凡是科目，本合在吏部试，自分两处考试。每处皆别与，人数转多，事理非便。臣等商量，坐准前吏部收试。其诸节目，并准太和元年十月二十三日敕处分。

