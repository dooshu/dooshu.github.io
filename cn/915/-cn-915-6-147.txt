◎羊祜

祜字叔子，泰山南城人，汉南阳太守续孙。高贵乡公时征拜中书侍郎，迁给事中黄门郎。陈留王时赐爵关中侯，徙秘书监。晋国建，封钜平子，拜相国从事中郎，迁中领军。武帝受禅，进中军将军，加散骑常侍，进爵为侯，寻拜尚书右仆射卫将军，都督荆州诸军，镇南夏，加车骑将军开府，坐杨肇败贬为平南将军。咸宁初除征南大将军，封南城侯。卒谥曰成。有《集》二卷。

