孟门山


河水南径北屈县故城西，西四十里有风山。风山西四十里，河南孟门山，与龙门相对。《山海经》曰：“孟门之山，其上多金玉，其下多黄垩涅石。”《淮南子》曰：“龙门未辟，吕梁未凿，河出孟门之上，大溢逆流，无有丘陵，名曰洪水。大禹疏通，谓之孟门。”故《穆天子传》曰：“北发孟门九河之磴。”孟门，即龙门之上口也。实为河之巨阨，兼孟门津之名矣。

此石经始禹凿，河中漱广，夹岸崇深，倾崖返捍，巨石临危，若坠复倚。古之人有言：“水非石凿，而能入石。”信哉！其中水流交冲，素气尚奔浪万寻，悬流千丈，浑洪贔怒，鼓若山腾，浚波颓垒，迄于下口，方知《慎子》：“下龙门，流浮竹，非驷马之追也。”

题记：作为注文和地理科学著作，本文多引经据典，以见言之凿凿。作为文学作品，本文形象地描绘了龙门山与孟门山之间的这段黄河悬流千丈，鼓若山腾的气势以及两岸崇深，若附若依的情状，动人心魄。





●魏晋南北朝

