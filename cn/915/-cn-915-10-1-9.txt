◇亲祠南郊赦诏（永定二年正月辛丑）

朕受命君临，初移星，孟陬嘉月，备礼泰坛，景候昭华，人允庆，思令亿兆，咸与惟新。且往代祆氛，于今犹梗，军机未息，徵赋咸繁，事不获已，久知下弊，言念黔黎，无忘寝食。夫罪无轻重，已发觉未发觉，在今昧爽以前，皆赦除之。西寇自王琳以下，并许返迷，一无所问。近所募义军，本拟西寇，并宜解遣，留家附业挽订军资未送者并停，元年军粮逋馀者原其半，州郡县军戍，并不得辄遣，使民间务存优养，若有侵扰，严为法制。（《陈书·武帝纪》下。）

