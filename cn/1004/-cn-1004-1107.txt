张耒　晚春四首

杨柳藏鸦笋作竿，晓风吹雨作轻寒。

清阴一片收春去，留得蔷薇数点殷。

张耒

张耒　晚春四首

蔷薇倒架笋过邻，梦泽茫茫欲晚春。

绿暗红稀君莫叹，满枝梅杏欲尝新。

张耒

张耒　晚春四首

洗雨吹风送晚春，尽收红紫布青云。

眼前消长谙已久，清坐不妨长闭门。

张耒

张耒　晚春四首

荒畦零乱满芜菁，春事收功欲老成。

鹊噪鸠鸣莫无赖，晓枝千啭有雏莺。

张耒

