○答秦主姚兴



盖闻太上以道养民，而物自足，其复有德，而治天下。是以古之明主，审违性之难御，悟任物之多因。故尧放许由于箕山，陵让放仗于魏国，高祖纵四皓于终南，叔度辞蒲轮于汉岳，盖以适贤之性为得贤也。今恒标等德非圆达，分在守节，少习玄化，伏膺佛道，至于敷析妙典，研究幽微，足以启悟童稚，助化功德。愿乞陛下放既往之恩，纵其彻志也。（《高僧传》六《释道恒》。）



