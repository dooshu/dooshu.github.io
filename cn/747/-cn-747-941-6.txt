○太子为皇帝醮太乙及点金灯词

伏闻凶化肇分，二仪构象，融结定阴阳之位，神明司匡御之权。太乙天尊，高皇上帝，坐勾陈而临察，命神使以周行。於是五行八风，天一地二，扬镳路，驾景星躔。顺九野以遐观，潜施炯诫；历诸方而俯烛，显示吉凶。惟古及今，敢忘砥砺？臣以直符所届，在明堂之宫；四神所行，居咸池之位。所宜蠲洁，用罄祷祈。皇帝受命上元，握符承统，宏慈俭之化，敦清净之基，思洽太和，以康万国。昨者以邻封背义，越境干盟，残剽蒸黎，侵凌郡邑。旋平凶孽，尽廓氛埃，指麾元自於睿谋，赞助实资於神力。今则封疆宁晏，褒汉肃清，星纪回天，岁聿暮。当此月壬申之日，乃新岁首值之辰，辄备坛场，虔申告谢。修太乙大醮，燃金神证，下照幽关，上通元极，荡祛灾滞，延降福祥。伏愿宗庙安昌，社稷隆固，宝图攸永，圣寿遐长，继官火纪之崇，迈炎汉姬周之业，速臻一统，克致大同。六宫式表於匡扶，百揆共倾於忠谠，三元朗照，四序均调，岁有丰登，俗无疵疠。龙神悦豫，成五风十雨之祥；川岳康，流泽马器车之瑞。昭明丹恳，上答真灵。仰祈鉴之恩，广锡延洪之福。不任。

