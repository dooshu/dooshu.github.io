著

三章，章三句


首章讲：齐女见婿俟己作也。言：礼莫重于大婚，敬莫严于揖入。





俟我于著乎而，充耳以素乎而，尚之以琼华乎而。

俟，是待。我，是嫁者自我。充耳，以纩悬瑱当耳。素，白色之丝。尚，加也。琼华，美石似玉者。方我始至君子之门，则见其俟我于门屏之间，而揖入之礼于是乎举矣。斯时也，但见其充耳之纩，则以素丝为之；充耳之瑱，则以琼华为之。是其俨然修饰之容，得于始见如此。

二章讲：





俟我于庭乎而，充耳以青乎而，尚之以琼莹乎而。

青，青色之丝。由是而进之，则有门内之庭。吾见其俟我于庭，而行揖入之礼焉。斯时也，见其充耳则以青丝也，其尚之则以琼莹也。是其至庭所睹，不宛然有雍容之风乎！

末章讲：





俟我于堂乎而，充耳以黄乎而，尚之以琼英乎而。

黄，黄丝。由是而进之，则有庭内之堂矣。吾见其俟我于堂，而行揖入之礼焉。斯时也，见其充耳则以黄丝也，其尚之则以琼英也。是其升堂所接，不宛然有委蛇之度乎！夫不行于亲迎之礼，而徒举乎揖入之仪，固可以见当时礼节之废，而俗之不美有自来矣。





