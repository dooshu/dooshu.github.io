范成大　次韵平江韩子师侍郎见寄

自古四愁湘水深，谁将城郭启山林。

有情碧嶂团栾绕，无数朱楼缥缈临。

蚺鼓揭天惊客坐，象鍪航海厌蛮琛。

三千客路长安远，故旧书来直万金。

范成大

范成大　次韵平江韩子师侍郎见寄

灵泉杖屦浙江头，经济长怀尚典州。

堂上读书朝气爽，台前呼月海光浮。

交情及素勤双鲤，笔力枯松挽乃牛。

已把三章翻乐府，为君击节变蛮讴。

范成大

范成大　次韵平江韩子师侍郎见寄

前年冲雪过双溪，风帽泥鞯骑吹随。

烂醉依前逢锦瑟，好音惟是欠黄鹂。

功名未试玉璜玦，离别频倾金屈＊。

畴昔北征烦吉梦，南征合有梦归时。

范成大

