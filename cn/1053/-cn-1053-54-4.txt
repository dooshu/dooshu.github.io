家之巽　和三贤堂诗

孤峰落魄一诗人，白傅何曾号直臣。

较似眉山敢山传，并祠浙水恐诬神。

人非伦拟终非偶，论贵平和不贵新。

争似独尊元佑学，高堂正笏更垂绅。

家之巽

家之巽　和三贤堂诗

谁称三老作三山，夫子宁居季孟间。

骆厩侍人多媿色，鳖头处士若为攀。

辞草小技应閒事，节义千年真大闲。

何似眉山专一壑，九京贤圣尽欢颜。


金卞

