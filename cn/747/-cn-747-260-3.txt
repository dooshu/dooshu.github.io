○对京令问喘牛判

京县宰冬日退朝，逢相害者至死，初不屑怀委而不问。俄见行牛喘，停车寻诘久而方去。所司以为不理所职，妄他事。

皇都赤县，帝宅仙居，万国攸归，四方是则。县令幸陶昌化，谬宰神京，过北陆之寒初，属南宫之朝退。珂回九陌，骑历三条，俄逢趸芥之凶，复属阑单之变。材非玉铉，顾牛喘而多怀；任绾铜章，睹人亡而不问；既昧为邦之术，徒兴体国之心，是曰旷官，足成侵职，所司纠谧，有合通途。

