○宣府論 【 宣府】

宣府秦漢時上谷郡也上谷郡形勢完固雖云易守第各城積聚無存則如之何所論權宜之術不可不亟?也　國初常忠武王遇春破虜于漠北即元之上都設開平衛守之聯絡布置極其周密忠武乃今之北邊良將也置八驛東則涼亭枕河賽峯黃厓四驛。接太寧古北口。西則桓州威虜。明安隰寧四驛接獨石。　太宗文皇帝三犂虜庭。皆自開平興和萬全出入嘗曰滅此殘虜。惟守開平興和太寧遼東甘肅寧夏。則邊境可永無事矣。後大寧既以與虜。興和亦廢。而開平失援難守。宣德中乃徙衛干獨石。弃地葢三百里。土木之變。獨石八城皆破雖旋收復而宣府特重矣宣府山川糾紛。地險而狹。分屯建將。倍于他鎮。是以氣勢完固。號稱易守。然去京師不四百里。鎖鑰所寄要害可知北路獨石馬營一帶。地雖懸。絕然勢阻長安嶺。虜難徑下。中路之葛峪大白陽青邊諸堡。西路之柴溝洗馬林萬全諸城。南路之東西順聖。皆稱虜衝警屢至焉東路永寧四海冶。及龍門所。則三衞窺伺之地。而四海冶上通開平大路。下連橫嶺兒又要地矣易曰王公設險以守其國。今考塞垣所據。險亦幾盡。第時異勢殊有不可不為之經畫者此等經畫畢竟得之傳授若曰補長峪城鎮邊城之幕軍。重浮圖峪插箭嶺之防守。留茂山衞京操之士、以益柴荊。築李信屯交界之堡以固兩鎮。此豈容已乎。且宣府軍士素稱敢戰矣、乃近年參將都勳出境燒荒、遇虜二十騎而潰、關山王經、前後陷沒、此猶可諉也、若滴水厓郭舉之叛此正驕悍之積習使然及諸軍告糧而譟此則漸不可長况伊邇大同。耳目習染可不慮哉。是故有撫綏之將。而後有節制之兵。有節制之兵。而後有疆圉之固。籌宣府者。此其大計矣。至于邊儲一節、則員外楊守謙所論葢得權宜之術附見于後以備一時參考云守謙曰嘗聞弘治中宣府各城粟茭之積、多至有六七年者、少亦不下三四年、今則止數月耳、倉廒僅存瓦礫、塲地鞠為茂草、或勢家佃以為業、然則飽歌騰槽之勢安得而復見哉、邊鎮敝壞乃至此極、賴　國威靈。僥倖無事。使遇也先火篩之變。將何以待之。司國計者。不可不深長思也。宣府至京師僅三百餘里。有必不得巳之事。此法終不可則穵運之策可行也。此葢先朝所已試者。亦一時拯溺救焚之方云。又按邊軍月餉法曰、折色者六月、本色者六月、在邊者折銀七錢在內者折銀六錢、又曰、本折□支此諸邊之通例也然春夏之月、禾稼未登、粟價騰踴、邊臣苦于蓄積之未多也。則固與之折銀。秋冬之月、粟價稍平、倉廩稍積。則始與之本色。當其騰踊也銀一錢、或止易粟六七升、或四五升、是一月折銀。猶不及半月之粟。如之何其不饑而疲且至死也欲責其死綏之節不亦難哉。此籌邊長慮也惜能言之未必能行之說者謂宜于歲例之外。每鎮發銀十餘萬兩。遇大熟之歲。則于歲例招買之外。糴粟六七萬兩。中熟亦糴三四萬兩。俱別儲之。每春夏粟價騰踊。若歲例之粟尚足支持者勿動。惟騰踊之甚。不可支持者。借支二三月。秋熟之後。即于歲例內招買者補償。補償雖善安能始終如一仍別儲之。如此則士得實惠。而所省亦數倍。即有重大虜患。徵發旁午。纋急亦有所濟矣。此誠今日之急務。而司國計者。所當講求云。

