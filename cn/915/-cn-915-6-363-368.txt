○奏刑法宜依刘颂启事



昔先王议事以制，自中古以来，执法断事，既已立法，诚不宜复求法外小善也。若常以善夺法，则人逐善而不忌法，其害甚于无法也。案启事欲令法令断一，事无二门，郎令史已下，应复出法驳案，随事以闻也。（《晋书·刑法志》，刘颂为三公尚书。又上疏，侍中本宰汝南王亮奏。于是门下属三公云云。）



