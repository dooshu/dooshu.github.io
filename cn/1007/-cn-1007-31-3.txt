张道洽　对梅

老年不著梅花眼，得见梅花子细看。

我不似梅梅似我，风流心事一般般。

张道洽

张道洽　对梅

一点春风天正冬，不妨花下倒金钟。

扳条拣蕊轻轻折，只嗅清香醉杀侬。

张道洽

张道洽　对梅

数点枝头黏白玉，一年春意动黄钟。

为渠拚受风流罪，只恐风流不到侬。

张道洽

张道洽　对梅

秋水娟娟隔美人，江东日暮几重云。

孤灯竹屋霜清夜，梦到梅花即见君。

张道洽

