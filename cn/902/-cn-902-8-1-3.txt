其三 南浦

桂楫兮蒙冲，鳞鳞兮海东。
锦帆兮张风，绮绸兮凌空。
超天河兮银汉通，光迢迢兮渤澥（一作澥渤）穷。
谷水兮秋始波，𩅾沛兮驰虚无。
横海兮伏波，百神森兮星罗。
猋（一作焱）回回兮灵（一作虚）徂，鸾嘤嘤兮神过。
南浦泛兮帆樯集，长剑（一作弓）断兮宝刀涩。
天策隐兮旄头急，玉冕裂兮锦裘失。
胡笳动兮楼船败，从鱼龙兮沉江海。
雷师訇磕兮雨师洒，轶无形兮排玄霭。
象轻烟兮激云水，翳窈窕兮哀山鬼。

