张栻　次韵许深父

日日经行只小园，静搘邛竹听鸣泉。

此时心事何人共，素壁题诗第几篇。

张栻

张栻　次韵许深父

西山老木正亭亭，云影参差阴复晴。

手卷残书天欲暮，闻君剥啄叩门声。

张栻

张栻　次韵许深父

却下斜坡并柳堤，双飞燕子正衔泥。

纷纷风雨春将半，渌涨平湖桥柱低。

张栻

张栻　次韵许深父

下瞰寒江百尺坡，小松新种也婆娑。

栽培拟待凌云日，眼底浮花奈若何。

张栻

张栻　次韵许深父

年中一稔原无余，渐喜微呼息里胥。

赢得闲身学农圃，未妨斜日带经锄。

张栻

