曾丰　题悟性寺卧云堂呈源上人三首

僧与白云同住山，梦同云山觉同还。

勿移枕席下堂去，堂下吾疑是世间。

曾丰

曾丰　题悟性寺卧云堂呈源上人三首

一片闲云逗半空，僧闲况复与云同。

梦中不向华胥路，直出无何入大通。

曾丰

曾丰　题悟性寺卧云堂呈源上人三首

渠侬高卧傲吾徒，不道吾徒反傲渠。

渠不得云无卧处，吾元自与太空俱。

曾丰

