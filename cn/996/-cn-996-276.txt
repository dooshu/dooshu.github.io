项安世　方太君生朝四首

夹钟琯里听春声，天上箜篌次第鸣。

数到一弦弦足处，孟家机畔庆长生。

项安世

项安世　方太君生朝四首

月姊飞来二月天，万花香里十分圆。

谁教婺女星知道，一夜才先照画筵。

项安世

项安世　方太君生朝四首

天须蟾桂十分圆，自有春花万种妍。

岁岁年年长寿酒，海棠开后牡丹前。

项安世

项安世　方太君生朝四首

天边历草记年华，一日东风一荚花。

春到平分争一荚，庭萱吹出碧云芽。

项安世

