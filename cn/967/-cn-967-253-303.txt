李新　西轩

梦中得鹿本无心，觉后人亡只见金。

水出吐蕃分黑白，地穷全蜀隔幽阴。

枯肠正伴空城雀，白首更为梁甫吟。

急求贾傅今宣室，谁赋伤谗屈子文。

李新

李新　西轩

谷满牛羊路覆莎，翠编终日倦坡陀。

寺依石角高低见，水绕山根贡折多。

风入长松零马尾，人藏病事设禽罗，

方壶海峤知何处，纵得飞腾柰老何。

李新

