◇　御史大夫敕上计丞吏

诏书殿下，布告郡国，臣下承宣无状，多不究，百姓不蒙恩被化，守长吏到郡，与二千石同力，为民兴利除害，务有以安之，称诏书。郡国有茂才不显者言，残民贪污烦扰之吏，百姓所苦，务勿任用。方察不称者，刑罚务於得中，恶恶止其身，选举民侈过度，务有以化之。问今岁善恶孰与往年。对上。问今年盗贼孰与往年，得无有群辈大贼，对上。

（《续汉·百官志》注引《汉旧仪》）



