第四十二回　请群仙冯茂奔劳　差众将真人奥旨



诗曰：



少年善事欠求详，幸得佳人共赞襄。



侥幸成功身到处，却缘国运值明昌。



当下太祖问及刘金锭破阵之法，金锭奏上未能。太祖曰：「他摆此恶阵，若不能破，怎得南唐臣服，须再设法破之为上。」金锭曰：「臣妾算定，冯茂神鸦迅速，命他回山，请他师尊及众仙到来，方有破法。」太祖闻奏，即命冯茂速往。



冯茂领旨，辞过圣驾，跨上神鸦，三个辰刻，即回黄花洞。拜见师尊黄石公，将余兆各妖仙摆下阴阳阵，奉旨请求师父下山破阵，一一说了。黄石仙翁一想，阴阳阵内有神将天兵把守，其中九曜恶煞凶星很多，一人独力难破，非请孙膑真人、华山陈抟老祖，方能有济。只好不惜辛劳，分头相请。先往水帘洞浼请孙真人，次往华山会请陈抟老祖。是日孙真人一闻黄石公相请破阵，均同为着宋室江山，理应真主华夷一统，今之见召，岂有不往之理。于是孙真人欣然乐往，高驾群云，不一刻已到黄花洞。黄石公大开洞门迎接。二仙相会，欣然携手，共进洞堂对座，共话温寒。未久见报，华山陈抟祖到，二仙起位出迎。彼此草草叙谈一刻，各要动身齐往。先着冯茂回寿州，安慰宋太祖，以免圣主悬望。冯茂领命，一拍神鸦，高空中先回。



再说三位高仙，各驾云头联行。是日，太祖见冯茂回城，禀奏上三位高仙，已准召齐来。太祖大喜，预命焚香迎接。三仙一刻又至殿中，文武将士诸臣亦喜，纷纷参谒，欣见上仙。少刻，又报入，众仙圣母皆到。诸文武复奉君命，各出迎接。梨山圣母、金花圣母、金光圣母，各谒圣主。六位高仙互见过礼。太祖当中起位，请高仙圣母坐下。太祖龙颜欣然曰：「有劳列位上仙，为着朕的江山俗务，至令高仙有劳跋涉，寡人甚不过意，不知将何以酬大德。」众仙曰：「陛下乃应运受命圣主，南唐主不知天命，不臣服，皆由各野道唆使，妄起争端。今又摆此恶阵，各门徒学道尚浅，怎能破此凶恶之阵。故闻召旨，各不辞劳，会合来解此恶曜，是理所应，以顺天也。岂敢领陛下过奖酬德为言。」太祖不胜感激。



是时，各弟子参见过各师尊。礼毕，刘金锭奏请圣上，即刻命人设将台，以便推举那位上仙，权为掌帅，以便调兵遣将破阵。太祖允请，即命曰：「将台搭备。」此日各仙同往看过阴阳阵而回，遂合议孙真人乃精于行兵布阵，推尊为帅。孙子谦逊一番，然后允请。高王爷将符令帅印交呈毕，孙真人曰：「山人有甚德能，当此重任，今妖道摆此阴阳迷阵，吾当初曾在天台山，为王伯阳所困，后蒙师鬼谷子搭救。今日所谓见鞍思马，正与各道友各位令徒争气，并且知我等顺天而行，少助真主一统江山之力。」众人仙凡，合口称谢。



真人须臾登上将坛，开言：「冯茂听令。」茂应声打恭：「有何差遣？」真人曰：「山人有书一封交你，前往青峰山垂珠洞素珠圣母处，借取定风珠一颗，回来破阵。事后完璧送还。」冯茂领令，接书去讫。又着令郑印前往取高唐草，回城应用。郑印最是性急粗莽人，今见真人下令，闻之便行。又命高君保带二千名弓箭手，直出北城三百里外，一山名聚兽山，山中有一鸟，名唤瘟鸟。差不多有鹍鹏鸟之大，每月遇朔望日期未时始出，遇人啄人，遇物啄物，伤人害物过多，今当罪盈满贯之日，收灭有时。倏尔展翅飞鸣，只见飞沙走石，生叶飞落。幸明天便是朔日期，汝于午刻可装定弓箭，待鸟出时，千弩齐发，将此狠鸟殆杀下，便割此鸟脑浆带回，不可违令。又令高君佩带二十名家将，往取十灵头。那高君佩见得令在后，犹恐见功迟了，竟然如郑印一般粗莽得令便行。真人冷笑一声，又持一令，命杨延平带家丁二十名，往取杜女血。延平不敢糊涂领令，即问仙师：「杜女是何人，在于何方，怎取得他血？」真人曰：「且先到花之寨问询花解语便知。」延平又以平生与花解语未见一面，不相认识，此事怎能浼求他代办，方欲再问，真人不即吐实，又言：「尔若到花之寨将军那里，不浼他，他便先要代小将军去办，且好事在目前，正有无穷之妙。此段定要公私两济，愿遂平生，日后还要拜谢山人指点美差也。」当时延平漠然不解此语，但他乃仙人所命，又不敢再渎多言，只得接令，聊且寻路，且到花之寨，再作理会。






其时诸将点去讫，孙真人然后徐徐下将坛。太祖早已令大臣接到帅堂上，称谢一番。是日太祖命人，预行斋戒，上自太祖下至兵丁无不素供，虔诚表洁。人人喜悦，拭目以俟灭除妖道。



日中无事，太祖要与陈抟师博弈一场，以续继前兴，以待诸将士取宝回城，再行破阵。陈抟欣然。陈祖棋固高，今非昔比。当初，太祖身为一少年公子，大运未至，棋输与陈希夷。今日身为天下之君，进退有法，收发有度，前之输却华山与老祖捉弄他，时未该起耳。岂知此回一下棋子，陈抟已被太祖攻击，便尔车危马困。陈抟急起称贺曰：「今观棋局，足见主上福至心灵，与赌华山之日，势有天壤之别，故今江山一统。观此天下梗逆，岂敌王师，迥非他邦敢与较量者，是兴旺之兆，微机伏于此了。」太祖闻言大喜。



后人有论弈之详论一篇：



盖闻西伯圣人，姬公贤相，尚有日昃待旦之勤，岂敢游惰哉。今世之人，多不务经术，好玩博弈，废事弃业，忘寝与食。穷日尽明，继以脂烛。当其临局交争，雌雄未决，专精锐意，神迷体倦，人事旷而不修，宾旅阙而不接。虽有太牢之馔，韶华之乐，不暇顾也。至或赌及衣物，徒綦易行，或因定位之迁移，或属知交，立生怒色，或因事后以言能，纵关骨肉，且起争论。一时好胜之念乍萌，当下忿戾之意顿起。究其所志，不出神明之上，所务不过方卦之间。胜敌无封爵之赏，获地无兼金之赏。技非九流，业非六艺。立身者不阶其术，征选者不由其道。求之于战阵，则非孙吴之伦也，考之于一道艺，则非孔氏之门也。以变诈为务，则非忠信之事也，以劫杀为名，则非仁者之意也。而空妨日废业，终无补益，何异设木而击之，置石而投之哉。且君子之居室也，勤身以致养，其在朝也，竟命以纳忠，临事且犹旰食，而何暇博弈之足耽。方今大宋受命，海内未平，圣主乾乾，务在得人。勇略之士，则受熊虎之任，儒雅之徒，则处龙凤之署。百行兼包，文武并驾。博选良材，旌简髦俊，设程试之科，垂金爵之赏，诚千载之嘉会，百世之良遇也。当世之士，宜勉思至道，受功惜力，以佐明时，使名书史籍，勋在盟府，乃君子之上务，当今之先务也。夫一木之枰，孰与万国之封，枯其三百，熟与万人之将，虎龙之服，金石之药，足以兼博弈之力，用之于诗书，是有颜闵之志也，用之于智计，是有良平之思也，用之于资货，是有猗顿之富也，用之于射御，是有将帅之备也。如是则功名立，而鄙贱远矣。



