◎孔琳之

琳之字彦林，会稽山阴人，晋光禄大夫安国从孙。元兴中辟本国常侍，迁楚台员外散骑侍郎。义熙初除司徒左西掾，寻为司马休之会稽内史府长史，历太尉主簿、尚书左丞、扬州治中从事史，迁尚书吏部郎。又为武帝平西长史大司马琅邪王从事中郎。又除武帝平北征西长史，迁侍中。宋台建，除宋国侍中，出为吴国太守。公事免。永嘉二年为御史中丞，领本州大中正，迁祠部尚书。景平元年卒，追赠太常，有集十卷。

