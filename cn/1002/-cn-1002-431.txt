曾丰　题张德清悦斋

君不见胸中义利交战初，胜负未分子夏舑。

又不见胸中义利交战余，胜负已决子夏腴。

舑腴之变何须臾，一忻一戚相乘除。

初枉德清来致敬，盛年已有舑之证。

况年不似旧时盛，为若面上腴生莹。

纷华淡泊交相竞，利攻莫入义还胜。

小斋容膝只数椽，焚香坐对古圣贤。

关钥勘到羲皇前，肉融形释心悠然。

非金非石非管弦，抵掌顿足喜欲颠。

杨墨申韩初立说，其心亦为道而设。

差以毫厘缪燕越，更于真似细区别。

万一悦非吾所悦，恐乾孟子韩公舌。

曾丰

