张閏　三月望日微雨汎舟西湖四首

清明才过雨连风，着色湖山便面中。

草上踏青人自出，舣船无地不飞红。

张閏

张閏　三月望日微雨汎舟西湖四首

非是天悭一日晴，晦明多态属诗人。

云翻画样烘蒙墨，波卷纹头起突银。

张閏

张閏　三月望日微雨汎舟西湖四首

倭缬帘垂柳外楼，睹妆微露玉搔头。

承平气象应如此，忆杀金明水殿游。

张閏

张閏　三月望日微雨汎舟西湖四首

堤树枝条老更成，岂容他处夏阴清。

东风不惜吹芳草，绿满鹅儿燕子情。

张閏

