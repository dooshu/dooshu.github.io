○又上總督 【 備苗】

黔事孔棘、霜臺榮衛若身臂、而燭照情形在几席、自發難後黔之精神。止收拾安氏一著。第酋所難。正在與賊絕。而所難於絕者。飛練之事。寔合為一幅。今雖寒盟、遽難改臉、我雖多方作使。必不能如播酋百計彌縫。且近日剽劫東坡黃平、不盡播兵、多紏拽之苗、及借播為名者應龍尚堅壁在穴、安氏即無狐兔之疑、卻恐亦不免勝負之顧慮、職所庶幾、其不敢退托者、大兵雲屯之日、烏合土兵、孰肯摧鋒先登、與賊爭一旦之命。其當在安氏乎。曾以此諭之、彼亦無詞、脫得彼欣然矢力。即借我鷸蚌之勢。收彼漁人之利。總之期于收功。則亦足稍稱塞霜臺之明威上賞矣第此輩變態在瞬息、職猶未之敢必也、再惟播患在外苗患在內。播今猶在藩籬。而苗乃在門庭。苗患未除腹背受敵。安得一意從事於播。處苗不出撫勦兩端。不移剏之未易撫。第地未熟期會不一。治苗莫若雕勦出其不□欲散不能也??山王???山王?機方動苗已覺漫散入山。先該劉參將率興隆兵襲臺臘等寨賊早已驚覺。厪焚其空寨以歸。隨該水西兵攻破平嵓、擒斬約六十名顆、稍摧苗鋒、第局面尚難結束楚師未集、偏橋之援未厚、苗之猖獗、與官道之梗塞未可知也

