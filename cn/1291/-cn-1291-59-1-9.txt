【蜀郡民为廉范歌】

〖诗《后汉书》曰：廉范。字叔度。建中初为蜀郡太守。成都民物阜盛。邑宇逼侧。旧制禁民夜作。以防火灾。而更相隐蔽。烧者日属。范乃毁削前令。但严使储水而已。百姓为便。乃歌之。〗

廉叔度。来何暮。不禁火。民安作。平生无襦今五袴。

（一作昔无襦。今有袴。袴。《后汉书》作绔。《华阳国志》作来时我单衣。去时重五袴。《类聚》、《白帖》或作昔无襦。今有袴。或作昔无一襦。今有五袴。〇《后汉书》廉范传。《书钞》百二十九。《类聚》十九、五十。《白帖》四、十二、二十一。《御览》四百六十五、六百九十五、八百六十八。《乐府诗集》八十五作廉叔度歌。《文选》补遗三十五作蜀民歌。《诗纪》八作廉范歌。又《华阳国志》《蜀志》及《类聚》六十七引暮、袴二韵。《白帖》二十四引堵、袴二韵。韵补引暮、作二韵。）

