江上寄巴东故人





唐时巴东郡，即归州也，隶山南东道。



汉水波浪远，巫山云雨飞。东风吹客梦，西落此中时。觉后思白帝，[一]佳人与我违。瞿塘饶贾客，音信莫令希。

[一]汉水、巫山、白帝、瞿塘，俱见前注。杨齐贤曰：白帝城，在夔州瞿塘关山上，下瞰滟滪堆。《一统志》：白帝城在四川夔州府治东。公孙述据蜀，自称白帝，更号鱼复曰白帝城。





