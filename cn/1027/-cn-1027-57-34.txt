范祖禹　和子进千春院观桃花二首

西度天津水见沙，轻风飞盖绿杨斜。

相逢喜到千春寺，最后方开第一花。

富媪英华当閒出，东君照育想非赊。

神仙高格黄裳色，安得深根植帝家。

范祖禹

范祖禹　和子进千春院观桃花二首

凤刹花光照碧霄，龙楼柳色暗朱桥。

夸娥素月人疑近，姑射仙山路岂遥。

琮玉温姿轻拂拂，鞠衣嘉色宛飘飘。

都人莫怪芳华晚，如隔烟霞在泬寥。

范祖禹

