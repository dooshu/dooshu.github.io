◇自金墉反正诏（永宁元年四月癸亥）

朕以不德，纂承皇统，远不能光济大业，靖绥四方；近不能开明刑威，式遏奸宄。至使逆臣孙秀敢肆凶虐，窥间王室，遂奉赵王伦饕据天位。镇东大将军、齐王ぁ，征北大将军、成都王颖，征西大将军、河间王，并以明德茂亲，忠规允著，首建大策，匡救国难。尚书ㄘ共立大谋，左卫将军王舆与群公卿士，协同谋略，亲勒本营，斩秀及其二子。前赵王伦为秀所误，与其子等已诣金墉迎朕幽宫，旋轸阊阖。岂在予一人独飨其庆，宗庙社稷实有赖焉。（《晋书·惠帝纪》）

