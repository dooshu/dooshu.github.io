王洋　闻秀实归自临安有新作戏以小诗寄之四首

永丰西角绿丝垂，尽日无人可得知，

闻道梨园采新曲，长安十样画宫眉。

王洋

王洋　闻秀实归自临安有新作戏以小诗寄之四首

宫妆十样向眉头，传道人间不争愁。

说与眉端向人意，元和才子旧风流。

王洋

王洋　闻秀实归自临安有新作戏以小诗寄之四首

才子风流是当家，曾传旧语到天涯。

文章烂漫铺江锦，合向天边弄彩霞。

王洋

王洋　闻秀实归自临安有新作戏以小诗寄之四首

天边五色彩霞新，笔下应无笔外尘。

一曲奏时天一笑，光摇柳宿万枝春。

王洋

