○请以口问经义录於纸上以便依经疏对奏

伏以取士之科，以明经为首；教人之本，则义理为先。至於帖书，及以对策，皆形文字，并易考寻，试义之时，独令口问。对答之失，覆视无凭；黜退之中，流议遂起。伏请准建中二年十二月敕，以所问录於纸上，各令直书其义，不假文言，仍请依经疏对奏。

赵昌

昌字洪祚，天水人。累官国子祭酒，拜安南都护。宪宗朝迁工部尚书兼大理卿，拜太子少保。元和九年卒，年八十五。赠扬州大都督，谥曰成。

