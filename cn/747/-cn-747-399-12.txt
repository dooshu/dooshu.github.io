○对越关判

〈越度关，府欲科罪，称告急切，不暇请公文。〉

因固作关，设险居国，岂伊征算？是隔夷夏。逾则归法，理惟其常。越度人斯，初闻有告。弃抗志，无似终军之游；辞谋遂行，且殊蘧瑗之出。彼则请给，宁异公文？足可坐视更筹，候鸡鸣而容度；岂谓意凌霄汉，学凫飞而影移？行虽有由，越侵无状，之於理，其谁不然？

康濯

濯，开元时擢书判拔萃科。

