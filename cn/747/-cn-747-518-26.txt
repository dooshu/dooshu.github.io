○送韦十六进士及第後东归序

益都有司马、扬、王遗风，生尝薄游西南，览其江山，颇奋文辞，叹蜀《解嘲》、《四子》、《讲德》之式。及夫秀士升贡，有司处之以上第，时辈归之以高名，飘飘然有排大风摩青天之势。今岁後四月，谢诸朋游，轻骑东出，且以五彩之服，拜庆於庭闱荣哉，孝乎！是往也，予尝与生为五湖之游矣，今则系在柱下，不能奋飞。送归如何？为愧为羡。《大雅》云：“敬慎威仪，以近有德。”盖虽有杂，不如此诗，辍而为好，以志少别。

