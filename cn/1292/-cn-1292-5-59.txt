◇　以刘屈□为左丞相诏（征和二年春）

制诏御史：故丞相贺，倚旧故乘高执而为邪兴美田以利子弟宾客，不顾元元，无益边谷，货赂上流，朕忍之久矣。终不自革。乃以边为援，使内郡自省作车，又令耕者自转，以困农，烦扰畜者，重马伤耗，武备衰减；下吏妄赋，百姓流亡；又诈为诏书，以奸传朱安狱世，已正於理。其以汲郡太守屈□为左丞相，分丞相长史为两府，以待天下远方之选。夫亲亲任贤，周唐之道也。以澎户二千二百封左丞相为澎侯。

（《汉书·刘屈□传》）



