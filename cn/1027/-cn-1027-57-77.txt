范祖禹　送周思道再知汉州三首

千山行尽见平川，鸡犬相闻俗晏然。

父老共知仁圣意，十年重借使君贤。

范祖禹

范祖禹　送周思道再知汉州三首

使君昔日抚疲赢，曾奏囊封有直词。

一卧家山今白首，重来犹拥旧旌旗。

范祖禹

范祖禹　送周思道再知汉州三首

两川相望各繁华，二牧蕃宣出一家。

衣绣聊为乡社宠，行看召节向天涯。

范祖禹

