○議郊祀疏 【 回銮郊祀】

今月初十日、該司禮監太監魏彬等、是時閣部奏請□鑾皆以大祀立言梁公亦尚有兩疏傳諭　聖意、以明年正月、郊祀天地日期既近、欲暫于南京行禮、命臣等詳議可否、臣等聞命之餘、不勝驚懼、反覆思惟、决以為不可、謹以愚見條列于後、伏望　聖明采納、停止前議、早賜回鑾、以成大禮、使天下後世、無得而議、宗社生靈、不勝慶幸、

一我　太祖高皇帝每遇郊祀大禮。前期巳行慎重臨事尤加敬謹。　聖言諄諄。備載祖訓諸書。　列聖相承。守而弗失。况我　太宗文皇帝臨御之日。雖因國有大事。不得巳親征廵狩及至郊期將近。隨即先事廻鑾。未嘗廢禮。在于今日。尤當遵守。

一我　孝宗敬皇帝。嘗因　聖體違和。未能出朝。不得巳暫改郊祀日期。然中心競業。甚不自安。每語近侍羣臣。以此為歉。及至　聖體康復。躬成大禮然後聖情悅??象。在于今日。尤所當法。

一臣等考得南京郊壇配位。洪武時止有德祖一位。自遷都以後京師郊壇。止以　太祖　太宗并配。今若欲于南京舊壇行禮。既不可除去德祖配位。又不可擅設　太宗配位。此事體至重至大。臣等尤不敢妄議。

一郊禮以敬為主。其犧牲制帛等項。皆湏預養素辦。樂器舞生儀節等項。皆湏預謹素習。不然不敢行禮。今若倉卒措置。取具一時。鹵莽苟簡。徒為褻凟。其為不敬。孰大于此。臣等豈敢阿諛苟從、以速天譴。

一　皇天眷佑我國家、篤生我　皇上、以為天地民物之主、今　皇上父　天母　地、繼體　祖宗、正宜法祖敬天子育黎庶以盡報本之道、若郊祀一事、或有不謹、則報本不誠、天心不享、天下臣民、何以蒙福、是以臣等不敢不攄誠盡言、冀回　天聽、顧前所陳事宜、一時愚昧、不能盡意、伏惟　皇上宥察、

皇明經世文編卷之一百十三終







