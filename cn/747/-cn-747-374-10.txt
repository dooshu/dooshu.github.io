○荚赋

尧阶荚兮，实称休祯；盖历代而难值，至我后而斯呈。植之以前墀左戚，映之而镂槛丹楹；激薰风而叶转，迎太阳而心倾。日往月来，深符大小之数；时和历应，因见天地之情。观乎荣谢以月德为常，卷舒以日数成类。随初吉以增茂，暄然自春；度既望以渐零，然如寄。体盈虚而方同得道，任消息而匪殊有智；金波桂树，远合象於荣；炎汉芝房，近方惭於祥瑞。彼朱草与蒲，曷於兹而拟议？则知圣作物睹，物兴由圣；圣於赫而克著元亨，物效祥而天莫之令。然而之为应也博，之为瑞也昭；赞睿主则太平在迩，测阴灵则时变不遥。初也则日益一日终也则宵尽一宵；弱质浃金茎之露，轻姿散玉户之飙。或曰：“麟在郊而合图牒，凤来仪以听箫韶；虽咸见而可贵，於列迹而斯超。岂如蒙贲著总集於厚地，於皇朝？

