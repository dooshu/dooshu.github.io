◇与南郡王义宣书

仆荷任一方，而衅生所统，近聊率轻师，指往翦扑，军锋裁交，贼爽授首。公情契异常，或欲相见，及其可识，指送相呈。（《宋书·南郡王义宣传》，世祖使庆之送鲁爽首示义宣，并与书。案：《文选·陀头寺碑文》注引《谢庄为沈庆之答义宣书》云：「皇网绝而复纽，区宇坠而更维。」一是答书，一是与书，非即此篇也。）

