释文珦　赠道士褚雪巘

身不离珠庭，新笺道德经。

时来琪树下，閒看鹤梳翎。

释文珦

释文珦　赠道士褚雪巘

褚君乐嘉挝，门径多青芜。

心同水月皎，身与山云俱。

古壁悬篆籀，不爱烧药炉。

南华註已毕，终然得玄珠。

高风度寥廓，逸韵凌江湖。

策杖时过我，以我机事无。

中情了无取，斯为真隐徒。

知已换凡骨，何时上清都。

释文珦

