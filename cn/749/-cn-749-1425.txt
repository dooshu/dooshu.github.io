卑叔文


据词中“复恢舆地”云云，叔文盖南宋人。“卑”原作“”。永乐大典卷二千八百零六卑字韵（见中华书局影印本第三十五册），“卑”即作“”。今从。以大典、诗渊成书年代相近之故。

喜迁莺

寿邵太尉

春回天际，见柳眼翠窥，梅腮粉腻。日庆三阳，时逢千载，帷幄挺生元帅。亘古抚今忠义，天下安危注意。负英伟，信功高耿贾，勋侔霍卫。

和气。东风里，楼阁五云，玉帐环珠翠。庙食真扬，人怀邵父，当代虎臣难比。拟把倩桃为寿，莫惜金花沉醉。受阃寄，佐君王神武，复恢舆地。







