○对省官员判

〈有司议户口减耗，请省州县。百姓诉云：州县废，则所隶阔远，罢人益困，请省官员。〉

度土居人，是齐劳逸；列官抚俗，亦藉忠良。苟适於宜，宁求改作。顷者三苗未偃，万人靡安，遂令丽土之，多困转蓬之役。今寰瀛有截，率土我虞。稽版籍而多虚，望乔木而未复。有司爰忧尔爵，式保我人，议并州闾，庶节赋役。眷夫白屋，是启丹诚。请减职员，以规省约。且废州则邑居不接，听讼实难；省吏则权制可遵，恤隐何害？况官不必备，标之典经；人之告劳，岂忘惠迪。

李

，肃宗朝官主客员外郎。

