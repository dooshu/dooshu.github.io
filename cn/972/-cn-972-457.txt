楼钥　送黄景声秘丞提举浙西

江夏无双第一人，清明久矣动簪绅。

心平气劲无偏党，好在皇朝作争臣。

楼钥

楼钥　送黄景声秘丞提举浙西

宅家亲擢得真才，柏府兰堂更外台。

未问遄驱向沟壑，半途应有诏书催。

楼钥

楼钥　送黄景声秘丞提举浙西

从来轩冕一毫轻，朝迹初收去玉京。

打破画瓶无个事，不妨游戏绣衣行。

楼钥

楼钥　送黄景声秘丞提举浙西

论诗才了便谈禅，鄙吝冰消更豁然。

稽首心空先及第，敢将癸未论同年。

楼钥

楼钥　送黄景声秘丞提举浙西

玉节光华照日曦，扬清激濁正当时。

陈连幸出百僚底，正恐翁归不受私。

楼钥

