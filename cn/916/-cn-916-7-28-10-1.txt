【咏日诗】

始临东岳观。俄升若木枝。萍实讵俦彩。合扇且惭规。北林耿初曜。圆（《类聚》作员。《初学记》、文苑同。）窗鉴早曦。（《初学记》作离。）照庭馀雪尽。映檐溜滴（文苑作滴溜。）垂。徘徊匝花树。煜□龠满春池。柳阴裁靡靡。（《初学记》作才历历。文苑作才历历。）帘影复离离。曾泉岂亭舍。（文苑、《诗纪》并云。《淮南子》曰：日至曾泉。是为早食。）桑榆（《初学记》作树。）忽在斯。回戈安得中。长绳不可羁。冲情爱景落。清宴惜光驰。温晖徒已荷。深心窃自知。（○《类聚》一作李镜远诗。《初学记》一、文苑英华百五十一并作日诗。《诗纪》九十三。）

