魏野　送王国博赴江南提刑

圣主忧民意，过于民自忧。

一麾常慎选，八使更亲求。

车马皆新赐，江山半旧游。

蛮旌飘后骑，水驽下仙舟。

贫爱怜吾道，宽思雪楚囚。

莫忘相送处，村店冻溪头。

魏野

魏野　送王国博赴江南提刑

江南按察去如何，诏敕虽然密赐多。

不断仙舟来往处，狎鸥载鹤听渔歌。

魏野

魏野　送王国博赴江南提刑

江南刑省到时和，十郡应从宴乐多。

自有山迎兼水送，清阴不断胜清歌。

魏野

魏野　送王国博赴江南提刑

江南大半旧经过，君称心多我恨多。

好景阻陪游赏去，空萦老病动悲歌。

魏野

