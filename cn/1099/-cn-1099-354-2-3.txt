○行監軍廵海二道 【 調撥兵船】

提督軍門都御史塗、為緊急軍務事、案照先據各衙門報稱廣東海賊近境、本院巳行廵海道編集商民大船。分布要害協守去後。今照所調民船。須用頭目統領。并給糧給器修船賞犒等項。塗公行兵机事亦迅若不預定等則。待其議呈。往返未免躭延、為此牌仰本道、即便轉行廵海道作急調取原給賞聽用南征哨官陳國濟等二十名到道、諭令每人選調堅固大樣民船五隻。共足一百隻。限十日內齊集。每隻一等者。用舵兵四十名次等者用舵兵三十六名每船先給修整槓具銀四兩。每哨官先給花紅銀一兩舵工給賞銀五錢。兵夫各賞銀一錢。仍將哨官舵兵各給月糧二個月。哨官日銀七分。舵工日銀四分。兵夫日銀三分。俱以出洋之日為始。俱於漳州府餉銀內支給。造冊呈詳註銷、合用器械、除槍標刀牌之類、令各自備外。每船官給佛郎機銃二門。鳥銃十門。粗火藥五十斤。細火藥三十斤、火繩二斤。大小鉛子各十斤。噴筒十個。火炮五個火箭二十枝。俱將省城見發去。弁漳州府庫見貯數內取給。聽該道閱驗齊整。督發前去。聽參將王如龍、副將蔣伯清、分派各寨把總管束、協同兵船防禦、遇警併力截勦、獲功破格重賞、各哨官薦陞實授把總重用、如或玩違軍令、受直怠事、亦照軍法究治不恕、其開去哨官名數、內有事故出外者、該道便宜徑令見在者各舉所知補用、此一?更得通変之宜如或文到之先。該道已有編定哨官舵兵果堪為用。則牌內各役。即不必再拘以致紛更不定但將給賞給器給糧事規。照牌施行。事貴神速。切勿延滯取開駕日期馬上呈報

