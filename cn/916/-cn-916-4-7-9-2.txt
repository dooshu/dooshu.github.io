【诗】

太谷石榴。木滋之最。肤如凝脂。汁如清濑。江南都（《初学记》作郡。《诗纪》同。《御览》或同。）蔗。张掖丰柿。（《御览》或作酿液丰沛。或作酿液丰霈。《诗纪》作酿液丰沛。）三巴黄甘。瓜州素柰。凡此数品。殊美绝快。渴者所思。铭之裳（《诗纪》作常。）带。（○《初学记》二十八引柿、柰、快、带四韵。《御览》九百七十引最、濑、带三韵。九百六十六引□柰、带二韵。九百七十引霈、□柰、快、带四韵。九百七十四引沛、□柰、快、带四韵。事类赋甘赋注引柰、带二韵。《诗纪》二十九引柿、柰、快、带四韵。）

