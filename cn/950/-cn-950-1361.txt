杨万里　晴後弃雪四首

幸自晴光雪半开，谁将泥脚涴琼瑰。

水仙上诉姮娥泣，弃遣天花散一回。

杨万里

杨万里　晴後弃雪四首

滕家仙子六琼娘，煮露为酥不剩浆。

滴作玉虫千万只，一时飞满白云乡。

杨万里

杨万里　晴後弃雪四首

天上琼楼万玉妃，月宫学舞试云衣。

霓裳未彻天风起，脑子花钿星散飞。

杨万里

杨万里　晴後弃雪四首

八盘岭上雪偏清，万斛琼尘作一颀。

空里仰看都不见，碧山映得却分明。

杨万里

