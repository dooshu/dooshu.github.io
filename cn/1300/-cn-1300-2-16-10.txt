月中桂兔

《西阳杂俎·大咫篇》，载月星神异数事。其命名之义，取《国语》楚灵王曰“是知大咫，安知民则”之说。其纪月中赡佳，引释氏书，言须弥山南面有阎扶树，月过树，影入月中。或言月中赡桂，地影也，空处，水影也。予记东坡公《鉴空阁诗》云：“明月本自明，无心孰为镜。挂空如水鉴，写此山河影。我观大瀛海，巨浸与天永。九州居其间，无异蛇盘镜。空水两无质，相照但耿耿。妄云桂兔蟆，俗说皆可屏。”正用此说。其诗在集中，题为《和黄秀才》。顷予游南海，西归之日，泊舟金利山下，登崇福寺，有阁枕江流，标曰“鉴空”，正见诗牌揭其上，盖当时临赋处也。

