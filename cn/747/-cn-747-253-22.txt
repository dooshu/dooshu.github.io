○封衡阳郡王成义申王等制

门下：古者帝王受命，以临万国，子弟建封，用尊五等：其所由来尚矣。尚书右卫大将军衡阳郡王成义等，敦诗执礼，本仁祖义，名教之乐，得自箭活；温良之容，发於忠孝。晨趋魏阙，则望掩轩霞；夕赋曹园，则思含澄景。朕奉历数，旁稽载籍，克辅王室，所谓通邑大都；俾为唐藩，故能带河砺岳。分膺往命，咨尔（阙）慎欤。可依前件，仍各实封一千户，馀并如故，主者施行。

