湘弦曲

红脂染水鱼鳞绘，凉烟残佩香绡蜕。
偃眉刷花月涩肌，吹罗娇呼云作盖。
灵书掷潭卧春蚕，神烧龙卵迷青岚。
女萝成蛇黄葛死，楚娥倚竹摇空蓝。
踏波照带霞文皱，琉璃袅渡芙蓉透。
甄家梦成魂红红，碎璧研珠怀豆蔻。
么凤绰绰媒含愁，寒铺水练丁香钩。
妖鬟啼春浴甘露，可怜情死皆清秋。
晕玉投衾酣粉褪，小兰脉脉温湘畹。




