杨万里　初入淮河四绝句

船离洪泽岸头沙，入到淮河意不佳。

何必桑乾方是远，中流以北即天涯。

杨万里

杨万里　初入淮河四绝句

刘岳张韩宣国威，赵张二相筑皇基。

长淮咫尺分南北，泪湿秋风欲怨谁。

杨万里

杨万里　初入淮河四绝句

两岸舟船各背驰，波浪交涉亦难为。

只余鸥鹭无拘管，北去南来自在飞。

杨万里

杨万里　初入淮河四绝句

中原父老莫空谈，逢著王人诉不堪。

却是归鸿不能语，一年一度到江南。

杨万里

