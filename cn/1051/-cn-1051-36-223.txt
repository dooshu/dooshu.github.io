卫宗武　宣妙寺偶成

孤寺萧然寄碧岑，尘无半点到僧门。

风传钟鼓万家县，山绕犁锄十里村。

一榻高眠慨今夕，八窗洞达纳乾坤。

此行梅月孤良觌，雨打寒林晚复昏。

卫宗武

卫宗武　宣妙寺偶成

翠玉光中藤拄杖，绿去丛里竹提舆。

幽寻是处堪盘泊，绝胜当年五马车。

卫宗武

卫宗武　宣妙寺偶成

满座清风来古木，半窗斜日下危岑。

观僧弈罢了无事，一枕凉生冰雪襟。

卫宗武

