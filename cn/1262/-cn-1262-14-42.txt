沈婿鸟鸣：

海盐沈某，贫亡赖。听野鸟啁鸣，各效之酷肖，人因以侑酒。有徽贾挈之姑苏，偶鸣于线店中。富子遣僮市线，久不至。诃之，曰：「肆主听人禽鸣，故迟我，我非迟也。」富人问所为禽鸣者，述其状，亟召试之，大悦，留家监所。有空舍素多鬼，以寝之。明旦未起，家监抉户入，沈某犹鼾也。曰夜若白衣人，谓尽以遗物相付。家监大骇，坎室中，窖金俱镌沈某及富人女名。盖富人亡子，止一女，遂以婿沈。



