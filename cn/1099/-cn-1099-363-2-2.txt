○覆太監王效等題坐派召買顏料疏 【 停買顏料】

題為急缺顏料、不敷供應事該甲字庫太監王效等題、奉　聖旨該庫錢糧缺乏數多、著戶部議處來說欽此、看得甲字庫物料俱備御用、一件不可缺一、一旹不可遲、但歲派雖有定額、徵解多不依期、費少則用自有餘。費侈則用自不足。恭睹　先帝遺詔、凡內府錢粮、加意節省、用自有餘、不惟額外之供、盡行停派雖額內之數、亦多減裁、我　皇上登極一詔、亦將不急不經之費、盡行停免、故今海隅蒼生、共戴如天之仁、而久享昇平之福、但數年以來、各項浮費、有?減而今復舊者、有前少而後反多者、又有?本無而今增者、即如今甲字等庫、物料、臣等題催參究之疏、月無停牘、撫按奏報起解之文、歲無虛旹、比入各庫、視之甚輕、耗之甚易、而不知民商供應之甚難也、以小民解納言之。田無遺畝。寸寸起科。戶無遺丁。人人納價有里胥需索之費。有官司領驗之費。本處不產。則赴買別省。本戶不足。則稱貸他人。及物料幸完。数語頗盡民間差役之苦又有裝盛搬運之費。有雇覓車船批之費。沿途有寄頓之費。至京有保店之費。入內府有門攔之費。交內府有鋪墊之費。各衙門有投批銷之費。如驗閱不堪。復行退出。往往以此破家舊料既置于無用又告回原籍另行易買官司恐違限而刻期嚴追小民畏刑責而變產賠補計費十金方可完內府之一金計完數起即傾中人之數產。自商人召買言之。京師萬眾殷實雖多、但各衙門品官例得免商。至同族親識亦皆影射。惟取一二貧瘠者逼認為商。恐其侵銀、必俟完納方給原價、中間運送鋪墊之費、皆在正價之外、故始而報名在籍、率疾首乞哀既而領單到手、則捐貲賠納、應役一二年、而身家不保者十之六七、然民間輸納、猶係正供、不時召商、原非定例、查得節年坐派本色、有奉詔免徵者、有因災帶徵停徵者、原派本色、有解到折色者、係發太倉濟邊之、數後因本色到遲、偶不敷用、間行支太倉、召買本以佐解納之不繼、抵坐派之原數、非召買在正數之外、尤非謂各庫物料、巳足支用、年年亦行召買也、及物料入庫之後、支用多寡有無、臣等不與聞、科道不及察、　皇上勞于萬幾、亦不暇問、措詞頗難監局諸臣皆廉慎將事、無不正用正支、而匠作人等、冐開冐用者、亦不為少、即如後開物料、甲字庫、實收七十一萬五百九十一斤一十兩、丁字庫實收二百一十五萬八千八百零三斤、供用庫實收一百一十一萬三千六百九十一斤、豈銖兩盡為　御用、一器一用之費、豈必用皆百千萬斤、中間寧無一二虛冐之數若于應用之內、細加清查、應取之時、稍加裁減、則內府省一分。民受其惠者當十分。朝廷省一分。民受其惠者當百分也。伏乞　皇上遵　先帝加意節省之言。憫內外民商輸納之苦。勑各監局將御用器物、應創作者量為停罷、應更新者悉從省約、仍遵欽依每歲備將物料、分別舊管新收、開除實在各數、具揭進呈、如遇該置造某項器物若干、應用某料若干、亦揭開實數、恭請　御覽、仍望　皇上特厪聖問、一一查明、准與支用、如不係御前急用諸物、即時酌行停擺謹將甲字庫丁字庫共用庫額派并節年解納召買物料、巳未完各數開坐于後、恭備　聖覽、其甲子庫今題物料價值、貴重如紅花、自萬曆元年至今巳召買過一十萬七千一百六十四斤、銀硃巳觧納召買過一十萬八千八百六十六斤八兩、與各色物料解納召買、為數居多、似亦足用、但該庫又題稱缺乏、合候命下、此等亦似無名之費臣等先行召買銀硃一萬斤、明礬一萬斤、槐花一萬斤、紅花一萬斤、藍靛一萬斤、五棓子五千斤、碌礬五千斤、黑鉛一萬斤、水膠一萬斤、黃丹一萬斤、光粉五千斤、硼砂二百五十斤、送庫應用、其餘陸續召買、前有巳出單未完者、拘令商人速納、各省直拖欠者、行各撫按官、嚴行司府、查照本折舊規、催併速解、如再遲延、容臣等指名參究、

