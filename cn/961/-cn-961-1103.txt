黄庭坚　为慧林冲禅师烧香颂三首

昨夜三更狗吠雪，东家闭门推出月。

是渠觉海性澄圆，衲子杀人须见血。

黄庭坚

黄庭坚　为慧林冲禅师烧香颂三首

多年破衲不胜针，一曲胡笳无古今。

往日闻韶独忘味，守株人在月西沈。

黄庭坚

黄庭坚　为慧林冲禅师烧香颂三首

西瞿耶尼开静，北郁单越受粥。

慧林也唱云门曲，去年腊月六十六。

黄庭坚

