◎阮阅词

阮闳休赠宜春官妓赵佛奴寄调洞仙歌云："赵家姊妹，合在昭阳殿。因甚人间有飞燕。见伊底，尽道独步江南，便江北、也何曾惯见。怜伊情性好，不解嗔人，长带桃花笑时脸。向尊前酒底，见了须归，似恁地、能得几回细看。待不眨眼儿，看著伊，将眨眼工夫，看伊几遍。"按闳休建炎初知袁州即致仕，寓居宜春，著诗话总龟，而词复排协律如此，然已为元曲开山矣。［宜春遗事］

