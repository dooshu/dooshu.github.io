第三十六回


神仙昨日降都门，种得蓝田玉一盆。

搜神记 > 卷十一
杨伯雍种玉
杨公伯雍，雒阳县人也。本以侩卖为业，性笃孝。父母亡，葬无终山，遂家焉。山高八十里，上无水，公汲水，作义浆于坂头，行者皆饮之。三年，有一人就饮，以一斗石子与之，使至高平好地有石处种之，云：“玉当生其中。”杨公未娶，又语云：“汝后当得好妇。”语毕不见。乃种其石。数岁，时时往视，见玉子生石上，人莫知也。有徐氏者，右北平著姓，女甚有行，时人求，多不许。公乃试求徐氏，徐氏笑以为狂，因戏云：“得白璧一双来，当听为婚。”公至所种玉田中，得白璧五双，以聘。徐氏大惊，遂以女妻公。天子闻而异之，拜为大夫。乃于种玉处，四角作大石柱，各一丈，中央一顷地名曰“玉田”。
https://doosho.com/cn/587/11/283


霜娥

淮南子
第三卷　天文训
季春三月，丰隆乃出，以将其雨。至秋三月，地气不藏，乃收其杀。百虫蛰伏，静居闭户；青女乃出，以降霜雪。行十二时之气，以至于仲春二月之夕，乃收其藏，而闭其寒。
https://doosho.com/cn/68/3


离魂

太平广记 - (宋)李昉、扈蒙、徐铉等 > 夜叉神魂 > 神魂一
王宙
镒大惊，促使人验之。果见倩娘在船中，颜色怡畅，讯使者曰：“大人安否？”家人异之，疾走报镒。室中女闻，喜而起，饰妆更衣，笑而不语，出与相迎，翕然而合为一体，其衣裳皆重。其家以事不正，秘之，惟亲戚间有潜知之者。
https://doosho.com/cn/81/52/3/4














