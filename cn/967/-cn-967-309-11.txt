李至　节假之中风气又作仅将伏枕固难登门更献五章代伸一谒疲兵再战已取

出门何所适，马亦认余情。

转曲才东去，嘶风便北行。

树高墙外见，犬熟道边迎。

何处多相对，南轩景最清。

李至

李至　节假之中风气又作仅将伏枕固难登门更献五章代伸一谒疲兵再战已取

出门何所适，秘阁倚宫墙。

风递禁中乐，日闻天外香。

移屏画鹤立，开帙蠹鱼藏。

不觉新诗债，朝来又一箱。

李至

李至　节假之中风气又作仅将伏枕固难登门更献五章代伸一谒疲兵再战已取

出门何所适，他处迹皆疏。

不是陪端揆，多应访老余。

文章今大手，道德古名儒。

何必逢荀令，馨香自有余。

李至

李至　节假之中风气又作仅将伏枕固难登门更献五章代伸一谒疲兵再战已取

出门何所适，遇兴即留连。

野寺微茫雪，渔家冷淡烟。

地炉寒拥坐，瘿枕醉欹眠。

帝顾应相笑，吾心自泰然。

李至

李至　节假之中风气又作仅将伏枕固难登门更献五章代伸一谒疲兵再战已取

出门何所适，门外雪如花。

不是居兰省，应须在酒家。

炉灰香爆栗，庭叶碎烹茶。

欲访山阴戴，孤舟去路赊。

李至

