苏轼　熙宁中，轼通守此郡。除夜，直都厅，囚系皆满，日暮不得返舍，因

山川不改旧，岁月逝肯留。

百年一俯仰，五胜更王囚。

同僚比岑范，德业前人羞。

坐令老钝守，啸诺获少休。

却思二十年，出处非人谋。

齿发付天公，缺坏不可修。

苏轼

苏轼　熙宁中，轼通守此郡。除夜，直都厅，囚系皆满，日暮不得返舍，因

除日当早归，官事乃见留。

执笔对之泣，哀此系中囚。

小人营餱粮，堕网不知羞。

我亦恋薄禄，因循失归休。

不须论贤愚，均是为食谋。

谁能暂纵遣，闵默愧前修。

苏轼

