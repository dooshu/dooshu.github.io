○求旌毛忠疏 【 立祠】

故伏羗伯毛忠生長邊疆、性資忠勇、自永樂至成化間躬歷行陣、累立奇功、由百戶歷陞指揮都督充參將副總兵鎮守甘肅、累於鎮番古浪等處、擒斬番夷、凉州城外、征勦達賊錫封伯爵、後固原叛賊滿四等作亂、忠統軍征勦、與姪孫毛愷等奮勇當先一門三人、同死鋒鏑、臣嘗聞其凉州之戰。與敵晝夜相持。矢盡力疲。士卒失色。皆自謂死不旋踵。而忠感激諭眾殊死血戰。卒全師而還。西賊嘆服。降者甚眾。至於石城之戰。尤能奮勇奪險。身死之後賊巳勦平向日隨戰老卒。備悉其情每時言及。莫不流涕。凡遇調發出境。皆相聚叩靈乞庇。今見　聖朝賜立忠義表坊、無不歡呼稱嘆、獨廟祀一事、未蒙舉行、乞于甘州城東建祠一所、仍以忠義為名、行令所司春秋致祭、庶死者得以慰安生者有所激勸

皇明經世文編卷之六十八終







