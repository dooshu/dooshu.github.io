○宣化寺故比邱尼坚行禅师塔铭

禅师讳坚行，俗姓鱼氏，京兆府栎阳人也。惟师贞仪苦节，精勤厥志。捐别修而遵普道，钦四行而造真门。岂图晨霜易，夕露难久，寝疾床枕，药饵无徵，呜呼哀哉！以开元十二年十月廿一日，迁化於本院，春秋七十有六，夏矣！临命遗嘱，令门人等造空施身。至开元廿一年，亲弟大云僧志叶、弟子四禅、贤首、法空、净意等，收骨起塔，以申仰答罔极之志。闰三月十日。

