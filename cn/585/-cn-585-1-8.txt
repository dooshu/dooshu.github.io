第八则 世事洞明皆学问

贤人君子，明于盛衰之道，通乎成败之数，审乎治乱之势，达乎去就之理。

解读 贤明能干的人和品德高尚的人都明白国家兴盛和衰亡的规律，通晓事业成功和失败的法则，明悉社会安定和混乱的形势，清楚仕进隐退的道理。

张注“盛衰有道，成败有数；治乱有势，去就有理。”

王氏曰“君行仁道，信用忠良，其国昌盛，尽心而行；君若无道，不听良言，其国衰败，可以退隐闲居。若贪爱名禄，不知进退，必遭祸于身也。能审理乱之势，行藏必以其道，若达去就之理，进退必有其时。参详国家盛衰模样，君若圣明，肯听良言，虽无贤辅，其国可治；君不圣明，不纳良言，踈远贤能，其国难理。见可治，则就其国，竭立而行；若难理，则退其位，隐身闲居。有见识贤人，要省理乱道理、去就动静。”

