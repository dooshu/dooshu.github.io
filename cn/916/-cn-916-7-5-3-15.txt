【别萧谘议】

〖衍〗诗离烛有穷辉。别念无终绪。歧言未及申。离目（《类聚》作白。文苑同。又注。一作日。）已先举。揆景巫衡（《类聚》作衡无。文苑作衔巫。注云。一作行芜。）阿。临风长楸浦。（《类聚》作渚。文苑同。）浮云难嗣音。徘徊怅谁与。傥有关外驿。聊访狎鸥渚。（《类聚》作鹭。文苑作屿。注云。一作鹭。○《类聚》二十九作任□诗。古文苑四。文苑英华二百八十六作别诗。广《文选》八。《诗纪》七十八。○逯按。古文苑署任殿中□。作诗年代可徵。）

