【大晋篇】

赫赫大晋。於穆文皇。荡荡巍巍。道迈陶唐。世称三皇五帝。及今重其光。九德克明。文既显。武又章。（《晋书》作彰。）恩（《晋书》作思。）弘（《诗纪》作洪。）六合。兼济万方。内举元凯。朝政以纲。外简虎（《晋书》作琥。）臣。时惟鹰扬。靡顺（《宋书》、乐府作从。）不怀。逆命斯亡。仁配春日。威逾秋霜。济济多士。同兹兰芳。唐虞至治。四了滔天。致讨俭钦。冈不肃虔。化感海外。（《晋书》作内。）海外来宾。献其声乐。并称妾臣。西蜀猾夏。僭号方域。命将致讨。委国稽服。吴人放命。凭（《晋书》作冯。）海阻江。飞书告谕。响应来同。先王建肆国。九服为蕃卫。亡秦坏诸侯。享祚（《宋书》作序胙。）不二世。历代不能复。忽逾五百岁。我皇迈圣德，应期创典制。分土五等。蕃国正封界。莘莘文武佐。千秋遘嘉会。洪业（《晋书》作泽。）溢区内。仁风翔海外。（○同上）

