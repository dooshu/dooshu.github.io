王阮　寄范石湖五首

殊庭诏禄佚忠勤，秘殿升班宠旧勋。

试向午桥诸第问，有谁别墅得奎文。

王阮

王阮　寄范石湖五首

银山铁垒洞庭秋，又见鸱夷一叶舟。

且是云仍高一著，祗将山水事清游。

王阮

王阮　寄范石湖五首

湖山奔辏黛眉攒，湖水晶荧镜面寒。

补衮之丝元未尽，西风吹上钓鱼竿。

王阮

王阮　寄范石湖五首

近来能辟千年谷，归去非思一筹鲈。

聊示维摩隐几相，要教狮子致文殊。

王阮

王阮　寄范石湖五首

彭泽归来我自安，壶中尤觉太虚宽。

世间万事都忘尽，只有公盟不敢寒。

王阮

