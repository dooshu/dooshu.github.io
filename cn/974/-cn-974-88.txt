梅尧臣　晨起裴吴二直讲过门云凤阁韩舍人物故作五章以哭之

平篲交友泪，又哭寝门前。

鲁叟不言命，楚人空问天。

月沉沧海底，星陨太微边。

莫恨终埋没，文章自可传。

梅尧臣

梅尧臣　晨起裴吴二直讲过门云凤阁韩舍人物故作五章以哭之

使虏尝专对，江湖谪几年。

始看还近侍，遽此隔重泉。

沃酒酒空满，托词词谩传。

视予犹手足，莫怪独潸然。

梅尧臣

梅尧臣　晨起裴吴二直讲过门云凤阁韩舍人物故作五章以哭之

算数曾无据，仁人亦莫闻。

很愚多至老，兰桂苦先焚。

不竟千秋恨，还如万里分。

临风一号恸，易散日边云。

梅尧臣

梅尧臣　晨起裴吴二直讲过门云凤阁韩舍人物故作五章以哭之

昨时宾晏地，今见繐纬遮。

栖室那因鹏，从杯不为蛇。

曾无越人术，竟起汉臣嗟。

明日东城陌，悲凉後部笳。

梅尧臣

梅尧臣　晨起裴吴二直讲过门云凤阁韩舍人物故作五章以哭之

晓陌行车过，交相叹且惊。

荀龙闻一蜕，穆骏失全鸣。

不复中画直，空余左史成。

绪言犹在耳，尚想见平生。

梅尧臣

