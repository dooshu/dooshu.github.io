【玄垄之游】

〖真诰作玄垄紫微作。〗

超举步绛霄。飞飚北垄庭。神华映仙台。圆曜随风倾。启晖挹丹元。扇景餐月精。交（上清道类事象作拂。）袂（诸真歌颂作被。）云林宇。浩（真诰作洁。上清道类事象作结。）轸（真诰注谓应作皓鬓。上清道类事象作鬓。）还童婴。萧萧寄无宅。是非岂能营。世网（真诰作阵上。）自扰竞。安可语养生。（○真诰运象篇三。《云笈七签》九十七。诸真歌颂。《诗纪外集》二。又上清道类事象四玄垄紫微作。引婴、营二韵。）

