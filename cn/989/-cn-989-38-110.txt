苏籀　连雨偶成二首

槛棂生菌地生衣，釜甑有鱼盘有薇。

适俗簪袂取萦挽，累人口腹得岖崎。

行看海雾江云尽，却放风台月观辉。

拨置图书绝欣慨，一巾一钵款山扉。

苏籀

苏籀　连雨偶成二首

愚翁夸甫骨应寒，宇宙因谁危与安。

治道灼知斯鞅妄，中兴窃拟导安难。

文章一伎真何益，得失他年极易观。

私喜崔駰薄班固，缪贤朱博毁师丹。

苏籀

