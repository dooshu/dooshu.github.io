张栻　春日西兴道中

短短菰蒲绿未齐，河洲水暖雁行低。

归时须趁春光浅，待得春深意却迷。

张栻

张栻　春日西兴道中

江梅已过杏花初，尚怯余寒著萼痚。

待得重来几枝在，半随蝶翅半蜂须。

张栻

张栻　春日西兴道中

岸容山意两溶溶，便是东皇第一功。

春色平铺人不见，却将醉眼认繁红。

张栻

张栻　春日西兴道中

一川晓色鹭分去，两岸烟花莺带来。

径欲卜居从钓叟，绿杨缺处竹门开。

张栻

张栻　春日西兴道中

檐铎无声鸟语稀，径深钟梵出花迟。

日长遍绕溪南寺，未信东风属酒旗。

张栻

