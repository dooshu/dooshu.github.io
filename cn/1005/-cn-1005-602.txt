张閏　咏千叶缃梅

巧留芳艳待春回，不爱霜飚苦折摧。

应对群葩羞冷淡，数花并作一花开。

张閏

张閏　咏千叶缃梅

忍冻拖筇月下看，烟笼繁影共汗漫。

缃裘不是多重数，争奈清宵尔许寒。

张閏

张閏　咏千叶缃梅

一枝深雪绽前村，冷落犹能役梦魂。

况有堆林春万叠，传餐甘此度朝昏。

张閏

张閏　咏千叶缃梅

光摇层蕊望晴花，谁把鹅黄染练纱。

已是被香清到骨，不须呼酒但烹茶。

张閏

张閏　咏千叶缃梅

玉砌珠攒萼翠中，开时应是费东风。

临摹不著诗人手，剪彩徒劳蠹女工。

张閏

