○軍務疏 【 軍務】

照得近該宣府等處幷紫荊關總兵守備官員節奏達賊糾集人眾、意圖深入為寇等因、言雖未可憑信。事亦不可不備。及照京師官軍。巳經議奏。分定京城九門列營操練。設若虜寇來京侵擾。臣等仰遵　聖算。罄竭愚衷。當鼓舞大眾。相機戰守。必不出犬羊之下。京師可保無虞。凡此重地俱不可以無備但以涿鹿保定真定易州一帶城池。外則接連關口。內則切近都城。恐虜寇深入。覘知京城有備。不敢侵犯。即時分投剽剠。各處城池不無腹裏人民。被其驚擾。縱使京師調軍前去截殺。又恐道途窵遠。士馬疲勞。一時追逐不及。緩急難於濟事。此時軍衞尚有可用故條議及之今則徒為具文矣查得涿州除原有涿鹿等三衞官軍舍餘外、又差都指揮陳旺沈奐、率領在京官軍共七千五百員名、保定除原有大寧都司保定左右中前後五衞官軍舍餘外、又差都指揮石端等、率領在京官軍共七千員名、真定除真定神武右二衞原有官軍舍餘外、又差都指揮王信張智、率領在京官軍三千七百員名、易州除調茂山衞全伍官軍舍餘外、又差都指揮王虹率領在京官軍六千五百員名、俱各前去修守城池、應援內外、又有總兵官劉安石、與都御史曹泰、統領在京各營精銳馬隊官軍五千員名、往來廵守各城各關、今議得雖有前項官軍在於各營操守、然恐各官因見分定地方遇警不能相機策應雖有總兵官劉安等廵守官軍。又恐地方廣濶。倉卒不能周遍。臨期因而誤事未便。合無再於在京撥精銳馬隊官軍五千員名、請　勑右都督楊俊充遊擊將軍率領前項官軍、此時都督充游擊與今時資格不同并口外原跟隨本營慣熟頭目人等、前去涿州保定真定滄州河間等府州地方、往來廵哨、遇有達賊去處、聽楊俊節制、出軍截殺、不許退避輕易、縱賊剽掠、其總兵官劉安等令策應易州幷白洋紫荊倒馬等一帶關口守備官軍、相機殺賊有守禦之軍有策應之軍便成奇正之勢可以來擊成功若有機會可與楊俊會合亦要同心協力以圖成功不許自相矛盾因而僨事其合用行糧草料。行移戶部差官預先整理。如此庶內外得以應援。而虜賊不敢深入。緩急得以相濟。而人民有所倚仗。

