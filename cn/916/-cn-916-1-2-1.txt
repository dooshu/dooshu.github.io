【狐裘歌】

〖《诗纪》云。一作狐裘诗。〗

〖《左传》曰：晋侯使士蒍为二公子筑蒲与屈。不慎。置薪焉。夷吾诉之。公使让之。士蒍封曰：臣闻之。无丧而戚。忧必仇焉。无戎而城。仇必保焉。寇仇之保。又何慎焉。《诗》云：怀德惟宁。宗子惟城。君其修德而固宗子。何城如之。三年。将寻师焉。焉用慎。退而赋曰：〗

狐裘尨茸。一国三公。吾谁适从。（○《左传·僖公五年传》。《白帖》十二。《诗纪前集》二。）

