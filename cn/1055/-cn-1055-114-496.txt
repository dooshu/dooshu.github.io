【唐郭知运碑铭〈开元十年〉】

右《郭知运碑铭》苏撰。其书知运子四人，皆有次第，曰英杰、英奇、英协、英彦。而张说亦为知运撰碑，其书知运子与正同。《唐书·知运传》书其子二人，而无英奇、英协、英彦，但云二子英杰、英而已。英奇等三子在唐不显，史家阙略，尚或有之。英尝为西川节度，其事甚著，史官不应失其世家。而二公作铭，在郭知运卒后不远，亦不应阙其子孙。莫可究其孰失也，姑志之，以俟知者。嘉八年十月十八日书。

