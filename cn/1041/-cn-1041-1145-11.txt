陶弼　辰州

草市人朝醉，畲田夜火明。

泷江入地泻，栈道出云行。

陶弼

陶弼　辰州

东海旧声屋，南江新塞垣。

玺书行绝域，铜柱入中原。

草暖闻鸣鹿，江清对饮猿。

何时一樽酒，重上谢公轩。

陶弼

陶弼　辰州

诏条符节古连今，王泽渐濡岂不深。

赋役未行中国法，讴歌犹带远人音。

采金户簇青莎岸，射虎兵围黄叶林。

寄语湖南滩上客，预将忠信待浮沉。

陶弼

