○言阿黑麻事宜疏

阿黑麻貢使復來、而陝巴尚未??大帚?、城池尚未復、臣謹遵成筭、凡阿黑麻所貢方物。盡數驅逐出關。示以絕意。其前次貢使寫亦滿速兒等一百七十二人。仍舊拘留不遣。原給賜阿黑麻幷使臣綵叚諸物。悉貯之官庫。當日即封閉嘉峪關。暫絕西域貢路。此後如天方國。或撒馬兒罕使臣來貢。仍左驗放人。其來自上魯番者。一切拒之萬一阿黑麻自欲送死。則我邊將士及哈密之寄住苦峪者。自有以待之矣。臣自至甘州以來。苦峪城池修濬者數百丈。哈密甘凉地方諸夷往居苦峪者。已二千餘人。其行者有所齎。來者有所止。耕者亦頗有其具矣

皇明經世文編卷之四十九終







