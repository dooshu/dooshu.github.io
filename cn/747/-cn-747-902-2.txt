○对祭祀判

（宋元君叩曾阝生鼻血祭祀，人告妖。）

诸侯力争，乃立冢土。动众兴事，受攸行。同盟之君，先尊霸主，附庸之国，亦属大邦。用曾阝子於次睢，皆嗤宋主；将蹶由而衅鼓，不利楚家。此乃鲁史明文，殷鉴不远。静思今者，元君曾阝生，事有符於曩辰，何不仁之太甚！生鼻取血，谁其忍之？畜不将人，独将何若？眷言其事，实类伤残。告以为妖，仍将未得。况明君有道，弓矢载。坐九重而纳隍，恐万姓之失所。有此残酷，其如律何？

王志悌

志悌，官宜寿尉。

