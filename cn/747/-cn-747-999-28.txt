○请助讨大食表

奴身罪逆不孝，慈父身被大食统押。应彻天聪，颂奉天可汗进旨云：“大食欺侵，我即与你气力。”奴身今被大食重税，欺苦实深。若不得天可汗救活，奴身自活不得，国土必遭破散，求防守天可汗西门不得。伏望天可汗慈悯，与奴身多少气力，使得活路。又承天可汗处分突厥施可汗云：“西头事委你，即须发兵除却大食。”其事若实，望天可汗却垂处分奴身，缘大食税急，不求得好物奉进，望天可汗照之。所欲驱遣奴身，及须已西方物，并请处分奴身，一一头戴，不敢怠慢。

吐火罗叶护失里忙迦罗

失里忙迦罗，天宝八载遣使朝贡。师引吐蕃攻吐火罗，失里忙迦罗请安西兵助讨。元宗出师破之。

