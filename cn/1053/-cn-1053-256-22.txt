史铸　黄菊九首

百卉千花了不存，独开黄菊伴金樽。

欲知却老延龄药，谁信幽香是返魂。

史铸

史铸　黄菊九首

菊是去年依旧黄，风从花里过一香。

杯中要作茱萸伴，更令诗人入醉乡。

史铸

史铸　黄菊九首

白酒新熟山中归，黄花漠漠弄秋晖。

东篱彩菊隐君子，醉觉人间万事非。

史铸

史铸　黄菊九首

羽葆层层间彩金，醉来不厌绕丛吟。

满头且应良辰插，不插满头辜此心。

史铸

史铸　黄菊九首

篱外黄花菊对谁，应知彭泽久思归。

有花堪折直须折，新酒初笋蟹正肥。

史铸

史铸　黄菊九首

无限黄花簇短篱，幽香深谢好风吹。

劝君终日酩酊醉，莫待无花空折枝。

史铸

史铸　黄菊九首

花里风神菊擅名，绿枝黄蕊有高情。

诗人不悔衣沾露，步入芳丛却自轻。

史铸

史铸　黄菊九首

寺无风雨近重阳，折取萧萧满把黄。

酒面浮英爱芬馥，银觥须引十分强。

史铸

史铸　黄菊九首

不与群芳竞，宜乎殿颢商。

露从今夜白，菊是去年黄。

九日陶公酒，一生青女霜。

有同高士操，得尔慰凄凉。

史铸

