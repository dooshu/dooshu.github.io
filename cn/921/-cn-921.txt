怜香伴 - (明清)李渔





又名《美人香》。传奇。清李渔(1611—1679?)撰。二卷,三十六出。渔有《笠翁传奇十种》已著录。此乃十种之一。约于清初成书。写嘉禾书生石坚过继给舅氏为子，改名范石，居扬州，娶妻崔笺云。山阴孝廉曹有容赴试，携其女语花同行，途中语花在尼庵遇崔笺云，以《美人香》为题吟诗唱和，结下情谊，相约来世为夫妻，继而笺云谓“来生不如今生”，就劝语花同嫁范石，语花应允。有劣生周公梦通过作弊与行贿中了举人，欲娶语花，向曹有容多方挑唆，有容遂报告有司将范石除名。不久曹有容登第，被授为翰林，而语花思念笺云成病。有容欲招考能作诗女子慰藉语花。笺云得知，伪装作未婚女子应试，被曹收为义女，得见语花。范石回嘉禾用原名石坚赴试及第，有容托媒并报经朝廷旨许，以笺云、语花并嫁石坚，至此始知石坚即范石且笺云原即其妻。剧以美人香为因缘，故取为《怜香伴》。





序

蛾眉不肯让人，天下男子且尽效颦，乃欲使巾帼中承乏缁衣缟带之风，非特两贤不相厄，甚至相见辄相悦，相思不相舍，卒至相下以相从，此非情之所必无，而我笠翁文中之所仅有乎？

笠翁才大数奇，所如寡遇。以相应求、相汲引而寓言闺阁，此亦礼失求野之意，感慨系之矣。

嗟乎！自龙蛇惧深，鸧鹒效寡，尹夫人之待邢，桓南郡之待李，几为名姝韵事。不知桓南郡之我见犹怜，其怜之甚，正妒之甚也；尹夫人之自痛不如，其痛之深，亦妒之深也。即赵家姐妹双飞紫宫，且以宠时之比肩，遂忘微时之拥背。歌罢凤来，詈如鼠啮，然则同气分形，且不乐婕妤之体自香矣。况陌路相逢，以美人而怜美人之香，谁则觏之？虽然，当场者莫竟作亡是公看也。

笠翁携家避地，穷途欲哭，余勉主馆粲，因得从伯通庑下，窃窥伯鸾，见其妻妾和谐，皆幸得御夫子，虽长贫贱，无怨。不作《白头吟》，另具红拂眼，是两贤不但相怜，而直相与怜李郎者也。嗟乎！天下之解怜李郎者，可多得乎哉！

勾吴社弟虞巍玄洲氏题







