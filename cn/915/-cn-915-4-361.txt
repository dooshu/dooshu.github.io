◎郑玄

玄，字康成，北海高密人。生于永建二年。少为乡啬夫，去游学，师事第五元先、张恭祖、马融。归耕东莱。党事起，禁锢十四年。中平中辟大将军何进府，后将军袁隗表为侍中。初平中，徵为赵相，皆不就。袁绍领冀州，举茂才，表为左中郎将。公车徵拜大司农，以病乞还。建安五年卒，年七十四。《周易注》九卷、《尚书注》九卷、《尚书大传注》三卷、《毛诗笺》二十卷、毛诗谱三卷，《周礼注》十二卷、《答临孝存周礼难》若干卷、《仪礼注》十七卷、《音》二卷、《丧服经传注》一卷，《丧服谱注》一卷、《礼记注》二十卷、《春秋十二公名》一卷、《箴膏盲》二卷、《发墨守》二卷、《起废疾》二卷、《释》一卷、《叙》一卷、《孝经注》一卷、《论语注》十卷、又九卷、《古文论语注》十卷、驳许慎五经异义》十卷、《六艺论》一卷、《易纬注》九卷、《尚书纬注》六卷、《尚书中侯注》八卷，《礼纬注》三卷、《礼记默房注》三卷，又《乾象历注》及《天文七政论》、《鲁礼义》若干卷、集二卷。

