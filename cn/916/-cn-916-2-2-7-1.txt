【歌】

〖《诗纪》作悲愁歌。〗

〖《汉书》曰：武帝遣细君为公主。以妻乌孙王昆莫。公主至其国。自治宫室居。岁时一再与昆莫会。置酒饮食。昆莫年老。言语不通。公主悲欢离合。乃自作歌曰：〗

吾家（玉台家下有之字。）嫁我兮（我兮二字《书钞》或写作女。）天一方。远托（草堂诗笺作托。《御览》曰：又或作适。《书钞》或作通。）异（事类赋作绝。《书钞》、《御览》或同。）国兮（《书钞》、《御览》或无兮字。《类聚》同。）乌孙王。庐（《文选》注或误卢。）为室兮（《书钞》或无兮字。）旃（玉台作毡。《书钞》、《类聚》、《御览》、事类赋并同。）为墙。（《御览》或误作坛。）以（玉台、《类聚》、事类赋无以字。《书钞》、《文选》注并同。）肉为食兮（《文选》注或无兮字。）酪为浆。居常土思（《书钞》或作思土。《类聚》同。《御览》或作悲思。事类赋同。玉台此上四字作常思汉土。）兮（《类聚》无兮字。）心内伤。愿（《书钞》或无愿字。）为黄鹄（《类聚》作鹤。）兮还（《书钞》作归。《类聚》、乐府、《广文选》、《诗纪》并同。）故乡。（○《汉书》西域传。玉台新咏九。《书钞》一百六。《类聚》四十三。《御览》五百七十。《乐府诗集》八十四。《广文选》十四。事类赋歌赋注。草堂诗笺十二留花门诗注。《诗纪》二。又《书钞》百三十四引方、王、墙三韵。《文选》二十七王明君辞注引方、王、墙三韵、四十一答苏武书注引浆一韵。《御览》七百八引王、坛二韵。又七百九十五引通典。录方、王、墙、浆四韵。○逯案。此歌。《广文选》作刘安乌孙公主歌。殊谬。）

