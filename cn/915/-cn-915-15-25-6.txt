◇弹棋经序

弹棋者，仙家之戏也。昔汉武帝平西域，得胡人善蹴リ者，盖其便捷跳跃，帝好而为之，群臣不能谏。侍臣东方朔因以此艺进之，帝就舍蹴リ而上弹棋焉。习之者多在宫禁中，故时人莫得而传。至王莽末，赤眉凌乱，西京倾覆，此艺因宫人所传，故散落人间。及章帝御宇，好诸技艺，此戏乃盛于当时。（《御览》七百五十五。）

