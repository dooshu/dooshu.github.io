◇赠谥孔休源诏（四年五月）

慎终追远，历代通规，褒德畴庸，先王令典。宣惠将军、金紫光禄大夫、监扬州孔休源，风业贞正，雅量冲邈，升荣建礼，誉重绅，理务神州，化覃歌咏，方兴仁寿，穆是彝伦，奄然永逝，倍用悲恻。可赠散骑常侍、金紫光禄大夫，赙第一材一具，布五十匹，钱五万，蜡二百斤，克日举哀，丧事所须，随便资给，谥曰贞子。（《梁书·孔休源传》）

