张耒　春日

堂堂春日跃出山，郊原草木皆清新。

千红万紫各有态，正自酬酢劳精神。

短篱谁家小桃李，虽复幽陋亦可人。

但知痛饮莫辞病，数年幽忧难具陈。

张耒

张耒　春日

如丝苣甲饤春盘，韭叶金黄雪未干。

旅饭二年无此味，故园千里几时还。

异方时节三巵酒，残岁风烟一惨颜。

曾奉龙旗典邦礼，岁穷祠祀少休闲。

张耒

