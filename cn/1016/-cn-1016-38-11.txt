杨简　丁丑咏春偶成

叶叶枝枝都教女，红红白白尽呈人。

如何自古知音少，方到而今得句新。

既遣鸟啼频嘱咐，又令鹤舞出精神。

便将天作一张纸，难画慈湖二月春。

杨简

杨简　丁丑咏春偶成

天造慈湖迥出尘，无冬无夏只长春。

四山桃李围新锦，一邑风光让绝伦。

涧水檐旁谈妙理，山禽柳外说天真。

杏坛无限难传意，付与凭栏寓目人。

杨简

