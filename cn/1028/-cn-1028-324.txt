方岳　海棠

半吐柔芳暖正妍，趁晴何不试笼鞭。

玉环醉矣春无赖，金屋贮之人孰贤。

花比红儿谁作谱，诗传娇客已成编。

湘帘燕子人家月，一笑春风不计年。

方岳

方岳　海棠

黄州不识春风面，哙伍漫山桃李枝。

银烛夜深妆额褪，锦屏睡足鬓丝垂。

半醒半醉凌晨酒，几雨几晴寒食时。

莫怨家人多命薄，缘愁却入老坡诗。

方岳

