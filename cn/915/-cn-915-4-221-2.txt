◇出征赋

嗟夫吴之小夷，负川阻而不廷。肇天子之命公，总九伯而是征。整三军而饬戒，殄征夫而叛惊。舫翼华以鳞集，苍鹰杂以星陈。塞川原而上下，蔽城隍而无垠。于是州牧覆舟，水衡戒事，饬师就部，乃讲乃试。信大海之可横，焉江湖之足忌。公命临淄，守于邺都。侯怀大舜，乃号乃谟。茂国事之是勉兮，叹经时而离居。企欢爱之偏处兮，独搔首于城隅。（《艺文类聚》五十九）

泛从风而回舻，徐日转而月移。旆已入乎河口，殿尚集于园池。处者□垂拱而基安，观者若结驷□□□。（《北堂书钞》未改本一百三十七，《御览》七百七十）

