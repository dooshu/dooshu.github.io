如圣饼子

治气厥上盛下虚，痰饮风寒伏留阳经，偏正头疼，痛连脑巅，吐逆恶心，目瞑耳聋。常服清头目，消风痰，暖胃气。

川乌头（生去皮） 天南星 干姜（各一两） 甘草 川芎（各二两） 天麻 防风 半夏（洗去滑，各半两）

上为末，汤浸蒸饼和丸，鸡头大，捻作饼子，晒干。每服五饼，同荆芥三五穗细嚼，茶、酒任下；熟水亦得，不拘时候。

