吴芾　游仙都观五首

来访仙人古玉虚，山前有客指迷涂。

烟云渺渺孤峰绝，松竹森森一径迂。

吴芾

吴芾　游仙都观五首

策杖行行入翠微，步虚山下久忘归。

幽栖宜有中林士，何事斯人近世稀。

吴芾

吴芾　游仙都观五首

闻道山颠有鼎湖，莲花还似旧时无。

轩辕去后空车辙，疑此山川即旧都。

吴芾

吴芾　游仙都观五首

人已乘龙去不还，尚余双鹤不知年。

坐来顿觉尘寰隔，始信壶中别有天。

吴芾

吴芾　游仙都观五首

登览兹山古到今，流传今有几何人。

如今胜践悬知少，况有新诗为写真。

吴芾

