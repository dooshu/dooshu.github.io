【游赤石进帆海诗】

首夏犹清和。芳草亦未歇。水宿淹晨暮。阴霞屡兴没。周览倦瀛□Й。况乃陵（六臣本《文选》作凌。三谢诗、永嘉县志同。）穷发。川後时安流。天吴静不发。扬帆采石华。（草堂诗笺作花。）挂席拾海（《初学记》作明。）月。溟涨无端倪犯。虚舟有超越。仲连轻齐组。子牟眷魏阙。矜名道不足。适已物可忽。请附任公言。终然谢天伐。（○《文选》二十二。《初学记》六。三谢诗。永嘉县志三十三。《诗纪》四十七。又草堂诗笺四苦雨诗注引月一韵。）

