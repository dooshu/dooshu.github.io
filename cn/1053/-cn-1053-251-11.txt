史尧弼　公肃在东南三有书来未报闻其除司直以诗寄贺且谢

江北江南罢战尘，两阶干舞作升平。

河东五色真毛羽，九奏箫韶看一鸣。

史尧弼

史尧弼　公肃在东南三有书来未报闻其除司直以诗寄贺且谢

小试犹为天下平，惠文柱后要无刑。

从今准拟子张传，吾世常司汗简青。

史尧弼

史尧弼　公肃在东南三有书来未报闻其除司直以诗寄贺且谢

纵横才力自时须，今代鹓行政要渠。

亦有故人岩石里，未嫌不奉子公书。

史尧弼

