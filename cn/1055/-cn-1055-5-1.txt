【答原父〈皇二年〉】

炎郁然蒸，午景炽方焰。子来清风兴，萧萧吹几簟。又如沃琼浆，遽饮不知厌。嗟予学苦晚，白首困铅椠。危疑奚所质，孔孟久已窆。群儒窒自私，惟子通且赡。幸时丐嬴余，屡得饱饥歉。严严《春秋》经，大法谁敢觇。三才失纲纪，五代极昏垫。盗窃恣去箧，英雄争奋剑。兴亡两仓卒，事迹多遗欠。才能纪成败，岂暇诛奸僭。闻见患孤寡，是非谁证验。尝欣同好恶，遂乞指瑕玷。反蒙华衮褒，如誉嫫母艳。救非当在早，已暴何由敛。苟能哀废痼，其可惜针砭。风ぎ或许邀，湖绿方滟滟。

