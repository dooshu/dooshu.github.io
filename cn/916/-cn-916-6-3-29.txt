【三日侍宴曲水代人应诏诗】

〖九章〗

神理内寂。机象外融。遗情汾水。垂冕（本集误作见。）鸿宫。树以司牧。匪我求蒙。徒勤日用。谁契（本集作器。）玄功。

往晦必明。来硕资蹇。於皇克圣。时乘御辩。宝历载晖。瑶光重践。昭昭旧物。熙熙迁善。当宁日昃。（《类聚》作晏。）求衣未明。抵璧焚翠。销剑隳城。九畴式序。三辟（本集误作群。）载（本集作再。）清。虞箴罔阙。□蒙奏传声。

丽景则春。仪方在震。重圣积厚。金式琼润。天爵必谐。王蔬咸荩。譬诸华霍。惟邦之镇。

正朔葱瀚。冠冕□越。争长明堂。相超（本集作趋。）魏阙。龟蒙（《诗纪》作象。）南荐。环裘西发。巢阁易窥。驯庭难《羽戊》。

上巳惟昔。于彼禊流。祓秽河浒。（《类聚》作浦。）张乐春畴。既停龙驾。亦泛凫舟。灵宫备矣。无待兹游。

初莺命晓。朝霞（《类聚》作华。本集云。一作华。）开夜。饰陛道源。回伊流灞。极望天渊。曲阻亭（本集作讠移。）榭。间馆岩敞。长廊水架。

金觞摇荡。玉俎推移。筵浮水豹。席扰云螭。寥亮琴瑟。嗷□兆埙篪。欢兹广燕。穆穆（本集、《类聚》并作是。）天仪。周道如砥。康衢载直。徒愧玄黄。负恩无力。华︶徒驾。长缨未饰。相彼失晨。宁忘鼓翼。（○本集一。《诗纪》五十九。又《类聚》四作为人作三日侍华光殿曲水诗。引融、宫、蒙、功、明、城、震、润、畴、舟、夜、灞、架、移、螭十六韵。）

