黄文雷　金陵即事

东庵遗像宿尘埃，追想鸡声午梦回。

只与钟山增九鼎，当时何似早归来。

黄文雷

黄文雷　金陵即事

千年陈迹故难寻，向北山根识定林。

丘壑独来差可意，断无人影古松阴。

黄文雷

黄文雷　金陵即事

唐晋诸人骨已磨，龙蟠虎踞自山河。

可怜不共羊昙见，奈此秦淮落照何。

黄文雷

黄文雷　金陵即事

王谢风流自一时，长千古巷记乌衣。

寻常百姓几番换，那有当年燕子飞。

黄文雷

