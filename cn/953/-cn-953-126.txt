晁说之　感事二首

本是悬车却扫人，猥贪雨露政惟新。

干戈难作墙东客，疾病犹存砚北身。

敢觅图书灰烬里，谁分盗贼甲兵屯。

纷纷四海人知否，犹属炎年第一春。

晁说之

晁说之　感事二首

流寓无家浪漫行，全家处处话升平。

溪山色外京关色，风雨声中读诵声。

王莽历期余数在，董贤恩幸几番新。

只应不武空憔悴，自有长歌薇蕨春。

晁说之

