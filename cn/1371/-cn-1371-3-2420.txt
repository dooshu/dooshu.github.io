晴甫一日复大风雨连日不止遣怀

书剑当年隘九州，白头归卧一窗幽。



染成草色春犹浅，老尽梅花雨未休。

复句已无前辈赏，开编时与古人游。



山房小瓮今朝熟，不恨尊前自献酬。

晴和出游湖山间日出气稍和，呼船渡烟津。

微风西南来，水面生鱼鳞。



适此一日佳，聊娱百年身。



捋须俯船舷，一笑彼何人？



闰余春事早，已觉阳和新，梅花处处开，幽香袭衣巾。



久病喜我出，问讯倾乡邻。



舟回不须速，看涌白玉轮。

