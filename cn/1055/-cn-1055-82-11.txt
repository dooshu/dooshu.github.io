【贺章献明肃章懿二皇后礻付庙表〈庆历五年十月〉】

臣修言：伏睹十月九日赦书，章献明肃皇后、章懿皇后庙礼毕者。大孝发于宸衷，刑于四海；休气乎美泽，赉及万方。华夏欢呼，人只咸悦。臣某〈中贺。〉恭惟尊号皇帝陛下，自天生德，继圣垂衣，率勤俭以在躬，推仁恩而浃物。

动稽先训，谦弗自专。奉二后之慈灵，永怀罔极；询百执之公议，所据有经。然后肃清庙以载严，由宫而升。上仪交举，大庆咸均。孝思永奉于尝，懿范有光于典策。臣守藩地近，受国恩深，欣盛事之亲逢，与苍生而共乐。

