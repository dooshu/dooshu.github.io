游鼓山记


岁乙巳秋，郡人黄伯弘，约予与广平程伯崇、建安徐宗度，自河口买舟，顺流而下，抵白云廨寺。过东际石桥，桥覆以舟。沿麓稍登，鸣涧在左，荔荫团团，有大石可坐。近里许，有亭曰：“乘云，”近亭有窾泉，行者掬以饮。又里许到半山亭，亭后小溪，俯瞰山下。又里许，有阁曰玄通，阁外疏竹斜映，倚栏平睇，江流二道，如白虹游龙，萦带长洲，靡焉而东趋，渔歌互答，西山凝晖，碧翠异状。前登岭路，影射人背。转而右，见奇光玲珑，筛林若金色，点缀树上，如花婴条，如果有叶，华彩相映，瑰丽不可名状。转而上，皆幽林清树，半里许，夹道有小松，曰“松关”。日已下山，促行。度圮表：“全闽第一峰”。下小坂，皆干途，迤逦达寺，已昏黑，宿超凡阁。

明日径寺右，行蔬畦间，度松林二三百步，入丛篁中，径傍小竹，微露缀其上如珠，时滴人衣，觉清爽，出篁竹微蹊，二里许，登小顶峰，峰直寺后，下视殿阁，若骑其危。西望都城，列雉数千，市廛阛阓，台前府寺，释老之宫，辉耀崇丽，州邑之雄，可谓罕丽。由小顶而上，又里许至大顶。使僮仆伐披棘，拟步而后可进，若是二百武，少转而南，然后造乎口口之巅。乃拂石刻，观晦翁大字，读沈公仪铭，摩挲徐鹿卿《请雨记》。记漫久不可辨。时晴空景明，万象灵呈，幽奇诡异，不待搜剔，自来献状，使人翛然而尘虑消，淡然而情景融。极目西北诸峰，若数百里，攒者、骛者、凌者、斗者、攘者、赴者、突者、簉者；独立独出者，龈齶剑戟者。西南诸峰，若云矗波涌，若车马驰骤，近至数千里之内，皆周旋徘徊，顿伏妥贴。间之以溪壑，流之以江河。盖自剑、邵来者，至水西旂山而止；自汀、泉来者，至水南方山而止；自建来者，至是山而止。若夫建、剑、汀、邵之溪，倒流至于洪塘分为二。江南过石头，纳永福之溪，与濑溪出西峡，北过新步，亦分为二。又合而至于长阝岂乃西峡江。合过石马、下洞，受长乐港与敻港，出闽安镇而入于海。东南弥望浩荡，不可极远，至于琉球；近而梅花、南交诸岛，咸在五步之内，自永福、闽清、长乐，以至福清之境，历历可见焉。

回眺附城诸山前者若迎，后者若随，左右环辅森列，若大将之治旅，尊严闲暇，部伍整肃，秩序不乱。南州之山，若鸾翔凤翥，丘垤礌礌，若子之在枰耳。沧溟无波，上下同色，轻飙徐来，绿皱千里，潮落渚出，平沙衍迤，苍鸢白鸟，共下齐起。日既暮，乃宿焉。中宵月色如午，罡风忽起，联立东望扶桑，以侯朝旭，奔星矢驰，四面相射，有玄云横亘在海面，高四五丈，不得视其初出之景，须臾日上已高，山烟水霏苍茫，远近隐显迭出，恍然如画图中，又一奇也。

至寺已近午。寺左有灵源洞，石磴垂梯，两岸崇塘，通以石梁，白云亭其上。坐稍久，洞谷生风，时来袭人。起观蔡君谟书，有奇石立道侧，号将军石。于是履危栈，度石门，求晦翁题名，赵子直诗，抵“天风海涛”之亭极焉。孤撑巉岩，凭栏欲堕，川分谷擘，江面如沼，险绝清旷，遂兼得之。

夫升培塿者隘一方，陟冈阜者，薄百里，乃今纵目力于霄汉，纳溟渤于胸次，晦冥昼夜，收拾举尽，岂非所处者益高，所见者益远，所造者益深；则所获益富邪？且是山昔人莫不登之，近百年来人迹罕到，自予始登，命樵夫为导，亦不知其路。乃缘壑径上迹罕到，自予始登，命樵夫为导，亦不知其路。乃缘壑径上，颠踣者屡，而后得至其所。忽得旧路，循之而下，盖宋时所辟而僧除之。始绝顶，皆短荆无林木，今可张幄矣。始寺外多数百负古树，今但见新植矣。

题记：文章首先通过议论比较，说明福州的地理位置得上下诸郡之宣，然后突出作为州望的石鼓山高峻能兴云雨的特点，为下文详写极顶远眺、云海日出之景设伏。接着，作者详细地记叙了三天的游程，对鼓山的泉石、林木、寺庙、古迹作了生动的描写，而其中口口远眺的景色描写极有气势。作者居高临下，纵观全闽山水，状山则博喻迭出，摹状生动，状水则源流起止，层次分明，条理清晰，可见鼓山不枉为州望。扶桑日出时玄云横亘、烟霏苍茫的景色足证其能“兴云雨”。结尾“所处者益高，所见者益远；所造者益深，则所获益富”的感受和议论，颇含哲理，既照应了开头，又收结全文。

福为八闽都会，上四郡皆山，地势局促，不能廓以舒；下皆濒海，风气疏荡，不能懊悔阝奥以周；惟是州处其中，不荡不局，得二者之宜。环州之山，惟东石鼓为最高，能兴云雨，盖州之望也。

作者简介：吴海，字朝宗，闽县（今福建福州）人。明代学者。以学行见称于世，不求仁进。洪武初，地方官欲荐于朝廷，辞免。以杨、墨、佛、老诸说为贼害人心，有《闻过斋集》。





●明朝

