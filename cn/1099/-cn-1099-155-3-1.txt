○徽守南侯復役記 【 徽守復役】

徽父老鄭廉　言于深曰、徽郡于江南、據大　之麓、俯視諸郡、地產民力、于諸郡特劣、而饒富之名、顧不後諸郡、是故號難治、治之而得民心又難他、南侯之治徽三載矣、善政以十百計、最得其民心者復役一事尤鉅、于徽葢百世功也、徽之民自是有子孫矣。徽之民自是有田廬矣。徽之民自是有殖業矣。侯之功安可忘也。惟我　太祖高皇帝定鼎金陵。太平實首善之地。比于漢之三輔南陽。故凡糧料力役。獨加優厚。若湯沐云。近有桀黠者。巧為規避。視吾徽猶壑也。先是蕪湖役夫。使徽代之。繁昌祗候。使徽又代之。當塗之民。復謀以南京兵馬弓兵凡四十八名歲以銀計者數百改派于徽。徽弗堪矣。凡雜派之數朝下之部使者部使者下之各郡本無常額視地方有司能為力爭則可他移不能則坐徵日多而民困矣由是歙休績祁黟婺六縣之民、交訴于　朝事下撫臣都御史毛公馳檄屬郡議其便不便者、于是池寧安太四守臣會于廣德、太平林侯議曰太平屬縣、地當衝要、水則有逓陸則有驛、使符?午、客之貴且重者、每一接待、凡費三十金、或五十、金、其下者且十金、徽僻處獨無此、改???便、南侯曰、不然、　國初都南。故雲貴川廣五六省使道必經采石荻港。故事可考支應為難。未聞告乏今　朝廷在北。諸道使客。皆由西路。豈昔有餘而今反不足耶。且太之糧畝以升計。徽之糧畝以斗計。自昔經制者。固巳權輕重于其間矣。近奉部符調發、凡坐派若干、凡灑???若干、視他郡獨多、定額之上供者、每歲計銀三萬兩有奇、而不時之需、大工之具不與焉、徽煩矣、改派不便林侯曰、徽善賈。多富商。是民力有餘也。改???便、南侯曰、徽地狹。民不容居。故逐末以外食。商之外富。民之內貧也。徽近多盜。內犯則外移。外犯則內索。大抵明于法則務傷。欲速成則滋害。皆吾民也。實弊矣。按會典則戶口之耗者且半。凡皆役之重也。役之重。民之貧也。太之戶口。視　國初不及者。才三之一。顧可謂徽富而嫁役乎。于是林侯語塞、議上、毛公亟是之、而改派之役罷、徽之民得復舊規、用是以和、深聞之曰、善乎侯之治徽也。其辭不費而利則漙矣其事不煩而民則治矣。其心不黨而隣則睦矣其功不耀而風則逖矣。雖古循良。????伐以加此適侯有考　之行、因錄為贈。將以聞于當宁、并以慰徽人之心、

