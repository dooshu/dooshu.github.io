陆游　梅

若耶溪头春意悭，梅花独秀愁空山。

逢时决非桃李辈，得道自保冰雪颜。

僲去要令天下惜，折来聊伴放翁闲。

人中商略谁堪比，千载夷齐伯仲间。

陆游

陆游　梅

三十三年举眼非，锦江乐事祗成悲。

溪头忽见梅花发，恰似青羊宫里时。

陆游

陆游　梅

俗事常妨把一杯，等闲开过小园梅。

自伤惟有寻春梦，百舌无情又唤回。

陆游

