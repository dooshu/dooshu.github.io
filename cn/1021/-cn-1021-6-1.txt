晁谦之　南岩

南岩夫何为，山作天倚盖。

山南豨山复，飞顶压其外。

当空横广頿，架屋喉舌内。

尝聆释氏说，仰覆各世界。

千间未可著，五亩良不隘。

清冷气射人，热恼从此溃。

崖奔木疏瘦，谷远鸟幽怪。

朼予与二子，高兴偶相戒。

松舟下清江，毛发数虾蟹。

篮舆上峻岭，幢节望杉桧。

李侯勋门胄，文采山作绘。

赵君儒林孙，嫮美兰结佩。

不为城府游，继此日于迈。

宁知老逾拙，意在精力退。

得居溪南山，食饮与山对。

夔魈入奥穾，云雨出绅秝。

顾此诚未逢，欣然与心会。

彭湖两崖蹙，泉作一线霈。

禅月古台空，灵境自明晦。

平生所驱使，诗酒俱好在。

天涯得吾侣，物外从所快。

便欲登赤城，一观天宇大。

晁谦之

