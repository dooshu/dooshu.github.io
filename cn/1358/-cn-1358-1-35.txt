渔家傲

范文正公守延安，作《渔家傲》词曰：“塞上秋来风景异，衡阳雁去无留意。四面边声连角起，千障里，寒烟落日孤城闭。浊酒一杯家万里，燕然未勒归无计。羌管悠悠霜满地，人不寐，将军白发征夫泪。”予久羁关外，每诵此词，风景宛然在目，未尝不为之慨叹也。然句语虽工，而意殊衰疯，以总帅而所言若此，宜乎士气之不振，所以卒无成功也。欧阳文忠呼为“穷塞主”之词，信哉！及王尚书守平凉，文忠亦作《渔家傲》词送之，末云：“战胜归来飞捷春天，倾贺酒，玉阶遥献南山寿。”谓王曰：“此真元帅之事也。”岂记尝讥范词故为是以矫之欤？

