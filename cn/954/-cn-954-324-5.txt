陈著　拜先外舅墓坐雨用赵景文韵二首

说著韬翁泪泫然，得来展墓及春先。

松楸旧垅惊如许，风雨寒宵坐有缘。

余味淡交微醉酒，回头流俗未烹鲜。

明朝又别西山去，多少怀思集晚年。

陈著

陈著　拜先外舅墓坐雨用赵景文韵二首

卷怀经笥袖名鞭，千载阴何暗结缘。

清似岁寒松独立，健于霜晓鹘争先。

尘埃事与心相避，醉梦人看眼亦鲜。

肯使鸡林浪传去，纷纷吟梓不同年。

陈著

