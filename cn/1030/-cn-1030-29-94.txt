高斯得　送不浮赴沿江制参二首

地褊难颁虎竹分，不妨六度作参卿。

九江日落回君首，三树风吹动我情。

此别不堪分袂苦，何时重听对床声。

到官休道无来使，湓浦双鱼自可烹。

高斯得

高斯得　送不浮赴沿江制参二首

瓶中储粟苦无多，百口张颐剧雁鹅。

王粲依刘宁得已，严公待甫定如何。

且须省却痴儿事，只好长为醉后歌。

瓜熟归来再相聚，阿兄犹自种阳坡。

高斯得

