○谏任石宣石韬



庆赏刑威，后皇攸执，名器至重，不可以假人。皆以防奸杜渐，以示轨仪，太子国之储贰，朝夕视膳，而不及政也。庶人邃往以闻政致败，殷鉴不远，宜革而弗遵。且二政分权，甚不及祸，周有子颓之畔，郑有叔段之难，此皆由宠之不道，所以乱国害亲，惟陛下览之。（《晋书·载纪·石虎传》上，又见《十六国春秋》子六。案，文云览之，知非口谏。）

阙名

