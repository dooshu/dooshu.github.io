◎周ダ

ダ字伯仁，馥从子。武帝时袭父浚爵成武侯，拜秘书郎。惠帝时累迁尚书吏部郎；寻为东海王越子毗镇军长史。元帝镇江左，请为军谘祭酒，拜宁远将军荆州刺史，领护南蛮校尉假节。杜反，出奔豫章，召为扬威将军兖州刺史、未行；复为军谘祭酒，转右长史。中兴建，补吏部尚书，坐事免。太兴初拜太子少傅，转尚书左仆射，领吏部；寻代戴渊为护军将军。永昌初为王敦所杀，明帝时追赠左光禄大夫，仪同三司，谥曰康。有集二卷。

