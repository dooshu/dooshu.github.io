○擬處置鹽法事宜狀 【 鹽法】

臣近日伏見兩淮長蘆之間、商賈嗷嗷、怨聲載道、問之、皆云勢要奪其利故也、臣謹按鹽課一事、本因海澤自然之利、以充邊方緩急之儲、于國計甚便、然使朝廷壅實惠而不下。商賈畏空名而不來。則蠹亦甚矣。祖宗時、設立各處轉運提舉等司、僉竈以辦稅、置倉以收鹽、建官以蒞政、設法以開中、其要在于通商而巳大抵商益通則利益厚此立法之本意也且窮邊絕塞。輸轉極難之地。而能使商賈挾貨負重以往。隨令而足。比至戶部給引???場。涉歷萬里。動踰歲年。又况守支存積。徒冐虗名。仍復買補。魚貫聽掣。其辛苦如此。勢要之人。妄于恩典。動以百萬。往參其間。馮陵假借。自世□以後貴要奏討者亦少矣支則盡支。掣則便掣所經官司。曲為奉承。雖憲臣亦將有投鼠忌器之嫌。彼將何憚而不為乎。小人營利之心。寧有厭足。大率彼通一分。則此塞一分。自然之數也夫能得商賈力以利驅之耳彼既以有利而來。亦必以無利而去。又自然之勢也。矧以彼之辛苦。對此之徼倖。交易之間。又相懸絕。坐使自然之利。上不歸于　朝廷。中不在于商賈。下不藏于民間。雖天地亦將厭棄之。臣實懼焉、仰惟　皇上軫念立法之本意、靳惜恩澤、不妄施與、然後其他條畫、次第可舉行矣。臣又按今天下搉鹽之地。兩淮為上。兩浙次之。而弊端亦于二處為多。然尤大壞鹽法之端有二焉。其一則竈丁苦于兼并。其一則今日勢要之侵利是也。然于兩浙又微不同大抵壞兩淮之鹽法者多勢要壞兩浙之鹽法者多私販而灶丁之苦。則一而巳矣。葢淮浙之鹽。出干人力。非若河東天造地設。不勞之利也。其法在于曬土為鹵。煮鹵成鹽。以鹽納官然而逋負多而國課損者、何也。夫欲曬土。必有攤場。欲煮鹵。必有草場。今之場蕩。悉為總催者所并。而鹽課又為總催所欺。灶丁不過總催家一傭工而己。煎煮之法。名實存亡。而總催者下欺灶力。上負國課百計遷延。以覬一赦而巳。今欲處之。在于盡復灶丁之場蕩。而盡懲總催之姦欺。則其弊可息矣。浙中私販之徒。以拒捕為常。以殺人為戲。驟不可剪。則比之勢要。差為易處。苟使出鹽之地。捕其買者之市家。行鹽之地。捕其賣者之市行。而悉置于法。則其党可空矣此二者難易自別非若勢要之家蛇蟠卵翼不可一旦去也今日得侵兩淮長蘆之鹽利者。雖曰　朝廷業巳許之。然終非法意。臣以為與其壞天下之大法。寧傷數人之私恩。必使小人之姦。無所容而後巳。夫上之支中。盡歸于商賈。下之場蕩。盡歸于灶丁。則商通課足。而鹽法不行者。未之有也。

