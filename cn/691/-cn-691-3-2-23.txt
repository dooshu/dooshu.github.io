◎鸦片

朱某言：仕宦场中多嗜鸦片烟者。或云疲于案牍，食之，振起精神，则为花柳场中游荡之助。若花柳场中男子，妇人，亦有食者。朱尝于苏州宴会间，问一老妓，言食此之弊甚洋。言男子初食此烟，房事可以鏖战数倍。妇人食者，正可与敌。及其久也，男子之势伤，日缩，渐至于尽，不但不能战，并战具而无之。妇人食此久，精血过伤，以合房事为苦事。则苦况尤不可言状。恐人未能尽知也，故记之以示警戒耳。

