◇为宋公祭嵩山文

刘裕敬荐中岳之灵，惟岳作镇中畿，拟天比峻，降祉发辉。宣和阴阳，道达幽微，既曰辅顺，亦代厥违，霜露所均，万人是依，不以虚薄，志归不庭。仰纾国耻，俯拯黎，望岭怀仁，践境延情。金璧之赠，愧惧交盈，思乐时雍，终凭威灵。旧都既清，三秦期廓。岂惟人谋，抑亦冥略，逝将言旋，自雍徂洛，何以寄怀，一卮清酌，璧云乎，深诚攸托。（《初学记》五。）

