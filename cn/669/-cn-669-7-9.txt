35　張拱曰翔出曲禮注　葉拱而進出書大傳


「張拱」，出曲禮注。【原注】「室中不翔」注：「行而張拱曰翔。」「葉拱」，出書大傳。【原注】「子夏葉拱而進。」又家語：「師襄子辟席葉拱而對。」注：「兩手薄其心。」

【元圻案】今本書大傳無「葉拱」語。盧氏雅雨堂大傳補遺曰：「魏文侯問子夏，子夏乃遷延而退。見文選四十四。」盧氏文弨考異曰：「困學紀聞引大傳作『子夏葉拱而進』。」





