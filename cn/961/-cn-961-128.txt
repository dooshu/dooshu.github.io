黄庭坚　次韵答马中玉三首

雨入纱窗风簸船，菊花过後早梅前。

锦江春色熏人醉，也到壶中小隐天。

黄庭坚

黄庭坚　次韵答马中玉三首

卷沙成浪北风颠，衔尾千艘不敢前。

匝岸水居皆有酒，行人得意买江天。

黄庭坚

黄庭坚　次韵答马中玉三首

仁气已蒸全楚尽，同云欲合暮江前。

争春梅柳无三月，对雪樽罍属二天。

黄庭坚

