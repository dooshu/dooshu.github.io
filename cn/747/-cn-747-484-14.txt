○中书门下贺雨表

臣某等言：百谷所仰，甘雨是资，三务成功，望岁斯切。虽闰候颇晚，农耕未迟；而时泽稍愆，皇情所轸。斋祷上应，阴阳以和。遽兴有氵之凄，方茂如茨之稼。况未已，公私必均。叶圣道之休徵，副元功之育物。臣等职叨枢近，喜万恒情。无任欣贺踊跃之至！谨奉表陈贺以闻。臣某等诚惶诚恐顿首顿首。谨言。

