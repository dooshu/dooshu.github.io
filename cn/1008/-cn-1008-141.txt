赵蕃　呈刘子后赵行之司理舅二首

南渡凄凉六十年，故家遗俗日萧然。

不应门户端如此，政坐吾曹欠勉旃。

斗食我今悲的发，束书今喜继青毡。

乡来未识衡州士，闾里皆推有此贤。

赵蕃

赵蕃　呈刘子后赵行之司理舅二首

忽忽江头往一旬，敢疏请谒恐烦人。

肯敦宿昔论交旧，更辱殷勤枉句新。

已向清澌看流水，更从高节抚霜筠。

白醪煮饼留终日，吾舅于今惊座陈。

赵蕃

