◇善觉寺碑

盖闻在天成象，倬彼云汉；在地成形，嵩高惟岳。苍苍斡运，灵槎犹且去来；岩岩峻极，巫咸可以升降。穆贵嫔宿植达因，己於恒沙佛所，经受记别，有缘娑婆，降迹斯土，行迈英皇，德降华附。河南望浮云之瑞，新野表升天之详，光前绝後，建兹福地。乃於建康之太清里，建善觉寺焉。大通元年，龙集己酉，有令使立碑文，未获构撰，居诸不息。寒暑推移，轩曜夙倾；前星次掩，岁在诹訾。始得补缀。何言之陋，何事之隆。窃等仲由，空悲负粟之硬；复异恒良，终无维山之日。永言缠慕，独咽丹心。铭曰：

效彼毗城，建斯福舍；四柱浮悬，九城灵架。重乐交峙，回廊逢迓；掩映花台，崔嵬兰榭。阳燧晖朝，青莲开夜。（《艺文类聚》七十六）

