○乞停遣使西域疏 【 乞停遣使】

切照烏思藏地方、僻在西陲數萬里之外、其地習俗鄙惡、語言侏離、與中國懸絕、中國之人、亦鮮有至其地者、　祖宗之時、番僧雖嘗入貢、賜以法王國師等號、不過因而命之。空名虛秩。秩居其本土藉以撫化番眾。使無擾我邊境而巳。非崇信其教。留居中國。令入禁內。如前代之事佛求福者比也。前代事佛求福、反更得禍、史冊載之、可為萬世之明鑑、仰惟　陛下聖仁神武、天縱聰明、曩在春宮、懋學毓德、繼膺寶祚、任賢圖治、天下之人、拭目延頸、以望太平、今無故而為此舉、朝野聞之、咸加駭異、以為堂堂天朝、衣冠文物之區、道德綱常之化、而顧從事於夷狄之陋哉、且異端邪說、人人皆知其非、聖明在上、詎肯崇信、臣亦知此非出於　陛下之本意也。實由番徒造為一切幻妄怪誕之說。上瀆聖聰、　陛下偶爾聽之。不計其累一至於此。况本夷年例進貢。自有舊定。常格。差遣伴送。亦有通事人員。揆之事體。似不可以煩朝廷近臣之往番供送也。雖曰先朝嘗有此例。當時庶政修舉教化大行。海內富庶、百姓安樂。偶一行之。亦不甚損即今各處災異頻仍。人民困苦。盜賊生發。虜寇猖獗兵戈相尋未已。倉庫所在空虛。而四川等虜腹裏之患甫平。松潘之警繼至。倉痍滿目。呻S吟Y滿耳。地方之疲敝極矣當此之時。正宜勞心竭力。多方拯濟。猶恐弗及。尚忍復□□騷擾煩費之舉哉。昔漢光武閉玉関以謝西域之質千古穪之以為美談。夫光武七制之賢君也。而况不為光武者乎。伏望　陛下俯察愚忠、收回成命、以彰乾剛之斷、離照之明、使天下後世、穪為堯舜之聖、實臣等之至願也、

