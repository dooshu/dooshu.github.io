◇书

洽白：辱告承问，洽故尔劣劣，冀以复叙还日（一作「白」。）不具，王洽再拜。

洽顿首言：不孝祸深，备纷婴荼毒，荫恃亡兄仁爱之训，冀终百年，永有凭奉。何图慈兄，一旦背弃。悲号哀摧，肝心如抽，痛毒烦冤，不自堪忍，酷当柰何！痛当奈何！重告恻至，感增断绝，执笔哽涕，不知所言，洽顿首言。（《淳化阁帖》二）

洽顿首言，兄子号毁，不可忍视，抚之摧心，发言哽恸，当复柰何柰何，洽顿首言。（《淳化阁帖》二）

洽白：向感塞不成叙，得告承问，殊乏劣，白不具，王洽再拜。（《淳化阁帖》二）

