王武子


武子字文翁，丰城人。开禧元年（1205）进士，为江夏尉。词综云：一名子武。

朝中措

画眉人去掩兰房。金鸭懒薰香。有恨只弹珠泪，无人与说哀肠。

玉颜云鬓，春花夜月，辜负韵光。闲看枕屏风上，不如画底鸳鸯。

玉楼春

闻笛

红楼十二春寒恻。楼角何人吹玉笛。天津桥上旧曾听，三十六宫秋草碧。

昭华人去无消息。江上青山空晚色。一声落尽短亭花，无数行人归未得。







