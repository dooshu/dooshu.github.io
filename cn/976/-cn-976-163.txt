强至　和司徒侍中壬子寒食会压沙寺诗二首

四照梨花一色中，他时珍赏有雌雄。

高牙就景开芳宴，皓齿停歌诵正风。

乐极光阴穷日御，诗成造化夺春工。

佳辰不禁只园火，林杏兼然万点红。

强至

强至　和司徒侍中壬子寒食会压沙寺诗二首

金星隐地烁游车，那用行堤更筑沙。

官妓趁时簪玉蕊，艺工随分赐银花。

每乘此节寻萧寺，全胜当年醉习家。

归漾彩舟欢意在，还延宾从尽流霞。

强至

