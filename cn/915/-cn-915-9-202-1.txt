◇高僧传後记

右此传是会稽嘉祥寺释慧皎法师所撰。法师学通内外，精研经律。著《涅疏》十卷，《梵网戒》等义疏，并为世轨。又撰此《高僧传》及序共十四卷，梁末承圣二年太岁癸酉，避侯景难，来至湓城，少时讲说。甲戌岁二月舍化，春秋五十有八。江州僧正慧恭为首，经营葬于庐山禅阁寺墓。时龙光寺释僧果同避难在山，遇见时事，聊记之云耳。（《高僧传》）

