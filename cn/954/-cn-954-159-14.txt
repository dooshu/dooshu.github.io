陈耆卿　九日阻雨晚晴二首

秋气重阳故故深，临栏极目一披襟。

紫萸黄菊常年事，冷雨凄风此日心。

节物将迎人易老，尘埃追逐我难任。

笑驱万虑归何有，独自低头课楚吟。

陈耆卿

陈耆卿　九日阻雨晚晴二首

年年此日竞跻攀，今日柴门雨遣关。

不见白衣人送酒，难偕鸟帽客登山。

鸦声不断遥天暮，鸟影争乃落照间。

未识明年谁健在，逢时只合暂开颜。

陈耆卿

