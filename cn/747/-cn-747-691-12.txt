○为刘尚书祭王员外文

维年月日，祭於某官之灵：惟灵行业端简，襟期高朗。类彼云霄，万夫是仰。根蟠一德，冥入群象。和自中来，道非外奖。风仪峻峙，神气森爽。清济横流，莲峰直上。烂烂文章，早岁擅场。锵金扣玉，折桂穿杨。昔在太师，作镇坤方。大启幕府，聿求贤良。君赴招延，价重璋。宾主之际，赫然有光。馀复继来，厕接周行。契侔金石，韵拟笙簧。并几联曹，拥闼环廊。纷纭笑谑，烂漫壶觞。昨者象纬成灾，祸丁故使。门庭仓卒，军旅沸渭。猥蒙遗令，俾司留事。顾此孱虚，实忧殒坠。东川无状，横相猜忌。破表焚笺，封山掠骑。因得讨罪，诛其不义。屡犯锋，几经忧畏。天子明察，龙旌旋至。何事讠叟才，忽膺重寄。告语未接，溃疡已炽。晷刻小睽，音容永。如何昊苍，负此沉意。危迫是同，欢荣乃异。呜呼哀哉！宾寮分切，亲懿情偏。念家道之霜藐，若肺肠之焦然。位不过郎署，寿才乃中年。彼祸淫与福善，吾将仰首而呼天。一樽酌奠，百虑缠绵。维抚孤之感躅，庶几诚之在焉。

