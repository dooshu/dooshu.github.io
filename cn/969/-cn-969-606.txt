刘克庄　懒

病入中年百事阑，颓然一榻倦衣冠。

客方接话俄辞起，书未终编已辍看。

架坏尽教花卧藓，砌荒亦任草侵兰。

力求香火非无意，疏散明知涉事难。

刘克庄

刘克庄　懒

向来乐此不为疲，太息龙钟迫耄期。

鼓未挝三先就睡，书才数叶已停披。

护篝妾喜烘衣晏，拂袖宾嗔倒屣迟。

一事切身犹自力，扶衰抱畒灌园葵。

【卷17】

刘克庄

