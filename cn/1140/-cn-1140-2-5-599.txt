三月三日集万柳堂奉和冯相国原韵二首

别墅城东竹石幽翩翩佳客集羊求隔年又值花朝节修褉重呼酒伴游疎径移将新柳种回溪时有断云留平沙细草春无限漫说青青杜若洲

二

飞花不厌入春觞故遣羣芳面草堂翠竹夭桃共烟雨鸥眠雀啄自林塘坐看云际浮兰榭行忆天台度石梁但使江流通画舫何妨尺水傲三湘

