王禹偁　寄献润州赵舍人

南徐城古树苍苍，衙府楼台尽枕江。

甘露钟声清醉榻，海门山色滴吟窗。

直庐久负题红药，出镇何妨拥碧幢。

闻说秋来自高尚，道装筇竹鹤成双。

王禹偁

王禹偁　寄献润州赵舍人

记言彩笔罢摛华，郡阁高闲似道家。

琴院坐听江寺磬，郡楼吟见海山霞。

春园遗母亲烧笋，夜榻留僧自煮茶。

应夭陶潜未归去，折腰奔走在泥沙。

王禹偁

