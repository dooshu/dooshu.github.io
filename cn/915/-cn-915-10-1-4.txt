◇追赠兄道谭骠骑大将军太尉封始兴郡王诏（永定元年十月癸巳）

天伦所感，义本因心，名器追崇，则惟恒典。亡兄梁故南兖州刺史长城县公，德范沈邃，风度宽厚，性与天通，深乎靡测，昔弹冠入仕，誉重城华，宣力艰难，遂顾洪业，虽时非季汉，势异桓王，海内挹其风流，生民怀其大德者矣。朕受天明命，爰膺宝历，言寻永往，兴慕增怀，可奉赠太尉公。（《艺文类聚》四十六《沈炯太尉始兴昭烈王碑》，永定元年下诏。）

