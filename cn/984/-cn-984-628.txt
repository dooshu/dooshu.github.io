宋庠　赠太傅中书令张文节公挽词三首

素范流邦册，昌言溢帝聪。

三台应天老，万事问胡公。

道有如絣直，生嗟委蜕穷。

令君兼上傅，衮敛贲遗忠。

宋庠

宋庠　赠太傅中书令张文节公挽词三首

昔命光三事，今嗟赎百身。

堂无织蒲妾，车有吐茵人。

台坼层氛夜，槐凋故府春。

空馀相国第，不与势家邻。







卷339

宋庠

宋庠　赠太傅中书令张文节公挽词三首

平时开黄阁，兹辰奠素旗。

留侯尝辟穣，巖说遂骑箕。

天迥哀笳咽，林长道翣遲。

行人此堕泪，何必岘亭碑。

宋庠

