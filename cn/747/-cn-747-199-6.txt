○晦日楚国寺宴序

夫天下通交，忘筌蹄者盖寡；人间行乐，共烟霞者几何？群贤抱古人之清风，玩新年之淑景。情均物我，缁衣将素履同归；迹混隆，廊庙与江湖齐致。於时春生城阙，气改川原。闻迁莺之候时，行欣官侣；见游鱼之贪饵，坐悟机心。加以慧日低轮，下禅枝而返照；法凝盖，浮定水以涵光。忘怀在真俗之中，得性出形骸之外。虽交非习静，多惭谷口之谈；然醉可逃讠宣，自得山阳之气。诗言志也，可不云乎？

