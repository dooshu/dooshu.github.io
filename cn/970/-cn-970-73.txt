刘子翚　次韵新乡诸公雪诗二首

腊裹天公未得閒，重阴先殿晚来寒。

数丝绰约流空际，一阵缤纷糁夜阑。

已傍余光窥蠹简，更消清液试龙团。

杜门自觉心神莹，老去追随只强欢。

刘子翚

刘子翚　次韵新乡诸公雪诗二首

贪行璀璨意无寒，不管飞花著鬓斑。

一段清光贻老境，十年胜览在家山。

遥知物外徜徉乐，肯放毫端造化閒。

寸铁不携当百战，欲申前令愧辞艰。

刘子翚

