○谢政刑箴表

辰象在天，睿文昭焕，体宏述作，义著箴规。发挥刑政之源，黻藻皇王之道。况理包击象，词正典谟。岂惟炯诫心灵，实乃化成天下。伏以刑清则功济化育，政治则俗致和平。大哉圣言，允叶天听。臣职守方镇，宣扬教化，仰观睿藻，伏荷时休。思欲纪在盘盂，周旋佩服，不若悬之日月，垂范将来。是用课率柔翰，形於传写，刊於琬玉之上，表於府署之门，示文武之楷模，为古今之殊观。其碑刊刻巳毕，见立屋宇，谨令修装三本，随状奉进。臣艺能薄劣，笔札无功，贵竭臣子这诚，式扬君父之德。轻尘旒，伏用兢惶。

