◇昭太后庙议

《春秋》之义，庶母虽名同崇号，而实异正嫡。是以犹考别宫，而公子主其祀。今昭皇太后既非所生，益无亲奉之理。《周礼·宗伯职》云：「若王不与祭，则摄位。」然则宜使有司行其礼事。又妇人无常秩，各以夫氏为定，夫亡以子为次。昭皇太后即正位在前，宣太后追尊在後，以次序而言，宜跻新祢於上。」（《宋书·礼志》四，泰始二年正月长兼仪曹郎虞议，又《通典》四十七末句作「宜跻於上位」。）

