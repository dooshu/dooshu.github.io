○又报南燕主慕容德



山野绝俗之士，不应预闻朝议，但有待之累，非有托无以立。陛下今即闻之檀越，敬览三策，潘尚书之议，可谓兴邦之策矣。且今岁之初，彗星起于奎娄，遂归虚危，彗者除旧更新之象，奎娄为鲁之分野，虚危为齐之分野，宜先定兖州，巡抚琅邪，待秋风届节，然后北转临齐，此天道也。（《十六国春秋》。）

竺法旷

法旷，俗姓皋，下邳人。寓居吴兴，后为僧，历穆帝至安帝时卒。



