方回　丞相大观文马公先生挽词三首

四载咸淳相，艰哉去国情。

极知几事密，或遂好谋成。

董卓徵荀爽，陈桓免晏婴。

为公翻左汉，尚觉寸丹明。

方回

方回　丞相大观文马公先生挽词三首

病笃辞台席，明年遂失襄。

少容公展布，岂遽国危亡。

此老为微子，吾君类偃王。

欺孤木绵鬼，寸斩亦何伤。

方回

方回　丞相大观文马公先生挽词三首

天地干戈阻，门生合会丧。

谓传和相钵，有靦陆公庄。

衰钝辜陶冶，危疑去庙廊。

空怀精卫意，无奈海茫茫。

方回

