【马廖引长安语】

〖《乐府诗集》作城中谣。
《诗纪》同。〗

〖《后汉书》曰：明德皇后既立。躬履节俭。事从简约。廖虑美业难终。上疏长乐宫以劝成德政曰：百姓不足。起於世尚奢靡。长安语曰：〗

城中好高髻。四方高一尺。城中好广眉。四方且半额。城中好大袖。四方全匹帛。


〇

《后汉书》马援传附马廖传。玉台新咏一作汉时童谣歌。
《类聚》四十三。
《御览》四百九十五。
《乐府诗集》八十七。
《文选》补遗三十五作长安谣。
《诗纪》八。又《御览》三百六十四引额一韵。八百十八引帛一韵。



