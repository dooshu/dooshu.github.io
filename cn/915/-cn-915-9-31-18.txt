◇封申希祖诏（永泰元年）

门下：持节、督司州诸军事、冠军、将军司州刺史申希祖，志器沈隐，才略开济。在昔多难，任参心膂；爰及中兴，忠款弥著。契阔艰虞，尽其心力。逮獯猃侵斥，武节飙腾；残寇外殄，危城独困。休庸臧绩，朕有嘉焉。宜锡茅土，以畴勤烈。可封开国伯，食邑五百户，本官如故。主者施行。（《文苑英华》四百十六）

