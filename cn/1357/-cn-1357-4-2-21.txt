俄国人瑞


俄罗斯西伯利亚西部多木斯克府医院中，近有一老人至院就医，年已二百岁，闻者莫不异之。然有三代与之相稔者，皆知其年为不虚也。且所有一切契据，如婚约等类，皆可作证云。此老丧偶后，末尝续娶，已鳏居一百二十有三载。子一，年九十而亡，时一八二四年也。俄皇彼得大帝在位时，此老尝亲见之，音容笑貌，犹仿佛能记。老人寿虽奇长，精神亦颇矍铄。惟两足不良于行，故往来出入，皆用抬床从事焉。

趼人氏曰：此老若生中土，则百岁坊将重建矣。然而步履需人，已无生趣矣，长寿何为？





