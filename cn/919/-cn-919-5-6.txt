伤暑叙论

伤暑者，乃夏至前后各三十日有奇，少阳相火用事之时也，炎热大行，烁石流金，草萎河涸，人或伤之，则发热自汗，面垢，背寒倦怠，少气。以暑消气，气消血散，与伤寒相类。此是夏间即病，非冬伤寒至夏发为热病也，当以脉别之。伤暑脉虚无力，盖因气血消散，致血虚弱；伤寒则泣血而闭，脉紧而有力，大不同也。《要略》言伤寒家别有 病。盖诠次者，见其一条别在后，故有是说。轻重不同，识者当自知之。

