○读时令议

读时食，非古制也，自东汉始焉，其後因而沿袭。按太宰职，正月之吉，悬治象之法於象魏，使万人观之。又《春官·太史》“颁告朔於邦国”。《玉藻》复云：“听朔於南门之外。”并无读时令故事。而辟闾仁云：“元日受朝读令，此则听朔礼毕，合於《玉藻》之文。”王方庆虽有所驳，大旨与仁不异，皆臆说也。凡言诗者，为四时耳，若正月之朔读令，则合云岁令，何以谓之时邪？其夏秋冬又何为不读邪？则辟闾辈误矣。

