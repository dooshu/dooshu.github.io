陈鉴之　古诗四首奉寄陈宗之兼简敖舑翁

雌雄乌一色，烈焰玉石分。

子桑十日雨，英概君摩云。

尘尾失羁思，襟裾兰茝芬。

是岂如蟨驉，书圃同锄芸。

陈鉴之

陈鉴之　古诗四首奉寄陈宗之兼简敖舑翁

君隐万人海，啸咏足胜流。

我堕寂寞滨，嵌岩一筇秋。

蟠郁向谁吐，天围芦荻洲。

劈箭客帆去，何日回吾舟。

陈鉴之

陈鉴之　古诗四首奉寄陈宗之兼简敖舑翁

甘旨娱母颜，雍雍春满室。

咿哑索梨枣，诸儿争绕膝。

波明再茁桐，露涤清吟笔。

人生如此足，富贵刀头蜜。

陈鉴之

陈鉴之　古诗四首奉寄陈宗之兼简敖舑翁

亭亭会山阁，西面秋澄鲜。

盘礴一代英，披衣俯飞鸢。

迩来几星聚，清樽压云烟。

九转奇诀快，分惠毋独仙。

陈鉴之

