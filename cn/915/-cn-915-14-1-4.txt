◇鹿祥制（开皇十五年六月）

朕比临朝听政，乃有群鹿来游，驯扰宫门，前後非一，逼近人众，安然不惊。但往经离乱，年世久远，圣人之法，败绝不行，习俗生常，专事杀害。朕自受灵命，抚临天下，遵行圣教，务存爱育，由王公等用心，助朕宣扬圣法，所以山野之鹿，今遂来驯。官人等但□至诚，化导民俗，自可编户之人，皆□□□。宜存心仁善，副此休祥。（同上）

