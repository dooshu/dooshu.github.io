赵希逢　和清富楼

禅味曾参老释昙，混融万象就中观。

眼前风月随时幻，胸次乾坤别样宽。

自是临流清可赋，不成无酒白相看。

碧潭秋月唯堪比，光莹吾心一片寒。

赵希逢

赵希逢　和清富楼

对景谁能不赋诗，凭高着眼到幽微。

下临无地仙三岛，水远兼天山四围。

岂但追陪闲着句，更应珍重为留衣。

北山他日移文去，蕙帐无人月满扉。

赵希逢

