卷613_86【重玄寺元达年逾八十，好种名药，凡所…余奇而访之因题二章】  皮日休

雨涤烟锄伛偻赍，绀牙红甲两三畦。

药名却笑桐君少，年纪翻嫌竹祖低。

白石静敲蒸朮火，清泉闲洗种花泥。

怪来昨日休持钵，一尺雕胡似掌齐。

香蔓蒙茏覆昔邪，桂烟杉露湿袈裟。

石盆换水捞松叶，竹径穿床避笋芽。

藜杖移时挑细药，铜瓶尽日灌幽花。

支公谩道怜神骏，不及今朝种一麻。





