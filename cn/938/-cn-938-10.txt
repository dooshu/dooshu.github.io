云游僧


一僧人物秀丽，有如妇人，遂缠足描眉，假扮尼僧模样，云游四方。僧素善采战，又能缩龟，以故所至之地，人皆信为活佛。一日游至吴下，借寓於豪家功德庵，倡说轮回，妄谈生死，豪妻女敬之，留为庵主。

僧遂诱本城富贵人家及乡村妇女至庵作会。庵有净室十七间，各备床褥衾枕。每遇会日，则择美者、少者留宿庵中，甜言伴一夜，常污数妇女。间有刚正者，便以法迷其神智淫之，妇女心内明白，而目睁口呆不能出言，事毕解之，已被点染，欲言不言，付之无可奈何耳。故妇女宿庵一次，再不赴会者，闻他人留宿庵中，则只自暗笑而已。

僧原携四尼僧同来，而四尼亦皆男子，每宿妇女在庵，各从所欲。僧复置一簿，细注作会日期，某某宿庵，每每荐某至庵，某挽某宿，某伴某眠，其女系某取红。若是久之，簿籍盈箱矣。牵富夫、男尽堕其术中，反禁止游人，不容见面，即妻女不在庵中，已亦不敢私谒此僧，恐罹地狱罪也。是以无人破其淫网。

癸巳夏，偶有某司理按临是邑，因公署与察院相邻，遂借栖豪庄，不意庄在庵侧。将晚，司理公登楼纳凉，遥见庵中，一披发女子与三妇人俱裸体为僧拭浴，僧忽转抱女子淫谑於石凳上，三妇争前扶女搂僧，夺扯阳物，鄙亵不可名状。即而四僧俱来，各挽一妇以逞淫兴，其一僧无下手处，立视於傍，俟出浴僧讫事，方趋前与女再淫而罢。司理公目视甚详，呼隶问之，隶云：“此某豪功德庵也，内只女僧五人耳。”司理愕然，恐有泄漏，急诣县尹语以故，令人前後围绕，破门而入，擒拿五僧，亲往搜其箧中，得白绫汗巾十九条，皆有女子元红在上，捡其簿籍，则留宿妇女，姓氏日期，纤悉明白。司理发指目裂，严刑拷之，俨然五尼僧也，无状可验，僧泣诉不已，而豪又代为嘱托。司理益怒，即以汗巾簿籍送之豪家，豪羞赧欲死。僧哑口无言，司理公巧判云：

审得王某系三吴亡命优仆奸徙，倡白莲以惑黔首，抹红粉以溷朱颜。教祖沙门，本是登岸和尚，娇藏金屋，改为入幕观音。拍玉笑合掌禅床，孰信为尼为尚；脱金莲展舒绣榻，谁知是女是男。譬之鹤入凤巢，始合关睢之好；蛇游龙窟，岂无云雨之私。明月本无心，照霜闺而寡居不寡；清风原有意，入朱月而孤女不孤。废其居，火其书，方足以灭其迹；剖其心，刳其目，不足以尽其辜。

判毕，吩咐行刑者，使备受惨酷，然後戮於市。其尸弃於观音潭，人往看之者，见其阳物累垂，约长七寸，若驴马之势然。

钱某者有子，方五六岁，以冬月患痘死，心头尚热，钱夫妻俩哭不忍舍。忽一尼至，云：“我能再生之，但须夫人与我裸而暖之七日，则阳回痘起，公子再生矣！”钱某不胜欢喜，留尼行法，果以死子置於床之当中，钱妻裸卧於内，尼裸卧於外，上以被覆之，各不露形。钱则远避於书室，不敢进房以混乱其法，惟俟七日看死子之复生也，如此有六昼夜矣。忽妻之兄来探甥，钱以甥死告之，且悉道尼僧行法之事，其兄笑曰：“足下居官也，要理民治世，何曾见人死再生，倘暖之复生，则自古帝王宁少一暖身之尼也，莫为奸僧所欺，令吾妹白日升天可尔。”钱面赤不语，亟入房中，揭被视之，果男僧也，羞无地。

鞫之，盖钱官游时，此僧扮作尼僧来家抄化，钱妻信其言语留之宿。尼初时不肯，钱妻强挽之，至晚与尼同榻，固不知其为僧也。尼因房中有婢，亦不敢轻举以徼福，第假寐以伺其便。中夜钱妻忽起溺，以手按著尼身，则脐下有物，翘然直起。钱妻又惊又喜，默无一言。惊者惊尼身不应有此物，喜者喜久旷无聊，黑夜得此，侍婢不知也。尼见其不言，知其心动，遂伺上床，时一搂接唇而以具急投其牝口，钱妻便跨马而坐，握具自投入焉。两惰既洽，尼似彩蝶恋花，妇似新花向蝶，口含琼液，舌吐丁香。若不知身在人间世矣。既罢，钱妻曰：“今日若非有宿缘，安得如此巧合，尔须念我寂寥，时时顾我。尼曰：“来不烦嘱咐，真如房中之人何？”钱妻曰：“余俱幼稚，未识人道，唯小福长成，必灭其口，尔适今日任为之。”尼得斯言，淫兴益炽，乃握钱双足往来抽泄者数百回。钱妻雳声颤语，掌热气促，淫水流绵不绝，其欢畅可知也。

次夜，钱妻以计令幼婢俱宿於楼下，留小福在房，命尼强与之狎，小福漠然不知何谓，及蝶至花前，乃始惊愕，而金枪已透垒矣。琼花乍吐，桃浪已翻，羞赧娇啼，难态万状，尼遂轻轻，略为动摇，而与钱妻鏖战许久。小福既为腹心，往来将及二载，因钱失意归家，以致蓝桥路阻，是日假借探望来寻旧好，见钱子死，谬说愚钱，不意妇兄之败其事也。钱怒，缢僧沉之水，小福毙於杖下，妻以幽死。

乌程晟舍里有佛庙，万历丁酉五月，有远来少尼作倡大建殿宗，妇女群聚，日有百余人。里有凌太守之弟，拥苍头突至，索少尼观之，尼峻拒再三，凌大恚以言撼之，尼不得已，方出一见。即令仆诟辱之，袂其衣乃雄尼也。群妇女一时惊惶逃避，捕尼送官，人人大快。世间挟诈者，皆男尼也，男尼受谴，挟诈者网漏吞舟，悲哉！





