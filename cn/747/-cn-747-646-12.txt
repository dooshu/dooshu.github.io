○论卢从史请用兵事状

从史比来事迹，彰露颇多，意不自安，务欲生事，所以曲陈利害，频献计谋，冀许用兵，求姑息。今亲领士马，欲往邢，假以就粮，实为动众，去就之际，情状可知。伏愿圣德，备详端绪，用绝其情，不许此行事。臣愚窃料从史，必更密陈利害，求动师旅，为输忠诚，苟私於身，非利於国，更有奏请。伏望以此堤防。

