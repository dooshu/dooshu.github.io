石渠记


自渴西南行，不能百步，得石渠，民桥其上。有泉幽幽然，其鸣乍大乍细。渠之广，或咫尺，或倍尺，其长可十许步。其流抵大石，伏出其下。逾石而往，有石泓，菖薄被之，青鲜环周。又折西行旁岩石下，北堕小潭。潭幅员减百尺，清深多鲦鱼。又北，由行纡余，睨若无究，然卒入于渴。其侧皆诡石、怪木、奇卉、美箭，可列坐而庥焉。风摇其巅，韵动崖谷。视之既静，其听始远。

予从州牧得之。揽去翳朽，决疏土石，既崇而焚，既酾而盈。惜其未始有传焉者，故累记其所属，遗之其人，书之其阳，俾后好事者求之得以易。

元和七年正月八日，蠲渠至大石。十月十九日，逾石得石泓小潭，渠之美于是始穷也。

题记：本文为《永州八记》之一。作者变法失败之后，被贬永州。永州本是一个偏僻荒凉的地方。作者到永州之后，且能排除心中的愤懑、压抑，发现永州的美，游于山水之间，并用自己高超的笔触，把永州山水的美丽描述了出来，永留后世。石渠当然是一个奇异幽静的地方，作者也只能以此寄托山水，以有所忘。作者用移步换形的写法把小小的石渠写得妙境叠出。尤其“风摇其颠，韵动崖谷，视之既静，其听始远”几句，更是趣韵无穷。非处幽谷静境之中，寄情山水者不能捕捉、体味。同是写风，上篇有振动惊骇之势，此篇饶清远静幽之韵。





●隋唐五代

