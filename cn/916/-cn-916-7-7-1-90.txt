【晨征听晓鸿】

听晓鸿。晓鸿度将旦。跨弱水之微澜。发成山之远岸。怵春归之未几。惊此岁之云半。出海涨之苍茫。（玉台作芒。同。）入云途之イ（玉台作杳。）漫。无东西之可辨。孰遐迩之能算。微昔见於洲渚。赴秋期於江汉。集劲风於弱躯。负重雪於轻翰。寒□可以饮。荒皋可以窜。□水徒自清。微容岂足玩。秋蓬飞兮未极。塞（玉台作寒。）草寒（玉台作萎。）兮无（《类聚》作容。）色。吴（玉台作楚。）山高兮高（玉台作杳。）度。越水深兮深不（玉台作不可。）测。羡（玉台作美。）明月之驰光。顾（玉台作愿。）征禽之驶（玉台作骋。）翼。（玉台作骋。）翼伊余马之屡怀。知吾（《诗纪》作君。注云。一作吾。）行之未极。（《诗纪》云。一作息。）夜绵绵而难晓。愁参差而盈臆。望山川悉无似。（玉台误作以。）惟星河犹可识。孤（玉台作闻。）雁夜南飞。客泪夜沾衣。春鸿旦（玉台作思。）暮返。客子方未归。岁去欢娱尽。年来容貌衰。（玉台作非。《诗纪》云。一作非。）揽衽形虽是。抚臆事多违。青纣（玉台作蒲。《诗纪》云。一作蒲。）虽长复易解。白云诚远讵难依。（○玉台新咏九。《诗纪》七十四。又《类聚》九十引旦、岸、算、极、色、测、翼、臆、飞、衣、归十一韵。）

