游龙井记


龙井旧名龙泓，距钱塘十里。吴赤乌中，方士葛洪尝炼丹于此，事见《图记》。其地当西湖之西，浙江之北，风篁岭之上，实深山乱石之中泉也。每岁旱，祷雨于他祠不获，则祷于此，其祷于此，其祷辄应，故相传以为有龙居之。

然泉者山之精气所发也，西湖深靓空阔，纳光景而涵烟霏；菱芡荷花之所附丽，龟鱼鸟虫之所依凭，漫衍而不迫，纡余以成文，阴晴之中，各有奇态，而不可以言尽也。故岸湖之山多为所诱，而不克以为泉。浙江介于吴越之间，一昼夜涛头自海而上者再，疾击而远驰，兕虎骇而风雨怒，遇者摧，当者坏，乘高而望之，使人毛发尽立，心掉而不禁。故岸之山多为所胁，而不暇以为泉。惟此地蟠幽而踞阻，内无靡曼之诱，以散越其精；外无豪捍之胁，以亏疏其气。故岭之左右，大率多泉；龙井其尤者也。夫畜之深者，发之远。其养也不苟，则其施也无穷。龙井之德，盖有至于是者，则其为神物之口也，亦奚疑哉？

元丰二年，辩才法师元静，自天竺谢讲事，退休于此山之寿圣院。院去龙井一里，凡山中之人有事于钱塘，与游客之将至寿圣者，皆取道井旁。法师乃即其处为亭，又率其徒以浮屠法环而咒之，庶几有慰夫所谓龙者。俄有大鱼泉中跃出，观者异焉。然后知井之有龙不谬，而其名由此益大闻于时。

是岁余自淮南如越省亲，过钱塘，访法师于山中，法师策杖送余于风篁岭之上，指龙井曰：“此泉之德至矣，美如西湖，不能淫之使迁；壮如浙江，不能威之使屈。受天地之中，资阴阳之和，以养其源，推其绪余，以泽于万物。虽古有道之士，又何以加于此，盍为我记之？”余曰：“唯唯。”

题记：作者记游龙井，不着力描绘其景，却刻意宣扬其德。文章状写了西湖景色的绚丽多姿，钱塘江潮的汹涌澎湃，所以“岸湖”“岸江”之山，或为其所诱，或为其所迫，突出了帷独龙井的德：淫不迁，威不屈，养不苟，施无穷，作者谓其有龙显灵，固然荒诞无稽，但用人的美德比泉的好处，却富于亲切感和人情味。西湖、钱塘其景若此，则地处其间的龙井之景美，已尽在不言之中了。就结构而言，全篇在龙井的“龙”字上做足文章。先以其“有祷辄应”，言其相传有龙；继而以其“畜深发远”、“养吵苟”、“施无穷”诸德，言不必疑其有龙；再以浮屠念咒，有大鱼跃出，证井之有龙不谬。全篇以议论为主，却不乏精彩的描写、动人的抒情和生动的记述。描写部分全用长短错落的对句，所以读来绝无枯燥说教的乏味，而富诗意和美感。作者简介：秦观（1049-1100）：字少游，又字太虚，与淮海居士，江苏高邮人。宋哲宗元祐初，由苏轼推荐，除太学博士，任秘书省正字兼国史院编修。政治上倾向于旧党，被目为元祐党人。绍圣（哲宗年号）间贬处州，徙郴州、雷州。徽宗立，放还，复宣德郎，至藤州卒。其文词得苏轼激赏，王安石亦谓其诗清新似鲍、谢。其词属婉约派，多涉男女之情，抒身世之悲。刘熙载评其词曰：“少游词有小晏之妍，其幽趣则过。得花间、尊前遗韵，却能自出清新。”著有《淮海集》。





