方岳　次韵山居

孤亭危受众峰朝，岁晚移床借避嚣。

梅次第花春漠漠，鹤相随睡夜寥寥。

诸公安用怒生癭，老子岂为饥折腰。

更入乱云深处去，极知与世不同条。

方岳

方岳　次韵山居

诸老鸣靴日上朝，有人幽处厌喧嚣。

江乡十月稻成熟，茅屋一灯山寂寥。

天不与生犀插脑，人今能风宝围腰。

从吾所好宁相误，洙泗坛荒有玉条。

方岳

方岳　次韵山居

文如翻海百川朝，不说从前两耳嚣。

径与此山俱寂寂，未应吾道竟寥寥。

一生不办雕龙口，十万谁缠骑鹤腰。

但得草茅化歇去，何如快活有新条。

方岳

方岳　次韵山居

閒民亦幸乐清朝，蓑笠过从语不嚣。

倏忽岂能知混沌，玄冥颇亦识参寥。

年华鼎鼎分杯面，筋力时时借树腰。

月冷霜寒惊鹤帐，住山活计太萧条。

方岳

