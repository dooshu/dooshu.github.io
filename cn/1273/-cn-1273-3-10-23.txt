珠江夜送啸桐之梧州　四首


年年代作嫁衣裳，涂抹今为新妇妆。莫道女儿差未学，教儿忙比养儿忙。

送人作郡鬼揶揄，同是当时旧酒徒。能唱尊前《渭城曲》，故应心计未全粗。

江山风月好亭台，觞咏应须老守才。一语叮咛君记取，莫因官贵少书来。

后夜相思益渺然，苍梧遥隔夕阳边。他年倘忆今宵会，此是当时载鹤船。





