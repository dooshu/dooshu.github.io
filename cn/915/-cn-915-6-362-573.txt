○墓毁论



案礼，圣人制殡葬之意，盖以死者不可服存，而孝子不忍弃其亲，故为棺椁葬埋。推其本心，固在弃之，弃之中为礼节以顺孝子情耳。原圣人之意，盖以无知处之形骸，故以幽闭长久为安；以有知为神灵，故以清阳博庙尊严为显，尊严故可，潜隐故不犯，比之丘陵，同之自然而不敢。若遇寇发露，可以补复其外，而不可改内。器泣之日，以事讫为节。故庙灾存三日哭之之文，墓毁无制哭之日。笃推大理，恐不加异于庙灾也。苟以无知处之，则虽加开发，不能益死者之苦。但人情不忍见闻。见闻之日有哭泣，一日、五日或十日，过者不足褒，不及不足贬，故圣人不为之礼。（《通典》一百二）

卷一百二十七

吕会

会，愍帝时汝阴内史。



