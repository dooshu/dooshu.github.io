胡臭漏腋证治

胡臭与漏腋，虽不害人性命，而害人身，奉亲事居，乃至交游，皆非所宜。修身之士，务为清洁者，或得此患，不可不思有以去之。夫胡臭者，多因劳逸汗渍，以手摸而嗅之，致清气道中，受此宿秽，故传而为病。方论有天生臭之说，恐未必皆然，多见为人相染者。盖其气吸上元宫，遂散百脉，多相沾染，忌之为得。漏腋者，亦由腋下挟汗，致污衣数重皆透，然未必臭。以二证致之，其病自别，古方共作一病，未为至论。

胡臭漏腋证治

