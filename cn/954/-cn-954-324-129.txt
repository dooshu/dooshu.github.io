陈著　次韵弟观雪中二首

翦耳严风利似刀，吹嘘滕六做功劳。

大包天地为一色，老尽山林无二毛。

借暖尚能赊绿蚁，御寒终不羡裘羔。

天涯多少穷途客，欲寄书难雁影高。

陈著

陈著　次韵弟观雪中二首

万里长久一样云，纷纷吹下玉成尘。

能令下界皆称瑞，谁谓南人不识真。

积冻已多为麦地，培汤更办百花春。

强将光景宽衰老，呵手微吟意欠新。

陈著

