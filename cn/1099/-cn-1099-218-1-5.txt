○答方湖王都憲 【 海禁】

承教知內調眾口、外戡群盜、憂勞萬狀、任事之難如此、柰何、壬子歲、黃巖之變、生時寓金陵、嘗言此賊皆豪族巨室為之耳目。賫糧漏師。肆無忌憚以至此極。非請劍行誅。必無平定之日。乃今流言飾謗、迷執不改、非至滅門慘禍不止、所諭三事、第一事最難處、海禁豈可明開。此言指朱都憲耶葢彼中所欲寬假者皆奸豪強橫之家而軍門所欲寬假者在貧細愚弱之眾宜其法雖良而不以為思。害已深而猶以為利也。第二事易處、在吏部一轉移間耳、第三事設總兵、葢與設縣治相表裏、愚意縣治設于月港。總兵亦宜駐月港。俟內賊漸歸。外寇漸息。即將浙廣市舶并而為一移置月港。修復先朝故事。嘗聞洪武初一市舶司設本太倉黃渡。至今稱為六國馬頭。後乃慮其切近南京。分而為三。移之于浙于閩于廣。六國亦分隸三司。今可考而行也。洪武末樂時。因倭奴不靖、海上人相勾為盜。嘗遣高僧諭日本。又遣都御史俞公士吉等。三十餘年而後巳。今不考之故實。而輒求近效。加以衣冠士夫上下遊說。比之　國初更難展布。朝議倚賴明公甚重幸熟思而决行之、不但八閩蒙福、浙水東西、長江南北、皆有息肩之望伏、

