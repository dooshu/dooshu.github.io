【县司】


（宋）知县或县衙通称。宋司马光《司马光奏议》卷三七《赈济札子·元祐元年上》：“然所以能使流民不移者，全在本县令佐得人。欲乞更令提点刑狱司指挥逐县令佐，专切体量乡村人户，有缺食者，据乡村五等人户逐户计口，出给历头，大人日给二升，小儿日给一升……县司亦置簿照会。”清徐松《宋会要辑稿·职官》四八之六〇：“太祖建隆三年十二月诏曰：‘……今后应乡村贼盗斗讼公事，仍旧却属县司，委令、尉勾当。’”《宋大诏令集》卷一六〇《罢县尉诏（建隆三年十二月）》：“宜令诸道州府，今后应乡闾盗贼斗讼公事，仍旧却属县司，委令、尉勾当。其一万户以上县差弓手五十人，七千户以上四十人，五千户以上三十人……如有盗贼，仰县尉躬亲部领收捉送本县。”　（元）县令公廨。元胡祇遹《紫山大全集》卷二三《民间疾苦》：“今后尉司获贼，毋得监禁稽留……便当县令以次公厅群问得实，止于县司牢禁，申解所属有司。”





