冯氏义仆：

华亭冯御史恩，次子口可家干冯艮，托以筦钥。口可没，子大夏荡废弃其家，依妾金陵十余年不归。艮每岁收田租，易金即箧藏之，不私一钱。良久其主归，以所积万金还之，大夏遂为富人。后大夏没，诸藏金为他房瓜分，艮又不取一钱，人称其厚。艮子三，皆诸生，孙明玠，天启壬戌进士，历御史。(艮原赵氏)



