○藏冰赋（以“坚明洁镜”为韵）

国之造物，时惟用天。履在岁之穷纪，知层冰之腹坚。可以备用，凌人主焉。利黍以为荐，率司寒而是先。於是入坎[QVDC]，逾峥嵘。乍逼侧以经险，复趑趄而不征。爽气旁达，凝阴上清。始峨峨而不见，遽冲冲而有声。是伐是取，登乎上京。候朝风而益壮，对夜月而俱明。崇凌既启，阴井方渫。含声色而转深，拂霜威而逾洁。不靡刂不劂，如磋如切。掩下方以涸Ё，匪上腾之发泄。方见象於为寒，且多惊於内热。顾惟不佞，括结成性。彼蓄物以俟用，亦何异乎藏冰。将有冒於严凝，岂见遗於水镜。

