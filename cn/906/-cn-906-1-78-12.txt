休成乐


《汉书·礼乐志》曰：“登歌再终，下奏《休成之乐》，美神明既飨也。”

酾醴具登，嘉俎咸荐。飨洽诚陈，礼周乐遍。祝辞罢祼，序容辍县。跸动端庭，銮回严殿。神仪驻景，华汉亭虚。八灵案卫，三祇解途。翠盖燿澄，　奕凝宸。玉镳息节，金辂怀音。式诚（远）〔达〕孝，底心肃感。追凭皇鉴，思承渊范。神锡懋祉，四纬昭明。仰福帝徽，俯齐庶生。





乐府诗集卷第九　郊庙歌辞　九


