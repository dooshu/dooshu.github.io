【御营五军】


（宋）御营使司前、后、左、右、中军之总名，每军一万人。宋王应麟《玉海》卷一三九《建炎御营五军》：“建炎元年五月丁酉，命中书侍郎潜善兼御营使，同知密院伯彦副之。六月甲子，右相李纲兼使，因杨惟忠等所部为五军，本以行幸，总齐军中之政。”宋李心传《建炎以来系年要录·建炎三年六月辛未》：“御营使司奏：诸军道以一万人为一军，每军十将，共置统制五员。”《中兴两朝圣政》卷二，建炎元年八月庚申：“御营使司左军统制韩世忠为定国军承宣使，御营使司前军统制张俊落阶官。”





