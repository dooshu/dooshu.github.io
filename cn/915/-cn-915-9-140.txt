◎陈庆之

庆之字子云，义兴国山人。从武帝举义，为主书，除奉朝请，普通中为武威将军。迎元法僧，还除宣猛将军，文德主帅，转东官直阁，赐爵关中侯。大通中为假节飙勇将军。送元颢入魏，还除右卫将军，封永兴县侯，出为持节奋武将军，北兖州刺史。中大通中除南北司二州刺史，大同中进号仁威将军，卒赠散骑常侍左卫将军，谥曰武。

