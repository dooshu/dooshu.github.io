杨万里　与山庄子仁侄东园看梅四首

仰树看花不见梅，闻香疑有别园开。

更行数步偶回首，却被青松映出来。

杨万里

杨万里　与山庄子仁侄东园看梅四首

梅花不是雪家仙，雪里如何不怕寒。

冻脱龙髯冰却海，千花试与斗来看。

杨万里

杨万里　与山庄子仁侄东园看梅四首

手种江梅五百窠，小窠开早更花多。

就中一树尤清绝，恼杀先生看杀他。

步绕梅花遍一园，得花妙处忽欣然。

元来别有看花眼，笑向山庄死不传。

杨万里

