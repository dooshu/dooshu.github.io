东门之杨

二章，章四句


首章讲：此男女期会，而有负约不至者，故因所见以起兴。曰：





东门之杨，其叶牂牂。

杨，柳之扬起者也。东门之杨，则其叶牂牂焉而甚盛矣。





昏以为期，明星煌煌。

期，相约。子与我昏以为期，欲于此一相会也。今则见其启明之星，煌煌其大明矣。期于昏，而将旦之不见，我不知其何为负约至此也，宁不孤我之望乎哉！

末章讲同。





东门之杨，其叶肺肺。昏以为期，明星晢晢。

晢晢，亦大明。





