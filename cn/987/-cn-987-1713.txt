苏轼　夜泛西湖五绝

新月生魄迹未安，才破五六渐盘桓。

今夜吐艳如半璧，游人得向三更看。

苏轼

苏轼　夜泛西湖五绝

三更向阑月渐垂，欲落未落景特奇。

明朝人事谁料得，看到苍龙西没时。

苏轼

苏轼　夜泛西湖五绝

苍龙已没牛斗横，东方芒角升长庚。

渔人收筒及未晓，船过惟有菰蒲声。

苏轼

苏轼　夜泛西湖五绝

菰蒲无边水茫茫，荷花夜开风露香。

渐见灯明出远寺，更待月黑看湖光。

苏轼

苏轼　夜泛西湖五绝

湖光非鬼亦非仙，风恬浪静光满川。

须臾两两入寺去，就视不见空茫然。

苏轼

