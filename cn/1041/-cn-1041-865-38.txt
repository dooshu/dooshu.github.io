丘葵　次欧阳少逸韵呈雪庭禅师

苹婆影镂日华明，照见枝头果已成。

却是南风有吟思，时将万叶作秋声。

丘葵

丘葵　次欧阳少逸韵呈雪庭禅师

吟得秋声满院凉，不知六月有骄阳。

禅心已是空诸相，无奈瓶花故故香。

丘葵

丘葵　次欧阳少逸韵呈雪庭禅师

瓶花故故透禅房，师自无心花自香。

客散夜深归定裹，白生虚室月无光。

丘葵

