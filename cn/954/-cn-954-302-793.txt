陈造　用赠朴翁旧韵二诗送徐南卿南归

飞鹏尺鷃计穷通，今古幽人一笑中。

等是劳生浮大块，谁能诡遇诧良工。

书堪引睡聊遮眼，酒可祛愁胜作公。

此意平章有同社，绝怜相望马牛风。

陈造

陈造　用赠朴翁旧韵二诗送徐南卿南归

莫将半菽羡千钟，生世谁非囿数中。

荐福议碑雷已震，浩然遻意句徒工。

我知寒饿怜颜阖，人说乘除有志公。

穷鬼趁渠来败类，秋禾一昔仆霜风。

陈造

