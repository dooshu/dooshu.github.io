【藉田诗】

寅宾始出日。律中方星鸟。千亩土膏紫。万顷陂色缥。严驾伫霞昕。□露逗光晓。启行天犹暗。伐鼓地未悄。苍龙发蟠蜿。青旆（《诗纪》作祈。）引窈窕。仁化洽骇（本集作孩。）虫。德令禁胎夭。耕籍乘月映。遗滞指秋杪。年丰廉让多。岁薄礼节少。公卿秉耒耜。庶□荷Θ□。一人惭百王。三推先亿兆。（○《类聚》三十九及本集引鸟、夭、杪、少四韵。《初学记》十四引鸟、缥、晓、悄、窕、□、兆七韵。《诗纪》六十五。冯默庵曰：藉田。艺文止八句。至岁薄礼节少止。初学有公卿秉耒耜四句。而无仁化洽孩虫等六句。未有知此六句竟在何所。不得以意连属也。逯按。《初学记》所引不止四句。拼凑逸文为一篇实无不可。默庵之说非是。）

