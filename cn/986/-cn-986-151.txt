苏泂　红梅

游仙一曲梦初回，依旧江南鼎鼐才。

岁晚应嫌太孤寂，未妨随俗引三杯。

苏泂

苏泂　红梅

天与清高孰我过，岁寒只合老岩阿。

无端自学闲桃杏，只恐情多事亦多。

苏泂

苏泂　红梅

等观非白亦非红，开落那知色自空。

落叶成阴花又子，几将心事托东风。

苏泂

苏泂　红梅

空墙碧水芳菲处，泣尽胭脂恨不销。

不遣二妃陪舜葬，故应泪沁雪枝条。

苏泂

