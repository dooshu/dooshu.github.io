【为南郡王侍皇太子释奠诗二首】

陵季相沿。训随世殆。政缺雅乖。风漓化改。礼亡衽席。乐沉河海。三雍靡构。四教谁采。瞻震并峻。义属重丽。横书清道。晦彼生知。（○《类聚》三十八。《诗纪》七十三。）

义重师匡。业贵虚受。襄野顺风。西河杜帚。表迹亏光。降情回首。道御百灵。神行万有。尊学尚矣。继列传徽。旗章或舛。兹道莫违。自堂及室。异轸同归。洋洋圣范。楚楚儒衣。（○《初学记》十四。《诗纪》七十三。○逯按。《类聚》、《初学记》所引殆为一篇之佚文。《诗纪》编为两首。今姑照录。）

