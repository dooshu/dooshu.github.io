槜李诗人：

万历间，槜李诗人颇盛。姚叔祥起佣书。丘遂本天宁寺僧空梵也，逐于岳氏，走补嘉善诸生，仍被斥，以诗游荐绅间。陈无功本龚郡守，勉侍史积资，官泉州府经历。沈藻明德本吴氏舍人。并能诗，不讳其所出。明德家设「恩主思我吴公之神位」，每遇人辄自称名。殷东皋口口本村农，车水，手一绵纸书，陈眉公过问，则《后汉书》也，因勉之成名。



