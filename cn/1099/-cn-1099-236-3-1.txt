○與李縣尹書 【 防倭】

五月間、倭寇千餘、由勝山海濱、擁入吾土、焚廬舍、屠生靈、縱橫蹂踐于石堰、內外數十里、如入無人之境彌月飽所欲、始航海去維時足下登城防守、其猖獗逼城之狀、不猶在目中耶、今雖蹔爾靖輯。瀕海居民神敓膽遙見海艘夜泊。率妻弩奔走山谷。數日乃旋室中財貨往往為土賊所掠。窮窘辟易。言之傷心。明年南風起寇或併力而來。深為可慮。是故乘冬月閒假之時。思患預防。足下所宜加之意也。國初防海之制甚詳歲久漸弛即今集兵船。塞水港。出洋哨探據山環守。固自有主者。乃若海塘以內。抗扼其衝、則封疆之臣之責矣昔人于塘外濬河、塘上築墻下里甲、分信地、刻日畢工、官不費而事自集、葢將恃河以為塹。依墻以屯兵俾寇弗獲踰海塘侵內地也。今墻或傾圯。河或壅淤。不乘時葺治之可乎。鄉兵本農夫然性頑勁。其禦門庭之寇。家自為兵。人自為戰。實勝官軍。擇有行誼者為之團保之長。製冊籍。勒名氏。善用鄉兵不出此二語平居深戒勾點以安其業臨事稍給雇直以結其心有能斬將搴旗。?之重賞夏未寇復窺虹橋。鄉兵鼓譟而前。即遁入海。亦其一騐也。今名籍漸廢。團保匪人。不乘時申飭之可乎。姚城四面臨江。視他邑更覺險阻。乃昨乘之拒寇。獲保無虞。說者謂宜增高壘以壯雄圖。建敵臺以騁長技。誠為有見。矧今西壁多頹。新墉未固。不乘時修築之可乎。修城之費。取諸官則帑藏巳虛。取諸民則脂膏巳竭。僕嘗過上虞。見張君銳意修城。詢之云其邑預徵徭銀。共計八千兩。以三千兩解軍門。尚存五千兩。請諸土官。獲興茲役。僕思徭銀預徵。闔省畫一。姚之戶口勝虞。徵銀必多。曾解幾何。尚存幾何。比例移文。是在足下為之所也。吾姚災切剝膚。嘗各攄防之策。城中人一說。江南人又一說。四鄉人又一說。夫同舟共濟。豈宜自相參商。僕意塘兵鄉兵。多設藩垣。固所以護城中人矣。藉使塘不能守。鄉不能禦江南四鄉之民。奔避于城中。則修城增壘。非即護鄉間人耶。譬諸一身然。城中腹心也。江南唇齒也。四鄉四肢也。善醫者究標本。投藥餌。必期于全皆安。是故為今之計。葺墻疏河。練兵修城。所宜兼行並舉。有先後而無輕重者也。保障一方。不可無調遣遊擊之兵。近聞召募勇敢。巳及千人矣。無事坐食。費出不經。此真省餉要法莫若選精兵五百人或用千人分兩番操練則名為千人實止給五百人之費而臨時又得千人之用以策應鄉兵節其所嬴給鄉兵雇直是又在足下劑量伸縮之也。士生明盛之朝、委質為臣、輒思報　主、固知足下忠義之心、油油然不可遏、第官以父母名、誠宜視民如子、古人有蒲鞭示辱者、有催科政拙者、凡以生之不傷、厚之不困、法三王之遺意也、昔者姚俗簡朴近古、諸凡讌會、僅僅成禮而巳、比來士夫之家競為侈靡、萃水陸之殄、誇金帛之盛、恣長夜之飲、耽劇戲之娛、此當承平無事、然且不可。况四郊多壘之時乎。僕願足下省刑薄罰、倡節儉以厚風俗、實為政之切務、弭寇之根本也、夫弭寇必賴乎才將領。尤必賴乎賢守令。稽諸載籍、橫海樓船、雖樹一時之勳、平居伐謀杜漸、其誰任之、彼皆以吏兼將領者今之郡縣固不能爾魏尚守雲中匈奴遠避、不敢近塞、虞詡宰朝歌、賊徒駭散、境內皆平豈真古今人不相及哉、亦惟踵躅以嗣其芳焉耳、前守劉君既得罪去矣、其事尚屬未明、但劉嚴刑重罰、仇視其民、是以人弗憐惜之、今聞新守李君、實銓曹為地擇人者、先聲既巳慰士民之望、而又得足下不赴京朝、使誠上下同心防禦、寇弗入境、民獲安生其効可計日而覩也、松江海口、新寇泊者十餘艘、勢殊可畏、奉化奔突二百餘人、又未知底止、寇情巨測其來不顓于夏月、今羅丞遷官保簿應覲、萬一豺豕成群、搆連深入、飲馬于舜江之滸、足下病軀隻力、其何以攖之哉、不可不逆為之慮也、

皇明經世文編卷之二百三十六終







