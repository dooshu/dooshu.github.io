○上承旨崔侍郎启

某启。某才非敏达，器异闳深。乏百函飞翰之能，亏九纸课诗之业。植操虚凌於霜雪，干时未脱於尘埃。自忝班行，寻逾涯分。岂谓承旨侍郎念兹单拙，悯及埋沈。密回吹借之隆私，显示挈维之重德。今日早面承尊旨，曲奉恩言，必欲拔自泥沙，置之霄汉。择千里骅骝之足，未弃驽骀。合九成韶之音，不遗┎。感深泣下，喜过悲来。但虞不称雕镂，实虑有孤提拔。循涯揣分，感德惭恩之至。

