96　詩文見心志　葵花向日傾見温公心　孤月此心明見東坡心


「更無柳絮隨風舞〔一〕，馬氏校云：「『風舞』，元板作『風起』。」惟有葵花向日傾」，案：此詩今傳家集不載。可以見司馬公之心〔二〕；何云：「戴唐器云：『温公詩作於四月清和，則蜀葵花非傾葉向日以庇其根者，似微於體物有誤。』」「浮雲世事改，孤月此心明」，見東坡公之心。

【元圻案】此坡公次韻江晦叔詩。

〔一〕「舞」，元刊本作「起」。

〔二〕「可以」，元刊本、清嘉慶本無。





