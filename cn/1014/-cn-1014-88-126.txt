朱翌　陪董令升西湖阅竞渡

驰波斗舰疾轻鸿，歌鼓喧天保岁丰。

直面北风吹雨过，卷帘斜日照楼红。

吴儿戏水用长技，太守行春如醉翁。

社稷中兴岂无日，群鱼跃水正飞空。

朱翌

朱翌　陪董令升西湖阅竞渡

行乐何妨纵水嬉，劝耕犹喜及花时。

风和官柳未飘絮，绿满园桑无附枝。

训练指麾谈笑里，清凉潇洒古今宜。

西溪雨足归舟稳，会送高帆入凤池。

朱翌

