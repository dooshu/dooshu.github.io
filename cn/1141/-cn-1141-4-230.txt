亡友梅杓司尝浮家白门生子南为今善画作诗与之

其一

响山宿草痛多时，玉树亭亭又一枝。
年少丹青看烂熳，风流何减阿翁诗（杓司旧家响山。）。

其二

青箱零落倦论文，老蚌生珠自出群。
莫是故乡情太剧，扇头长画敬亭云。

其三

朗三诗画旧声名，二妙瞿山又雪坪。
添汝不妨成后劲，梅花树树照江城⑴。
⑴ 王弇州有「不及梅家树树花」之句。

其四

到来斗酒共招携，生长秦淮家宛溪。
旧业荒芜归好住，双羊南畔钓台西。


