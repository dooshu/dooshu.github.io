李弥逊　正月十五日与兄弟清坐灯下不饮取黄精荔子甘实食这童稚绕膝嬉笑喧

满床缃帙照清灯，碧眼相看老弟兄。

不见柳枝罗酒脯，旋烧榾柮煮黄精。

李弥逊

李弥逊　正月十五日与兄弟清坐灯下不饮取黄精荔子甘实食这童稚绕膝嬉笑喧

江城无地可开颜，学剪星裘闭户看。

手擘方红调儿女，漫将一笑当追欢。

李弥逊

李弥逊　正月十五日与兄弟清坐灯下不饮取黄精荔子甘实食这童稚绕膝嬉笑喧

龙楼曾侍赭黄衣，内竖传柑拜舞时。

空嗅清香愁永夜，梦魂何处觅丹墀。

李弥逊

