杨万里　过润陂桥三首

润陂初上板桥时，欲入江东尚未知。

忽见桥心界牌子，脚根一半出江西。

杨万里

杨万里　过润陂桥三首

却忆庚寅侍板舆，过桥桥断费人扶。

重来一见新桥了，泪湿秋风眼欲枯。

杨万里

杨万里　过润陂桥三首

历览溪中有底鸣，萧然芦叶蓼花汀。

元来轿顶鸣鸣响，将谓风声是鴈声。

杨万里

