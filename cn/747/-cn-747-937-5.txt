○晋公北斗大帝醮词

伏以斗御中天，旁周八极，招摇所指，邪正聿分。今以节及上元，时当考校，群物被维新之泽，万方承煦妪之功。念此封隅，尚躔兵甲，生灵涂炭，垅亩榛芜，当发生播植之功，旷黎庶耕桑之业，以兹忧痛，倍切叩祈。伏惟北极宫中，七元籍内，辍众庶凋伤之目，改一方沦丧之灾，克睹和平，永销锋镝。臣或身逢厄塞，罪系星辰，甘明科，以谢群品。不任。

