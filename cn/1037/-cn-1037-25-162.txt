钱时　题唐昌尉廨足山楼三首

夜犬无声彩棒闲，千岩万壑拥楼栏。

朝来更有西山好，爽气何妨拄笏看。

钱时

钱时　题唐昌尉廨足山楼三首

云奔浪卷入帘钩，说著坡仙万户侯。

剩觉足山看不足，几番烟雨上楼头。

钱时

钱时　题唐昌尉廨足山楼三首

营营求足竟何穷，一足能令万虑空。

可但诗人供望眼，乾坤都在足山中。

钱时

