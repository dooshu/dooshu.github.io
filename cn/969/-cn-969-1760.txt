刘克庄　余常用小端砚失之经年忽在常卖人手中以钱赎归纪实二首

几年共学久相于，中道如遗忽弃予。

韫厁而藏机不密，窃钩虽小法当诛。

匹夫有罪因怀璧，象罔无心偶得珠。

戒饬家僮严护守，即今鼠子巧穿窬。

刘克庄

刘克庄　余常用小端砚失之经年忽在常卖人手中以钱赎归纪实二首

得来砽砽相亲附，飏去频频入梦思。

盗璧相争笞掠汝，窃弓子笔亦诛之。

偿金在我宁从厚，拜石为兄苦好奇。

待唤良工镌砚背，偷儿携出有人知。

刘克庄

