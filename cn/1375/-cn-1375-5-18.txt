江水·巫峡


江水历峡，东迳新崩滩。此山汉和帝永元十二年崩，晋太元二年又崩。当崩之日，水逆流百余里，涌起数十丈。今滩上有石，或圆如箪，或方似垦，若此者甚众，皆崩崖所陨，致怒湍流，故谓之新崩滩。其颓岩所余，比之诸岭，尚为竦桀。其下十余里，有大巫山，非惟三峡所无，乃当抗峰岷、峨，偕岭衡、疑。其翼附群山，并概青云，更就霄汉辨其劣耳。神孟涂所处。《山海经》曰：“夏后启之臣孟涂，是司神于巴，巴人讼于孟涂之所，其衣有血者执之，是请生居山上，在丹山西。”郭景纯云：丹山在丹阳，属巴。丹山西即巫山者也。又帝女居焉。宋玉所谓天实、为灵芝。所谓巫山之女，高唐之阴，旦为行云，暮为行雨，朝朝暮暮，阳台之下。旦早视之，果如其言，故立为庙，号朝云焉。其首尾六十里，谓之巫峡，盖因山为名也。自三峡七百里中，两岸连山，略无阙处。重岩叠嶂，隐天蔽日，自非亭午夜分，不见曦月。至于夏水襄陵，沿溯阻绝。或王命急宜，有时朝发白帝，暮到江陵，其间千二百里，虽乘奔御风，不以疾也。春冬之时，则素湍绿潭，回清倒影。绝山献多生怪柏，悬泉瀑布，飞漱其间，清荣峻茂，良多趣味。每至晴初霜旦，林寒涧肃，常有高猿长啸，属引凄异空谷传响，哀啭久绝。故渔歌曰：“巴东三峡巫峡长，猿鸣三声泪沾裳。”

题记：本文节选自《水经注·江水》。第一段，作者引史书记载及神话传说，介绍巫峡形成，生动而富有神异色彩。第二段，作者或用正面描述：“重岩叠嶂，隐天蔽日”，“朝发白帝，暮到江陵”，“素湍绿潭”；“清荣峻茂”；或用侧面衬托，气氛渲染：“自非亭午夜分，不见曦月”，“虽乘奔御风，不以疾也”，“高猿长啸，属引凄异”，描写三峡两岸山势的高峻，水流的湍急，四时景色的变化，极富诗意。刘熙载称“郦道元叙山水，峻洁层深，奄有楚辞《山鬼》、《招隐士》胜境，柳柳州游记，此其先导耶？”(《艺概·文概》)是为的评。





●魏晋南北朝

