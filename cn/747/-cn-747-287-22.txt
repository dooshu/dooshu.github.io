○敕蛮首领铎罗望书

敕故姚州管内大酋长舟阝傍时嫡孙将军铎罗望：卿之先祖，输忠奉国，遽闻徂逝，深怆於怀。言念边人，必藉抚绥，又逼蕃界，兼资镇遏，卿宜缵承先业，以副朕心。故遣宿卫首领王白於姚州都督达奚守计会，就彼吊慰，便授卿袭浪穹州刺史，并赐绫彩三百匹，至宜领取。秋中已凉，卿及首领已下并平安好，遣书指不多及。

