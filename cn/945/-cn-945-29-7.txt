为中书相公作醮文

窃以天道玄远每居高而听卑神理聪明唯至诚而通感矧处最灵之列仰承洪覆之仁荷戬谷以居多被宠光而弥厚实怀忧於非据辄谢过於巳然伏念某本以诸生早尘贵仕再登廊庙骤正台衡徒竭寸诚无禆大政久辱高位颇郁具瞻当循名责实之秋处论道经邦之地万钱赋禄但愧於素飡百度弥纶更闻於补职有妨贤路深畏官箴且虑徼福逾涯贪荣过分冒兹人爵或致身灾是用?沥至怀上祈玄造伏冀高穹降鉴列纬储祥察兹夕惕之心矜以时亨之幸少歆蠲洁俯纳精诚垂佑颛蒙俾销罪沴恳祷之至殒越无从



