杨万里　舟过城门村，清晓雨止日出五首

五日银丝织一笼，金鸟捉取送笼中。

知谁放在扶桑树，秪怪满溪烟浪红。

杨万里

杨万里　舟过城门村，清晓雨止日出五首

深村可笑是居民，生长深山野水滨。

总出篱东携稚子，走来岸上看官人。

杨万里

杨万里　舟过城门村，清晓雨止日出五首

蒙松睡起揽诗编，信手翻来诵数篇。

忽有篙声仍绝叫，隔篷知是上滩船。

杨万里

杨万里　舟过城门村，清晓雨止日出五首

行人都上半山青，记得前朝傍险行。

左右回身看不彻，两边已失一滩声。

杨万里

杨万里　舟过城门村，清晓雨止日出五首

地锦花铺地锦衣，碧茸上织紫花枝。

垂杨舞罢莺停唱，不卷华絪待阿谁。

【卷42】

杨万里

