○册淑妃何氏为皇后文

门下。朕博采大易，眇观诗训。观柔刚感咸之象，赋鸣鸠肃雍之德。将以视天下之内理，叙人伦之大端。宜于家邦，厚示风化。矧九庙在上，笾豆是荐。三揖在下，彝章具陈。得不敬乃プ，称兹典礼。俾承光於轩耀，式正位於坤仪。淑妃何氏，明配圆灵，德符厚载。璋特达，鸾凤萎葳。同辇必辞，脱簪能谏。四德克备，六宫是推。述壶职以弥勤，焕彤史而斯美。况惟元子，既登储贰，顺考古道，雅协徽章。受贞吉辰，蒇於盛典。咨尔克持妇政，以率内和。齐庄是仪，用谐静德。明章之道，允在兹乎？

