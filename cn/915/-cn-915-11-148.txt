◎裴宣

宣字叔令，河东闻喜人。举秀才。孝文初，徵为尚书主客郎，转都官郎，迁员外散骑侍郎。及迁洛，除司空谘议参军。转司州治中，兼司徒右长史，又转别驾，仍长史。宣武即位，除太中大夫，领本郡中正，仍别驾。又为司州都督，迁太尉长史。出为征虏将军、益州刺史。永平四年卒，赠左将军、豫州刺史，谥曰定，改谥曰穆。

