○请放河中盐入兴元府等州奏

河中两池课盐敕文，只许於京圻、凤翔、陕虢、河中、泽潞、河南、许、汝等二十五州界内籴货，比来因循，兼越入兴元府及洋兴凤文成等六州。臣移牒勘责，得山南西道观察使报，其果、阆两川盐本土户人及邑南诸郡市入，又供当军士马，尚有悬欠。若兼数州，自然阙绝。又得兴元诸府耆老状申诉。臣今商量，河中盐请放入六州界籴货。

