苏籀　楼枢密挽词二首

决科腾踏无前勇，比牒联飞第一流。

召直毫端准谟诰，甄评皮里韫阳秋。

槐班鼎辅膺柬，玉阶封章究远猷。

楚挽凄酸洩遗恨，柏台金殿望隆优。

苏籀

苏籀　楼枢密挽词二首

岳镇巍峩幕府雄，紫青颐旨禀趋风。

布宣条目都无扰，求瘼慈祥概所蒙。

宾位樽罍人事改，影娥花月画堂空。

诸方故吏多才藻，撰纪徽嘉篆刻丰。

苏籀

