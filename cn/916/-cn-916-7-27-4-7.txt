【对雨诗】

当夏苦炎埃。习静对花台。落照依山尽。浮凉带雨来。重云吐（文苑作出。万花谷同）飞电。高栋响行雷。洒树轻花发。滴沼细萍开。泛沫（文苑作泳。）萦（《类聚》误作荣。）阶草。奔流起砌苔。无因假轻盖。徒然想上才。（○《初学记》二。文苑英华百五十三。《诗纪》九十三。又《类聚》二引台、来、雷、开、苔五韵。万花谷後一作朱超诗。引雷、开二韵。）

