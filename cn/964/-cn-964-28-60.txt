韩元吉　次韵子云春日

林壤欣欣乐有余，杖藜常及晓莺初。

春风入户花开落，晴日当窗云卷舒。

契阔经年千里面，平安满眼数行书。

弟兄州县真劳尔，畴昔交游半石渠。

韩元吉

韩元吉　次韵子云春日

问舍求田苦未成，定逢丘壑眼先明。

极知官事无时了，且作青山任意行。

元亮折腰应自笑，子荆洗耳讵忘情。

不妨同是催科拙，下考他年更类城。

韩元吉

