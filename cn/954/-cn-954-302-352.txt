陈造　高宗皇帝挽章四首

雨露均皇泽，丹青焕帝猷。

恢图自天运，授圣与神谋。

方眕修龄梦，俄偕造物游。

姑山馀四子，不复侯琼辀。

陈造

陈造　高宗皇帝挽章四首

措俗皇风粹，怡神象帝先。

宝图传圣嗣，金阙觐群仙。

典训昭如日，华夷痛所天。

衣冠游厣地，一一泪河前。

陈造

陈造　高宗皇帝挽章四首

天地重开阔，华夷赴指挥。

群生欣按堵，三纪仰垂衣。

凤历虽无极，龙楼忽告违。

广成谭道处，千古想骖騱。

陈造

陈造　高宗皇帝挽章四首

精一心传后，功隆道固存。

徐乘仙驭去，往债玉皇尊。

典诰无遗意，臣民有断魂。

嵩灵弓剑望，愁雾惨中原。

陈造

