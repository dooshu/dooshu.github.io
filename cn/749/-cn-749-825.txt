朱涣


涣字行父，号约山，庐陵（今江西吉安）人。生淳熙年间。登嘉定十六年（1223）进士。官大理寺丞，衡州守。寿八十馀卒。

百岁令

寿丁大监

濂溪先生曰：莲，花之君子者也。我判府都运大监，则人之君子者也。以君子之生值君子花

之时，静植清香，二美辉映。某也辄假斯意，作

为乐府，以祝千岁寿云。

瑞芳楼下，有花中君了，群然相聚。笑把筩露浥，来庆黄堂初度。净植无尘，清香近远，人与花名伍。六郎那得，这般潇酒襟宇。

运了多少兵筹，依红泛绿，向俭池容与。歌袴方腾持节去，未许制衣湘楚。紫禁荷囊，玉堂莲炬，遍历清华处。归寻太乙，轻舟一叶江渚。

齐天乐

游洞岩记

白云封断仙岩路，重重洞门深窈。翠竹笼烟，苍崖溅瀑，古木阴森回抱。坛空不老。锁一片莓台、几丛莎草。试把桃源，较量风景是谁好。

乘鸾人去已久，只今惟有，鹤飞猿啸。树拥香幢，泉敲玉佩，疑是群仙重到。尘氛可笑。久志慕丹台，梦思蓬岛，愿挹英游，细参梨与枣。







