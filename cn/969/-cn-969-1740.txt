刘克庄　又和感旧四首

三世高枝折广寒，谓宜挽致道家山。

使君紫马重临郡，柱史青牛亦出关。

占籍喜居廉让里，操觚悔记太平寰。

新篇犹觉波澜阔，堪笑持竿向浅湾。

刘克庄

刘克庄　又和感旧四首

蹇驴谁驾复谁骖，略似遗公在剑南。

尚有三钟加十束，那无二顷种千柑。

不烦剥啄敲门访，且可跏趺面壁参。

春到茅檐殊未觉，晓窗差薄日初酣。

刘克庄

刘克庄　又和感旧四首

人言上界足高寒，错踏金鳌绝顶山。

恩许乞身镜湖曲。老难效命玉门关。

明知甑破休回首，犹喜弓亡不出寰。

便合挂帆沧海去，义溪三十六重湾。

刘克庄

刘克庄　又和感旧四首

老马虺雙不服骖，累然病起泛溪南。

失侯我尚堪耘豆，出牧公方自种酣。

畏垒屡丰愧桑楚，汉喜虽小屈岑参。

新年闻说茅柴贱，陌上逢人各半酣。

刘克庄

