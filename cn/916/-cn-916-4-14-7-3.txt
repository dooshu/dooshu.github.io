【秋夜长】

晨晖电流以西逝。闲宵漫漫其未央。牛女隔河以延伫。列宿双景以相望。轻云飘霏以笼朗。素月披曜而舒光。时禽鸣于庭柳。节虫吟于户（《类聚》作石。）堂。零叶纷其交萃。（《初学记》作华。）落英《风立》（《初学记》作飘。）以散芳。睹迁化之遒迈。悲荣枯之靡常。贞松隆冬以擢秀。金菊吐翘以凌霜。（○《类聚》二。又《初学记》三引堂一韵、芳一韵。）

