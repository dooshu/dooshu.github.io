纪五十六 世宗嘉靖十二年癸已至十五年丙申


明通鉴卷五十六
纪五十六起昭阳大荒落，尽柔兆涒滩，凡四年。
世宗肃皇帝 嘉靖十二年
春，正月，甲辰朔，下左副都御史王应鹏于狱。应鹏以所进章疏遗漏职名，上怒，令执送镇抚司拷讯。礼科给事中魏良弼言：“此系失误。况当履端之始，不宜以微过系大臣，请示薄罚。”不听，坐应鹏不敬，褫职，并夺良弼俸半年。已，御史陈邦敷复为申救，谪贵州驿丞。
丙午，河南巡抚都御史吴山献白鹿。礼部请告太庙、世庙，百官表贺。自是诸瑞异表贺以为常。
丙辰，复召张孚敬人阁，遣鸿胪寺少卿陈璋趣之。是月，免浙江、河南被灾税粮。
二月，丙子，始以惊蛰节祈谷于圜丘，遣武定侯郭勋摄行。
戊寅，以巡抚宣府右副都御史刘源清为兵部侍郎，总制大同、宣府、偏关、保定等处军务。先是北寇谋屯套内，屡犯边，密云四镇告急无虚日。兵部请简文武大臣各一员，节制宣大等处，廷臣疏荐源清，故有是命。
辛巳，土尔番遣人奏三事：“一请追治前巡抚陈九畴罪；一请遣官议和；一请归叛入伊兰。”词多诗谩。兵部言：“土尔番恃通贡1506
纪五十六
益桀骜，渐不可长。宜传谕戒饬，但修职贡，无妄言。”然亦卒不能罪也。自舍音和珊既诛，伊兰复被羁留。于是、莽苏尔失其所倚赖，势亦渐孤。部下各自雄长，称王人贡者，多至十五人，政权亦不一矣。
乙酉，振云南饥。【考异】《明史·本纪》作“乙酉”，《明史稿》作“己酉”，证之《实录》、乙酉是也，已酉乃三月干支，非二月。
壬寅，寇犯延绥。先是北部额布讷、卜尔噶等旧作卜儿孩。额布讷即亦卜刺。译见前。与小王子仇杀，逃至西海，求款于我，方下守臣勘议。
无何，小王子之从父行济农等，即吉囊，译见前。拥十余万众屯套内，遂犯延绥花马池。已，复掠固原，各边戒严，不得间。乃突出四五万骑，循河南济，西袭额布讷等二部，大破之。总制尚书唐龙以闻，且言：“二部衰败远徙，西海获宁，请无更议款事。”
济农等既破西海，旋窃入宣府永宁境，大掠而去。是月，下南御史冯恩于狱。
先是恩至京师，下锦衣狱，究主使名。恩日受榜掠，濒死者数，语卒不变，惟言“御史宋邦辅尝过南京，谈及朝政暨诸大臣得失”，遂并逮邦辅下狱，夺职。寻复移之刑部狱。
上欲坐以《上言大臣德政律》置之死。尚书王时中等言：“恩疏毁誉相半，非专颂大臣，宜减戍。”上怒，曰：“恩非专指孚敬三臣也，徒以大礼故，仇君无上，死有余罪，时中乃欲欺公鬻狱耶？”遂褫时中职，夺侍郎闻渊俸，贬郎中张国维、员外郎孙云极边杂职，而恩竟论死。恩长子行可，年十三，伏阙讼冤，日夜匍伏长安街，见冠盖者过，辄攀舆号救，终无敢言者。时汪宏已迁掌吏部，王廷相代为都御史，以恩所坐过当，疏请宽之，不听。
比朝审，铉当主笔，东向坐。恩独向阙跪。铵令卒拽之西面，恩起立不屈，卒呵之，恩怒叱卒，卒皆靡。铉曰：“汝屡上疏
1507
明通鉴卷五十六
欲杀我，我今先杀汝。”恩叱曰：“圣天子在上，汝为大臣，欲以私怨杀言官邪？且此何地，而对百僚公言之，何无忌惮也！吾死，为厉鬼击汝！”鋐怒曰：“汝以廉直自负，而狱中多受人馈遗，何也？”恩曰：“患难相恤，古之义也，岂若汝受金钱鬻官爵邪？”因历数其事，诋铉不已。铉益怒，推案起，欲殴之，恩声愈厉。尚书夏言及廷相引大体为缓解，铵稍止，然犹署“情真。”
恩出长安门，士民观者如堵，皆叹曰：“是御史非但口如铁，其膝、其胆、其骨皆铁也！”因称“四铁御史”。恩母吴氏，击登闻鼓讼冤，不省。【考异】冯恩事见《明史》本传。诸书皆系之十一年十月，据其上疏之月，牵连记之也。《明史》本传恩下刑部狱在是年之春，则下锦衣狱又在前，其速至京师当在去年，故传以为“明年春下狱”也。至其免死谪戍，据诸书在明年之冬，今分书之。
三月，乙巳，初开经筵。
丙辰，上幸太学，释奠于先师孔子，遣官祭启圣公。礼毕，上御彝伦堂，祭酒林文俊等进讲毕，还宫。侍讲廖道南献《临雍崇教颂》，优诏褒答。
夏，四月，乙亥，张孚敬至京师。
己卯，谕吏部曰：“部、院考察京官及科、道拾遗事既竣，独科、道互相纠劾，业有成命。今数日未见题请，显有畏附之私。宜遵例令两京十三道、六科从实互举，以听去留。”于是，科，道官复互纠劾如初。
是月，改聂贤为刑部尚书，以南京兵部尚书王廷相为左都御史。【考异】《明史·七卿表》，贤以去年九月召为工部尚书，十月改左都御史。证之《实录》，皆未赴也。贤改左都，本代汪铉，而贤实未莅左都之任，故《明史·传》中以为王廷相代铉耳。廷相之任左都在四月，则治冯恩之狱，或先已代署，抑或奏请宽免在后，史家牵连记之，未分析耳。
五月，乙巳，以春久不雨，命礼官祈于山川城隍之神。
丙辰，礼部尚书夏言等言：“古者大雩之祀，命乐正习盛乐，1508
纪五十六
舞皇舞，盖假声容之和以宣阴阳之气。请于三献礼成之后，九奏乐止之时，乐奏《云门之舞》，仍命儒臣括《云汉》诗词制《云门》一曲，使文武舞士并舞而合歌之。盖云门者，帝尧之乐。《周官》以祀天神，取云出天气，雨出地气也。”因上其仪，视祈谷礼。又言：“大雩乃祀天祷雨之祭。凡遇亢早，则礼部于春末请行之”。诏“用仲夏之吉，令钦天监择日以请，余如议。”
六月，辛巳、彗星见五车，芒长五尺余，尾指西南。越日，大学士张孚敬，以星变请避位，不许。
壬辰，诏群臣修省。
已亥，彗扫大陵及天大将军，芒长丈余。
秋，七月，甲寅，彗扫阁道，犯螣蛇，至八月二十八日而没。
是月，起服阕詹事霍韬为吏部右侍郎，仍兼翰林院学士。八月，辛未朔，日有食之。
己丑，皇弟一子生。
乙未，颁诏天下，大赦，惟大礼大狱得罪者及建言诸臣冯恩等皆不原。【考异】《明史》书“乙未”，据下诏之日也。《实录》及《明书》皆作“己丑”，今分书之。
丁酉，京师地震。
九月，庚戌，广东巢贼乱，纠众攻城，劫库杀人，积年，官军不能制。至是提督侍郎陶谐，调兵分道进剿破其巢寨一百二十，斩三千八百人，遂平之。
丁巳，复召前兵部侍郎黄宗明为礼部右侍郎。宗明以论救杨名调外。至是廷推礼侍，凡三上，皆不用，寻特旨以宗明任之。
冬，十月，乙亥，大同兵变，杀总兵官李瑾。
先是小王子屯大同塞外，瑾督役浚濠急，役卒王福胜、王保等数十人鼓噪，焚杀瑾。因焚巡抚潘仿署，恣虏掠。代王闻变，奔宣府之西城。仿新任，仓卒不知所为，乃以瑾激变闻。廷议发
1509 明通鉴卷五十六
兵，尚书王宪、“请以抚剿事宜责之镇、巡官，俾之便宜从事。”上曰：“逆军蔑视国法，屡肆叛乱，罪不容诛。”乃诏总督刘源清会总兵官郤永讨之。以都督佥事鲁纲代瑾，趣之行。
仿屡上疏为叛卒乞命，为都给事曾汴所劾，褫其官，以江西布政司参政樊继祖为佥都御史，代仿。【考异】《明史·本纪》，是月乙亥，大同兵变、盖据杀李瑾之日分也。《实录》系之庚辰，据奏至之日分
也。据原奏，杀李瑾在是月六日之夜，是月庚午朔，乙亥正六日也，《明书》亦系之乙亥。今日分仍据《明史·本纪》书之。
丙子，下建昌侯张延龄于狱。初，正德间曹祖之死，事见正德十年。延龄以太监钱宁等之援，狱遂解。其后指挥司聪与天文生董昶子至，谋首其事以胁延龄贿，延龄复执聪，幽杀之，焚其尸。聪子升噤不敢言，常愤詈至，至虑事发，是年九月，乃摭聪前奏上之。上以昭圣皇太后遇其母蒋太后无加礼，方衔张氏，得至奏，欲坐以谋逆，族其家。昭圣太后窘迫无所出，欲为之请，上谢不见。使人请，不许。
狱既具，大学士张孚敬言：“延龄守财虏耳，何能反？若坐谋逆，恐伤皇太后心。”上手敕报曰：“天下者，高皇帝之天下。孝宗皇帝守高皇帝法，卿虑伤伯母心，岂不虑伤高、孝二庙心邪？”孚敬复奏曰：“陛下嗣位时，用臣言称＇伯母皇太后＇，朝臣归过陛下，至今未已。兹者大小臣工嘿无一言，诚幸太后不得令终以重陛下过耳。夫叛逆之狱成，当坐族诛。昭圣独非张氏乎？陛下何以处此？”
时法司逮延龄及诸奴杂治。延龄尝卖没官田宅，造园池僭侈逾制；又以私憾杀婢事并发觉，竞坐违制杀人，论死。延龄上疏自明、上以延龄罪重，责通政司不宜与封进，夺通政俸半年，并削昌国公鹤龄爵。延龄遂系狱待决。
己卯，皇长子薨，谥曰哀冲。
戊子，都御史朱裳代戴时宗总理河道，乃条治河二事。略1510
纪五十六
言：“一塞黄河之口，以通运河。夫黄河之当杀者有三大支：孙家渡、赵皮寨、梁靖口是也。三支开，则河流可去其七。其三分自梁靖口迆东，由鱼台人运河，谓之坌口。冬春水涸之时，计岔口半月可塞，塞则黄河之水资其捍御，则谷亭镇迤南二百余里，淤者可以及时疏浚矣。一借黄河之水以资运河。夫黄河自谷亭镇转入运河，顺流而南，二日即抵徐州，徐州逆流而北，四日乃抵谷亭，黄河之利，莫大于此。但河流有北趋之势，或由鱼台、金乡、济宁漫衍而至安平镇，则运河堤岸为之冲决，或三支之水一有壅淤，则谷亭镇迆南运河，亦难保其不冲决也。二者非缮筑堤岸，以束黄人运不可。”疏入，下廷臣议。诏“裳相度处置，毋避.难以贻后患。”
已丑，湖广道御史郭宗皋上言：“灾异之来，有先事而为兆者，有后事而为应者。或兆或应，在防患于未然而已。”疏人，上谓“宗皋职居言路，自当明白敷奏，何以隐约其词？”命速下诏狱，审其情实以闻。于是，宗皋封状，谓“始因星变及大同事”，上怒，命廷杖四十，释之。
十一月，己亥，振辽东饥。
刘源清、郤永讨乱兵，至大同，榜令解散，而榜中有“五堡之变，朝廷处之太宽”等语，五堡遗孽大惧。师次阳和，潘仿与佥事孙允中、督饷郎中詹荣等密捕乱卒，杖死十余入，系贼首王保等七十余入，令允中诣源清所献之，请旋师。源清惩昔胡瓒事，不欲已，以因属御史苏祐。囚妄言“前总兵朱振失职首乱”，且多引无辜。源清遗参将赵纲人城大索，城中讹言城且屠，复夜噪，杀千户张钦。会允中自源清所至，谕源清意抚慰之，始定。振前为乱卒所拥，实不反，诣源清自明，因言“乱党捕且尽，可毋烦兵”，不许，振发愤自杀。永兵围城，欲尽得乱卒遗孽，遂尽反，迎战，杀游击曹安等数十人。官军益攻城，昼夜围击，乱卒出前参将黄镇等于狱，奉为帅，死守。仿与镇国将军俊機等登
1511 明通鉴卷五十六
城，止毋攻，俊稳出见永，请缓兵，皆不听，允中缒城出，言将士妄杀状，源清叱曰：“汝为贼游说邪？”欲囚之，允中不敢归.
源清因多设逻卒，遏王府及有司章疏，而请益师五万，上遣侍郎钱如京、都督江桓统京军八千往。已，忽悟大同小变，不足烦大兵，罢弗遣，专责源清、永讨贼。
仿驰疏言：“将士妄杀激变，速旋师，乱可已。”源清亦诋仿媚贼。张孚敬及廷议皆右源清，侍郎顾鼎臣、黄绾言用兵之谬。上久不决，乃诏源清“内讨外御，勿致疏虞”，且敕“入城之日，务求分别善恶，毋致滥杀”。
癸丑，大学士翟銮以忧去。
乙丑，祀天于南郊之圜丘，上以疾遣武定侯郭勋摄行。南郊遣代自此始。
十二月，己卯，济农犯宁夏镇远关，总兵官王效、延绥副总兵梁震击却之。
十三年
春，正月，壬寅，诏辽东都指挥史俊充参将，领兵三千应援大同，从刘源清之请也。是时，小王子犯大同，至教场北，官军击却之。城中叛卒出应寇，官军捕斩百三十七人。
癸卯，废皇后张氏。
壬子，立德妃方氏为皇后。
后以十年三月选入宫。上欲仿古礼为九嫔之选，册妃曰“德嫔”，与郑氏、王氏、阎氏、韦氏、沈氏、卢氏、沈氏、杜氏同册为九嫔，上衮冕告庙，还，服皮弁，御华盖殿，传制遣大臣行册礼，盖创礼也。上以后行礼敬，且升降有仪度，悦之，至是遂册为后，而封沈氏为宸妃，阎氏为丽妃，副之。复下礼臣议庙见礼。于是礼臣议：“天子立三宫以承宗庙，礼经有庙见之文。”乃考据典礼，参《大明集礼》，拟仪注以上。至是，上率后谒太庙及
1512
纪五十六 世庙。
乙卯，颁诏天下。
是月，河道都御史朱裳复言：“今梁靖口，赵皮寨已通，孙家渡方浚，惟涡河一支，因赵皮寨下流睢州野鸡冈淤，正河五十余里漫于平地，注入涡河。宜挑浚深广，引导漫水归入正河，而於睢州张见口，筑长堤至归德郭村。凡百余里，以防汛溢，更时疏梁靖口下流，且挑仪封月河入之，达于小浮桥，则北岸水势杀矣。
夫河过鱼台，其流渐北、将有越济宁趋安平，东人于海之渐。尝议塞坌河之口，以安运河，而水势汹涌，恐难遽塞，塞亦不能无横决，黄陵冈、李居庄诸处不能无患。徐州迤上至鲁桥，泥沙停滞，山东诸泉水微，运道必涩。请创筑城武至济宁缕水大堤百五十余里，以防北溢。而自鲁桥至沛县东堤百五十余里，修筑坚厚，固之以石，自鱼台至谷亭，开通淤河，引水入漕，以杀鱼台、城武之患，此顺水之性，不与水争地者也。孙家渡、涡河二支，俱出怀远，会准流至凤阳，经皇陵及寿春王陵至泗州，经祖陵，皇陵地高无虑，祖陵则三面距河，寿春王陵尤迫近。祖陵宜筑土堤，寿春王陵宜砌石岸，然事体重大，不敢轻举也。清江浦口正当黄、淮会合之冲，二河水涨，漫入河口，以致淤塞滞运。宜浚深广，而又筑堤以防水涨，筑坝以护行舟，皆不可缓。往时淮水独流入海，而海口又有套流，安东上下，又有涧河、马逻诸港以分水入海。今黄河汇入于淮，水势已非其旧，而诸港套俱已堙塞，不能速泄，下壅上溢，梗塞运道。宜将沟、港次第开浚，海口套沙，多置龙爪船往来爬荡，以广人海之路，此所谓杀其下流者也。
河出鱼台，虽借以利漕、然未有数十年不变者也。一旦他徙，则徐，沛必涸。宜大浚山东诸泉，以汇于汶河，则徐、沛之渠不患干涸，虽坌河口塞，亦无虞矣。”
1513 明通鉴卷五十六
工部覆如其议，诏允行。
以册后礼成，晋张孚敬少师，李时、方献夫及夏言俱少保。
二月，癸酉，上以大同乱久不定，乃夺刘源清职。闲住，以督饷侍郎张瓒兼右副都御史代之.
先是叛卒被围久，大困，毁王府及诸廨舍供囊。兵部复下安抚令，源清亦树帜招降，叛卒稍稍自投。首恶黄镇等亦分日出见，乞通樵采路，郤永许诺。翌日，采薪者出，永悉执之，城中益惧。乱卒复叛，勾鞑靼为助。永遇之，大败而遁。叛卒遂引寇骑十余入城，指代府曰：“以此为诺延居。”即那颜，见前。“诺延”者，毕言大人也.城中入闻之，皆巷哭。寻鞑靼攻东、南二关，叛卒与掎角，官军殊死战，互有杀伤。鞑靼知叛卒不足赖，倒戈击之，大诟而归。是时，鞑靼游骑南掠至应朔，源清请募九边兵，增总制官御之，已得一意攻城，上不许。源清乃百道攻，穴城为毒烟熏，死者相枕藉，复壅水灌之。
上闻，语阁臣曰：“宣大为京师北门要地，如手臂之卫头目也。今谁非祖宗遗民，而源清必欲城破人诛，忠乎否耶？朕今欲罪去二臣，掣还诸路入马，别遣文武大臣识事者专备北寇，密令多方计禽叛卒之为首者，庶免老师费财。”皆曰：“善。”己，源清亦知事不可为，自劾求去，乃有是命。兵部请并罢永，上以永谋勇素著，留之。
兵科都给事中曾忭言：“今团营务重，王宪职任本兵，势难兼顾。况当边报旁午，营务视昔加重，请改都御史王廷相提督团营，俾宪得专心部事，经理边务。”从之，乃加廷相兵部尚书，仍掌院事，提督团营。
乙亥，南京礼部侍郎黄绾调外任，已，复留之。先是夏言长礼部，以上方向用绾，乃潜附之，与张孚敬左。南郎中邹守益引疾，诏绾核实，久不报，而守益竟去。吏部尚书汪希孚敬指发其事，夺守益官，并劾绾欺蔽，孚敬调旨削三秩，出之外。会礼1514
纪五十六 部请祈谷导引官，诏留绾供事。
于是再疏攻绾，且掇及他事，上复命调外。绾上疏自理，因诋“铵为孚敬鹰犬，乞赐罢黜，以避祸”。上终念绾议礼功，仍留任如故。绾自是显与孚敬贰矣。
已丑，侍郎张瓒抚定大同乱卒，平之。先是瓒未至大同，管粮郎中詹荣在城中，密约都指挥纪振、游击戴濂、镇抚王宁同盟讨贼，察叛卒马升、杨麟无逆志，许宥其死，俾自效升、麟遂结心腹，禽首恶黄镇等九人，戮之。会巡抚樊继祖来代，潘仿开城延之人，复捕斩二十六人，乱乃定。
及瓒至，麾兵退二舍，鼓吹人城，大集文武将吏，置酒高会，赏有功将士。于是，城中自宗室而下，无不室家相庆。瓒还驻宣府，所调京营及诸路兵悉罢之，惟留梁震、史俊于大同东、西二路，以备北寇。
辛卯，代王返大同。
给事中曾忭等上言：“大同虽已抚定，亦苟且姑息而已，不足以彰天讨，惩后乱。请令兵部议所以整饬善后者。并核被兵之地，量行振救，罹锋刃者周给埋葬”。给事中周昆言：“昨该镇军变，有耿指挥、钱指挥等数家，并以忠义阖门受祸最惨，宜赐优恤，令有司建祀岁祭。”俱报可。
闰月，庚申，太白昼见，自去岁十一月十六日至于是日，光耀与日争明。【考异】《明史·天文志》书“是月庚申，太白昼见”，证之《实录》，始自去年十一月十六日，至此凡昼见一百二十七日也，今据增。
魏国公徐鹏举，俌孙也。俌之父承宗，自天顺初守备南京，遂及三世。都御史王廷相言：“南京守备权重，不宜以徐氏世典”。上从之。已，鹏举疏请解兵柄，不许。给事中曾忭复以尾大为言。是月，乃诏兵部举代者。
三月，壬申，命礼部侍郎黄绾振抚大同，并勘明功罪以闻。初、大同之变，绾言用兵非策，上是之。至是乱定，代王请遣大
1515
明通鉴卷五十六
臣绥辑，张孚敬力持不欲遣，而礼尚夏言以为宜许，因极诋前用兵之谬，语侵孚敬。上委曲谕解之，乃特以命绾。
乙酉，济农犯响水波罗堡，参将任杰设伏，大破之.夏，四月，丁酉朔，时享太庙，遣武定侯郭勋摄行.
上久不亲祀事，皆勋代之。户科给事中张选言：“宗庙之祭，惟诚与敬。孔子曰：“吾不与祭如不祭。”《传》曰：“神不歆非类。孟春庙享，遣官暂摄，中外臣心知非得已。兹孟夏祫享，倘更不亲行，则迹涉怠玩。或圣体初复，未任趋跄，宜明诏礼官，先期告庙，陛下亦宜静处斋宫，以通神贶。”上大怒，下之礼部。尚书夏言等言：“代祭之文载之《周官》。《论语》曰：“子之所慎，齐、战、疾。疾当慎无异于祭，选言非是.但小臣无知，惟陛下曲赦。”上愈怒，责言等党比。命执选阙下，杖八十，上出御文华殿听之。每一人行杖毕，辄以数报，杖折者三，曳出已死。
上怒犹未释，是夕，入大内，绕殿走，制《祭祀记》一篇，一夕锓成，明旦分赐百官。
选出，家人投良剂得苏，竞坐削籍。
已酉，方献夫致仕。初，献夫致仕，家居自尊大，监、司谒见，辄称疾不报。乡人屡讦告献夫，以属佥事龚大稔。会大稔坐事落职，疑献夫为之，遂条上其不法数事，词连霍韬。时上方眷献夫，大稔遂被逮，削籍。献夫既被召，冯恩以为彗见之应，上下恩于狱。献夫中恧，引疾乞体，不许。自是虽执大政，气厌厌不振，独上欲杀张延龄，常力争。而是时桂萼已前卒，张孚敬罢相者屡矣，霍韬，黄宗明言事一不当，辄下之吏。献夫见上恩威不测，居二岁，三疏引疾。至是始许之，令乘传予道里费。家居十年卒。
是月，户科都给事中管怀理上疏论余盐，略言：“私盐四出，官盐不行，市易之难，正课壅矣，而司计者因设余盐以佐之。余盐利厚，商固乐从，然不以开边而以解部，虽岁人巨万，无益军1516
纪五十六
需。尝考祖宗时，商人中盐，纳价甚轻，而灶户煎盐，工本甚厚。今盐价十倍于前，而工本不能十一，何以禁私盐使不行也？故欲通盐法，必先处余盐；欲处余盐，必多减正价。大抵正盐贱，则私贩自息。今宜定价，每引正盐银五钱，余盐二钱五分，不必解赴太仓，俱令开中关支，余盐以尽收为度，正盐价轻，既利于商；余盐收尽又利于灶；未有商灶俱利而国课不充者也。”事下所司，户部覆，以为“余盐银仍解部如故”，而边饷益虚。
五月，丁卯朔，夜有客星见于螣蛇，历天厩，入阁道，凡二十四日而灭。
癸巳，月与太白同昼见。
上以疾，久不视朝。至是召见辅臣张孚敬等于重华殿，并观江西所进祭器及《恭和宣宗御制阅舆地图诗》。
黄绾之至大同也，有为乱卒通问鞑靼者，绾执而戮之。于是，乱卒复相慑。绾大集军民，晓以祸福。罹害者陈牒，绾佯不问，而密以牒授给赈官，按里核实，一日捕首恶数十人。乱卒尚钦者，曾杀一家三人，俱不免，鸣金倡乱，无应者，遂就禽。绾复图形购首恶数人，军民乃不复虞诖误。事毕，还朝。上疏极诋刘源清、郤永，请逮治。给事中曾忭言：“宸濠乱，源清有保障功、当蒙八议之贷。”
上怒，下忭诏狱，逮源清治之。狱久不决，绾以忧去，乃减死，斥为民。
六月，乙巳，张孚敬引疾乞休，不许。孚敬以大同议不用，乞休疏凡三上。已而子死，请益力。报曰：“卿无疾，疑朕耳。”孚敬不引咎，复上疏历诋议礼之萼、献夫、韬、绾等。上诘责之，乃复起视事。
甲子，南京太庙灾。上以南京祖宗根本之地，令礼部择日，上易服亲诣太庙祭告，专遣大臣一人往南京祭告，仍遣官祭告天
1517 明通鉴卷五十六
地、社稷、山川之神，并敕群臣一体修省，应诏直言。【考异】《明史·五行志》书“是月甲子”，据《实录》奏至之月孔也。甲子为六月二十九日、其太庙火亦当在六月，史文不具耳。今据书之.
秋，七月，丁丑，建神御阁于南内。先是上谕内阁，以“祖宗御容、《宝训》、《实录》，宜有尊崇之所，《训》、《录》宜再以褚书，总作石柜藏之”，遂有是命。加汪铵柱国兼兵部尚书，督大工。
八月，丁未，重建京师太庙。先是上欲更营太庙，命夏言等相度规制。会南京太庙灾，礼部尚书湛若水“请权将南京太庙香火并于南京奉先殿，重建太庙，补造列圣神主”。上召言会廷臣集议。言与辅臣张孚敬等言：“国有二庙，自汉惠始；神有二主，
自齐桓始。周之三都、三庙.乃迁国立庙，去国载主，非二庙二主也。子孙之身，乃祖宗所依，圣子神孙既亲奉祀事于此，则祖宗神灵自当陟降于此。今日正当专定庙议，一以此地为根本。南京原有奉先殿其朝夕香火，当合并供奉如常。太庙遗址，当仿古坛坤壝意，高筑墙垣，谨司启闭，以致尊严之义。”言又言：“京师宗庙，行将复古，而南京太庙遽灾，殆皇天列祖，启佑默相，不可不灵承也。”
时上虽循故事，因庙灾求直言。然实喜言等缘饰之词，以灾为幸，乃谕以春和兴工。礼部请以所颁敕议刊示天下，从之。【考异】诸书记营太庙及定九庙制于十一年，据始议之年月也。《三编》书营太庙于是年六月，因南京庙灾类记也。今据《实录》月日，分书之。
壬子，济农拥十余万骑由花马池入，将窥固原。副总兵梁震及总兵刘文拒却之。
九月，辛未，始议建九庙。初，上欲改同堂异室之制，各立专庙。会南京太庙灾，上意欲中止，而夏言复以原议请。于是，礼部会廷臣议，“于太庙南左为三昭庙，与文祖、世室而四，右为三穆庙，虚其上以待有功德之宗。群庙各深十六丈有奇。世室殿1518
纪五十六
寝稍崇，纵横深广与群庙等，列庙总门与太庙戟门相并，列庙后垣与太庙、祧庙后墙相并。”具图进。
上以世室尚当隆异，令再议。言等“请增拓世室前殿，视群庙崇四尺有奇，深广半之，寝殿视群庙崇二尺有奇，深广如之。制曰：“可。”【考异】按建九庙之议始于十一年，兴工于十四年之二月，成于十五年之十二月。故诸书所记各不同。此据《实录》、为礼部定议之始事。
辛卯，以孟冬时享，先期命侍郎顾鼎臣、霍韬捧主。会二人皆有期功之服，有谓“古礼，期服诸侯绝，大夫降。今之公卿，即古之诸侯，与祭重事，不得以私妨公。”下礼部议。尚书夏言奏：“封建法废，世无诸侯久矣。古之诸侯，建邦启土，世有其国、伯叔兄弟皆其臣也，故期服可绝。今之公卿，岂其比乎？且二臣所服，非小功缌麻，皆服之重者也；太庙捧主，礼之重者也；以服之重而与于礼之重者，是岂得谓之知礼乎？”乃敕鼎臣、韬回避，以侍郎黄宗明、林廷棉代之。
是月，起服阕尚书梁材仍为户部尚书，以许赞请归省，代之也。
冬，十月，乙未，兵部勘覆：“大同之乱，阵亡都指挥，佥事李荣等七百十九人。其忠义将士，因捕诸首恶为乱军所戕者，总旗王安等三人，全家被害，其身尚存。指挥等三十三人，身已被杀，妻子间存。俱赐赠恤，给赡荫。军士张宗等十七人，身亡世绝，宜表其门间。”又以黄绾奏，“旌大同节妇董氏等三人，烈妇王氏一人，孝子温越一人”，俱报可。
己酉，南京兵部主事刘世龙以南京太庙灾，应诏陈三事：“一杜谄谀，以正风俗；二广容纳，以开言路；三慎举动，以存大体。”末言：“张延龄凭宠为非，法难容假。侧闻长老之言，孝宗时，待之过厚，遂酿今日之祸。顾区区腐鼠，何足深惜！独念孝宗在天之灵，太皇太后垂老之景，乃至不能自庇其骨肉，于情忍
1519 明通鉴卷五十六
乎？恐陛下孝养两宫，亦不能不为一动心也。顷创造神御阁、启祥宫，特令大臣督理其事，臣以为南京太庙方被灾，工役之急，当无过此。今兴作频年，四方凋敝，正时绌举赢之会，亦宜量酌缓急，而为之以渐。此皆应天以实之道也。”疏人，帝震怒，谓“世龙讪上庇逆”，械系至京，下诏狱拷掠。狱具，复廷杖八十，斥为民。
时夏言等，以灾为幸，希旨议礼，故世龙首及之。又上以张太后故，必欲杀延龄，故世龙得罪尤重云。【考异】事见《明史》世龙本传。《三编》类记于六月，南京太庙灾之下。今据《实录》月日，
十一月，甲子，免南畿被灾税粮。庚午，祀天于南郊之圜丘。
总督河道都御史朱裳以忧去，命副都御史刘天和代之。未几，河决赵皮寨，入淮，谷亭流绝。庙道口复淤，天和役夫十四万浚之。已而，河忽自夏邑大邱、回村等集冲数口，转向东北，流经萧县，下徐州小浮桥。天和言：“黄河自鱼、沛入漕河，运舟通利者数十年。而淤塞河道，废坏闸座，阻隔泉流，冲广河身，为害亦大。今黄河既改冲，从虞城、萧、砀下小浮桥，而榆林集，侯家林二河分流，人运者俱淤塞断流，利去而害独存。宜浚鲁桥至徐州二百余里之淤塞。”制可。
十二月，辛丑，逮直隶巡按御史李新芳、大名兵备副使杨彝下狱。
先是新芳行部至广平，以城门铳猝发被惊，笞铳手并知县周谥。又用左右谮，谓“谥居官，多不法，恐见按治，故使铳手谋害”：遂执谥。谥不服，广平知府李腾霄亦不平，诣新芳辨折颇厉、新芳遂诬奏腾霄主使谥谋害。寻遣推官杨经、秦新民驰府执腾霄，腾霄拒之，稍集众自卫。新芳复劾其拒城为乱，檄彝勒兵二千往捕之，腾霄弃官走，通判吴子孝、推官侯珮、经历吴尚质皆走，郡地一空。新芳复遣数百人追执腾霄等于赵州，并子孝
1520
纪五十六
珮、尚质，皆笞之数十，尚质立毙。于是，腾霄，谥等交诉于朝，巡抚都御史周金，亦奏新芳谬妄及发兵几激变状。上命新芳回籍听勘。遣给事中王祯、郎中李槚往，得实以闻。遂下新芳狱，与彝俱黜为民。
新芳擅作威福，调官兵，而尚质之死不究，时以为失刑云。上以疾，又值宪庙妃杨氏薨，诏免明年元旦朝贺，并辍视朝六日。
南御史冯恩系狱待决，其子行可上书，请代父死，不许。是年冬，事益迫，行可乃刺臂血书疏，自缚阙下，谓：“臣父幼而失怙，祖母吴氏，守节教育，底于成立，得为御史。举家受禄，图报无地，私忧过计，陷于大辟。祖母吴，年已八十余，忧伤之深，仅余气息。若臣父今日死，祖母吴亦必以今日死。臣父死，臣祖母复死、臣茕然一孤，必不独生。冀陛下哀怜，置臣辟而赦臣父，苟延母子二人之命。陛下僇臣不伤臣心，臣被僇不伤陛下法，谨延颈以俟白刃。”通政使陈经为人奏。上览之侧然，令法司再议，得免决。【考异】据《明史》本传在十三年之冬，正是年秋决之期，所谓“又明年”者，据恩上书数之也。《通纪》汇书于十二年下，特系之曰“甲午冬”，今从之。
十四年
春，正月，壬戌朔，上不视朝。召辅臣张孚敬、李时、武定侯郭勋、尚书汪铵、夏言于文华殿，示以《元旦诗》一章，令孚敬等赓之。
壬申，罢督理仓场中官。初，孙交为户部尚书，请“尽罢监督仓场中官，并临清、淮、徐诸仓一切勿遣”，上为撤其半，余如故。至是，监督中官王奉、李顺互以奸赃讦奏，下法司按问，给事中管怀理因言：“仓场钱谷，皆户部事。今参用内宫，惟肆贪饕，无裨国计，请悉撤回。”从之。
1521 明通鉴卷五十六
癸酉，御奉先殿，文武百官行庆贺礼。
丙戌，庄肃皇后夏氏崩。礼臣上丧仪，上曰：“嫂叔无服，且两宫在上，朕当服青，臣民如母后礼。”夏言曰：“皇上以嫂叔绝服，则群臣不敢素服见皇上，请暂罢朝参。”许之.
二月，已亥，始建九庙。先是上谕阁臣曰：“今拟建文祖庙为世室，则皇考“世庙＇字当避。”张孚敬言：“世庙著《明伦大典》，颁诏四方、不可改。文世室宜称“太宗庙”。其余群庙，不用“宗＇字，用本庙号，他日递迁，更牌额可也。”从之。于是，尽撤故庙，又以避渠道，迁世庙，悉改建之。诸庙各为都宫，庙各有殿有寝，太祖庙寝后有祧庙，奉祧主藏焉。太庙门殿皆南向，群庙门东西向.内门殿寝皆南向。
丁未，禁冠服逾制，从直隶提学方一桂之请也。
已酉，礼官议庄肃皇后尊谥，张孚敬言：“大行皇后，上艘也，与累朝元后异，宜用二字或四字。”李时言“宜用八”。左都御史王廷相、吏部侍郎霍韬等曰：“均帝后也，何殊焉！”夏言集众议，因奏曰：“古人尚质，谥法简严，称美之词无几。后世增加，亦臣子至情也，生今世宜行今制。大行皇后，宜如列圣元后谥二，四及八于礼无据。”
上不从，命再议。群臣请如孚敬言。上曰：“得六，合阴数焉。”越月，上尊谥曰孝静庄惠安肃毅皇后。既而，上觉孚敬言非是，明年，复敕曰：“孝静皇后谥不备，不称配武宗，仍改上十二字。”
三月，戊子，葬孝静皇后于康陵。
已丑，辽东军乱。故事，辽东诸卫所，每军一，佐以余丁三，每马一，给牧地五十亩。巡抚副都御史吕经到任，损余丁之一编人均徭册，尽收牧地，还之官，众已怨之。至是，经巡视辽阳，檄将吏增筑边墙，将更承经意，督役严急。诸军大噪，群拥诣经，乞罢工及免牧地租，都指挥刘尚德叱之，不退。经怒呼左1522
纪五十六
右搒诉者，众益哄，争起殴尚德及指挥李钺，经仓皇逾垣走匿。乱卒遂毁府门，火均徭册，鸣钟鼓纠众，驱途人授之械刃，尽闭诸城门。出故游击将军高大恩于狱，欲拥以为主。搜得经，尽裂其衣冠，幽之都司署。
于是，镇守总兵官刘淮以状闻，兵部“请从实查勘，先令副总兵李鉴入城，宣示恩威，令诸军守法归伍。一面查明生事激变之吕经、刘尚德等以闻”。
是月，兵部尚书王宪致仕。召提督两广军务、兵部侍郎张瓒代之，趣赴任视事。
夏，四月，辛卯朔，时享太庙、世庙。时方修建宗庙，暂于奉先殿，崇先殿行礼。
张孚敬以疾在告，屡疏乞休，不许。至是遗中宫赐药饵，手敕言：“古有剪须辽大臣疾者，朕今以已所服者赐卿。”孚敬得温谕，不自安，仍乞骸骨。上虽眷孚敬不衰，而与李时言，颇及其执拗，且不惜人材，以丛众怨状。甲午，复请致仕，许之。命行人御医护归，有司给廪隶如制。
先是上与时论孚敬，因言：“内阁乏人，朕欲取旧老费宏来与卿共事，何如？”时逊谢，称善，及孚敬罢，遗行人即其家起宏，官如故。【考异】据《明史·本纪》，召费宏入阁与孚敬致仕同日。《七卿表》则云七月召，八月入阁。按《实录》，与李时言召宏。即在孚敬致仕之前，而宏以七月至京师，亦见《实录》。又证之《明史》费宏本传，言“璁去位，帝始追念宏，四月再遣行人即家，起官如故，七月至京师。”据此，则《本纪》书之四月甲午者近之。而《年表》“四”字误作“七”。“七”字又误作“八”字，今刊改。
丙申，赐韩应龙等进士及第、出身有差。是年廷试、以庄肃皇后之丧，越月始行之。
已亥，以佥都御史韩邦奇为副都御史，巡抚辽东。召吕经还。先是辽阳之乱，巡按御史曾铣方按金复，闻变，亟檄副总兵
1523
明通鉴卷五十六
李鉴抚谕乱卒，凡经所措置众不便者，悉罢之。乱卒稍稍就约束，城门始开，高大恩自投于狱。铣亦驰至辽阳，分部诸乱卒，令就伍，劾“刘尚德等希经指激变”，而为乱卒乞原。
下都察院议。都御史王廷相言：“往年大同叛卒戕害主将，罪在不宥，抚臣辄为请赦，盖一时苟且之计，今辽阳复抗军令，辱大臣，竟置乱卒不问，而尽劾诸将吏以娱之。恐士气益骄，无以惩后。”诏下兵部再议，皆是铣言，乃召经还朝，而以邦奇代之。
庚子，奉孝静皇后神主祔庙。
丙午，广宁兵乱。先是吕经既被召还，入广宁治装。都指挥袁璘者，素谄事经，拟扣诸军所给草价为经饬装具，悍卒于蛮儿遂鼓众倡乱，出狱囚。囚有陈孝儿者，先以积恶为经摘发，尤恨经，率众持梃突人署，执经数之，毁肤裂发，裸而置之狱。纵火燕公署，劫军器库，分其党为四部，鸣钟鼓竟日夜，寻又反接经及璘揭白帜标其姓名，环游城市，孝儿且行且批其颊，窘辱备至，仍系之狱。胁督饷郎中李钦昊发帑给众，又胁镇守太监王纯、总兵刘淮，疏劾经、璘罪，乞逮治。于是，礼部侍郎黄宗明言：“前者辽阳之变，固生于有所激。近重赋苛徭悉已厘正，复嚣然而起，又谁激之？法不宜复赦。请令新抚臣韩邦奇勒兵压境，扬声讨罪，取其首恶，用振国威。”上不听，竟从纯、淮请，遺官校逮经、璘，止邦奇毋行，以山西巡抚任洛代之，而以邦奇代洛。
是时，抚顺备御指挥刘雄，以掊克敛怨，部卒王经等见辽阳倡乱，乃乘机夜纠众，突人雄署，掠其囊箧，执雄父子，幽之空馆。闭城门，鸣钟鼓，一如蛮儿等所为。
会官校逮吕经者至，广宁诸乱卒疑其诈，曰：“是伪为锦衣以脱经也。”并置诸狱。总镇官谕以祸福，乃出官校，以经付之。曾铣具以其事闻，然官校被系事，疏中未之及也。
五月，辛未，兵部以“辽阳、广宁连日告变，请遣大臣往1524
纪五十六
勘”。诏遣工部侍郎林庭棉兼佥都御史以行。已，给事中曾忭等言“自大同以来，抚镇苛刻之过，军士骄悍之习，国家姑息之久，三者相因而成。今元恶不尽捕之，明正其罪，恐奸邪得意，而乱臣接踵也。”诏庭棉勘报。
癸酉，祭地于方泽，上躬诣行礼。【考异】祀方泽，《本纪》不书，此以亲祀书也。
六月，已亥，大理寺丞林希元，见大同兵变以来，朝廷专务姑息，而广宁之变，曾铣奏不以实，乃抗疏曰：“自大同之变，处之过宽，故诸悍卒咸有轻侮心，一有触发，则攘臂而起。夫都御史，天子重臣，庸隶下卒敢执缚囚辱之，是无朝廷也。近闻所遣官校，亦被闪系，狂悖视大同尤甚.本兵大臣因循不振，致叛卒益无忌惮，朝廷号令不行，此不忠之大者也。”疏入，上责希元妄言，下锦衣卫，令对状。而锦衣指挥王佐等，亦讳言囚系事，遂降希元外任。
南御史冯恩既免死，长系狱中，尚书聂贤与都御史王廷相言：“前所引律，情与法不相丽，宜用《奏事不实律》输赎还职。”上不许。至是，复言“恩情重律轻，请戍之边微”，报可，遂遣成雷州。越两月，而汪亦报罢矣。
恩后遇赦家居。隆庆初，录先朝直言臣，即家拜恩大理寺丞致仕，年八十一卒。子行可亦以孝行旌。【考异】见《明史》本传，盖恩之免决在去年之冬，其谪戍则在是年之六月，故传云“恩论戌而亦后两月罢矣”，盖鋐罢在是年九月也。今皆据《实录》分书之。
是月，济农犯大同，总兵官鲁纲督参将段堂等战败之，斩首八十级。
秋，七月，甲申，巡按御史曾铣讨广宁叛卒，平之。先是有乱卒赵劓儿者实倡乱，闻侍郎林庭棉将至，惧不免，潜诣广宁，与于蛮儿合谋为逆。刘淮侦知之，不得逞，复结死囚王杲等，欲俟庭棉至，闭城门举兵反。而是时，铣已刺得二贼及抚顺为逆者
1525 明通鉴卷五十六
姓名，密授诸将，遂同日捕获劓儿等数十人。因具奏其事，且请重治失事之吕经、刘尚德等。上以首恶既禽，乃召还庭棉，命铣勘实，悉斩诸首恶，枭示边城。全辽遂定。擢铣大理寺丞，经谪戍。【考异】辽阳之变在三月，广宁之变在四月，平在七月。《明史·本纪》悉据《实录》。诸书系之九月者非。
是月，费宏至京师，复命入阁。
刑部尚书聂贤致仕，召总制三边、尚书唐龙代之。
八月，乙巳，召辅臣费宏等于无逸殿，因论辽东兵变事，上曰：“抚臣处置失当耳。”宏因言：“推举巡抚，内地者向由吏部会户部，边方则会兵部，恐不能尽得人材。臣欲会九卿推之，如京堂例。”上曰：“善。”命著为令。
丁未.诏起原任右都御史姚镆为兵部尚书，仍兼原官，总制陕西三边。费宏初荐镆，上命廷推。既而曰：“朕既用之，安用推为！”至是遂命之。
是月，以林庭棉为工部尚书。时秦金改南京兵部，以廷棉代之。
九月，已未，汪铵罢。宏长吏部，不协清议，屡为言官所劾，上眷亦衰。会御史曾翀论劾南京兵部尚书刘龙、刑部尚书聂贤等，诏吏部秉公核议，言：“龙等无大过，不宜蘧弃。”上不悦，谓李时等曰：“近来言路不开，外廷咸归罪张孚敬。今观吏部此疏，似是爱惜人材，然亦私意耳。”已而，给事中薛宗铠、孙应奎交论“钛奸回误国，擅作威福”。铵上章自理，并以宋言官结党论范.富、欧阳等事为比。于是，翀复劾“铉不畏朝廷，鸱张弥甚”。疏入，留中不报。
一日，语辅臣费宏、李时等曰：“铵六卿之长，被论如此，何颜复列班行！听致仕去。”已，复出翀等疏，责以挟私报复，乃下翀及宗铠于锦衣卫狱。一时给事御史降调外任及黜为民者，凡十余入。【考异】薛宗铠，《明史》附《冯恩传》特书云“十四年九月朔”也。1526
纪五十六 是月已未朔，《实录》，铵罢在已未，今据之。
甲申，免山西大同等府、浑源等州被灾税粮。
冬，十月，戊申，大学士费宏卒。宏再入阁，上眷遇益厚，每召见，移时始出，赐银章曰“旧辅元臣”，宏承璁、萼操切之后、易以宽和，朝士皆慕乐之。
上闻其卒，嗟悼，赙恤加等，赠太保，谥文宪。
宏三入内阁，佐两朝，殆十年。中遭谗构，讫以功名终。十一月，乙亥，冬至，祀天于南郊之圜丘。
十二月，壬辰，免湖广武昌府被灾税粮。
乙未，以冬深无雪，命顺天府官祈祷，仍遗尚书夏言等遍祭群神。
丁未，广西田州土目卢苏、杀本州州判岑邦相，因纠归顺州土官岑瓛，构引夷兵，攻毁镇南府，居民遇害者无数。巡按御史曾守约以闻，兵部以“土目自相仇杀，不宜建兴问罪之师，驱吾民于锋镝。宜先降旨诘责，宣布恩威”。乃诏守臣勘处以闻。【考异】卢苏杀岑邦相事，见《明史·土官传》。《传》言“御史曾守约以闻，帝命守仁亟为勘处”，误也，守仁卒于嘉靖七年，即令卢苏杀岑邦相事在前，而《实录》奏报乃在是年十二月，安得有命守仁勘处之事？再检《实录》，乃“命守臣亟为勘处”，《明史·传》误写“臣”为“仁”也。今刊改，仍据《实录》书之。
是月，总理河道都御史刘天和条上治河数事，大略言：“黄河之当防者，惟北岸为重。当择其去河远者大堤、中堤各一道，修补完筑，使北岸七八百里间联属高厚，则前勘应筑诸堤举在其中，皆可罢不筑。”从之。
十五年
春，正月，壬戌，改湖广上湖南道分巡金事为兵备金事，驻扎蕲州，专管汉阳，而下至蕲黄、德安等处，名曰“下江防道”。
1527 明通鉴卷五十六
原驻岳州金事，专管武昌，而上至沔阳、岳州、常德、长沙等处，名曰“上江防道”。各给敕书关防。从湖广巡抚、都御史翟瓒请也。
改刘天和兵部侍郎兼右副都御史，总制陕西三边军务，代唐龙也。时天和总理河道候代，趣令赴镇，暂令管河郎中摄河道事。
先是济农居套中，西抵贺兰山，限以黄河，不得渡，用牛皮为浑脱渡。入山后，谙达即俺答，俱见前。亦自丰州入套，相率为边患。龙虽遣将屡败之，然蹂躏迄无宁岁。至是，龙内召，遂有是命。
二月，癸巳，振湖广灾。
三月，丁巳，徙丰县于故城。初，河决丰县，徙治华山，至是河流南徙，民怀故土，遂复之。
戊午，有客星见于天棓，东行历天厨，入天汉，逾月而灭。丙子，上奉章圣皇太后如天寿山谒陵。免昌平今年税粮三之二，赐高年粟帛。
癸未，谒恭让章皇后，景皇帝陵。是日，还宫。上过沙河，见居民萧条，顾谓辅臣李时等曰：“七陵在此，宜加守护。”时对曰：“昔邱濬建议，京师当设四辅，以临清为南，昌平为北，蓟州、保定为东、西，各屯兵一二万。今若于昌平增一总兵，可南卫京师，北护陵寝。”上乃下廷臣勘议，于沙河筑巩华城，为置戍焉。《三编·质实》，巩华城在昌平东南二十里，地本名沙河店，今有同知及都司戍此。
夏、四月，癸巳，皇后不亲蚕，遣女官祭先蚕之神。诏建山陵。
谕辅臣李时等曰：“朕法祖宗，预作幽宫。兹择地于长陵之左十八道岭，咨问臣民，皆曰吉，其议建之。”
丙申，行大禘礼于太庙。1528
纪五十六
癸卯，以建山陵，亲诣七陵行祭告礼。时，礼部请遣官，不许。是日，车驾发京师。癸丑，还宫。
是月，济农以十万众屯贺兰山后，分兵寇凉州，副总兵王辅御之，夺其纛，斩五十七级。又人庄浪，总兵官姜爽御之于分水岭，三战三败之。捷闻，进刘天和右都御史。
天和赴镇，修战具，饬边备，增筑城堡。时，兵车皆双轮，用二十人，遇险即困，又行运不适于用。天和乃仿前总督秦纮只轮车，上置炮枪弩戟，前树狻猊牌，左右虎盾，连二车，蔽三、四十人，一人輓之，推且翼者各二人。战则护骑士其中，敌远则施火器，稍近发弓弩，又近乃出短兵，敌败则骑兵追之，复制随车小帐，令士不露宿。又毒弩矢，修墙堑，以为御敌之备、议上，皆从之。【考异】《明史·本纪》，寇甘、凉在是月。证之《鞑靼传》，先寇凉州，为王辖所败，复寇庄浪，为姜爽所败，较《本纪》为详。《三编》统系之正月下，据授刘天和总制三边汇记之也。今据《明史》月分.
《三编》御批曰：兵车虽古制，亦不过施于平原，彼此伎俩相等者耳.后世地利不同，用之即难取效。房琯、陈涛之败，已事可征。至宋而李纲、宗泽，间一议行，卒未收其实用。况只轮人挽，运用钝迟，欲以此挫锐冲坚，殆如儿戏。刘天和恃为变通良法，辄用以练习边兵。不知一车之上，而弩戟牌盾错置杂陈，势必艰重难胜，所谓适用者安在？况边隅攻战，全在精骑摧锋，岂可转以连车碍其驰骋。书生迂绌之见，真不值一哂耳。
起前任户部尚书许赞为吏部尚书。时赞以母忧家居，诏俟服阕赴任。
五月，丁巳，免顺天永平府属被灾税粮。
乙丑，毁禁中佛像。禁中旧有大善殿，元时所建，藏金银诸佛像及佛骨佛牙等物。上欲撤之，以其地为皇太后宫，乃偕辅臣
1529 明通鉴卷五十六
及郭勋、夏言等人视殿址。言请敕有司将佛骨等物瘗之中野，上曰：“邪秽之物，其毁之便。”于是燔之通衢，金银佛像凡一百六十九座，函物凡万三千余斤。【考异】《明史》、《纪事本末》言“夏言力请焚瘗”、证之《实录》，“言请瘗之中野，上曰：“此邪秽之物，其焚之便＇。”今从《实录》.
六月，壬子，以吏部侍郎霍韬为南京礼部尚书。韬素刚愎，佐吏部，屡与尚书汪宏争，铵等亦惮之，钛既罢，上久不置尚书，以韬掌部事。
阁臣李时，传旨用鸿胪王道中为顺天府丞，韬仍循故事，列道中及应天府丞郭登庸二人名上。上以韬守成法，乃用登庸，而改道中大理少卿。
未几，韬复上书，言：“博士行人等官，皆当由吏部考选，不宜以历俸得之。”礼部观政进士卢楩，劾其“移甲第之权，开钻刺之路”，上是楩言，令吏部照旧铨除，不必更议。寻改韬为南尚书。
是月，巡茶御史刘良卿上言：“《律例》，私茶出境与关隘失察者，并凌迟处死＇。盖西陲藩篱莫切于诸番，番人恃茶以生，故严法以禁之，易马以酬之，以制番人之死命，壮中国之藩篱，断匈奴之右臂，非可以常法论也。洪武初《例》，民间蓄茶不得过一月之用，宏治中，召商中茶，或以备振，或以储边，然未尝禁内地之民，使不得食茶也。今减通番之罪止于充军，禁内地之茶，使不得食，又使商私课茶，悉聚于三茶马司，夫茶司与番为邻，私贩易通，而禁复严于内郡，是驱民为私贩而授之资也，以故大奸阑出而漏网，小民负升斗而罹法。今计三茶马司所贮，洮河足三年，西宁足二年，而商私课茶又日益增，积久腐烂而无所用，茶法之弊如此。番地多马，而无所市，吾茶有禁，而不得通，其势必相求，而制之之机在我。今茶司居民，窃易番马，以待商贩，岁无虚日，及官易时，而马反耗矣。请敕三茶马司止留1530
纪五十六
二年之用，每年易马当发若干正茶之外，分毫毋得夹带。令茶价踊贵，番人受制，良马将不可胜用。且多开商茶，通行内地，官榷其半、以备军饷、而河、兰、阶、岷诸近番地禁卖如故。更重通番之刑如《律例》，洮、岷、河责边备道，临洮、兰州责陇右分巡，西宁责兵备，各选官防守，失察者以罢软论。”奏上，报可，于是茶法稍饬。
秋，七月，壬戌，下顺天府尹刘淑相于狱。淑相坐所亲赃私被鞫，疑夏言姻通判费完陷之，因讦言请属事。上怒，遂下诏狱。
淑相与霍韬善，言亦疑韬主之，遂讦“韬扈跸谒陵，远游银山寺，大不敬”，韬自诉，因论“言请谥故少师费宏为文宪，宪乃纯皇帝庙号，人臣安得用！”会南京给事中曾钧骑马，不避尚书刘龙、潘珍轿，龙与钧互讦奏。韬劾钧且请禁小臣乘轿。给事中李充浊、曹迈等，交章言“近侍之臣，不当避道”，杂举公会宴次得与尚书同列以证，语颇侵韬。韬疑充浊倚言为内主，讦充浊为奸党，复摭言他事。言益怒，奏韬大罪十余事，且言“彭时、宋濂皆于正德间谥文宪，不避庙号。韬陋，不知故事”。上方不直韬，淑相复自狱中摭言它事，上益怒，命拷讯，词服韬主使。仍斥淑相为民，降韬俸一级。
丁丑，神御阁成，奉御容、《祖训》、《实录》于其中。其《训》、《录》所藏，更名曰皇史宬。
九月，庚午，车驾发京师，至天寿山躬祭七陵。丁丑，还宫。
改谥悼灵皇后为孝洁皇后，从礼官夏言之请也。
是月，罢奉慈殿。初，孝宗建奉慈殿，祀孝穆纪太后，其后孝肃周太后、孝惠邵太后皆入祀焉。至是上以“三太后别祀奉慈殿，不若奉于陵殿为宜”，下廷臣议，言“古者天子宗庙，惟一帝一后，所生母荐于寝，身没而已。孝宗奉慈殿之祭，盖子祀生
1531 明通鉴卷五十六
母，以尽终身之孝焉耳。然《礼》＇妾母不世祭。《疏》曰：不世祭者，谓子祭之于孙，则止以继祖重故，不复顾其私祖母也。今陛下于孝肃，曾孙也；孝穆，孙属也；孝惠，孙也；礼不世祭，议当祧。考宋熙宁罢奉慈殿故事，与今同，宜迁主陵庙，岁时祔享如故。”言等又言：“孝洁皇后先因祔于所亲，暂祔奉慈殿孝惠太后之侧。兹三后神主既拟迁于陵殿，则孝洁亦宜暂迁奉先殿旁室，享祀祭告则一体设馔。”从之。
是秋，济农复犯延绥。刘天和知西有备，寇必东，密檄延绥副将白爵宵行，与参将吴瑛合。寇果东至黑河墩，遇伏，大创而去。既，又人蒺藜川，爵尾击之，敌多死伤。寻又为爵，瑛所败。其分犯宁夏者，亦为王效所败。捷闻，进天和左都御史。【考异】寇人延绥、宁夏，《明史·本纪》系之是秋。《三编》据《实录》书之，即《本纪》所称“四战皆败”者也，今据《三编》。
冬，十月，戊子，皇子生。
戊戌，改题三后神主。时，礼官言：“奉慈殿之祀，乃子上尊号于母，孙上尊号子祖母，故有“皇太后＇、太皇太后＇之称.今迁于陵殿，实在裕陵、茂陵之侧，宜去子孙之称，仍从夫妇之义。乃定制止称皇后谥号，去“睿＇字“纯＇字以别于嫡”。制曰“희”
己亥，更定世庙口献皇帝庙。先是上谕礼部夏言曰：“前以皇考庙比世室之义，名曰“世庙＇。今分建宗庙，惟太宗及世室不迁.而＇世＇之一字，来世或用加宗号，今加于考庙，又不得＇世宗＇之称，徒拥虚名，不如别议。”言等议未上，上复谕曰：“皇考庙名如题曰献皇帝庙，庶别宗称，且见推尊之意。”于是，言等议：“庙以谥名，既合周典，又与列圣庙号同符。请敕有司择吉题额，并宣付史馆。”
戊申，以三后迁陵殿礼成，车驾发京师。越日，至天寿山。壬子，还宫。
1532
纪五十六
是月，京师及顺天、永平、保定所属州县及万全都司各卫所、俱地震有声。诏修省。
以工部侍郎甘为霖为本部尚书，专督大工。
张延龄之下狱也，提牢主事沈椿等，以戚畹故，宽其械系，听其奴出入，因得私通亲知往来，或置酒狱中以为乐。有狱囚刘东山者，发延龄手书讪上事，得免成，又阴构奸人刘琦，诬延龄盗宫禁内帑。所告连数十百人，上以为实，令仍照原议处决。十一月，戊午，以皇子生，颁诏赦天下。【考异】《明史·本纪》书“是月戊午”，据颁诏之月日也。《实录》，皇子生在十月戊子，今分书之.
辛巳，冬至，祀天于南郊之圜丘。
是月，设宣大总督。时以边警，从御史徐九皋、胡鳌议也。事体与总制陕西三边同。寻俱更名总督，
十二月，辛卯，九庙成。上奉安德、懿、熙、仁四祖神主于桃庙，太祖神主于太庙。自太宗、献庙以下，皆分日行之。
霍韬之议乘轿也，时夏言被劾不预。都御史王廷相会礼部侍郎黄宗明、张璧，请禁饬小臣乘轿如韬奏，而南京诸给事御史自如。韬请复加申饬，众不悦。给事中曹迈及同官尹相等，遂与韬忿争，相劾“韬迁南部怨望，擅取海子鱼，与乡人群饮郊坛松下”。韬上疏自理。下廷议，上为停韬俸四月。
韬复上书，力诋言，比之李林甫、秦桧，而给事中李鹤鸣并摭韬居乡不法诸事，上两置之。
闰月，甲寅，以定庙制，加上昭圣皇太后徽号曰“昭圣恭安康惠慈寿皇太后”。戊午，加上章圣皇太后徽号曰“圣母章圣慈仁康静贞寿皇太后”。癸亥，颁诏天下。【考异】两宫徽号，《明史·本纪》统系之是月癸亥，据颁诏之日也。今据《实录》分书之。
乙丑，以礼部尚书夏言兼武英殿大学士，入内阁，预机务。张孚敬、方献夫等相继去，言宠益专，数召见谘政事，善窥上
1533
明通鉴卷五十六
旨，有所传会.皇子生，赐予甚渥，叠加宫衔，至是人阁。李时虽为首辅，政多自言出焉。
丙寅、享九庙。
甲戌，以道士邵元节为礼部尚书。元节自三年召入京师，见于便殿，大加宠信，令专司祷祠，封真人，总领道教，班二品。至是以皇储生，嘉其祷祀功，遂有是命。【考异】邵元节擢礼部尚书，《明史》、《纪事本末》及《三编》皆书之十二月。《实录》系之闰月甲戌，今据之。
是月，以严嵩为礼部尚书代夏言也。嵩久擢礼部尚书，至是始管部事.
是冬，济农复犯大同，人掠宣大塞，总制、侍郎刘天和，总督、尚书杨守礼及巡抚、都御史楚书，悉力御却之。
初、安南莫登庸用事，事见元年，黎走居清华，登庸立其庶弟惠。嘉靖五年，遣使求封，为总督张损所格.六年，登庸令其党范嘉谟伪为應禅诏，篡其位，改元明德，立其子方瀛为太子，旋鸩杀應。九年，登庸禅位于方瀛，自称太上皇。其年九月，德卒于清华，国亡。上自践阼，遗使诏谕其国，道不通而还。是年冬，皇子生，当颁诏安南。礼官夏言言：“安南不贡已二十年，两广守臣谓＇黎德、黎惠均非黎晭应立之嫡，莫登庸、陈皓均彼国纂逆之臣＇，宜遣官按问，求罪入主名。且前使既以道阻不通，今宜暂停使命。”下兵部议，本兵张瓒等主用兵，上亦以安南久不贡，宜致讨，武定侯郭勋力赞之。诏遣锦衣官问状，中外严兵待发。
侍郎唐胄上疏谏曰：“今日之事，若欲其修贡而已，兵不必用，官亦无容遣。若欲讨之，则有不可者七，请一一陈之：
古帝王不以中国之治治蛮夷，故安南不征，著在《祖调》，一也；太宗既灭黎季犛，求陈氏后不得，始郡县之。后兵连不解，仁庙每以为恨，章皇帝成先志，弃而不守，今日当率循，二1534
纪五十六
也：外夷分争、中国之福。安南自五代至元、更曲、刘、绍、吴、丁，黎、李、陈八姓，迭兴迭废，而岭南外警遂稀。今纷争，正不当问，奈何殃赤子以威小丑，割心腹以补四肢？无益有害、三也；若谓中国近境，宜乘乱取之。臣考马援南征，深历浪泊，士卒死亡几半，所立铜柱为汉极界，乃近在今思明府耳。先朝虽尝平之，然屡服屡叛，中国士马物故者，以数十万计，竭三十余年之财力，仅得数十郡县之虚名而止。况又有征之不克如宋太宗、神宗、元宪宗、世祖朝故事乎？此可为殷鉴，四也；外邦入贡，乃彼之利，一则奉正朔以威其邻，一则通贸易以足其国。故今虽兵乱，尚累累奉表笺，具方物，款关求入，守臣以姓名不符却之。是被欲贡不得，非抗不贡也。以此责之，词不顺，五也；兴师则需饷，今四川有采木之役，贵州有凯口之师，而两广积储数十万，率耗于田州岑猛之役，又大工频兴，所在军储，悉输将作。兴师数十万，何以给之？六也；然臣所忧又不止此。唐之衰也，自明皇南诏之役始；宋之衰也，自神宗伐辽之役始。今北寇日强，据我河套；边卒屡叛，毁我藩篱.北顾方殷，更启南征之议，脱有不测，谁任其咎！七也。锦衣武人，暗于大体，倘稍枉是非之实，致彼不服，反足损威。即令按问得情，伐之不可，不伐不可，进退无据，何以为谋？且今严兵待发之诏初下，而征求骚扰之害已形，是忧不在外夷，而在邦域中矣。请停造勘官，罢一切征调，天下幸甚！”章下兵部，请从其议，得旨，“待勘官还更议”.






