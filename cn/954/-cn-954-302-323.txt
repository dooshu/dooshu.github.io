陈造　东庄小留四首

南陂荒茀已成围，北墅四租颇应期。

两地径规般薄地，小为庵屋大为池。

陈造

陈造　东庄小留四首

夹沟欲插柳千株，绕舍先营五亩蔬。

供爨秗冬须次第，西归新得务农书。

陈造

陈造　东庄小留四首

亲朋樽俎日周旋，无限欢情到酒边。

底许挤排作尊客，只令抚己叹衰年。

陈造

陈造　东庄小留四首

接屋连墙翠密中，炊香羹玉饱过从。

人将逋客为同社，地与斜川作附庸。

陈造

