○授张廷黄门侍郎制

黄门：东西禁掖，出纳王言，精选贤良，用存正。正议大夫行尚书礼部侍郎上柱国兼判尚书左丞张廷，文儒秀士，謇谔忠贞，汪洋有大雅之风，明敏得至公之操。言唯及ニ，曩岁尝闻；学则临池，当时莫比。自历迁台省，受理纲辖，声尘益茂，闻实攸称，俾登青闼之荣，式践丹墀之列。可黄门侍郎，勋如故，主者施行。

