半夏茯苓汤

治妊娠恶阻，心中溃闷，头目眩晕，四肢怠堕，百节烦疼，痰逆呕吐，嫌闻食气，好啖咸酸，多卧少起，不进饮食。

半夏（汤洗七次，三两） 茯苓 熟地黄（各一两八钱） 橘皮 细辛 人参 芍药 川芎 紫苏叶 桔梗 甘草（炙，各一两二钱）上为锉散。每服四大钱，水二盏，姜七片，煎七分，去滓，空腹服。有客热，烦渴口生疮者，去橘皮、细辛，加前胡、知母；腹冷下利者，去地黄，入桂心（炒）；胃中虚热，大便闭，小便涩，加大黄芪一两八钱，去地黄，加黄芪芩六钱。

恶阻

