出城

羁枕不成寐，羸骖晓出城。



驿门深闭草，苑树密藏莺。

老病安闲散，疏慵负圣明。



津亭凝望久，惟是待潮平。

出城

病鹤寒弥瘦，孤松老不枯。



非关畏轩冕，本自乐江湖。



古锦添诗句，羸骖入画图。



儿孙候门久，唤取倒残壶。



出城

翩翻乌帽出林垧，掠面风微酒半醒。



戍火难寻玉关梦，衣尘空愧草堂灵。



天晴山雪明城郭，水涨江流近驿亭。



客鬓不如堤上柳，数枝春动又青青。



