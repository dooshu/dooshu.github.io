杨万里　和周仲觉三首

书嬾聊遮眼，诗穷只掉头。

寒醒非不睡，薄醉柰何愁。

火细霜还重，风停叶自投。

半生灾疾里，谁遣未休休。

杨万里

杨万里　和周仲觉三首

月淡犹明树，霜严不剩云。

天寒一鴈叫，夜半几人闻。

诗只令吾瘦，清聊与子分。

频来仍恨少，此去更离群。

杨万里

杨万里　和周仲觉三首

春在梅边动，寒从月外来。

贫於萤不暖，心与烛俱灰。

此草悠悠著，从谁细细开。

病来更忧患，泪尽只余哀。

杨万里

