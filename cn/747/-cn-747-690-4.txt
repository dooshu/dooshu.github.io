○中和节陪何大夫会宴序

中和，王节也，万国承之，光洪庆也。夫天地之大德曰生，发生这盛气曰春。春之於孟也，萌动而方微；於季也，发泄而过强；唯促春木德乃茂，沃生人之恺乐，洗万物之枯槁，当三阳之正中，凝四气之太和，以正星鸟，以推律度。五年春，皇帝负黼，临前殿，酌天心之美，顺人情之煦妪，启襟宸於高琼，建嘉名於振古，遂下明诏诏天下，以每年春二月朔旦为中和之节焉。凡八九州，舟车所至之域，莫不向风蹈跃，承顺帝则。即今日之会，我岳鄂连帅御史大夫何公，盖所以祗明诏、宣德教而欢万民也。夫景不和，无以破昏蒙之气；地不雄，无以壮光华之会。且观夫广场削平，空迥无涯，黄鹤前峙以峥嵘，大江旁注而逶迤。朝之日晴阳始升，镜清无尘，高杨如烟，拂冠垂绅。主人乃揖乎英僚上介，洎簪裾耆老之客，相与罗拜於北向，已而叙登於阼阶之上，脱剑笏，百戏具举焉。旌旗飘飘，马鸣萧萧，始金鼓以一振，忽端立而扬镳，铁衣铮纵，白羽在腰，列高的於虚碧，翻大旆於回飙。既而铿丝桐，耀丸剑，齐入体以岑，涌而川注。暄风徐来，春日未剑，美人盘跚，缓步前墀，态生横波，怨拂蛾眉，感青春之不再，歌失实之离离，音绵眇以切云，块远放而如遗。乐及于繁奏，爵及于无算，检一变至於欢，欢一变至於醉，莫不载时之交泰，饮公之惠洽，恬悦餍饫，充塞脏腑而已哉。大夫涵青云之器，极黄裳之美，忠厚方直，清明而深，竭至忠以辅国，启大诚以御物。下车於江夏，自始至於兹日，德行浃人於骨髓，礼义泽人于思虑，馨香问望，久而益茂。故地方千里，民盖百万口，亲爱如父母，威畏如神明。利剑水镜，日悬户牖，此所以无留讼，无冤志，熙熙穆穆，为清淳之俗焉。今天子以皇极大中之道，居鸿宝之位，垂二十载矣，如天之覆，如地之帱，如春之仁，如秋之威，神圣聪明，文武温龚，侔羲农之遐想，轶唐虞之绝轨。况乎稷、契、咎、夔，︳谟其内也如彼，韩侯、申甫，辑柔其外也如此，则何忧乎北边，何患乎犬戎？异日也，若飞诏发来，大夫有鼎铉之拜，则天下之理，又未可量矣。鄙夫朴野，亦承玉之一人也，授教序述，惭无措，请咸赋八韵，用极中和之美焉。

