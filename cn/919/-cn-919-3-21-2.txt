紫苏子汤

治脚弱上气，阴阳交错，清浊不分，上重下虚，中满喘急，呕吐自汗，无复纪律。《千金》云：宋湘王在南州，患脚气困笃，服此得效。

紫苏子（略炒） 半夏（汤洗，各五两） 前胡（去苗） 浓朴（去皮制） 甘草（炙） 当归（各二两） 桂心（不见火） 橘皮（各三两）

上为锉散。每服四钱，水二盏，姜七片，枣两个，煎七分，去滓食后服。人谓俞山人降气汤是也，好事者复加附子、黄芪 ，又改其分两，亦班入太医方，用者宜知之。

脚气总治

