王之望　缺题

霜晴爱日晓生东，萧寺山茶赏岁丰。

锦里出遨驱小队，雪山纳堠狎诸戎。

叶连油幕侵天碧，花倚朱旗特地红。

美景良辰万人喜，不妨行乐一尊同。

王之望

王之望　缺题

天梯云栈转龙旗，细雨凄风暗路岐。

七夕难忘祈巧夜，三乡不以望仙时。

曲江若悟贤臣语，汾水宁伤才子词。

此日铃声肠断处，后庭遗唱未为悲。

王之望

