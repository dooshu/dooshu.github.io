刘克庄　怀曾景建二首

造物生才自昔难，此君夭矫类龙鸾。

圣贤本柄藏椰子，佛祖机锋寓棘端。

畴昔诸人多北面，暮年万里着南冠。

伤心海内交游尽，箧有遗书不忍看。

刘克庄

刘克庄　怀曾景建二首

曾有舂陵逐客篇，流传哀动紫阳仙。

安知太白长流处，亦在重华野葬边。

碎板一如坡贬日，盖棺不见桧薨年。

谁云老眼枯无涕，闻说临川即泫然。

刘克庄

