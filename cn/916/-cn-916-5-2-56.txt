【斋中读书诗】

昔途游京华。未尝废丘壑。矧乃归山川。心迹双寂寞。（李善本《文选》作漠。三谢诗同。）虚馆绝诤讼。空庭来鸟雀。卧疾丰暇豫。翰墨时间作。怀抱观古今。寝食展戏谑。既笑沮溺苦。又哂子云阁。执戟亦（三谢诗作已。六臣本《文选》注云。五臣作已。）以疲。耕稼岂云乐。万事难并欢。达生幸可托。（○《文选》三十。文章正宗二十九。三谢诗。《诗纪》四十七。）

