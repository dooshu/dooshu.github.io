五子之歌


这书记夏王太康之弟五人，因太康逸游失国，乃作为诗歌，以发其忧愁嗟怨之意，故叫做《五子之歌》。





太康尸位，以逸豫灭厥德，黎民咸贰。乃盘游无度，畋于有洛之表，十旬弗反。有穷后羿，因民弗忍，距于河。

太康，是启之子。畋，是畋猎。有穷后羿，是有穷国君名羿。

史臣叙说：夏王太康嗣位一十九年，通不理会国家的政务，徒有人君的空名，而不行人君的实事，如祭祀之尸一般，只好干那放逸豫乐的事，以致于丧灭其德，暴虐其民。因此天下黎民不安其生，都有离叛之心。太康乃犹不知省改，安于游乐，无有节度，远出畋猎于洛水之外，至于一百日犹不回还。于是有穷国之君名羿者，素怀不臣之心，至此因民不堪命，乃举兵距阻太康于大河之南，不使之归国。夫以大禹之勤劳万邦，德泽最厚，再传至其孙太康，即以怠荒而失国焉。然则为君者，岂可恃祖宗功德之大，而不增修其德业哉！





厥弟五人御其母以从，徯于洛之汭。五子咸怨，述大禹之戒以作歌。

御，是随待。徯，是等待。水北叫做汭。

太康畋于洛表之时，他有五个兄弟，都随侍着他的母亲，从太康渡河而南。因太康打猎去的远了，追之不及，乃在那洛水之北，等待他回来。既而太康十旬弗还，羿距之于河，不得归国。五子见得宗庙社稷危亡之不可救，母子兄弟离散之不可保，都忧愁嗟怨，推究祸乱根原，皆由是太康荒弃了祖训。于是述大禹所垂的训戒，衍为诗歌，以其感慨迫切之词，纾其悒郁无聊之气，于以明先训之当遵、天命之难保。其词痛切而悲哀，盖不独伤太康之失德，实以垂万世之鉴戒也。夫创业之君，经历艰苦，为子孙万世虑，至为深远，都有谟训以戒召后人。故太康失国，五子则述大禹垂后之戒；太甲不惠，伊尹则举成汤风愆之训。诚以法祖乃帝王之要道也。后世继体守文之主，能常常遵守祖训，则长治久安，万年不替矣。





其一曰：“皇祖有训：民可近，不可下。民惟邦本，本固邦宁。

皇祖，是大禹。近，是亲近的意思。下，是疏远的意思。

《五子之歌》第一章说道：“昔我皇祖大禹，垂训有言：人君与那下民，势之相隔，虽有尊卑，情之相须，实犹一体，只可以其情而亲近之。凡百姓之饥寒困苦，须时时体念，视之如伤，保之如子，才是君民一体之意。若恣意极欲，肆于民上，把百姓的休戚利害，都看得与己不相关涉，这等便是下民了。为人上者，切不可如此。所以然者何也？盖那小民虽至卑至微，却是邦国的根本，譬如房屋之有基址一般，必须以仁恩固结其心，使他爱戴归往，譬如房到基址坚固了，然后邦国安宁，而无倾危之患。若人心既离，根本不固，则国虽富强，终亦必亡而已。此民之所以可近而不可下也。”皇祖之训如此，今太康乃逸豫灭德，以至民不堪命，而邦国危亡，岂不深可痛哉？





“予视天下，愚夫愚妇，一能胜予。一人三失，怨岂在明？不见是图。予临兆民，懔乎若朽索之驭六马。为人上者，奈何不敬？”

一字，解做皆字。三失，是差失多的意思。朽索，是朽坏的绳索。

五子说：“我皇祖大禹垂训，又言：人君处崇高之位，执生杀予夺之权，都说小民至愚，岂能胜我。殊不知民虽至愚而亦至神，能戴其上而亦能叛其上。我看那天下之民，莫说亿兆之众，便是愚夫愚妇，也不可轻忽，若失其心，一个个都能胜我。所以为人君的行事，一件也不可有差，一有差失，皆足以致怨于民。况以一人之身，积愆累咎，至于再三，则民之怨咨，岂不益甚乎？夫事未有不自微而至著者，民心之怨，岂待他明白彰著而后知之。当于那事几未曾形见的时节，预先图谋更改，乃可以固结人心，潜消祸乱耳。是以我居君位临兆民，不敢以天下为乐，而深以危亡为惧，凛凛然如以易断之朽索，而驭易惊之六马，常恐其不免于倾危也。夫以民之可畏如此，则居上而临民者，奈何可以怠荒而不敬乎？盖能敬，则能近民而邦以宁；不能敬，则必下民而邦以危。安危之机，只在敬肆之间而已。”皇祖之训如此，太康顾逸豫而不敬焉，亦将奈之何哉！





其二曰：“训有之：内作色荒，外作禽荒，甘酒嗜音，峻宇雕墙。有一于此，未或不亡。”

荒，是迷乱。甘、嗜，都是好之无厌的意思。

《五子之歌》第二章说道：“我皇祖大禹之训有言，人之嗜欲无穷，贵乎节之以礼。若不能以礼节之，而纵其情之所欲，鲜不至于损德妨政矣。如耽好女色，恣情越礼，是谓内作色荒；驰骋打猎，远出无度，是谓外作禽荒；沉酣旨酒而不知节；溺情淫乐而不知止；竭不赀之费，以高峻其户宇；极彩色之严，以雕饰其墙壁。这六件事，为人君的不必件件都有才足以亡国，但只有了一件，亦未有不至于亡国丧身者。如好色则为色所迷，好酒则为酒所困，好田猎则耽于逸游而妨政误事，好宫室则溺于土木而耗财害民，纵欲败度之事虽不同，其亡国则一而已矣。”祖垂训戒如此。今太康盘游无度，正犯了禽荒一事，虽欲不亡，得乎？尝观宋儒真德秀有言：大禹之训，凡六言二十有四字尔，而古今乱亡之衅靡不由之，凛乎其不可犯也。万世为君者，其戒之哉！





其三曰：“惟彼陶唐，有此冀方。今失厥道，乱其纪纲，乃厎灭亡。”

陶唐氏，是帝尧的国号。冀方，是冀州之地，自尧以来皆建都于此。厎是至。

《五子之歌》第三章说道：“我夏后氏之建都于此冀州地方，盖自帝尧陶唐氏始矣。比先帝尧以文武圣神之德，继天立极而为天子，一传而至帝舜，再传而至我祖大禹。三个圣人，皆授受一道，奉天子民，故能据此形胜之地，建皇极以绥四方，天下臣民莫不归往焉。今太康乃逸豫灭德，凡刑赏予夺，一任着自己的意思胡为，全不遵旧章成宪，把大纲小纪都错乱了。以致政坏于上，民怨于下，逆臣乘之，逐主窃国，而陶唐以来相传之基业遂至灭亡矣。”是可伤也。先有儒有言：善医者，不视人之肥瘦，察脉之病否而已；善治者，不视国之安危，察其纪纲之理乱而已。故脉理一病，人虽肥必死；纪纲一乱，国虽大必亡。观五子伤太康之失德，而归咎于乱其纪纲，可见纪纲所系之重，有不容一日而少弛者。人主诚能留意于此，凡刑赏予夺，一主之以大公至正之心，使威福之柄常在朝廷，而无倒持下移之患，则人心悦服，而国势常尊矣。





其四曰：“明明我祖，万邦之君。有典有则，贻厥子孙。关石和钧，王府则有。荒坠厥绪，覆宗绝祀。”

明明，是赞其德之极明。我祖，指大禹说。典则，是典章法则。贻字，解做遗字。石、钧，俱是权名，如今之秤锤也，一百二十斤叫做石，三十斤叫做钧。关，是通同。和是公平。王府，是内府藏器具的所在。

《五子之歌》第四章说：“我祖大禹以明明之德照临万邦，万邦之民莫不仰其盛德，戴以为君。他要后世子孙保守其基业统绪，不至覆坠，立下许多典章法则，遗之子孙，以为世守。莫说国家的大政务，便是通行的石和平的钧，不过称物之器耳，自朝廷视之，若无甚紧要，而今内府中亦有传留收藏的。可见祖宗之法，纤悉备具，其为子孙虑者详且远矣。使能守之，何至乱亡也哉？奈之何为后人者，逸豫灭德，盘游无度，把祖宗传来的统绪，一旦荒弃废坠，以致威柄下移，奸雄僭窃，颠覆我有夏之宗，断绝我配天之祀，岂不可恨也哉！”





其五曰：“呜呼曷归？予怀之悲。万姓仇予，予将畴依？郁陶乎予心，颜厚有忸怩。弗慎厥德，虽悔可追？”

曷字，解做何字。畴字，解做谁字。郁陶，是心中郁结而不得舒的意思。颜厚，譬如说面皮厚，可羞愧之甚也。忸怩，是心里惭愧的意思。可追，是说追不可及。

《五子之歌》第五章，叹息说道：“我兄太康，既以逸游失国，远窜他方；旧都又被强臣占据了，使我母子数人流离河上，进退无路。彷徨四顾，将何所归乎？此予怀之所以伤悲也。如今万姓之人，都以我家为怨仇，众叛亲离，无复有一人哀矜我者，我将倚靠谁人以图存乎？使我哀思之情，郁结于心而不可释；向人厚着面皮，其羞惭之状发于心、征于色而不容掩，事势穷蹙一至于此。推原其故，只因太康狃于治平，不能敬慎其德，法祖保民，而乃盘于游畋，纵于逸豫，遂致有今日之祸。到这时节，天命已去而不可复留，人心已离而不可复合，虽欲恐惧修省，悔改前非，其可追及乎？亦惟付之无可奈何而已。”《五子之歌》至此，其声愈急，其情愈哀，其言痛切而有余悲，诚万世之鉴戒也。然太康以天下之大，不能庇其母弟，而其后少康以一旅之众，乃能灭逐篡贼，复有天下。国之废兴，岂在强弱哉！





