王炎　用元韵答徐幼文

身行宦路固多虞，梦到清都厌积苏。

欲返初心观易老，懒开辨口学岩吾。

有怀拟作西征赋，无策堪陈北伐图。

才具如公宜颍脱，不应空谷老唐衢。

王炎

王炎　用元韵答徐幼文

学道工夫要汲深，尘生麈尾坐书林。

何妨缓步时过我，试共玄谈一洗心。

翠岫绕溪双鹭下，绿阴覆屋乱蝉吟。

是中别有无声句，莫笑迟迟不嗣音。

王炎

