王之道　田间夜归有作示王觉民二首

风云踪迹付扁舟，水竹生涯寄一丘。

世故举同鸡抱鸭，物情无怪马生牛。

百年半向愁中老，万事常从酒到休。

莫爱得官轻得句，争如饱食对吟搜。

王之道

王之道　田间夜归有作示王觉民二首

江上秋来忆少年，龟肠尤觉病诗饕。

调和索似三分酱，澒洞看如八斗糟。

水怪重增风势恶，湘灵难禁雁声高。

何当一雨洗烟月，为放清光归我曹。

王之道

