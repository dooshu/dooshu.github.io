曾丰　再游南华有祖师衣钵

西方达磨问归程，衣钵都留作麽生。

正道眼空嫌长物，如何更带履同行。

曾丰

曾丰　再游南华有祖师衣钵

达磨将身带履归，殷勤分付钵和衣。

更和衣钵将归去，免与中原讲是非。

曾丰

曾丰　再游南华有祖师衣钵

佛自无言人自讹，但留衣钵说能多。

假令和履多留下，谁奈沙门颊舌何。

曾丰

