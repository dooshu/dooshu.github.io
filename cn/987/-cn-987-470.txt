苏轼　单同年求德兴俞氏聚远楼诗三首

云山烟水苦难亲，野草幽花各自春。

赖有高楼能聚远，一时收拾与闲人。

苏轼

苏轼　单同年求德兴俞氏聚远楼诗三首

无限青山散不收，云奔浪卷入帘钩。

直将眼力为疆界，何啻人间万户侯。

苏轼

苏轼　单同年求德兴俞氏聚远楼诗三首

闻说楼居似地仙，不知门外有尘寰。

幽人隐几寂无语，心在飞鸿灭没间。

苏轼

