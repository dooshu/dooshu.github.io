陆游　闲中戏书

粝饭从来不愿余，还山喜遂此心初。

挽河尽洗弹冠念，闭户闲雠插架书。

一榼不妨从客饮，数椽也复是吾庐。

少游细看犹多事，安用人间下泽车。

陆游

陆游　闲中戏书

少年拜舞缀庭绅，曾见中天日月新。

金印终归妄校尉，白头仍是斥仙人。

修营香火三生愿，收拾风波九死身。

岂但渔樵与争席，海边沤鸟亦相亲。

陆游

陆游　闲中戏书

钓竿风月寄沧洲，醉发荻叶秋。

仕进世谁知我嬾，功名命不与人谋。

衰迟更觉岁时速，疏贱空先天下忧。

病骨未销谗未已，聊须周易著床头。

陆游

