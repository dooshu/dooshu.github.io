李弥逊　游梅坡席上杂酬

知章不怕酒如泉，莫遣花催蜡炬烟。

明日宿云生晓雾，一番风雨暗梅川。

李弥逊

李弥逊　游梅坡席上杂酬

风红疏梅蘸石泉，山涵弱构借厨烟。

竹篱茅屋倾樽酒，坐看银钩上晚川。

李弥逊

李弥逊　游梅坡席上杂酬

酒面风生缬，纱巾日共斜。

醉乡知路隐，不复问吾家。

李弥逊

李弥逊　游梅坡席上杂酬

醉帽迎风落，春衣日径斜。

花梢密藏路，隐约见山家。

李弥逊

李弥逊　游梅坡席上杂酬

白玉千株暗，青云一径斜。

从来少车马，恐是阿环家。

李弥逊

李弥逊　游梅坡席上杂酬

花拥山头白，云翻日脚斜。

银蟾已照路，游客莫思家。

李弥逊

李弥逊　游梅坡席上杂酬

夜饮宁辞醉，春酲莫厌投。

有人重载酒，后会不须谋。

李弥逊

李弥逊　游梅坡席上杂酬

得路山方尽，如归馆暂投。

春风供笑傲，一醉岂人谋。

李弥逊

