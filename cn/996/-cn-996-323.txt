项安世　寒食道中

秋千飞去过墙枝，风乙归来矮屋楣。

春色一如前度晚，鬓毛多似去年衰。

碧云莫唱愁红曲，黄鸟休歌伐木诗。

方寸不禁如许思，门前杨柳正开眉。

项安世

项安世　寒食道中

儿时只愿春长早，老去始知春要老。

人老高低事事谙，春深远近家家好。

莺来燕去总关天，絮起萍浮俱合道。

浪将开落恼閒心，却恨少年何草草。

项安世

