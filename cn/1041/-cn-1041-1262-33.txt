夏竦　奉和御製读三国志诗

白马当涂兆，黄家得岁兴。

金符威既重，玉版事堪凭。

汉火承前运，谁龙合旧徵。

青云开后叶，下武倍兢兢。

夏竦

夏竦　奉和御製读三国志诗

许昌功未逞，江表地初平。

汉帝居非远，吴侯志欲迎。

壮图虽未遂，嘉虑实惟精。

终阙尊崇礼，何关慎器名。

夏竦

夏竦　奉和御製读三国志诗

家乘桑盖瑞，国富卧龙才。

汉水神晖彻，灵图密命开。

横天嘉气应，继日景云来。

傥管英雄器，三分亦殆哉。

夏竦

