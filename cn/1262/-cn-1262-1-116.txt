教谕李璧：

仁和学舍有宋高宗手书石经，正德时巡按张承仁欲徙郡学，教谕李璧力争之。张曰：「吾徒府学，非私之也，何执为？」曰：「明台为一浙之主，徙之无所不可。璧官仁和学，知守故物，他非所知也。苟从命徙是，犹子孙不能为祖宗守祭器，尚可为子孙乎？」张怒，欲挞之。璧曰：「官可弃，身不可辱也。去官而移石经，非典守责矣。官犹在也，岂可以夺乎！」乃止。自璧去，或移之郡学。(《杭州府志》)



