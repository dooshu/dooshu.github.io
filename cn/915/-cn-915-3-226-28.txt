◇徐州箴

海岱伊准，东海是渚。徐州之土，邑于蕃宇。大野既潴，有羽有蒙。孤桐珠，泗沂攸同。实列蕃蔽，侯卫东方。民好农蚕，大野以康。帝癸及辛，不祗不恪。沈沉湎于酒，而忘其东作。天命汤武，剿绝其绪祚。降周任姜镇于琅邪。姜氏绝苗，田氏攸都。事由细微，不虑不图。祸如丘山，本在萌牙。牧臣司徐，敢告仆夫。（《艺文类聚》六、《初学记》八、《古文苑》。）

