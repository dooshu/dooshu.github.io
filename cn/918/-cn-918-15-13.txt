○贺宿迁令君之任

恭惟台台玉融风雅、金启精英、岭峤千寻青嶂移来秀色河流九折紫澜坐拥雄封鹏万里以高骞云翼欣穿月窟凤九苞而下览棘藂聊代桐花伫看制锦以报章。巳奏新硎其砉尔。弟某朴樕下材、滥竿滋土、而老年台、命世弘猷。暂为小试。已颂扬载道。朱壸氷丝。直飞越东鲁而映色矣荒郯之与贵治、冲剧难治。政复相同。惟冀老年翁氷雪相映。肝胆相披。尺五花封。邮筒非远凡有相关。时思惠好。敢云葭玉之倚。庶几唇齿之依则弟且望淝津而九首矣。暂役鱼笺。聊申燕贺、并陈不腆、薄贡芹私、伏冀台慈、俯垂茹鉴、 【俗称启头书尾者此类是也○巳上六鸿学制畧言】

是书成于甲戌岁之孟冬梓于己卯岁之仲夏计页凡柒百陆拾岳字凡贰拾柒万叁仟玖佰叁拾写刻精工校□详核无一字潦草讹脱诚恐四方□利奸徒私窃翻刊纸板粗恶字迹模糊舛错以□乱真令观者难以入自如有此辈恳乞当道大人　缙绅先生维持风教共彰公瘅并　赐闻金陵本堂立驰鸣究衔戢无既　种书堂谨　启

福惠全书四六禀启附终




