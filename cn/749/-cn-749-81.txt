范纯仁


纯仁字尧夫，仲淹次子。生于天圣五年（1027）。第皇祐元年（1049）进士，除官不赴。仲淹没，始出仕。治平中，为侍御史、争濮王典礼，出通判安州。神宗朝，知谏院，加直集贤院，同修起居注。忤王安石，出知河中府。哲宗立，命同知枢密院事。元祐三年（1088），拜尚书右仆射兼中书侍郎。绍圣中，贬永州安置。建中靖国元年（1101）卒，年七十五。谥忠宣，有集。

鹧鸪天

和持国

腊后春前暖律催。日和风软欲开梅。公方结客寻佳景，我亦忘形趁酒杯。

添歌管，续尊罍。更阑烛短未能回。清欢莫待相期约，乘兴来时便可来。







