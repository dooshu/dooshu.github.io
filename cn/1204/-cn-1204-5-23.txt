◎苏轼定风波

王定国自岭表归，出歌者柔奴劝东坡饮。坡问："广南风土应不好。"柔奴曰："此心安处，便是吾乡。"东坡喜其语，作定风波词以纪之："常羡人间琢玉郎。天教分付点酥娘。自作清歌传皓齿。风起。雪飞炎海变清凉。 尤里归来年愈少。微笑。笑时犹带岭梅香。试问岭南应不好。却道。此心安处是吾乡。"［东皋杂录］

