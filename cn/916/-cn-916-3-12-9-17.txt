【永安中南郡儿语】

〖《搜神记》曰：吴以草创之国。信不坚固。边屯守将。皆质其妻子。名曰保质。童子少年以类相与嬉游者日有十数。永安二年三月。有一异儿。长四尺馀。年可六七岁。衣青衣来从群儿戏。诸儿莫之识。畏之。重问其故。儿乃答曰：尔恶我乎。我非人。乃荧惑星也。将有以告尔云云。诸儿大惊。或走告大人。大人驰往观之。儿竦身而跃。即以化矣。时吴政峻急。莫敢宣也。后五年而蜀亡。六年而晋兴。至是而吴灭司马如矣。〗

三公鉏。司马如。（○《三国志》孙皓传注。）

