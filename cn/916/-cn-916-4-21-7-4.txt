【梦诗】

〖真诰曰：四月二十七日夜半。梦见一女子。著上下青绫衣。与吾相见。自称云。我是王眉寿之小妹也。相见时。似如在山林之间。云明日可暂出西门外。有犊车。白牛皮巾裹仆御头者是我车也。後别相诣於贵解。因口喻作诗而别。〗

乘К涉渌津。采药中山颠。披心焕灵想。萧荡无悟言。愿与盛德游。骖驷骋因缘。荣尘何足寻。疾急君清玄。苟能摄妙观。吐纳可长年。（原注。王眉寿之小妹。即中候夫人也。○真诰握真辅二。《诗纪外集》三。）

◎附

