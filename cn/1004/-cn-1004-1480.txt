张耒　自上元后闲作五首

阊阖楼南粉署西，旧时种柳长应齐。

如今冷落穷山县，卧听春风百鸟啼。

张耒

张耒　自上元后闲作五首

东风吹雨夜侵阶，楼角长烟晓未开。

何事旧时愁意绪，一番春至一番来。

张耒

张耒　自上元后闲作五首

面冷春霜拂瓦干，晓风吹雨冻阑干。

柳梢黄弱梅苞破，更放东君几日寒。

张耒

张耒　自上元后闲作五首

灯火人家夜不收，三更明月过南楼。

风烟随处自能乐，何事客心还独愁。

张耒

张耒　自上元后闲作五首

喧喧野县自笙歌，风卷高云天似波。

谁谓楼前明月好，月明多处客愁多。

张耒

