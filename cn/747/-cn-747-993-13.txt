○西郡李公墓石

公讳，文安县人也。其先汉将李广，子最孙陵，并为汉名将，即公之始也。自是（阙二字）华毂代代继出，时（阙二字）祖武父（阙一字）并优游养，（阙六字）公文雄兼恃，技艺大善。年廿七，宾擢公（阙三字）随其愿而（阙一字）不尽，享年二十有（阙一字）皇唐天宝四载十二月五日，寝疾终（阙六字）名举，未婚而终。父母哀其魂孤，为结幽契，娶同县刘氏为夫人，越十一日，合葬於郡州西北二百步，从先茔。礼也。尤恐陵谷迁变，刻石为铭。铭曰：

泰山颓兮良木折，愁云凝兮寒泉咽。人逾故兮芳声绝，岁将深兮松风切。

