44　懲羹吹齏傷桃戒李


陳正獻公疏曰：「懲羹者必吹於齏，傷桃者或戒於李。」楚辭惜誦云：「懲熱羹而吹。」北夢瑣言：「唐明宗不豫，馮道入問曰：『寢膳之間，宜思調衞。』指果實曰：『如食桃不康，他日見李思戒。』」

【元圻案】晁氏讀書志小説類：「北夢瑣言二十卷，荆南孫光憲撰，記唐至五代及十國雜事。」〇唐傅奕請革隋制疏云：「懲沸羹者吹冷齏，傷弓之鳥驚曲木。」





