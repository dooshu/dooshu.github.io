梦中作

予客庐陵日梦至一大府主人自称刘荆州与予觞咏各赋诗为乐觉而彷佛其一二因续成之

少小尚竒节，无意缚珪组。

逺逰江湖间，登髙屡懐古。

前朝英雄事，约略皆可覩。

将军策单马，谈笑有荆楚。

髙视蔑袁曹，气已盖寰宇。

天未豁壮图，人空坐崩沮。

丈夫生一世，成败固有主。

要非儓人，未死名已腐。

夫何千载后，亦忝趍大府。

主人爱敬客，开宴临长浦。

髙论极兴亡，歴覧穷川渚。

殷勤芳草赠，窈窕邯郸舞。

愧无登楼作，一旦滥推许。

懐哉挥此觞，别路如风雨。



