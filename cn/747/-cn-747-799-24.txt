○狄梁公祠碑

呜呼！天后革大命，垂二十年，天下晏如，不让贞观之世，是遵何道哉？非以敬任公乎？不然者，来俊臣之酷不能诬，诸武之猜不能害，房龄之谏不能逆。（阙）进士、皮日休游江左至彭泽，当河东公观察之四年，赞皇公刺史之二年，（下阙）其词曰：

惟唐中否，帝室如毁。（阙一字）后持权，式人端委。书诫牝鸡，易称羸豕。大树得{艹归}，崇台欲坠。便藩诸武，作我蜴虺。泉深兮东宫已矣，（阙）北极绾我神玺。娲皇肇命，吕君函纪。周德方木，秦运为水。杜（阙）与化宫阙致治。天将启唐，载诞忠良。（阙）为道如勃木强，乃写大辩，对彼明扬。一言苟悖，视死如乡。少海既阔，少阳既光。五公始昌，共交玉堂。（阙）

