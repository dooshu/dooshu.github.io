旧厌蛙声今喜听，墙阴特地作

盆池。



春日绝句

故园蛱蠂最多种，百草长时花乱开。



穷巷春风元不到，一双谁遣过墙来？



春日绝句

桃李吹成九陌麈，客中又过一年春。

余寒漠漠城南路，只见秋千不见人。



春日绝句

便恐东皇促驾回，小轩无事且衔杯。



不知何处桃花落，一片飞从屋角来。



春日绝句

介亭南畔排衙石，剥藓剜苔觅旧题。



读罢南丰数行字，满山烟雨共凄迷。



春日绝句

杨家园里醉残春，醉倩傍人拾堕巾。



红紫飘零不须叹，东君渠自是行人。



