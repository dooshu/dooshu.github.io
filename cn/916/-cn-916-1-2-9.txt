【段干木歌】

〖《吕氏春秋》曰：魏文侯过段干木之闾而轼之。其仆曰：君胡为轼。曰：此非段干木之闾欤。段干木盖贤者也。吾安敢不轼。其仆曰：然则君何不相之。於是君请相之。段干木不肯受。则君乃致禄百万而时往。馆之。国人相与诵之曰：〗吾君好正。段干木之敬。吾君好忠。段干木之隆。（○《吕氏春秋》期贤篇。《新序》杂事篇五。《诗纪前集》二。）

