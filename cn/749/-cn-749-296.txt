颜博文


博文字持约，德州人。政和八年（1118）进士。靖康初，官著作佐郎、中书舍人。金人立伪楚时，充事务官，草劝进表。南渡初，责授果州别驾、永不收叙，澧州安置，移贺州。

西江月

广师席上

草草书传锦字，厌厌梦绕梅花。海山无计驻星槎。肠断芭蕉影下。

缺月旧时庭院，飞云到处人家。而今赢得鬓先华。说著多情已怕。

品令

舟次五羊

夜萧索。侧耳听、清海楼头吹角。停归棹、不觉重门闭，恨只恨、暮潮落。

偷想红啼绿怨，道我真个情薄。纱窗外、厌厌新月上，也应则、睡不著。







