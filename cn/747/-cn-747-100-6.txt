○请改修龙池圣德颂表

臣等伏以龙池肇庆，宝祚攸章，圣德动天，祯符荐至。臣等愤深家国，志愿光扬，去开元二十二年，於东京朝堂上表，请建龙池圣德颂，曲蒙天眷，俯遂微诚。其时修营已就，刻石所为，颂文未备，叙事多遗，述圣谈天，万不举一。既乖士庶之望，莫展宗臣之心。寻请改修，冀昭圣德，裴然虽竭於愚思，翰墨未约於贞石。今属灵符降祉，景命维新，虽竭於愚思，翰墨未绝於贞石。今属灵符降祉，景命维新，天宝之号再加，郊庙之仪式展，诚合书其宝录，光阐徽猷，缀集前文，以存不朽。特望天恩，更许编录，则圣德鸿业，纪而无遗，圣美形容，於兹允备。无任勤恳之至，谨奉表陈情以闻。

李璘（永王璘）

