坠楼篇为毛明府女咏

黄鹄歌慷慨千春为辛酸苦节诚不易捐躯良独难倬彼婉娈女皎若青琅玕濯濯露下柳郁郁霜中兰结?未盈旬失侣悲孤鸾矢心殉同穴涕泪双丸澜日夜姆防卫强活非所安藿食长呜咽常怜地下单举身如落叶自掷层楼端其下皆石墄碎璧理无完呜呼百灵护形体无摧残陨絶久复苏魂返伤肺肝死去侬计得生存惨不懽白石尚可烂东流何当还嗟此桃李华抗言凌岁寒

