○无为先生赞

至人无感，与化升降。全而不形，保而不荡。汛然顺物，付之自当。苟乖於是，无非溺丧。保合浩淳，先生其人。德机不发，鸟兽同群。稽首元关，请涤蒙昏。笑而谓予，道不远身。支离而全，以静为君。滑之则散，泊之则存。天性者名，木伐兰薰。与时卷舒，中若浮。{茹手}臭丝棼，无挠而真。勤而用斯，至妙之门。百昌皆化，吾亦归根。动作天纪，静为地文。鸟行无章，变化。强名无为，以镜心源。

