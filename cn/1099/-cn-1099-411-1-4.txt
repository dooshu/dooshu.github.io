○九卿機易山開採疏 【 請罷福建開採】

頃者福建土商張嶷等、串同羽林左衛百戶閻應隆具奏海澄縣界外机易山土產金銀、欲自備船隻人工資本、前往貿易淘取、歲進金十萬兩、銀三十萬兩竊計張嶷等之所以敢為是說者、其端不過有五、曰蓄兵也、專利也、弛海禁也、勾倭也、為逋迯藪也、凡此皆奸人變詐猝難窮詰、而東南半壁、天下安危利害實係于此、臣等敢避煩瑣而不為　皇上一陳之乎、葢良民自愛而重隃險。誰肯出沒於波濤淘湧之中。必兇徒逸囚罷吏黠僧無行義之尤者若輩置之里閈。編之保伍。猶慮為變。豈可令其揚帆海徼。與諸夷人因緣射利。外交內言?冏。非陰示我之虛實則潛輸我之利器。樹兵將來。為國大害一不可也。吳楚幅巾?員之內。非荒徼海外比也。其間稅使煽虐、民且起而甘心以堂堂天朝、與波斯小醜、兢駔儈刀錐之利于溟渤無際之區、無論非體、萬一獷猂之性。不可向迩狼子野心稱亂四出是我招之而彼應之。辱國損威。二不可也。說者以為呂宋瓜哇諸國。棊置海上。歲收畨商港泊之饒。流寓貧人。寔生聛聣。而憚於海禁。故托為媒利之說以巧取明旨。而憑陵有之。從此連艘往來糾眾出沒。誰敢詰問。二百餘年之海禁。一日而弛。三不可也。倭自釜山一遁待時觀釁。何嘗須臾忘我哉此輩一中其餌相與反戈內嚮。如嘉靖間汪直徐海輩。勾引諸酋。所至剽掠為患浙直閩廣。幾不可支此非巳事之明鑒乎。四不可也。間者稅監輩出四方亡命廁跡參隨彼固逆料聖心仁愛。而礦稅之不可以久也。片紙一停。自知竄身無所。故先為是舉者。母亦預營兔窟以為逋迯嘯聚之鄉。異日憑山環海。掠邑攻城門庭致寇腹心遺災。即籍縣官數十萬之丁壯徵少府數十萬之金錢以從事干此。有未易以撲滅者。五不可也。夫揆之事情之利害、其不可類如此、柰何任其熒惑、隨言而隨信之以貽無窮之隱憂哉、

