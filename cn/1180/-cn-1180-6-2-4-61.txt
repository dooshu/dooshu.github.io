答王督漕


敝省造船扰民之说，果出于刘参议，前曾以禀揭寄览。而楚中士民，亦即有为此言者，大抵皆有司不善奉行之弊也。今业以将完，势难中止，但望调停善处之。

若河运，则事事亲理，明岁可期望全鄙怀，不胜欣慰。公以全力用于河漕，而以海道为不虞之备可也。

顷者南议，已即奏主上，言公任事忠勤，转输有托。悠悠之谈，于重望初无所损。





