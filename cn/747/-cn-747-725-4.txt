○请定义安太後服制状

皇帝为义安皇太後服制重轻事，权知礼部侍郎陈商等状。伏睹义安太皇後遗令，皇帝三日而听政，十三日小祥，二十五日大祥，二十七日释服者。皇帝遵奉遗旨，将欲施行。臣等商量，事贵得中，礼从顺变。伏以宣懿太後常奉太皇太後之令，追尊徽名，附配庙室。今云议礼，合有等差。伏请皇帝降服期周，以日易月之制，十三日释服，其内外臣寮，便以其日除释。至於所奉陵寝制度法物，一事以上，即请准旧例，无更降授，谨具如前。公卿等议大行皇太後丧礼状。

