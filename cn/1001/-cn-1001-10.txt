岳珂　病中午后登山閒步遥见园亭有以帟张栏处久而识之为张孝显成趣轩盖

九折登山倚瘦筇，杏蹊眼缬早冬烘。

翠云遮断神仙客，不许其间著倦翁。

岳珂

岳珂　病中午后登山閒步遥见园亭有以帟张栏处久而识之为张孝显成趣轩盖

满山桃李闹红霞，曾约香山白鹿车。

堪笑东风欺病客，搀先且到别人家。

岳珂

岳珂　病中午后登山閒步遥见园亭有以帟张栏处久而识之为张孝显成趣轩盖

小池玉尺跃清波，病不开尊奈尔何。

更倩棠漪吹柳岸，为君粘发醉颜酡。

岳珂

岳珂　病中午后登山閒步遥见园亭有以帟张栏处久而识之为张孝显成趣轩盖

冲席丞郎酒斛筹，不关无面见春鸥。

五鲭见说妨斋禁，留待明朝大白浮。

岳珂

