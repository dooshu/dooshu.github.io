陆游　晚秋出门戏咏

病叟倘徉古泽边，横林摇落暮秋天。

鸣鸠雨後却呼妇，飞雀霜前先著绵。

抱被每投僧榻宿，卷书时当酒家钱。

秋风想像芝房熟，北望商山一怅然！

陆游

陆游　晚秋出门戏咏

闲愁那到野人边？万事元知合付天。

尽醉仅能三龠酒，新寒未办一铢绵。

邻僧每欲分斋钵，庙史犹来索社钱。

无地置锥真细事，不妨胸次日超然。

陆游

