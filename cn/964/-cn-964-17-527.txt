韩维　桃花菊

谁测天工造化情，巧将红粉傅金英。

武陵溪上分佳色，陶令篱边得异名。

不使秋光全冷淡，却教阳艳再鲜明。

瓮头消息香醪熟，何必黄花便可倾。

韩维

韩维　桃花菊

霜女星娥不俗情，施朱点出浅深更。

平泉记上遗嘉品，木草经中注别名。

气得清凉开更早，色沾寒露久逾明。

今朝樽酒来篱下，不为重阳为尔倾。

韩维

