魏了翁　次韵费同叔解嘲

乞得身来作外臣，冲然肺腑自韶钧。

咸酸独觉水中味，形影相依镜里真。

入户方闻夫子乐，近前孰试相君嗔。

昊天明旦司游衍，环堵严於百万人。

魏了翁

魏了翁　次韵费同叔解嘲

低头涸辙问波臣，沃以嘉言力万钧。

逆耳倒言诚爱助，解嘲谢谤返离真。

若微君告谁能及，幸不吾欺乃敢嗔。

彼是纷纷姑勿道，所期终诲作全人。

魏了翁

