晩集程山尊頴园【同非二美周雪怀】

不意春帆客深秋适到家心期归海岳野馆属云霞新月一尊酒乔柯何代花夜阑重欵欵人语散栖鸦黄山连雨信宿桃花源怀吴灿如昭素【地为吴别业】

天留看瀑布客喜住仙源云片一楼白泉声万岭喧检薪吹磵石寻果倩山猿季仲多年别含情不共言暮登文殊院是黄山中峰胜处【左右天都莲花二峰】

削壁无门入盘空有栈悬飞来一片月照我万峰巅松叶出寒磬莲花明暮烟此身仙骨未仰首问青天

