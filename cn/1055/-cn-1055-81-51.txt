【孙复可秘书省校书郎国子监直讲制】

朕勤治体，喜贤俊，尝虑四方遗逸之善，有不吾闻者。间属近列，屡腾荐章，以尔孙复深经术，荏德行，躬耕田亩，以给岁时，东州土人皆师尊之。吾命汝校文于书省，讲艺于胄序，不由乡举，不俟科选。汝姑直屏杂说，纯道粹经，使绅子弟闻仁义忠孝之乐，此吾所以待汝意。往钦哉！可。

