◇吴主厚待诸将

观孙权之养士也，倾心竭思，以求其死力。泣周泰之夷，殉陈武之妾，请吕蒙之命，育氵统之孤，卑曲苦志，如此之勤也。是故虽令德无闻。仁泽罔著，而能屈强荆吴，僭拟年岁者，抑有由也。然霸王之道，期于大者远者，是以先王建德义之基，恢信顺之宇，制经略之纲，明贵贱之序。易简而其亲可久，体全而其功可大，岂委巢近务，邀利于当年哉？《语》曰：「虽小道，必有可观者焉；致远恐泥。」其是之谓乎。（《吴志·氵统传》注）

