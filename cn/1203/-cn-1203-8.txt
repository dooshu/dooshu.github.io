卷八

<集部，词曲类，词选之属，御选历代诗余

钦定四库全书

御选历代诗余卷八目録【起四十二字至四十四字】

玉蝴蝶【又一体】

孙光宪

清商怨

晏几道

周邦彦

陈允平

醉垂鞭

张先

小桃红

王恽【二首】

倪瓒

春光好【又一体】

程垓

归国謡

温庭筠

前调【又一体】

顔奎

愁倚阑令

晏几道

蔡伸

曾觌

程垓

欧良

石孝友

生查子【又一体】

张泌

前调【又一体】

陈亚

诉衷情【又一体】

吴子孝

雪花飞

黄庭坚

酒泉子【又一体】

牛峤

前调【又一体】

顾敻

前调【又一体】

李珣

纱窗恨【又一体】

毛文锡

中兴乐【又一体】

牛希济

酒泉子【又一体】

顾敻

前调【又一体】

顾夐

前调【又一体】

顾敻

前调【又一体】

李珣【二首】

前调【又一体】

李珣

前调【又一体】

张泌

前调【又一体】

张泌

伤春怨

王安石

霜天晓角

赵师侠

辛弃疾

韩元吉

曹冠

吕胜已

刘圻父

前调【又一体】

林逋

赵长卿

范成大

周必大

甄龙友

张辑

谢懋

吴礼之

高观国

萧泰来

赵希

王澡

葛长庚

韩玉

前调【又一体】

蒋捷

黄机

楼盘【二首】

清商怨【又一体】

晏殊

周邦彦

前调【又一体】

沈会宗

归国謡【又一体】

韦庄【三首】

小桃红【又一体】

王恽【二首】

殿前懽

倪瓒

水仙子

倪瓒

减字木兰花

欧阳修

晏几道【二首】

苏轼【六首】

黄庭坚【六首】

秦观

毛滂

舒亶【二首】

王安国

谢逸

谢薖

周邦彦

李祁

夏倪

李纲

朱敦儒

曾觌

范成大【三首】

陈三聘【二首】

吴儆【三首】

赵彦端

管监

汪莘

石孝友

魏氏【二首】

蒋氏

高士谈

韩玉

李东阳

吴洪

赵寛

徐阶

吴子孝【二首】

冯鼎位

马琼琼

孟淑卿

巫山一段云

毛文锡【二首】

欧阳炯

李珣【二首】

赵孟頫【五首】

黄氏

霜天晓角【又一体】

赵长卿

前调【又一体】

赵长卿

前调【又一体】

吴文英

酒泉子【又一体】

顾敻

御选历代诗余卷八目録

钦定四库全书

御选历代诗余卷八【起四十二字至四十四字】

司经局洗马掌局事兼翰林院修撰加二级【臣】王奕清奉

旨校刋

玉蝴蝶

【又一体双调四十二字】

玉蝴蝶　　　　　　　　　　孙光宪

春欲尽景仍长满园花正黄粉翅两悠扬翩翩过短墙鲜飇暖牵游伴飞去立残芳无语对萧娘舞衫沉麝

香

清商怨

【晋乐府有清商曲唐舞曲有清商伎其声最为凄惋调名以此又名伤情怨又名关河令双调四十二字】

清商怨　　　　　　　　　　晏几道

庭花香信尚浅最玉楼先暖梦觉香衾江南依旧远回文锦字暗翦谩寄与也应归晩要问相思天涯犹自

短

前调　　　　　　　　　　　周邦彦

枝头风信渐小看暮鸦飞了又是黄昏闭门收返照江南人去路杳信未通愁已先到怕见孤灯霜寒催睡早

前调　　　　　　　　　　　陈允平

南枝春意正小篱菊都荒了帐底孤灯夜来还独照沙洲烟翠渺渺谢塞鸿频带书到笑捻梅花今年开较早

醉垂鞭

【双调四十二字】

醉垂鞭　　　　　　　　　　张　先

双蝶绣罗裙东池宴初相见朱粉不深匀闲花淡淡春细看诸处好人人道柳腰身昨日乱山昏来时衣上

云

小桃红

【一名平湖乐双调四十二字】

小桃红　　　　　　　　　　王　恽

秋风嫋嫋白云飞人在平湖醉云影湖光澹无际锦屏围　故人远在千山外百年心事一尊浊酒长使此心违

前调　　　　　　　　　　　王　恽

安仁双鬓已惊秋更甚眉头皱一笑相逢且开口玉为舟　新词澹似鹅黄酒醉归扶路竹西歌吹人道是扬州

前调　　　　　　　　　　　倪　瓒

一江秋水澹寒烟水影明如练眼底离愁数行鴈雪晴天　緑苹红蓼参差见吴歌荡桨一声哀怨惊起白鸥眠

春光好

【又一体双调四十二字】

春光好　　　　　　　　　　程　垓

春犹浅柳初芽杏初花杨柳杏花交映处有人家　玉牎明暖烘霞小屏上水远山斜昨夜酒多春睡重莫惊他

归国谣

【双调四十二字】

归国谣　　　　　　　　　　　温庭筠

香玉翠凤宝钗垂?钿筐交胜金粟越罗春水緑画堂照帘残烛梦余更漏促谢娘无限心曲晓屏山断续

前调【又一体】　　　　　　　　　　顔　奎

春风拂拂檐花双燕入少年湖上风日问天何处觅湖山画屏晴碧梦华知夙昔东风忘了前迹上青芜半壁

愁倚阑令

【双调四十二字亦春光好之别一体也】

愁倚阑令　　　　　　　　　　晏几道

凭江阁看烟鸿恨春浓还有当年闻笛泪洒东风　时候草緑花红斜阳外远水溶溶浑似阿莲双枕畔画堂中

前调　　　　　　　　　　　　蔡　伸

天如水月如鈎正新秋月影参差人窈窕小红楼　如今往事悠悠楼前水肠断东流旧物忍看金约腕玉搔头

前调　　　　　　　　　　　　曾　觌

心头事不思量自难忘花底梦回春漠漠恨偏长　闲时多少韶光雕阑静芳草池塘风急落红留不住又斜阳

前调【三荣道上】　　　　　　　　　　程　垓

山无数雨萧萧路迢迢不似芙蓉城下去柳如腰　梦随春絮飘飘知他在第几朱桥说与杜?休唤起怕魂销

前调　　　　　　　　　　　　欧　良

东风恶宿云凝忒无情合造棃花深院雨断肠声　枕上春梦初醒红窗外何处啼莺已办春游双画舫几时晴

前调　　　　　　　　　　　　石孝友

淮水阔楚山长恨难量不道离愁人独夜更天凉　佳节虚过重阳更篱下拆尽踈黄看取清溪三百曲是回肠

生查子

【又一体双调四十二字】

生查子　　　　　　　　　　　张　泌

相见稀喜相见相见还相远檀画荔枝红金蔓蜻蜓软鱼鴈疎芳信断花落庭隂晩可惜玉肌肤销瘦成慵

嬾

前调【又一体】　　　　　　　　　　陈　亚

相思意已深白纸书难足字字苦参商故要?榔读分明记得约当归远至樱桃熟何事菊花时犹未回乡曲

诉衷情

【又一体双调四十二字】

诉衷情　　　　　　　　　　吴子孝

良宵喜见月华明风和雨又晴层云如洗万里湛空青人已静睡初醒酒初行玉炉香暖宝槛花鲜春满帘

旌

雪花飞

【双调四十二字】

雪花飞　　　　　　　　　　黄庭坚

携手青云路稳天声迤逦传呼袍笏恩章乍赐春满皇都　何处难忘酒琼花照玉壶归嫋丝鞘竞醉雪舞郊衢

酒泉子

【又一体双调四十二字】

酒泉子　　　　　　　　　　牛　峤

记得去年烟暖杏园花正发雪飘香江草緑柳丝长钿车纤手卷帘望眉学春山样凤钗低袅翠鬟上落梅妆

前调【又一体】　　　　　　　　　　顾　夐

黛薄红深约掠绿鬟云腻小鸳鸯金翡翠称人心　锦鳞无处传幽意海燕兰堂春又至隔年书千点泪恨难任

前调【又一体】　　　　　　　　　　李　珣

秋月婵娟皎洁碧纱窗外照花穿竹冷沉沉印池心凝露滴砌蛩吟惊觉谢娘残梦夜深斜傍枕前来影徘徊

纱牎恨

【又一体双调四十二字】

纱牎恨　　　　　　　　　　　毛文锡

双双蝶翅涂铅粉咂花心绮牎绣户飞来稳画堂隂二三月爱随风絮伴落花来拂衣襟更翦轻罗片傅黄金

中兴乐

【又一体双调四十二字牛希济词有湿罗衣三字後亦以名调】

中兴乐　　　　　　　　　　　牛希济

池塘暖碧浸晴晖蒙蒙柳絮轻飞红蕊凋来醉梦还稀春云空有鴈归珠帘垂东风寂寞恨郎抛掷泪湿罗

衣

酒泉子

【又一体双调四十三字】

酒泉子　　　　　　　　　　　顾　敻

掩却菱花收拾翠钿休上面金虫玉燕锁香匳恨厌厌云鬟半坠嬾重簪泪侵山枕湿银灯背帐梦方酣鴈

飞南

前调【又一体】　　　　　　　　　　顾　敻

水碧风清入槛细香红藕腻谢娘歛翠恨无涯小屏斜堪憎荡子不还家谩留罗带结帐深枕腻炷沉烟负

当年

前调【又一体】　　　　　　　　　　顾　夐

小槛日斜风度绿窗人悄悄翠帷闲掩舞双鸾旧香寒别来情绪转难判韶顔看却老依稀粉上有啼?暗

销魂

前调【又一体】　　　　　　　　　　李　珣

寂寞青楼风触绣帘珠碎撼月朦胧花黯淡锁春愁寻思往事依稀梦泪脸露桃红色重鬓敧蝉钗坠凤思悠悠

前调　　　　　　　　　　　　李　珣

雨渍花零红散香凋池两岸别情遥春欲断掩银屏孤帆早晩离三楚闲理钿筝愁几许曲中情弦上语不堪听

前调【又一体】　　　　　　　　　　李　珣

秋雨连緜声散败荷丛里那堪深夜枕前听酒初醒牵愁惹思更无停烛暗香凝天欲曙细和烟冷和雨透帘旌

前调【又一体】　　　　　　　　　　张　泌

紫陌青门三十六宫春色御沟辇路暗相通杏园风咸阳沽酒宝钗空笑指未央归去插花走马落残红月明中

前调【又一体】　　　　　　　　　　张　泌

春雨打牎惊梦觉来天气晓画堂深红焰小背兰釭酒香喷鼻嬾开缸惆怅更无人共醉旧巢中新燕子语双双

伤春怨

【双调四十三字】

伤春怨　　　　　　　　　　　王安石

雨打江南树一夜花开无数緑叶渐成隂下有游人归路　与君相逢处不道春将暮把酒祝东风且莫恁匆匆去

霜天晓角

【一名月当牕一名梅花令双调四十三字】

霜天晓角【三衢道中】　　　　　　　　赵师侠

雨余风劲雾重千山暝茅屋寒林相映分明是画图景去程何日定天远长安近唤起新愁无尽全没个故

园信

前调　　　　　　　　　　　　辛弃疾

吴头楚尾一棹人千里休说旧愁新恨长亭树今如此宦游吾倦矣玉人留我醉明日落花寒食得且住为

佳耳

前调【题采石矶峨嵋亭】　　　　　　　　韩元吉

倚天絶壁直下江千尺天际两蛾凝黛愁与恨几时极暮潮风正急酒阑闻塞笛试问谪仙何处青山外远

烟碧

前调　　　　　　　　　　　　曹　冠

水亭清絶拥翠环林樾湘簟宾筵乘兴玉壶酒漾冰雪宝兽沉烟爇玉琴清韵彻夜永风微烟淡梧桐影碎

明月

前调【题九里驿】　　　　　　　　　　吕胜已

晓来风作病怯春衫薄郭外溪山明秀红尘里自拘束村酒频斟酌野花偏绰约十载人非物是惊回首梦

初觉

前调　　　　　　　　　　　　刘圻父

横隂漠漠似觉罗衣薄正是海棠时候纱牕外东风恶惜春春寂寞寻花花冷落不会这些情味元不是念

离索

前调【又一体】　　　　　　　　　林　逋

冰清霜洁昨夜梅花发甚处玉龙三弄声揺动枝头月梦絶金兽晓寒兰烬灭更卷珠帘清赏且莫扫堦

前雪

前调【和梅】　　　　　　　　　　赵长卿

雪花飞歇好向前村折行至断桥斜处寒蕊瘦不禁雪韵絶香更絶归来人共说最爱夜堂深迥疎影占半

牎月

前调【和梅】　　　　　　　　　　范成大

晩晴风歇一夜春威折脉脉花疎天淡云来去数枝雪胜絶愁亦絶此情谁共说惟有两行低雁知人倚画

楼月

前调　　　　　　　　　　　　周必大

香莓径滑萦绕秋曲折帘额红揺波影鱼惊睡暗吹沬浪阔轻棹拨武陵曾话别一点烟红春小桃花梦半

牀月

前调【题赤壁】　　　　　　　　　　甄龙友

峨眉仙客四海文章伯来向东坡游戏人间世着不得去国谁爱惜在天何处覔但见樽前人唱前赤壁後

赤壁

前调　　　　　　　　　　　　张　辑

看朱成碧曾醉梅花侧相遇匆匆相别又争似不相识南北千里隔几时重见得最苦子规啼处一片月当

牎白

前调【桂花】　　　　　　　　　谢　懋

緑云翦叶低护黄金屑占断花中声誉香与韵两清洁胜絶君听说是他来处别试看仙衣犹带金庭露玉

阶月

前调　　　　　　　　　　　吴礼之

西风又急细雨黄花湿楼枕一篙烟水兰舟漾画桥侧念昔空泪滴故人何处觅魂断菱歌凄怨疎帘卷暮

山碧

前调　　　　　　　　　　　高观国

春云粉色春水和云湿试问西湖杨柳东风外几时碧望极连翠陌兰桡双桨急欲访莫愁何处旗亭在画

桥侧

前调【梅】　　　　　　　　　　萧泰来

千霜万雪受尽寒磨折赖是生来瘦硬浑不怕角吹彻清絶影也别知心惟有月元没春风情性如何共海

棠说

前调【桂】　　　　　　　　　　赵希

姮娥戏剧手种长生粒宝干婆娑千古飘芳吹满虚碧韵色檀露滴人间秋第一金粟如来境界谁移在小

亭侧

前调【梅】　　　　　　　　　　王　澡

疎明痩直不受东皇识留与伴春应肯千红底怎着得夜色何处笛晓寒无奈力飞入寿阳宫里一点点有

人惜

前调【緑净堂】　　　　　　　　　葛长庚

五羊安在城市何曾改十万人家闤闠东亦海西亦海岁岁蒲涧会地接蓬莱界老树知他一刼千山外万

山外

前调　　　　　　　　　　　韩　玉

竹篱茅屋一树扶疎玉客里十分清絶有人在江南北竚目诗思促翠袖倚修竹不是月媒风聘谁人与伴

幽独

前调【又一体】　　　　　　　　　蒋　捷

人影牎纱是谁来折花折则从他折去知折去向谁家檐牙枝最佳折时高折些说与折花人道须插向鬓

边斜

前调　　　　　　　　　　　黄　机

玉粲冰寒月?侵画阑客里安愁无地为徙倚到更残问花花不言嗅香香欲阑消得个温存处山六曲翠

屏闲

前调【梅】　　　　　　　　　　楼　盘

月澹风轻黄昏未是清吟到十分清处也不啻二三更晓钟天未明晓霜人未行只有城头残角说得尽我

平生

前调【梅】　　　　　　　　　　楼　盘

翦雪裁冰有人嫌太清又有人嫌太瘦都不是我知音谁是我知音孤山人姓林一自西湖别後辜负我到

如今

清商怨

【又一体双调四十三字】

清商怨　　　　　　　　　　　晏　殊

关河愁思望处满渐素秋向晩雁过南云行人回泪眼双鸾衾裯悔展夜又永枕孤人远梦未成归梅花闻

塞管

前调　　　　　　　　　　　　周邦彦

秋隂时作渐向暝变一庭凄冷伫听寒声云深无雁影更深人去寂静但照壁孤灯相映酒已都醒如何消

夜永

前调【又一体】　　　　　　　　　　沈会宗

城上鸦啼斗转渐玉壶冰满月淡寒梅清香来小苑谁遣鸾箫写怨翻锦字叠叠和愁卷梦破芦笳江南烟树远

归国谣

【又一体双调四十三字】

归国谣　　　　　　　　　　　韦　庄

金翡翠为我南飞传我意罨画桥边春水几年花下醉别後只知相愧泪珠难远寄罗幕绣帷鸳被旧欢如

梦里

前调　　　　　　　　　　　　韦　庄

春欲晩戏蝶游蜂花烂漫日落谢家池馆柳丝金缕断睡觉緑鬟风乱画屏云雨散闲倚博山长叹泪流沾

皓腕

前调　　　　　　　　　　　　韦　庄

春欲暮满地落花红带雨惆怅玉笼鹦鹉单栖无伴侣南望去程何许问花花不语早晚得同归去恨无双

翠羽

小桃红

【又一体双调四十三字】

小桃红　　　　　　　　　　　王　恽

秋风湖上水增波水底云隂过憔忤湘累莫轻和且高歌　凌波幽梦谁惊破佳人望断碧云暮合道别後意如何

前调　　　　　　　　　　　王　恽

采莲人语隔秋烟波静如横练入手风光莫流转共留连画船一笑春风面江山信美终非吾土问何日是归年

殿前懽

【双调四十三字】

殿前懽　　　　　　　　　　倪　瓒

揾啼红杏花消息雨声中十年一觉扬州梦春水如空雁波寒写去踪离愁重南浦行云送冰弦玉柱弹怨

东风

水仙子

【双调四十四字】

水仙子　　　　　　　　　　倪　瓒

东风花外小红楼南浦山横眉黛愁春寒不管花枝瘦无情水自流　檐间燕语娇柔惊回幽梦难寻旧游落日帘鈎

减字木兰花

【双调四十四字平仄互叶】

减字木兰花　　　　　　　　欧阳修

楼台向晓澹月低云天气好翠幕风微宛转凉州入破时　香生舞袂楚女腰肢天与细汗粉重匀酒後轻寒不着人

前调　　　　　　　　　　　晏几道

长亭晩送都似绿牎前日梦小字还家恰应红灯昨夜花　良时易过半镜流年春欲破往事难忘一枕高楼到夕阳

前调　　　　　　　　　　　晏几道

留春不住恰似年光无味处满眼飞英弹指东风太浅情　筝弦未稳学得新声难破恨转枕花前且伴香红一夜眠

前调【茘枝】　　　　　　　　　　苏　轼

闽溪珍献过海云帆来似箭玉座金盘不贡奇葩四百年　轻红软白雅称佳人纤手擘骨细肌香恰似当年十八娘

前调【双松上络凌霄花】　　　　　　　　苏　轼

双龙对起白甲苍髯烟雨里疎影微香下有幽人昼梦长　湖风清软双雀飞来争噪晩翠颭红轻时下凌霄百尺英

前调　　　　　　　　　　　　苏　轼

晓来风细不会鹊声来报喜却羡寒梅先觉春风一夜来　香笺一纸写尽回文机上意欲卷重开读徧千回与万回

前调　　　　　　　　　　　　苏　轼

春牛春仗无限春风来海上便与春工染得桃花似肉红　春幡春胜一阵春风吹酒醒不似天涯卷起杨花似雪花

前调　　　　　　　　　　　苏　轼

玉房金蕊宜在玉人纤手里澹月朦胧更有微微弄袖风　温香熟美醉鬘云鬟垂两耳多谢春工不是花红是玉红

前调【琴】　　　　　　　　　　苏　轼

神闲气定万籁收声天地静玉指冰弦未动宫商意已传　悲风流水写出寥寥千古意归去无眠一夜余音在耳边

前调　　　　　　　　　　　黄庭坚

巫山古县老杜淹留情始见拨闷题诗千古神交丗不知　云阳台下更值清明风雨夜知道愁辛果是当时作赋人

前调　　　　　　　　　　　黄庭坚

诗翁才刃曾陷文塲貔虎阵谁敢当哉况是焚舟决胜来　三巴春杪客馆梦回风雨晓胸次峥嵘欲共潮头赤甲平

前调　　　　　　　　　　　　黄庭坚

余寒争令雪共腊梅相照映昨夜东风已出耕牛劝岁功　阴阴羃羃近觉春天无几尺休恨春迟桃李梢头次第知

前调　　　　　　　　　　　　黄庭坚

中秋无雨醉送月衔西岭去笑口须开几度中秋见月来　前年江外儿女传杯兄弟会此夜登楼小谢清吟慰白头

前调【登巫山县楼】　　　　　　　　　黄庭坚

襄王梦里草緑烟深何处是宋玉台头暮雨朝云几许愁　飞花漫漫不管羁人肠欲断春水茫茫欲渡南陵更断肠

前调【秋夜黔守席上】　　　　　　　　　黄庭坚

举头无语家在月明深处住拟上摩围最上峰头试望之　偏怜络秀共苦同甘谁更有想见牵衣月到愁边緫未知

前调　　　　　　　　　　　　秦　观

天涯旧恨独自凄凉人不问欲见回肠断续金炉小篆香　黛蛾长敛任是东风吹不转困倚危楼过尽飞鸿字字愁

前调【留贾耘老】　　　　　　　　　　毛　滂

曾教风月催促花边烟棹发不管花开月白风清始肯来　既来且住风月闲寻秋好处收取凄清暖日阑干助梦吟

前调【戏吴奉议】　　　　　　　　　　舒　亶

眉山敛额往事追思空手拍鴈字频飞生怕人来说着伊　闲抛绣履愁殢香衾浑不起莫似扬州只作寻常薄幸休

前调【赋锦带花】　　　　　　　　　　舒　亶

碎红如绣揺曳东风垂彩绶拟倩柔条约住佳人细柳腰　蜀江春緑争似枝头能结束纤手攀时欲绾同心寄与谁

前调　　　　　　　　　　　　王安国

画桥流水雨湿落花飞不起月破黄昏帘里余香马上闻　徘徊不语今夜梦魂何处去不似垂杨犹解飞花入洞房

前调　　　　　　　　　　　　谢　逸

荷花风细乞巧楼中凉似水天幕低垂新月弯环浅晕眉　桥横乌鹊不负年年云外约浅漏疎钟肠断朝霞一缕红

前调【赠棊妓宋瑶】　　　　　　　　　谢　薖

风篁度曲倦倚银屏初睡足清簟疎帘金鸭香消嬾更添　纤纤露玉风雹纵横飞钿局颦敛双蛾凝竚无言密意多

前调　　　　　　　　　　　　周邦彦

风鬟雾鬓便觉蓬莱三岛近水秀山明缥缈仙姿画不成　广寒丹桂岂是夭桃尘俗世只恐乘风飞上琼楼玉宇中

前调　　　　　　　　　　　李　祁

棃花院宇澹月微云初过雨一枕轻寒梦入西瑶小道山　花深人静帘锁香烟清昼永红药阑干玉案春风窈窕间

前调【登浯台作】　　　　　　　　　夏　倪

江涵晓日荡漾波光揺桨入笑指浯溪漫叟雄文锁翠微　休嗟不偶归到中州何处有独立风烟湘水浯台总接天

前调【读神仙传】　　　　　　　　　李　纲

茫茫云海方丈蓬壶何处在拟泛轻舟一到金鳌背上游　琼楼珠室千岁蟠桃初结实月冷风清试倩双成吸玉笙

前调【听琵琶】　　　　　　　　　朱敦儒

刘郎已老不管桃花依旧笑要听琵琶重院啼莺覔谢家　曲终人醉多似浔阳江上泪万里东风一望山河落照红

前调【宴赏赐牡丹作】　　　　　　　　　曾　觌

一声杜宇满地落红愁不语国色春娇不逐风前柳絮飘　珠帘休卷爱惜龙香藏粉艳胜友俱来同醉君恩倒玉杯

前调【雪】　　　　　　　　　　　范成大

玉烟浮动银阙三山连海冻翠袖阑干不怕楼高酒力寒　双松冻折忽忆衰翁容易别想见鸥边压损年时小钓船

前调　　　　　　　　　　　　范成大

枕书睡熟珍重月明相伴宿宝鸭金寒香满围屏宛转山　鸡人声杳瑶井玉人相对晓黯淡窗纱却下风帘护烛花

前调　　　　　　　　　　　　范成大

殷勤举白昨夜东风犹有雪莫恨春迟曾见梅花第一枝　隂晴未决早晩清明新火活梦遶秦楼欲趂归潮上客舟

前调　　　　　　　　　　　　陈三聘

凝云不动玉海无声千丈冻来倚阑干襟袖凭虚彻骨寒　归心易折後夜月明应恨别罨画图边着我披蓑上钓船

前调　　　　　　　　　　　　陈三聘

腊前三白春到西园还见雪红紫花迟借作东风万玉枝　归田计决麦饭熟时应快活身在高楼心在山隂一叶舟

前调【中秋独与静之饮】　　　　　　　　吴　儆

碧梧秋老满地琅玕纷不扫门掩黄昏惟有年时月照人　凄凉满眼肯作六年灯火伴莫说凄凉来岁如今天一方

前调【朱子渊见和次韵为谢】　　　　　　　吴　儆

思君欲老一榻尘生谁与扫?仰晨昏同是迟迟去鲁人　行当洗眼看子青藜来夜伴莫变炎凉斩马还须请上方

前调　　　　　　　　　　　吴　儆

此身已老三径都荒长却扫面目尘昏怕着朝章揖贵人　难瞒明眼只有青山堪作伴触事心凉无病何劳更覔方

前调　　　　　　　　　　　赵彦端

乱云萦浦作雪不成还是雨知我为何一笑仍添一恨多　不须归去琥珀杯深能几许草色如袍记取从今舞处娇

前调【唐守生日】　　　　　　　　　管　监

乱花飞絮却是一年春好处留住韶光共醉蓬莱日月长　翻堦红药天上东风传近约緑徧庭槐看取除书一并来

前调　　　　　　　　　　　汪　莘

诗家清絶檐外森然苍玉节学易无思一笑牎前白玉妃　何人共说山上青松松上雪更有谁知溪在门前月在溪

前调【赠何藻】　　　　　　　　　　石孝友

新荷小小比目鱼儿翻翠藻小小新荷点破清光景趣多　青青半卷一寸芳心浑未展待得圆时罩定鸳鸯一对儿

前调　　　　　　　　　　【宋媛】魏　氏

西楼明月掩映棃花千树雪楼上人归愁听孤城一雁飞　玉人何处又见江南春色暮芳信难寻去後桃花流水深

前调　　　　　　　　　　　　魏　氏

落花飞絮杳杳天涯人甚处欲寄相思春尽衡阳雁渐稀离肠泪眼肠断泪?流不断明月西楼一曲阑干一倍愁

前调【题雄　　　　　　　　宋媛州驿】蒋　氏

朝云横度辘辘车声如水去白草黄沙月照孤村三两家　飞鸿过也百结愁肠无昼夜渐近燕山回首乡关归路难

前调　　　　　　　　　　　　高士谈

西湖睡起飞絮游丝春老矣涨緑涵空十顷玻璃四面风　平时事少天与湖山供坐啸他日西州却怕羊昙感旧游

前调　　　　　　　　　　　　韩　玉

香檀素手缓理新词来伴酒音调凄凉便是无情也断肠　莫歌杨柳记得渭城朝雨後客路茫茫几度东风蕙草长

前调　　　　　　　　　　　　李东阳

危峰欲堕岩背老翁方稳坐落叶无声树底风来了不惊　祗缘诗癖纵有闲心闲未得刚道忙来世事何曾一挂怀

前调　　　　　　　　　　　　吴　洪

雪花飘了待得梅花来索笑雪白梅香看尽千林兴倍长　扶筇散步拾得灞桥清絶句岁岁年年梅雪催人到酒边

前调【姚江阻雨】　　　　　　　　　　赵　寛

黑风吹水水拍船头行复止白雨横秋秋色萧森动客愁　疎钟何处知在前邨黄叶树茅屋谁家荒径无人菊自花

前调【赠别】　　　　　　　　　　徐　阶

平凉何处匹马孤城悲远去蓟树秦云何日论文更对君　边尘作恶利器盘根刚遇着看取功成政事文章二美并

前调【送友使武林】　　　　　　　　　吴子孝

西湖春好胜地莫教辜负了画舫清讴柳暗花明水似油　六桥东畔应有游人来共看玉节珠袍天遣仙郎下九霄

前调　　　　　　　　　　　　吴子孝

靑山无数云拥金昌亭下路十月溪堂竹外梅花已试香　嘉宾旨酒笑指青山来献寿百岁平安人共梅花老岁寒

前调　　　　　　　　　　　　冯鼎位

长亭凄絶去岁伤秋曾送别杨柳湾头一曲烟波一曲愁　高城何许正在归鸿欲没处落照东风人倚朱阑第几重

前调【题梅　　　　　　　　明媛雪扇】马琼琼

雪梅妬色雪把梅花相抑勒梅性温柔雪压梅花怎起头　芳心欲诉全仗东君来作主传语东君早与梅花作主人

前调　　　　　　　　　　【明媛】孟淑卿

银河如昼料峭黄花寒越瘦小立阑干满砌花隂怯步还　当年刘阮天台重访桃花乱怪道而今眼底眉头剩月明

巫山一段云

【汉铙歌巫山高为思归词後蜀毛文锡撰此调与菩萨蛮之别名巫山一片云者无涉双调四十四字】

巫山一段云　　　　　　　　毛文锡

雨霁巫山上云轻映碧天远风吹散又相连十二晚峰前　暗湿啼猿树高笼过客船朝朝暮暮楚江边几度降神仙

前调　　　　　　　　　　　毛文锡

貌掩巫山色才过濯锦波阿谁提笔上银河月里写嫦娥　薄薄施铅粉盈盈挂绮罗菖蒲花役梦魂多年代属元和

前调　　　　　　　　　　　欧阳炯

绦阙登真子飘飘御彩鸾碧虚风雨佩光寒敛袂下云端　月帐朝霞薄星冠玉叶攒远游蓬岛降人间特地拜龙顔

前调　　　　　　　　　　　李　珣

有客经巫峡停桡向水湄楚王曾此梦瑶姬一梦杳无期　尘暗珠帘卷香销翠幄垂西风回首不胜悲暮雨洒空祠

前调【巫峡】　　　　　　　　　　李　珣

古庙依青嶂行宫枕碧流水声山色锁妆楼往事思悠悠　云雨朝还暮烟花春复秋啼猿何必近孤舟行客自多愁

前调【栖凤峰】　　　　　　　　　　赵孟頫

芍药虚投赠丁香漫结愁凤来鸾去两悠悠新恨怯逢秋　山色惊心碧江声入梦流何时弦管簇归舟兰棹泊沙头

前调【翠屏峰】　　　　　　　　　　赵孟頫

碧水澄青黛危峰耸翠屏竹枝歌怨月三更别是断肠声　烟外黄牛峡云中白帝城扁舟清夜泊苹汀倚棹不胜情

前调【浄坛峰】　　　　　　　　　　赵孟頫

叠嶂千层碧长江一带清瑶坛露冷月胧明欹枕不胜情　云过船牎晓星移宿雾晴古今离恨拨难平惆怅峡猿声

前调【松鹤峰】　　　　　　　　　　赵孟頫

松鹤堆岚霭阳台枕水湄风清月冷好花时惆怅阻佳期　别梦愁蝴蝶离歌怨竹枝悠悠往事不胜悲春梦入双眉

前调【云霞峰】　　　　　　　　　　赵孟頫

碧水鸳鸯浴平沙荳蔲红云霞峰翠一重重帆卸落潮风　澹薄云笼月霏微雨洒篷孤舟晩泊浪声中无处问音容

前调　　　　　　　　　　【明媛】黄　氏

巫女朝朝艳杨妃夜夜娇行云无力困纎腰媚眼晕红潮　阿母梳云髻檀郎整翠翘起来罗韤步兰苕一见又魂销

霜天晓角

【又一体双调四十四字】

霜天晓角　　　　　　　　　　赵长卿

阁儿幽寂处围炉向小牕好是闘头儿坐梅烟炷返魂香　对火怯夜冷猛饮消漏长饮罢且须自卧斜月照满林霜

前调【又一体】　　　　　　　　　　赵长卿

玉清冰様洁几夜相思切谁料浓云遮涌同心带甚时结　匆匆休惜别还有来时节记取江隂归路须共踏夜深月

前调【又一体】　　　　　　　　　　吴文英

烟林退叶红偶藉游人屧十里秋声松路岚云重翠涛涉　竚立闲素箑画屏罗嶂叠明月双成归去天风里凤笙浃

酒泉子

【又一体双调四十四字】

酒泉子　　　　　　　　　　　顾　敻

黛怨红羞掩映画堂春欲暮残花微雨隔青楼思悠悠芳菲时节看将度寂寞无人还独语画罗襦香粉汚

不胜愁

御选历代诗余卷八







