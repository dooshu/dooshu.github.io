干：如人钻乎坚， 铪然有穿。

初一：丸钻钻于内隙厉。测曰：丸钻于内，转丸非也。

次二：以微干正，维用轨命。测曰：以微干正， 维大谏微也。

次三：箝键挈挈，匪贞。测曰：箝键挈挈， 干禄回也。

次四：干言入骨，时贞。测曰：干骨之时，直其道也。

次五：蚩蚩，干于丘饴，或锡之坏。测曰：蚩蚩之干锡不好也。

次六：干干于天贞驯。测曰：干干之贞，顺可保也。

次七：河戟解解，遘。测曰：河戟解解， 不容道也。

次八：赤舌烧城，吐水于瓶。测曰：赤舌烧城， 君子以解祟也。

上九：干于浮云，从坠于天。测曰：干于浮云， 乃从天坠也。

