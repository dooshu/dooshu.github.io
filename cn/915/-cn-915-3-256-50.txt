◇下书更名高句骊为下句骊（始建国四年）

乃者，命遣猛将，共行天罚，诛灭虏知，分为十二部，或断其右臂，或斩其左掖，或溃其胸腹，或纟由其两胁。今年刑在东方，诛貉之部先纵焉。捕斩虏驺，平定东域，虏知殄灭，在於漏刻。此乃天地群神社稷宗庙佑助之福，公卿大夫士民同心将率虎之力也。予甚嘉之。其更名高句骊为下句骊，布告天下，令咸知焉。（《汉书·王莽传》中：严尤诱高句骊侯驺至而斩焉，传首长安，莽大说，下书。）

