二弟病足诗以慰之

君不见乐天敝袍春晚天，摩挲病脚日阳前。
又不见秦系五字偏师劲，徃徃躶足常终年。
自古诗人多此疾，君今同病应相怜。
犹不废我啸歌乐，尚能彳亍林泉邉。
朱门曳裾苦覊靮，长安徤步多奔颠。
慎勿轻信道人术，勃踤始悔酬诗篇。
赠君一言应怡龙，到处驰驱不得意，不如闭门静坐无事即神仙。


