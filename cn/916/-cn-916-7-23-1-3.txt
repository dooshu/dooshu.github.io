【赋得有所思】

佳期竟不归。（文苑作杳。注云。一作竟。乐府云。一作杳。）春日（玉台作物。《类聚》、文苑同。）坐（文苑作生。）芳菲。拂匣看离扇。（《诗纪》作镜。注云。一作扇。）开箱见别衣。井梧（玉台作桐。文苑同。）生未合。宫槐卷复稀。不及衔泥燕。从来相逐飞。（○玉台新咏八作咏得有所思。《类聚》四十一作赋得有所思行。文苑英华二百二及《乐府诗集》十七作有所思。《诗纪》八十。）

