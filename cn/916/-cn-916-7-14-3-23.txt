【林下作妓诗】

〖《诗纪》云。玉台作简文。《初学记》作昭明。昭明集亦载。〗

炎光向夕敛。徙（《初学记》作徒。文苑作徙。）宴临前池。泉将（玉台作深。按原当作渊将。）影相得。花与面相宜。篪（《诗纪》作管。）声如鸟弄。舞袖（玉台作袂。）写风枝。欢乐不知醉。千秋长（本集作常。）若斯。（○本集二。玉台新咏七作梁简文帝林下妓。《初学记》十五。文苑英华二百十三作和林下咏妓应令。《诗纪》六十六。）

