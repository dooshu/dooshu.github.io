◇与智ダ启

吉藏启，景上至。奉旨：伏慰下情，薄热，不审尊体何如？伏愿信後寝膳胜常，诲授无乃上损。吉藏粗蒙随众拜觐未即，伏增恋结，愿珍重。今遣智照还启，不宣。谨启。（《释藏》起四，《国清百录》四）

吉藏启，景上至。奉师慈旨，不胜踊跃。久愿伏膺甘露，顶戴法桥。吉藏自顾慵讷，不堪指授。但佛日将沉，群生眼灭，若非大师弘纫，何以克兴？伏愿广布慈云，启发蒙滞。吉藏谨当竭愚，奉禀诲诱，穷此形命，远至来劫。伏愿大师，密垂加授。夏亦竟，即驰觐。今行遣智照谘问。谨启。（同上）

吉藏启，景上未至。数日之间，便尔感梦。又景上至已後，仍复得梦，一二智照口述。景上寻皈，亦因委谘。谨启。（同上）

