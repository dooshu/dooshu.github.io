释印肃　与参徒辨事

仲元亨老，殷勤圆净。

此中大事，雪曲高歌。

骑白牛儿，漫空唱唱啰。

这家也舂米，那畔争打禾。

且道乘谁力，天真大老婆。

近日南方诸道友，斩钉截铁自降魔。

运水搬柴无不是，神通妙用显摩诃。

一人办力诸天供，一会修来争奈何。

移根拔树非邪作，翻有为无万事和。

楼阁忽然横碧汉，人人功德无空过。

香积味凭知道者，须教不少亦非多。

介裹不消重委嘱，分明只是空弥陀。

释印肃

