李至　春色渐浓物华相恼又依前韵更得恶诗既导鄙怀且嘲芳景自犹窃哂何况

感恩言发即涟如，鹤已乘轩十载余。

抱病尚通金阙籍，避荣犹掌玉皇书。

目难看字垂垂暗，发不胜簪渐渐疏。

安得安边一长策，少酬明主定狼居。

李至

李至　春色渐浓物华相恼又依前韵更得恶诗既导鄙怀且嘲芳景自犹窃哂何况

春色融怡画不如，落花狼籍晓风余。

流莺为尔难忘酒，迟日教侬又废书。

芳草芊芊行欲遍，垂杨嫋嫋折来疏，

到头别卜连园地，悔学齐婴近市居。

李至

