方回　醉题二首

倏忽侵寻八十翁，平生学问见诗中。

可因道术仙能到，何用禅言佛不同。

是是非非双鬓白，莺莺燕燕百花红。

太岁壬寅题此句，小楼买酒酹东风。

方回

方回　醉题二首

卖花人憩小楼前，买几枝看日典钱。

诗向梦中频□□，□才醉后便如仙。

贫閒略比陶元亮，老寿将过白乐天。

□□定为林下计，严滩西向练溪船。

方回

