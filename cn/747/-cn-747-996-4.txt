○大唐故员府君夫人墓志铭

（阙）昔因周文王之後，分郡於南阳。祖讳宪，格高调逸，学富才雄，退卧林，高道不事。父讳麟，文词间世，儒素成家，器宇深沉，风神朗悟。一心孤高，寒峰映月，为量不测，发言有徵。心常怀分，义尤济贫，远迩之人，咸怀其德。何修短之有命，以元和十一年五月十八日，启手足而告终，春秋有六。夫人房氏，雍容令仪，肃穆懿范，毕舅姑之大礼，享年有二。同年八月十六日，续夫而殁。兄昌，忝同支气，痛苦莲心。嗣子元启，攀号擗踊，仰告皇天，罄家有无，备终大礼，以元和十一年十二月廿九日，合大茔而安坟垄。山谷变改，托於铭记其德。词曰：

穷灯暗暗，泉室冥冥。孤坟对月，荒野荧荧。千秋万岁，永隔恩情。

