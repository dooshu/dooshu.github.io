登豫章城

忧来不自得，登城望髙天。

寒云四面起，朔气下长川。

脱剑且却坐，君知心惘然。

奈何平生志，欝抑江湖间。

凛凛秋风来，茫茫落日晩。

长忧生白髪，沉想忘朝饭。

向来经济士，本是碌碌人。

萧曹刀笔吏，樊灌屠贩臣。

徒歩取勳业，汉道为光新。

我今何为者，飘飘去乡国。

狂歌豫章城，醉卧风江碧。

但取英雄笑，终慙倜傥生。

名当以德载，事耻因人成。

独酌还独酌，哀歌还寂寞。

安得凌风翰，为君拂寥邈。


