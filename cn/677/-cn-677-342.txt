听鼓


城头叠鼓声① ，城下暮江清。欲问渔阳掺② ，时无祢正平。

【题解】

义山游江乡，闻鼓声而想起祢正平击鼓故事，慕祢衡之英烈，惜当世无此人也。

【注释】

①朱注引《卫公兵法》：“鼓三百三十三槌为一通。鼓止角动，吹十二声为一叠。”古时客船启航，鸣鼓催客。此言鼓声不断，不必拘泥。

②渔阳掺：《渔阳掺挝》，鼓曲名。《世说新语·言语》：“祢衡被魏武谪为鼓吏。正月半，试鼓。衡扬桴为《渔阳掺挝》，渊渊有金石声，四坐为之改容。”





