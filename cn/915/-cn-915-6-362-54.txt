○龙马赋



（《艺文类聚》作《颂》，各书皆作《赋》。）



夫龙马之所出，于太蒙之荒域。分虞渊之幽睿，通天光之所极。生河海之滨涯，被华文而朱翼。禀神只之纯化，乃大宛而再育。资玄螭之表像，似灵虬之注则。夺之体势，逸飞兔之高踪。兼骥之美质，岂骅骝之足双。耳如剡筒，目象明星。双璧似月，兰筋参情。（《艺文类聚》九十三，又略见《初学记》二十九，《文选·赭白马赋》注。）



或有嘘天慷慨，骨腾肉飞。（《文选·江赋》注、《七命》注。）



或有奇貌绝足，盖为圣德而生。（《文选·赭白马赋》注。）



扬鸾之琐锡。（《书钞》一百二十六）

张悛

悛字士然，吴国人。



