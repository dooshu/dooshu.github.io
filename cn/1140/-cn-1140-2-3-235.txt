贫交行为程山尊作

富交长闭门贫交长开樽富交张四筵咄嗟多德色贫交倾斗酒意气深相得不及见君盛时贪结客祗今黄金散尽非畴昔片言岐路遇知已开襟倒箧无所惜一卷新诗雪不如满眼富儿眼堪白园林细雨共繙书山寺疎林同蹑屐闻君旧向邗江住怕见乘车喜儒素世泽犹余谏草存穷吟莫为诗篇误酒倾一石书万卷屈蠖还须猛虎步狂客从来悲倦游丹枫残菊系离愁闻说春帆下扬子几时来醉宛溪头

