◇与谢侍中书

卿常言如何，历观高士，类多有情，吾亦许卿以同，何缅邈之过，便是未孤了幽关也。吾犹存旧情，东望慨然，便是有不驰处也。见炽公阡陌，如卿问栖僧於山，诚是美事，屡改骤迁，未为使也。杖策之郡，斯则善也。祗洹中转有奇趣，福业深缘，森兮满目，见形者所不能传。闻言而悟，亦难其人，辞烦而已。於此绝笔，范泰敬谓洹塔内赞，因炽公相示，可少留意省之，并同子与人歌而善。（《广弘明集》十六。）

