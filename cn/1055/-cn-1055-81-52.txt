【周陵荆湖转运使制】

敕具官周陵：朕思欲宽民赋役，而衣食给足天下之饥寒。而患州县之吏不能称职，其老疾ウ懦而纵其下，与夫贪暴而自为残者，皆所以蠹于物而重困吾民者也。然按察之司，视而不举，反务较锱铢毫末之遗利，而欲足用舒民，岂不失其术而且劳者哉！今荆湖之南，十一州、一监、三十有一县，吏员不为不多矣。尔其察其不良者而举其贤者，使州县得良吏，未有民富而用不足者。广西之最，知汝为材。今其往哉，无替朕命。可。

