李曾伯　赠柯山道士郑云谷来住沣之洞辰二首

本是住山人，来作开山计。

云出元无心，有心为云累。

执柯与纫兰，如幻亦如寄。

神游有昆蓬，御风归欤是。

李曾伯

李曾伯　赠柯山道士郑云谷来住沣之洞辰二首

道人本分事，不用达人诗。

烟霞痼疾间，风月陶写之。

漆园直寓言，谪仙岂吾师。

卷怀置心斋，焚芗比希夷。

李曾伯

