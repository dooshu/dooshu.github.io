志第四十四 食货志十


△赐赉上

赐赉之类有三：一曰五户丝。太宗八年，以真定路民户奉太后汤沐，中原诸路民户分赐诸王、外戚、功臣。耶律楚材言其非便，乃命本位止设达鲁花赤，其赋则五户出丝一斤，并随路丝线颜色皆输于有司，如其额以畀之。（《太宗本纪》载诸王、贵戚分地：斡鲁朵拔都，平阳府；即志之太祖长子昪赤位，斡鲁朵昪赤长子也。茶合带，太原府；即志之茶合，皆察合台之异译。皇子古余克，大名府；即志之定宗。孛鲁台，邢州；即志之右手万户三投下孛罗台；邢州，太宗改邢洺路，至元中改广平路，故志云分拨广平邢水县也。果鲁干，河间府；即志之阔列坚。孛鲁古带，广宁府；即志之孛罗古。也苦，益都、济南二府内拨赐；即志之搠只哈撒儿大王淄川王位，也苦封淄川王也。按赤带，滨、棣二州；即志之哈赤温大王子济南王位，按赤带封济南王也。斡陈，平、凉州；即志之鲁国公主位，鲁国大长公主也速不花尚斡陈驸马也。皇子阔端，即志之阔端太子。驸马赤古，即志之郓国公主位，秃满伦公主适赤古驸马也。公主阿剌海，即志之赵国公主位，阿剌海封赵国大长公主。公主果真，即志之昌国公主位，太祖女火臣封昌国大长公主，火臣、果真译音之异也。国王查剌，即木华黎国王，木华黎孙塔思一名查剌。茶合带，即志之带孙郡王，茶合带，带孙子也。锻真，即志之朮志台郡王；锻真，昪赤台孙也。蒙古寒札，即志之愠裹答儿位，愠裹答儿即畏答儿，蒙古寒札即畏答孙忙哥，《亲征录》作木哥汉札也。按只那颜，即按陈那颜，又作阿勒赤那颜，即志之按察儿官人；按察儿，按陈之孙也。折那颜，即册那颜阿勒赤之弟也。火斜木思，即志之和斜温。）宪宗二年至五、六年均续有分拨。一曰江南户钞。世祖平江南，分民户以赐诸王、后妃，每户折支中统钞五钱。至成宗，复益以官帑为中统钞二贯。一曰岁赐诸王、后妃金银钞币。始于世祖中统元年，自是岁以为常，所谓岁例也。而岁例之外，诸王、后妃又时有赐与，縻款巨万，廷臣屡言之。虽曰笃亲亲之义，然亦滥矣。今并考其数之多寡，著于篇。

五户丝、江南户钞之数：

太祖叔答里真官人位：五户丝，丙申年，分拨宁海州一万户。延祐六年，实有四千五百三十二户，计丝一千八百十二斤。江南户钞，至元十八年，拨南丰州一万一千户，计钞四百四十定。

太祖弟搠只哈撒儿大王子淄川王位：五户丝，丙申年，分拨般阳路二万四千四百九十三户。延祐六年，实有七千九百五十四户，计丝三千六百五十六斤。江南户钞，至元十三年，分拨信州路三万户，计钞一千二百定。

太祖弟哈赤温大王子济南王位：五户丝，丙申年，分拨济南路五万五千二百户。延祐六年，实有二万一千七百八十五户，计丝九千六百四十八斤。

太祖弟斡真那颜位：五户丝，丙申年，分拨益都路等处六万二千一百五十六户。延祐六年，实有二万八千三百一户，计丝一万一千四百二十五斤。江南户钞，至元十八年，分拨建宁路七万一千三百七十七户，计钞二千八百五十五定。

太祖弟孛罗古大王子广宁王位：五户丝，丙申年，分拨恩州一万一千六百三户。延祐六年，实有二千四百二十户，计丝一千三百五十九斤。江南户钞，至元十八年，分拨铅山州一万八千户，计钞七百二十定。

太祖长子朮赤大王位：五户丝，丙申年，分拨平阳四万一千三百二户。戊戌年，真定晋州一万户。江南户钞，至元十八年，分拨永州六万户，计钞三千四百定。

太祖次子茶合大王位：五户丝，丙申年，分拨太原四万七千三百三十户。戊戌年，真定深州一万户。延祐六年，实有一万七千二百十二户，计丝六千八百三十八斤。江南户钞，至元十八年，分拨澧州路六万七千三百三十户，计钞二千六百九十三定。

太祖第三子太宗子定宗位：五户丝，丙申年，分拨大名六万八千五百九十三户。延祐六年，实有一万二千八百三十五户，计丝五千一百九十三斤。

太祖第四子睿宗子阿里不哥大王位：五户丝，丙申年，分拨真定路八万户。延祐六年，实有一万五千二十八户，计丝五千十三斤。江南户钞，至元十八年，分拨抚州路十万四千户，计钞四千一百六十定。

太祖第五子兀鲁赤太子。（无嗣。）

太祖第六子阔列坚太子子河间王位：五户丝，丙申年，分拨河间路四万五千九百三十户。延祐六年，实有一万一百四十户，计丝四千四百七十九斤。江南户钞，至元十八年，分拨衡州路五万三千九百三十户，计钞二千一百五十七定。太宗子合丹大王位：五户丝，丁巳年，分拨汴梁在城户。至元三年，改拨郑州。延祐六年，实有二千三百五十六户，计丝九百三十六斤。江南户钞，至元十八年，分拨常宁州二千五百户，计钞一百定。

太宗子灭里大王位：五户丝，丁巳年，分拨汴梁在城户。至元三年，改拨钧州一千五百八十四户。延祐六年，实有二千四百九十六户，计丝九百九十七斤。

太宗子合失大王位：五户丝，丁巳年，分拨汴梁路在城户。至元三年，改拨蔡州三千八百十六户。延祐六年，实有三百八十八户，计丝一百五十四斤。

太宗子阔出太子位：五户丝，丁巳年，分拨汴梁路在城户。至元三年，改拨睢州五千二百十四户。延祐六年，实有一千九百三十七户，计丝七百六十四斤。

太宗子阔端太子位：五户丝，丙申年，分拨东平路四万七千七百四十一户。延祐六年，实有一万七千八百二十五户，计丝三千五百二十四斤。江南户钞，至元十八年，分拨常德路二千五百二十。睿宗长子宪宗子阿速台大王位：五户丝，癸丑年，查过卫辉路三千三百四十二户。延祐六年，实有二千三百八十户，计丝九百十六斤。

睿宗子世祖次子裕宗位：裕宗妃伯蓝也怯赤：江南户钞，延祐六年，分拨江州路德化县二万九千七百五十户，计钞一千一百九十定。裕宗子顺宗子武宗：五户丝，丁巳年，分拨怀孟一万一千二百七十二户。江南户钞，大德八年，分拨瑞州路六万五千户，计钞二千六百锭。

睿宗子旭烈大王位：五户丝，丁巳年，分拨彰德路二万五千五十六户。延祐六年，实有二千九百二十九户，计丝二千二百一斤。

睿宗子末哥大王位：五户丝，丁巳年，分拨河南府五千五百五十二户。延祐六年，实有八百六户，计丝三百三十三斤。江南户钞，至元十八年，分拨茶陵州八千五十二户，计钞三百二十四定。

睿宗子拨绰大王位：五户丝，丁巳年，分拨真定蠡州三千三百四十七户。延祐六年，实有一千四百七十二户，计丝六百十二斤。江南户钞，至元十八年，分拨耒阳州五千三百四十七户，计钞二百十三锭。

睿宗子岁都哥大王位：五户丝，壬子年，元查认济南等处五千户。延祐六年，实有五十户，计丝二十斤。

世祖长子朵儿只太子位：腹里江南无分拨户。

世祖次子裕宗后位：江南户钞，至元十八年，分拨龙兴路十万五千户，计钞四千二百锭。又四怯薛班当江南户钞，至元十八年，拨瑞州上高县八千户，计钞三百三十定。

世祖次子安西王忙哥剌位：江南户钞，至元十八年，分拨吉州路六万五千户，计钞二千六百锭。

世祖次子北安王那木罕位：江南户钞，至元二十二年，分拨临江路六万五千户，计钞二千六百锭。

世祖次子宁远王阔阔出位：江南户钞，泰定元年，分拨永福县一万三千六百四户，计钞五百四十四锭。

世祖次子西平王奥鲁赤位：江南户钞，大德七年，分拨南恩州一万三千六百四户，计钞五百四十四锭。

世祖次子爱牙赤大王位：江南户钞，皇庆元年，分拨邵武路光泽县一万三千六百四户，计钞五百四十四定。

世祖次子云南王忽哥赤位：江南户钞，皇庆元年，分拨福州路福安县一万三千六百四户，计钞五百四十四定。

世祖次子忽都帖木儿太子位：江南户钞，皇庆元年，分拨泉州路南安县一万三千六百四户，计钞五百四十四定。

裕宗长子晋王甘麻剌位：五户丝，阔阔不花所管益都二十九户。江南户钞，皇庆元年，分拨南康路六万五千户。又迭里哥儿不花湘宁王分拨湘乡州，宁乡县六万五千户，计钞二千六百定。

顺宗子阿木哥魏王位：江南户钞，皇庆元年，分拨庆元路六万五千户，计钞二千六百定。

顺宗子武宗子明宗位：江南户钞，延祐二年，分拨湘潭州六万五千户，计钞二千六百定。

合丹大王位：五户丝，戊午年，分拨济南漏籍二百户。延祐三年，实有一百九十三户，计丝七十七斤。

阿鲁浑察大王：五户丝，丁巳年，分拨广平三十户。延祐三年，实有五户，计丝二斤。霍历极大王：五户丝，丁巳年，分拨广平等处一百五十户，延祐三年，实有八十七户，计丝三十四斤。

阿剌忒纳失里豫王：天历元年，分拨江西行省南康路。

太祖四大斡耳朵：

大斡耳朵：五户丝，乙卯年，分拨保定路六万户。延祐六年，实有一万二千六百九十二户，计丝五千二百七斤。江南户钞，至元十八年，分拨赣州路二万户，计钞八百锭。

第二斡耳朵：五户丝，丁巳年，分拨河间青城县二千九百户。延祐六年，实有一千五百五十六户，计丝六百五十七斤。江南户钞，至元十八年，分拨赣州路一万五千户，计钞六百锭。

第三斡耳朵：五户丝，壬子年，察认过真定等处畸零三百十八户。延祐六年，实有一百二十一户，计丝四十八斤。江南户钞，至元十八年，分拨赣州路二万一千户，计钞八百四十锭。

第四斡耳朵：五户丝，壬子年，分拨真定等处二百八十三户。延祐六年，实有一百六户，计丝四十六斤。又八不别及妃子位，至元二十五年，分拨河间清州五百十户，计丝二百四斤。

世祖四斡耳朵：

大斡耳朵：江南户钞，大德三年，分拨袁州路宜春县一万户，计钞一千六百锭。

第二斡耳朵：江南户钞，至元二十一年，分拨袁州路分宜县四千户，计钞一百六十锭。大德四年，分拨袁州路萍乡州四万二千户，计钞一千六百八十五锭。

第三斡耳朵：江南户钞，大德十年，分拨袁州路宜春县二万九千七百五十户，计钞一千一百九十锭。

第四斡耳朵：

真哥皇后位：江南户钞，大德十年，分拨袁州万载县二万九千七百五十户，计钞一千一百九十锭。

顺宗后位：江南户钞，大德二年，分拨三万五千五百户。

武宗斡耳朵：江南户钞，延祐二年，分拨湘阴州四万二千户，计钞一千六百八十锭。

完者台皇后位：江南户钞，延祐二年，分拨潭州路衡山县二万九千七百五十户，计钞一千一百九十锭。

阿鲁伦公主位：至元六年，分拨葭州等处种田三百户。

赵国公主位：五户丝，丙申年，分拨高唐州二万户。延祐六年，实有六千七百二十九户，计丝二千三百九十九斤。江南户钞，至元十八年，分拨柳州路二万七千户，计钞一千八十锭。

鲁国公主位：五户丝，丙申年，分拨济宁路三万户。延祐六年，实有六千五百三十户，计丝二千二百九斤。江南户钞，至元十八年，分拨汀州四万户，计钞一千六百锭。

昌国公主位：五户丝，丙申年，分拨一万二千六百五十二户。延祐六年，实有三千五百三十二户，计丝二千七百六十六斤。江南户钞，至元十八年，分拨广州路三万七千户，计钞一千八十锭。

郓国公主位：五户丝，分拨濮州三万户。延祐六年，实有五千九百六十八户，计丝一千八百三十六斤。江南户钞，至元十八年，分拨横州等处四万户，计钞一千六百锭。

塔出驸马；五户丝，壬子年，元查真定等处畸零二百七十户。延祐六年，实有二百三十二户，计丝九十五斤。

带鲁罕公主位：五户丝，延祐六年，实有代支户六百二十户，计丝二百五十四斤。火雷公主位：五户丝，丙申年，分拨延安府九千七百九十六户，延祐六年，实有代支户一千八百九户，计丝七百二十二斤。

奔忒古儿驸马：五户丝，庚辰年，分拨眼户五百七十三户。延祐六年，实有五十六户，计丝二十二斤。

独木干公主位：五户丝，十二年，分拨平阳一千一百户。延祐六年，实有五百六十户，计丝二百二十四斤。江南户钞，至元十八年，分拨梅州程乡县一千四百户，计钞五十六锭。

木华黎国王：五户丝，丙申年，分拨东平三万九千十九户。延祐六年，实有八千三百五十四户，计丝三千三百四十三斤。江南户钞，至元十八年，分拨韶州等路四万一千十九户，计钞一千六百四十锭。

孛罗先锋：五户丝，丙申年，分拨广平等处种田一百户。延祐六年，实有七十二户，计丝二十八斤。

行丑儿：五户丝，丙申年，分拨大名种田一百户。延祐六年，实有三十八户，计丝十五斤。

阔阔不花先锋：五户丝，壬子年元，查益都等处畸零二百七十五户。延祐六年，实有一百二十七户，计丝十五斤。

撒吉思不花先锋：五户丝，壬子年，元查汴梁等处二百九十一户。延祐六年，实有一百二十七户，计丝十五斤。

阿里侃断事官：五户丝，元查济宁等处三十五户，计丝十四斤。

乞里歹拔都：五户丝，丙申年，分拨东平一百户，计丝四十斤。

孛罗海拔都：五户丝，壬子年，元查德州等处一百五十三户，计丝六十一斤。

拾得官人：五户丝，壬子年，元查东平等处畸零一百十二户，计丝八十四斤。

伯纳官人：五户丝，壬子年，元查东平三十二户。延祐六年，实有四十户，计丝十八斤。

笑乃带先锋：五户丝，丙申年，分拨东平一百户。延祐六年，实有七十八户，计丝三十一斤。

带孙郡王：五户丝，分拨东平东阿县一万户。延祐六年，实有一千六百七十五户，计丝七百二十斤。江南户钞，至元十八年，分拨韶州乐昌县一万七千，计钞四百二十八锭。

愠里答儿薛禅：五户丝，丙申年，分拨泰安州二万户。延祐六年，实有五千九百七十一户，计丝二千四百二十五斤。江南户钞，至元十八年，分拨桂阳州二万一千户，计钞八百四十锭。

朮赤台郡王：五户丝，丙申年，分拨德州二万户。延祐六年，实有七千一百四十六户，计丝二千九百四十八斤。江南户钞，至元十八年，分拨连州路二万一千户，计钞八百四十锭。

阿尔思兰官人：江南户钞，至元十八年，分拨浔州路三千户，计钞一百二十锭。

孛鲁古妻佟氏：五户丝，丙申年，分拨真定一百户。延祐六年，实有三十九户，计丝十五斤。

八答子：五户丝，丙申年，分拨顺德路一万四千八十七户。延祐六年，实有四千四百四十六户，计丝二千四百斤。江南户钞，至元十八年，分拨钦州路一万五千八十七户，计钞六百二锭。

右手万户三投下孛罗台万户：五户丝，丙申年，分拨广平路洺水县一万七千三百三十三户。延祐六年，实有四千七百三十三户，计丝一千七百三十八斤。江南户钞，至元十八年，分拨全州路清湘县一万七千九百十九户，计钞七百一十六锭。

忒木台驸马：五户丝，丙申年，分拨广平路磁州九千四百五十七户。延祐六年，实有二千四百七户，计丝九百八十九斤。江南户钞，至元二十二年，分拨全州路录事司九千八百七十六户，计钞三百九十五锭。

斡阔烈阇里必：五户丝，丙申年，分拨广平路一万五千八百七户。延祐六年，实有一千七百三户，计丝六百八十斤。江南户钞，至元二十年，分拨全州路灌阳县一万六千一百五十七户，计钞六百四十六锭。

左手九千户合丹大息千户：五户丝，丙申年，分拨河间路齐东县一千二十三户。延祐六年，实有三百六十六户，计丝一百六十斤。江南户钞，至元十八年，分拨藤州、苍梧县一千二百四十四户，计钞九锭。

也速不花等四千户：五户丝，丙申年，分拨河间路陵州一千三百一十七户。延祐六年，实有五百五十九户，计丝二百三十三斤。

也速兀儿等三千户：五户丝，丙申年，分拨河间路宁津县一千七百七十五户。延祐六年，实有七百二十二户，计丝二百八十八斤。江南户钞，至元十八年，分拨藤州等处三千七百三十二户，计丝二百八十八斤。

帖柳兀秃千户：五户丝，丙申年，分拨河间路临邑县一千四百五十户。延祐六年，实有三百五十四户，计丝二百六十斤。江南户钞，至元十八年，分拨藤州一千二百四十四户，计钞四十九锭。

和斜温两投下一千二百户：五户丝，丙申年，分拨曹州一万户。延祐六年，实有一千九百二十八户，计丝七百四十八斤。江南户钞，至元十八年，分拨贵州一万五百户，计钞四百二十锭。

忽都虎官人：五户丝，壬子年，查认过广平等处四千户，江南户钞，至元十八年，分拨韶州曲江县五千三百九户，计钞二百十三锭。

灭古赤：五户丝，丙申年，分拨凤翔府实有二百三十户。江南户钞，至元二十二年，分拨永州路祁阳县五千户，计钞二百锭。

塔思火儿赤：五户丝，丙申年，分拨东平种田户，并壬子年续查户，共六百八十户。延祐六年，实有三百八十九户，计丝一百五十五斤。

塔丑万户：五户丝，壬子年，元查平阳等处一百八十六户，延祐六年，实有八十一户，计丝三十七斤。

察罕官人：五户丝，壬子年，元查怀孟等处三千六百六户。延祐六年，实有五百六十户，计丝三百二十四斤。

孛罗浑官人：五户丝，壬子年，元查保定等处四百一十五户。丁巳年，分拨卫辉路淇州一千一百户。延祐六年，实有一千九十九户，计丝四百四十九斤。江南户钞，至元二十七年、大德六年，分拨四千户，计钞一百六十锭。

速不台官人：五户丝，丁巳年，分拨汴梁等处一千一百户。延祐六年，实有五百七十七户，计丝二百三十斤。江南户钞，至元二十年，分拨钦州灵山县一千六百户，计钞六十四定。

宿敦官人：五户丝，丁巳年，分拨真定一千一百户。延祐六年，实有六十四户，计丝二十八斤。

也苦千户：五户丝，丁巳年，分拨东平等处一千一百户。延祐六年，实有二百九十五户，计丝一百一十八斤。江南户钞，至元十八年，分拨梅州一千四百户，计钞五十六锭。

阿可儿：五户丝，癸丑年，分拨益都路高苑县一千户。延祐六年，实有一百九十六户，计丝七十八斤。

伯八千户：五户丝，癸丑年，分拨太原一千一百户。延祐六年，实有三百五十一户，计丝一百四十斤。

兀里羊哈歹千户：五户丝，戊午年，分拨东平等处一千户。延祐六年，实有四百七十九户，计丝一百九十斤。

秃薛官人：五户丝，丁巳年，分拨兴元等处种田六百户。延祐六年，实有二百户，计丝八十斤。

塔察儿官人；五户丝，壬子年，元查平阳二百户。延祐六年，实有二百户，计丝八十斤。

忻米思拔都儿：五户丝，丙申年，分拨怀孟等处一百户。延祐六年，实有五十户，计丝二十斤。

猱虎官人：五户丝，丁巳年，分拨平阳一千户。延祐六年，实有六百户，计丝二百四十斤。

孛哥帖木儿：五户丝，丁巳年，分拨真定等处五十八户，计丝二十三斤。

也速鲁千户：五户丝，壬子年，分拨真定路一百六十九户。延祐六年，实有四十户，计丝一十六斤。

镇海相公：五户丝，壬子年，元查保定九十五户。延祐六年，实有五十三户，计丝二十一斤。

按察儿官人；五户丝，壬子年，分拨太原等处五百五十户。延祐六年，实有九十八户，计丝二十九斤。

按摊官人：五户丝，中统元年，查平阳路种田户六十户。延祐六年，实有四十户，计丝一十六斤。

阿术鲁拔都：五户丝，壬子年，查大名等处三百一十户。延祐六年，实有三百一户，计丝一百二十斤。

孛罗口下裴大纳：五户丝，壬子年，元查广平等处八十二户。延祐六年，实有三十户，计丝一十二斤。

忒木台行省：五户丝，壬子年，元查大同等处七百五十一户。延祐六年，实有二百五十五户，计丝一百一十斤。

撒秃千户：江南户钞，至元二十年，分拨浔州三千户，计钞一百二十锭。

也可太傅；五户丝，壬子年，元查上都五百四十户。延祐六年，实有三百户，计丝一百二十斤。

迭哥官人：五户丝，丙申年，分拨大名清丰县一千七百十三户。延祐六年，实有一千三百七户，计丝五百七斤。

卜迭捏拔都儿：五户丝，壬子年，元查怀孟八十八户。延祐六年，实有四十户，计丝一十六斤。

黄兀儿塔海：五户丝，丙申年，分拨平阳一百四十四户。延祐六年，实有一百户，计丝四十斤。

怯来千户：江南户钞，至元二十年，分拨浔州路三千户，计钞一百二十锭。

哈剌口温：五户丝，壬子年，元查真定三十二户。

曳剌中书兀图撒罕里：五户丝，壬子年，元查大都等处八百七十户。延祐六年，实有四百九十九户，计丝一百一十七斤。

欠帖木：五户丝，壬子年，元查曹州三十四户。延祐六年，实有三十四户。

欠帖温：江南户钞，至元十九年，分拨梅州、安仁县四千户，计钞一百六十锭。

鱼儿泊八剌千户：五户丝，大德元年，分拨真定等处一千户。延祐三年，实有六百户，计丝二百四十斤。

昔宝赤：江南户钞，至元二十一年，分拨衡州路安仁县四千户，计钞一百六十锭。

八剌哈赤：江南户钞，至元二十一年，分拨台州路天台县四千户，计钞一百六十锭。

阿塔赤：江南户钞，至元二十一年，分拨常德路沅江路四千户，计钞一百六十定。

必阇赤：江南户钞，至元二十一年，分拨袁州路万载县三千户，计钞一百二十锭。

贵赤：江南户钞，至元二十一年，分拨和州历阳县四千户，计钞一百六十锭。

阙列赤：江南户钞，至元二十一年，分拨婺州永康县五十户，计钞二十七锭。

八儿赤、不鲁古赤：江南户钞，至元二十一年，分拨衡州路酃县六百户，计钞二十四锭。

阿速拔都：江南户钞，至元二十一年，分拨庐州等处三千四百九户，计钞一百三十六锭。

也可怯薛：江南户钞，至元二十一年，分拨武冈路、临武县五千户，计钞二百定。

忽都答儿怯薛：江南户钞，至元二十一年，分拨武冈路新宁县五千户，计钞二百锭。

忄占古迭儿怯薛：江南户钞，至元二十一年，分拨常德路龙阳县五千户，计钞二百锭。

月赤察儿怯薛：江南户钞，至元二十一年，分拨武冈路绥宁县五千户，计钞二百锭。

玉龙帖木儿千户：江南户钞，至元二十年，分拨浔州三千户，计钞一百二十锭。

别苦千户：江南户钞，至元二十年，分拨浔州三千户，计钞一百二十锭。

幢兀儿王：江南户钞，延祐二年为始，支中统钞二百锭，无城池。

霍穆海：五户丝，壬子年，元查大名等处三十三户。

哈剌赤秃秃哈：江南户钞，至元二十一年，分拨饶州路四千户，计钞一百六十锭。

添都虎儿：五户丝，丙申年，分拨一百户。

贾答剌罕：五户丝，壬子年，元查大都一十四户。

阿剌博尔赤：五户丝，壬子年，元查真定五十五户。

忽都那颜：五户丝，壬子年，大名二十户。

忽辛火者：五户丝，壬子年，元查真定二十七户。

大忒木儿：五户丝，壬子年，元查真定二十二户。

布八火儿赤：五户丝，壬子年，元查大都八十四户。

塔兰官人：五户丝，壬子年，元查大宁三户。

憨剌哈儿：五户丝，壬子年，元查保定二十一户。

昔里吉万户：五户丝，壬子年，元查大都七十九户。

清河县达鲁花赤也速：五户丝，壬子年，元查大名二十户。

塔剌罕刘元帅：五户丝，壬子年，元查顺德一十九户。

怯薛台蛮子：五户丝，壬子年，元查泰安州七户。

必阇赤汪古台：五户丝，壬子年，元查汴梁等处四十六户。

阿剌罕万户：五户丝，壬子年元查保定一户。

徐都官人：五户丝，壬子年，元查大都三十一户。



