◇与窦宪笺

明将军哀怜，赐固手札，告以军中宜鲜明，乃赐以玉躬所喜骇犀玳瑁簪、绛纱单衣。以鲁缟之质，被服鸾凤之饰。（《艺文类聚》八十四，《御览》六百八十八，又六百九十，又八百七）

昨上以宝刀赐臣曰：「此大将军少小时所服，今以赐御。」固伏念大恩，且喜且渐。（《书钞》一百二十三）

今日中舍以令赐固刀把曰：「此将军少时所服，今赐。」固伏念大恩，且喜且渐。（《御览》三百四十六）

固于张掖县受赐所服物虎头绣ひ囊一双，又遗身所服袜三具，错镂铁一。（《御览》四百七十八引《班固集》，又八百十五）

