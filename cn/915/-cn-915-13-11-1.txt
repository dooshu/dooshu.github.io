◇射江陵城内书

今者行兵，不贪城隍土地，不贪子女玉帛，志存救弊，济此生民，广访民人，择善而立。梁朝士庶，尚未相领解，蚁聚穷城，寂无求问，寻此异卜，良用致惑。（《御览》三百二十八引《梁后略》。上自长沙寺移住天居寺，是日北军射书城内。案所云上者，元帝也。是时柱国于谨，中山公护，大将杨忠、韦孝宽并统师，而于谨为之节度，所谓此君者也。）

