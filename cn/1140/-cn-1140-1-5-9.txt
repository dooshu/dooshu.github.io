李于鳞先生墓碑

於乎有明三百年着作家衆矣近代词人多称王李盖谓元美于鳞也元美虎视四海独亟推于鳞曰汉朝两司马吾代一攀龙盖欿然以身下之迄于今家有其书人耳其姓字传诵其流风遗韵不衰余视学济南问其里因吊其墓而子孙微甚无能言者询得之乡先生郝给谏遂偕藩使陈君兵巡陆君并辔往墓在城西五里许皆下马拜盖药山之麓也不封不树余低徊久之相顾叹息于鳞平生负才简伉屏居鲍山当道冠盖相属至屏舆从候门卧不起今未及百年荒草孤坟樵采莫禁牛羊踯躅其上斯雍门所为哀吟孟尝所为泣下也况于冺灭无闻之人乎墓侧有丰碑仆地无字陈君顾余白嘻久矣其待君也余谢不敏乃碑而表之曰先生讳攀龙字于鳞号沧溟登嘉靖甲辰进士官刑部郎中出守顺德论最擢关中学使者以不肯奉台檄为文自免归再起至河南按察使卒年五十七其政蹟详殷正甫志铭王元美传中不具论论其着书于鳞生平非先秦两汉书不读非王吴殷许宗徐辈不交懽其为诗环视诸公非尽出已下则不出考之词赋之科可谓嘐嘐道古进取之狂士也其诗七言近体高华典丽有峨眉天半之目拔其尤者千人皆废乐府五言古摹汉魏古文词摹左国先秦高自称引及元美所标榜颇失之太过要之非近代小家所能措手夫文章之道有利有钝小则霸大则王于鳞窟起沧海雄长泗上诸姬主盟中夏燕秦吴楚之人翕然宗之如黄河泰岱又如太原公子望之有王气斯固万夫之雄也後之学者生百世之後闻于鳞之风皆振衣高步追踪古作者于鳞其有起衰之功矣余将求其子孙新其白雪楼为于鳞别馆而先之以其墓嗟呼于鳞之文不待余言而定者也若其壠墓不治碑版无传则後起者之责也于是乎书礼部左侍郎兼秘书院侍读学士吕公神道碑

礼部左侍郎兼秘书院侍读学士安邑吕公既卒之三年宣城施闰章寓书其家求得其志状则已讫葬事矣闰章列在弟子于是考德撰词碑其墓曰公讳崇烈字伯承世居安邑之运城远祖有讳完者庐墓驯狼邑志称孝曾大父德大父万里父国祚皆蓄德不仕以发于公卒皆以公贵累赠显闻公在明末登癸未进士授翰林庶吉士会甲申国变贼中伪太师牛金星知公名遣人物色不屈遄归及

国朝殱贼平中原徵用耆旧郡县敦促公强起除翰林弘文院检讨与纂译书史赐白金是时辟门吁俊一岁再行顺治丙戌春分校礼闱秋又贰翰林弘文院检讨张公端典试江南并以得士着三迁至秘书院侍读学士为史局纂修副总裁赐彩币以恩加一级赠三世如其官辛卯颁

诏广东就加礼部右侍郎兼秘书院侍读既归

天子以为劳赐善马转礼部左侍郎兼官如故会旱求直言公疏称用贤可以弭灾

上特?同内大臣赈视畿甸得便宜言事公所举刺数人皆称其可否

天子嘉纳而公引年乞骸骨甚力得

优旨致仕乘传归十年而公卒年七十有二公为人质古少从曹公善继讲学步趋守寸尺侍御李公日宣辟弘运书院礼致曹先生公日从与游又从入都诣首善书院闻诸钜公耆宿之说辄以程朱学为已任是时天啓间魏阉用事毁天下书院公顔其斋曰庆见讲论不辍故学者称公为见斋先生其官京师敇门者毋拒客客无少长疏戚容接霭然干以私则摇手不应其人惭汗又好语之曰穷逹分定即营营无铢黍益也闰章以丙戌乡举受公知暨官刑部尚书郎数就请业公曰子文与道近不患不名世独愿子为顔曾耳其期待如此分主贡举必先集家人誓而後入莫敢私纎芥有使命则戒毋扰驿毋纳馈岭南之役归槖中惟端砚数方而已拯人急即不问有无家居坐卧一草堂视鹾侍御史长吏有至者讲学外无他语咨以事利病即侃侃言之不讳为文章不事浮藻必归于遗德指授来学反覆勤恳山以右缙绅後起之贤者强半出其门公请告出都时诸弟子泣拜道左谢曰吾老矣诸君惟努力行道毋徒念老夫至今思之未尝不流涕也生平用静俭为养生既病却医药笑曰吾夀近孔子矣复何求卒之日为康熙五年七月二十三日端拱而逝於乎公历官卿侍未老拂衣口无华言家无长物束身笃谨与物仁恕昌其道以熏乎人殆庶几与河汾子比德矣公始从曹先生学及其殁也哀之如父母已又请祀于弘运书院祭必斋戒今宜奉公入祀其侧所谓崇往以劝来也公始艰于嗣晩举一子曰坪以廕当得官京曹余见之都下秀挺有父风三女皆嫁名族其在运城尝建郭南名贤祠广书院田租避咸水凿泉井以苏暍者行事多类此不胜书铭曰

滔滔下土罕道是处猗惟喆人蹈墨履绳乐羣斯恕守身斯固沉静寡言峙岳?渊论文得士受宠

天子洊锡累迁公不色喜嗟公筮仕委曲艰难既显勇退名迹以完鸣条之区伊蒲之侧独奋以兴羣归厥德闵予薄植公朂孔多道远弃予有泪滂沱殁不及诔葬不与会衔哀勒铭敢告来世

