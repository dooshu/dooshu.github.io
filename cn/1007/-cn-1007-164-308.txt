张栻　喜雨呈安国

望岁民心切，为霖帝力均。

崇朝变炎暑，举目尽清新。

坎坎连村鼓，熙熙万室春。

北窗凉枕簟，安稳到闲人。

张栻

张栻　喜雨呈安国

悬知雨意未渠已，一夜檐声到枕间。

晓上高楼望云气，蛰龙千丈起西山。

张栻

张栻　喜雨呈安国

早身出陇蚕已丝，眼中一雨正垂垂。

农家辛苦渠能识，请诵周公七月诗。

张栻

张栻　喜雨呈安国

向来恻怛哀矜意，便觉雨满乾坤间。

城东大士宁关汝，民倚邦侯如泰山。

张栻

张栻　喜雨呈安国

凉生椽笔试乌丝，妙语便作星斗垂。

我亦小窗无一事，细倾新酒和公诗。

张栻

