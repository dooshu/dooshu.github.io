○遗马希隐书

武穆王奄有全楚，富强安靖五十馀年。正由三十五舅三十舅兄弟寻戈，自相鱼肉，举先人基业，北面仇雠。今闻唐兵已据长沙，窃计桂林，继为所取。当朝世为与国，重以昏姻，睹兹倾危，忍不赴救？已发大军，水陆俱进。但令相公舅永拥节旄，常居方面。

刘钅长（南汉後主）

钅长初名继兴，第三主晟长子，封卫王。乾和十六年八月袭位，改今名。大宝十四年，宋师至，降於军门，封恩赦侯。太平兴国五年薨，在位十四年。入宋九年，追封南越王。

