魏了翁　费参政挽诗

鼎鼐谁无宅，人间昼锦难。

秋风三径老，夜雨两峰寒。

有志时看剑，无心晚据鞍。

行藏付千载，反覆要人看。

魏了翁

魏了翁　费参政挽诗

党论危疑日，几微细补缝。

平舟行浪稳，暖气拆冰融。

风雨千閒屋，酸咸一鼎瓮。

人才关国本，谁念昔培封。

魏了翁

魏了翁　费参政挽诗

曲突有危虑，扣阍无隐表。

挥戈群啄害，断鞅一精诚。

斩错终何补，征辽祸已成。

惟公独知我，劝主不言兵。

魏了翁

