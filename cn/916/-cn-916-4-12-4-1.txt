【薤露行】

在晋之二世。（乐府作页。注。一作世。）皇道昧不明。主暗无良臣。艰（乐府云。一作奸。《诗纪》同。）乱起朝庭。七柄失其所。权纲丧典刑。愚猾窥神器。牝鸡又晨鸣。哲妇逞幽虐。宗祀一朝倾。储君缢新昌。帝执金墉城。祸衅萌宫掖。胡马动北□。三方风尘起。犭严狁窃上京。义士扼素腕。感慨怀愤盈。誓心荡众狄。积诚彻昊灵。（○《乐府诗集》二十七。《诗纪》三十六。）

