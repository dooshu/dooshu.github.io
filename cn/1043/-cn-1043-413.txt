王安石　韩信

韩信寄食常歉然，邂逅漂母能哀怜。

当时哙等何由伍，但有淮阴恶少年。

谁道萧曹刀笔吏，从容一语知人意。

坛上平明大将旗，举军尽惊王不疑。

捄兵半楚潍半沙，从初龙且闻信怯。

鸿沟天下已横分，谈笑重来卷楚氛。

但以怯名终得羽，谁为孔费两将军。

王安石

王安石　韩信

贫贱侵凌富贵骄，功名无复在刍荛。

将军北面师降虏，此事人间久寂寥。

王安石

