郑清之　宿翠山

箯舆十里见青崭，行尽松阴得翠岩。

万壑声中清磬出，一峰高处白云缄。

茶新煮鼎作鱼沫，僧有可人能尘谈。

自觉灵山缘境熟，佛禅重问后三三。

郑清之

郑清之　宿翠山

暖风依日佐山行，几许春随屐齿生。

溪舞绿云苔出没，田翻翠浪麦斜横。

闲中适意荣三事，岁晚无年式耦耕。

一静可能锁幻药，剩开胸次着峥嵘。

郑清之

