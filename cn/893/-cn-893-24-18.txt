听蜀僧浚弹琴





蜀僧抱绿绮，[一]西下峨眉峰。[二]

为我一挥手，[三]如听万壑松。

客心洗流水，[四]遗响入霜钟。[五]

不觉碧山暮，秋云暗几重。

[一]绿绮，司马如相之琴也，见二十卷注。



[二]《唐书·地理志》，嘉州罗目县有峨眉山。



[三]嵇康《琴赋》：“伯牙挥手。”李善注：“挥，动也。”



[四]流水，见十六卷注。



[五]《山海经》：“丰山有九钟焉，是知霜鸣。”郭璞注：“霜降则钟鸣，故言知也。”





