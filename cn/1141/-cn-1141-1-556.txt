汪舟次雨集汎舟红桥

其一
同刘公㦷、唐耕坞、孙豹人、程穆倩、孙无言。

出城通野艇，鼓枻过名园。
只为论文友，重开对雨尊。
亭台缘浦溆，云树接江村。
怅望平山路，风流二老存。

其二
几岁法曹去，桥边彦会稀⑴。
湖山留画舫，耆旧老渔矶。
烟际水初合，雨中莺不飞。
繁华烽火后，杨柳又成围。
⑴ 王阮亭理扬州，有《红桥唱和集》。


