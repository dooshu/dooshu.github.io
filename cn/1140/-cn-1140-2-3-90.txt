打虎儿【禹州朱氏子】

谁言虎尾不可履虎口小儿还不死儿随陇畔翁耕田斑斓跃出黄蒿里攫翁踞地儿不啼怒持竹策鞭虎起咆哮乍息重含情收牙卷舌抛人行父子仓皇驱犊返犹闻虎啸腥风生刺史嗟吁召儿问儿年十一朱其姓簪花纒彩万人传朴穉能驯猛兽性当时视虎如视牛天地震动山灵愁死生计较勇成怯古来赴义无回头

