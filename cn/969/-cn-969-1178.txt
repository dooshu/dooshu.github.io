刘克庄　唐衣二首

传来两个诗翁像，吾制冠裳略放他。

华似庄农加盛服，清于朝士赐香罗。

儒衣曾有髠钳者，公衮其如跋痜何。

皂缘黄絝安且吉，不妨藉草更眠莎。

刘克庄

刘克庄　唐衣二首

晚持汉藁愧衰迟，先帝恩深解絷维。

貂映虽无华冕贵，鹑悬差胜縜袍时。

笥藏尚喜衣裳在，械击方知剑履危。

画向古贤颜子里，儿童却问此翁谁。

刘克庄

