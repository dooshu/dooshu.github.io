【皇帝贺契丹太皇太后正旦书】

正月一日，侄大宋皇帝谨致书于婶大契丹仁慈圣善钦孝广德安静正淳懿和宽厚崇觉仪天太皇太后阙下：岁律更新，春阳鬯达。因履端之协吉，敦永好以申欢。载惟慈懿之和，方集寿康之祉。更希善摄，用副遐。今差朝散大夫、守太常少卿、直昭文馆、护军、广陵县开国子、食邑五百户、赐紫金鱼袋吕景初，洛苑使、兼ト门通事舍人、银青崇禄大夫、检校太子宾客、兼御史大夫、骑都尉、清河郡开国侯、食邑一千七百户张利一，充正旦国信使、副。有少礼物，具诸别幅。专奉书陈贺。不宣。谨白。

