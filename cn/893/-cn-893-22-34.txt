庐江主人妇





孔雀东飞何处栖，[一]庐江小吏仲卿妻。[二]

为客裁缝君自见，城乌独宿夜空啼。[三]

[一]古词：“孔雀东南飞，五里一徘徊。”



[二]古乐府：“汉末建安中，庐江府小吏焦仲卿妻刘氏，为仲卿母所遣，自誓不嫁，其家逼之，乃投水而死。仲卿闻之，亦自缢于庭树。时人伤之，为诗云尔。”



[三]张华《禽经注》：“乌之失雌雄，则夜啼。”





