指甲


一人蠢如木石，几于饥寒饱暖都不辨。死后见阎王，阎王怒其无用，欲罚入畜生道中；又以其生平无大过恶，乃罚使仍得为人身之一物。以问判官，判官曰：“渠生平无用，或使之为眉为须可乎？”王曰：“须眉尚可为仪表，当罚之为指甲。”此人哀乞曰：“倘赐生为指甲，小人愿做中国人指甲，不愿做外国人指甲也。”王问何故，对曰：“做中国人指甲，遇爱惜者，可长至数寸，纵不然，亦可长至数分，总算有一个出头之日。若落在外国人手里，则日日用刀扦去，永无出头之日了。”





