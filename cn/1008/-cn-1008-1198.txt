赵蕃　秋陂道中三首

晨钟离野寺，早市出村墟。

山在空蒙里，路经崩缺余。

崎岖方自此，阻绝信非虚。

却羡林间翮，飞翔得自如。

赵蕃

赵蕃　秋陂道中三首

止水通流水，前陂接后陂。

农夫身马驶，客子竹舆危。

五斗真聊尔，百艰谁使之。

不能懲创在，犹后强裁诗。

赵蕃

赵蕃　秋陂道中三首

雨止鸠频唤，雨来鸠蹔停。

愁怀惟惨惨，望极更冥冥。

鹭举青林破，牛行白水经。

浑忘峻岭在，便拟午钟听。

赵蕃

