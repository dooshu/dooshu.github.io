赵必愿　重建神秀楼追和忠定公韵

维芘地南楼，废兴端有时。

昔我忠定公，楼成旋西归。

拜厅惭匪肖，易麾繇好溪。

循环六十载，乌兔惊梭飞。

吁嗟古雉堞，巨浸堕藩篱。

陶甓既还旧，更创如获期。

岁事喜中稔，度材授工师。

非敢侈轮奂，聊尔遵先规。

江山殿图画，栏槛倚晴晖。

肯堂久在念，今我身则夷。

辽鹤去不返，遗墨犹淋淳。

一时胜继躅，警和前人词。

斯楼傥不朽，庶慰蒸相悲。

