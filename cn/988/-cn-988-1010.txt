苏辙　泝潮二首

潮来海若一长呼，潮去肃条一吸余。

初见千艘委泥土，忽浮万斛泝空虚。

映山少避曾非久，无势前行却自如。

天地尚遭人意料，乘时使气定粗疏。

苏辙

苏辙　泝潮二首

疋练萦回出海门，黄泥先变碧波浑。

初来似欲倾沧海，正满真能倒百源。

流卉飞腾竟何在，扁舟睥睨久仍存。

自惭不作山林计，来往终随梦物奔。

苏辙

