仇远　七夕

河鼓天孙各老成，无愁可解任秋声。

痴儿笑月羞眉曲，稚女穿针斗眼明。

夜半且分瓜果供，天中岂识别离情。

未能免俗消光景，醉卧西风梦亦清。

仇远

仇远　七夕

岁岁今宵乞巧楼，疏星如弈月如钩。

莫将寒信侵房屋，肯把閒情问女牛。

儿笑无书空曬腹，妇言有酒可浇愁。

鹊慵竟失河桥约，尽日喳喳古树头。

仇远

