○送循州贾使君赴任序

使君尝以司直佐黔阳，黔阳之政举，又以赞善守宁夷，宁夷之人，乃今以周行慰荐，诏领海丰，天慈覆露，无有远迩。及夫书於循吏，为後法程，则古人交九真之绩，与河内颍川，固何以异焉？知今日麾盖，不为使君南溟之变化耶！追思从兄秀才，为使君门闾之宾，曩岁晤语，备徵理行。怆族属之凋落，益暌离之怊怅，事可覆视，言为不诬，朱︶郡节，三伏就路。众君子祖道或赋，列为一编，延颈屈指，在徵书北辕而已。

