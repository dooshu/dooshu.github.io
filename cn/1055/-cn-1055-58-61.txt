【和陈子履游泗上雍家园】

长桥南走群山间，中有雍子之名园。苍云蔽天竹色净，暖日扑地花气繁。飞泉来从远岭背，林下曲折寒波翻。珍禽不可见毛羽，数声清绝如哀弹。我来据石弄琴瑟，惟恐日暮登归轩。尘纷解剥耳目异，只疑梦入神仙村。知君襟尚我同好，作诗闳放莫可攀。高篇绝景两不及，久之想像空冥烦。





卷五十八·居士外集卷八

