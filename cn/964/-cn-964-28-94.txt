韩元吉　赴信幕寄子云叔{唤口换日}及同寺

田园未办各身谋，兄弟今成迭云留。

游宦三年方启足，寄书千字又从头。

白云不定山容晚，碧水无穷树色秋。

回首寺桥同社客，想因明月话离愁。

韩元吉

韩元吉　赴信幕寄子云叔{唤口换日}及同寺

谢三船上醉同归，黄四花边手屡携。

巷里何曾异南北，屋头还复记东西。

一杯相属情犹在，千里分飞意自迷。

堂下秋来足萱草，定倾家酿饫黄鸡。

韩元吉

