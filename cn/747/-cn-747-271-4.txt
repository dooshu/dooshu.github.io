○请量减武氏韦氏诸陵守户疏

谨按昊陵、顺陵，恩敕特令依旧，因循前例，守户与昭陵数同。又先代帝王陵户，准式二十人。今虽外氏恩隆，亦须附近常典，请准式量减，取足防闲，庶无逼上之嫌，不失尊崇之道。又亲王守墓，旧例唯得十人，梁鲁近加追赠，不可越於本爵。准令：赠官用荫，各减正官一等。故知赠之与正，义有抑扬，礼不可窬，理须裁制。请同亲王墓户各置十人为限。又太庙宿卫，准配正兵，纵令ヂ内扫除，还以其兵应役。褒德别加户，兼配军人，既益烦劳，又兮常典。纵使恩加极礼，须准太庙隆，别置百人，亦请停废。

