【于明津作诗】

遥遥山上亭。皎皎云间星。远望使心怀。游子恋所生。驱车出北门。遥望河阳城。（《诗纪》云。古辞长歌行与此同。后有六句曰：凯风吹长棘。夭夭枝叶倾。黄鸟飞相追。咬咬弄音声。伫立望西河。泣下沾罗缨。○逯案。后六句亦当为魏文帝作。应补入。《乐府诗集》所称古辞。未必全为汉诗也。○《类聚》二十七。《诗纪》十二。）

