刘克庄　和兴化赵令君二首

落笔昔传九天上，诛茅今老万山中。

殷勤封内种花令，物色畦间拾穗翁。

道是单传曾雪立，元来一字耻雷同。

语君此事须商榷，唐律尤难似古风。

刘克庄

刘克庄　和兴化赵令君二首

自古名高众责全，几人齰恨到重泉。

世传戆叟难□节，士谓周侯惜末年。

扶电骏翻成跛鳖，鸣阳凤化作寒蝉。

嗟予景薄崦嵫矣，临履渊冰尚凛然。

刘克庄

