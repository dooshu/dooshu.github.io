苏轼　渔父四首

渔父饮，谁家去，

鱼蟹一时分付。酒无多少醉为期，

彼此不论钱数。

苏轼

苏轼　渔父四首

渔父醉，蓑衣舞，

醉里却寻归路。轻舟短棹任横斜，

醒後不知何处。

苏轼

苏轼　渔父四首

渔父醒，春江午，

梦断落花飞絮。酒醒还醉醉还醒，

一笑人间今古。

苏轼

苏轼　渔父四首

渔父笑，轻鸥举，

漠漠一江风雨。江边骑马是官人，

借我孤舟南渡。

苏轼

