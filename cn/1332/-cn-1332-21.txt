神号鬼哭


我佛山人方捉笔撰小说，忽闻人言科举废矣，明诏且见矣。急索报纸视之，果然。乃投笔叹曰：“今而后，神号鬼哭矣！”或曰：“哭煞酸秀才耳，于鬼神乎何有？”曰：“子不见求科举者欤？仆仆亟拜于文昌帝君、魁斗星君之前也，今而后谁复祀之？谓神不当号耶？抑不闻科场果报之说欤？科举废，而含冤负屈于重泉之下者，不复得修怨之地，谓鬼不当哭耶？”





