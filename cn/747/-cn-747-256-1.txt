○贺太阳不亏状

臣等伏承太史奏，昨一日太阳亏，陛下爰发行宫，不御常服，圣虑渊默天情寅戒，顿於行在，不可社以责阴；凡厥观瞻，不殊登台而视朔。自停午过晡申，寒Ё成春，阳光转大。伏惟皇帝陛下缵千岁之统，拥三神之休，道洽功成，增高益厚。金绳玉检，蔺迹於前闻；日观云封，降祥於即事。且畴人察序，太史宣职，以历而推，式闻常度，至时不蚀，自殊祥。陛下昭事於上天，上天昭答於陛下，若是之速，其何响会？非常之祉，孰不忻惧？臣等忝预从臣，无任踊跃庆之至。

