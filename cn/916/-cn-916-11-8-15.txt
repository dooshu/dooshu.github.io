【明庆寺诗】

十五诗书日。六十轩冕年。名山极历览。胜地殊留连。幽□耸绝壁。（文苑作壑。）洞穴泻飞泉。金河知证果。石室乃安禅。夜梵闻三界。朝香彻九天。山阶步皎月。涧户听（《初学记》作惠。）凉蝉。市朝沾草露。淮海作桑田。

（以上二句文苑在夜梵闻三界句上。）何（文苑作永。）言望钟岭。更复切秦川。（○《初学记》二十三。文苑英华二百三十三。《诗纪》百五。）

