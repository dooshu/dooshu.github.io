杨万里　过平望三首

岂但湖天好，诸村总可人。

麦苗染不就，茅屋画来真。

行止随缘著，江山到处新。

十年三过此，赢得鬓如银。

杨万里

杨万里　过平望三首

行得三吴遍，清奇最是苏。

树围平野合，水隔别村孤。

震泽非尘世，松陵是画图。

更添一诗老，载雪过重湖。

杨万里

杨万里　过平望三首

小麦田田种，垂杨岸岸栽。

风从平望住，雨傍下塘来。

乱港交穿市，高桥过得桅。

谁言破书箧，檐取太湖回。

杨万里

