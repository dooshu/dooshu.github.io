◇灵丘竹赋应诏

灵丘深沈，蔓竹凝阴。神根合拱，桢干百寻。振芳条乎昆岳，敷缘采於高岑。沿淮海而蔚映，带沮漳而萧森。志东南而擅美，在淇澳而流音。方灵寿而均茂，仪菌桂而成林。若乃青春受谢，九野舒荣，绿频齐叶，白芷抽萌。干怠々而特秀，筱擢颖而垂英。霜敫镜於原隰，木衰疏於郊阡。翠叶与飞雪争采，贞柯与曾冰竞鲜。（《艺文类聚》八十九。）

