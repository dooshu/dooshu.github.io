感兴诗论二教

硃文公感兴诗，其间二篇云：“飘飘学仙侣，遗世在云山。盗启元命秘，窃当生死关。金鼎蟠龙虎，三年养神丹。刀圭一入口，白日生羽翰。我欲往从之，脱屣谅非难。但恐逆天道，偷生讵能安？”“西方论缘业，卑卑喻君愚。流传世代久，梯接凌空虚。顾盼指心性，名言超有无。捷径一以开，靡然世争趋。号空不践实，踬彼荆棘涂。谁哉继三圣，为我焚其书。”论二教之害，然亦有轻重。

