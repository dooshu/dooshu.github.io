○與大司徒李孟曰 【 津撫】

翁臺在津、將遂倚為長城、但恐事權不一、未便是固圉之策耳、速簡堅厚戰船。精料水兵、安設大砲。扼而殲諸海。方諸陸地十倍其易。昔人言海戰無奇法。須用閩廣船為妙大船勝小船大砲勝小砲而巳幸留意。津城之守。既無兵馬甲仗。亦止宜堅壁而以大砲禦之。金復四衛來歸之民。既得　旨似可遂行。翁臺設處一一中綮。真大功德矣。長安詢及者、巳力言之、但恐勢不可待、或先發少糧以濟飢窘。徐安插之何如。

