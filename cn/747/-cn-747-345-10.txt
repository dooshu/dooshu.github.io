○丰城宝剑赋

剑之利者，有丰城之宝锷。夫其始也，赤山破，邪溪涸；洪炉洞融，金景煽烁。虽发挥於人事，乃兆朕於天作。尔其为状也，锻霆电，明秋水；杀气森映，光辉四起。欧冶失律，风胡愕视。岂徒决浮，绝地纪，若斯而已矣？尔其大运回薄，陵谷推迁；东南地没，不知夫数千百年。腾精动地，直上冲天；斗牛之间，夜雄雄然。异金陵之浮王气，同宝鼎之在汾川。本知浮精粹，刚决必备。明而用晦者，君子之时义；穷而待达者，丈夫之志事。兼此数德，难乎见弃。知我者寡，大赖张公。每读旧书，多兹感通；不觉毛尽树，起雷息於胸中。迨乎发蒙泉，开秘匣；文积幽翳，上藏鳞甲。磨砺毕兮见文章，摇白日兮星煌煌。锋棱可畏动人胆，表裹分明照眼光。黄金装兮绿龟饰，荷提携兮耿霜色。岂辱命於洪造，冀成能兮武力。君其试将倚天外，不日为君清绝塞。苟军国之用在，岂能雌伏於一代？

