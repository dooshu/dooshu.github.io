以坚此诺


［清］王柏心





古云不婚宦，情欲失大半。
我意殊未然，仕宦实堪叹。缋锦衣庙牺，文采讵足玩？百年视组珪，何异浮云散？惟有豪杰流，名与金石伴。缅昔江陵相，伟抱慕奭旦。攘狄予齐桓，赫矣春秋案。筹策运庙堂，九塞坐戡乱。不闻奉遗容，再拜肃沐盥。鄙儒猎崇班，论高步何缓？金紫徒纷纶，文武孰综贯。负鼎安国家，能不愧庸偄？安得起斯人，筹边拯涂炭。遂令千年来，寂寞黄金馆。归往摹其像，撷涧初暧。列之李与杨，朗若三星粲。





