廖行之　送许兄还侍兼简广南监场二首

君家畴昔汝南龙，渊有骊珠自不穷。

黄卷乃翁廉取位，碧梧之子秀参空。

儒冠底误资身术，盐筴聊成富国功。

莫倚沃饶云近眞，图南九万看抟风。

廖行之

廖行之　送许兄还侍兼简广南监场二首

旧游历历记湟川，南下番禺稳可沿。

知有文星冲斗去，遥怜海水绕城边。

而今五岭多宜客，见说群卿賸好贤。

问讯夫君聊吏隐，云胡三月未官迁。

廖行之

