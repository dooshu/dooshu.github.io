○请停散官叙封奏（元和十一年二月司封）

文武官五品以上，请准式叙母妻邑号，乖滥稍多。或国（疑）叙军功，妄参勋籍，或偶逢庆泽，冒引诏条。今请应在城诸军卫官未至将军使，在外未至都知兵马使押衙都虞候，纵有散官与敕旨文相当者，并不许叙封。其流外官诸司诸吏职务并伎术等官，迹涉杂类，并请不在封限。

