赵希逢　和幽居

不用堆钱更买山，群峰前后翠遮阑。

玻璃千顷清无滓，星月一天光动寒。

得趣吟成千首易，逃空降服寸心难。

梦魂胜境飞难到，吹把以翠微诗细看。

赵希逢

赵希逢　和幽居

不因搜句不曾忙，尽日柴门闭短墙。

寄傲北窗闲着眼，任他书卷展风床。

赵希逢

赵希逢　和幽居

云锁烟封山几重，翠微深处夕阳红。

么迂杨柳低迷路，木古藤萝密蔽空。

枕漱有泉兼有石，衣披和月也和风。

落花时或随流水，恍惚桃源陌与通。

赵希逢

赵希逢　和幽居

谢他逋客请回车，曳钩清溪尽可渔。

一饱何思更何虑，四时无欠亦无余。

鸥闲与我两相似，鸠拙於人百不如。

金马玉堂梦难到，凄凉分已爱吾庐。

赵希逢

