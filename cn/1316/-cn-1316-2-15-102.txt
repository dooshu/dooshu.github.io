詹侯批和息状

东乡县尹和等，

「具息为便民息讼事：伏睹律令，不愿终讼者听。有邵智、苏儒先后具词告府，蒙送台问理。各犯初二日解到，一睹仁化，遂效虞、芮。二犯悔悟，耻为顽民。身等冒昧，恳乞俯从宥罪，准和息讼，民俗还淳，连名上告。」

詹侯批云：

「戕盾，敌盾毁而戕亦缺。鹬蚌持，蚌死而鹬岂生。故触蛮蜗角，吴越会稽，非有德者所乐道也。今邵智、苏儒平心息讼，是易仇为恩、返薄为淳者，合听其自便。」




