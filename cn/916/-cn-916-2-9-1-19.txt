【豫章行】

〖乐府云。古今乐录曰：豫章行。王僧虔云。荀录所载古白杨一篇。今不传。乐府解题曰：陆机泛舟清川渚。谢灵运出宿告密亲。皆伤离别。言寿短景驰。容华不久。傅玄苦相篇云。苦相身为女。言尽力於人。终以华落见弃。亦题曰豫章行也。〗

白杨初生时。乃在豫章山。上叶摩（《类聚》作拂。）青云。下根通黄泉。凉秋八九月。山客持斧斤。我□（四库本乐府作心。《诗纪》注。阙。）何皎皎。梯落□□□。（四库本乐府作叶渐倾。《诗纪》注。阙。）根株已断绝。颠倒严石间。大匠持斧绳。锯墨齐两端。一驱四五里。枝叶自相捐。□□□□□。（四库本乐府作弃捐句复道。《诗纪》注。阙。会为舟船燔。身在洛阳宫。根在豫章山。多谢枝与页。何时复相连。吾生百年□。（四库本乐储作事。《诗纪》注。阙。）自□□□（四库本乐府作与浮云。《诗纪》注。阙。）俱。何意万人巧。使我离根株。（乐府云。右一曲晋乐所奏。○乐储诗集三十四。《诗纪》六。《类聚》八十九作古诗。引山、泉二韵。○逯案。四库本乐府补阙字多处。不知根据何本。又大匠二句。似有窜乱。应作大匠持斧锯。绳墨齐两端。）

