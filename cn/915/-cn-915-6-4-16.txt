◇赦罪饬治诏（元年十二月）

昔王氵谋废齐王，而王竟不足以守位。邓艾虽矜功失节，然束手受罪。今大赦其家，还使立後。兴灭继绝，约法省刑。除魏氏宗室禁锢。诸将吏遭三年丧者，遣宁终丧。百姓复其徭役。罢部曲将长吏以下质任。省郡国御调，禁乐府靡丽百戏之伎及雕文游畋之具。开直言之路，置谏官以掌之。（《晋书·武帝纪》。案：此与前二诏同，唯罢部曲将以下为异，盖史家省并数诏为之。）

