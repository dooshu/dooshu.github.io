仲并　俞宪生辰代庞几先作

北固楼前万顷秋，月明风定大江流。

从来此地多英杰，果有奇才副简求。

秀气一天开夜色，威名千里驾潮头。

山川长在人难老，应抱文章入相周。

仲并

仲并　俞宪生辰代庞几先作

淮南持斧功成后，瓯粤乘轺喜暂临。

使者英标衣蹙绣，近臣新渥带横金。

三山气入中秋好，八郡香焚晓雾深。

已为黎元开寿域，可无椿岁慰人心。

仲并

