○为刘尚书祭张中丞文

维年月日，祭於某官之灵：惟灵和粹在躬，行方而通。潇洒嚣尘之外，翱翔礼乐之中。与物大信，推之至公。落落贤人之庆，恢恢长者之风。学有馀力，备攻众艺。环璧文章，龙蛇草隶。江湖之地，东西无际。独负高名，闻乎早岁，赫赫太师，光镇此川。大启幕府，尽心招延。运筹帷幄之内，折冲樽俎之前。郁然时论，谓蜀得贤。某也不才，接武随肩。缅茂三益，周旋十年。或朝游古寺，或夜接华筵。欢呼盏，啸傲风烟。神理无状，忽锺沉疾。顾侣无，怀仁若失。阴深府舍，廖落烟日。虽道义不间於同心，而笑语每乖乎促席。何士林之凋瘵，碎金相与玉质。某以懦劣，谬司戎律。方属理兵，未遑造室。眷言襟契，何啻胶漆。一面有乖，百龄俄集。旧乡迢递，素帷萧瑟。望精爽以申哀，诚不知涕Д之所出。

