张閏　偶书

移居桂隐诗全少，半为支离半为慵。

今日一杯才引兴，便成七字不求工。

鹤来池畔閒寻水，蝉在松梢快语风。

门外车尘戏似火，唤渠不应嗫嚅翁。

张閏

张閏　偶书

花柳无情浪占春，浴鹅波暖草方熏。

催畊野旷鸣黄犊，瞰客篱痚立茜裙。

拚睡工夫便日永，得閒滋味苦愁分。

行行快趁风烟阁，莼鱠诗坛要策勋。

张閏

张閏　偶书

清晓啁啾响众禽，共忻暄色上穹林。

已如料峭春初景，不作萧条岁暮心。

堆径尚看桐叶在，绕篱那顾菊丛深。

秦正嘉月将何祝，长寿新芽当酒斟。

张閏

张閏　偶书

野水因晴自少文，淡云当昼不容昏。

夹泥船小才通港，洗菜人归定入村。

布谷飞鸣随燕去，舂锄挽啄得鱼吞。

春风有得诗如许，妙处从来复细论。

张閏

