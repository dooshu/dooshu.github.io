○请限年除刺史疏

臣闻汉朝除吏，苟称其职，不数迁移。自先朝开国己来，牧守多酬勋旧，以宠劳臣。窃见晋朝除刺史，或数月骤替，或一岁即移。不惟送故迎新，转成烦扰。其次廉能者未暇施政，贪浊者转急诛求。以臣愚管，望朝廷立定年限，观其考课，以议转迁。

陈保极

保极，闽人。後唐天成中进士，累迁礼部仓部员外郎。晋天福中，桑维翰居相位，奏贬卫尉寺丞，寻复为仓部员外郎卒。

