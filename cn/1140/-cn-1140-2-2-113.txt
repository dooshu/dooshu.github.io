留别徐符嵎臬使

燕台射策时与子同陋巷晨昏屡叩门索酒竭邻酿聨袂捷南宫时艰资倜傥王师方入粤特简俾司饷三年冒矢石侧身饱炎瘴辟地始到官疮痍非一状奉使予南征入觐子北向上下各孤舟风帆不相傍到今臬东藩把臂喜无恙同志絶然疑感旧叙少壮法严多大狱谁肯问旡妄寛和干国宪刻急丛物谤惨澹慎平反谳成怀余怆有时厌丹笔举杯眺青嶂闻我归故园惜别独惆怅野性习沙鸥五湖将浩荡感兹意拳拳含情辞祖帐

