都下葺邸舍

借屋宁须葺栖迟作计难空庭留月入独客畏春寒丘壑遥怜我蓬茅不碍官鹪鹩吾有赋醉里避人看

二

拙宦容高枕骚歌拟卜居官犹是长物室岂定吾庐短榻频留客空斋半积书往来车马数谁念病相如学士方坦庵先生夜集月下【先一夕月食至是更皎】

开迳寛来往看云自卷舒偶成河朔饮真似瀼西居影静空明里光添剥蚀余转怜今夜好清话满樵渔

