千金保生丸

养胎益血，安和子脏。治妊娠将理失宜，或因劳役，胎动不安，腰腹痛重，胞阻漏胎，恶露时下，子脏挟疾，久不成胎；或受妊不能固养，痿燥不长，过年不产，日月虽满，转动无力，或致损堕；及临产节适乖宜，惊动太早，产时未至，恶露先下，胎胞枯燥，致令产难，或横或逆，痛极闷乱，连日不产，子死腹中，腹上冰冷，口唇青黑，吐出冷沫；新产恶血上冲，运闷不省，喘促汗出；及瘀血未尽，脐腹 痛，寒热往来，或因产劳损，虚羸未复，面黄芪体瘦，心怔盗汗，饮食不进，渐成蓐劳。入月常服，壮气养胎，正顺产理，润胎易产；产后常服，滋养血气，和调阴阳，密腠理，实腑脏，治风虚，除痼冷。

甘草（炙） 贝母 秦椒（去目，炒出汗） 干姜（炮） 桂心（炒） 黄芪芩 石斛（去根） 石膏（ ） 糯米（炒） 大豆卷（炒，各一分） 当归（酒浸一宿，微炒，半两） 麻子仁（两半，别研）上为末，炼蜜为丸，如弹子大。每服一丸，并用温酒或枣汤任下，细嚼，空心服。

