◇泄哀仪议

春秋之旨，臣子继君亲，虽恩义有殊，而其礼则一，所以敦资敬之情，笃方丧之义。主上虽仰嗣高皇，尝经北面世祖，方今圣历御宇，垂训无穷，在三之恩，理不容替。窃谓世祖祥忌，至尊宜吊服升殿，群臣同致哀感，事毕，百官诣宣德官拜表，仍致哀陵园，以引追远之慕。（《南齐书·礼志》下建武二年祠部郎何佟之议。）

