○送陈秀才序

秀才以我府公有元昆同官之旧，邂逅不见，於今三年。故不远数千里，氵斥潇湘逾零桂而循来，上谒府公，府公嘉是来也。馆有加笾之饩，宴有承筐之礼，上下交好，州人悦之。既而盈卷新文，惠予佳句。舣舟将往，咨我绪言。夫闭门循来者，迁客之心也；穷巷迂辙者，达士之情也。达士之情眷，索迁客不腆之作，虽处忧，危得无承乎？多谢之仁，行矣自爱。

