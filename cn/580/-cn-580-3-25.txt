志第二十五 百官志四


宣政院。（秩从一品。）掌释教僧徒及吐蕃诸族之事。遇吐蕃有事，则设分院往莅之。有大征伐，则会枢密院议之。院使十员，（从一品。）同知二员，（正二品。）副使二员，（从二品。）佥院二员，（正三品。）同佥三员，（正四品。）院判三员，（正五品。）参议二员，（正五品。）经历二员，（从五品。）都事三员，（从七品。）照磨一员，（正八品。）管勾一员。（正八品。）至元初，立总制院，以国师领之。（《元典章》总制院使正二品，同知总制院事正三品。）二十五年，因唐制吐蕃来朝见于宣政殿故事，更名宣政院，置院使二员、同知二员、副使二员、参议二员、经历二员、都事四员、管勾一员、照磨一员。二十六年，置断事官四员。二十八年，增佥院、同佥各一员。元贞元年，增院判一员。大德四年。罢断事官。至大初，省院使一员。至治三年，置院使六员。天历二年，定置诸员如上。其属八：

断事官四员，（从三品。）经历一员，（从五品。）知事一员。（从八品。）至元二十五年置。

客省使，（秩从五品。）大使二员，（从五品。）副使一员。（从六品。）至元二十五年置。

大都规运提点所，（秩正四品。）达鲁花赤一员，（正四品。）提点一员，（正四品。）大使一员，副使一员，知事一员。至元二十八年置。

上都规运提点所，达鲁花赤一员、提点一员、大使一员、副使一员、知事一员，至元二十八年置。

大都提点资善库，（秩从五品。）掌钱帛之事。达鲁花赤一员，（从五品。）提举一员，（从五品。）同提举一员，（从六品。）副提举一员。（从七品。）至元二十六年置。

上都利贞库，（秩从七品。）掌饮膳及金银诸物。提领一员，（从七品。）副使一员。（从八品。）元贞元年置。

大济仓，监支纳一员，（从七品。）大使一员。（从七品。）

兴教寺，管房提领一员。

行宣政院。元统二年，罢广教总管府十六处，置行宣政院于杭州，院使二员，同知二员，副使二员，同佥、院判各一员，经历二员，都事、知事、照磨各一员。至正二年，增设崇教所，（秩正四品。）以理僧俗之事。（至元二年，西番寇起，置行宣政院，以也先帖木儿为院使讨之，事平即罢。）

宣徽院。（秩从一品）掌供玉食，及燕享宗戚宾客，及诸王宿卫、怯怜口粮食，蒙古万户、千户合纳差发，系官抽分，羊马价值，刍粟收受，阑遗等事。院事六员，（从一品。）同知二员，（正二品。）副使二员，（从二品。）佥院二员，（正三品。）同佥二员，（正四品。）院判五员，（正五品。）经历二员，（从五品。）都事三员，（从七品。）照磨一员，（正八品。）承发架阁库一员。（正八品。）至元四年，置宣徽院，以线真为使。七年，改宣徽院为光禄司。（秩正三品。）后仍为宣徽院。十五年，置院使一员，同知、同佥各二员，主事二员，照磨一员。二十年，升从二品，增院使一员，置经历二员、典簿三员。二十三年，升正二品，置院判二员，省典簿，置都事三员。三十一年，增院使四员。大德二年，增同知二员。三年，升从一品。四年，置副使二员。至大四年，省本院参议断事官。皇庆元年，增院使三员，始定怯薛歹万人本院掌其给授。后定置诸员如上。其属十二：

光禄寺，（秩正三品。）掌起运米面诸事，领尚饮、尚酝局，沿路酒坊，各路布种事。卿四员，（正三品。）少卿二员，（从四品。）丞二员，（从五品。）主事二员。（从七品。）至元十五年，改都提点为光禄寺，置卿一员、少卿三员、主事一员、照磨一员、管勾一员。二十年，改尚酝监。（正四品。《元典章》监令正五品，提点从五品，丞正六品，知事正八品。）二十三年，复为光禄寺，置卿二员，少卿、丞各一员。二十四年，增少卿一员。二十五年，改隶省部。三十一年，复隶宣徽院。延祐三年，降从三品。泰定二年，复升正三品。定置诸员如上。

大都尚饮局，（秩从五品。）掌造上用细酒。提点一员，（从五品。）大使一员，（正六品。）副使一员。（正七品。）中统四年，置大使、副使各一员，俱带金符。至元十二年，增副使一员。十五年，由从六品升从五品，置提点一员。后定置诸员如上。

上都尚饮局。皇庆中始置，提点一员，大使、副使各一员。

大都尚酝局，（秩从五品。）掌造诸王百官酒醴。提点一员，（从五品。）大使一员，（正六品。）副使二员，（正七品。）直长一员。（正八品。）中统四年，立御酒库，设金符宣差。至元十一年，置提点。十六年，改尚酝局。定置诸员如上。

上都尚酝局，提点一员、大使一员、副使一员、直长一员。至元二十九年置。

大都醴源仓，（秩从六品。）掌受香莎苏门等酒材糯米，乡贡曲药，以供上酝。提举一员，（从六品。）大使一员，（从七品。）副使一员。（正八品。）至元二十五年置。

上都醴源仓，（秩从九品。）掌受大都转输米面，并造车驾临幸供给之酒。大使一员，（从九品。）副使一员。至元二十五年置。

尚珍署，（秩正五品。）置于济宁路，掌收济宁等处子粒，以供酒材。达鲁花赤一员，（从五品。）令一员，（从五品。）丞二员，（从七品。）吏目二员。至元十三年置。十五年，罢入有司。二十三年复置。

安丰怀远等处稻田提领所，（秩从九品。）提领二员。（从九品。）掌收稻田子粒，转输醴源仓。

尚舍寺，（秩正四品。）掌行在帷帐之陈设，及牧养骆驼，供爱兰乳酪。太监二员，（正四品。）少监二员，（正五品。）监丞二员，（从六品。）知事二员。（从八品。）至元三十一年置。初为尚舍署，至元十七年升（秩正三品。）三十一年，改为寺。大德十一年，改为监。（秩正三品。）至大元年，改为寺。四年，仍为监。寻复为寺。延祐三年，复降（正四品。按旧纪至元十七年，升尚舍监。延祐七年，降正四品，与志不合，未详孰误。）定置诸员如上。

诸物库，（秩从七品。）掌出纳。提领一员，（从七品。）大使一员，（从八品。）副使一员。（正九品。）大德四年置。

阑遗监，（秩正四品。）掌不阑奚人口、头疋诸物。太监一员，（正四品。）少监二员，（正五品。）监丞二员，（正六品。）知事一员，（从八品。）提控案牍一员。（从九品。）至元二十年，初立阑遗所。（秩正五品。）二十五年，改为监，升正四品。大德十一年，升正三品。至大四年，复正四品。寻又升正三品。延祐七年，复为正四品。定置诸员如上。

尚食局，掌御膳，及出纳油面酥蜜诸物。（秩从五品。）提点一员，（从五品。）大使一员，（正六品。）副使二员，（正七品。）直长一员。（正八品。）中统二年，立尚食监。（秩正四品。）至元二年，改为局，置提点一员。（《元典章》尚食太监正四品，少监正五品，丞从六品，提举正七品，当是中统二年所置，旧志误监为局，至元二年始改为局也。）大德八年，置掌薪司，以供尚食，命宣徽院掌其事。二十年，省并尚药局，（尚药局亦置于中统二年。）别置生料库。本局定置诸员如上。

大都生料库，（秩从五品。）提点二员，（从五品。）大使二员，（正六品。）副使三员。（正七品。）至元十一年，置生料野物库。二十年，别置库，拟内藏库例。置诸员如上。

上都生料库，掌受宏州、大同虎贲、司农等岁办油面，大都起运诸物，供奉内府，放支宫人宦者饮膳。提点一员、大使一员、副使二员、直长一员。

大都大仓、上都大仓，（秩正六品。）掌内府支持米豆及酒材米曲药物。二仓各设提举一员，（正六品。）大使各一员，（从六品。）副使各一员。（从七品。）至元五年立，设官三员，俱受制国用使司札札。十二年，改提举大仓，（按旧纪至元十七年，立太仓提举司，与志不合。）设官三员，隶宣徽院。二十五年，升正六品。

大都、上都柴炭局，（秩正七品，）达鲁花赤各一员，（正七品。）大都大使一员、上都大使三员，（从七品。）副使各二员。（正八品。）至元十二年置。（秩从六品。）十六年，改提举司，升（从五品。）大德八年，仍为局，降正七品。

尚牧所，（秩从五品。）掌大官羊。提举二员，（从五品。）同提举一员，（从六品。）副提举一员，（从七品。）吏目一员。至元十二年，立尚牧监，后省。至大四年，复立尚牧所。定置诸员如上。

沙糖局，（秩从五品。）掌沙糖、蜂蜜煎造，及方贡果木。提点一员，（从五品。）大使一员，（正六品。）副使一员。（正七品。）至元十三年置。（秩从六品。《元典章》沙糖局达鲁花赤从五品。）十七年，置提点一员。十九年，升从五品。

永备仓，（秩从五品。）掌受两部仓库起运省部计置油面诸物，及云需府所办羊，以备临幸膳羞。提点一员，（从五品。）大使一员，（正六品。）副使一员。（正七品。）至元十四年置，给从九品印。二十四年，升从五品。

丰储仓，（秩从九品。）掌出纳车驾行幸膳羞。大使一员。（从九品。）

淮东淮西屯田打捕总管府，（秩正三品。）掌献岁入，以供内府，及湖泊山场渔猎，以供内膳。达鲁花赤一员，（正三品。）总管一员，（正三品。）同知一员，（正五品。）府判一员，（正六品。）经历一员，（从七品。）知事一员，（从八品。）提控案牍一员。（从九品。）至元十四年，立总管府，并管涟海高邮河泊提举司、沂州等处提举司事。十六年，置扬州鹰房打捕达鲁花赤总管府。二十二年，并为淮东淮西屯田打捕总管府。（后至元四年，升两淮屯田打捕总管府为正三品，疑本为从三品，至惠宗时始升秩正。）二十五年，以两淮新附手号军千户所隶本府。

又置屯田打捕提举司九处，曰淮安州、曰高邮、曰招泗、曰安东海州、曰扬州通泰、曰安丰庐州、曰蕲黄、曰镇巢，凡八处。（旧志脱蕲黄一处，据《元典章》补。）屯田打捕提举司，曰塔山徐邳沂州等处山场屯田提举司，俱秩从五品，每司达鲁花赤一员、提举一员，（从五品。）同提举一员，（从六品。）副提举一员。（从七品。）

又抽分场提领所凡十处，曰柴墟东西口、曰海州新坝、曰北砂太仓、曰安河桃源、曰大湖东西口、曰时堡兴化、曰高邮宝应、曰汝湖等处、曰云山白水、曰安东州，每所各设提领一员、同提领一员、副提领一员，俱受宣徽院札付。

满浦仓，（秩正八品。）掌收受子粒米面等物，以待转输京师。大使一员，（正八品。）副使一员。（正九品。）至元二十五年置。（《元典章》满浦仓监支纳从七品。）圆米棋子局、软皮局，各置提领一员、副提领一员，俱受宣徽院札付。

手号军人打捕千户所，（秩从四品。）管军人打捕野物皮货。达鲁花赤一员，（从四品。）上千户一员，（从四品。）上副千户一员，（正五品。）弹压一员。（从八品）。至元二十五年置。

龙庆栽种提举司，（秩从五品。）管缙山岁输梁米，及易州、龙门、净边官园瓜果等物，以奉上供。达鲁花赤一员，（从五品。）提举一员，（从五品。）同提举一员，（从六品。）副提举一员。（从七品。）至元十七年，置提举司。（《元典章》缙山栽种副提举从七品。）延祐七年，改缙山为龙庆州，因以名之。

宏州种田提举司，（秩正六品。）掌输纳麦面，以供内府。达鲁花赤一员，（正六品。）提举一员，（正六品。）同提举一员，（正七品。）副提举一员，（正八品。）直长一员。

丰闰署，（秩从五品。）掌岁入刍粟，以饲驼马。达鲁花赤一员，（从五品。）令一员，（从五品。）丞一员，（从六品。）直长一员。（正八品。）

常湖等处茶园都提举司，（秩正四品。）掌常、湖二路茶园户二万三千有奇，采摘茶芽，以贡内府。达鲁花赤一员，（从五品。按都提举司正四品，达鲁花赤亦当为正四品，志作从五品，恐是并平江提举司时降都提举司为提举司也。旧志简略，无从补订，姑仍之。）提举一员，（从五品。）同提举一员，（从六品。）副提举一员，（从七品。）提控案牍一员，（从八品。）都目一员。至元十三年，置统提领所十三处。十六年，升都提举司。又别置平江等处榷茶提举司，掌岁贡御茶。二十四年，罢平江提举司，并掌之。统提领所七处，（曰乌程、曰武康德清、曰长兴、曰安吉、曰归安、曰湖汶、曰宜兴。《元典章》榷茶提举有杭州、宁国、龙兴、建宁、庐州、岳州、鄂州、常州、湖州、潭州、静江、临江、兴国、常德府、古田、建安十六处。）各设正、同、副提领一员，受宣徽院札付，掌九品印。

建宁北苑武夷茶场提领所，提领一员，受宣徽院札付，直隶宣徽。

大禧宗禋院，（秩从一品。）掌神御殿朔望岁时讳忌日辰禋祀典礼，院使都典制神御殿事六员，（秩从一品。）同知兼佐仪神御殿事二员，（正二品。）副使兼奉赞神御殿事二员，（从二品。）佥院兼祗承神御殿事二员，（正三品。）同佥兼肃治神御殿事二员，（正四品。）院判供应神御殿事二员，（正五品。）参议二员，（正五品。）经历一员，（从七品。）都事二员，（从七品。）管勾一员，（从八品。）照磨一员，（从八品。）断事官四员，（从三品。）客省使大使四员，（从五品。）副使二员。（从六品。）天历元年，罢会福、殊祥二院，改置大禧院以总制之。（秩正二品。）是年，升从一品，置参议二员。二年，改大禧宗禋院，立四总管府一司为之属。定置诸员如上。至顺元年，命所隶总管府各置副达鲁花赤一员。后至元六年罢。

隆禧总管府，（秩正三品。）达鲁花赤一员，（正三品。）总管一员，（正三品。）副达鲁花赤一员，（正四品。）同知一员，（从四品。）治中一员，（从五品。）判官一员，（正六品。）经历一员，（从七品。）知事一员，（正八品。）照磨一员。（从八品。）至大元年，建南镇国寺，初立规运提点所。三年，改规运都总管府，领大崇恩福元寺钱粮；十一月，改大崇恩福元寺规运总管府为隆禧院。（秩从二品。）天历元年，罢殊祥院，以隆禧、殊祥并立殊祥总管府，寻又改隆禧总管府。后至元六年，罢大禧宗禋院隆禧总管府，改为规运提点所，（秩正五品。）隶宣政院。其属七：

曰福元营缮司，（秩正五品。）达鲁花赤一员，（正五品。）司令一员，（正五品。）大使一员，（正六品。）副使一员。（正七品。）天历元年，以南镇国寺所立怯怜口事产提举司，改为崇恩福元提点所。三年，又改为福元营缮司。

曰普安智全营缮司，达鲁花赤一员，司令一员，大使、副使各一员。天历元年，以太玉山普安寺、大智全寺两规运提点所并为一，置提点二员。三年，又改为营缮司。

曰祐国营缮都司，达鲁花赤一员，司令一员，大使、副使各一员，知事一员，提控案牍一员。天历元年，置万圣祐国营缮提点所。三年，改营缮都司。

曰平松等处福元田赋提举司，（秩从五品。）达鲁花赤一员，（从五品。）提举一员，（从五品。）同提举一员，（从六品。）副提举一员。（从七品。）

曰田赋提举司，提举一员，同、副提举各一员。

曰资用库，（至大三年，立规运都总管府，以资用库大益仓隶之，大益仓志无名。）提领一员，（从五品。）大使一员，（正六品。）副使一员。（正七品。）

曰万神库，提领一员、大使一员、副使一员。

会福总管府，达鲁花赤一员，总管一员，同知一员，治中一员，府判一员，经历、知事、提控案牍各一员。至元十一年，建大护国仁王寺及昭应宫，置财用规运所。（秩正四品。）十六年，改规运所为总管府。（《元典章》大护国仁王寺昭应宫规运财赋都总管府达鲁花赤、总管俱正三品。）至大元年，改都总管府。（秩从二品。）寻升会福院，置院使五员。延祐三年，升正二品。天历元年，改会福总管府，降正三品。定置诸员如上。后至元六年，改规运提点所。其属五：

曰仁王营缮司，达鲁花赤一员、司令一员、大使一员、副使一员。至元八年，立仁王寺镇遏提举司。十九年，改镇遏所。二十八年，并三提领所为诸色人匠提领所。天历元年，改镇遏民匠提领所。三年，改为仁王营缮司。

曰襄阳营田提举司，达鲁花赤一员、提举一员、同提举一员、副提举一员。初为襄阳等处水陆地土人户提领所，设官四员。大德元年，改提举司。天历二年，仍为襄阳营田提举司。曰江淮等处营田提举司，达鲁花赤一员、提举一员、同提举一员、副提举各一员。至元二十七年置。

曰大都等路民佃提领所，（秩从七品。）提领一员，（从七品。）大使一员，（从八品。）副使一员。（正九品。）至元二十九年，以武清等十处并立大都水陆地土种田人民提领所。十五年，又设随路管民都提领所。天历元年，并为大都等路民佃提领所。

曰会福财用所，（秩从七品。）提领一员，（从七品。）大使一员，（从八品。）副使二员。（正九品。）至元十七年，立财用库。二十六年，立盈益仓。天历元年，并为会福财用所。

崇祥总管府，达鲁花赤一员，总管一员，副达鲁花赤一员，同知、治中、府判各一员，经历、知事、提控案牍兼照磨各一员。至大元年，立大承华普庆寺都总管府。二年，改延禧监。寻改崇祥监。皇庆元年，升崇祥院。（秩正二品。延祐七年罢，后复置。）泰定四年，改为大承华普庆寺总管府。天历元年，改崇祥总管府。后至元六年，改规运提点所。其属九：

曰永福营缮司，达鲁花赤一员，司令一员，大使、副使各一员，都目一员。延祐五年，置大永福寺都总管府，（秩正三品。）后降为营缮提点所。天历三年，改永福营缮司。

曰昭孝营缮司，达鲁花赤一员，司令一员，大使、副使各一员。天历元年，立寿安山规运提点所。三年，改昭孝营缮司。旧隶大禧总管府，至顺二年，改隶崇祥总管府。

曰普庆营缮司，达鲁花赤一员，司令一员，大使、副使各一员。天历二年，改普庆修寺人匠提举司为普庆营缮提点所。三年，改营缮司。

曰崇祥财用所，提领一员，大使、副使各一员。至大二年，置诸物库。四年，置普赡仓。天历二年，并为崇祥财用所。

曰永福财用所，掌出纳颜料诸物。提领一员，大使、副使各一员。延祐三年，置诸物库，又置永积仓。天历二年，并为永福财用所。

曰镇江稻田提举司，达鲁花赤一员，提举、同提举、副提举各一员。

曰汴梁稻田提举司，达鲁花赤一员，提举、同提举、副提举各一员。

曰平江等处田赋提举司，达鲁花赤一员，提举、同提举、副提举各一员。

曰冀宁提领所，提领一员。

隆祥使司，（从二品。）司使四员，（从二品。）同知二员，（正三品。）副使二员，（从三品。）司丞二员，（正五品。）经历一员，（从五品。）都事二员，（正七品。）照磨兼架阁一员。（正八品。）天历二年，中宫建大承天护圣寺，立隆祥总管府（秩正三品。）设官八员。至顺二年，升隆祥使司，升从二品。定置各员如上。后至元六年，改为规运提点所。其属十一：

曰普明营缮都司，（秩正四品。）掌营造出纳钱粮之事。达鲁花赤一员，司令、大使、副使各一员，知事一员，提控案牍一员。天历元年，创大兴龙普明寺于海南，置规运提点所。二年，拨隶隆祥府。三年，改为都司。

曰集庆万寿营缮都司，达鲁花赤一员，司令、大使、副使各一员，知事一员，提控案牍一员。天历二年，建龙翔、万寿两寺于建康，立龙翔万寿营缮提点所，属隆祥总管府。三年，改为营缮都司。

曰元兴营缮都司，达鲁花赤一员，司令、大使、副使各一员，知事一员，提控案牍一员。天历元年，置大元兴规运提点所。三年，改为营缮都司。

曰宣农提举司，（秩从五品。）达鲁花赤一员，提举、同提举、副提举各一员。天历二年，以大都等处田赋提举司隶隆祥总管府。三年，改提举司。

曰护圣营缮司，（秩正五品。）掌营造工匠、僧众衣粮、收征房课诸事。达鲁花赤一员，司令、大使、副使各一员。天历二年，立大承天护圣营缮所。三年，改营缮司。

曰平江善农提举司，（秩从五品。）达鲁花赤一员，提举、同提举、副提举各一员。天历二年，立田赋提举司。三年，改提举司。

曰善盈库，提领一员，大使、副使各一员。天历二年置，隶隆祥总管府。

曰荆襄等处济农香户提举司，（秩正五品。）达鲁花赤一员，司令一员，提举、同提举、副提举各一员。天历二年，以荆襄提举司所领河南、湖广田土为大承天护圣寺常住，改为荆襄济农香户提举司。

曰龙庆州田赋提领所，（秩正九品。）提领、同提领、副提领各一员，掌龙庆州所有田土岁赋。天历二年置。

曰平江集庆崇禧田赋提领所，提领、同提领、副提领各一员。天历三年置。

曰集庆崇禧财用所，大使、副使各一员。天历三年置。（至顺元年，立益都广农提举司，及益都般阳宁海诸提领所，并隶隆祥总管府。二年，罢益都等处广农提举司，改立总管府，秩从三品，仍令隆祥总管府统之。）

寿福总管府，掌祭供钱粮之事。达鲁花赤一员，总管一员，副达鲁花赤一员，同知一员，治中一员，府判一员，经历、知事、案牍照磨各一员。至大四年，建大圣寿万安寺，置万安规运提点所。（秩正五品。）延祐二年，升都总管府。（秩正三品。）寻升寿福院。（秩正二品。）泰定元年，改立总管府。后至元六年，改规运提点所。其属五：

曰万安营缮司，达鲁花赤一员，司令、大使、副使各一员。天历三年，以万安规运提点所既罢，复立万安营缮司。

曰万宁营缮司，达鲁花赤一员，司令、大使、副使各一员。大德十年，置万宁规运提点所。天历元年，改营缮司。后至元六年，四总管府及隆祥使司俱改规运提点所，仍立万宁提点所，直隶宣政院。

曰收支库，提领一员、大使一员。

曰延圣营缮司，达鲁花赤一员，司令、大使、副使各一员。初为天源营缮提点所，天历二年，改营缮司。

曰诸物库，提领一员、大使一员。（延祐三年，立广贮库，秩正七品，置官三员，隶寿福院。）



