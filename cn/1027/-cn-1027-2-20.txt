范端臣　秀野亭

乞得天公五亩香，暂抛手板着纶巾。

搴花露粉频沾袖，洗竹山光忽傍人。

金点流莺田幂幂，雪翘幽鹭水粼粼。

尊前无地栖荣辱，秀野亭中自在身。

范端臣

范端臣　秀野亭

不敢寻诗怕雨催，须知挈榼为春来。

天公未放阳乌出，坐客何妨笑脸开。

寒食花光犹照眼，乱山云气欲侵罍。

黄昏数点池南雨，似惜香尘逐马回。

范端臣

