【紫微夫人作】

控景始晖（《云笈七签》作挥。诸真歌颂同。）津。飞飚登上清。云台郁峨峨。阊阖秀玉城。晨风鼓丹霞。朱烟洒金庭。绿蕊（诸真歌颂作叶。）粲玄峰。紫华（《云笈七签》作芝。诸真歌颂同。）岩下生。庆云缠丹炉。炼（真诰作练。）玉飞八琼。晏（《云笈七签》作宴。《诗纪》同。）眄广寒宫。万椿愈童婴。龙旗启灵电。虎旗徵朱兵。高真回九曜。洞观均潜明。谁能步幽道。寻我无穷龄。（○同上）

