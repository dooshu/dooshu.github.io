【察访】


（宋）（1）两宋曾设察访使、察访副使，分察诸路新法，“察访”即为其省称。宋魏泰《东轩笔录》卷一三：“熙宁中，出台阁新进，分按诸路，谓之察访。既而又分三院御史为六察官，领六察案，以督举中外事，自是按察之政复行矣。”宋李焘《续资治通鉴长编·神宗熙宁五年闰七月庚戌》：“遣秘书丞、集贤校理、检正中书户房公事章惇察访荆湖北路农田水利、常平等事。安石曰：‘衔命出使，自监司以下皆得按举，固宜为人所畏也。’”同前书卷二五五，神宗熙宁七年八月丙戌：“命知制诰沈括为河北西路察访使，代章惇也。”（2）察访司省称。清徐松《宋会要辑稿·选举》三〇之二二：“乾道七年九月二十八日，诏旧法称职司者，谓转运使副、提点刑狱及朝廷专差宣抚、安抚、察访。应节次降理作职司指挥更不施行，并遵旧法。”《续资治通鉴长编·神宗熙宁七年十二月丁卯》：“诏河东路察访司按实以闻。”





