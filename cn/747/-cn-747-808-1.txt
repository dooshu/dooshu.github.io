○华夷图记

辨於微而能制之者，势也。审乎要而能备之者，险也。势所以决用奇之智，险所以济经久之谋。虽英豪复生，亦毋以易此论也。愚中外家世究天人之际，而不肖者更（阙）文自喜，不能屈已以救时。他日虽苟行，亦不可屈己，失之机矣。苟危极而变，当寄之後生者耳。煨烬所残，尚存贾仆射耽方域之志，披图校验，成败可知。以是恳恳未能默已，千载之下，必有知吾言不昧者。司空氏寮鹤亭记。

