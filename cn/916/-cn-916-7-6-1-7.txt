【从军行】

惜哉征夫子。忧恨良独多。浮天出□是海。束马渡交河。雪（乐府作云。）萦九折嶝。风卷万里波。维舟无鸟岛。秣骥乏平（文苑作年。）莎。凌涛富惊沫。援木（《诗纪》作末。）阙垂萝。江ざ鸣叠（《诗纪》作垒。）屿。流云照层阿。玄埃晦朔马。白日照吴戈。寝兴动（乐府作流。）征怨。寤寐起还歌。晨装岂辍警。（文苑作惊。乐府同。）夕垒讵淹和。苦哉远征人。悲矣将如何。（○文苑英华百九十九。《乐府诗集》三十二。《诗纪》七十二。）

