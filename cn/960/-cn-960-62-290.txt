胡寅　魏漕彦成昔宰弋阳政绩上闻召对改秩予适当词命后自台郎出守滁垦荒

绍兴乙卯选贤时，弋水鸣琴有去思。

文石对敭言动听，演纶无愧改官词。

胡寅

胡寅　魏漕彦成昔宰弋阳政绩上闻召对改秩予适当词命后自台郎出守滁垦荒

滁莱千顷变嘉禾，两岁之中绩效多。

赏格虽悬初不用，柄臣何事有偏颇。

胡寅

胡寅　魏漕彦成昔宰弋阳政绩上闻召对改秩予适当词命后自台郎出守滁垦荒

汉水萦川北且南，大堤花映府潭潭。

若非刺史裨颓缺，鸭绿浇成几醉酣。

胡寅

胡寅　魏漕彦成昔宰弋阳政绩上闻召对改秩予适当词命后自台郎出守滁垦荒

解到周公谓鲁公，尚书深见古人风。

流传顿广谁之力，千古须知魏与洪。

胡寅

胡寅　魏漕彦成昔宰弋阳政绩上闻召对改秩予适当词命后自台郎出守滁垦荒

天涯覉枕看三山，一日皇恩诏使还。

君子但知为善乐，岂同余臭满人间。

胡寅

胡寅　魏漕彦成昔宰弋阳政绩上闻召对改秩予适当词命后自台郎出守滁垦荒

名酒烦将一斛来，瘴余衰病不胜杯。

醉中独爱舂容奏，恰似春潮卷海回。

胡寅

胡寅　魏漕彦成昔宰弋阳政绩上闻召对改秩予适当词命后自台郎出守滁垦荒

闻说仙居窈复宽，湖山全似画图看。

谪归正值皇纲整，莫向斯时咏考盘。

胡寅

