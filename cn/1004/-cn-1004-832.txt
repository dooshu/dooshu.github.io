张耒　三月晦日与客小酌

天教老景变芳菲，晨起衰翁换夹衣。

尽日绿阴莺懒啭，有时芳草蝶争飞。

最怜永日身无事，所叹佳时客未归。

虽老清狂犹未减，凭春说与故园知。

三月十二日作诗董氏欲为筑堂。

黄鸟声中花已尽，绿杨风外日何长。

柯家山下有幽筑，云梦泽南飞故乡。

老病夹衣犹怯冷，春深煮酒渐闻香。

本无智术争荣辱，只斗尊前身健强。

张耒

