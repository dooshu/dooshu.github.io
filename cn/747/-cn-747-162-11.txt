○劾杜如晦奏

臣闻树德立功，允应高秩之赏；千纪逆节，必加夷灭之诛；敬违斯道，实亏政理。如晦昔陪藩邸，颇效微庸，出震惟新，参谋帷幄，遂得爵分茅社，位践台衡。然而机鉴未充，周慎多爽，昧贻厥之嘉猷，阙义方之明训。其子逆贼构荷等，并禀气凶悖，早挟邪谋，深禹山之同恶，甚犭严狁之连祸。徙边弃市，既伏其辜，食采畴邑，犹均雨露。昔石昔纯臣，早为子厚之所；日殚忠谨先加弄儿之罚。皆所以防萌杜渐，安国全家。如晦识滞生前，愆遗身後。旧荣昔宠，已忝冒於曩日；削土除国，宜申法於今辰。

