○停实估敕

敕：所纳匹段，并依中估，明知加价纳物，务在利及疲人，若更徵剥实钱，即是重伤百姓。自今已后，送省及留使匹段，不得剥徵折估钱。但委刺史县令分明告谕，令加意织造，不得滥恶，故违节级科贬。其供军酱菜等价直，合以留州使钱充者，亦令见钱匹段场纳。仍具每州每使合纳见钱数，及州县官俸料纳一半见钱数，同分析闻奏。仍便纳入今年旨条，以为常制，馀依。

