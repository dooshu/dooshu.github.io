○鎮江府奉　旨增造閘座記 【 鎮江增造閘座】

我鎮江府丹徒丹陽兩縣所通舟之河為漕河、河綰東南運道口、地形高于常蘇、不啻三四五尺、每冬月水輒東西瀉、西以江湖、冬枯則瀉而西入于江、常蘇霜降水落也、則又瀉而東下、如建瓶然、西下京口閘之板、謂可防水西走矣。東注則無可奈何。以漕舟之艱于行也。往往議挑河。兩縣河身亘長百五六十里不問河流淺深、率多為壩以戽水、河淺深不一。又亘長。難于水之去。比挑未及半。而漕舟首尾相啣至。黃河之?于究工亦以此輒又停工以放運。水既戽去時。則又難于來。每年循習如此、國計民生兩有妨、所司每相襲為故常、狥工吏及營求督工員役之言、徧開挑圖抵塞、而不知往蹟之有可尋、由來玩弛又如此、萬曆某年前撫臺龍渠郭公民極謬採及蒭蕘、具疏得請、於是量地遠近、添造丹徒之大犢山、丹陽之黃泥壩、與陵口先所造凡三閘、各委官設夫以司啟閉、議如誌書所載、每年蓄練湖之水以濟運淺當撩濬者、如丹徒之夾岡猪浦?女灘、丹陽之黃泥壩陵口青陽等處、兩三年間、或一修舉、部議著為令甲、永不許大開河為民病、予嘗統論我鎮江諸閘由運河直達者七、丹徒自京口閘南閘、東、至于大犢山所增造閘、凡三、丹陽自呂城閘、陵口閘尹公橋閘西達於黃泥壩所增造閘凡四、丹徒傍出而臨江為新建閘、為丹徒鎮閘、閘凡二、丹陽麥舟橋南去金壇者閘凡一、與夫呂城、鎮青龍橋外一壩、皆防其水之去。丹陽之支河、則陳家橋、太平河水、閘凡二、皆藉其水之來。是於歲漕計所並宜究心者也又嘗籌之黃泥壩所新造、其初南實而北虛。虛則裂頹且崩矣。後即改而為今。他閘得無有似之者乎。法當審核而實其虛。前此陵口閘出在水面者。徒取閘形具。而中兩傍不如式。板不得入於函其下葢有漏巵焉。後即亦改而為以督理匪人也。難保一無瑕全然堅。并他閘得無亦似之乎。法當審核而堅其瑕呂城鎮閘與武進縣奔牛鎮之上下閘底初均平、後來武進之新閘廢、而拆為書院石料也、冬月下消減奔牛兩閘底遂高、漕舟並稱不便、常君?邑守龍峰穆公煒是予言亟深兩閘、底水瀉去、而我呂城閘底愈高。無巳姑且于其傍近別造一小閘以通運。然終非長便計也。法當如奔牛上下閘、底如本鎮小閘底。深其底之高、諸閘之啟閉、冬月不可不如期、貴顯人每乘舟來、不如期而輒啟板、板不可不如期啟也、則怒而責及守者、甚則擕板去。河側有禁牌然故事也投而弃于江。往往以勢逞。所司不敢呵問也。不知嘗奉　嚴旨閘規不可不守。是所當理諭而力阻也。守閘諸員役私通狥。不知有官法而輒擅放行。往往以賄啟。以私情啟。所司或不能盡知也。閘禁不可不嚴。是所當密察而深懲也。丹徒之新建閘丹徒鎮閘、既放漕舟難、徒開弊竇、謂當遂塞之可也。丹陽麥舟橋水西走、金壇之漏巵也。陳家橋太平河口二閘、兩河各亘長四五十里、蓄其水可以濟河水之不足。是三閘者並所當冬閉而春啟者也。呂城鎮青龍橋外一壩、虞水南走而洩於呂瀆河。故當築。然民間通舟楫資灌溉之要區也。嘗得請于都水使而開不可遂築塞。是亦所當冬築而春開者也他如蓄湖水惟謹。俾湖水涓滴皆河有。朿河水惟謹俾河水涓滴皆漕用。吏胥之言不可惑、河水不必全戽、河亦不必全挑也、則府議臺疏、與部覆備矣、余無庸於言

