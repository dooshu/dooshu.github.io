○秋分日祭百神文

维长庆元年岁次辛丑八月甲子朔十八日辛巳，皇帝遣通议大夫行内侍省常侍赐紫金鱼袋李某，祭於百神之灵：朕奄宅万有，亭毒品类，日月所照，永思和宁，上极於天，下蟠於地，包山绝海，穷冥入元，至於毛鳞<身果>羽之神，咸秩无文，以祛不若。秋序始肃，时将顺成，且报且祈，用举常祀。罔害嘉谷，以贻神羞。

