◎夏侯详

详字叔业，谯郡人。仕宋为郡主簿。太始中，除新汲令，转治中从事史，迁别驾，出为征虏长史义阳太守。齐建武末历游击将军南新蔡太守，迁西中郎司马、新兴太守。梁台建，以为中领军，加散骑常侍、南郡太守，迁侍中尚书右仆射。梁受禅，封宁都县侯，授右光禄大夫，改封丰城县公，加特进，迁车骑将军、湘州刺史，徵为侍中、尚书右仆射、金紫光禄大夫，未至，卒，年七十四，赠右光禄大夫、开府仪同三司，谥曰景。

