【晚景游泛怀友】

〖《诗纪》云。此诗类唐人作。当为唐萧钧也。《初学记》作梁。〗

龙开（《初学记》作门。《御览》同。）依（《御览》作低。）御沟。凤辖转芳洲。云峰初辨夏。麦气早迎秋。山翠（《初学记》字缺。）馀烟积。川平晚照收。浪随文□转。渡（《御览》作波。）逐彩鸳浮。风花转（《御览》作轻。）未落。岩泉咽不流。一辞金谷苑。空想（《诗纪》云。一作思。）竹林游。（○《初学记》十八。《御览》四百十。《诗纪》八十五。）

