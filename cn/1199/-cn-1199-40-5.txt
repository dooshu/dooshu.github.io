二小兒辨日

孔子東遊。見二小兒辯鬬。問其故。一小兒曰。我以日始出時。去人近。而日中時遠也。一小兒曰。以日出而遠。而日中時近。一小兒曰。日初出時。大如車蓋。及日中時。如盤孟。此不為遠者小而大者近乎。一小兒曰。日初出。滄滄涼涼。及其中而探湯。此不為近者熱而遠者涼乎。孔子不能決。兩小兒曰。孰謂汝多知乎。

