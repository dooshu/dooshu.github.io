◇封孙等诏（永安元年）

朕以不德，守藩于外，值兹际会，群公卿士，暨于朕躬，以奉宗庙。朕用怃然，若涉渊水。大将军忠计内发，扶危定倾，安康社稷，功勋赫然。昔汉孝宣践阼，霍光尊显，褒德赏功，古今之通义也。其以大将军为丞相、荆州牧，食五县。恩为御史大夫、卫将军，据右将军，皆县侯。干杂号将军亭侯，亦封亭侯。（《吴志·孙传》。）

