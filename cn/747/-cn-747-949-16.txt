○对战胜铭功火灾贮水判

〈得小侯战胜作彝器铭林锺。军正讼言妨时。云示子孙。又巴东每岁火灾，廉使无术禁止，唯令凿池积水，人户称劳。〉

理国之宜，有时用战；为政之要，莫先利人。先王以禁暴诘奸，良吏以移风易俗。训兵习武，熊罴之士卒在和；积习生常，邛之火灾岁有。衔枚被练，必徇死而轻生；飞焰浮烟，或焦头而烂额。小侯以出车受，始希分阃之威；廉使以建节乘轺，方展褰帷之惠。功成战胜，知彼竭而我盈；令行禁止，用防微而虑远。林锺有作，同季武之克齐；无施，类国侨之相郑。军正有讼，均夫臧仲之非。人户称劳，昧彼廉公之化。京观不筑，楚功既存；积涂而防，宋灾亦免。因人之功不可，藏示之道何施？利物之惠为多，无术之谈或爽。备诸前史，焉敢费词？

颜

