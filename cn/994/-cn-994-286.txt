吴芾　和曾吉甫四明见寄二首

老矣何堪剖竹符，频年强出应时须。

腰间谩佩买臣印，月下同游贺老湖。

白雪已知人寡和，清风还忆醉相扶。

十洲三岛登临处，能记稽山病守无。

吴芾

吴芾　和曾吉甫四明见寄二首

风烟浩荡甬东州，方羡公为烂漫游。

岂料连宵垂雨脚，未容杲日出云头。

扶藜登眺心应在，隐几吟哦趣更幽。

遥想乍晴须痛赏，诗成还肯寄来不。







卷415

吴芾

