王遂　木犀答二吴书

过尽人间百草芳，尚留寒菊对风光。

月华已下中天白，香树初摇满院凉。

金粟远看千尽影，犀皮近种百年香。

圣朝二桂真双玉，王谢犹当着紫囊。

王遂

王遂　木犀答二吴书

月窟何因左右探，犹容坐客竞跻攀。

浑疑移种从天上，又似分香入酒间。

每为高秋成感慨，却□清味得幽闲。

先生燕坐真奇绝，愿作淮南庾子山。

王遂

