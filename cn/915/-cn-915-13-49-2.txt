◇又列六不可十叹息书略结云

沙门持戒，心口相应。所列六条，若有一诳，生则共卫厌之，死则铁钳拔之，烊铜灌之。仰戴三光，行年六十，不欺暗室，况乃明世。且乡国殄丧，宗戚衰亡，贫道何人？独堪长久。诚得收迹岩中，摄心尘外；支养残命，敦修慧业：此本志也。寄骸精舍，乞食王在；任力行道，随缘化物：斯次愿也。如其不尔，独处丘壑，安能愦愦久住阎浮地乎？（《续高僧传》九）

