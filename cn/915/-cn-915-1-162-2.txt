◇又报弗迦沙王

佛教人弃家损妻子，断爱欲，当除须发，著法衣，作沙门，所以者何？人愚痴，故不当为者而为之，便为痴。从痴为行，从行为识，从识为名色，从名色为六入。何等为六入？一者眼，二者耳，三者鼻，四者口，五者身，六者心，是为六入。此六事皆外向，眼向色，耳向声，鼻向香，口向味，身向细恧，心向欲，是为六向。从六向为合，从合为痛乐，从痛乐为爱，从爱为受，从受为有，从有为生，从生为老死，忧悲苦不如意恼，如是合大苦阴随习。凡合此勤苦，合名人。智者自去愚痴尽，众恶消除。恶消除便行尽，行尽识尽，识尽名色尽，名色尽六入尽，六入尽合尽，合尽痛乐尽，痛乐尽爱尽，爱尽受尽，受尽有尽，有尽生尽，生尽老死尽，老死尽己忧悲苦不如意恼，如是合大苦阴随习为尽，便不复生，不生即得泥洹道无为。（弗迦沙王《因缘经》，）沙王《五愿经》

