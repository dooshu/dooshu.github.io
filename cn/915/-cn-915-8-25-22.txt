◇宫臣为太子妃服议

《礼记·文王世子》：「父在斯为子，君在斯为臣。」且汉魏以来，宫僚充备，臣隶之节，具体在三。昔庾翼妻丧，王允、滕弘（《南史》作「含」。）谓府吏宜有小君之服，况臣节之重邪？宜依礼为旧君妻齐衰三月，居官之身，并合属假，朝晡临哭，悉系东宫。今臣之未从官在远者，於居官之所属宁二日半，仍行丧成服，遣笺表，不得奔赴。（《南齐书·礼志》下。建元二年，皇太子妃薨，前宫臣疑所服，左仆射王俭议。又略见《南史》二十二。）

