杨万里　和谢石湖先生寄二诗韵二首

一张五色石湖云，天上吹来堕小轩。

化作虹桥倚锺阜，渡将老子到吴门。

黄锺路鼓鸣清庙，玉亲金支舞秦尊。

乃是寄侬诗数纸，却拈环怪向谁论。

杨万里

杨万里　和谢石湖先生寄二诗韵二首

康鼎才来顿解颐，卢能自笑未经师。

分无枫落吴江句，慱得池生春草诗。

木李抛将引琼玖，诗筒从此走符移。

蛤蜊龟壳非难辨，只问先生汗漫期。

杨万里

