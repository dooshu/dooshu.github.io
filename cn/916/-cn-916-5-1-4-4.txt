【王抚军庾西阳集别时为豫章太守庾被徵还东诗】

〖集曰：谢还豫章。庾被徵还都。王抚军送至湓口南楼作。〗

祗召旋北京。守官反（六臣本《文选》注云。五臣作及。）南服。方舟析（李善本《文选》作新。）旧知。对筵旷明牧。举觞矜（六臣本《文选》注云。五臣作务。）饮饯。指途念出宿。来晨无定端。别晷有成速。颓阳照通津。夕阴暧平陆。榜人理行舻。□轩命归仆。分手东城□。发棹西江□奥。离会虽相杂。（李善本《文选》作亲。）逝川岂往复。谁谓情可书。尽言非尺牍。（○《文选》二十。《诗纪》四十九。○逯案。六臣本只作王抚军庾西阳集别。）

