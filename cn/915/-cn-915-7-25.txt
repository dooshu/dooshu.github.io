◎建安王休仁

休仁，文帝第十二子，元嘉二十九年封建安王，孝建末为秘书监，领步兵校尉，出为冠军将军、南兖州刺史。大明初进侍中，领右军将军，出为湘州刺史，加散骑常侍、平南将军，迁护军将军。永光初迁领军将军，景和初加特进左光禄大夫。明帝定乱，以为侍中、司徒尚书令、扬州刺史，领太子太傅，进太尉，领司徒。泰始七年赐药死，追降为始安县王。

