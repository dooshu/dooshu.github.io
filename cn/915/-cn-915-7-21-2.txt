◇重与沈璞教

卿沈思淹日，向聊相敦问，还白斐然，遂兼纸翰。昔曹植有言，下笔成章，良谓逸才赡藻，夸其辞说，以今况之，方知其信。执省踌躇，三复不已。吾远惭楚元，门盈申、白之宾，近愧梁孝，庭列枚、马之客，欣恧交至，谅唯深矣。薄因末牍，以代一面。（宋书自序，璞尝作《旧宫赋》，久而未毕，浚与璞疏，璞因事陈答，辞义可观，浚重教。）

