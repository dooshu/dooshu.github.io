◇　下诏更太后为新室文母（始建国元年正月）

予视群公，咸曰：「休哉！其文字非刻非画，厥性自然。」予伏念皇天命予为子，更命太皇太后为「新室文母太皇太后」，协於新室故交代之际，信於汉氏。哀帝之代，世传行诏筹，为西王母共具之祥，当为历代母，昭然著明。予祗畏天命，敢不钦承！谨以令月吉日，亲率群公诸侯卿士，奉上皇太后玺绂，以当顺天心，光於四海焉。

（《汉书·元皇后传》）



