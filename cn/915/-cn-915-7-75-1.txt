◇辞侍中表

臣志短弱，历著出处。值皇途隆泰，身荷恩荣，阶牒推迁，日月频积，失在饕餮，患不自量。而奉闻今授，固守愚心者窃惟殊次之宠，必归器望；喉唇之任，非才莫居。三省诸躬，无以克荷，岂可苟顺甘荣，不知进退，上亏朝举，下贻身咎，求之公私，未见其可。顾涯审分，诚难庶几，逾方越序，易以诫惧。所以俯仰周亻皇々，无地宁处。若惠泽广流，兰艾同润，回改前旨，赐以降阶，虽实不敏，敢忘循命。臣迕违之愆，既已屡积，宁当徒尚浮采，尘黩天听。丹情忄空々款，仰希照察。（《宋书·殷景仁传》，少帝即位入补侍中，累辞让，又固陈，改除黄门侍郎。）



