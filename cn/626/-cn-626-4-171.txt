萧秀才韶二首

【药名闺情诗（二首）】

菟丝曾附女萝枝，分手车前又几时。

羞折红花簪凤髻，懒将青黛扫蛾眉。

丁香漫比愁肠结，豆<壴董>常含别泪垂。

愿学云中双石燕，庭乌头白竟何迟。

天门冬日晓苍凉，落叶愁惊满地黄。

清泪暗消轻粉面，凝尘闲锁郁金裳。

石莲未嚼心先苦，红豆相看恨更长。

镜里孤鸾甘遂死，引年何用觅昌阳。

