维清

一章五句


一章讲：此亦祭文王之诗，且圣君有良法以贻子孙，而恒病于世守之难者，谓可用于古之天下，而不可用于今之天下也。吾今观于文典而知后世之当法矣。





维清缉熙，文王之典。

清，清明。缉，继续。熙，光明。典，法典。彼我所当清而明之，而使之不紊；缉而熙之，而使之不坠者，其维文王之典乎！





肇禋，迄用有成，维周之祯。

肇，是始。禋，是祀。迄，是至。成，治功城。祯，是祥。夫文王之典，所以当清明缉熙者何也？盖以文王本敬止之德运，而为丕显之谟，其典尽善尽美。故自始祀文王以至今日，其用是典者非一人也。然创业者用之而成四海永清之烈，守成者用之而成四方日靖之功，皆能有成如此。则是典也，用之一世而一世治，是为一世之祯也；用之万世而万世治，是为万世之祯也。所以兆是灵长之运基，悠久之隆者在是矣，不为我周之祯祥乎！夫以文典为周之祯，则后人乌可不清明而缉熙之哉？





