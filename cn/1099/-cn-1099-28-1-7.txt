○平虜方略疏 【 平虜方畧】

臣奉敕往甘肅集邊將圖上平虜方略、今會總兵等官鄭銘等、議兵貴合而能分。若合兵于一處。則賊來或東或西。我軍疲于奔命。宜分兵四處。各命將臣。分領守禦。自莊浪西抵古浪城南抵黃河。東北抵寧夏界。以属都　李安。自凉州北抵鎮番。南抵古浪。東北至板井。以属都督趙安。自甘州東過山丹。直抵永昌北至臙脂堡。西至深溝壘、以属都督任禮。自肅州東接深溝。東北抵鎮夷。西抵嘉峪、北抵天倉、以属都督蔣貴。俾其各守地方。訓練士卒、賊至則各自拒禦。去勿窮追。如賊大舉入寇。則五相應援。併力截殺。如此則內外有備。將士齊心。軍無奔走之勞。民省轉輸之苦。

