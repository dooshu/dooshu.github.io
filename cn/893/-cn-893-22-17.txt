下泾县陵阳溪至涩滩





《一统志》：涩滩在宁国府泾县西九十五里，怪石峻立，如虎伏龙蟠。



涩滩鸣嘈嘈，两山足猿猱。

白波若卷雪，侧石不容舠。[一]

渔子与舟人，撑折万张篙。

[一]《诗·国风》：“谁谓河广，曾不容刀。”《郑笺》：“不容刀，喻狭。小船曰刀。”孔颖达《正义》：“刘熙《释名》云：二百斛以下曰艇。三百斛曰刀，江南所谓短而广，安不倾危者也。”



李君实谓末二句，断非太白语。





