◇世子镇徐兖二州下书（义熙十二年）

吾倡大义，首自本州，克复皇祚，遂建勋烈，外夷敌，内清奸轨，皆邦人州党竭诚尽力之效也。情若风霜，义贯金石。今当奉辞西旆，有事关、河，弱嗣叨蒙，复忝今授，情事缠绵，可谓深矣。顷军国务殷，刑辟未息，眷言怀之，能不多叹。其犯罪系五岁以还，可一原遣。文武劳满未蒙荣转者，便随班序报。（《宋书·武帝纪》中）

