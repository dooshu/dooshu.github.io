范成大　与下夫、朋元游陈侍御园

沙际春风卷物华，意行聊复到君家。

年年我是曾来客，处处梅皆旧识花。

官减不妨诗事业，地寒犹办醉生涯。

城中马上那知此，尘满长裾席帽斜。

与现、寿二长老游寿泉，因话去年林屋之游，题赠松风放浪入云关，二衲相从一士闲。人与瘦筇俱老健，去年今日在包山。

何年锡杖斫清甘，天遣深源寿此庵。

金魇万枝浮倒影，为君题作菊花潭。

范成大

