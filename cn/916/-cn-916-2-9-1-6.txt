【蒿里】

〖《诗纪》作蒿里曲。〗

蒿里谁家地。聚（草堂诗注作收。）敛魂（《御览》作精。草堂诗笺同。）魄（《御览》作魂。）无贤愚。鬼伯一何相催促。人命（乐府要解作今乃。）不得少踟蹰。（○《古今注》下。《文选》二十八挽歌诗注。《初学记》十四。《御览》五百五十二。《乐府诗集》二十七。乐府古题要解上。草堂诗笺二十四故秘诗注引《古今注》。合璧事类六十八引干宝《搜神记》。《诗纪》六。）

