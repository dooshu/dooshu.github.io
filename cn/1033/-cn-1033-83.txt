洪咨夔　次虞宪日近即事五绝

风落虚檐燕子声，屋头屋尾菜花明。

炉熏燕坐参消息，理本无亏莫望盈。

洪咨夔

洪咨夔　次虞宪日近即事五绝

丙中甲上奇章石，水底山巅杜预碑。

砽砽一生图不朽，光风好处几曾知。

洪咨夔

洪咨夔　次虞宪日近即事五绝

今寒更着痴儿踏，背痒时令丑妇搔。

骨肉团栾穷亦好，谁能膏火自煎熬。

洪咨夔

洪咨夔　次虞宪日近即事五绝

急雨萧萧撼瓦沟，梦随潮落浙江头。

倚门白发迟归信，不为莼丝烂漫秋。

洪咨夔

洪咨夔　次虞宪日近即事五绝

梅桃结子绿阴浓，饶与葵榴自在红。

只有道根须猛进，未甘上下二之中。

洪咨夔

