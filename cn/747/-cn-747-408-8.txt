○对履亩判

〈丙为诸侯履亩，择其最好者取之。百姓上诉，御史纠违法。诉云：罪入已。〉

凉以法，弊尚或贪谋之不臧，事将奚适？丙桐荷宠，茅土分荣，既称孤之是崇，在养人之为政，不有如伤之视，遽兴厚敛之文。且井屋既殊，收税有数，人或不足，君何取诸？苟纵欲之斯行，红粟多积；岂堪命之能久，黔首何安？敢请焚书，将以和众，遂命持斧，以问剖符。纵非入已之科，须当擅赋之责。

郭休贤

休贤，元宗时擢书判拔萃科。

