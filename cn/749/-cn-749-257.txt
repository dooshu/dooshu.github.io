邵博


博字公济，邵雍之孙，伯温之子。绍兴八年（1138），赐同进士同身，除秘书省校书郎。九年（1139），知果州，又知眉州。二十八年（1158）卒。

念奴娇

天然潇洒，尽人间、无物堪齐标格。只与姮娥为伴侣，方显一家颜色。好是多情，一年一度，首作东君客。竹篱茅舍，典刑别是清白。

惆怅玉杵无凭，蓝桥人去，空锁神仙宅。今日天涯凭马上，忽见轻盈冰魄。恰似当年，温柔乡里，晓看新妆额。临风三嗅，挽条不忍空摘。







