赵仲御


仲御，商王元份曾孙。皇祐四年（1052）生。哲宗初，累迁镇宁、保宁、蝇信、武安节度使，封汝南、华原郡王。政和中，以检校少傅、泰宁军节度使、开府仪同三司，嗣封濮王。宣和四年（1122）卒，年七十一。赠太傅，追封郇王，谥康孝。

瑶台第一层

上元扈跸

嶰管声催。人报道、嫦娥步月来。凤灯鸾炬，寒轻帘箔，光泛楼台。万年春未老，更帝乡日月蓬莱。从仙仗，看星河银界，锦绣天街。

欢陪。千官万骑，九霄人在五云堆。紫袍光里，星球宛转，花影徘徊。未央宫漏永，散异香、龙阙崔嵬。翠与回。奏仙歌韶吹，宝殿尊罍。







