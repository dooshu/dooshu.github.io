范祖禹　王开府挽词三首

圣历当千运，天庭第一人。

荣光亲日月，优宠极臣邻。

贾马推先进，夔龙接后尘。

藩垣赖耆德，宣力至终身。

范祖禹

范祖禹　王开府挽词三首

康宁五福备，出入四朝安。

剑佩逼台室，旌旄登将坛。

天池将浴凤，云汉拟骖鸾。

缥缈凌霞意，今成逝水叹。

范祖禹

范祖禹　王开府挽词三首

连帅诸侯长，维师列爵隆。

仪刑宪万国，眷礼视三公。

白日年华尽，浮云世事空。

九原伊洛上，松柏自悲风。

范祖禹

