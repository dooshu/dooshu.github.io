80　漢文帝制喪三十六日　唐玄宗變喪爲二十七日


常衮與禮官議：「禮，爲君斬衰三年。漢文帝權制三十六日。我太宗遺詔亦三十六日，群臣不忍，既葬而除，略盡四月。高宗如漢故事。玄宗以來，始變天子喪爲二十七日。」【原注】世多以短喪議漢文帝，而不知二十七日之制自玄宗始也。

【元圻案】此條録唐書崔祐甫傳文。





