○博士高远奏改颜子祝文议

右：窃以祝嘏之说，已著《开元礼》中，升降两义不同，大祝云“敢昭告”，小祝云“昭告”，谅其损益，尽在往典。今高博士请改前经，未敢为允。既尊其为师，待以不臣，岂可抑以祀典。援其公爵者，或商容吕迎逸免也。武王式闾，维师尚父。尚当一时君臣，亦不北面为礼，况颜子德冠师门，道光亚圣，千古景行，一人而已。《开元礼》太宗纂之，高宗述之，元宗定之，垂为永则，岂合改作？谨议。

