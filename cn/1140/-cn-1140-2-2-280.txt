武夷山中作

秋霁林谷静叠巘明回谿蜿蜒故相接名状纷难齐前峰悦来目转楫失故蹊白云乱襟袖咫尺迷东西漓岏石磴断舍策凌丹梯宁知境回絶坐见千山低仙岩遗蜕骨幽洞闻天鸡寒暄谷中变秋尽滋芳荑寄言魏子骞抗迹可招携

二

崇岩多赤峡微雨得寒绿岚烟作云海龙象相奔蹙洞坼山溜鸣迳悬峰顶秃回峦似鸟巢偃松成蠖屈天梯不可穷石榻谁栖宿去櫂欢景延乘流駴势速坐使蓬莱浅缩注此九曲悠哉万古怀挹之不盈掬

