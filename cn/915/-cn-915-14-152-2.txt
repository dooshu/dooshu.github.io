◇心成颂

回展右肩，长舒左足。峻拔一角，潜虚半腹。间开间合，隔仰隔覆。回互留放，变换垂缩。繁则减除，疏当补续。分若抵背，合如对目。孤单必大，重并仍促。以侧映斜，以斜附曲。覃精一字，功归自得。盈虚统视，连行妙在，相承起伏。（宋苏霖《书法钩玄》。案：此颂有注称锺、王、欧、虞。欧、虞隋时已有重名，然非智果自注也，故单录正文。）

