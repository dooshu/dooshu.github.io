陆游　闲适

闭门万事不相关，饱受人间一味闲。

琴荐涧生识雨至，衣篝香冷叹春残。

早曾寄傲风烟表，晚尚锺情水石间。

小市酒旗能唤客，试寻邻曲共幵颜。

陆游

陆游　闲适

朝读易一卦，时钞史数行。

花开聊把酒，睡起独焚香。

寂寂市声远，悠悠村日长。

吾衰尚何恨，儿女解耕桑。

陆游

陆游　闲适

饮酒不至狂，对客不至疲，

读书以自娱，不强所不知。

一窗袖手坐，往往昼漏移，

初非能养生，简事颇似之。

四时俱可喜，最好新秋时，

柴门傍野水，邻叟闲相期。

陆游

陆游　闲适

陆子居山阴，杜门辄经年。

有时思出游，两屦凌风烟。

长鑱斸灵曲，大瓢挹飞泉。

眼长不及寸，能著万里天。

不饮颜常丹，不食腹果然，

金丹亦弃置，我是地行仙。

陆游

