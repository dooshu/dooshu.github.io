【望雨诗】

清阴荡暄浊。飞雨入阶廊。瞻空乱无绪。望ニ耿（《初学记》作弭。）成行。交枝含晓（本集作晚。《类聚》同。）润。杂叶带新光。浮芥（本集作界。）离还聚。沿沤灭复张。浴禽飘落毳。风（本集作月。《类聚》作乱。）荇散馀香。□□（文苑作琼。）绡挂绣幕。

象簟列华床。侍童拂羽扇。厨人奉滥浆。（本集作觞。《诗纪》云。内则。有浆有滥。注。滥，凉也。）寄言楚台客。雄风讵独凉。（○本集。文苑英华百五十三。《诗纪》八十八。又《类聚》二、《初学记》二并引廊、行、光、张、香、凉六韵。）

