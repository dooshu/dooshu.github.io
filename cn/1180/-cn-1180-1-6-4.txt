泰誓下


武王伐纣，即渡河将战，乃复誓戒将士。史臣记其辞为《泰誓》下篇。





时厥明，王乃大巡六师，明誓众士。

厥明，是明日。大巡，是周遍巡视。六师，是六军。

史臣叙说：武王既以戊午日师渡孟津，至于明日，将趋商郊，临敌甚近。武王乃大巡六师，按行军垒之间，然后晓然发令誓戒众士，以齐一众志而作其气焉。





王曰：“呜呼！我西土君子。天有显道，厥类惟彰。今商王受，狎侮五常，荒怠弗敬，自绝于天，结怨于民。

西土君子，是西方从征的将士。显道，是明显的道理。五常，是五伦，就指显道言。

武王誓师，先叹息说道：“凡从我来的西方众君子，各宜知悉。上天有明白显著的道理，赋之于人，曰仁、曰义、曰礼、曰智、曰信。这五件道理，比类相属，散见于君臣、父子、夫妇、长幼、朋友之伦，无不彰明较著。为君者当敬守此道，以为法于天下可也。今商王受，身为纲常之主，乃亵狎侮慢此五常之道，荒弃怠惰，全然无所敬畏，上则自绝于天而天弃之，下则结怨于民而民畔之。夫君，天之元子，民之父母也。今悖理伤道，以至天怒民怨如此，我安得不奉天顺人以讨之乎？”





“斮朝涉之胫，剖贤人之心，作威杀戮，毒痡四海。崇信奸回，放黜师保，屏弃典刑，囚奴正士，郊社不修，宗庙不享，作奇技淫巧以悦妇人。上帝弗顺，祝降时丧。尔其孜孜，奉予一人，恭行天罚。

斮，是砍断。朝涉，是清晨光渡水。胫，是脚骨。贤人，指比干。痡字，解做病字。奸回，是奸邪的人。正士，指箕子。妇人，指妲己。祝字，解做断字。

武王数纣之恶说道：“商王受，于冬月见人有清晨渡水的，疑他脚骨何故耐寒，乃斫其脚而观之。恶贤人比干之强谏，发怒说道：‘吾闻圣人之心有七窍。他既是圣人，其心窍必与常人不同。’乃剖其心而观之。大作刑威，任意杀戮，以毒病四海之人，无不横受其祸者。其所尊崇而信任的，都是奸邪小人，反放逐黜退那师保重臣，不加尊礼。于先王之典章法度，则屏弃之而不用。忠正之士，如箕子者，则拘囚之以为奴。把郊社事天地的大礼，都废了，不行修举；宗庙事祖宗的祀典，都忘了，不行享祀。惟专作奇异的技术、淫侈的巧物，以媚悦那所爱幸的妇人，荒淫侈靡，无所不至。夫剖贤人，囚正士，则君臣之义绝；不享宗庙，则父子之恩亡；黜师保，则师友之礼失；悦妇人，则夫妇之道乖。商王之悖乱天道，以自绝天如此。故上天不顺其所为，遂断绝其命，而降是丧亡，则我今日之举，乃所以行天之罚耳。尔众士其可不孜孜然勉力，奉我一人，以敬行天罚哉！”





“古人有言曰：‘抚我则后，虐我则仇。’独夫受，洪惟作威，乃汝世仇。‘树德务滋，除恶务本。’肆予小子，诞以尔众士殄歼乃仇。尔众士其尚迪果毅，以登乃辟。功多有厚赏，不迪有显戮。

后，是君。独夫，是孤立无助的人，就指纣说。“树德务滋，除恶务本”，这两句也是古语。肆，是发语辞。诞，是大。殄，是绝。歼，是灭。迪字，解做蹈字。杀敌叫做果。致果叫做毅。登，是成。乃辟，是汝君。

武王述商纣结怨于民之事，先引古语以发端，说道：“我闻古人有言：‘小民之情，向背无常。以恩意抚恤我，则爱戴其上，奉之以为君主；若以威势凌虐我，则疾视其上，怨之如同寇仇。’由此言观之，今孤立无助的人，如商王受者，不知抚民之道，顾大作威虐，以残害于汝百姓，使汝父子兄弟不能相保，是乃汝世世的仇雠也。宁复可为汝君乎？我又闻古人说道：‘凡欲树立人之德，使有成就，务须多方培养，以致其滋长；欲除去人之恶，使无蔓延，务须将那首恶的人处治了，以绝灭其祸本。’今商王受，正是众恶之本，所当先除者也。故我小子，倡义兴师，大以尔等众士，吊民伐罪，务绝灭汝之世仇，以除天下之祸本。尔众士其庶几齐心奋勇，蹈行杀敌之果，致果之毅，以成就汝君吊伐之功可也。尔若能蹈行果毅，而功绩众多，则我不吝高爵厚禄之赏，以酬尔劳；若是不蹈果毅，而怠忽偾事，则必有显戮示众，以彰尔罪。尔等可不思策勋定难，以自免于罪戾乎哉！”





“呜呼！惟我文考，若日月之照临，光于四方，显于西土。惟我有周，诞受多方。

西土，指岐周丰镐之地，周之旧邦也。多方，是万方之地。

武王誓师将终，又叹息说：“夫观商王所为，天人共弃之如此，则商家既有必亡之势矣。且尔众亦知我周家有必兴之理乎？当商之季，惟我文考，率兴以敬天，修政以仁民，圣德充积于一身，而光辉发越于天下，就如日月大明，照临下土一般。东西南北，地虽至远，而其光之所被，举四方之众，莫不共仰其休。岐周丰镐，地为至近，故其德为尤显，而一方之人莫不亲睹其盛。夫其德之所及如此，是以人心戴之，天命归之，惟我有周宜其大受多方而有天下也。盖有大德者，必受大命，而我有文考之德为之凭藉，则天下之大自不能舍我周而他适矣。尔众之辅我以伐商也，又何疑哉！”





“予克受，非予武，惟朕文考无罪。受克予，非朕文考有罪，惟予小子无良。”

武王说：“我文考之德，既足以兴周，则我今日伐商之举，唯凭藉先德而已。故我能胜受，不是我之威武足以取天下也，乃惟我文考有德无罪，故为天所佑，而庇及后人耳。若不幸而受能胜我，却不是我文考之有罪不足以得天下也，乃惟我小子德薄无良，故为天所谴，而辱及前人耳。然我文考之德，克享天心久矣。我今奉先德以伐有罪，又岂有不克之理哉！”





