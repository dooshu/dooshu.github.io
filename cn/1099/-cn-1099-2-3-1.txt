○五輪沙漏銘 【 沙漏】

文甚古質詞簡意明

沙漏之制。貯細沙於池而注於斗凡運五輪焉。其初輪軸長二尺有三寸。圍寸有五分。衡奠之。軸端有輪。輪圍尺有二寸八分。上環十六斗。斗廣八分。深如之。軸長尺。圍如初。從奠之。輪之圍尺有五寸。輪齒三十六。軸杪亦傅六齒。鉤三輪旋之。三輪之圍軸若齒。與二輪同。其如初軸。杪亦傅六齒。鉤四輪旋之。四輪如三輪。唯奠與二輪同。輪杪亦傳六齒。鉤中輪旋之。中輪如四輪。餘輪側旋。中輪獨平。旋軸崇尺有六寸。其杪不設齒。挺然上出。貫於測景盤。盤列十二時。分刻盈百。斵木為日形。承以雲。麗於軸中。五輪犬牙相入。次第運益遲。至此神氣舒爽中輪日行盤一周雲腳至處則知為何時何刻也餘輪各有楹附度。中輪則否。輪與沙池皆藏几腹。盤露几面。?刻黃衣童子二。一擊鼓。一鳴鉦。亦運衍沙使之沙之進退則日一視焉此其大?也。初灤水善?。雖爨鼎沃湯。不能為漏。新安詹君希元。乃抽其精思以沙代之漏成人以為古未嘗聞較之郭守敬七寶燈漏。鍾鼓應時而自鳴者。殆將無媿乎。浦陽鄭君永與希元游京師。因知其詳。歸而製之。請余銘、銘曰、挈壼建漏測以水用沙易之自詹始水澤腹堅沙弗止一日一周與天似。鄭君繼之制益美請惜分陰視斯晷。

