【长相思二首】

〖杂言〗

长相思。久离别。征夫去远芳音（《诗纪》云。一作幽芳。）灭。（文苑作幽芳灭。注云。一作芳音灭。又作幽芳歇。）湘水深。陇头咽。

红罗斗帐里。绿绮清弦绝。逶迤百尺楼。愁思三秋结。（○文苑英华二百二。《乐府诗集》六十九。《诗纪》百四。）

长相思。久别离。春风送燕入檐窥。暗开脂粉弄花枝。红楼千愁色。玉箸两行垂。心心不相照。望望何由知。（○同上）

