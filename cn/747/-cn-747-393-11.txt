○为华阴李太守祭裴尚书文

年月日，华阴郡守李某，谨以清酌庶羞之奠，敬祭於故礼部尚书裴公之灵：呜呼！元精纯粹，生德於公，峻极降祉，贞明在躬。濯缨登朝，事君以忠，出入三阁，周旋两宫。褰帷井陉，推毂卢龙，喉舌是寄，淑问斯崇。鲲背垂天，鸿毛顺风，亦既左官，时更困蒙。夷险能齐，高明有融，三已无愠，再命滋恭。肇受方伯，俄秩宗，将陈谋，以佐时雍。如何不吊，降此鞠凶？珠履声绝，苍生望穷。机返太素，勋留景钟，杳杳龙而，瞻言徂东。敬饰薄奠，邀神昊穹，灵顾来飨，仿佛音容。呜呼哀哉！尚飨！

