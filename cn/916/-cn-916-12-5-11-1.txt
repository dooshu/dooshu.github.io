【奉和御制月夜观星示百僚诗】

{穴叫}{穴条}神居远。萧条更漏深。薄烟净遥色。高树肃（文苑作肃。）清阴。星月满兹（《初学记》误作并。）夜。灿烂还相临。连珠欲东上。团扇渐西沈。澄水含斜汉。□树隐横参。时闻送筹柝。（文苑误作折。）屡见绕枝禽。圣情记馀事。振玉复鸣金。（○《初学记》一作奉和月夜观星诗。文苑英华百五十二。《诗纪》百二十五。）

