○对笙师不施舂牍判

〈甲为笙师，以教陔乐，不施春牍等三品。科之。诉不伏。〉

六同分序，则备礼文；九夏成章，式明诗颂。所以宾射丧祭，军旅会同，必将有陈，罔或无度。永言春牍，喻此安弦，以谐八音，实为三品。伐檀栾於梦，影落梢；采贞劲於仙坛，色移寒雪。夙闻挥斫，素列广修，因玉润之呈姿，节金奏以为用。惟甲司至，有昧钦承，无相夺伦，未求诸己。不以其道，轻欲训人。杳渺笙歌，讵骞回於凤影；婵娟┠荡，殊仿佛於龙鸣。应雅莫，埙篪坐缺。至若教之陔夏，用以娱宾，候终宴而言归，虑沈酣而越礼。为之行节，肃以威仪，酿取叹於倾家，饮无醉於终日。遵其声律，必在和均，忽贻顾於周郎，岂忘味於宣父？不谋其政，遐弃厥司，当审词以定刑，庶先迷而後得。

