○醮名山灵化词

伏以大道融精，是分二象，元尊布化，以播万灵。咸禀运於裁成，共辑宁於邦国，钦哉群望，实总休祯。伏自应天顺人，开基创业，虽未致平之理，而幸成庶富之乡。四国爰来，百辟咸在，人心允若，天意昭然。而或教失义方，情牵慈爱，付粢盛之大任，委监抚之重权。庶人元膺，益恣胸襟，都忘孝敬，用奸邪之扇惑，兴背叛之凶狂，矢石欲及於乘舆，金鼓近喧於侍从。犹赖上天垂，灵化降祥，不容枭獍之心，坐殄豺狼之党，未更昏旭，悉已荡除，中外再宁，寰海称。爰择良日，仰报威灵，远申昭告之诚，辄罄潢污之荐。敢期鉴，永叶安贞。不任。

