曾巩　西湖二首

左符千里走或方，喜有西湖六月凉。

塞上马归终反覆，泰山鸱饱正飞扬。

懒宜鱼鸟心常静，老觉诗书味更长。

行到平桥初见日，满川风露紫荷香。

曾巩

曾巩　西湖二首

湖面平随苇岸长，碧天垂影入清光。

一川风露荷花晓，六月蓬瀛燕坐凉。

沧海桴浮成旷荡，明河槎上更微茫。

何须辛苦求人外，自有仙乡在水乡。

曾巩

