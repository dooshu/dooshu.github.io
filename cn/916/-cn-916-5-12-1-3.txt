【迎送神歌】

维圣飨帝。维孝飨（乐府作养。）亲。皇乎备矣。有事上春。礼行宗祀。敬达郊礼。金枝中树。广乐四陈。陟配在京。降德在民。奔精照（《文选》作昭。六臣本注云。五臣作照。）夜。高燎炀（《诗纪》作炀。）晨。阴明浮烁。沈禜（音咏。）深沦。告成大报。受□元神。月御按节。星驱扶（《宋书》作夫夫。）轮。遥兴（《宋书》作舆。）远驾。（《诗纪》云。乐府作举。）曜曜振振。（○《宋书》乐志。《文选》二十七。《乐府诗集》一。《诗纪》五十五。）

