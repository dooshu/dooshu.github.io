○设誓

明有王法。幽有鬼神我心不能共见托乎神以白之我志不能自定质乎神以坚之以及里胥诸人、奸诡百出。纵三尺之可逃。语以神明。岂寸衷之无畏　当事于将审之先敬制誓文、斋戒沐浴率诸里胥户长等虔诣　城隍神案前宣读誓词须并列里胥户长姓名考锺击鼓。再拜焚之俾怀奸者有所警惕。而不敢恣意作弊。抑亦神道设教之一端也。

