释咸杰　径山茶汤会首求颂二首

径山大施门开，长者悭贪俱破。

烹煎凤髓龙团，供养千个万个。

若作佛法商量，知我一床领过。

释咸杰

释咸杰　径山茶汤会首求颂二首

有智大丈夫，发心贵真实。

心真万法空，处处无踪迹。

所谓大空王，显不思议力。

况复念世间，来者正疲极。

一茶一汤功德香，普令信者从兹入。

释咸杰

