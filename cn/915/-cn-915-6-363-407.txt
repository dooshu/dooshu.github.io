○穆帝哀策文



钦明文思，允恭克让。忽若布衣，忘其矜尚。体有示无，德克神王。冕旒两楹，委政元辅。内倚公旦，外仗尚父。郁哉惟文，赫斯惟武。西廓岷河，北清伊渚。园陵聿修，旧京式叙。方振长慧，风埽天宇。休牛归马，卷旗卧鼓。俾我蒸民，击壤容与。昊天不吊，奄背率土。哀同遏密，痛方割钜。日月不居，神道之缨。三辰吉良，五谋同休。祖载华庭，晏驾崇丘。俯执馈奠，仰攀龙船。岌岌黼黼妾，飘飘素。感想平昔，人怀崩抽。号声如震，洒涕成流。（《艺文类聚》十三）



