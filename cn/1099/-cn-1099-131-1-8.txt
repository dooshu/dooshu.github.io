○處置八寨斷藤峽以圖永安疏 【 處置八寨猺賊】

照得臣於去歲奉　命勘處思田兩府、皆蒙　皇上天地好生之仁、悉從寬宥、兩府人民、今皆復業安居、化為無事寧靖之地、自此可以永無反覆之患、而免於防守屯戍之勞矣、惟是八寨及斷藤峽諸賊積年痛毒生民千百里內塗炭巳極、臣既目覩其害、不忍坐視而不救遂遵奉　勑諭事理、乘機舉兵征剿、仰賴　神武威德、幸巳翦滅蕩平、一方倒懸之苦、略巳為之一觧、但將來之患。不可以不預防。而事機之會。亦不可以輕失。臣因督兵親歷諸巢。見其形勢要害。立衛建縣實為弭盜根本各有宜改立衞所。開設縣治。以斷其脉絡。而扼其咽喉者。若失今不為。則數年之間。賊必漸復歸聚生息。不過十年。又有地方之患矣臣以多病之故、自度精神力量、斷已不能了此、但已心知其事、勢不得不然、不敢仰負　陛下之托、俯貽地方之憂、輒已遵奉　勑諭便宜事理、一面相度舉行、不避煩瀆之誅、開陳上請、乞　賜採擇施行、實地方之幸、臣等之幸

計開

一移築南州衞城於八寨、臣等看得八寨之賊。實為柳慶諸賊之根柢。論八寨賊形勢如見葢其東連柳州隴蛤三都嶺三北四等處賊峒以數十。北連慶遠忻城東歐莫往八仙等處賊峒亦以數十。西連東蘭等州及夷江土者等處賊峒以十數。南接思恩及賓州上林縣諸處賊村亦以十數。各處賊巢雖多。其小者僅百數人。大者不過數百人及千人而止。各賊巢穴皆有山谿之限。險阨之守。不相通和。至其有急。或欲有所攻刼。紏合會聚。然後有一二千之眾。多至數千者。惟八寨之賊。每寨有眾千餘四山環合同據一險無事則分路出刼。有警急奔入其巢。數千之眾。皆不紏而聚。不約而同、不謀而合故名雖為八實則一寨此八寨之賊。所以勢眾力大。而自來攻之有不能克者也。各巢之賊。皆倚恃八寨為逋逃主。每有緩急。一投八寨。即無所致其窮詰。八寨為之一呼。則羣賊皆應聲而聚。故群賊之於八寨猶車輪之有軸樹木之有本若八寨不除。則群賊决無衰息之期也。今幸八寨悉巳破蕩。正宜乘此平靖之時。據其要害。建置衞所以控馭群賊。臣等看得周安堡、正當八寨之中、四方賊巢道路之所、會、議於其地創築一城、度可以居數千之眾者。而移設南丹一衞於其間。葢南丹衞舊在南丹州、地方為廣西極邊窮苦之地。非中土之人所可居者故自先年屢求內徙。今巳三遷而至賓州。遂為中土富樂之鄉。賓州既有守禦千戶一所官軍。而又益以南丹一衞自遠來徙。無片田尺土之籍。但惟安居坐食。取給於賓州。州城之內。皆職官旗舍之居。州民反避處於四遠村寨。每遇糧差徭役。然後入城。故州官號令不行於城中。而政事牽沮。地方益弊。今計一衞之官軍。雖不滿五百之數。若盡移其家眾。則亦不下二千。以二千之眾。移密就疏是為兩便但須行之不擾耳而屯聚於一城其氣勢亦巳漸盛足充守禦。遂清理屯田之在八寨者。使之屯種。又分撥各賊占據之田。使各官軍得以為業。以稍省俸給月糧之費。彼亦無不樂從。且賓州之城既空。又可以還聚居民。修復有司之治。亦事之兩便者也。臣等又看得遷江八所、皆土官指揮千百戶等職。舊有狼兵數千以分制八寨猺賊之勢、後因賊勢日盛。各官皆不敢復入。反遂與之交通結?。及為之居停指引。分其刼掠之所得。其為地方之害。巳非一日。官府察知其姧欲。加懲究則又倚賊為重不可根抵近臣督兵其地。悉將各官遵照　勑諭事理。綁赴軍門。議欲斬首示眾。以警遠近。而各官哀求免死。願得殺賊立功自贖。然其時賊勢巳平。逐許其各率土兵入屯八寨。就與該衞官軍。分工効力。助築城垣。待城完之日。就於城外別築營堡。與南丹衞官軍掎角而守。亦各分撥賊田。使之耕種以資衣糧。今八所土兵。雖巳比舊衰耗。然亦尚有四千餘眾。若留其微弱者四所於外。以分屯其所遺之田。而調其強盛者四所於內。合南丹一衞之眾以守。亦且四千有餘。隱然足為木??慶之間一巨鎮矣。此鎮一立。則各賊之脉絡斷咽喉絕。自將沮喪震懾。其勢莫敢輕動。稍有反側者。據險出兵而撲之。夕發而旦至。各賊之交自不能合如取機上之肉。下筋無弗得者。此真破車輪之軸而諸輻自解。伐樹木之本而眾幹自枯。不過十年、木??慶諸賊。不必征剿。皆將効順而服化矣。伏乞　聖明裁允、

皇明經世文編卷之一百三十一終







