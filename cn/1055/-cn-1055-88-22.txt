【回杭州蔡端明〈襄〉谢到任书〈治平二年十月〉】

右修启。伏承出领要藩，已谐礼上，伏惟欢庆。某官刚毅体仁，粹明迪哲，直道信于中外，高风凛乎缙绅。顷烦持橐之清资，盖赖富民之余术。经纶之业，蓄素蕴以未施；偃息于藩，邈冲怀而自远。虽重违于诚请，实深郁于舆情。谅暖席之未遑，即追锋而迅召，遂登大用，顾匪私言。寒律向严，神襟善啬。瞻凝感著，交集灵。

