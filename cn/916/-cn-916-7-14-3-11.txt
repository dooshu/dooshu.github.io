【诒明山宾诗】

〖以下五言。〗

〖南史曰：明山宾。平原鬲人。先为统州刺史。入为东宫学士。兼国子祭酒。昭明太子闻其筑室未就。有令曰：明祭酒出抚大藩。拥旄推毂。珥金拖紫。而恒事屡空。构宇未成。今送薄助。并诒以《诗》曰：〗

平仲古称奇。夷齐昔擅美。令则挺伊贤。东秦固多士。筑室非道傍。置宅归仁里。庚桑方有系。原生今易拟。必来三径人。将招五经士。（○梁书明山宾传。南史明山宾传。《诗纪》六十六。）

