程公许　元日即事四首

凤衔丹诏纪初元，余恨难忘杞国天。

贤路当三接接书，宅家可卜中兴年。

出车示可忘多难，覃耜尤须祝大田。

千古逃吴称至德，有周笃庆更绵延。

程公许

程公许　元日即事四首

端居俄换负华三，荼苦於吾若荠甘。

照影菱花惊雪白，强颜柏叶借春酣。

人间扰扰多岐路，圣世悠悠欠指南。

一穟黄云晴书永，叩门谁辨与同参。

程公许

程公许　元日即事四首

憧憧行李不曾休，消遣年华古泫头。

得似青衿专挟册，浪随黄帽熟操舟。

归装趁机得椒颂，洗盏连呼柏叶池。

容易一年春又换，赏心可欠七年酬。

程公许

程公许　元日即事四首

屠苏最后酹银杯，岁月侵寻老景催。

离坎新工几铢火，乾坤生意一声雷。

君亲未报鬓惊雪，名业倘来心欲灰。

一笑山头冰万仞，晓晴还见翠屏开。

程公许

