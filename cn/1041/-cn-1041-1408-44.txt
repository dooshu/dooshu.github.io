阳枋　和苏提举喜雨

瞻仰虽勤隔壤穹，此诚何自达天中。

幸凭今日皇华使，不假当年帝释宫。

人道苏天零点广大，岁逢商旱得流通。

欲知八郡生灵喜，七月兴歌我稼同。

阳枋

阳枋　和苏提举喜雨

皇上焦劳冠百王，精求肤使惠南方。

驱驰靡惮周原显，敛散尤高汉寿昌。

属邑近方忧水涝，单车不复待秋凉。

公余更有惊人句，为解尘怀倥偬装。

阳枋

