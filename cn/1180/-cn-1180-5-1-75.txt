不喜珠饰


宋史纪：仁宗宫中颇好珠饰。京师珠价腾涌，上患之。一日，上在别殿，妃嫔毕集，所幸张贵妃至，首饰皆珠。上望见，举袖掩面，曰：“满头白纷纷地，没些忌讳。”贵妃惭，起易之，上乃悦。自是禁中更不戴珠，珠价大减。

宋史记：仁宗时，宫中人好以珠为首饰，采买者多，因此京师中珍珠登时涨起价来。仁宗恐宫中相尚不已，风俗趋于侈靡，思量要革他。

一日，在别殿上游赏，诸妃嫔每都在左右。有个宠幸的张贵妃到来，头上的头饰都是珍珠。仁宗望见，故意把袖子遮了脸，不看他。说道：“满头插得白纷纷地，近于不祥之象，好没些忌讳。”张贵妃惭愧，慌忙退去，摘下珍珠首饰，换了别样首饰来，仁宗方才喜悦。从此宫中人只说仁宗厌忌此物，再不敢戴他。京师里珠价登时大减。

夫珠玉珍宝，饥不可食，寒不可衣，而铢两之间，其价不赀。糜费民财，以供一时之玩，何益于用？故明君贵五谷而贱珠玉，盖不以无益害有用也。然亦系人主之好尚何如。观仁宗一言，而珠价顿减，岂待于法制禁令哉！





