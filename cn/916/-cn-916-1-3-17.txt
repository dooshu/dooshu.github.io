【恭世子诵】

〖《国语》曰：晋惠公改葬共世子。臭达于外。国人诵之曰：〗

贞之无报也。孰是人斯。而有斯臭也。贞为不听。信为不诚。国斯无刑。媮（《国语》作偷。）居幸（《国语》作倖。）生。不更厥贞。大命其倾。威兮怀兮。各聚尔有。以待所归兮。猗兮违兮。心之哀兮。岁之二七。其靡有徵（《诗纪》作微。）兮。若翟（《国语》作狄。）公子。吾是之依兮。镇抚国家。为王妃兮。（○《国语》晋语三。《诗纪前集》三。）

