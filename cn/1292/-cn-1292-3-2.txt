◇　增神祠制（十三年）

朕即位，十三年於今，赖宗庙之灵，社稷之福，方内艾安，民人靡疾。间者比岁登，朕之不德，何以飨此？皆上帝诸神之赐也。盖闻古者飨其德，必报其功，欲有增诸神祠。有司议增雍五□路车各一乘，驾被具，西□禺车各一乘，禺马四匹，驾被具。其河湫汉水，加王各二，及诸祠，各增广坛场，□币俎豆，以差加之。而祝□者归福於朕，百姓不与焉。自今祝致敬，毋有所祈。

（《史记·封禅书》，又《汉书·文纪》有诏与此小同。）



