○建?洲閘疏 【 ?洲建閘】

為議建?洲通江閘座以便糧運事、行據淮揚海防兵備兼管河道浙江按察司副使陳耀文、呈稱查勘得花園港、坐落?洲鎮之西、自江口迤北、抵時家洲河岸、約長陸里有餘、於此建立壹閘、竟達江滸、漕艘便利、又勘得該鎮城裏豬市去處、隔河止係壹壩、於此建立壹閘以通其流、亦甚利便、今閘建而商賈自如知不害矣但?洲水陸之衝。商賈駢集。挑負盤剝之徒。不止萬眾。閘座壹建。恐客船徑行。生理消歇。等因、今該臣看得?洲為運道咽喉、而下江等總歲運漕儲貳百萬石、咸必由之一向建設土壩、凡江北之空船南還。必掣壩以出。江南之重船北運。必盤壩以入運船有靠損之虞。盤剝有腳價之費。停泊江濱。有風濤之患。船隻輻輳。有守候之苦。諸臣累次建白、該部累次題覆、欲於花園港豬市等處建閘、慎嚴啟閉、俾運艘往來、直達江滸、委屬利便、而竟格不得行者。徒以本鎮壟斷之徒。欲牟大利。每假走洩水利為辭。查得儀真亦近大江。　國初亦設土壩。後因車盤不便。弘治年間改建閘座迄今上江漕運。便不可言。且高寶諸湖之水。歲以瀰漫決隄為患未聞以走洩涸竭為患也况　國家之事。明于計事之言未有全利而無害者。惟擇其利多而害少者為之。今閘成之後。漕舟通利。若履平地。壹便。盡免車盤。船無靠損。貳便。隨到隨過。風波無虞。叄便。閘座既通。高寶諸湖。水有疏洩、不致敗隄。肆便。閘道通行。商舶雲集。市廛交易。水陸畢至伍便。夫愚民不可慮始。　國計亟宜遠圖苟有利於漕儲。少不利於百姓。即所謂利多而害少者尚為之也。而况官民俱便。俱有利而無害者乎。伏乞　敕下該部覆議上　請、容臣等破拘攣之見、建久大之策、委官作速估計、期於必成、合用工費、聽臣於河道銀內查發應用。行令附近通州泰州如皋泰興肆州縣。每壹州壹縣共建壹座。止用官員前來董理。並不令其派出錢粮。用過河道銀兩。萬公最能處置錢粮故所議不格就於下江總貳百萬石漕糧內所省車壩腳米折銀逐年扣還。則官不費而功成、民不勞而事集、閘壩並用、江湖聯屬、咽喉通利、血脉貫串、為　國家生靈計、無便於此者也、

