◇答江氏问次孙持重

江氏问：「甲儿先亡，甲後亡，甲嫡孙传重，未及中祥，嫡孙又亡，有次孙，今当应服三年不？」何承天答曰：「甲既有孙，不得无服三年者，谓次孙宜持重也。但次孙先以制齐。今得便易服，当须中祥，乃服练居垩室耳。昔有问范宣云：『人有二儿，大儿无子，小儿有子，疑於传重。』宣答：『小儿之子，应服三年。』亦粗可依。」（《通典》八十八。）

