【行行且游猎篇】

之罘讲射所。上林娱猎场。选徒骄楚客。召狩讠夸胡王。罕车已戒道。风乌（文苑作鸟。）复起（文苑作启。乐府同。）行。□（《类聚》误作倾。）飞具□（具《类聚》作罾。乐府同。）缴。材官命蹶张。高□掩月兔。劲矢射天狼。□（《类聚》误作蹶。）地不遑逸。（乐府作免。文苑同。又注。一作逸。）排虚岂及（文苑作反。）翔。日暮勾（文苑作钩。乐府同。）陈转。风清铙吹□。（乐府作扬。）归来宴平乐。宁肯滞（乐府作带。误。）禽荒。（○本集。《类聚》四十二作行行游猎篇。文苑英华百九十五注云。一作游行且猎篇。《乐府诗集》六十七作行行游且猎篇。《诗纪》八十八。）

