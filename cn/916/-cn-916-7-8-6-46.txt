【聊作百一体诗】

灵辄困桑下。於陵拾李螬。历齿方嗟贱。灸背岂知豪。佣□井乏旅力。倚市惮劬劳。旷日无豆饣卞。方冬缺□袍。清旦开蓬荜。举目想煎熬。枢机慎仆隶。媒蘖畏朋曹。万途皆自僻。一事岂他褒。匆匆昨不定。负杖出蓬蒿。逢施同沟壑。值设乃糠糟。生途稍冉冉。逝水日滔滔。咸言等木石。谁当出羽毛。（○本集一。《诗纪》八十三。

