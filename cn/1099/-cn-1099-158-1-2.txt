○議處地方疏 【 開礦】

看得河南府所屬盧嵩永寧等縣地方、俱僻處山谷、且產有礦砂、夫有利可趨。則逋迯日聚。有險可恃。則兇頑日長。觀此知礦之必不可開聚好起盜為害不知近日山右亦受此患也以故前項礦賊、身披糸?氐甲、執持旗號、踪跡詭秘、聚散無常、礦脉甚多則私開洞口及至微細則公行刼掠兵論□□之害甚患夫追逐則迯匿山林及至掣回則仍前盜掘甚至放火殺人。肆無忌憚、因襲數年、流毒三省、雖屢有擒獲、而勢日猖獗、茲欲調兵搜勦。誠恐鋒?之下。玉石俱焚。激成他變。欲行文撫安。又恐涓流不止。馴至滔天釀成後艱。所據廵捕廵山。雖設有官員、而謀勇出眾者、百無二三。廵司守堡。雖各有責任、而因循度日者、十常八九、守備官員。職專防禦。軍民雜處約束實難。况持廉秉公。固不可責之武夫小吏。運籌調度。每失利於權貴膏梁。隱匿交同。縱容坐視。欺公玩法弊所難免。及今不圖。貽患匪細。如蒙乞　敕兵部從長議處、合無不為常例、責令河南道分廵官帶領家小在於汝州等處地方常川住劄。惟復將守備官革去、添設兵備一員、專一提督防禦。仍乞申明保甲之法。嚴立盜掘之禁。信重獲功之賞。深懲失事之罪。如此。庶幾責任專一、法令嚴明、不致勞師費財而地方可安矣、

