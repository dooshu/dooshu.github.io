【松柏篇】

〖并序〗

余患脚上气四十馀日。知旧先借傅玄集。以余病剧。遂见还。开□。适见乐府诗龟鹤篇。於危病中见长逝词。恻然酸怀抱。如此重病。弥时不差。呼吸乏喘。举目悲矣。火药间阙而拟之。

松柏受命独。历代长不衰。人生浮且脆。《鸟穴》若晨风悲。东海迸逝川。西山导（乐府作道。）落晖。南郊（乐府作郭。《诗纪》作廓。注云。一作郊。）悦籍短。蒿里收永归。谅无畴昔时。百病起尽期。志士惜牛刀。忍勉自疗治。倾家行药事。颠沛去迎医。徒备火石苦。（《诗纪》作若。误。）奄至不得辞。龟龄安可获。岱宗限（《诗纪》作恨。注云。一作限。）已迫。睿圣不得留。为善何所益。舍此赤县居。就彼黄垆宅。永离九原亲。长与三辰隔。属纩生望尽。阖棺世业埋。事痛存人心。恨结亡者怀。祖葬既云及。圹□遂亦已开。室族内外哭。亲疏同共哀。外姻远近至。名列通夜台。扶舆出殡宫。低回恋庭室。天地有尽期。我去无还日。居者今已尽。人事从此毕。火歇烟既没。形销声亦灭。鬼神来依我。生人永辞诀。大暮杳悠悠。长夜无时节。郁湮（乐府作烟。）重冥下。烦冤难具说。安寝委沉寞。恋恋念平生。事业有馀结。刊（乐府误作形。）述未及成。资储无担石。儿女皆孩婴。一朝放舍去。万恨缠我情。追忆世上事。束教以（本集作已。《诗纪》同。）自拘。明发靡怡□。（《诗纪》作愈。）夕（《诗纪》作久。）归多忧虞。撤闲晨迳流。（《诗纪》作荒。）辍（《诗纪》作辙。）宴式酒濡。（乐府作儒。误。）知今瞑目（本集作日。《诗纪》同。）苦。恨失尔时娱。遥遥远民居。独埋深壤中。墓前人迹灭。冢上草日丰。空床（《诗纪》作林。）响鸣蜩。高松结悲风。长寐无觉期。谁知逝（本集作游。）者穷。（本集作躬。）生存处交广。连榻舒华茵。（乐府作ブ。）已没一何苦。□苦哉不容身。昔日平居时。晨夕对六亲。今日掩奈何。一见无谐因。礼席有降杀。三龄速过隙。几筵就收撤。室宇改畴昔。行女游归途。仕子复王役。家世本平常。独有亡者剧。时祀望归来。四节静茔丘。孝子抚坟号。父子知来不。欲还心依恋。欲见绝无由。烦冤荒陇侧。肝心尽崩抽。（○本集八。《乐府诗集》六十四。《诗纪》五十。）

