○答內閣本兵修工巳完未完書 【 薊鎮邊工】

薊鎮邊工、去歲停工之後、恐有疏漏不周之處、每于三十里、委一官登山履險、備查應修之數、開報前來、以為今歲督催之計、總計該鎮十路之工、其大舉之路、各修有次第、而零騎攀越之地尚多。今春查照開報應修之工、鎮廵主客將領、各照信地、及時修繕完報、大率薊鎮之工愈修而効愈大有難以巳完未完報者先年各邊修工而有巳完未完之分者何也所謂完者其始也計丈尺以筭錢粮其終也因錢粮以查丈尺不過完其原估之丈尺原請之錢粮而巳其於應修未估之處皆非所計也。今薊鎮各路所修之工原未估計錢粮限以尺丈。凡可修者即修之。此處所修者可恃又查其未可恃者而修之。近墻者可恃薊鎮之險多在邊外出牆塹湮誠為要策又查其出墻遠者而修之所以難以巳完未完報也使二三年之內前工巳成地險巳固。沿邊百里之外。如張罝待兔胡馬犯之必收全功。此其所完之時。本職一念之忠也鞏固京陵。無愈於此豈敢惜一時之勞而忘經久之慮哉

