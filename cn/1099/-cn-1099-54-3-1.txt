○冀州城重修記 【 修城】

丙子虜変值雨潦大至滹沱不受溢卑原皆成巨浸虜驚而止嗚呼誰謂霖雨為災害哉

冀古州名也自九州湮廢天下郡縣代有沿革。今所謂冀州者。隸真定府亦古冀域分。并州地也。州故築土為城。冀本澤囯秔稻皆可種屯田而憂無水謬矣環城東北有渠。以洩滹沱衡漳諸水。每雨急水溢。渠不時洩。則城為所浸。久益圯。成化壬寅夏六月、雨、水大至、城自北門迤東至于南門、壞者二千二百餘丈、州人恟懼哀泣閧不能定。莗田李君德美寔知州事、出諭民曰、吾在其母恐。惟吾所令。乃柵水畚土囊瓦石以蔽水衝。水小卻。廻薄于西門。門且壞。君露頂跣足。籲天而號。忽有棲苴數百。乘流而下。比及門。覆土下墜若與之會者。敘得古徤於是木石可藉而施。水不得入。乃徐決渠澮以殺其勢。越三日而水去。民相賀曰、活我者李侯也。癸卯之春、沮溺未平、君乃議修復會物計費。經略既定。告于部使府長、下令于州中帥丁男五千餘人、俾就役事、斷杶榆諸木、坎而厥?木之。蒭土瓦甓以次而下。下廣上閷。屬于故垣。樓櫓睥睨。俱崇並峙。遂嶷然為城焉。自是役之興、暘燠以時、未浹月而工畢、畢之夕、大雨如注、民賴城以益安、大夫士能詩者皆賦而頌君、尤欲刻之金石以紀歲月、乃屬君鄉人刑部主事林君俊、以請于予、夫所貴乎守令者、能衛民生、捍民患、以為之父母者也、水患之至民之死生聚散。皆繫乎城。城存而後民有所恃。故曰城所以盛民也。然則捍菑補敝之責。非守土者其誰望哉。菑患之至。出乎天數。然必修人事以備之應變於倉卒之時而圖安於千百載之後則雖患而不為甚矣蘇文忠公在徐、水患既去、以為河之塞不塞天也。數年前徐州水患甚大乃修其城曰水雖復至。不能以病徐也。是之謂以人事備天數。滹沱之為冀患久矣。數十年以來。去歲為甚。方水之闚城而入也。非棲苴之來。雖木石填委。無所施其力。是城之全也。亦有所謂數焉。然非李君輯眾協力以為之備。水雖少緩。未免浸滛之患。非其培植修葺。俾堅完而不闕。亦豈能豫菑備患垂百歲之利哉。且城之設。非直為水患計也。設險守國之義固於是乎在冀畿輔地。歸重本根甚得大体干城保障之寄。不為不重。君之功亦豈但捍菑補敝於旦夕間哉。姑記其事如此

