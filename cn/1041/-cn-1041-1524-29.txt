俞桂　即事

东君无处不繁华，一雨才晴意便佳。

客舍山梅开遍了，从今懒飞檐头花。

俞桂

俞桂　即事

薄薄轻轻寒露雨，微微飒飒早秋风。

小舟办了松江去，占取三高作钓翁。

俞桂

俞桂　即事

阴云酿雨勒花迟，梅已飘残到杏枝。

好是池塘清梦处，勾吟春草入新诗。

俞桂

俞桂　即事

暑赫练襟汗浴流，倩谁唤得一天秋。

无人共订吟边句，独有蝉声叫树头。

俞桂

俞桂　即事

吹落杨花春事了，小池新绿雨添痕。

育蚕时节寒犹在，村落人家半掩门。

俞桂

