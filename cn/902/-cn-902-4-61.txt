潘安仁悼亡

青阳忽如驰，白日复秋色。
佳人永不见，悲哉无终极。
疏帷（一作繐）何凄清，松柏气萧瑟。
日暮寒云浮，音徽何寂寂。
月明绮疏外，秋蝉鸣寒陌。
蕙质如可想，彷佛兰房侧。
合欢谁同心，忘忧岂萱草。
永怀寄寒夜，冥冥空怀抱。
梦中复黯黯，悲思令人老。
何以慰我心，愁无北海道。
驾言游南山，流悲玄阴杳。
殡室何惨淡，珠玉空缭绕。
萧萧虚空声，令人疑清晓。

