肆夏乐歌


於铄我皇，体仁包元。齐明日月，比量乾坤。陶甄百王，稽则黄轩。　谟定命，辰告四蕃。

将将蕃后，翼翼群僚。盛服待晨，明发来朝。飨以八珍，乐以《九韶》。仰祗天颜，厥猷孔昭。

法章既设，初筵长舒。济济列辟，端委皇除。饮和无盈，威仪有馀。温恭在位，敬终如初。

九功既歌，六代惟时。被德在乐，宣道以时。穆矣大和，品物咸熙。庆积自远，告成在兹。





