刘克庄　乌石山

儿时逃学频来此，一一重寻尽有踪。

因漉戏鱼群下水，缘敲响石斗登峰。

熟知旧事惟邻叟，催去韶华是暮钟。

毕竟世间何物寿，寺前雷仆百年松。

刘克庄

刘克庄　乌石山

客子家山亦此峰，可堪投宿听疏钟。

旋沽村酒开霜柿，欲访禅扉隔暮松。

乡信写成无便寄，寒衣著绽倩人缝。

远来只为营瓜圃，不是贪渠万户封。

刘克庄

