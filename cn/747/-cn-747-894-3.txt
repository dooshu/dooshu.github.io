○屏赋

惟屏者何？俾蕃侯家，作道堙厄，为庭齿牙。尔质既然，尔功奚取，迫若蒙蔽，屹非裨补。主也勿觌，宾也如仇。宾主墙面，职尔之由。吴任太宰，国始无人。楚委靳尚，斥逐忠臣。何反道而背德，与枉理而全身。尔之所凭，亦孔之丑。列我们阃，生我妍不。既内外俱丧，须是非相纠。屏尚如此，人兮何知！在共门兮恶直道，处其位兮无所施。阮何情而泣路，墨何事而悲丝。麟兮何叹，凤兮何为。吾所以凄惋者在斯。

