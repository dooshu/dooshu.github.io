◇吊卫巨山文

元康元年楚王玮矫诏举兵，害太保卫公及公四子三孙。公世子黄门郎巨山与皙有交好；时自本郡来赴其丧，作吊文一篇，以告其柩。曰：

同志旧友阳平束皙顷闻飞虎肆暴，窃矫皇制。祸集于子，宗礻方几灭。越自冀方，来赴来祭。遥望子弟，铭旌丛立，既窥子庭，其殡盈十。徘徊感恸，载号载泣。敛袂升阶，子不我揖。引袂授祛，子不我执。哀哉魂兮，于焉乃集？（《御览》五百九十六）

