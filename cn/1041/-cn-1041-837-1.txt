潜说友　和贾魏公冬大雪诗

海水飞花到上林，气形和处总由心。

采薇指日休兵甲，宿麦连云办辇任。

炽炭酒行怀往昔，老枝诗句诏来今。

燮调妙用谁知用，端在崇阳与抑阴。

潜说友

潜说友　和贾魏公冬大雪诗

云气峥嵘众俊林，圣朝事事合天心。

梅根依傍蒙嘉泽，竹力低垂愧重任。

有美江山只如旧，无尘宇宙幸逢今。

坐令清昼閒铃索，白战工夫效汝阴。

潜说友

