乌鸡煎

治妇人百病。

吴茱萸（醋煮） 良姜 白姜（炮） 当归 赤芍药 延胡索（炒） 破故纸（炒） 川椒（炒） 生干地黄 刘寄奴 蓬莪术 橘皮 青皮 川芎（各一两）

荷叶灰（四两） 白熟艾（用糯米饮调饼，二两）上为末，醋糊丸，如梧子大。每服三五十丸。具汤使如后。

月经不通，红花苏木酒下；白带，牡蛎粉调酒下；子宫久冷，白茯苓煎汤下；赤带，建茶清下；血崩，豆淋酒调绵灰下；胎不安，蜜和酒下；肠风，陈米饮调百草霜下；心疼，菖蒲煎酒下；漏阻下血，乌梅温酒下；耳聋，蜡点茶汤下；胎死不动，斑蝥二十个煎酒下；腰脚痛，当归酒下；胞衣不下，芸苔研水下；头风，薄荷点茶下；血风眼，黑豆甘草汤下；生疮，地黄汤下；身体疼痛，黄芪 末调酒下；四肢浮肿，麝香汤下；咳嗽喘痛，杏仁桑白皮汤下；腹痛，芍药调酒下；产前后痢白者，白姜汤下；赤者，甘草汤下；杂者，二宜汤下；常服，温酒醋汤任下，并空心食前服。

妇人女子众病论证治法

