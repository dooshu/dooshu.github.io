陈师道　绝句

斫水水可断，续弦弦可完。

如何郑公客，不作百年看。

陈师道

陈师道　绝句

此生精力尽於诗，末岁心存力已疲。

不共卢王争出手，鄐思陶谢与同时。

陈师道

陈师道　绝句

木摇电绕雷取龙，伏蛙号蚓沟渎空。

黑云黄槐度白鸟，映日急雨回斜风。

陈师道

陈师道　绝句

云海冥冥日向西，春风欲动意犹微。

无端一棹归舟疾，惊起鸳鸯相背飞。

陈师道

陈师道　绝句

老著江湖才一得，病占风雨漫多知。

身将白鸟同归日，梦到黄粱未熟时。

陈师道

