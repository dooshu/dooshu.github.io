广西：

桂林府南门榕树一，唐总管李靖所植。岁久根蟠，分而为二。

贵县城内陆绩井，干和中刺史刘传古植橘一株。

庆远府城北山大岩，唐仙人陆禹臣尝手植桃榴于左各一。又净瓶植榕树凡二十四，叶至今不凋。

横州驯象卫殷指挥园，铁树高三四尺，干叶紫黑，叶小类石楠，周年乃花。花四瓣，紫白色，如瑞香，累月不凋，嗅之草气。(王济《日询堂手镜》)



