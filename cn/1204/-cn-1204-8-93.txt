◎美奴词

陆敦礼侍儿名美奴，善口占小词，每乞韵於座客，顷刻成章。敦礼令掌文翰。

其卜算子词云："遂我出东门，乍别长安道。两岸垂杨锁暮烟，正是秋光老。一曲古阳关，昔惜尊倒。君向潇湘我向秦，鱼雁何时到。"如梦令云："日暮马嘶人去。船逐清波东注。後夜最高楼，还肯思量人否。无绪，无绪。生怕黄昏疏雨。"［苕溪渔隐］

