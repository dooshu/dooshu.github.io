○禁朝官称惨改乘服式奏

牙伏以朝服准式，皆合备具。比来有称惨故，式致乖疏。臣望自今已後，每当正至，及缘大礼，应朝官并六品清官并服朱衣，馀六品以下望许通著褶。朔望日请依旧，文武官朝集使并服褶。如有惨故，准式不合著朱衣褶者，其日听不入朝。自馀应合著不著者，请夺一俸，以惩不恪。其蕃官望不在此限，如情愿著者请听。馀望依今式。

