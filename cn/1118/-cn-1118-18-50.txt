【翻译经润文使】


（宋）译经润文使繁称，为宰相所带官。此译经，指翻译佛经。佛经翻译由梵学僧主持，宰相带翻译经使衔，翰林学士（或云执政官）带润文官衔，以尊重其事。《宋大诏令集》卷五五《富弼拜昭文相制（嘉祐三年六月丙辰）》：“可特授行尚书礼部侍郎、同中书门下平章事、昭文馆大学士、监修国史兼译经润文使、加食邑一千户、食实封四百户。”《宋史·职官志》一〇《使职》：“又有翻译经润文使。宰相为使，以翰林学士为润文官。”宋宋敏求《春明退朝录》卷上：“太平兴国中，始置译经院于太平兴国寺，延梵学僧翻译新经。始以光禄卿汤公悦、兵部员外郎张公洎润色之，后赵文定、杨文公、晁文元、李尚书维，皆为译经润文官。天禧中，宰相丁晋公始为使。天圣三年，又以宰相王冀公为使，自后元宰继领之，然降麻不入衔。又以参政、枢密为润文，其事浸重。”





