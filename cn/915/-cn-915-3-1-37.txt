◇所述书天子所服第八

（案此即《艺文志》儒家所载高祖《传》十三篇之一也）

大谒者臣章受诏长乐宫，曰：「令群臣议天子所服，以安治天下。」相国臣何，御史大夫臣昌，谨与将军臣陵、太子太傅臣通等议：春夏秋冬天子所服，当法天地之数，中得人和。故自天子王侯有土之君，下及兆民，能法天地、顺四时，以治国家，身亡祸殃，年寿永究，是奉宗庙安天下之大礼也。臣请法之。中谒者赵尧举春，李舜举夏、汤举秋，贡禹举冬。（师古曰：高帝时自有一贡禹也。」四人各职一时。大谒者襄章奏。制曰「可」。）。（《汉书·魏相传》：相表奏引高皇帝所述书《天子所服第八》。）

