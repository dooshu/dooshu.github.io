◇历议

五纪论推步行度，当时比诸术为近，然犹未稽于古。及向子歆，欲以合《春秋》，横断年数，损夏益周，考之表纪，差谬数百。两历相课六千一百五十六岁，而《太初》多一日。冬至日直斗，而云在牵牛。迂阔不可复用，昭然如此。史官所共见，非独衡、兴。前以为《九道》密近，今议者以为有阙，及甲寅元复多违失，皆未可取正。昔仲尼顺假马之名，以崇群之义。况天之历数，不可任疑从虚，以非易是。（《续汉·律历志中》：「延光二年，尚书郎张衡、周兴以为。」）

