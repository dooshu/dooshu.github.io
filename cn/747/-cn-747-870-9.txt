○谏事佛书

昔梁武事佛，刺血写佛书，舍身为佛奴，屈膝为僧礼，散俾僧践。及其终也，饿死於台城。今陛下事佛，未见刺血、践、舍身、屈膝，臣恐他日犹不得如梁武也。

宋齐邱

齐邱，字子嵩，庐陵淦阳人。仕吴，累迁右谏议兵部侍郎。告归九华山，寻起，除中书侍郎，迁右仆射平章事。入南唐，进司徒同平章事，出为镇南军节度使，徙镇海军。复归九华山，赐号九华先生，封青阳公。起拜太传中书令，封魏国公。赐号国老，奉朝请，出镇洪州。周侵淮北，起为太师，领剑南东川节度使，进封楚国公。周显德五年，嗣主李诏放於青阳，自缢死。

