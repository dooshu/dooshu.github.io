漫成二首


野日荒荒一作野月茫茫白，春一云江流泯泯清〔一〕。渚蒲随地有，村径逐门成。只作披衣惯，常从漉酒生。眼边无俗物，多病也身轻。

〔一〕泯泯：希曰：张有《复古编》：涽，古“活”字，泯泯，当是活活，如“北流活活”之义。

江皋已仲春，花下复清晨。仰面贪看鸟，回头错应人。读书难字过，对酒满壶频。近识峨眉老东山隐者〔一〕，知予懒是真。

〔一〕峨眉：《水经注》：《益州记》曰：峨眉山在南安县界，去成都南千里，然秋日清澄，望见两山相峙，如峨眉焉。





