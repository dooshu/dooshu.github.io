程公许　正月念三日以南床劾论去国憩净兹客馆苏税院惠二兰和韵

意不求全那得毁，本来知足岂须多。

世途何处乘险峰，古井如今已不波。

缘督更须师漆吏，乞墦中使愧邹轲。

君看野马难羁束，宁羡天街想玉珂。

程公许

程公许　正月念三日以南床劾论去国憩净兹客馆苏税院惠二兰和韵

寄包古刹客过门，煨芋残炉晚未温。

万里风尘迷远望，三峰文献接诸孙。

湖山春动饶佳趣，杖履时来共至言。

一笔老仙堤柳畔，人间谁怨复谁恩。

程公许

