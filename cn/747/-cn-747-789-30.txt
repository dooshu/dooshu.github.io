○招帝子

招湘灵兮澄澜之渚，云蔽烟沈兮明月之浦。唱宵歌兮抚云，击鸣良兮荐清醑。鸾去凤飞兮云不归，九疑叠翠兮横湘雨。飒轻兮扬微波，激楚怨兮下湘娥。缉荷盖兮集云坛，洁桂席兮纫芳（一作奠椒）兰。霞为裳兮琼为，举云旗兮持风幡。若有来兮，敲悬珂兮珊珊。张孔盖兮临瑶台，月凝袖兮云裁冠。自眇眇兮千里春，怅（一作恨）无言兮苍梧滨。戢蕙带兮握芳芬，抚（一作拂）瑶琴（一作瑟）兮泪斑筠。乘桂华兮下清湘，拖无（一作金）波兮涉沧浪（一作花）。九疑之翠兮不可寻，怀沙之水兮恨之深。

