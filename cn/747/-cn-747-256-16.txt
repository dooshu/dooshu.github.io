○利州北题佛龛记

礼部尚书兼益州大都督府长史使持节剑南安南节度诸军州事许国公苏敬造，因寓言曰：吾见夫山连岷れ，水合江沲，山兮水兮路穷，郁南望兮此情多。吾又见像法住世於岩之阿，百千万亿兮相观我，载琢载追兮吾匪他，伊古昔兮焦莒不惧，必忠信兮艰危若何？故吾因空而即有，孰不回向於檀那？行矣些！阳景兮翠改色，阴风起兮白增波。

