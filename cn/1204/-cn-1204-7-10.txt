◎洪迈临江仙

绍兴间，洪景卢在临安试词科三场毕，与数友同过抱剑街孙氏妓楼。夜月如昼，正凭阑抚几，两烛结花，灿若连珠。孙氏黠慧，白坐中客曰："今夕桂魄皎洁，烛花呈祥，诸群较艺兰省，高掇无疑，请各赋一词，为他日佳话。"座中有何自胆即操笔作浣溪沙词云："草草杯盘访玉人。灯花呈喜座添春。邀郎觅句要清新。 黛浅波娇情脉脉，云罢柳弱意真真。从今风月属闲人。"众传观叹赏，恨其末句失意。景虚作临江仙词云："绮席留欢欢正洽，高楼佳气重重。钗头小篆烛花红。直须将喜事，来报主人公。桂月十分春正半，广寒宫殿匆匆。娥相对曲阑东。云梯知不远，平步蹑东风。"孙满酌一觥劝洪曰："此瑞殆为群设也，必高中矣。"已而景卢果春天名赐第。［词苑］

