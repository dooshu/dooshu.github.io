闵帝


闵帝，名从厚，明宗之子。在位四月，为潞王从珂所废。





应顺元年，唐潞王李从珂举兵凤翔。唐主以康义诚为招讨使，将兵拒之。从珂至陕，诸将及义诚皆降。唐主遂出奔。从珂引兵将至，冯道谓中书舍人卢导曰：“劝进文书，宜速具草。”导曰：“潞王入朝，百官班迎可也。设有废立，当俟太后教令，岂可遽议劝进乎？”道曰：“事当从实。”导曰：“安有天子在外，人臣遽以大位劝人耶？”李愚曰：“舍人之言是也。吾辈之罪，擢发不足数矣。”

应顺，闵帝年号。李从珂，李嗣源养子，封潞王，起兵寇凤翔地方。唐主升康义诚做招讨使之职，率兵拒敌。从珂到陕西，义诚同将官投降了，唐主只得出奔。从珂领兵将到，冯道替中书舍人卢导说：“从厚既出奔，主位不可虚。今潞王既到，就该定劝进君位。诏书先具草以待其来可也。”卢导说：“潞王入朝时，文武百官随班迎之耳。设使废一君，又立一君，当待太后令旨，岂有骤然劝进之理？”冯道说：“事势到此，从实做耳。”卢导曰：“那有天子蒙尘在外，为臣子者，轻以主君大位又劝他人居耶？”李愚在旁说：“卢舍人这话金石也。吾辈人之罪过，把头发逐根数去，其多犹不足以尽之矣！”





