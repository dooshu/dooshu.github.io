嵩阳雨夕怀王昊庐侍读

登封城郭嵩之阳崒嵂青冥云锦张重云三日雨如霰满耳虫声秋叶黄此时独坐生白髪忽忆美人邈金阙开尊永昼坐论文卷幔清宵同对月长安车马无时休临岐执手重淹留浩歌早识名山兴瑶华送我寻嵩丘一生当着几两屐放眼一步成十洲看君亦有向平意望远那免张衡愁玉女窻捣衣石来朝新霁凌絶壁与谁共作峯头客

