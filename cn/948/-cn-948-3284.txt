陆游　题旅舍壁

老子残年未易量，出门随处得彷徉。

窗棂日淡僧房暖，灶突烟青旅甑香。

浊酒可求敲野店，旧题犹在拂颓墙。

闲来又取丹经读，夜就松明解布囊。

陆游

陆游　题旅舍壁

泥淖停牛屋，风埃坐篑床。

绛人难讳老，楚客自嫌狂。

浪迹江湖大，回头日月长。

村村有饼饵，正可不贲粮。

陆游

陆游　题旅舍壁

地旷风号木，天高日脱云。

村名步头换，县界驿前分。

蒿艾春侵路，鸡豚暮识群。

敲门就炊爨，一饭敢忘君？

陆游

