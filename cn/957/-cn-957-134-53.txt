王迈　和京教李景平

父了才名压二放，儒官咫尺近家山。

官间人羡清华选，诗好天开笑粲颜。

雌甲一生甘守拙，雄飞千里莫渠攀。

骨凡自分仙难做，懒去从人学九还。

王迈

王迈　和京教李景平

美人清晓梦催班，老子心清只爱山。

晚岁松筠留素节，艳春桃李付红颜。

官鹿鹤料犹堪活，援寡龙门莫浪攀。

满眼飞腾霄汉上，谁知倦翼已思还。

王迈

王迈　和京教李景平

天上仪邻懒趁班，愁云苦雨暗湖山，

绝怜黑黍纷披穗，空有决明鲜好颜。

忧国寸心曾感慨，趋时俗驾倦追攀。

幕中寺自文书省，诗债无缘久不还。

王迈

