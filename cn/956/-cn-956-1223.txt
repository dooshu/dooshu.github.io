方回　喜宾昫再来三桥次旧韵二首

拟撩社瓮共治聋，难向春泥觅雁踪。

每叹寄书多不达，孰知行役巧相逢。

道衣染褐惊新制，醉鼻添皻失老容。

尽日携儿往何处，归途灯暗夜鸣钟。

方回

方回　喜宾昫再来三桥次旧韵二首

城头霜树回春色，楼下冰河动水纹。

联步即堪同拾翠，分携犹记欲收云。

祝摩肤发终须尽，质粥书衣尚可醺。

彼我相{左山右欠}两难判，未知百世果谁闻。

方回

