陈造　再次韵张德恭二首

公家父子旧林杰，力探希微析混茫。

膝上风流识文度，鯈游领解契蒙庄。

六花阵势容摩垒，五凤规模见肯堂。

自叹吾儿豚犬尔，只宜耕牧守穷乡。

陈造

陈造　再次韵张德恭二首

平日疏愚但意行，每从师友仰高明。

如君况是庭兰秀，向我防讥冻芋萌。

柏悦悬知待松茂，渭流终不溷泾清。

新诗应敌才馀事，纸价于今贵列城。

陈造

