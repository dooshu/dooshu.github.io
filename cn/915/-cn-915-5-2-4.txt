◇临涡赋（并序）

上建安十八年至谯，余兄弟从上拜坟墓，遂乘马游观，经东园，遵涡水，相佯乎高树之下，驻马书鞭，为临涡之赋曰。（《艺文类聚》八。《初学记》九，又二十二；《御览》三百五十九，五百八十七）

荫高树兮临曲涡，微风起兮水增波。鱼颉颃兮鸟逶迤，雌雄呜兮声相和。藻生兮散茎柯，春木繁兮发丹华。（《艺文类聚》八）

