【赤蛟】

赤蛟绥。黄华盖。露夜零。书晻濭。百君礼。六龙位。勺椒浆。灵已醉。灵既享。锡吉祥。芒芒极。降嘉觞。灵殷殷。烂扬光。延寿命。永未央。杳冥冥。塞六合。泽汪濊。辑万国。灵禗々。象舆《车羲》。票然逝。旗逶蛇。礼乐成。灵将归。托玄德。长无衰。

（〇同上）

逯案。此乐歌如天马、景星、齐房、朝陇首、象载瑜诸篇。武纪悉谓武帝作。又青阳、朱阳、西颢、玄冥四篇署邹子乐。

或即邹阳之作也。惟乐章既不容分割。歌辞亦当经人删定。故今统编阙名卷中。不再析出。

