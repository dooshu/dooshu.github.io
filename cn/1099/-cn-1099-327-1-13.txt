○答方金湖計服三衛属夷 【 制虜機宜】

辱示屯政云云、俱于事理至當、願公堅定行之、屯政舉則士得飽食、可以議戰矣、比者邊左之功、固為奇特、　朝廷賞功之典、亦極其隆厚、然僕于此蓄意甚深、謹密以告公、今九邊之地。薊門為重。以其為國之堂奧也。自嘉靖庚戍以來。虜禍日中于薊。至罷九邊之力以奉之。而內地亦且困敝。然所以釀此禍者。皆属夷為之也。國初弃大寧之地與之。冀其為吾藩屏。而今乃如此。故属夷不處。則邊患無巳時。然欲處之。非先加之以威。彼固未肯頫首而服從也。今西虜為貢市所羈。必不敢動。獨土蠻一枝。力弱寡援。制之為易。今擬于上谷練得戰士二萬。遼東二萬。多備火器。卻令薊人平時將內地各城堡修令堅固。視三鎮士氣巳振。度其可用則属夷來撫賞者。一切以正理處之。凡額外求討。及捉軍要賞者。悉正以軍法。彼不遂所欲。必結虜來犯。我則據臺以守。遏之邊外。使之一騎不入。在我雖無所獲。而在彼巳為失利。亦策之上也。如其賊眾潰墻而入。則亦勿遽為愴惶。但令薊將歛各路之兵四五萬人。屯扼要害。令諸縣邑邨落皆清野入保。勿與之戰。而上谷遼左不必俟命。即各出萬人。遣驍將從邊外將諸属夷老小盡殲之。令大將領一萬人入関。不必衛京師。徑趨薊北伏于賊。所出路。彼賊雖巳入內地。見我不動。必不敢散搶不過四五日。虜氣衰矣。衰則必遁。然後令薊人整陣以逐之。而宣遼兩軍。合而蹙擊。彼既飢疲。又各護其獲。敗不相救。而吾以三鎮全力擊其惰止?帚。破之必矣。一戰而勝。則薊鎮士氣既倍。土蘇諸酋。不敢復窺。而属夷亦皆可脅而撫之。以為我用。薊事舉。則西虜之貢市愈堅。而入援之兵。可以漸減。九邊安枕無事矣。愚計如此。今先試之于遼左。盖遼人素稱敢戰。而李將軍亦忠勇可用。故厚賞以勸之。懸利以待之。亦致士先從隗始之意也。公視愚計、如以為可用、則幸與雷帥密議、必得戰士二萬人、多備火器乃可、今各鎮巡標下及近處守兵可得二萬否、雷帥胆畧可當此事否、　白允中有才略、可用為奇兵之將否、此舉雖在一二年後、然其工夫須及早圖之、

