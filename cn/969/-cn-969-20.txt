刘克庄　村居书事四首

有客相逢说坎离，葫芦中药不容窥。

扣头无力营丹灶，聊奉先生一醉资。

刘克庄

刘克庄　村居书事四首

新剃阇梨顶尚青，满村看说法华经。

安知世有弥天释，万衲如云座下听。

刘克庄

刘克庄　村居书事四首

卜叟囊书击肘边，儿童尊信等神仙。

立谈算尽平生事，问到封侯拜相年。

刘克庄

刘克庄　村居书事四首

刮膜神方直万金，国医曾费一生心。

可怜髽髻提篮者，也有盲人问点鎝。

刘克庄

