刘宰　送友人

年来去客半西东，须信劳生等转蓬。

万里相望成别恨，一声何处递冥鸿。

人情对景分尤乐，月色于今岂异同。

莫把壮怀成索寞，举杯聊与吸清风。

刘宰

刘宰　送友人

凛凛霜台起事功，翛翛三径任穷通。

几因节物伤离别，无奈行藏苦异同。

白露感怀悲社老，黄楼得句忆坡翁。

雁行何日齐飞去，岸帻相看酒一事。

刘宰

