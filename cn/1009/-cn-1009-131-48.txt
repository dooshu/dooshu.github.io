赵汝腾　陪高计使柱史谢庾使刑郎登梅仙山丹青阁

侵云祠宇绝荒凉，目眴凭虚兴寄长。

仙者远游非穆穆，天之视下亦苍苍。

贵公业趁尘泥腐，小尉名争日月光。

此地何缘子真到，孤忠处处慕留芳。

赵汝腾

赵汝腾　陪高计使柱史谢庾使刑郎登梅仙山丹青阁

节迎吹帽约郊行，衣褀登危露未零。

一笑向进分皂白，相逢今日共丹青。

清姿照世郎官宿，劲操擎天柱史得。

自有此山无此客，来同老守醉还醒。

赵汝腾

