○戏ヅυ头赋（以“酒酣举白”为韵）

在众艺兮所尚，伊ヅυ兮自久，招邯郸少年，命诸葛新友，分曹列席，促樽举酒。犹贤博弈，将取适於解颐；乃贵先鸣，故决争於游手。终日莫闲，连宵战酣。不拔其旗，且背城而借一；并兼是视，岂分土之惟三？目贾勇，危冠竞贪，鉴座中之奔北，为席上之司南。然用之斯行，舍之斯去，老氏以训人立范，庄生以亡羊是举。佐欢有则，任物有叙，既无我以推移，每随之以处所。别有膏粱之子，缙绅之客，时为此物，以代支策。初一拟而纯卢，忽连呼而成白，相顾则笑，泯然无隙。请倾耳而侧目，看後来之一掷。

郝名远

