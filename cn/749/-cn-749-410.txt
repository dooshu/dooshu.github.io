陆凝之


凝之字子才，一名维之，字永仲，号石室，馀杭人。隐居洞霄。高宗以布衣召见，辞不赴。

夜游宫

东风捏就腰儿细。系滴粉裙儿不起。从来只惯掌中看，怎忍在、烛花影里。

酒红应是铅华褪。暗蹙损、眉峰双翠。夜深点绣鞋儿，靠那个、屏风立地。

念奴娇

远山一带，溯晴空、极目天涯浮白。枫落鸦翻谈笑处，不觉云涛横席。酒病方苏，睡魔犹殢，一扫无留迹。吴帆越棹，恍然飞上空碧。

长记草赋梁园，凌云笔势，倒三江秋色。对此惊心空怅望，老作红尘闲客。别浦烟平，小楼人散，回首千波寂。西风归路，为君重喷霜笛。







