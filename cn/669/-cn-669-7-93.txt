119　禮記逸篇辨名記　茂選儁英賢桀聖諸稱


春秋宣公十五年正義引辨名記云：「倍人曰茂，十人曰選，倍選曰儁，千人曰英，倍英曰賢，萬人曰桀，倍桀曰聖。」禮記月令孟夏之月正義引之，以爲蔡氏。白虎通聖人篇引禮别名記曰：「五人曰茂，十人曰選，百人曰俊，千人曰英，倍英曰賢，萬人曰桀，萬桀曰聖。」蓋禮記逸篇也。





