○东都神主奏

东都太微宫神主二十座，去年二月二十九日，礼院分析闻奏讫。伏奉今月七日敕，此礼至重，须遵典故，宜令礼官学官同议闻奏者。臣今与学官等详议讫，谨具分析如後。献祖宣皇帝，宣庄皇後，懿祖光皇帝，光懿皇後，文德皇後，高宗天皇大帝，则天皇後，中宗大圣大昭孝皇帝，和思皇後，昭成皇後，孝敬皇帝，孝敬哀皇後已前十二座，亲尽迭毁，宜迁诸太庙，於兴圣庙，之岁，乃一祭之。东都无兴圣庙可，伏请且权藏於太庙夹室。未题神主十四座，前件神主，既无题号之文，难伸祝告之礼。今与礼官等商量，伏请告迁之日，但瘗於旧太微宫内室闲之地。恭酌事理，庶协从宜。

顾陶

陶，会昌四年进士。大中时官校书郎。

