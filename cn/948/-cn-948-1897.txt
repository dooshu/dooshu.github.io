陆游　兰亭道上

湖上青山古会稽，断云漠漠雨凄凄。

篮舆晚过偏门市，满路春泥闻竹鸡。

陆游

陆游　兰亭道上

兰亭步口水如天，茶市纷纷趁雨前。

乌笠游僧云际去，白衣醉叟道傍眠。

陆游

陆游　兰亭道上

陌上行歌日正长，吴蚕捉绩麦登场。

兰亭酒美逢人醉，花坞茶新满市香。

陆游

陆游　兰亭道上

箭菔弓弢小猎回，壮心自笑未低摧。

前身家近盘阊路，曾看吴王射雉来。

陆游

