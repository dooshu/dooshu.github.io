梅挚　留别东郡诸僚友

霁雨浮空涨海流，虫沙龙蜃各优游。

津涯浩荡虽难测，不见惊澜曾覆舟。

梅挚

梅挚　留别东郡诸僚友

白璧紫金为世实，贤愚知贵莫能名。

庙堂祭器杯盘物，随处得之光彩生。

梅挚

梅挚　留别东郡诸僚友

楚国良金百炼精，深藏求售价连城。

岂徒丰狱吹毛利，兼有秦台照胆明。

梅挚

梅挚　留别东郡诸僚友

祖帐飘扬堤柳边，北来飞盖复翩翩。

追随不忍轻言别，回首城楼没晚烟。

梅挚

梅挚　留别东郡诸僚友

空府同来贤大夫，短亭门外即长途。

不辞烂醉尊前倒，明日此观重得无。

梅挚

