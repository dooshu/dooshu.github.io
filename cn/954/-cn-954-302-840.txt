陈造　再次习池诗韵寄程帅二首

南园胜绝真堪画，边上谁为李伯时。

山纳嫩岚侵密坐，花骈红影闯清池。

吟笺传遍鸳鸿友，舞袖轻于翡翠儿。

东府西州皆四鬴，若为长伴酒边嬉。

陈造

陈造　再次习池诗韵寄程帅二首

春意垂垂如我老，客怀领{上四下各}欠当时。

倏惊鶗鴃鸣清昼，便有晴蜓点碧池。

酒榼相过但溪友，锦囊馀几问庐儿。

芳辰渠尽人离索，苦念从公乘烛嬉。

陈造

