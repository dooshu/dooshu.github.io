魏了翁　叙州弟挽诗

与女为兄弟，前年五十年。

并驱骖接革，偕立雁羞肩。

此意春融泄，中年俗纠缠。

每期身蚤退，白首对床眠。

魏了翁

魏了翁　叙州弟挽诗

祸我天何酷，子归自古诚。

女孥俄别父，宗直亦辞兄。

家难已稠痑，寇氛方满盈。

分明天有眼，不照此时情。

魏了翁

魏了翁　叙州弟挽诗

人物寂寥甚，天心分付谁。

御戎伤畜缩，讲学病支离。

吏横民重足，时危命一丝。

若人天亦靳，抚事转伤悲。

魏了翁

