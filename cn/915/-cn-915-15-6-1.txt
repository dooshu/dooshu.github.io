◇牛赋

若乃豪宗威胤，公侯王后。乘轻御肥，貂蝉耀首。翟翟华貂，铄铄云母。良孛擢足于双岛，名骏叠迹于左右。贵游踊跃于绝伦，观者嗤妍其好丑。遂慕骏以相高，精彼奇选之希有。仪体既美，特资高足。名参飞兔，价齐骥。（《艺文类聚》九十四引臧道颜《牛赋》。）

乃有超群独出，骅毛文角，玷班凝白，鲜纤曲。（《初学记》二十九引臧彦《牛赋》。）

殊相允备，名不虚假。伟质魁梧，骨奇形雅。竦若惊鹿，若奔马。（《御览》八百九十九引臧彦《牛赋》。）

