○河道遷改分流隨宜防禦疏 【 開治運河】

臣據工部管理河道郎中鄭鋼呈、據委官徐州知州魏頌等、各會呈前事、勘得徐沛一帶河道、自胡陵城閘起。至沽頭三閘并謝溝新興黃家閘下、至徐州丘共閘七座、俱係運河、先年河身低下。閘座成規。啟閉以時。泉源接濟。自濟寧直達徐沛。復有嶧山滕鄒等縣諸泉。或由金溝淺而入運。或匯昭陽湖而積水。舟楫順利。粮運通行。自正德年間、黃河缺口、流出沛縣飛雲橋地方。西水東注。漫浸各閘。自後飛雲橋淤塞。河水復自魚臺漫入運河。然流衝奔突無常。引河濟運。利害相半。河流便于行舟。閘座日就頹廢。今年八九月以來。黃河遷改。將原出穀亭口以漸淤塞岔為二股分流。十月以裏。通將二處淤塞斷流。各閘淤淺。舟行艱難。但河性通塞。往來莫測。目前惟當疏濬淤淺。修復閘座。以通漕運。先事預處。以復舊規。必須併工急挑。方不有誤。今沿河中流逐里測量。自胡陵城閘起至沽頭上閘止、計五十七里零一百二十丈。各淤淺不等。俱該挑濬。自沽頭上閘起至黃家閘止。內止淤淺三十七里。亦該挑督。河面廣濶。急難挑濬。兼恐水流散漫。各里俱用挑濶一十丈為凖。職等公同各官、每深廣一尺。取泥稱重。一百四十斤。每筐可擡泥一百斤。仍計自河至山??。廣狹若干步。每夫每日可擡泥筐數。如閉閘禁水。濬河以擡泥為要若要泥近處一直雨水旋復流入河矣併工急挑則每四人擡泥一人取泥通融每夫每日可擡七十筐。明年春早自正月十五日起。至二月終止。除風雨休息。每夫實做工三十日。自胡陵城起至沽頭上閘止。應挑淤淺。每里該用夫二百八十名。計五十七里。共用夫一萬五千九百六十名。自沽頭閘起至黃家閘止。應挑淤淺每每里用夫一百四十名、計三十七里。共用夫五千一百八十名。更修閘七座。每閘用人夫七百名。共用夫四千九百名。通計用夫二萬六千零四十名。等因、職等會同徐州兵備、兼管河副使查應兆、親詣各該地方覆勘、與各官所議相同、會議黃河斷流。不濟運河。修復閘座。事所當先。濬河修閘通用夫二萬六千四十名。今照舊例于淮揚一府、徐州正???、并調各處淺夫不足之數、乞賜量調附近黃河等夫、并雇募應役、各于年裏派調停當、各府州縣委官分部、預備濬河筐杠杴钁器具完備、各于正月初間、委官督領刻期到工、內均徭編夫、自備工食、但加賞勞正派夫役、照例日給食銀一分五厘。雇募人夫。照例日給工食銀三分。仍先于年裏估計閘座停當、分投采耴石塊、動支河道樁草、各項銀兩、買運石灰、鑄造鉄錠、并樁艸板木打壩修閘物料齊備、及動支舊開河剩下徐州各廠杉木石塊、先儘取到、俱候凍開、興工修理、閘座挑濬淤淺、自正月十五日起興工、至二月終止、刻期在粮運未到之先、一併完工、若雨水勻和、泉源充溢、斯則閘座無窮之利、但恐天時亢旱。諸泉之水。不足以供各閘之用。粮運阻滯。事勢急迫。則于黃河梁靖口迤逶岔河。設法疏濬。下從泥河出孟陽泊口。以急濟漕運。寧費財力。亦不敢惜。及查先年黃河流决、閘座不用、原設專管沽頭等閘主事一員、并各閘官吏、俱盡裁革、閘溜淺舖人夫、十留一二、餘皆革去、目今各閘、既巳興復、原設主事、并各閘官吏、俱乞奏請銓補撥充、各淺人夫、俱照舊編派、其人夫工食賞勞、并采運石塊備辦檾麻石灰物料人匠工食、俱于河道貯庫銀兩公用、事完造冊繳報、再照運河久淤而初通尤宜申明舊規。遇淺即行盤剝嚴禁例外不得多帶客貨。庶閘河通行。粮運無阻。會呈到臣、會議得河性罔測。難以預度。若使水漸南趨。則濟寧下及徐州淤淺。必湏盡濬以復永樂至弘治百餘年來閘運之舊規。但目前數百里汙淺挑濬。且明春粮運在邇。事勢迫切。工役巨繁。而將來粮運。不免照常由閘積水行舟。較之數年舟行閘面者不同如水漸北趨。則仍濟漕河運舟誠為順利。但黃河難禦。而閘河窄狹。不能受黃水十分之一。今巳逼近濟寧。萬一漲溢衝决。則天井以下一帶閘座。必皆盡壞。下及徐州三百餘里。淤淺日甚。或以漸北徙。則先年北經曹單下衝張秋故道亦有可虞。尤為運道無窮莫大之患。二者均為有利有害。而輕重不可不權。詢謀不可不審。防禦不可不周。且事連三省、関係匪輕、巳經會行各官詳議、續據回報到臣、會同摠理河道都御史劉天和廵按直隸監察御史陳表、議得建閘積水以通運者、　先朝百餘年之舊規。藉黃河之水以濟運者。邇年一時之近利。黃河一遷改。雖河性罔測。而先事當防。國計至重。豈容少緩。徐沛百餘里間。凡運道之淤。閘座之頹廢者。目前舉湏修濬、各官所議利害甚明、經畫亦當前項人夫、合于淮揚徐三府州儘調河道淺閘塘壩黃河等夫四千名沛縣空閑接逓夫二千四十名俱係均徭編僉、各令自備工食、但每半月、量加賞勞、正派人夫一萬名。照例每名日給食銀一分五厘。雇募人夫一萬名。照例每名日給工食銀三分。但閉閘絕水。則人力易施入水取泥則成工難必照得濟寧南旺河道、例該三年兩次大挑、嘉靖十四年春、適當應挑之期、例該工部等河郎中呈部奏請、于二月初一日。興工。至三月終止。閉閘絕水。禁止往來鮮貢船隻、係是舊規。合無趁今大挑之期、預于年裏、將前項人夫起派雇募調發、修閘灰石等料、俱于年裏買辦、到閘完備、俱候春初人夫于正月十五日以前到工、上自南旺。下至黃家閘。閉閘絕水。禁止往來鮮貢船隻。畫地分工。并北河原議夫役。亦合量增。併力挑濬修理、通期二月終、三月初完工、以俟皇木粮運早至、臣等仍申飭運卒、不許例外多帶貨物、臨期再行多方疏引接濟、若夫果不敷、量為添雇、以期國計無誤、再照徐沛河道廣濶。閘座稀少。較之濟寧河狹閘密者。猶有不同。是以故老相傳。先年運舟。有累旬累月。方過沽頭三閘者。况今淤淺量挑。閘座新復。若果將來天旱泉微皇木粮運阻塞事勢迫促方如各官所言。將梁靖東流岔河下至泥河量加疏道。以圖急濟。此則甚不得巳一時之權也乞敕工部再加計議、早為上請、行下臣等施行、

