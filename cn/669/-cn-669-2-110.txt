110　不讀易不可爲宰相


易緯坤鑿度注云：「虞世南曰：『不讀易，不可爲宰相。』」注者未詳其人，亦天下名言也。

【元圻案】四庫全書總目易類：「乾坤鑿度二卷，隋、唐志、崇文總目皆未著録。至宋元祐間始出。紹興續書目有蒼頡注鑿度二卷，後以鄭氏所注乾鑿度有别本單行，故亦稱此爲巛鑿度。」〇注文曰：「後漢王鳳舉曰：『不讀易經者不得登朝，須道德二經與宰相剥敕批。』魏亦如此。至唐虞世南舉曰：『不讀易，不可爲宰相。』」





