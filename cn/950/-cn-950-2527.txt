杨万里　余处恭少师左相郇公挽辞三首其

天下非无士，胸中自有人。

如何初拜相，首荐一遗民。

恩我丘山小，怀公骨肉亲。

白头哭知已，东望独伤神。

杨万里

杨万里　余处恭少师左相郇公挽辞三首其

孝庙乘乾日，光宗宅震宫。

夔龙池集凤，黄绮翼高鸿。

初政扶皇极，三朝扰大忠。

暮年坐黄阁，万古一清风。

杨万里

