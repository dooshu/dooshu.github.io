【杂诗三首】

暮春和气应。白日照园林。青条若总翠。黄华（《类聚》作花。）如散金。嘉卉亮有观。顾此难久耽。（《文选》作耽。）延颈无良涂。顿足托幽深。荣与壮俱去。贱与老相寻。观乐不照颜。惨怆发讴吟。讴吟何嗟及。古人可慰心。（○《文选》二十九。又《类聚》二十六引林、金、寻三韵。）

东邻有一树。三纪裁可拱。无花复无实。亭亭云中竦。□巢禽不为巢。短翮莫肯任。（○《类聚》二十六。《诗纪》二十九。）

忽有一飞鸟。五杂英华华。一鸣众鸟至。再鸣众鸟罗。长鸣摇羽翼。百鸟互相和。（○同上）

