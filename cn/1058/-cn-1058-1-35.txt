鸚鵡賦


美洲中之令鳥，越眾類之殊名。

感陽和而振翼，遁太陰以存形。

遇旅人之嚴網，殘六翮之無遺。

身掛滯於重綶，孤雌鳴而獨歸。

豈余身之足惜，憐眾雛之未飛。

分糜軀以潤鑊，何全濟之敢希。

蒙含育之厚德，奉君子之光輝。

怨身輕而施重，恐往惠之中虧。

常戢心以懷懼，雖處安其若危。

永哀鳴以報德，庶終來而不疲。





