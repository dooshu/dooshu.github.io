◎许善心

善心字务本，高阳北新城人，陈卫尉卿亨子。为王府法曹，举秀才，对策高第，授度支郎中，转侍郎，补撰史学士。祯明中，奉使聘隋，拘留不遣。及陈亡，拜通直散骑常侍，直门下省，授虞部侍郎，除秘书丞。仁寿初，摄黄门侍郎。寻加摄太常少卿。炀帝即位，转礼部侍郎。以忤宇文述，左迁给事郎，摄左翊卫长史。从征辽东，授建节尉。寻加朝散大夫，摄左亲卫武贲郎将，授通议大夫。江都之变，为宇文化及所害。越王侗称制，赠左光禄大夫、高阳县公，谥曰文节。有《方物志》二十卷、《符瑞记》十卷。

