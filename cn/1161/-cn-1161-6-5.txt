送柴侍御赴阙序

郡县天下已来，外官之贵者，惟二千石而已。入则拜三公而论道，出则拥五马以行春，南面百城，于斯为盛。至有受藩维之寄，居将相之崇，虽极人臣，亦兼刺举，尊共理也。皇家承累朝之弊，削诸侯之权，自两都五府而下，至于羁縻州郡，率以儒臣承其乏，抑战功而重民政也。江东之郡吴为大，厥赋惟上，其民实繁。纳土已来，名臣迭处。　天王九年春，平阳柴公自治书御史出典斯郡。公以文学之业，早登甲科，负王佐之才，未升显位。法尚宽简，政惟循良，吏不能欺，人罔知化。观其议一事，出一言，必能达今古之变通，极天人之奥妙，合乎皇王之道，在乎经纬之谋，引而伸之，宜其相大居而化万国矣。今之为郡也，上有督责，事无便宜，才虽有余，道或未尽，是以体盈虚之理，息奔竞之心，不术吏才，不沽时誉，冲澹自守，光尘必同，识者又知其史隐也。属天官以三载考绩，黜陟幽明，举观典以惩之，考功以礼义兴行，肃清所部，奏课最以旌之。龚黄于是政成，邵杜以之相代。是行也，道将行乎？位将至乎？圣主得其贤乎。苍生得其福乎。且见其佐祐一人进退百执。调炼和气簸杨淳风。煦而为阳春。散而为霖雨。茂育品物。纳于华胥。然后富贵崇高享之无媿。又不见房魏彼何人也。舆论藉藉形于是言。且未知天意果如何哉。水国春暮。江天雨晴。下岩岩之虎丘，背汤汤之震泽。民洒别泪，沾于绣衣。吏献离觞，愿驻骢马。𢌜尉评王某从宦属邑，受恩煦深，收涕挥毫，以序行色。











