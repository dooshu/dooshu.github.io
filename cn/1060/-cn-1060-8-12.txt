游大酉洞天

畴昔览山经名迹称大酉乾坤辽阔吴楚长倚劔青防只翘首谁云万里今独来快意兹防信非偶主人亦清真同余紫霞想旋披榛莽度巉岩细窥隂洞琅玕长侧身初下觉黯黑却立斯须忽爽朗千年古壁玉为色垂乳晶荧翠犹滴仙人去后石函空緑烟销尽藏书室金灯闪倐知有无瑶草纷蕤乱朱碧吁嗟此竒观乍到神欲竦盘涡嵌窦深不测鸣流泄濑惊奔澒临厓拄杖聴犹疑白昼或恐风雷动我従放逐西南陬裹粮徧入名山游桃源偪侧岳麓小眺逺未得开双眸终然灵境谐夙好造物似为畸人谋根盘路转更礧砢石田如掌琪花亸奋衣欲往心飜然水深泥滑愁无那何当秉炬破幽暗净扫云牀相对坐髙秋晴日傥更来待余为启青铜鎻

