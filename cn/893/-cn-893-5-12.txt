大堤曲





按梁简文帝作《雍州十曲》，内有《大堤》《南湖》《北渚》等曲，其源盖本于此。



汉水临襄阳，花开大堤暖。[一]佳期大堤下，泪向南云满。[二]春风复无情，吹我梦魂散。不见眼中人，[三]天长音信断。

[一]《一统志》：大堤在襄阳府城外。《湖广志》：大堤东临汉江，西自万山，经澶溪、土门、白龙池、东津渡，绕城北老龙堤，复至万山之麓，周围四十余里。



[二]陆机赋：“指南云以寄款。”江总诗：“心逐南云逝，形随北雁来。”



[三]何逊诗：“不见眼中人，空想南山寺。”





