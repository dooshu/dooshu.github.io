○请诗享月停荐食奏（元和三年四月太常礼院）

太庙时享，及告庙朔望荐食同日。谨按《礼》经，祭不欲数。伏以太庙祭，礼重於时享。准礼时享与同月，即其月但行，不行时享，盖不欲烦，是礼先重者。今时享重於朔望荐食，详求礼情，参酌轻重，於时享之月，其朔望荐食，亦合便停。若两礼兼行，即祭恐烦黩。伏请每至时享及腊享，但行享礼。其月朔望荐食请停，馀月一准旧制。如告庙日与朔望荐食日同，伏请先行告庙礼，然後荐食。所冀疏数有节，合於礼中。

