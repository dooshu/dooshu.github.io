海东旱三年矣施子过之减驺并食歌促急不成声窃比於海人之謡云尔

海中隂火烧扶桑专车鱼骨擎为梁截骨为臼春无粮嘱儿忍饥勿夜哭墙头跳叫多豺狼

二

塲丁鹾贾无完屋一握黄粱盐十斛差科络绎相驱逐前日路死骨未收且缓须叟莫鞭扑

三

黄蒿飒飒风啾啾遗黎眼枯无泪流卖男得钱新买牛垦荒给种圣人出何时亲幸海东头

