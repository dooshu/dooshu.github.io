芹圃曹君

（沾）别来已一载余矣偶过明君（琳）养石轩隔院闻高谈声疑是曹君急就相访惊喜意外因呼酒话旧事感成长句

可知野鹤在鸡羣，隔院惊呼意倍殷。
雅识我惭褚太傅，高谈君是孟叅军。
秦淮旧梦人犹在，燕市悲歌酒易醺。
忽漫相逢频把袂，年来聚散感浮云。


题芹圃画石

傲骨如君世已竒，嶙峋更见此支离。
醉余奋扫如椽茟，写出胸中磈礧时。


