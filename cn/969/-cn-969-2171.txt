刘克庄　纵笔六言七首

读过书皆遗忘，老来诗愈颠狂。

不献贵人夹袋，尽入奚奴锦囊。

刘克庄

刘克庄　纵笔六言七首

少日才高户大，暮年酒对诗豪。

且教儿童精选，谁能奴仆命骚。

刘克庄

刘克庄　纵笔六言七首

古调不同俗调，后儒多异先儒。

美蔡中郎幼妇，呵郑司农老奴。

刘克庄

刘克庄　纵笔六言七首

学射必百发中，观棋争三着高。

画工一洗万马，巨人一钓六鳌。

刘克庄

刘克庄　纵笔六言七首

佛经六千馀卷，聃书八十一篇。

今为二氏学者，我则两端竭焉。

刘克庄

刘克庄　纵笔六言七首

精卫衔石填海，醯鸡以畒为天。

拊石凤翔千仞，□□龙沕九渊。

刘克庄

刘克庄　纵笔六言七首

从我辙环衰世，有谁鼓瑟暮春。

高弟勇浮海者，圣师与浴沂人。

刘克庄

