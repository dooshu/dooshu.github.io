【节相】


（宋）以节度使带同中书门下平章事者，即使相带节度使之略称。宋曾巩《曾巩集》卷二三《节相制》：“践扬要极之司，更阅岁时之久。”《宋史·宋庠传》：“三曰使相节度，不隶藩要。夫节相之建，或当边镇，或临师屯，公用之设，劳众而享宾也。”《宋史·职官志》九：“新官：开府仪同三司；旧官：使相，谓节度使兼侍中、中书令或同平章事。”（清）（1）总督带大学士衔之尊称。清张集馨《道咸宦海见闻录》页九二：“琦（善）静庵节相，吏治可观，而人总畏其严厉。”《清史稿·琦善传》：“道光十八年，拜文渊阁大学士，仍留总督任。二十年，罢（林）则徐、（邓）廷桢，命琦善署两广总督兼粤海关监督。”（2）总督别名。《道咸宦海见闻录》：“桂良居然总督矣。……次早赴院署。……桂良曰：‘擢奏要紧，我先君在闽督任内，因台湾事，顶触圣怒，立刻查抄逮问。’……又述及怡良精于刑名，暨请琐屑事，刺刺不休，如村妪絮谈，余极不愿坐，而不能不耐心听。因思国家重臣，备员节相，其胸中蕴蓄如草芥，其口中吐属如市井……”





