○祭董大使文

维宝应元年岁次，壬寅月日，祭於陇西董府君之灵曰：秋日凄凄，百卉具腓，城寺无主，人焉适归？矧蓄荫庥之望，翻遇死丧之威。吊随庆集，事与心违，良知与主，昨是今非。呜呼哀哉！追惟曩岁，永丰之游，清川倚棹，广路停。道路契阔，燕言绸缪。倏焉陈迹，曾不少留。几成海变何啻星周。劲翮翱翔，上陵苍苍。俯怜燕雀，畏逼藩墙。议以衔羽，将贻稻梁。望国骏奔，初念褚中之惠；及门问故，俄增挂剑之伤。呜呼哀哉！干戟，撤而不见，む蒙户而风悲，苇绕庭而灵泣。邦人辍舂，歼良何速，属吏г襟，於何从禄？永无像於形仪，庶有凭於轨躅，羞匏叶而为荐，比只鸡而可续。呜呼哀哉！尚享。

