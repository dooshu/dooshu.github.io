◎如梦令

如梦令，小石调曲。有传自庄宗者，有传自吕仙者。庄宗於宫中掘得石刻，名曰古记，复取调中二字为名，曰如梦令。所谓"如梦。如梦。残月落花烟重"是也。不知先曾有一阕云："尝记溪亭日暮。沉醉不知归路。兴尽欲回舟，误入藕花深处。争渡。争渡。惊起一行鸥鹭。"传是吕仙之曲。别刻又云无名氏作，非吕仙也。张宗瑞寓以新词，曰比梅。近选以庄宗"曾宴桃源深洞"，又名曰宴桃源。［古今词谱］

