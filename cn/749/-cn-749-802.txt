熊大经


大经字仲常，丰城人。建阳县主簿。授泉令，不行。除从事郎、广南西路提点刑狱司干办公事。有胖斋集，不传。

酹江月

子庆母八十

人生八十，自儿时祝愿，这般年数。滴露研朱轻点笔，个个眉心丹字。萱草丛边，梅花香里，真有人如此。红颜青鬓，儿时依旧相似。

堪笑生子愚痴，投身枳棘，欲了官中事。万叠关山遥望眼，遐瞬白云飞处。膝下称觞，门前问寝，幸有嵩谟子。更望此去，十分好学彭祖。







