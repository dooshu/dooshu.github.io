○科舉考序 【 科舉】

兩漢之世。文武之用非一途。選舉辟召。署吏積閥。往往雜進。晉世始重門第。而中正之設。尚隱然三物之遺。江左則王謝朱陳。北方則崔盧李鄭。門第之勢。益專而不可反。隋煬矯之。設科取士。白屋韋裳。稍一氣吐。唐宋因沿。雖登進尚廣。而途則日益重矣。元興自朔漠。以馬上得天下。固不盡廢宋舊。而省臺之正。皆委臆於其族類。科舉之片?旁。分為左右。右羌虜而左中國。掾史紛進。辟署惟意。是以吏治若亂絲而不可整。高帝之初。或致禮網羅。或收繇杖箠。皆朝起鐮耒。夕堂旃席。洪武三年。取畿內諸貢士尋未及會試而官之。明年始復試得進士吳伯宗等。以為諸儒士多未脫佔??畢。無益天下大計。罷之。又十三年。而始更布條式。載在甲令。二百年來。公卿大夫之業。皆出于此。易代之際。灼然名臣。至孤卿者。當有楊士奇之擔簦。劉中敷楊善之版築。夏原吉郭進胡儼吳中呂震之應鄉書。而其後遂寥寥矣。世久事殊。法網微疏。孽牙其間。盖至嘉靖而司水鏡者。往往門互市田更買奴亡不稱關節而得揚揚與經生伍。相門紈袴。薄璽郎夕。拜而不就。乃至捘萬乘之臂而奪其鼎甲。談之酢齒聞之扼腕。盖至今尚未艾云。言路諸臣。抉摘頗峻。　人主亦微覺之。而當事者以弗便巳。弗竟也。乃作科試考。

