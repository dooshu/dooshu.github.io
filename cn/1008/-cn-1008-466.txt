赵蕃　读子进浙行诗轴中有二诗见寄次韵报之

近有平安使，新诗得尽传。

深怀行役苦，更忆弟昆贤。

笠水鸱夷水，荆溪玉局仙。

经行如有访，小为系归船。

赵蕃

赵蕃　读子进浙行诗轴中有二诗见寄次韵报之

何夕佳风月，仍陪笑语清。

依依数行李，了了尽平生。

要使交游态，浑如手足情。

居閒有此乐，那用占时名。

赵蕃

