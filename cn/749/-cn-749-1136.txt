孙锐


锐字颖叔，吴江人。咸淳七年（1271）举于乡。十年（1274），登进士第，佥判庐州。宋良亡，隐居平望之桑磐村，被征不起。德祐三年卒，年七十九。

渔父词

和玄真子

平湖千顷浪花飞。春后银鱼霜更肥。菱叶饭，芦花衣。酒酣载月忙呼归。

水调歌头

玄真子吟

玄真子隐居江湖，自号烟波钓徒。肃宗赐之奴曰渔童，婢曰樵青。人问其故。曰：渔童使捧钓收纶，芦中鼓枻；樵青使苏兰薪桂，竹里煎茶。玄真既离苍波，游绮市，与群仙集于平湖。樵青，鄙女也，得随仙迹，暂至尘寰，情动于中

而献之歌。

渔钓有遗逸，天子宠玄真。赐之奴仆，得随妫嫣艳下神京。几度蘋汀蓼岸，不问金钩无饵，谈笑取冰鳞。珍重主人意，名我曰樵青。

肩兰桨，萦桂棹，出波津。凌虚上□□□，□□会群真。卸下绿蓑青笠，付与渔童收管，相与□红尘。归去又□□，同赏洞中春。







