○对祭星判

〈甲祭司人，沃盥执烛而献。人数未便陈玉彻奠。监祀纠其失仪。甲云：“来岁美恶岂玉能知？”〉

天垂众象，地列百神，四时祀之，废一不可。所以爰命於甲，有事司人，如在表至诚之怀，惟馨祈莫大之福。遂能就盥除秽，用烛明仪。既俎豆而式陈，冀圭璧而必荐。诸具已备，惟玉未陈。谓监祀而罔知，何纠事而斯当？词虽不已，其难舍诸。

元弼

