○辨方政被誣疏 【 邊將】

邊將不安則事体難以措辦文貞此奏特有擔當

蒙　欽發下鎮守大同太監郭敬題本二本、奏總兵官都督方政專權等事、臣看得所奏事件、未知虛實、葢方政自永樂宣德年間奉　命率兵在外、皆有功績、此人實是廉勤公正上能敬事　朝廷、下能撫恤軍民、眾所共知、眾所共推、豈有纔到大同、未及三月、便有許多過失、且聞郭敬在彼、與曹儉通同為非。專務貪利不理邊備。以致累次失機。　宣宗皇帝屢遣勑切責之、仍不悛改、且郭敬初聞　朝廷命方政往大同總兵。心已不喜。如此立辯其誣曾親來文淵閣對臣等極毀方政之短。極誇曹儉之能。臣等已料其到彼、必然不合、或致設計傾陷方政。今已果然。臣伏思於今邊務緊急之時。將臣可任用者。　朝廷當保全之。欲請　勑諭郭敬。命其改過自新。自今與方政協和辦事。又慮方政知郭敬奏其違法等件。虛實未明。必然心中趦趄。若不寫　勑去釋方政之疑。令其如舊安心辦事。則官軍窺覷。必不聽其號令。有誤邊備。為此今擬寫勑稿二道封進、謹題請旨、

