圣朝容散发敢说独醒人

二

荆扉开绿野石壁上苍藤补学青春去寻欢白髩增花畦防菊虎水槛护鱼鹰夜雨多闲思清吟傍竹灯

三

清谿通草阁恰灌邵平园树隐潭边石花明竹外轩村翁争社酒里妪信巫言溷俗安垂老从人学钓缗

四

野岸沈江雨生涯送渚田偶缘沽酒计忝受作碑钱泛览频更帙多吟屡失编篱边闻剥啄时系客来船

五

百虑一长叹半生余独歌蠃吟成子易鸠拙占巢多稗每先嘉谷藤翻压旧柯物情差可见不醉欲如何

六

不是违时客时人自觉疎抱琴操古调洗洞辨仙书鑱采云中术园留雪後蔬漫夸簪绂事钟鼓飨爰居

七

背市成田舍傍村多酒家贫先输亩税俭许馔溪鰕疎雨响椶叶微风吹豆花翻嫌仲长统乐志太无涯

八

种花愁少地接树又传方秋野稻孙秀池亭莲子香放生增嗜蟹营道若忘羊近觉诗书累残编任满牀

九

兴来随步屧村远接人烟水?青枫树鱼跳白板船剥麻乘晓月试茗就寒泉辛苦相怡悦田家长晏眠

十

晩计合幽栖茅斋压水堤夜凉闻石鸭秋霁鬬杉鸡征敛愁箕斗江关习鼔鼙鹿门行采药斟酌问山妻

