包恢　和陈七峰七诗韵

浊世九黄河，太虚一明镜。

混混皆随流，炯炯谁独醒。

崛起孤峰高，尽把众山领。

根基既超然，培植功且更。

包恢

包恢　和陈七峰七诗韵

乾坤露端倪，宇宙几奇怪。

万化俱万章，一视靡有界。

即此分真文，於外本无待。

所原学如何，岂不信兹在。

包恢

包恢　和陈七峰七诗韵

洞然一止水，浪静仍风恬。

心微在精一，动凶由二三。

根深自生色，形神犹饮酣。

一毛犹有伦，声臭无容参。

包恢

包恢　和陈七峰七诗韵

上达何外暴，真乐非幽园。

凡有动於境，恐皆离乎天。

我自淡不厌，彼徒争相喧。

峰高果峻极，无论百千年。

包恢

包恢　和陈七峰七诗韵

百千始一年，漫分三百六。

来信非有余，往屈讵不足。

形有消犹水，德常久如玉。

世间无神仙，但戒小结束。

包恢

包恢　和陈七峰七诗韵

形相犹吾庐，主者自有执。

执乃所性存，不计年百十。

庐则有坏时，似井废不汲。

能原始要终，修短非缓急。

包恢

包恢　和陈七峰七诗韵

万分川流异，一本墀§化同。

小闭即俱塞，大彻何不通。

大人犹赤子，少成同老翁。

今古任异世，不息将何穷。

包恢

