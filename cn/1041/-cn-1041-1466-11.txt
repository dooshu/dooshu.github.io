游九言　庆余思永冠

圣经陈冠义，万世示章程。

是礼最为重，无丧始许何。

三加仪特备，四行责非轻。

此意知谁会，寥寥千古情。

游九言

游九言　庆余思永冠

今日□□仲，荣加首服新。

从今弃幼志，当自勉成人。

处事与接物，从兄以事亲。

圣贤有谟训，盍亦谨书绅。

游九言

游九言　庆余思永冠

礼仪今既备，告字亦攸宜。

自昔学深造，莫非原自思。

近而仁固在，□□□堪施。

字子曰思永，饮哉保受之。

游九言

