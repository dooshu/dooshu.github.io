12　淇口以東有金堤


淇口以東。

【元圻案】溝洫志：「賈讓奏言：『臣竊按視遮害亭西十八里，至淇水口，迺有金堤，高一丈。自是東，地稍下，隄稍高，至遮害亭高四五丈。往五六歲，河水大盛，增丈七尺，壞黎陽南郭門，入至隄下。水未踰隄二尺所。從隄上北望，河高出民屋，百姓皆走山上。水留十三日，隄潰二所，吏民塞之。臣循隄上，行視水勢，南七十餘里，至淇口，水適至隄半〔一〕，計出地上五尺所。今可從淇口以東爲石隄，多張水門。』」





通典言淇水口之名


通典州郡八：「淇水出共山，東至衞州衞縣界入河，謂之淇水口。」

【集證】今衞輝府淇縣西北有淇水，下流入衞河。

〔一〕「水」，原置於上句「口」字前，據中華本漢書卷二九溝洫志校正。





