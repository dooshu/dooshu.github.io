○議量加朵顏三衛夷人賞賚疏 【 三衛賞賚】

該整飭薊州邊備都御史徐嵩、題稱准兵部咨、為夷人乞要增添進貢事、臣等以　朝廷恩威曉諭、責其妄求添頁、及遲慢之罪、革蘭台等叩首悔謝、隨于本日、將進貢人馬、公同照常騐放三百名、數畢、次日將預備塩米?疋酒肉逐一犒賞示以　皇上賜賚厚恩、及照革蘭台告稱官職要略比常加大、及收捕做賊達子、無喫無穿、要為奏處一節、臣等切惟自去年冬至、今地方晏然、比之往年、搶掠人畜、殺傷官軍、慘毒不可勝言者其功亦可嘉尚、誠能即今因其願報效之時、或量加陞賞、仍令其愈加用心管束收捕、若有侵犯、大則拒絕剿??烕、次則革去職賞、則彼貪我之利、而益有感恩圖報之心、畏我之威、而不敢肆其犬羊貪噬之性、地方亦可望于無事矣、奉　旨該部來說、看得朵顏等三衛夷人進貢、先該本部具題、奉有明旨、著撫按縂兵等官再行省諭、責以大義、姑容補貢、巳經行令各官遵行去後、今該都御史徐嵩具奏前來、開稱廵關御史翁五倫、責令通事人等、授以曉諭、宣示國威、遂致各夷感激大恩、叩首悔過、照常乞貢、巳于本月初一日、各夷俱巳到舘、此實繇我　皇上神謨英斷、威震遠夷、不煩天討、而醜類自爾輸誠懾服、不敢復有增貢之請、入貢愆期何足為言制夷要策不在此也葉文思與凃總制一書論之詳矣惟是該夷入貢、往往愆期、據法應該究治、但都督革蘭台、執稱為天雨所阻又被黃毛達子來搶、所以來遲、察其情詞、似亦有因、伏望　皇上、特垂優恤、俯賜寬宥、本部仍行令提督主事、濬同通事人等、嚴加省諭、今後務要依期進貢、不許遲慢、以自取罪戮、再照都御史徐嵩、奏稱自去年冬至今沿邊未有夷賊侵犯。地方晏然。異于往昔。未必非本夷收捕之功。今因其報効之時。或量加陞賞。令其愈加用心管束收捕。則彼益有感恩圖報之心。臣等看得徐嵩所奏、盖亦懷遠人以安地方至計、既該邊臣所請、且本夷節次告稱窮乏乞哀之情、合無于今次常貢正貢之外、將都督革蘭台量給賞賚、以示國家酬獎之典、不為常例、其所稱加大職事鈐束部落一節、事隸兵部掌行、應否加賜、該部徑自查議題覆施行、

