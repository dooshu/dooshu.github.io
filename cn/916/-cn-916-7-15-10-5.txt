【题所居壁】

〖南史曰：弘景妙解术数。逆知梁祚覆没。预制诗秘在箧里。化後门人方稍出之。大同末。士人竞谈玄理。不习武事。後侯景篡。果居昭阳殿。〗

夷甫任散诞。平叔坐谈空。不言（《太平广记》作信。南史作岂悟。《御览》同。隋志作意。）昭阳殿。化（集作忽。隋志同。南史作遂。《御览》同。）作单于宫。（○陶隐居集。南史本传。隋书五行志。《御览》五百五引梁书。《太平广记》十五。《诗纪》八十九。）

和约法师临友人诗（《诗纪》云。历代吟谱云。慧约字德素。有哭范荀诗云云。乃以此作慧约作。或别有考也。）

我有数行泪。不落十馀年。今日为君尽。并洒秋风前。（○文苑英华三百二。《诗纪》八十九。）

