○霸桥歌送大梁郭佥宪

咸阳城东霸桥水。芳草乍拂春风起。秦官霸水行人泪。遥见骊山夕阳紫。台中使君跨孤鞍。枭枭逸斾星霜干。我筵短亭扫枫叶。仰头白日明长安。国宾之子陈留彦。少年谒帝承明殿。古调文华夺流辈。锦袍玉质时人羡。王门齐举万年觞。彩衣自识仙郎面。阳春白雪梁园客。上元灯火岐阳宴。高堂二月别酒新。得意如君谁与伦。平沙走马凌云气花枝遥遥车入秦倘因桥上垂杨发幸忆当年送别人

【舒章曰结处四语快心生色】

