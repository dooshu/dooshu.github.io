邵雍　别谢彦国相公三首

和诗韩国老，见比以宣尼。

引彼返鲁事，指予来西畿。

日星功夫大，麋鹿分同微。

华衮承褒借，将何答所知。

邵雍

邵雍　别谢彦国相公三首

仲尼天纵自诚明，造化功夫发得成。

见比当初归鲁事，尧夫才业若为情。

邵雍

邵雍　别谢彦国相公三首

尝走狂诗到座前，座前仍时洞中仙。

无涯风月供才思，清润何人敢比肩。

邵雍

