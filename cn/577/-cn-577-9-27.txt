过宋员外之问旧庄

过宋员外之问旧庄〔一〕员外季弟执金吾，见知于代，故有下句。


宋公旧池馆，零落守一云首阳阿〔二〕。枉道只从入，吟诗许更过。淹留问耆老，寂寞向山河。更识将军树，悲风日暮多。

〔一〕宋员外：之问景德中再转考功员外郎。弟之悌，有勇力，之逊善书。之悌开元中自右羽林将军出为益州长史、剑南节度兼采访使。

〔二〕首阳：《寰宇记》：首阳山，在偃师县西北二十五里。阮籍诗：步出上东门，北望首阳岑。





