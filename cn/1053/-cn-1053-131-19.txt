毛滂　春词

日催红{左革右甲}韈，雪放绿蒙茸。

莫向东郊去，王春在九重。

毛滂

毛滂　春词

春逐东风行地上，德随和气散寰区。

圣人中正观天下，道本无言教已孚。

毛滂

毛滂　春词

云母春冰薄，氍毹晓气暾。

尚垂宵旰意，加惠及元元。

毛滂

毛滂　春词

冰销玉液凫鹥喜，日暖宜春草木长。

忠厚家风传八叶，太平光景接三王。

毛滂

毛滂　春词

雪尽牙签暖，芸生竹简香。

夜分犹乐此，定喜日舒长。

毛滂

毛滂　春词

好生恰对发生时，宽大恩流涣汗飞。

雷雨解成僵卉动，蓼萧诗就远人归。

毛滂

毛滂　春词

精华初结惯，璧水再逢春。

杞梓扶疏见，君王自作新。

毛滂

毛滂　春词

天光地气与年新，不觉人间一物陈。

初令雷霆端有信，旧余霰雪敢无垠。

毛滂

毛滂　春词

仙桃欲拂朝真脸，禁柳忙催望幸眉。

不会君王春思别，杏花菖叶在农时。

毛滂

毛滂　春词

云避南山晓，天回北斗春。

荣光生八彩，寿色两嶙峋。

毛滂

毛滂　春词

冰开御水龙鳞细，日照宫梅麝炷烘。

欲看人间花灼灼，不妨葛藟共春风。

毛滂

毛滂　春词

君恩破寒色，天笑觉春回。

先暖延和柳，曾无羯鼓催。

毛滂

毛滂　春词

诞敷文德金铃振，尽纳熙河玉律谐。

御柳宫梅动春意，朝来黄鸟亦喈喈。

毛滂

毛滂　春词

瑞日晖晖上，非烟冉冉收。

晴川蚕可浴，翠潋荇初流。

毛滂

毛滂　春词

柏酒勤称寿，椒涂蚤却寒。

静无游乐事，殊阔濯龙欢。

毛滂

毛滂　春词

玉殿重帘卷水晶，椒花柏叶圣人清。

千春万岁承明主，长听云韶歌管声。

毛滂

毛滂　春词

晓光开乡幄，晴色上金除。

初进春衣窄，犹应澣濯余。

庶草将蕃庑，群阴自退消。

迟迟杏梁日，长照紫宸朝。

毛滂

毛滂　春词

雪才盈尺云阴解，负不鸣条雨块完。

春力急催冬事退，君王宽政不恒寒。

毛滂

毛滂　春词

群心与物为春久，唤得春风破腊回。

天近自应通信息，梅花不用犯寒来。

毛滂

毛滂　春词

八风调养力，九地发生深。

共被年丰赐，谁知日昃心。

毛滂

毛滂　春词

睍睆黄鹂出，参差紫燕飞。

君仁羫羨阔，惠及羽毛微。

毛滂

毛滂　春词

春色年年染御沟，鸭头轻绿弄花柔。

今年春到昆仑上，九折委蛇舞翠蚢。

毛滂

毛滂　春词

烩壁椒花馥，瑶钗彩燕翩。

东风呼唤得，随意作春妍。

毛滂

毛滂　春词

截肪初见昭华玉，刀出昆吾宝籀开。

天助君王敷大喜，安排春色探先来。

毛滂

毛滂　春词

日养千花气，风和百和香。

君王自仁寿，柏叶更称觞。

毛滂

毛滂　春词

御沟覆盖柳寒犹噤，芳草池塘暖尚微。

玉色怡融何事喜，一年苔绿遍君圜扉。

毛滂

毛滂　春词

宝历垂无极，璿玑转未央。

绣楹膏露润，玉殿紫芝香。

毛滂

毛滂　春词

宫漏迟迟不受催，出花光景渐徘徊。

万方日日春台上，不道东风恰始来。

毛滂

毛滂　春词

穆穆清光外，葱葱佳气中。

云天看斗柄，寰海受和风。

毛滂

毛滂　春词

雕云燎馥沉复暖，彩胜风翩玉燕寒。

天上春光来咫尺，琼花瑶草遍阑干。

毛滂

毛滂　春词

琐窗朱户无寒到，长似春光日日来。

自是螽斯载风什，可烦箫磬祀高禼。

毛滂

毛滂　春词

玉甽兰封麝，瑶池柳养金。

宸章先造化，摛藻自春林。

毛滂

毛滂　春词

靧面桃花有意开，光风转蕙日徘徊。

昭阳天近知春早，玉琯东风破雪来。

毛滂

毛滂　春词

日射觚棱气郁葱，露华犹冷玉芙蓉。

琐窗朱户春光暖，珠蕊琼花无数重。

毛滂

毛滂　春词

腊寒辟易沉香火，春意侵寻玉琯灰。

阴德承天专静厚，发生有助到根莇。

毛滂

毛滂　春词

风来太液冰先泮，日照延和柳未知。

翠辇不缘花事出，行看荇带绿参差。

毛滂

