【赠徐郎诗】

〖六章〗

汉水如鸡。昆山抵鹊。维皇多士。譬兹珠璞。皎皎名驹。昂昂野霍□。思发泉涌。纸飞云落。射策除郎。明经拜爵。家盈ひ□。人有丹ぬ。车载斗量。束之高阁。

并海之斥。奕叶才雄。北邻稷下。南接淹中。礼无变俗。乐有正风。舆人善诵。君子固穷。坐腰青紫。俯拾三公。

曰子大夫。有声有度。山东只立。关西独步。奋翮高云。扬镳远路。王侯十辟。英杰三顾。貌若断山。心如武库。

昔闻旧矣。寤寐咏歌。我刺未书。君骖肯过。爱而不见。独抱萦波。晨瞻洛□。夕望江沱。方年已叔。乃遇萧何。

何用好仁。从游则变。何用祛鄙。万顷斯见。子亦绝伦。争驱前彦。斧藻其德。雕龙其绚。

殷勤胶漆。留连琴酒。居徒壁立。妪亦粗丑。纺绩江南。躬耕谷口。庭中三径。门前五柳。子若弹冠。余当结绶。（○文馆词林百五十八。）

