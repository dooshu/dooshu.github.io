庵中杂书

蒲龛坐久暖如春，纸被无声白似云。



除却放生并施药，更无一事累天君。

庵中杂书

谋生安用苦区区？

豆饭藜羹未遽无。



若使天年犹合活，不妨自有谷於菟。



庵中杂书

万物并作吾观复，众人皆醉我独醒。

走遍世间无著处，闭门锄菜伴园丁。



庵中杂书

茅茨一室有余乐，辙环四海谁知心？



辍耕垄上鸿鹄志，长啸山中鸾凤音。



