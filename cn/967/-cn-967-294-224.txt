李曾伯　寿应茶马

太微一宿烛鱼凫，已奏平反课转输。

绿碾雨前舒凤爪，青鎌雪外长龙颅。

班崇东壁图书府，惠畅西夷道德涂。

伫佐修壤歌六月，载铭石鼓会东都。

李曾伯

李曾伯　寿应茶马

汉昴殷箕谩拟伦，天将平治启儒真。

钟英宝婺金华地，敛福铜梁玉垒民。

冰壑雪山无点暑，桃溪棠荫有余春。

绵绵寿脉无穷处，一派根源在至仁。

李曾伯

