郭印　汉州塔二首

万象森罗眼底明，倚天高处喜重经。

逶迤江练秋逾白，峢崺山屏晚更青。

望尽平原烟冉冉，愁深古塞雨冥冥。

踌躇欲看千灯后，手拨浮云正极星。

郭印

郭印　汉州塔二首

相随步屧转穹隆，万室鳞鳞指顾中。

自笑情怀非旷士，谁知筋力已衰翁。

吟馀尚惜西山日，立久翻忧北户风。

从此不须攀绝顶，云深无处认鳌宫。

郭印

