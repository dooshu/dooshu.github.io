王安石　与宝觉宿龙华院三绝句

老於陈迹倦追攀，但见幽人数往还。

忆我小诗成怅望，锺山只隔数重山。

王安石

王安石　与宝觉宿龙华院三绝句

世间投老断攀缘，忽忆东游已十年。

但有当时京口月，与公随我故依然。

王安石

王安石　与宝觉宿龙华院三绝句

与公京口水云闲，问月何时照我还。

邂逅我还还问月，何时照我宿金山。

王安石

