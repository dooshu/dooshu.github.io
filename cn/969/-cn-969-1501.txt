刘克庄　问讯竹溪二首

与子穷通占得失，词臣进退击污隆。

拾青伊辈俱腾上，饮墨夫谁不热中。

有太学生笑韩子，为西崑者谤欧公。

他时陆氏庄相望，始验先生造士功。

刘克庄

刘克庄　问讯竹溪二首

几度书来说乞身，果然跳出软红尘。

推黄粱枕了无梦，对紫薇花他有人。

杜老诗犹怀主相，瞿昙法贵等冤亲。

竹君樗叟俱强健，天遣相从寂寞滨。

刘克庄

