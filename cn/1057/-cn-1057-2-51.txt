过田家宅

 (1)


安邑南门外，谁家板筑高 (2) ？奉诚园里地 (3) ，墙缺见蓬蒿 (4) 。

(1) 《魏志·夏侯尚传》：“王经母谓经曰：汝田家子，今仕至二千石，物大过不祥，可以止矣。”

(2) 鲍照《芜城赋》：“板筑雉堞之殷，井干烽橹之勤，格高五岳，袤广三坟。”

(3) 《长安志》：“朱雀街东第四街南安邑坊，奉诚园，司徒兼侍中马燧宅，在安邑里。燧子少府监畅，以赀甲天下。贞元末，神策中尉申志廉讽使纳田产，遂献旧第为奉诚园。”按：《旧唐书·马燧传》亦作“申志廉”，《新》传作“杨志廉”。

(4) 《战国策》：“王后之门，必生蓬蒿。”





