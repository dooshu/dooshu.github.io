游钟山记


钟山，一名金陵山。汉秣陵尉逐贼死山下，吴大帝封曰蒋侯。大帝祖讳钟，又更名蒋山，实作扬都之镇；诸葛亮所谓“钟山龙蟠”即其地也。

岁辛丑二月癸卯，予始与刘伯温、夏允二君游。日在辰，出东门，过半山报宁寺。寺舒王故宅，谢公墩隐其后，西对部娄小丘，部娄盖舒王病湿，凿渠通城河处。南则陆修静茱萸园、齐文惠太子博望苑，白烟凉草，离离蕤蕤，使人踌躇不忍去沿道多苍松；或如翠盖斜偃；或蟠身矫首，如虺搏人；或捷如山猿，伸臂掬涧泉饮；相传其地少林木，晋、宋勤法师筑，太平兴国寺在焉。梁以前，山有佛庐七十，今皆废，惟寺为盛；近毁于兵，外三门仅存。自门左北折，入广慈丈室谒钦上；上人出，三人自为宾主。适松花正开，黄粉毵毵触人。捉笔联松花诗，诗不就。予独出行甬道间，会章君三益至。遂执手至翠微亭，登玩珠峰。峰，独龙阜也。梁开善道场，宝志大士葬其下，永定公主造浮图五成覆之。后人作殿，四阿铸铜，貌大士实浮图。浮图或现五色宝光。旧藏大士履；神龙初，郑克俊取入长安。殿东木末轩，舒王所名，俯瞰山足如井底。出度第一山亭，亭颜米芾书。亭左有名僧娄慧约塔。塔上石其制若圆楹。中斫为方，下刻二鬼擎之。方止书曰：梁古草堂法师之墓。”有融匾法，定为梁人书。复折而西，入碑亭，碑凡数辈，中有张僧娄慧约塔。塔上石其若圆楹，中斫为方，下刻二鬼擎之。方上书曰：“梁古草堂法师之墓。”有融匾法，定为梁人书。复折而西，入碑亭，碑亭，碑凡数辈，中有张僧繇画大士相，李白赞，颜真卿书，世号三绝。又东折度小涧，涧前下定林院基，舒王尝读于此。院废，更创雪竹亭，与李公麟写舒王像，洗砚池，亦皆废。又北折至八功德水，天监中胡僧野隐来栖山，龙为致此此泉，今甃作方池。池上有园通阁，阁后即屏风岭，碧石青林，幽邃如画。前乃明庆寺故址，陈姚察受菩萨戒之所。又东行至道卿岩。道卿——叶清臣字也，尝来游，故名。有僧宴坐岩下，问之，张目视，弗应。时雉方桴粥，闻人声，戛戛起岩草中。从此至净坛，多藏矜先生遗迹。复西折过桃花坞，询道光泉，舒王所植松已偃，惟泉绀碧沈如故。

日将夕，章君上马去，予还广慈。二君熟寐方觉，呼灯起坐，共谈古豪杰事，而以险语，听者为改视。

明日甲辰，予同二君游崇禧院。院，文皇潜邸时建。从西庑下入永春园，园虽小，众卉略具。揉柏为麋鹿形，柏毛方怒长，翠濯濯可玩。二君行倦解衣覆鹿衣覆鹿上，挂冠鼠梓间，据石坐。主僧金师具壶觞，予不能酒，谢二君出游。夏君愕曰：“山有虎，近有僧采荈，虎逐入舍，僧门焉，虎爪其颧，颧有瘢可验。子勿畏采荈，虎逐人舍，僧门焉，虎爪其颧，颧有瘢可验。子勿畏，往矣。”予意夏君绐我，挟雨驺奴登惟秀亭。亭宜望远，“惟秀”“永春”，皆文皇题榜，涂以金。又折而东，路益险。予更芒屩，倚驺奴肩，踸踔行；息促甚，张吻作锯木声。倦极思休，不问险湿，蹀蹀据顿地。视燥平处不数尺，两足不随。久之，又起行。有二台，阔数十丈，上可坐百人，即宋北郊坛祀四十四神处。问蒋陵及步夫人冢，无知者；或云在孙陵冈。至此屡欲返，度其出已远，又力登慢坡；草丛步如毡，不生杂树，可憩，思欲借褥裀卧，不去。坡右定林院基，望山椒无五十弓，不翅千里远，竭可辨；天阙、芙蓉诸峰，出没云际；鸡笼山下接落星涧，涧水滮滮流；玄武湖已湮久，三神仙皆随风雨幻去。西望久之，击石为浩歌，歌已，继以感慨。又久之，傍崖寻一个泉，泉出小窍中，可饮一人，继以千百弗竭，循泉西过黑龙潭，潭大如盎，有龙当可屠。侧有龙鬼、颇陋。由潭上行，丛竹翳路，左右手开竹，身中行，随过随合。忽腥风逆鼻，群鸟哇哇乱啼，忆夏君虎语，心动，急趋过，似有逐后者；又棘针钩衣，足数踬。咽唇焦甚，幸至七佛庵。庵萧统讲经之地，有泉白乳色，即踞泉口咽；衫袂落水中，不暇救；三咽，神明渐复。庵后有太子岩，一号照明书台。方将入岩游，庵中僧出肃，面有新瘢。询之，即向荈采者；心益动，遂舍岩间别 径以归。所谓白连池、定心石、宋熙泉、应潮井、弹琴石、落人池、朱湖洞天，皆不复搜览。还抵永春园，见肴核满地，一髫童立花下，问二客何在，童云：“迟公不来，出壶中酒饮，且赋诗大噱，酒尽，径去矣。”予遂回广慈，二君出迎。夏君曰：“是矣！子幸不葬虎腹，当呼斗酒，涤去子惊可也。”遂同饮。饮半酣，刘君澄坐至二更，或撼之，至舞笑钓之，出异响畏胁之，皆不动。予与夏君方困，睫交不可擘，乃就寝。又明日乙已，上人出犹未归，惟衡、庐、茅、蒋。”蒋山固无耸拔万丈之势，其与三山并称者，盖为望秩之所宗也。晋谢尚、宋雷次宗、刘勔、齐周禺页、朱应、吴苞、孔嗣之、梁阮孝绪、刘孝标、唐韦渠牟，并隐于此。今求其遗迹，鸟没云散，多不知其处。惟见荛儿牧竖，跳啸于凄风残照间，徒足增人悲思。况乎一刻之来，一日万变，达人大观，又何足深较？予幸与二君得放杯怀山水窟，人事往乐，千金不易也。山灵或有知，当使余游尽江南诸名山，虽老死烟霞中，有所不恨，他尚何望哉？他尚何望哉！

章君约重游未遂，因历记其事，一寄二君，一遗上人云。

题记：钟山历来为文人名士隐居、游览、凭吊的形胜之地，颇多古迹。作者怀思之幽情，发览胜之豪兴，畅游了两天。本文详细地记叙了他的游踪，全面地介绍了钟山到的几十外名胜古迹。叙事明晰，考据确凿，写景清丽，文笔流畅。其中苍松如“王虺搏人”、“山猿掬水”的比喻，形象活脱逼真。黑龙潭“遇虎”的一段描写，怀弓蛇影，真真假假，绘影 绘声。作者和游伴们捉笔联诗、挑灯夜谈以及互相警诫、打趣的场面的穿插描写，更增添了此游的情趣。最后，作者抒发了放怀山水，老死烟霞的意愿，表现他乱世避祸全身的思想。





