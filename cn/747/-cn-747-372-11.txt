○奏五城旧屯兵募仓储等数疏

案旧屯沃饶之地，今十不耕一，若力可垦辟，不俟浚渠。其诸屯水利可种之田甚广，盖功力不及，因致荒废。今若发两京关辅人，於丰州浚渠营田，徒扰兆庶，必无其利。臣不敢远引他事，请以内园植稻明之。上秦地膏腴，田称第一，其内园丁皆京兆人，於当处营田，月一替，其易可见。然每人月给钱八千，粮食在外，内园丁犹僦募不占奏令府司集事。计一丁岁当钱九百六十、米七斛二斗，计所僦丁三百，每岁合给钱二万八千八百贯、米二千一百六十斛。不知岁终收获几何？臣计所得不补所费。况二千馀里，发人出塞屯田，一岁方替，其粮谷从太原转饷，运直至多。又每人须给钱六百三十、米七斛二斗，私出资费，数又倍之。据所收必不登本，而关辅之人，不免流散。是虚畿，甸而无益军储天宝已前屯田事殊。臣至愚不敢不熟计，惟当审察。

