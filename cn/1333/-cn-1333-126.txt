投生


一人罪孽深重，死后见了阎王，阎王命判官议其罪。一判官拟之入畜生道中，一判官拟罚作草木。此人述曰：“草木、畜生都不敢辞。但罚做畜生，则请做犬马，不愿做猪羊；罚做草木，则宁做樗栎，不做松楠。”阎王问何故，此人曰：“犬马乃有用之畜，人不肯杀，或足以保其天年；猪羊为无用之畜，徒供口腹牺牲之用，故长大即被杀戮。若夫草木，则樗栎为无用之材，人不我伐；若做了松楠，可供栋梁之用，人又从而伐之矣。”阎王叹曰：“原来凡有血气者，皆以有用为贵；若夫安于无用，苟延岁月者，特无血气之草木为然耳。”


