◇周志

勇则害上，不登於明堂。（《左传》文二年引《周志》有之，注：「《周志》，周书也。」案见《周书。大匡解》。）

文王梦天帝，服玄穰，以立於令狐之津。帝曰：「昌，赐汝望。」文王再拜稽首，太公於後亦再拜稽首。文王梦之夜，太公梦之亦然。其後文王见太公而□之曰：「而名为望乎？」答曰：「唯，为望。」文王曰：「吾如有所见於汝。」太公言年月与其日，且尽道其言：「臣此以得见也。」文王曰：「有之有之。」遂与之归，以为卿士。（晋太康十年，汲县《齐太公庙碑》引《周志》）

