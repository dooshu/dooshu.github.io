○定皇太後称号奏（元和十一年七月礼仪使）

自秦汉以来，天子之後称皇後，母称皇太後，祖母称太皇太後。加太字者，所以加尊称也。国朝典礼，皆称旧制。开元六年正月，太常奏昭成皇太後谥号，已牒礼部。礼部以“太”字非之。太常报曰：“入庙称後，义系於夫。在朝称太後，义系於子。并载在史策，垂之不朽。”今百司文牒及奏状，参详典故，恐不合除“太”字。如谥册入陵，神主入庙，即当去之。

