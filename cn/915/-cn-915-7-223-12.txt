◇居重丧遭轻易服议

斩既练而遭大功之丧，则著大功之冠及麻。麻谓男子首，妇人腰也。又易其故既练之葛以麻，谓男子腰，妇人首也。大功之丧，既葬卒哭，男子复其练冠，带周之葛带，男子首妇人腰，皆言周者，斩练，男子除首，妇人除腰，今大功之丧既葬，首腰皆当有，大功既葬之葛，则小功之也。大四寸六分，小不可以居三年之丧，故皆周也。（《通典》九十七。）

