◇江夏任君墓铭

君讳倏。承洪苗之高胄，禀岐嶷之上姿。质美章，志邈云霄。景行足以作仪范，柱石足以虑安危。弱冠而英名播乎遐迩，拜江夏太守；内平五教，外运六奇，邦国安，飘尘不作。铭曰：

峨峨任群，应和秀生。如山之峙，如海之淳。才行阐茂，文武是经。群后利德，泊然弗营，宜享景福，光辅上京。如何夙逝，不延百龄？（《艺文类聚》）

