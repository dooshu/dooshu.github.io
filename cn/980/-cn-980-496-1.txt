释祖珠　偈三首

机前一句子，用处不留情。

如撞幢子弩，箭箭中红心。

释祖珠

释祖珠　偈三首

不是心，不是佛，

不是物。沥尽野狐涎，

趯翻山鬼窟。平田浅草里，

露出焦尾大虫。太虚寥廓中，

放出辽天俊鹘。阿呵呵，

露风骨。等闲拈出从人前，

毕竟分明是何物。

释祖珠

释祖珠　偈三首

玉露垂青草，金凤动白蘯。

一声寒雁叫，唤起未惶人。

释祖珠

