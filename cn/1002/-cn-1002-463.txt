曾丰　吴必显欲远出谒故旧愬情悃赋二章赞其行

灯火头蒙垢，年华鬓茁丝。

诗书犹见负，韦布未相辞。

有处可弹铗，何愁无置锥。

丈夫行止计，不必问妻儿。

曾丰

曾丰　吴必显欲远出谒故旧愬情悃赋二章赞其行

贫宁少壮贫，贫老却难禁。

儿女婚姻逼，风霜疾病侵。

令渠常白眼，见子亦寒心。

况是旧相识，人人义断金。

曾丰

