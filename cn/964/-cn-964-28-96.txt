韩元吉　故次政殿大学士枢密洪公挽词二首

世学推东楚，文名冠异科。

弟兄联玉笋，父子擅金坡。

筹幄渊谋在，陪京惠爱多。

无因奠鸡酒，清泪洒江波。

韩元吉

韩元吉　故次政殿大学士枢密洪公挽词二首

甲第湖山美，人知小隐名。

天方开乐土，地忽起佳城。

秘殿疏殊渥，珍台锡异荣。

勋劳才右府，曾未陟魁衡。

韩元吉

