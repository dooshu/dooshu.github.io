○为荥阳公上河中崔相公状

天恩刑部相公登庸，伏惟感慰。刑部相公盛乌衣之游，相公禀青之秀，更历股肱之郡，咸登鼎鼐之司。凡在生灵，不任欣庆。昔疏广家荣两傅，止当储护之朝；王俭门有二台，不在休明之运。将烦拟议，又岂同涂？某方守藩条，阙陪贺客。唯愿蕃昌姜姓，恢大崔门。永令阮巷之间，迭奉尧阶之化。含有惟特赐恩察。







