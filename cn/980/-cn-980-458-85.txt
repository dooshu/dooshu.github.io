释重顯　日暮游东涧

极目生晚照，溪云偶成朵。

大朴曾未分，青山自唯我。

释重顯

释重顯　日暮游东涧

极目生晚照，远树笼微阴。

谁知清浅流，别有沧海深。

释重顯

释重顯　日暮游东涧

极目生晚照，幽情眷兰芷。

白苹叶里风，不在秋江起。

释重顯

释重顯　日暮游东涧

极目生晚照，步影何迟迟。

归禽古木中，相对频相窥。

释重顯

释重顯　日暮游东涧

极目生晚照，蓬莱匪仙境。

钓得十二鳌，重来谢孤影。

释重顯

