富


字修仲，雒阳人，绍兴七年（1137）生。富弼四世孙，以荫入仕。曾官知县，贰乌程，守一军垒。淳熙十三年（1186）卒，年五十。有富修仲家集，不传。

多丽

寿刘帅

淡云收、晓来春满湘中。柳如烟、花枝如糁，万红千翠织浓。照帘旌、微穿丽日，动罗幕、轻转香风。天上良辰，人间淑景，生贤和气显殊钟。映时表、南山北斗，相并两穹崇。须知道、英明罕比，文武谁同。

奉慈亲、承颜戏彩，更闻吉梦占熊。扫蛮氛、遂清三楚，定徐方、行策元功。趣召遄归，康时佐主，指挥谈笑虏巢空。寿觞举、器舟斟海，不用水精钟。休辞醉，千龄会遇，美事重重。翰墨大全丙集。







