○重修东陵圣母宫碑

（阙）圣母心俞至言，无（阙）疾冰释。遂奉上清之教，旋登列圣之位，仙阶崇者灵感远，丰功迈者祥应速。乃有真人刘君，拥节乘麟，降於庭内。刘君名刚，贵真也。以圣母道应宝，才合上仙。授之秘符，饵以珍药，遂神仪爽变，肤骼纤妍，脱异俗流，鄙远尘爱。杜愿初忿，责我妇礼，圣母然，不经听虑。久之生讼，至於幽圄，拘同里。倏（阙）霓裳仙驾降空，卿云临户，顾召二女，蹑虚同升，旭日初照，耸身直上，旌幢彩焕，辉耀莫伦，异乐殊香，没空方息。康帝以为中兴之瑞，诏於其所置仙宫观，庆殊祥也。因号曰：“东陵圣母。”家本广陵，仙於东土，曰：“东陵”焉。二女俱升，曰：“圣母”焉。邃宇既崇，真仪丽设，远近归赴，倾匝江淮，水旱札瘥，无不祷请。神贶昭兹，人用大康，奸盗之徒，或未引咎，则有青禽，翔其庐上。灵徵既降，罪必斯获。闾井之间，无隐慝焉。自晋暨隋，年将三百，都鄙精奉，车徒奔属。及炀帝东迁，运终多忌，苛禁道侣，（阙）元元九圣丕承。慕扬至道，真宫秘府，罔不旌建；况灵踪可讯，道化在人，虽芜翳荒郊，而奠祷云集。栋宇未复，耆艾衔悲，谁其兴之？具因硕德。从叔父淮南节度观察使礼部尚书（阙）监军使太原郭公，道冠方隅。勋崇南服，淮河既（阙）蒸氓作而不朽，孛乎颂声。

