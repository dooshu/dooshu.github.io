仇远　和子野

少年挟英气，闻鸡慕刘祖。

老来卧蜗牛，风雨懒出户。

酒空薪炭尽，景况讵堪睹。

自叹形袖短，岂曰不善舞。

仇远

仇远　和子野

此日始生日，避喧作溪行。

出门阻风雪，仆瘁马亦惊。

归卧春一窗，隔窗听雪声。

拥衾守药鼎，客至慵出迎。

颜色日已老，何由得青精。

未能歌雪儿，聊复呼麴生。

梦中游西园，一壶梅下倾。

仇远

