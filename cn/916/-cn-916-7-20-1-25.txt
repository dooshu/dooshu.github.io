【临高台】

〖《诗纪》云。玉台作梁武帝。〗

高台半行云。望望高不（文苑作不可。注云。一作高不。）极。草树无参差。山河同一色。彷佛（各书作仿佛。同。）洛阳道。道远难别（文苑作可。注云。一作别。）识。玉阶故情人。（文苑作人情。注云。一作情人。）情来共（文苑作苦。注云。一作共。）相忆。（○玉台新咏七作梁武帝。文苑英华二百十。《乐府诗集》十八。《诗纪》六十七。）

