程公许　游下岩崇封院

鼓枻前春过下岩，空将目力宁云端。

而今真个岩头去，领取烟云泼袂寒。

程公许

程公许　游下岩崇封院

石扉深锁一龛云，未必人间只履存。

持钵欲寻刘道者，镆铘不住刻舟痕。

程公许

程公许　游下岩崇封院

残麦从渠官夺之，山僧何用怨长饥。

人间六月红尘里，无此玉龙千丈飞。

程公许

程公许　游下岩崇封院

二苏屐齿尚班日，憔悴涪翁竮逐还。

卧虎跳龙遗笔墨，祗今精悍满江山。

程公许

程公许　游下岩崇封院

清虚堂里话襟期，友似苏黄从可知。

墨宝惜无人爱护，漫令绕寺觅歼碑。

程公许

