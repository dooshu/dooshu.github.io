赵汝鐩　耕织叹二首

春催农工动阡陌，耕犁纷纭牛背血。

种莳已遍复耘耔，久晴渴雨车声发。

往来逻视晓夕忙，香穗垂头秋登场。

一年苦辛今幸熟，壮儿健妇争扫仓。

官输私负索交至，勺合不留但糠秕。

我腹不饱饱他人，终日茅檐愁饿死。

赵汝鐩

赵汝鐩　耕织叹二首

春气熏陶蚕动纸，采桑儿女閧如市。

昼饲夜餧时分盘，扃门谢客谨俗俗忌。

雪团落架抽茧丝，小姑缲车妇织机。

全家勤劳各有望，翁媪处分将裁衣。

官输私负索交至，尺寸不留但箱但箱篚。

我身不暖暖他人，终日茅檐愁冻死。

赵汝鐩

