◇郊庙乐议

案礼，祭天地有乐者，为降神也。故《易》曰：「雷出地奋豫。先王以作乐崇德，殷荐之上帝，以配祖考。」《周官》曰：「作乐於圜丘之上，天神皆降。作乐於方泽之中，地皆出。」又曰：「乃奏黄钟，哥大吕，舞《云门》，以祀天神。乃奏大簇，哥应钟，舞《咸池》，以祀地。」由斯而言，以乐祭天地，其来尚矣。今郊享阙乐，窃以为疑。《祭统》曰：「夫祭有三重焉，献之属莫重於，声莫重於升歌，舞莫重於《武宿夜》，此周道也。」至汉奏《五行》，魏舞《咸熙》，皆以用享。爰逮晋氏，泰始之初，傅玄作晋郊庙歌诗三十二篇。元康中，荀蕃受诏成父勖业，金石四县，用之郊庙。是则相承郊庙有乐之证也。今庙祠登哥虽奏，而象舞未陈，惧阙备礼。夫圣王经世，异代同风，虽损益或殊，降杀迭运，未尝不执古御今，同规合矩。方兹休明在辰，文物大备，礼仪遗逸，罔不具举，而况出降神，辍乐於郊祭，昭德报功，有阙於庙享。谓郊庙宜设备乐。（《宋书·乐志》一，孝建二年九月甲午，有司奏，前殿中郎荀万秋议，又见《通典》一百四十七。）

