春宿左省


花隐掖垣暮，啾啾栖鸟过。星临万户动，月傍九霄多。不寝听金钥《英华》作不寐听金锁，因风想玉珂。明朝有封事，数问夜如何〔一〕。

〔一〕问夜：《唐会要》：景云二年，敕南衙北门及诸门进状及封状意见及降墨敕，并于状上昼题时刻，夜题更筹。程嘉燧曰：味“明朝”句，似用傅玄欲入奏即朝衣待旦，时人谓台阁生风事。





