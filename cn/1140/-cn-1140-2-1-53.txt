敝袴翁

身无完袴家余纨素彼谁者翁啬身穷莫谁使尔对吏吏大叫怒倒索筐箧泣下如雨【一解】翁勿叹翁勿叹里中嘈嘈环顾笑言平生亲故无升斗今日倾筐持为官长夀【二解】谷有牛羊园有梨枣老翁归来戒儿食勿饱枣熟不敢剥羣雀复来啄【三解】岸崩於东西则有步匏苦瓜甜谁知厥故有日官人子白身充富户【四解】

