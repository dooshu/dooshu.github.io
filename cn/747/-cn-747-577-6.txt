○王氏伯仲唱和诗序

仆闻之，世其家业不陨者，虽古犹乏（一作今）也，求之于今，而有获焉。王氏子某，与予通家，代为文儒。自先天以来，策名闻达，秉毫翰而践文昌。登禁掖者，纷纶华耀，继武而起。士大夫掉鞅于文囿者，咸不得攀而伦之。乙亥岁，某自南徐来，执文贶予，词有远致。又著论非班超不能读（一作续）父兄之书，而乃徼狂疾之功以为名。吾知其奉儒素之道专矣。间以兄弟嗣来京师，会于旧里。若璩、在魏，机、入洛。由是正声迭奏，雅引更和，播埙篪之音韵，调律吕之气候，穆然清风，发在简素。非文章之胄，曷能及兹？况宗兄握炳然之文，以赞关石，チ冠银章，荣映江湖。则向时之美谈，必复其始。某也谓予传卜氏之学，宜叙于首章。操斧子班、郢之门，斯强颜耳。诗凡若干首。

