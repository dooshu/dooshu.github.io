○为郭令公谢腊日赐香药表

臣某言：月日中使某至，伏奉恩旨，敕赐臣腊日香药金花银合子两枚，面脂一盒，香二袋，澡豆一袋者。开奁气馥，拜蹈增惭。臣某中谢，伏以时当大蜡，节号嘉平，欢已洽於人神，赐仍出於黻冕。沐兹芳泽，傅以香苏，忖陋体而何幸？顾颓龄而可驻。邱山施重，雨露恩深，感戴惭惶，不知所报？无任荷恩稠叠之至！

