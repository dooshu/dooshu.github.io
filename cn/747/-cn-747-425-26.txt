○奉诛逆人等状（代）

右。前件官等或久登清贯，或厚受国恩。天步艰难，不随清跸，伪庭颉颃，忍饮盗泉。或修撰文书，或统制兵马；或动众以资敌，或作奸以蠹人。事迹昭彰，实不可掩。臣等初命禁锢，伏候圣历届。舆议嚣然，皆将事刃。此等大逆无道，覆载难容，臣忝诸礼法，案军令讫。匿瑕含垢，诚君父之恩私；嫉恶刚肠，亦臣下之职分。擅此处置，伏增战越。

