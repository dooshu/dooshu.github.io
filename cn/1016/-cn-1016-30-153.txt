杨公远　偶成

抱膝长吟更短歌，百年身世易蹉跎。

事逢如意从来少，诗不惊人空自多。

暖日烘时花著子，东风吹后草成莎。

看渠天道无私覆，寒谷阳春有脚么。

杨公远

杨公远　偶成

世路崎岖蜀道难，长年兀兀坐柴关。

诗才得句心先喜，事不萦怀梦亦閒。

已种苍竿环碧沼，旋营矮屋傍青山。

倘来轩冕虽无分，赢得优游天地间。

杨公远

