贺铸　送李主簿夷行之官河阴四首

夙昔一樽酒，相从清泗滨。

回首歨四载，长安逢故人。

交情久益淡，辞笔老加新。

送子复西去，劳生悲重陈。

贺铸

贺铸　送李主簿夷行之官河阴四首

古来英特士，往往沈下僚。

念君鸾鹄姿，俛首栖蓬蒿。

霜气歛陂泽，伊流才半篙。

舟行何以尉，酌酒诵离骚。

贺铸

贺铸　送李主簿夷行之官河阴四首

君才本高绝，流俗固难谐。

桂生樗栎林，宁免相突排。

勾稽谅多暇，帘箔蔽公斋。

圣贤在黄卷，差可遣人怀。

贺铸

贺铸　送李主簿夷行之官河阴四首

少小縻一官，身世两相补。

为饱西复东，志愿劣儿乳。

不无同心友，颇压折腰膂。

寄语北山云，异时吾与汝。

贺铸

