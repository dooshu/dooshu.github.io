【清明前一日韩子华以靖节斜川诗见招游李园既归遂苦风雨三日不能出穷坐一室家人辈倒残壶得酒数杯泥深道路无人行去市又远索于筐得枯鱼干虾数种强饮疾醉昏然便寐既觉索然因书所见奉呈圣俞〈嘉四年〉】

少年喜追随，老大厌喧哗。惭愧二三子，邀我行看花。花开岂不好，时节亦云嘉。因病既不饮，众欢独我嗟。管弦暂过耳，风雨愁还家。三日不出门，堆う类寒鸦。妻儿强我饮，果与瓜。浊酒倾残壶，枯鱼杂干虾。小婢立我前，赤脚两髻丫。轧轧鸣双弦，正如虏呕哑。坐令江湖心，浩荡思无涯。宠禄不知报，鬓毛今已华。有田清颍间，尚可事桑麻。安得一黄犊，幅巾驾柴车。

