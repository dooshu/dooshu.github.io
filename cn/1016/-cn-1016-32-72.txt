杨冠卿　蜡梅四绝

游蜂辛苦事芳菲，嚼蕊偷香酿蜜脾。

还被东风巧收拾，又随春色上南枝。

杨冠卿

杨冠卿　蜡梅四绝

枝上编钟万颗垂，凌寒傲视雪霜姿。

从今疏影暗香句，不数西湖处士诗。

杨冠卿

杨冠卿　蜡梅四绝

涂黄不学汉宫妆，一点檀心万斛香。

嚼蜡我今忘世味，羞将花谱细平章。

杨冠卿

杨冠卿　蜡梅四绝

阿娇厌賏黄金屋，洗尺铅华儿女妆。

香魂寒夜伴幽独，青灯相对吟胡床。

杨冠卿

