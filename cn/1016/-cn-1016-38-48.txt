杨简　明融

妙妙融明乐未央，山川人物献文章。

纵横组织无边巧，变化委蛇不可商。

北麓林塘秋塘莹，南山景气晓苍茫。

欲吟无句方徐步，忽报相从注早香。

杨简

杨简　明融

妙绝虚明万里光，融融静静渺茫茫。

其间变化无踪迹，却有方圆与短长。

仰首看空閒顾盼，聚头窃语足商量。

竹稍忽作潇然韵，正是云门第一章。

杨简

杨简　明融

净几横琴晚寒，梅花落在弦间。

我欲清吟无句，转烦门外青山。

杨简

