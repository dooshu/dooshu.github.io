○牧政日弛振刷宜亟敬陳一得以裨國計疏 【 時政四弊】

臣自惟才能黯淺、罕所表??立、頃循六科差次、奉命督理廵青、其不稱任使之狀、臣所自知、茲幸竣事得戈矣、是役也於點閘而見虗糜之可惜焉、於編審而見賠貱之堪憐焉、於舉刺而見催科之難辦焉、於查盤而見積貯之若掃焉、臣亦既隨事殫力、三疏陳請矣、然點閘編審查盤、任勞任怨事也、臣職掌在躬、天日在鑒、勞瘁不辭、怨讟安避、若舉刺則怨也、而兼任德、臣有軒有輊、何愛何憎、即歸怨由人、臣必不敢任德、葢有成車愛日?拆之意焉、顧此猶臣所得為耳、其有一二事宜、諸臣所未及言、或言而未及施行者、必藉　皇上威靈、始可布諸令甲、臣不敢嘿也、謹臚列其議以備採擇、一曰牧地之清查當議、夫牧地自放青而外。悉議徵銀矣。初年一歲所入。猶得七萬餘金。以佐軍興。嗣後丈量漸失其額。而考成僅存其名。民屯莊田。溷淆易而清理難。水旱災傷。拋荒少而影射多。膏腴歸於私室。籽粒耗於公家。所從來矣、臣考會計錄、載嘉靖年間、實徵牧地、二萬一千七百餘頃、徵銀伍萬二千八百餘兩。比之初年減矣。萬曆十年、實徵牧地一萬九千七百餘頃、徵銀四萬六千八百餘兩、比之嘉靖年間又减矣。十九年而科臣吳之望具奏實徵牧地一萬五千五十餘頃、徵銀三萬三千八百餘兩、比之十年又減矣。今去吳之望時又十有餘年、其間隱占湮沒、當亦不減於昔、第從來未經清查、誰知增虧確數、臣愚請以萬曆十年都御史吳兌所丈為原額。嚴行各州縣逐一清查。原佃幾何。新墾幾何。荒蕪幾何。實徵幾何。毋惧失額之罰。而襲虗名。毋逭逋賦之議。而累窶戶。毋餙災傷而遺萑葦之利。毋掩成熟而資豪右之肥。將增虧可得具知。而地畝既清。徵輸必裕矣。二曰內商之供應當議、夫為王之民、執王之役、分也、豈其輦轂之下、獨有無役之民、乃驟聞編審、舉國若狂、甫被僉役、閤室對泣、富者請託、貧者淹禁、緩則鼠伏、急則雉經、覩此愁慘之景象、豈是太平之黎民、此何故、則兼役之為累也、先年御馬三倉、商人辦納料艸而外、猶得少休、萬曆十七年、科臣楊文煥題令御馬倉帶辦供用庫中府塲天師菴帶辦酒醋局、而商人之有兼役。自此始也。豈虞時有盈絀。民亦旋有苦樂、且、也督之以二戶部、未免一柄兩持、總之以數太監、殆類十牧九牧、倉塲方比、庫局復追、正額未完、雜費更急、如是者而商困矣、是以乘編審之初、與戶部約、諸商有應議處者、查確移文知會、而該部移文議免者、在內三倉者十七、在京五塲者十三在馬牛羊二十四房者十一、則內商之苦可知矣、臣愚請如先年例、倉塲庫局、各宜分析、乘此錢糧未完、戶部請商之曰、亟宜分僉諸商、足用而止。責令各辦應得錢粮。不相兼攝商困庶其有瘳乎。而上不病國、下不病民、策無急於此者、三曰有司之類解當議、葢聞道州刺史、甘心于下考、內史百姓、惟恐以殿聞、則程吏于催科非古也、况夫徵收巳完、該府不即類解、責將誰諉、據冊有稱該府報完矣、未言收貯何處、其真完耶、有稱現貯府庫矣、未審僉解何日、其真貯耶、未貯耶、又有曾經解兌矣、卻未明註冊中、其真兌耶、未兌耶、臣遽以為未完、顧其守若令、俱表表稱賢也、是非採輿論而荐之、該府誤循良多矣、至于賢否文冊、時有舛訛、如開州知州張之厚、本見任也、履歷造二十九年終止、高邑知縣金四科、巳加州銜也、不言加陞、何州饒陽知縣王一龍、蒞任半載也、冊內尚未書名、此又在守令中表表稱賢、臣若以輿論荐、是以該府之誤復自誤也、姑巳之矣、臣思其故。錢粮之完逋。不関該府之痛癢守令之激揚。不関該府之榮辱。以故玩愒相習。漫不經慮。無足異者。臣愚請下令申飭、凡州縣徵完錢粮、該府不時類解、務在年終齊足、仍照查參事例、知府及署印府佐、一體舉刺、即不足為二千石重輕、而規條一新人心知愓、部解有不如期者、臣不信也、四曰京粮之收放當議、自兩道裁革、而後、京粮仍屬廵視科道、良有深意、頃緣職掌不明收放不復関白、而此項遂為太倉中物矣、部論部解不前、支給不敷。即為稍有存積。往往留濟別項之急。故上之重予若慳???焉、商之頻告苦乞與焉、商柰何不困、葢臣嘗廵視光祿矣、一切應放、庫官先期報聞科道未至、該寺不給、啟鑰事竣、而科道手自封識、葢其重也、同一庫藏、同一廵視、何獨於京粮而屑越。若是、二十九年、科臣張鳳翔題議陪庫官專主京粮以柱私借、計慮非不甚周、該部竟亦議罷、何也、說者謂此項一歸廵視、有不便於該部者。一謂借支與報羨也。不知果有羸餘。明借何妨。果有奇羨。明報何妨。陰有所諱而陽阻之。是謀則臣不知矣、臣愚請如光祿寺例、凡解銀至萬兩以上者、科道官親詣該庫收、其放亦如之、第該庫正陪、交當責成、不宜專責陪庫耳、如此既得酌其出入之數、亦併知其盈縮之由、則廵視重而欽命愈重矣諸如此類、臣非好為議論、以滋繁擾、獨念此日何日、廟堂捉襟露肘、閭閻剜肉療瘡、時巳趨于積弱不可支、廵視諸臣、一歲之中、又數數易、即有更張、人且逆旅視之、其誰有堅决必行之心此亦積輕之勢也、當積弱之時、處積輕之勢、自非時有敷陳、其奚以祛宿蠹而貽諸永久、臣故不揣愚陋摘議其急且大者如此、

