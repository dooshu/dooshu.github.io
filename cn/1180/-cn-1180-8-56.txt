艮下离上


旅：小亨，旅贞吉。

>这卦辞是言处旅者，德在我者行之利，守以正者道尽善。旅是羁旅，凡客于外者之名；小亨是随寓可安的意思，贞就是得中顺刚，艮止严明的道，吉是终得亨的意思。这卦名旅者，山止于下，火炎于上，去其所止而不处，如旅人寓于外，而无宁居。故为旅。文王系辞说，旅途亲寡，势涣情疏，何以得亨？然卦体六五得中，而顺乎刚；卦德艮止，而严乎明；有亨的道。故占者如此，则有即次之安，得怀资之裕，亦可以小亨。然此即旅之正。苟能守这正而不易，则内不失己，外不失人，斯为得旅道之善，而小亨者亦可保矣，不亦吉乎？





《彖》曰：“旅，小亨”，柔得中乎外而顺乎刚，止而严乎明，是以“小亨，旅贞吉”也。

这一节是以卦体卦德解卦的辞。柔得中是在己有柔中的德，外是在外卦，外字轻；顺乎刚是能恭顺那有德的人。止是安静而不妄动，严乎明是能察事机而不迷于所往。孔子说，旅而得“小亨”者，何所取哉？盖处旅的道，莫贵乎得中，莫病于自足，合卦体六五柔得乎外，而顺于上下的二阳，则是谦卑适宜，行己合于中行，而于人之有德者，又虚心屈己恭顺而不失，处己处人，两得其道矣。为旅的道，莫贵于静正，莫患于不明。今卦体艮止而离严于明，则是恬退安静，内不失于妄动而所以应于外者，又审时度势，而所往不迷，以内以外，交尽其善矣。是以虽在旅之时，可以小亨，必如是，为旅之正，而得吉也。





旅之时义大矣哉！

这一节是叹旅之时为难处。时义是处旅的道，大是难处的意思。孔子说，当旅的时，所遇的人，既非其情所素孚；所处的地，又非其身所安便。骄亢不顺者，则失人而取伤；委靡太过者，则失己而取辱；自非得中顺刚，内止外明者不能处。旅之难处如此，旅的时义不其大哉！





《象》曰：山上有火，旅；君子以明慎用刑而不留狱。

这《大象》总是言君子慎刑的道。明慎用刑是狱未决的时节，必详审其罪之轻重，不敢轻易的意思；不留狱是刑既定的时节，必决断其当刑当赦，不敢迟留的意思。孔子说，山上有火，去而不留，旅的象如此。君子以主刑者，民的司命。故君子法山体之重，而明慎以审察，使其轻重得宜，出入惟允，不敢忽易，有如山之慎重焉。明慎既尽，其狱已定，即从而决断之，当刑即刑，当宥即宥，不至淹禁留滞，有如火势之不留焉，则刑不滥施，而民得其所矣。





初六，旅琐琐，斯其所取灾。

这一爻是言处旅者过于鄙吝则必召祸。琐琐是计较私利，器度鄙陋猥琐的象；斯是此，取灾是自取祸的意思。周公系初爻辞说，初六阴柔，则气量浅狭，居下则人所卑污，是处旅而鄙猥琐细的人。占着这等，则必召人轻侮，而自取灾咎矣。





《象》曰：“旅琐琐”，志穷灾也。

这《小象》是申言初六为自取之灾。志穷是志议鄙陋穷促的意思。孔子说，初六“旅琐琐”者，由其志器卑陋，作为局促，宜其来人之侮，而自取灾也。





六二，旅即次，怀其资，得童仆，贞。

这一爻是处旅中之最善者。即是安，次是舍，得以安其身的意思；怀是藏，资是资身之财，得以裕其用的意思；少曰童，长曰仆，总是使令的人；贞是信服的意思。周公系二爻辞说，六二柔顺，则与物无忤，中正则处置得宜。以是处旅，吾见内不失己，而己无不安；外不失人，而人无不与。又安往而不遂其愿乎？是故次者，旅之居，二则即次而有以安其身；资者，旅之用，二则怀资而有以裕其用；童仆者，旅之服役者，二则得童仆之贞信，而心力两尽，有所依赖。盖□其德之全，故其处旅之善亦全如此。占者有这德，斯应是占矣。





《象》曰：“得童仆，贞”，终无尤也。

这《小象》是申言六二处旅得童仆之益。尤是怨失。孔子说，旅以得人为重，若使童仆狡猾则居自不安，资亦难保其不盗矣。童仆能贞，则无欺而有赖，虽云亲寡，亦终无尤也。





九三，旅焚其次，丧其童仆，贞厉。

这一爻是过刚者失处旅之道。焚其次是无安身之地，丧童仆是无信从之人，贞指心之无私言，厉就是焚次失仆之危。周公系三爻辞说，处旅的道，以柔顺谦下为先。今九三过刚不中，则暴戾而失之过，居下之上，则骄亢而不能下人；这等处旅，其有不困于旅者乎？故以此道而处人，则人不合，如焚其旅次，而失其所安；以此道而处下，则下不从，如丧其童仆，而一无所赖。占者这等，虽其心无私邪而正，然行失真当，人莫肯容，而下莫肯附，其能免于失次寡助之厉乎？





《象》曰：“旅焚其次”，亦以伤矣；以旅与下，其义丧也。

这《小象》是惜九三失安身之次，而责九三失处下之道。下即童仆。孔子说，旅而焚次，则人莫肯容，而身失所安，亦已困伤，况又丧其所亲童仆乎？然何以致童仆之丧？盖当旅时，而一以过刚自亢的道处童仆，则无以致其乐从，宜至于丧，不足惜也。





九四，旅于处，得其资斧，我心不快。

这一爻是处旅中身虽安而心尚有歉者。处是可暂息的地，资是资身之财，斧是防身的器，不快是终未得即次怀资的意思。周公系四爻辞说，九四用柔，能下则事无所拂，人无不爱，以此处旅，则虽未得即次的安，却旅得所处，庶乎不失其所，而又少安；虽未得怀资的然，却得其资斧，庶孚曲为自防，而可以无虞。然非其正位，又主同德下应阴柔，则所处非久安的地，所与非可赖的人，岂能尽得其志哉？故虽仅有于处资斧的善，而心终有所不快也。





《象》曰：“旅于处”，未得位也；“得其资斧”，心未快也。

这《小象》是推原九四其心未快之故。未得位指上无阳刚之与，下惟阴柔之应言。孔子说，九四虽不失其所止，然未得正位，终非久安之所。故虽柔下的德，足以曲为自防，其心终有所未快也。





六五，射雉，一矢亡；终以誉命。

这一爻是言人臣得遇文明的主，而显身名于当世者。雉是文明的象，一矢亡是始虽有目屈之失的意思；终以誉命是后必得膺君命之隆，而显名于朝野的意思。周公系五爻辞说，六五柔顺文明，有得中的善；又离之主，为文明的君，有雉象。占得此者，当观光上国委质于那文明的君，如射雉然。然志行未孚，挟策自献，将不有喜进之累乎？是在我所养者，未必略无所失；射雉者，不免有亡矢的费。然所丧不多，□见本其学术之宏，自可以上达于君；出其抱负之大，自可以升闻于上，而身名著显，固终之所必至也，不如那一矢虽亡于射雉之前，而誉命终成于文明之获者也。





《象》曰：“终以誉命”，上逮也。

这《小象》是申表人臣必得升闻于君。上即五，逮是及。孔子说，“终以誉命”者，言文明的道在我，而名誉自闻于上也。





上九，鸟焚其巢，旅人先笑，后号咷；丧牛于易，凶。

这一爻是过刚失柔固为失所居而徒自戚者。巢象高，焚巢是失所居的象。旅人指九三，先笑是先自骄乐的意思，后号咷是后有失次之悲的象，牛是柔顺的物象离，丧牛于易言忽然失其和顺的德，凶就是焚巢后咷言。周公系上爻辞说，上九过刚处旅，以故穷大失居，而卒无所依的地；鸣豫自乐，而徒有后事的嗟；其象如鸟焚其巢。其在旅人，则骄乐于未焚之先，而悲号于既焚之后。旅之极困者，所以致此者，由其过刚，处旅之上当离之极，骄亢自高，失其和顺的德，如丧牛于易地者然。占者这等，则欲止无地，欲行无资，凶何如哉！





《象》曰：以旅在上，其义焚也；“丧牛于易”，终莫之闻也。

这《小象》是申言上九过刚而不自悟的意思。莫之闻是莫能自闻知的意思。孔子说，上九处旅时，而好高自上，宜其见恶于人，而巢焚失所安也。又言“丧牛于易”者，盖骄气方盛，失那柔顺的德，而自不闻知也。





[1].《周易本义》：胡氏、程氏皆云陆当作逵，谓云路也。今以韻读之，良是。





卷八





