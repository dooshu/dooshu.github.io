◎刘基词妙丽

青田生查子云："蜘蛛网画檐，一日丝千转。红烬落寒，心死无由见。"谒金门云："风弱弱。吹绿一庭春草。"转应曲云："秋雨。秋雨。窗外白杨自语。"青门引云："相怜自有明月，照人肺腑清如水。"渔家傲云："乱鸦啼破楼头鼓。"花犯云："馀香怨绣被。"踏莎行云："愁如溪水暂时平，雨声一夜依然满。"渡江云云："定巢新燕子，睡起雕梁，对立整乌衣。"山鬼谣云："离魂常在郊树。月深星暗苍梧远，化作杜鹃归去。"皆妙丽入神句。［古今词话］

