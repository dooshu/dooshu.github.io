司马光　送昌言舍人得告蜀三首

迢递铜梁道，凝严青锁闱。

负书当日去，鸣玉此时归。

乡树迎朱毂，江花照锦衣。

临邛不足并，荣耀古今稀。

司马光

司马光　送昌言舍人得告蜀三首

悽怆怀桑梓，劬劳咏蓼莪。

树风今远矣，鼎食奈悲何。

剑阁登车近，秦闻屈指过。

腾装缠自路，夕梦已江沱。

司马光

司马光　送昌言舍人得告蜀三首

富贵动归思，由来光里闾。

戒门羞主父，负弩笑相如。

外物有荣悴，中心无戚疏。

遥知见亲旧，不改布衣初。

司马光

