◇茅山长沙馆碑

夫万象森罗，不离两仪所育（《茅山志》作「有」），百法纷凑，无越三教之境，缙绂之士，饰礼容於闱阁，耿介之夫，扬旌麾於门（《茅山志》作「山」）裔，铭曰：

大哉乾元，万物资始。皇王受命，三才乃理。惟圣感神，惟神降祉。德被歌钟，名昭图史。友于兄弟，敬惟西宣。言追茂实，用表遗先。敢循旧制，有革杂章。刊石弗朽，奕代流芳。（《艺文类聚》七十八。）

