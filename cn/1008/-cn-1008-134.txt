赵蕃　呈李赣州四首

忆昔重湖北，逢人问处州。

寄书宁尽达，觅使苦无由。

风月无离阔，山川自阻修。

那知远游櫂，又傍昔年洲。

赵蕃

赵蕃　呈李赣州四首

见自长台数，于今十五年。

虽云公偃薄，政坐我迍邅。

苦志思重写，愁肠不易煎。

却怜难掩处，霜发半萧然。

赵蕃

赵蕃　呈李赣州四首

安否每难问，姓名今得通。

久忧埋积雪，大喜得春风。

与世故多识，如公能几同。

既欣还有感，愁对海棠丛。

赵蕃

赵蕃　呈李赣州四首

学时元草草，赋就每匆匆。

竟复无真好，空令坐枉穷。

春风才乱鸟，秋雨又鸣蛩。

笑我胡为者，真成浪自攻。

赵蕃

