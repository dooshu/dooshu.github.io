曾丰　次典岩老赠昭袒韵

太初寂无闻，其中涵大音。

渊明窃知之，写以无弦琴。

曾可入乎耳，无乃听以心。

子新嗜声诗，失寝夜废衾。

九死厚所养，五穷发其吟。

去年抱膏肓，朼来求我针。

机缄与相勘，脉络归自寻。

得之三百篇，喜至不自任。

诗亡道何之，磇硄乱球琳。

春秋一中和，异者向与歌。

诏勿攟刍狗，其傍有师金。

曾丰

