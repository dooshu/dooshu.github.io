○行廵海道 【 用毒成效】

提督軍門都御史塗、為盤獲賊犯事、據參將張元勳呈稱、盤獲被虜逃回一名林文惠、塗公令近澳民以接濟為名暗置毒于其中賊食之而死以多寡論賞係詔安山南村人執稱賊被梅嶺五人將酒米塩魚數船送去賊船。係曾一本阿舅阿丈發與五船頭目領去。分與各賊食訖。每船死有百十餘人即將梅嶺五人割肉殺死。止留一人未殺等情、為照前項用毒。係軍門密計。令卑職用之。因梅嶺人傅茂英、及田文景之子曾、蒙總兵李差往賊船招撫、卑職密令把總錢助禮、買米三十石、酒二十罈、塩魚五百斤、假托傅茂英順帶往船換買被虜小廝、今用毒巳有效驗、傅茂英等緣此遇害可憫等因、具呈到院、據此案照先該本院刊刻密示沿海良民。但能於酒米魚肉中置毒毒死賊從一船者。賞銀千兩。今傅茂英等、乃能仗義行計、雖毒賊不多、亦足致疑賊心、以疏接濟、且各役因此喪身、誠可憐憫、相應查恤、為此牌仰本道、即便查訪傅茂英等、果否用計毒死賊徒是實、各役是否因此被害、若干人仍酌議作何分別卹賞、以示軍門大信、以勵將來向義之士、

皇明經世文編卷之三百五十五終







