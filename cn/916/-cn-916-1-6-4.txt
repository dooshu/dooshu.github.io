【黄竹诗】

〖三章穆天子传曰：丙辰。天子游黄台之丘。猎於苹泽。有阴雨。天子乃休。日中大寒。北风雨雪。有冻人。天子作诗三章以哀民。〗

我徂黄竹。□□□□（依前後句例。此处至少脱一句。）□员（穆天子传作负。《初学记》同。）閟寒。帝收九行。嗟我公侯。百辟冢卿。皇我万民。旦夕勿忘。我徂黄竹。□□□□（依前後句例。此处至少脱一句。）□员（穆天子传作负。《初学记》同。）閟寒。帝收九行。嗟我公侯。百辟冢卿。皇我万民。旦夕勿穷。

有皎者鴼。翩翩（《御览》或作[扁□]々。）其飞。嗟我公侯。□勿则迁。居乐甚（《御览》作其。）寡。不如迁土。（穆天子传作上。）礼乐其民。（○穆天子传五。《御览》五百九十二。《诗纪前集》九。又《初学记》卷二引七字。《御览》十二引一二两章。又《御览》九百二十五引飞一韵。）

