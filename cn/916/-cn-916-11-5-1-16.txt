【长相思二首】

长相思。望归难。传闻奉诏戍皋兰。（本集作更始戍楼兰。文苑同。又注。一作奉诏戍皋兰。乐府云。一作传制戍皋兰。）龙城远。雁门寒。愁来瘦转剧。衣带自然宽。念君今不见。（文苑、乐府并云。一作君今念不见。）谁为抱腰看。（○本集一。文苑英华二百二。《乐府诗集》六十九。《诗纪》一百。）

长相思。好春（乐府作奉。）节。梦里恒啼悲不泄。帐中起。窗前髻。（乐府作咽。）柳絮飞还聚。游丝断复结。欲见洛阳花。如君陇头雪。（○《乐府诗集》六十九。《诗纪》一百。）

