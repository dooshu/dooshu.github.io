青骢白马


其一

青骢白马珊瑚鞭，行逢花林骄不前。

其二

执缰游戏美少年，黄衫白袷剧可怜。

其三

可怜大道石为梁，湖中唱歌白日长。

其四

门前渌水常浩浩，借问鸳鸯为谁老。

其五

西曲巷西小巷斜，娘行驻马侬停车。

其六

西曲娇娘不肯行，兰桡桂楫来相迎。

其七

去时踯躅三回顾，青骢不识来时路。

其八

徘徊今夜心难忘，三唱可怜窈窕娘。




