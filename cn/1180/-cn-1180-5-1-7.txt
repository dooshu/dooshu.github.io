解网施仁


商史纪：汤出，见网于野者，张其四面而祝之，曰：“自天下四方，皆入吾网。”汤曰：“嘻！尽之矣！”解其三面，而更其祝曰：“欲左，左；欲右，右；欲高，高；欲下，下；不用命者，乃入吾网。”

汉南诸侯闻之，曰：“汤德至矣，及禽兽　。”一时归商者，三十六国。

商史上记：成汤为君宽仁，曾出至野，见有人四面张着罗网捕鸟雀，口里祷祝说：“从天上坠下的，从东西南北四方飞来的，都要落在我网里。”汤闻之不忍，叹息说：“这等，是那鸟雀一个也逃不出去了，何伤害物命不仁如此！”于是使从人将那网解去三面，只存一面。又从新替他祷祝，说道：“鸟之欲左者左，欲右者右，欲高者高，欲下者下，任从你飞翔；只是舍命要死的，乃落吾网中。”

夫汤之不忍害物如此，其不忍害民可知。所以当时汉江之南列国诸侯，闻汤这一事，都称说：“汤之仁德，可谓至矣，虽禽兽之微，亦且及之，而况于人乎？”于是三十六国，一时归商。盖即其爱物，而知其能仁民，故归之者众也。





