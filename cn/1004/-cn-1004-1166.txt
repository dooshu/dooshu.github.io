张耒　喜七兄疾愈二首

净名居士本非病，五禽先生能养身。

家人但讶少林观，乡里不知颜子贫。

身内固知精是药，人间惟有道通神。

喜闻渐离乌皮几，花气晴来欲逼人。

张耒

张耒　喜七兄疾愈二首

南邻隐士龙虎鼎，东寺比丘坚密身。

欲知十室有信处，顾此两贤非世人。

战胜天魔初起定，宝成丹灶不妨贫。

何时共此闲居士，紫领长衫乐社神。

张耒

