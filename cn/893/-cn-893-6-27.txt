估客行





《通典》：《估客乐》者，齐武帝之所制也。武帝布衣时，常游樊、邓，登祚以后，追忆往事而作歌曰：“昔经樊、邓役，阻潮梅根渚。感忆追往事，意满情不叙。”梁改其名为《商旅行》。



海客乘天风，将船远行役。譬如云中鸟，一去无踪迹。[一]

[一]胡震亨曰：《估客行》即西曲之《估客乐》。西曲中有“长樯铁鹿子，布帆阿那起。诧侬安在间，一去数千里”。此云“一去无踪迹”，更难为情。





