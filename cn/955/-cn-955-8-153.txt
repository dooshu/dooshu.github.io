程公许　九月晦斋宿太一宫都监姚高士示刘长翁及沁仲能诸公唱酬诗轴因和韵

成扰东华车马尘，烟霞何日拂衣襟。

空花想销浮反念，枯木犹能发至音。

白鹤不来红日暮，金鳞自跃碧潭深。

五千言外无余旨，苦更研朱沈洗心。

程公许

程公许　九月晦斋宿太一宫都监姚高士示刘长翁及沁仲能诸公唱酬诗轴因和韵

孤云纵迹混风尘，蔼蔼阳和满一襟。

招得鸳班同胜赏，肯教牛铎嗣清音。

庵当黛面雪霜峭，洞琐玉台烟雨深。

何日与师携手去，胎仙同看舞琴心。

程公许

