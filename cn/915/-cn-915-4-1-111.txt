◇告祠高庙迁吕后主

高皇帝与群臣约，非刘氏不王。吕太后贼害三赵，专王吕氏，赖社稷之灵，禄、产伏诛，天命几坠，危朝更安。吕太后不宜配食高庙，同祧至尊。薄太后德慈仁，孝文皇帝贤明临国，子孙赖福，延祚至今。其上薄太后尊号曰高皇后，配食地，迁吕太后庙主于园，四时二祭。（《后汉·光武纪》「中元元年冬十月甲申，使司空告祠高庙」）



卷三

