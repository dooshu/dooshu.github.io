丁黼


黼字文伯，号涎溪，池州人。淳熙进士。官军器监。（人称丁大监，屡见魏了翁集中。）以直秘阁守信州、吉州，四川夔州路安抚使知夔州。宝庆初，官四川制置使。嘉熙三年（1239），元兵至，力战死之。谥节敏。丁战死事见宋史忠义传，与无名氏昭忠录所载有异。姑从宋史，俟考。

满江红

寿江古心母

某惶恐端拜申禀某官。某兹者共审庆集慈闱，

时临诞节。鹊巢载咏，知功行之弥深；鹤髮双

垂，真古今之希有。某阻升堂而展拜，敢载酒以

称觞。寿算南山，更辑康宁之福；辞同下俚，聊

申祝颂之忱。尚冀台慈，俯赐鉴瞩。

梅腊宾春，瑞烟满、华堂馥郁。还又祝、屏垂彩帨，觞称醽醁。南浦西山开寿域，朱帘画栋调新曲。庆彩衣、龙节侍慈萱，春长绿。

双鹤髮，齐眉福。一麟瑞，如冰玉。看国钩重见，五霞凝轴。王母瑶池鸾凤驭，麻姑金鼎神仙箓。数从今、椿算到何时，蟠桃熟。







