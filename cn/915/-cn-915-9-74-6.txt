◇谢敕赐绢启

臣勉言，传诏传灵惠宣敕，垂赐绢二十匹。伏惟皇太子睿情天发，粹性玄凝，作震春方，继离朱陆，嘉日茂辰，毕宫告始，龙楼起曜，博望增华，含生凫藻，率土跃。臣运属会昌，命逢多幸，预奉休盛，复颁恩锡，白素起独丽之色，兼两迈丘园之贲，庆荷之情，实百常品，不任下情，谨奉启谢闻，谨启。（《初学记》二十七。）

