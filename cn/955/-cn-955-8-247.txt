程公许　上后乐刘先生左史十首用襄阳诗两句行藏坚晚节进退法先民为韵

永平昔全盛，旧学尊五更。

异哉趋舍缪，眩眼车服荣。

恭惟自孔氏，时止亦时行。

心泰无不足，外内谁重轻。

程公许

程公许　上后乐刘先生左史十首用襄阳诗两句行藏坚晚节进退法先民为韵

峨豸凛霜简，立螭迫荷囊。

从渠众醉酣，我自深林芳。

岁晚发雪白。德称腰鞓黄。

世无香山老，谁与论行藏。

程公许

程公许　上后乐刘先生左史十首用襄阳诗两句行藏坚晚节进退法先民为韵

前溪文续国，东溪学草玄。

补处自天授，绝韦待谁编。

渊源后溪水，脉络千载传。

兹事端不朽，松石同其坚。

程公许

程公许　上后乐刘先生左史十首用襄阳诗两句行藏坚晚节进退法先民为韵

厚德最耐看，士当论志远。

泇泇物归根，混混泉有本。

眼明长庚晓，心知岁华晚。

后生须榘获，所愿加餐饭。

程公许

程公许　上后乐刘先生左史十首用襄阳诗两句行藏坚晚节进退法先民为韵

鹿门忆庞公，栗里怀靖节。

我尝评斯人，用则同稷契。

空谷倚逍的，风尘俱骚屑。

明发耿不寐，长歌弥激烈。

程公许

程公许　上后乐刘先生左史十首用襄阳诗两句行藏坚晚节进退法先民为韵

事往置勿言，积厚报岂吝。

毫眉两山尊，照眼双璧润。

衮衮生公侯，世佩斯文印。

譬之水盈科，吾方见其进。

程公许

程公许　上后乐刘先生左史十首用襄阳诗两句行藏坚晚节进退法先民为韵

楚都初拜公，里门跪承诲。

一言忽唤醒，顿首汗浃背。

志远苦力短，寸进而尽退。

大书揭斋颜，朝夕警不逮。

程公许

程公许　上后乐刘先生左史十首用襄阳诗两句行藏坚晚节进退法先民为韵

月冷塞垣刁，尘暗西风箑。

所思天一方，飘飘管宁帢。

我欲往从之，问以安危乐法。

云深波浩荡，定自鸥鸟狎。

程公许

程公许　上后乐刘先生左史十首用襄阳诗两句行藏坚晚节进退法先民为韵

千载嗣韩统，斯文谅关天。

字衮失所归，何以革其先。

陟屺有遗恨，琢石图方镌。

百拜涕绠縻，万一彤史传。

程公许

程公许　上后乐刘先生左史十首用襄阳诗两句行藏坚晚节进退法先民为韵

负米困风尘，靦颜白头亲。

欢息执戈革，走也犹幸民。

依依孔墙梦，拍拍芹水春。

安得万里风，驾予往问津。

程公许

