◇司隶校尉杨淮碑（熹平二年二月）

故司隶校尉杨君，厥讳淮，字伯邳。举孝廉、尚书侍郎、上蔡雒阳令、将军长史、任城金城河东山阳大守、御史中丞（阙）为尚书尚书令、司隶校尉、将作大匠、河南尹。伯邳从弟讳弼，字颖伯。举孝廉、西邦长，伯母忧去官。复举孝廉、尚书侍郎，迁注丞冀州刺史、大医令、下邳相。元弟功德牟盛，当究三事，不幸早陨，国丧名臣，州里去覆。二君清颂，约身自守，俱大司隶孟文之元孙也。黄门同郡卞玉字子，以熹平二年二月廿一日谒归过此，追述勒铭，故财表纪。（《隶续》十一）

