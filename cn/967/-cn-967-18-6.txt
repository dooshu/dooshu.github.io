李长庚　绍熙甲寅五月十七日从令尹张济之早饭狮子岩夜阑乘月泛舟而归

朝游狮子晚阳华，玩水看山乐可涯。

野鹤沙鸥惯看客，一双对立流头沙。

李长庚

李长庚　绍熙甲寅五月十七日从令尹张济之早饭狮子岩夜阑乘月泛舟而归

到此令人忆漫郎，笔端妙语发天藏。

泉声潄玉生秋思，不减湖中五月凉。

李长庚

李长庚　绍熙甲寅五月十七日从令尹张济之早饭狮子岩夜阑乘月泛舟而归

雨余山色媚晴晖，无呈孤云自在飞。

坐到黄昏尤不恶，载将明月满船归。

李长庚

