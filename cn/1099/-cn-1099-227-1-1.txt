○處置地方官員疏 【 地方設官】

臣惟設官分職。貴於適宜。制險守畏尤在得術。臣之所轄。多山谷窈邃。林木陰翳。流逋易以濳藏。盜賊易為出沒。先年置立軍衛府縣。俱亦頗詳。但山土日闢。流集日眾。又非昔比。臣待罪一年、嘗悉心訪求、有得其槩者、或初未盡識。或今所當更。勢不容因循。幾宜於防漸。葢用徵發之便。不如防警之詳。俘馘之多。不如控制之善。其要歸於妥定而巳。漢中廣遠如此故張□據之以為國照得陜西漢中府實形勝之地。秦蜀之交為関南一道所屬州縣。比西安府雖少。而地方之廣遠實倍之。自鳳縣以至白河南北凡一千七百餘里。東西一千二百餘里。各州縣相距。多或二三百里。其寧羗沔縣紫陽西鄉等州縣抵四川界。多五六百餘里。險絕相連。里閭隔越。人蹤稀少。雖嘗設地方總小甲。互相保防。緣地遠告報不及。盜賊亦恃此。玩視官司。未免費力區處。先年該道原設撫民、兼分廵副使一員住劄漢中府、分守一員、住劄金州、該府設撫民捕盜通判各一員、止為地方廣遠、須得多官分制、其啇州原專設撫治參議、隨後裁革、將撫治啇洛參議。兼分守漢中地方、漢中分廵副使、兼撫治啇洛、啇洛與漢中皆深山險阻但啇洛參議難遙制於漢中。関南副使。亦難時廵於啇洛。通判二員皆住府城其各衛所州縣、原設軍伍民壯、及臣近日隨宜查有鄉兵、亦令有警聽調然亦須各官時加操練熟便、方可易使、臣查得漢中府寧羗州鳳沔等縣、迤西迤比、而與近府諸縣相邇、西鄉金州在南、而石泉與西鄉接境、臣愚以為分廵住劄漢中固無容論、分守宜照舊獨設一員、今分守住劄興安□領　敕住於金州、皆兼撫民、專管関南一道、不必再兼啇洛、該府通判二員、宜令皆兼撫捕、一員住於畧陽、往來專理寧羗鳳縣、一員住於石泉、專理西鄉金州、各縣設置既定。撫捕易周。而流逋之徒。亦自畏威革必矣但撫治啇洛、官誠不可缺、仍前專設、又恐嫌冗、臣看得關內道止西安一府。在陜西布政司附郭。撫安聚處。州縣雖多。而地方不甚相遠。宜令分守關內道官領　敕一道。撫治啇洛道今住啇川住劄啇州撫治。兼理分守關內各州縣。分廵官以時廵歷啇州。則其權即專且便。而啇州離西女亦不過二百六十里。亦非遙制。湖廣鄖陽府所屬縣在北近府者。猶未甚遠。其在南則相距或四百餘里。或六百餘里。其竹谿山勢接連四川地方。徑可七八百里而環又過之。中問縣崖小徑方寨深洞。人跡稀至。奸人妖術。尤易久藏。葢替劉千觔等賊之所據。而鄢藍各賊之所以為往來者也。先年嘗設守備一員。於竹谿防守。續因冗員裁革。近日該縣地方合辭請復、其情亦懇、緣該道守廵所屬三府、自竹谿以至沔陽。地亦不下一千七百餘里。而承天府實　陵寢重地。尤須時常護看。濳沔等處湖泊曠蕩。盜賊尤甚。分廵副使住劄襄陽、責任既重、分守參議任於均州、提督太嶽太和山、又有專責、其於竹谿。實怕有遙制之難。愚以為復設守備。難盡得人。而縣屬地方。亦無所畏。合無比照別處、原有守廵仍置兵備事例、添設僉事一員、請　敕一道、給與關防、整飭鄖竹等處兵備。於竹谿縣住劄。葢其官既可以鎮服一方。而又得以時常探訪深山流逋蹤跡。往來鄖陽各縣廵歷操練軍伍民壯。及近日各縣選有堪用鄉兵。亦因以鼓率聽用。則各有司咸知廵警。不敢怠於撫捕、而奸人奸盜。亦畏防察之周不敢萌釁矣。但添設一官、不免費處俸給臣又看得鄖陽府事務頗簡錢糧亦少、且無遠運、知府通判推官三員、理之有餘、又原係成化年間開設、其在別處軍伍亦少同知尤閑、而其品級正與僉事相等、合無將同知裁革、別任清軍、令通判帶管、原設同知俸給柴薪為僉事支給之備、不必又於該布政司支給取夫、既與財用不費、又於地方有裨、則似添設之不為過矣、河南南陽府北枕嵩盧大山。南召內鄉浙川。與之連界。內鄉深山礦洞。雖日夜連行。凡經五六日。方可盡界。又與啇洛接境。南召則與魯山伏牛山相連。而河北強賊。及伏牛山遊僧尤多。皆由此以入裕葉刼掠。其舞陽桐栢泌陽交界之處。山勢峻險。各去縣遠。盜賊亦多。先年嘗於內浙二縣。設有荊子黃鎖順陽三堡。後因地方稍寧。止存荊子一堡。其餘裁革。又嘗以該府廵捕通判一員。住居府城出廵州縣。動經數百餘里。警報不及。鎮壓無人。議　奏該府廵捕通判。於內鄉縣舊治地名西陜口住劄。專督內鄉浙川南召三縣選集各民快義勇操習。及各有隨從馬匹。各保原有鄉兵毛葫蘆。編立排甲。遠近哨守。該府同知兼管裕葉等州縣廵捕。因循日久。又復革廢。臣愚以為該府通判廵捕一員。委難遍管。又南召內鄉。實係要害地方。軍堡暫不必設。宜令廵捕通判於南召縣住劄。兼督內鄉浙川鎮平三縣。及鄧州廵捕。則既可以制河北伏牛山往來取道行刼之賊。又可制內鄉要害測之患。該府同知清軍事亦頗閑則令兼理裕葉桐栢泌陽舞陽唐縣等州縣廵捕、地邇勢近、廵察尤專、臣又查得見今日南召縣城垣、屢被水衝、漸為圯壞急當整理、南召內鄉川三縣、近日選揀鄉兵、比各縣尤多、公廵副使、住劄信陽、勢難專責、分守參政在南陽尤近、合無專令本官督率廵捕通判、先將南召縣城垣修整、仍會同分廵、將舊日原選義勇馬匹事體、斟酌舉行、及各該民壯鄉兵、責成操習、庶幾要險可以鎮壓、緩急不至無備、而南陽之地方無虞矣。

毛太常奏疏（疏）

毛鳳韶

