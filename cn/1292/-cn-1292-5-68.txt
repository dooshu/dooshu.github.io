◇　封霍去病等（元朔六年五月）

票姚校尉去病斩首捕虏二千二十八级，得相国、当户，斩单於大父行藉若侯产，生捕季父罗姑比，再冠军。以二千五百户封去病为冠军侯。上谷太守郝贤四从大将军，捕斩首虏千三百级，以千一百户封贤为终利侯。骑士孟已有功，赐爵关内侯，邑二百户。

（《史记·卫青霍去病传》、《汉书·霍去病传》）



