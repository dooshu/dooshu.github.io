○唐太师南阳王罗公神道碑

（上阙）公父（下阙）刺史（下阙）山（阙一字）都知兵（阙二字）兼御史大夫。烈考讳珍，魏博节度押衙亲事厢虞候。公少立奇节，倜傥不群。交结时豪，轻死重义。虽鸡鸣狗盗，靡间於交游。马圉牛医，不忘於礼敬。自此乡闾畏爱，遐迩来投。伏自何中令时，以公正直，致於肘腋。洎韩太尉日，以公谨愿，委之心腹。虽处上不骄，临下不暴。凡平昔交契，未尝暂忘。有氏分财之仁，有汜毓字孤之义。屡移星，一致如斯。呜呼！乾符三年六月十一日，遘疾薨於宽仁坊之私第，享龄六十九。遂使白日藏耀，重结阴。里巷停舂，行路增叹。当年十一月二十四日，迁宅兆於贵乡县迎济乡蔡林，礼也。蒙恩赐工部尚书。

齐光

光，乾符初官集贤院学士。

