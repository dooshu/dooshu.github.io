华清宫

开元十一年十月五日。置温泉宫于骊山。至天宝六载十月三日。改温泉宫为华清宫。至天宝九载九月幸温泉宫。改骊山为会昌山。至十载。又改为昭应山。仍于秦坑儒之处立祠。以祀遭难诸儒。

天宝元年十月。造长生殿。名为集灵台。以祀神。

六载十二月。发冯翊华阴等郡丁夫。筑会昌罗城于温阳。置百司。

七载十二月二日。元元皇帝降于朝元阁。改为降圣阁。八载四月。新作观风楼。

