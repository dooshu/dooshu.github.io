◎　平当

当字子思，梁国下邑人。居平陵。元帝时为大行治礼丞，补大鸿胪文学，察廉为顺阳长，□邑令。成帝时为博士给事中，迁丞相司直，左迁朔方刺史，征为太中大夫给事中，迁长信少府。永始中为大鸿胪。元延初为光禄勋，左迁钜鹿太守，后为骑都尉，领河堤。哀帝初征为光禄大夫。建平二年迁诸吏散骑，光禄勋，拜御史大夫，代朱博为丞相。



