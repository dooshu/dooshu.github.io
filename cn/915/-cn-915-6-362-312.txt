○纟崔车赋



惟工艺之多门，伟英丽乎创形。拟老氏之共毂兮，应天运以回行。秉转屈以成归兮，不辞劳以自倾。故其用同造物，功参天地。轩辕垂衣，因斯以济。衮冕龙，用康上帝。勋存王室，惠流皂隶。观□微风兴于轮端，雾雨散于辐。制以灵木，络以奇竹。危朝日以投员兮，准晕月以造象。若洪轮之在雍兮，似蜘蛛之结网。尔乃才艺妻妾，工巧是嘉。或□绵组，或匹绫罗。舒皎腕于轻轮兮，扌奥拟景乎镜华。丝成妙于指端兮，号推幽而相和。象蟋蟀之鸣户兮，类寒蝉之吟家。（《御览》八百二十五）



