二十三


倭奴自元以来，尝为中国患。元尝以十万人从海征之，舟泊其境，值海风大作，十万人皆没于海。本朝有天下，四夷君长靡不向风，独倭王艮怀不奉朝贡，寇掠直、浙，至遣某某等募兵船以御之。沿海诸郡，俱罹其苦。洪武十四年，高皇帝命礼部移书，责其国王，亦只言天道祸福之理，以导之耳。终不能一加兵于其国。是以其人骄悍狡诈，谓中国无如之何，侵侮之渐，有自来也。





