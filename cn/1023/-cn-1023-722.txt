戴复古　朱仲寔少府到官无几日即入佥幕官满送行二首

才智人难及，上官能用贤。

梅仙无一事，莲幕坐三年。

政誉倾千里，归途仰二天。

辟书闻早上，松菊莫留连。

戴复古

戴复古　朱仲寔少府到官无几日即入佥幕官满送行二首

孝友平生事，守廉天下难。

居官一日俸，阖室几人餐。

病骨何妨瘦，吟肩不肯寒。

功名未须问，且奉版舆安。

戴复古

