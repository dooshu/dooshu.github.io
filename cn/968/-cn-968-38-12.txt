林季仲　次韵陈明锡见寄

一别从京洛，相逢向海邦。

倦游怜舌在，多病觉眉庞。

佳处随山屐，余生付酒缸。

新诗眩老眼，细读傍寒窗。

林季仲

林季仲　次韵陈明锡见寄

合去趋华阙，难教滞陋邦。

悲鸣怜老骥，迎吠厄群庞。

便腹书千箧，濡头酒一缸。

怀君夜不寐，落叶打空窗。

林季仲

林季仲　次韵陈明锡见寄

卑栖安故里，薄宦倦他邦。

依社愿为栎，涤牲宁用庞。

利名蛾赴烛，身世蚁浮缸。

多谢江边月，相寻到小窗。

林季仲

