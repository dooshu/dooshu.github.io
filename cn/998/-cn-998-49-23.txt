许应龙　送人赴仓台

帝念畿甸民，财力俱有限。

俗吏肆贪残，侵渔荡赀产。

致治在得贤，刺史尤当拣。

明公如范滂，清节迈杨绾。

疏宠畀仓台，一道俱刮眼。

籴贵望公平，敛苛冀公划。

察吏贵精明，临民当敬简。

高才固优为，伫见鸠功僝。

将令愁叹民，喜至笑声莞。

绣节暂驰驱，玉堂资著譶。

行矣促公归，饯行聊兴盏。

许应龙

