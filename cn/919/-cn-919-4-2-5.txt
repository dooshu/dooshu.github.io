桂附汤

治少阴伤风，胸满心烦，咽喉痛，自汗，腰疼连 骨酸痛，呕吐涎沫，头痛，其脉沉弦者。

附子（生，去皮脐） 桂心 干姜（炮） 芍药 甘草（炙） 茯苓 桃仁（去皮尖，面炒，各一两）

上 咀。每服四钱，水三盏，煎七分，去滓，食前服。或咽喉痛，加桂枝。

足厥阴肝经伤风，自汗恶风而倦，小腹急满。以其脉循股入毛中，环阴器，抵小腹，侠胃，络胆，布胁，与督脉会，故厥阴诸证如是。治之宜八物汤。

伤风证治

