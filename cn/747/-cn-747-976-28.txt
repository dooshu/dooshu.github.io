○对不饣盍兽於郊判

〈得大畋所司不饣盍兽於郊。御史诘之。甲云：“将颁禽也。”〉

设彼大畋，陈其盛礼，车徒毕备，铙鼓皆作。三发三刺，无差於进退；大兽小兽，爰及於公私。既而获耳之校未施，驱逆之仪方罢。所司莅职，旧典攸著，何饣盍祭之云废，乃颁禽而是先？宗伯守官，实亏於古制；主吏问罪，雅符於通识。以兹见诘，理合无辞。

