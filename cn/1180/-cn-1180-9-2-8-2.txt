采绿

四章，章四句


首章讲：妇人思其君子而作。言：人情居而相离则思，期而不至则忧。我今于君子何如哉？





终朝采绿，不盈一匊。

盈，满也。两手曰匊。彼绿易采也，一匊易盈也。今我也终朝采绿，而不盈一匊者，盖情动有所制，故心不专于所事也。





予发曲局，薄言归沐。

局，是发之卷。沐，洗头。诚以思我君子之归斯将迩，而予发之曲局，非所以待君子也。故舍之而薄言归沐，以俟其君子之还也。一匊之不盈，何暇计哉？

二章讲：





终朝采蓝，不盈一襜。

衣之蔽膝者曰襜。彼蓝易采也，一襜易盈也。今我也终朝采蓝，而不盈一襜者，盖情动于所思，故心不专于所事也。





五日为期，六日不詹。

詹，即见。诚以念我君子之往也，以五日为期，而今已六日则过矣，而犹不得以见之，则所以系吾之思者，盖甚切矣。虽襜之不盈，奚暇顾哉？

三章讲：夫我今日于君子之未归，而思之切如此，使及今日而遽归焉，吾将何如以为情耶？





之子于狩，言韔其弓。

之子，指君子。韔，弓室。苟君子之归，而欲往狩也，我愿为之韔其弓焉。韔弓虽非妇人事也，然因韔弓而得以亲君子，则亦为之而不辞矣。





之子于钓，言纶之绳。

理丝曰纶。绳，钓索。君子之归而欲往钓也，我愿为之纶其绳焉。纶绳虽非妇人事也，然因纶绳而得以亲君子，则亦为之而不恤矣。

末章讲：





其钓维何？维鲂及。

夫钓必有所获也，其钓维何？则维鲂及矣。





维鲂及鱮，薄言观者。

我于鲂鱮，则薄言往观之焉，是非重一鲂鱮也。因观鲂鱮，而得以亲君子，是固我之所以欲无往，而亦与之俱耳。我之所拟于今日者如此，不知君子何时可还，而得以遂此情耶？

夫情切于未归之时，而冀伸于既归之后，若妇人者可谓贞静专一之至者矣。





