王迈　用徐编修德夫韵其开藩昩江二首

几年泉谷养灵根，一立朝班敢尽言。

鏁制玉麟辞绀殿，符分金虎坐辕门。

郡条上日新施设，民瘼微时预讨论。

勿鄙向来工珥笔，只将清净镇嚣喧。

王迈

王迈　用徐编修德夫韵其开藩昩江二首

君侯心事即苍冥，谔谔曾同唯唯争。

医国奇方留后用，字民好事及今行。

悬知夔卨班难继，且入龚黄传亦荣。

天诱圣衷差易耳，正人得路致隆平。

王迈

