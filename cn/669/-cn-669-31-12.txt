12　雪賦林挺瓊樹瓊狀白色　用瓊比梅雪皆誤


瓊，赤玉也。説文。雪賦謝惠連作。「林挺瓊樹」，注以爲誤。

【閻按】毛傳：「瓊，玉之美者。」廣韻：「瓊，玉名。」皆不與説文同。

【元圻案】演繁露十：「説文：『瓊，赤玉也。』詩有『瓊琚玉佩』，左氏『楚子玉爲瓊弁、玉纓』，『玉』與『瓊』皆對别言之，若等爲一玉，不分言也。今人用瓊比梅、雪，皆誤。」〇注，謂五臣注。善注引莊子曰：「南方積石千里，樹名瓊枝。」





