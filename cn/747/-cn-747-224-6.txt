○集贤院谢示道经状

右：臣伏见圣札金字八分写《道经》两卷，以为惠文太子三七追福，天毫发彩，宸翰腾辉，色丽风，光逾日月。伏惟陛下孝弟之至，通於神明，俯念天伦，用资幽赞，当兹炎暑，服此勤劳，事绝古今，感深名教。臣忝司右职，载考前王，未有亲亲之至，楷隶之美，如此之备也，足以作则贻范，垂之无穷。伏望宣付史馆，以光典策，无任诚恳惭惶之至。

