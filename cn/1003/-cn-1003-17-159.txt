曾几　久雨

荒院已无趣，愁霖终不开。

檐声喧客语，屋漏逐人来。

桥报今朝断，墙闻昨夜摧。

尚馀汤饼具，积潦未为灾。

曾几

曾几　久雨

小雨飞空十日馀，苔钱称意上阶除。

芒鞋不踏门前路，坐听呕哑过竹舆。

曾几

曾几　久雨

谁言春雨散如丝，一月垂空似绠縻。

云去云来何日了，花开花落不曾知。

直愁排荡根莇尽，安用栽培桃李为。

政恐东君不无意，十分妍暖乞酴釄。

曾几

