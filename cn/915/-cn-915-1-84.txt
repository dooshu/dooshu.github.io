◎孙武

武，齐人。避乱奔吴，吴王阖庐以为客将军。有《兵法》一卷，《八阵图》一卷，《牝八阵图》一卷，《兵法杂占》四卷，《战斗六甲兵法》一卷。案《汉志》《孙子兵法》八十二篇，图九卷，《史记。孙子传》云十三篇，《正义》引《七录》云《孙子兵法》三卷。案十三篇为上卷，又有中下二卷。如《正义》说，则唐时故书尚存，故诸家徵引多有出十三篇外者，皆中下卷文也。《唐志》别有《孙子三十二垒经》一卷，《隋志》无。《算经》二卷

