陆游　上元

细细香尘暗六街，鱼鳞浅碧暮云开。

新妆褰幕全身见，误马随车一笑回。

酒酽顿忘风力峭，夜长犹恨漏声催。

京华旧侣雕零尽，短鬓成丝心未灰。

陆游

陆游　上元

病起衰颜非昔红，偷闲聊与少年同。

一规寒玉挂楼角，千点华星来坐中。

久戍遗民虽困弊，承平旧镇尚繁雄。

归时瘦马崔嵬影，定有游人笑此翁。

陆游

