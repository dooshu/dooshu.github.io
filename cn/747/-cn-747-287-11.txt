○敕天山军使张待宾书

敕天山军使张待宾：近知贼下烧此，安然即去，竟无斥堠，来不预知，如此防边，无疏阔？此一分头抄掠，计其数不至多，向若烽燧稍明，复与北庭计会，相与来击，贼可无遗。且边镇统军，俱受朝委，共防患害，何异一家，况在绝漠，尢宜相协。已敕盖嘉运讫，可与之筹宜，凶党复来，固须有预。冬中甚寒，卿及将士并平安好，遣书指不多及。

