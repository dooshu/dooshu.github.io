岳珂　食枣有感二首

百果随时效岁功，枣盘亦复荐年丰。

柔柯低带随风绿，纂实骈随映日红。

关说桃梨堪{契去大糸}大，颇怀齐鲁久为戎。

忧时把玩还惊叹，莫咏豳风咏北风。

岳珂

岳珂　食枣有感二首

硕枣名亭此地传，况逢新摘正芳鲜。

栗投聊寓孤臣报，瓜实初无小史缘。

只合赤心思待敌，岂容白手觊延年。

楼兰可斩平生志，欲和安期觅剑仙。

岳珂

