发袁江

秀江空翠看欲无盘涡激瀬寒侵肤乘流纵棹迅飞鳬羣山却走如亡逋?傍水碓喧辘轳钓台巨石青珊瑚河伯江妃白昼趋卧闻滩响忽已逾飒如劲箭离雕弧万籁奔腾鸟兽呼枕藉清光离簿书藤花飘落上髭须逸兴今朝不可孤举杯满酌酬江湖

楼头歌呈太虚诸公时三月廿四日後三日立夏【太虚先生极言着书方法伯调弘载将归越矣】

陂陀尺寸皆芳草楼头新緑忽已老坐中美人又将归片时不醉朱顔槁平生意气山可移中年学道悔何迟富贵神仙终两误千秋万岁我为谁劳劳愁绪何时毕过眼韶华争箭疾枕藉糟丘未为失春光珍重余三日

