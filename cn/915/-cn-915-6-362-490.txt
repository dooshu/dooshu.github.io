○山海经图赞下·海内南经



△[B12B]々（即狒狒。）



[B12B]々怪兽，被发操竹。获人则笑，晨盖其目。终亦呼号，反为我戮。（《御览》九百八十）



△犭生々



犭生々之状，形乍如兽。厥性识往，为物警辩。以酒招灾，自贻缨。（藏本）



△夏后启臣孟涂



孟涂司巴，听讼是非。厥理有曲，血乃见衣。所请灵断，呜呼神微。（藏本）



△建木



爰有建木，黄实紫柯。皮如蛇缨，叶有素罗。绝荫弱水，义人则过。（藏本）



△氐人



炎帝之苗，实生氐人。死则复苏，厥身为鳞。云雨是托，浮游天津。（藏本）



△巴蛇



象实巨兽，有蛇吞之。越出其骨，三年为期。厥大何如，屈生是疑。（《艺文类聚》九十六）



