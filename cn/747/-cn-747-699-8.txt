○赐王元逵诏书

材干筋革，出自江淮，除进奉之外，并敕令所禁。盖以有国之制，固须立防，朝廷法度，理当画一。卿国之懿戚，时之信臣，方进劲兵，坐清残孽，诚宜假以利器，壮军威。朕之於卿，固无爱惜。但以河朔数镇，事体应同，若一度赐卿，必转相援例。恩信不一，非抚御之远图；赐与频繁，隳朝廷之旧制。卿是朕之必腹，必合乐守宪章，故未至怀，想当知悉。

