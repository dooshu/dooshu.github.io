【三洲歌】

〖三曲〗

〖《唐书》乐志曰：三洲。商人歌也。古今乐录曰：三洲歌者。商客车数游巴陵三江口往还。因共作此歌。其旧辞云。啼将别共来。梁武帝问法云。闻法师善解音律。此歌何如。法云曰：应欢会而有别离啼将别。可改为欢将乐。故其歌和云。三洲断江口。水从窈窕河。傍流欢将乐。共来长相思。〗

送欢板桥湾。（乐府作弯。）相待三山头。遥见千幅帆。知是逐风流。

风流不暂停。三山隐行舟。愿作比目鱼。随欢千里游。

湘东□（乐府作酃。）□酒。广州龙头铛。玉樽金镂□宛。与郎双杯行。（○《乐府诗集》四十八。《诗纪》四十二。）

