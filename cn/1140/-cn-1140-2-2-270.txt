同宋荔裳集严灏亭皋园

阻隔岁将宴齿髪交颓侵见君复衔恤陨涕沾重襟踟蹰展嬿婉别墅延登临回溪贯湖水近圃?丘林参差梧竹秀凌乱荷苇深微雨缓良讌故欢感夙心畴昔在京洛七子相追寻惓惓古人义忼慨扬清音浮云儵飘散天路殊飞沈英华易凋落烦忧故难任相顾各叹息嘉会方在今各勉岁寒意无事徒悲吟

