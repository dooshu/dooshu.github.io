73　理道要訣非古是今之書


杜佑理道要訣，朱文公謂非古是今之書。

【集證】唐志：「杜佑理道要訣十卷。」玉海五十一：「佑自序曰：隋季文博理道集注：「唐志『法家』：治道十卷。」多主於規諫而略於體要，臣頗探政理，窮究始終，遂假問答，方冀發明。第一至第三食貨，四選舉命官，五禮教，六封建州郡，七兵刑，八邊防，九、十古今異制議。」又注云：「權德輿以爲誕章閎議，錯綜古今，經世立言之旨備焉。朱文公謂非古是今之書。」

【元圻案】其書見一齋書目，明季猶存，今佚。





