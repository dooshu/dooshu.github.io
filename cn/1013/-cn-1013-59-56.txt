周文璞　寄山中道友三首

玉函捧上五云堆，着意通幽此一回。

三十年来增怅望，更无人上望仙台。

周文璞

周文璞　寄山中道友三首

匆匆山信寄来时，中有黄庭七字诗。

已死华颠无觅处，几回吹断玉参差。

周文璞

周文璞　寄山中道友三首

忆得寻山复出山，绿杨时候暮春间。

至今只有游仙梦，长与松风自往还。

周文璞

