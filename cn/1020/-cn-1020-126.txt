晁补之　莣叶黄

蒹葭苍，莣叶黄。

南村不见冈，北村十顷强。

东家车满箱，西家未上场。

莣叶黄，野离离。

鼠窟之，兔入畦。

豕母从豚儿，豕啼豚咿咿。

衔角复衔萁。莣叶黄，谷又熟。

翁媪衰，餵糜粥。

莣叶黄，叶黄不独莣。

白黍堪作酒，瓠大枣红皱。

莣叶黄，穰穰何膴膴。

腰镰独健妇，大男往何许。

官家教弓刀，要汝杀贼去。

晁补之

