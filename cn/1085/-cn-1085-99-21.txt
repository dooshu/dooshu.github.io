史国

史国。居近独莫水北。与康国同域。中有神祠。每祭牛羊口。自隋以来。国渐强盛。乃创置乞史城。都邑二万余家。

贞观十六年正月。朝贡使至。

显庆三年。遣果毅董寄生列其所治为阹沙州。以其王昭武失阿曷为刺史。

开元十五年。其王阿忽必多延屯遣使献胡旋女子及豹。二十七年。其延屯卒。册立其子阿忽钵为王。二十九年。其王斯谨提立首领勃帝。未施朝贡。天宝中。诏使其国为来威国。其那色波国亦谓之小史国。为史国役属。

