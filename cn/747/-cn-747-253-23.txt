○封致仕唐休宋国公制

门下：养老乞言，是谓侑礼，建侯专国，因而有命。特进行前尚书仆射同中书门下三品上柱国酒泉郡开国公致仕唐休，才实王佐，行为物范。自综理朝纲，猷揆政，文武必济，义存简册，公忠不回，诚亮始终。逮子房休事，广德遗荣，虽乐在黄金，而庆逢苍玉。重其行赏，孰若优贤？宜传带砺，益增土宇。可进封宋国公，食邑三千户，馀如故，主者施行。

