塞下曲【六首】

孤城莽莽秋天外，尽日无云空自哀。

忽怪一时天尽黒，合群寒雁向西来。


渺尘沙散槖駞，风吹黄叶渡黄河。

羗人半醉葡萄熟，塞马初肥苜蓿多。


古戍秋生画角哀，思归泣尽望乡防。

邉闗日落寒风起，但见黄沙万里来。


一身逺客逐戎旌，落日萧条望古城。

渐近碛西无水草，北风沙起槖駞惊。


玉关西去更无春，满眼蓬蒿起塞尘。

汉马不归青海月，悲笳愁杀陇头人。


天山一夜雪漫漫，虏去营空战血干。

十万征人回马首，天边烽火报平安。


