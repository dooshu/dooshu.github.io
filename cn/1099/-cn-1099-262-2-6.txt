○壽大司馬督府太華何公序 【 薊州總督】

薊州故不置督府、薊州督府之建、則自今太華何公始焉、何公葢嘗有名于嘉靖之初、以僉都御史廵撫大同、虜酋不敢窺大同、巳而廢歸居關中、然何公才高頗自負、以為脫國有兵事。且丙?攴復問我。我臥未安也。客從關中來、言東陽輯寧、烽燧不燔、何公即喜。或有警。輒愀然動容。若將持重?已也。居二十九年、而為嘉靖庚戌、虜酋擁眾、從薊州界入、殺掠數萬人而去、烽火徹于郊關、　天子葢憂之甚、　詔薊州置督府、公卿大臣謹擇可者以聞、於是大宗伯徐公、果乃言何公、巳何公徵至　天子信宗伯言、陞何公右副都御史、尋進兵部右侍郎、以薊州兵屬焉、或言今何公守薊、虜酋必不侵薊、則西寇紫荊、東犯遼陽、必有之、莫如取三鎮悉屬之何公。則東西三千里俱安枕無事矣。於是何公奉　詔領三鎮、初何公之徵入也、縉紳之徒、故聞何公名、咸造門下請謁、座客常滿、客問計、何公頗道之、客見者、輒自以為不及也、何公廢時、年尚壯盛、今其髮斑斑變矣。何公既詣鎮、薊州廵撫都御史吳君、兵備副使王君、皆輒以事白、大槩言什伍虗耗、塞垣不守也、何公太息焉、乃遂奏募兵築邊、及分區列戍數事、　上皆允之、於是東接山海、西連宣大、亭鄣星羅、旗干林立、肅肅乎稱金城矣、是時辛亥春及夏而諸鎮防秋之兵、四面踵至、悉聽何公計、何公則論較要害。部署兵將所宜。計定。下令曰。不如令者付之法。其遼陽紫荊兩鎮遠。各以檄告設備。虜酋往來塞垣下。徘徊瞻顧。不敢入。既秋八月。虜酋度計困、乃遣使上書、乞修貢職、比三衛、　天子不許、許金幣市馬、且示羈縻、因以見我之廣大富厚焉、是時屬有收、禾稼登塲、馬不糞野、長老頌德、皆以為得何公晚、令昔年虜入而罹禍慘也、於是吳君王君相與謀曰、在昔有周、有奏凱飲至之禮、彼尚謂功成振旅也、今何公在鎮、不動眾、不血?、而境內宴然如堵、於古人且難焉、其涓日持觴壽之宜、即為約書、移兩鎮、兩鎮報書如指、兩君因間白何公、何公曰、未也、往虜之入也、云三衛有導者、夫三衛者、薊州之藩蔽。虜東道之咽喉也。誠與虜通。謂之近憂。急之則自撤其防。寬之則長奸滋患。柰何。會有請征三衛者。何公列狀具陳其不可即其罪不赦第擒其導者示警足矣頃之、何公果得其導者二人、俘于　朝。　天子嘉其捷疾言効。乃進秩廕子寵光光大也。兩君因再白欲壽。何公曰。待之。卒不離次。將未釋戈也。即觴之樂乎。乃奏兵近者歸伍。遠者歸鎮。各與犒乃遣。比十月督府甚閒暇、兩君率諸從事、部下者持觴、觴何公、何公曰諸君幸今日樂乎、故前為壽也、吾且有萬年之憂四焉、夫三衛本狼子。以人畜之終難。一。邊人降虜者多則我眾减彼眾增二募兵實邊。非攻戰之資三遠道徵卒疲於奔命蔑吞虜之氣四夫圖目前之急。而遺久長之利。非計也。何公且觴且論。至酒罷未巳。月餘、王君以書抵史楨述其觴之日。何公語。楨乃嘆曰。夫人苟以就功名。不慮其遺難於來者。眾甚也。乃何公獨念萬世計。古有社稷臣。至於公近之矣。何公為人精妍有數。大放計然之策。家居身所致貲數十鉅萬。一起而謀定疆塲若此。人生退不免于寒餓。進不能取尺寸之勳。安可比丈夫哉。楨何公之里中士也。相知特深。故云。而吾又嘆徐公知何公非尋常見哉。

皇明經世文編卷之二百六十二終







