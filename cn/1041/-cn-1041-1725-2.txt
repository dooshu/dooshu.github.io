钟孝国　千里丈蓄酒尊形状孛窣某酒后以短项翁目之不谓误中遂成佳号彦平功

少陵先生时不偶，老瓦盆中醉林莽。

江湖散人名益穷，鱼壳倾尊不论斗。

孤风异行同襟期，食鲑未必富三九。

凌烟功名举世事，不直两公一杯酒。

会稽夫子有古心，嗜好眇追千载友。

陶尊中产同苍筠，短项不肯钟罍群。

章绶黄篾差缁尘，肺肠桑落心崑崙。

始知其中殊陋貌，一点不受泥沙浑。

时从往古穷玄微，坐隅兀侧长相随。

送余醉乡谢胶扰，回头转觉人间小。

钟颖

