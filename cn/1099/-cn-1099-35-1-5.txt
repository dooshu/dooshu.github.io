○隄防達賊懲勸善惡疏 【 駕陷土木封事】

欽奉　皇太后明詔、邇因虜寇犯邊、毒害生靈、　皇帝恐禍連宗社、不得巳躬率六師、往正其罪、以安國家、不意被留賊庭、臣聞千金之子、坐不垂堂、况　皇上生在深宮、長於內府、不知是兵是凶器、將是死官、屈萬乘之尊、輕為孤注之舉、欲固宗社、惟在尊賢使能、俊傑在位可也、欲禦虜寇、惟在選將練兵、精粟補邊可也。奈何舍唐虞三代之聖謨、卻乃蹈懷愍徽欽之覆轍、况今年五月初四日上天垂象、凡有目者、皆得而見也、欽天監豈有不知、又可深入賊境者乎、是何姦邪、竊弄神器、左使　皇上、蹈此危機、荼毒生靈、拘留大駕、上貽　聖母陛下之憂、下為官吏軍民之苦、誠可痛哭流涕而長嘆息者也、然既往昔。雖不可追而方來者。尤所當謹。臣恐此寇詭詐百端、奸計萬狀、節將所獲盔甲器械等物運去而復來。常以所掠金銀錦?等寶、取去而復索、腹裏橫行、剽掠牛羊騾馬、動數十萬計、到處搜山、殺虜軍民男婦亦數十萬千、尚在關外劄營、節據飛報搶虜、卻說請和、又云結親、意在寬我之心。實欲中彼奸計。攻我無備。出我不意。又欲因我怠而來擊。此皆兵法也。不可不慎。不可不防。宋朝往事可鑑請和不已。必至結姻。結姻不巳必索歲幣。歲幣不已。必欲分疆。以國家有限之物。充醜虜無已之求。若不整兵報復、殆見生靈不安、欲計長治之謀、未見其可也、兵法有云千里而趨利者蹶上將、百里而趨利者軍半至、今彼寇以數千里而趨利、其兵將不蹶、我軍以佚待勞而失利、卻蹶上將軍、窮究其原、豈無其故、彼以賞罰得專其權。號令得行其志。父子相救。兄弟相援。所掠之物。皆歸於私室。此所以乘勝長驅、莫之能禦、我以賞罰必聞於朝廷。號令皆制於監軍。將佐不和。士卒無恩。所得之物。必解於公家。此所以屈力殫貨。愈見敗衄。今以結親為由、遣使來京、一則覘我虗實、以報彼酋。一則通我達軍、以圖內應。所謀者大。其志不小。假以送駕為名、始得開關迎接。我欲出兵拒抗。彼則指駕為辭。其謀既深、我慮宜遠、為今之計、宗社為重、急於擇將、速於練兵擇將務必智勇之才。任將須要權謀由巳。此第一策暫停中貴監軍之制。假以生殺賞罰之權。使我志無所撓。計有所施。重整漫散之兵、復募壯勇之士、罄奸邪所積之財、發太倉陳腐之粟、能勦一賊者賞銀十兩、陞以總旗、斬二賊者、賞銀二十兩、陞以百戶、殺一副將者、賞銀百兩、陞以千戶、能運籌制勝、斬將搴旗者、賞銀千兩、陞以指揮、能破賊陷陣、安邊定國者、賞銀萬兩、不次陞用。有傷官軍、賞以粟帛。陣亡官軍、陞襲子孫。惟圖功成。勿惜國費。兩言甚明給賞自巳之軍民勝饋外夷之虜寇孰不奮勇、孰不當先、徵取各道勤王之兵、名為討賊復仇之眾、京師大軍、出居庸、直隸大軍出紫荊、河南山西出鴈門與夫宣府等衛大軍、指日刻期、諸道並進、駐劄大同、併力夾攻、互相策應、出奇擒捕。相機追勦、務使狐奔??土矢凡?突、膽喪心摧、决勝於須臾、安邊於悠久、奪駕回還、窮寇自遁則功可成而恥可雪、否則恐以送親為由。乘機隨駕而進。衝突京師。驚犯陵寢。閉門割地。束手受制。諸道援兵。一時難至。天下大勢。何日得安。勿謂此寇不足憂。勿謂和議為可喜。苟安於一時。貽悔于後日即目雲渾應朔等州縣、天城陽和等衞所、官吏軍民人畜、已困兩箇月餘、賊兵尚在、往來遊騎、各處搜掠。田禾不得收成。柴薪不得出採。牛羊不得牧放。莊田不得照瞭。糧食將盡。薪蒭無遺。急於索兵。勝於拯溺。猶懸待解。猶饑待哺。倘或坐視不顧。臣恐各城不攻而自拔矣。也先如果欲送駕回京、結為親姻和好、實則未為可喜。虗則愈當隄防。先令收其胡黨、招回遊騎、令我軍民、出作入息、令我牛羊、朝放暮歸、無搶虜之虞。有安生之樂遣人通報挾彼誓盟。務必省去人馬。須要收其甲兵單人單騎方許送駕仍令梟將擁兵居庸、慎防賊黨乘機猖獗、暫且苟安於今日、再行計整於來年、伏望　聖母陛下、　郕王殿下、念　祖宗開剏之勞、將相披臥之苦、置此多方、欲傳萬世、取之不易。守之實難。豈可委任奸邪、致使專權用事、切照太監王振毒亂天下、震驚神器、自江南草寇生發、立意皆以誅王振為名、自侍講劉球之死、中外皆以殺諫官為諱。為厲之階、莫甚於此、古云事歸朝廷則治。事歸穴?臣官則亡。史有所載、理必不誣、替　太祖高皇帝、與羣臣議事、必屏去左右。恐泄事机。有妨國政。書曰監于先王成憲。其永無愆。伏望　聖母陛下　郕王殿下申德宜厚、乹剛宜斷、天位不可以久虗神器不可以無主。速為張主。急立儲君。選智勇之將。託忠義之臣。開直諫之路。杜權勢之門。凡有軍國重事。委之文武大臣公同計議可者行之。其不可者巳之。斷克如斯。事必有濟早革內寺之權。再造中興之業。庶雪前恥。以圖後功。苟或仍用姦邪。復竊政柄。枉誅忠良。自悞國家外寇不發內釁必生寧能不慎。豈可不憂。况今　皇上被留賊庭、臣下當死草野奚暇顧逆鱗、犯忌諱者哉、倘或念臣愚忠、寬以斧金?戊、滅王振之門、陞劉球之爵。使奸邪之徒歛跡。忠良之士類興。則宗社奠安、天下幸甚、臣前任參政、不居言路、今忝憲臺、豈敢緘默 【 正統十四年為副都御史廵撫山西時上】

