四月八日奉和益都相国万柳堂及放生池元韵

池上吹来杨柳风好花犹剩数枝红崖禽故绕芳丛乱水树初含暖日融浴佛会邀銮禁客寻山人是鹿裘翁香厨共试青精飰缓辔追随野兴同【江南浴佛日俗用青精飰】

二

烂曼频过花信风早霞晴射一溪红闲思高论寻支遁倦把清尊笑孔融生计甘随抱犊子道心久许放麑翁乞归未遂行藏得鱼乌亲人濠濮同【是日斋且有放生之会】

