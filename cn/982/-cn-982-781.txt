司马光　文太师挽歌三首

汾晋地形美，古今多钜贤。

况承勋烈后，宜有庆灵传。

著位登朝右，声华出众先。

起家从此始，圭组遂蝉聊。

司马光

司马光　文太师挽歌三首

美化流民物，薰然遗爱多。

栾公当日社，邵父至今歌。

庭有三鱣集，门容驷马过。

欲知余庆在，公鼎格平和。

司马光

司马光　文太师挽歌三首

夏屋封何处，山田有卧牛。

蟠根走伊水，回首负嵩丘。

忠孝家风备，哀荣礼秩优。

龙鸾舞宸翰，万古照松揪。

司马光

