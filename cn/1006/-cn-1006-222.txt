张嵲　秋晚游谦上人庵四首

嶷嶷群峰当户立，泠泠绝涧出山长。

虚寮竟日无余事，默坐时闻柏子香。

张嵲

张嵲　秋晚游谦上人庵四首

两岸乔松上冷烟，诛茅远在乱峰前。

居人不识新庵路，欲入山门寻细泉。

张嵲

张嵲　秋晚游谦上人庵四首

霜落秋山枫树红。茅檐直面列诸峰。

上人竟日观心坐，粥饭遥凭别寺钟。

张嵲

张嵲　秋晚游谦上人庵四首

溪流触石转轻雷，境静身闲万虑灰。

西崦还寺青烟外，时听钟声度壑来。

张嵲

