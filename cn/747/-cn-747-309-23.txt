○授王斛斯守左金吾卫大将军兼范阳大都督府长史制

门下：左羽林大将军兼范阳大都督府和史充范阳节度经略支度营田副大使王斛斯，推诚励节，好勇能谋，政必有经，举无遗策。久镇幽朔，勤修训练，既摧凶以制胜，亦懋赏以酬庸。而环卫之职，金吾尤重，宜承後命，以宠中权。可守左金吾卫大将军兼范阳大都督府长史，馀如故。

