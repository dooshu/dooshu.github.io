○贺斩逆贼仆固状

右。臣某日於华州下わ县东乾坑店下营，伏承中使某昨日於路将贼逆仆固首级过上都者。伏以前件贼夷狄杂种，素无令望，本因行阵，得践荣班，当将帅之权，效锥刀之用。幸凭庙算，颇立战功。陛下嘉其成效，宠以非次，谓能尽节，翻构异端，凶恶贯盈，人神共弃。今引颈受戮，传首而来，率土之人，不胜大庆。子既伏罪，父必成擒扫荡妖氛，在於旬日。臣忝司戎律，倍万恒情，迟回路隅，踊跃忘倦。无任庆快之至！

