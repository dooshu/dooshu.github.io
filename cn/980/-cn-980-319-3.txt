释文礼　偈颂五首

震忽雷，飞闪电。

夜叉头，菩萨面。

释文礼

释文礼　偈颂五首

万松关迥，九陇烟横。

谷风传响，涧水流声。

释文礼

释文礼　偈颂五首

众生本不曾迷，夜阑鸡向五更啼。

诸佛本不曾悟，秋清雁度长空去。

西窗昨夜月华明，凉飙已到梧桐树。

释文礼

释文礼　偈颂五首

七尺单前，一蒲团地。

横亘十方，竖穷三际。

释文礼

释文礼　偈颂五首

夜明帘外，宝鉴台前。

元无兼带，岂有偏圆。

古渡无人霜月冷，芦花风静鹭鸶眠。

释文礼

