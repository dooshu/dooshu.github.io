哭同年张于寅

海风动地白日昏折我玉树垂崑仑魁梧磊落犹在眼满堂恸哭皆声吞鬼伯讵敢相促迫丰隆为御云车奔一生胸臆向谁吐裂眦慷慨号天门呜呼天门路阻絶江汉溟溟堕孤月

二

嗟尔生年二十六气吞万卷心不足开樽结客少年塲走马长安还击筑雕龙世业公车早词翰横流泻飞瀑相看努力驰中原岂料着鞭成转烛呜呼尔魂不可招青枫暮雨空萧条

三

出门出门何所营病中鼓枻江上行季布平生重然诺鲁连排难轻死生男儿七尺自有命抗顔欲与雷霆争风流意气一朝尽眼前豪俊谁纵横呜呼往事不可谏目极松楸泪如霰

学余堂诗集卷十七







学余堂诗集卷十八

钦定四库全书

学余堂诗集卷十八

翰林院侍读施闰章撰

七言古

