李处权　寄昙晦二首

道无南北本同流，远赴丛林非所求。

到底此生俱扰扰，从前何事不悠悠。

撞钟击鼓千人饭，戴角披毛万劫休。

蚤晚相从岩下寺，对床清话雨飕飕。

李处权

李处权　寄昙晦二首

高僧陃馆坐诸生，夜久亦闻弦诵声。

物外喜君能笔砚，尘中愧我漫簪缨。

钵餐尚返慈乌哺，囊句时为老凤鸣。

他日篮舆莲社约，只应惠远识渊明。

李处权

