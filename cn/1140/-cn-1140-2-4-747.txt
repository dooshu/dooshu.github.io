送顾赤方还蕲州

故人看又去羇客坐含愁空手不成醉何年同後游才偏称野史名已徧皇州旧国烽烟里休登黄鹤楼

二

强起非君志京华空复春嬾充虎观客闲许鹿门身冠盖看今日湖山让此人狂歌自通隐未老岂长贫【附赤方答诗　先生非爱禄老去本耽闲流水无心住孤云不恋山会须存直道莫只怆离顔我为虚名误形骸因往还　画舫清波送高林鸟哢闲谁云薄冠盖祗自恋云山緑酒欢词客丹沙驻老颜江天一万里身与鹤飞还】

