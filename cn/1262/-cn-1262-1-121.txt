杨循吉：

武宗南巡，于北固山上见杨循吉留题，因召见行在。见上不能对，遂罢遣归。忌者因以为伶人臧贤所荐。不知此际循吉贫不能糊口，其赴召也，典衣为装，恶从市伶人。王元美轻信，笔其事于《卮言》，因而传播天下，冤哉。徐文贞云，世庙初年欲起君谦，闻其颠而止。杨公实颠，不以伶人事也。(冯元成文集)

愚按：正德十六年八月癸未发京师，是日即杖臧贤等于午门戍边，安得从南巡、荐循吉也？又江宁徐子仁霖亦曰臧贤所荐。是年十二月，上至南京，贤死久矣。流闻之谬如此。



