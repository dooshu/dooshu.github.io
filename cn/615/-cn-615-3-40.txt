纪四十 孝宗弘治十六年癸亥至十八年乙丑



明通鉴卷四十
纪四十起昭阳大渊献，尽旃蒙赤奋若，凡三年。
孝宗敬皇帝 弘治十六年
春，正月，癸酉，享太庙，以疾，遣官行礼。
是月，云南宣抚司思禄入贡，并归木邦侵地。【考异】孟养请降在十四年五月，此据其人贡分书之，《明书》亦系之是年正月。《三编》盖牵连并记耳.
二月，辛丑，上疾愈，始视朝。
戊申，大杷南郊。改卜也。【考异】《三编·目》云：“帝有疾，自正月己已朔至是月辛丑始视朝，乃改卜于十一日戊申。”今从之。
将郊，赐大学士刘健等三人各蟒衣一袭，阁臣赐蟒自健等始.
是月，以《会典》成，加刘健少师兼太子太师、吏部尚书兼华盖殿大学士，李东阳太子太保、户部尚书兼谨身殿大学士，谢迁太子太保、礼部尚书兼武英殿大学士，副总裁吴宽、王整以下，皆升赏有差。
敕取河南牡丹三十本，巡抚都御史孙需谏，命已之。三月，癸巳，免山西被灾税粮。
夏，四月，辛亥，敕宣、大严边备。
1087 明通鉴卷四十
乙丑，录因。
是月、南京国子祭酒章懋服阕，复固辞，不允，乃之任，六馆士人人自以为得师。
时谢铎在北，论者以为李时勉、陈敬宗后，至此始再见云。
五月，戊子，以云南灾变，敕两京群臣修省，并遣南京刑部侍郎樊莹巡视云、贵，察官吏，问民疾若。
先是云南昼晦之异，值景东大疫，又陇川宣抚司雨雪如手掌，尽杀禾稼，宜良地屡震暴风，曲靖大火数发，贵州亦多灾异。上以“灾变非常，皆由官不得人，以致小民含怨，上干天和”，特命莹视之。莹至，劾镇、巡官，黜文武不职者千七百人。廉知景东之变，由指挥吴勇侵官帑，以灾异可幸宽政，因云雾晦冥，虚张其事，即奏劾勇罪。巡行所部，修城池，厉兵马，振贫穷，抚流散，威惠大行。
初，莹巡按云南，甚有声，诸蛮慑服，至是有诉土官夺其牛者，莹还其牒，谕土官归其牛。他土官聚兵仇杀，莹闻，曰：“吾在，贼敢尔耶！果尔，当捣其巢，覆其族。”土官闻之惧，各敛兵还。明年，召还，擢南京刑部尚书。
莹之巡视云南也，户部员外郎席书上疏言：“灾异系朝廷不系云南，如人元气内损，然后疮疡发四肢。朝廷元气也，云南四肢也，岂可舍致毒之源，专治四肢之末！今内府供应，数倍往年，冗食官数于、投充校尉数万；斋醮寺观无停日，织造频烦，赏赉逾度。皇亲夺民田，宦官增遣不已。大狱据招词不敢辩，刑官亦不敢伸。大臣贤者未起用，小臣言事谪者未复。文武官传升，名器大滥。灾异之警，偶泄云南，欲以远方外吏当之，此何理也！汉遣八使巡行天下，张纲独曰：＇豺狼当道，安问狐狸！＇今樊莹职巡察，不能劾戚畹大臣，独考黜云南官吏，舍本而治末。乞陛下以臣所言弊政，一切厘革；他大害当祛、大政当举者，悉令所司条奏而兴革之。”时不能用。
1088
纪四十 六月、减苏、杭织造三分之一。
先是上纳诸大臣言，召还织造中官。中官邓瑢以请，又许之。工部尚书曾鉴极言之，乃有是命。
吏部尚书马文升，以考满晋少师兼太子太师。
是夏，京师大旱，兵部尚书刘大夏引咎乞致仕，不许。秋，七月，辛卯，岁星昼见。
壬辰，太白昼见。
是月，总督两广都御史潘蕃讨琼州黎贼，平之。
符南蛇在海南聚众数万，势益炽。蕃请益兵进攻，破贼巢千二百余所，斩符南蛇，琼州遂平。会归善、南海诸贼方蜂起，蕃移师讨之，遂平归善剧贼古三仔、唐大号等。
八月，上念故赠侍讲学士刘球之忠，诏有司访其曾孙祠，录为通政司知事。【考异】录刘球商，《明史》本传不载。《三编》据《实录》系于是年之八月，今从之。
九月，丁丑，振两畿、浙江、山东、河南、湖广被灾军民，分遣都御史王璟巡视浙江，副使汪舜民于淮、扬，佥事阀玺于庐、凤。舜民，前副都御史奎之从子也。
其北直隶、山东、河南、湖广被灾州郡，皆敕有司如例振之。又以庐、凤二府滁、和二州灾尤甚，发南京户部兑余米给振。
时韩文为南京兵部尚书，以米价翔踊，请预发军饷三月；户部难之，文曰：“救荒如救焚，有罪吾自当之。”乃发廪十六万石，米价为平。
璟至浙，陈荒政十事，奏减杭、嘉、湖、宁、绍、台六府税、省杭、湖粮三十余万石，活讥民四十余万人。舜民用便宜发粟，活饥民百二十万人，流民复业者八千余户。玺亦多所全活云。
诏清理盐法。
1089 


明通鉴卷四十
初，奸商投外戚张鹤龄，“乞以长芦旧引十七万免追盐课，每引纳银五分，别用价买各场余盐，如其数听鬻贩”，上许之。自后奸民援例，乞两淮旧引至百六十万，自此盐法大坏，奸人横行江湖，官司莫能禁也。
一日，上召见阁臣刘健等于便殿，论及理财，李东阳因极言盐法之坏由陈乞者众。刘健进曰：“太祖时茶法始行，驸马都尉欧阳伦以私贩坐死，高皇后不能救。如伦事，谁敢为陛下言者！”上曰：“非不敢言，不肯言耳。”乃命户部核议盐法利弊以闻。
是时上在位久，益明习政事，数召见大臣面议。而健等三人竭诚尽虑，知无不言。初或有从有不从，既乃益见信，所奏请无不纳。每进见，上辄屏左右。有从屏后窃听者，但闻上数数称善。【考异】《明史·本纪》不具，《明史稿》系之是月丁丑。《三编》、《明鉴》皆书于九月，今据之。
壬午，崇明海溢。 是月，桃李华。
进建昌伯张延龄为侯。冬，十月，丙午，录因。
十一月，甲戌，罢营造器物及明年上元灯火。
是时工部尚书曾鉴言：“诸省方用兵，且水旱多盗贼，乞罢诸营缮及明年烟火，龙虎山、上清宫工作。”报从，遂有是命。
是月，免南畿被灾秋粮。
十二月，丙午，免淮、扬、浙江所办物料。十七年
春，正月，辛未，复振应天饥。
上恐阎玺等分振未周，专敕南京工部侍郎高铨振之。铨陈荒政八事，报可。
甲戌，大祀南郊。 0601
纪四十 壬午，严诬告之禁。
是月，考察京官。都御史戴珊，廉介不苟合。给事中吴蕣、王盖，自疑见黜，连疏诋吏部尚书马文升，并言：“珊纵妻子纳贿。”珊等乞罢，上慰留之。
御史冯允中等言：“文升、珊历事累朝，清德素著，不可因浮词废计典。”乃下蕣、盖诏狱，命文升、珊即举察事。珊等言：“两人逆计当黜，故先劾臣等。今黜之，彼必曰是挟私也。苟避不黜，则负委任而使诈谖者得志。”上命上两人事迹，皆黜之。已，刘健等因召对力言“盖罪轻、宜调用”，时上方向用文升、珊，卒不纳。
以道士崔志端为礼部尚书。志端，李广之党也，习步虚声，音吐洪畅。成化中传奉，历官至太常少卿，久之进卿。至是骤擢尚书，仍掌寺事。言官以志端羽流，不宜清秩，抗疏力争。上曰：“先朝有之、既擢用矣。”不听。
二月，戊戌，太白昼见。
丙午，截留漕粮振凤阳诸府饥民、从应天巡抚张缙之请也，凡发米十五万五千石。缙请期以三年偿之于官，上曰：“民困甚矣，今既振之，毋令偿也。”
己未，申谶纬妖书之禁。庚申，免浙江被灾税粮。
是月，诏建延寿塔于朝阳门外，除道士杜永祺等五人为真人。大学士刘健等力谏，得寝。【考异】建延寿塔，《辑览》载之十六年二月，《三编》删之，今证之《健传》，特书“十七年二月”，今据《列传》。
诏：“每岁官录重囚，毋限一日。”故事：会官录囚，率以一日告竣。兵科给事中潘铎言：“审录数多，一日不能详定，恐致冤滥。太宗皇帝时，刑部上大辟三百余人，谕＇各官再讯，迟十日不为害＇，祖宗好生之仁，万世所当遵也。”从之。
1091 明通鉴卷四十
复以灾，诏减光禄寺供奉十之二。谕曰：“岁饥民贫，朕实痛焉。其务节约、毋滥费。”寻有是诏。
时尚书刘大夏亦以各省被灾，乞命抚、按官蠲减租役，专务生养，上命“事当兴革者，所司具实以闻”。大夏乃会廷臣条上十六事，皆权幸所不便者，相与力尼之。上不能决，下廷臣再议。大夏等言：“事属外廷，悉蒙允行，稍涉权贵，复令察核。臣等至愚，莫知所以。”久之，乃得旨：“传奉官疏名以请。幼匠厨役，减月米三斗。增设中官，司礼监核奏。四卫勇士，御马监具数以闻。余悉如议。”制下，举朝欢悦。【考异】大夏陈兴革事，诸书或系之十五年，或系之十六年。证之《明史》本传，特书“十七年二月”。《三编》亦类记之《减光禄寺供奉》目中，《本纪》则但书“二月甲寅减供用物料”而已。今并系之二月下。
土尔番阿哈穆特死。即阿黑麻，译见前。
先是哈密部下阿尔保喇等，即阿孛刺，译见前，以怨善巴故，阴构土尔番迎阿哈穆特幼子展特穆尔旧作真帖木儿主哈密，善巴惧，挈家走苦峪。时恩克保喇、旧作奄克孛刺。舍音和珊旧译见前。俱在肃州，边臣以二人为番众所服，令还辅善巴，与百户董杰皆行。杰有胆略，既抵哈密，阿尔保喇与其党五人约夜以兵来劫。杰知之，与恩克保喇等谋，召阿尔保喇等计事，立斩之，其下遂不敢叛。乃令善巴还，复主哈密，展特穆尔还土尔番。而展特穆尔之母，即哈商女也，土尔番与哈商结婚诱杀事见元年。闻其父阿哈穆特已死，兄莽苏尔旧作满速儿嗣，与诸弟相仇杀，惧不敢归，愿依外家。边臣虑其与善巴隙，居之甘州。【考异】事具《明史·哈密传》，特书“是年春”。诸书皆系之是年之二月，今从之。
三月，壬戌，太皇太后周氏崩，上尊谥曰孝肃睿皇后。癸未，定祔庙制。
初，慈懿钱太后崩，虽合葬裕陵而异隧，距英宗元堂数丈许窒之，虚右圹以待，隧独通，至是上御便殿，出《裕陵图》示阁
1092
纪四十
臣，刘健等曰：“陵有二隧，一室一通，皆先朝内臣所为，未合礼。昨见成化时彭时、商辂等章奏，先朝大臣忠厚为国如此，先帝亦甚不得已耳。”因与健等议，欲通隧，钦天监奏恐动地脉，乃止。
后询袝庙礼，健等言：“汉以前一帝一后，祔二后自唐始，祔三后自宋始。曩时定议，慈懿太皇太后居左，今大行太皇太后居右，用唐、宋故事。”上曰：“事须师古，末世不足效。祖宗来惟一帝一后，今若并祔，是变礼自朕始也。”乃援孝穆纪太后别祭奉慈殿为言，下廷臣议。礼部尚书吴宽言：“《鲁颂·闽宫》、《春秋》考仲子之宫皆别庙。”
于是英国公张懋等援“《春秋》考仲子之宫＇胡安国《传》云：“孟子入惠公之庙，仲子无祭所。”以此观之，庙无二配。而《周礼》有＇祀先妣”之文，《疏》云：姜嫄也。＇唐、宋推尊太后，不配食者皆别立庙祀之，亦得闽宫之义。宜仿故事，于奉先殿外建庙奉祀为宜。”上然之。然建庙，钦天监奏年月不宜，姑议暂祀太皇太后于奉慈殿正中，徙孝穆居左。终明世皆用其制。
夏，四月，己酉，葬孝肃皇后于裕陵。丁巳，振淮安火灾。
闰月，辛酉，阙里文庙成，遣大学士李东阳祭告。
东阳自曲阜还，上疏曰：“臣奉使遗行，适遇亢旱。天津一路，夏麦已枯，秋禾未种。挽舟者无完衣，荷锄者有菜色，盗贼纵横，青州尤甚。南来人言＇江南、浙东，流亡载道，户口消耗，军伍空虚，库无旬日之储，官缺累岁之俸。＇东南财赋所出，一岁之饥已至于此；北地皆窳，素无积聚，今秋再歉，何以堪之！事变之生，恐不可测。臣自非经过其地，则虽久处官曹，日理章疏，犹不得其详，况陛下高居九重之上耶！
臣访之道路，皆言＇冗食太众，国用无经，差役频烦，科派重叠。京城土木繁兴，供役军士，财力交殚，每遇班操，宁死不
1093 明通鉴卷四十
赴。势家巨族，田连郡县，犹请乞不已。亲王之藩，供亿至二三十万。游手之徒，托名皇亲仆从，每于关津都会大张市肆，网罗商税。国家建都于北，仰给东南，商贾惊散，大非细故。更有织造内官，纵群小掊击，闸河官吏，莫不奔骇、粥贩穷民，所在骚然，此又臣所目击者。
夫闾阎之情，郡县不得而知也；郡县之情，庙堂不得而知也；庙堂之情，九重亦不得而知也。始于容隐，成于蒙蔽；容隐之端甚小，蒙蔽之祸甚深。臣在山东，伏闻陛下以灾异屡见，敕群臣尽言无讳。然诏旨频降，章疏毕陈，而事关内廷贵戚者，动为掣肘，累岁经时，俱见遏罢，诚恐今日所言又为虚文。乞取从前内外条奏，详加采择，断在必行。”
上嘉叹，悉付所司。
庚午，免山东被灾税粮。
乙亥，以四方灾异，敕群臣修省。
先是给事中杨褫言：“两畿、河南、山东、自春徂夏不雨，黄河以北，穷民昼劫，淮、扬、嘉、湖，频报灾荒，乞敕百官修省。”从之。
庚辰，谕曰：“庶政滋弊，害及军民，上于和气，朕甚轸焉。令所司详议以闻。”
时外戚近幸多干恩泽，上深知其害政、奋然欲振之。至是尚书刘大夏应诏复陈数事，首以为言，上嘉纳之。
已丑，录因。
五月，壬辰，罢南京、苏、杭织造中官，从尚书刘大夏之请也。
先是以曾鉴言仅罢三分之一，至是大夏请悉罢，召中官还，令镇、巡官领之。
是月，户部尚书侣钟致仕。
钟以忤权幸，东厂侦事者发其子瑞受金事。钟屡疏乞休、命1094
纪四十 驰驿归。以秦纮为户部尚书代之.
六月，癸亥，太白昼见。是日，京畿雨雪。【考异】《明史·五行志》。上文是年二月书“郧阳、均州雨雪”，下文书“六月癸亥雨雪”，其下文不书地，即京师也。《三编》亦据《实录》书“六月雨雪”，《目》云“是月四口”，癸亥也，今据书之。
乙亥，更定两京考察制。
故事：方面官三年朝觐一考察，两京堂上官不与。至五品以下，十年始一行，居官率九载，年劳转迁或服除改补，多不及期。给事中许天锡，请“京官六年一考察，大僚令自陈简去之”。
又以内官冗滥，并请考察以定去留。其略言：“祖宗御内官，恩不泛施，法不轻贷，内府二十四监，局及在外管事者，并有常员。近年诸监、局掌印、佥事多至三四十人，他管事无数，留都亦然。凭陵奢暴，蠹蚀民膏，第宅连云，田庐遍野，膏粱厌于舆台，文绣被乎狗马。凡此之类，皆足召灾。乞敕司礼监会内阁严行考察，此后或三年、五年一行，永为定制。”上善其言，于是令“两京四品以上并自陈听命，五品以下六年考察。”遂著为令。而内官考察，事格不行。
辛巳，召阁臣刘健、李东阳于暖阁，议边务，以和硕诸部谋犯大同也。
先是鞑靼诸部上书请贡，许之，竟不至。时入大同杀掠，墩军都指挥郑瑀御之。会游击将军卫勇、副总兵官黄镇与都指挥尉景、李敬等分护官军番上者事竣还，值和碘拥众数百，与瑀战于焦山，卫勇等合兵援之。寇众五千余忽集，持长矛四面围击，迨暮，复益骑万余。官军殊死战，凡十数合、杀伤相当。瑀战久力屈，犹手刃数人而死，敌就前支解之。
事闻，上召阁臣谕曰：“墩军我赤子，被杀如此。即日遣京军一万征之。”健言：“京军恐未可动。”东阳曰：“近鞑靼与朵颜相结潮河以北，古北口甚可虑。若彼声东击西，而我兵出大同，未免顾
1095
明通鉴卷四十 彼失此。”遂罢议。
而中官苗逵力劝出师，上为之动。越三日癸未，大同败问至，复召兵部尚书刘大夏于便殿，问曰：“卿在广，闻苗逵捣巢功乎？”对曰：“臣闻之，俘妇稚十数耳，赖朝廷威德，全师以归。不然，未可知也。”上默然良久，问曰：“我太宗频出塞，今何不可？”对曰：“陛下神武固不后太宗，而将领士马远不逮。且当时淇国公小违节制，举数十万之众委之沙漠，奈何易言之！度今上策惟守耳。”时都御史戴珊同召，亦从旁赞决。上遽曰：“微卿曹，朕几误。”由是不果出。【考异】据《明史·本纪》，召刘健，李东阳在是月辛巳，而墩军败问，越三日癸未至，似阁臣召见不止一次。然据《明史·刘大夏传》，则大夏召见在召阁臣之第三日。今据《明史·本纪》书之，而补出召见大夏于癸未之下。
上之召大夏也，问曰：“卿前言天下民穷财尽，祖宗以来，税敛有常，何期今日至此？”对曰：“正谓不尽有常耳。如粤东西岁取香药木材，固以万计，它可知矣。”又问：“天下军若何？”对曰：“穷与民等。”上曰：“居有月粮，出有行粮，何故穷？”对曰：“其帅侵克且过半，安得不穷！”上太息曰：“朕临御久，乃不知天下军民困，何以为人主！”
先是大夏陈兵政十害，且乞致仕，上不许，令详具弊端宜革者以闻。于是大夏举南北军转漕、番上之苦，及边军困敝、边将侵克之状极言之，至是召对，略如前，乃下诏严禁。
上察知大夏方严练事，数召见咨决。同时惟都御史戴珊以材见，每有宣召、或专及大夏，或兼及珊，诸大臣不能与也。上尝谕大夏曰：“临事辄思召卿，虑越职而止。后有当行罢者，具揭帖以进。”大夏顿首曰：“事之可否，外付府部，内咨阁臣可矣。揭帖滋弊，不可为后世法。”上称善。义尝问：“天下何时太平？”对曰：“求治亦难太急。用人行政，悉与大臣面议，当而后行，久之天下自治矣。”【考异】《明史稿》书刘大夏召对于弘治十六年之五月乙未，1096
纪四十
且云：“自后大学士刘健，李东阳，谢迁，尚书马文升、刘大夏，都御史戴珊数召见。”今考孝宗自十三年以后，屡召阁臣，固不始于十六年，而文升、大夏、戴珊之召，《明史》本传所载皆十七年事。又据大夏本传，论民穷财尽及问苗逵广东事，特书于十七年六月，盖即在六月辛巳召对阁臣之后、所谓“越三日”者是也。《辑览》、《明鉴》书之十六年五月者，盖沿《史稿》之误，重修《三编》始据《实录》改正，今从之。惟《明史·本纪》十七年但书马文升、戴珊召对事，而遗却大夏，亦一疏漏也。今召对人名年月，皆据《三编》，附识其异于此。
甲申，江西庐山鸣如雷。次日，大风雨，平地水丈余，星子、德安二县人溺死者无算。【考异】《三编》系庐山鸣于六月，据《明史·五行志》在甲申，今据书之.
秋，七月，癸巳，命工部侍郎李链、大理少卿吴一贯、通政司参议丛兰分道经略边塞。
甲午，左副都御史阎仲宇、通政司参议熊伟分理边饷，以京营不出故也。
八月，戊辰，命“天下抚、按三司官奏军民利病，士民建言可采者，所司以闻。”
甲申，免南畿被灾夏税。
丁亥，召吏部尚书马文升、都御史戴珊于暖阁，谕以“明年考察，务访实迹，秉公黜陟”。又以文升年高重听，再呼告之，命左右掖之下阶。
始，文升为都御史，王恕在吏部，两人皆以正直任天下事。恕去，人望皆归文升。迨为吏部，年已八十，修髯长眉，遇事侃侃不少衰。
是月，复召刘大夏论军务。
上欲宿兵近地为左、右辅，大夏言：“保定设都司，统五卫，祖宗意当亦如此。请遣还操军万人为西卫，纳京东兵密云、蓟州为东卫。”从之。
1097 明通鉴卷四十
先是大夏尝乘间言四方镇守中官之害，上问状，对曰：“臣在两广，见诸文武大吏供亿，不能敌一镇守，其烦费可知。”上曰：“然。祖宗来设此久，安能遽革！第自今必廉如邓原、麦秀者而后用，不然则已之。”大夏顿首称善。
大夏每被召，跪御榻前，上左右顾，近侍辄引避。尝对久，惫不能兴，呼司礼太监李荣掖之出。
荣等阳修好于大夏而阴衔之，至是因请设东、西卫，中官监京营者恚失兵，揭蜚语宫门。上以语大夏曰：“宫门岂外人能至，必此曹不利失兵耳。”由是间不得行。
《明鉴》曰：中官监织造，苛扰贪黩，其弊百出，孝宗以刘大夏之言罢之，可谓能断矣。然既知中官之不可监织造，宁不知其不可为镇守者，而犹以祖制为词。铁牌之禁，独非祖制乎？夫昏椓之伦，其性皆全于阴，其才则狡险而已，其志则富贵而已，面乃以廉望之，是以望君子者望小人也。若麦秀之在浙，邓原之在闽，千百中不一二，且度亦不过彼善于此耳，何若专任疆吏之为得乎？使大夏更力陈之，孝宗未必不从其议，何乃一闻择廉之语，辄为顿首称善！此《三编》御批所以深为大夏惜也。
九月，庚寅，录囚，谕法司：“不得任情偏执，致淹狱囚。”甲寅，命太常少卿孙交经略宣大边务。
丁巳，御暖阁，召辅臣刘健等曰：“诸边首功，巡按御史察勘，动淹岁年，非所以示劝。自今奏报以远近立限，违者诘治。”
经筵进讲，太监李荣等有以触忌为言者，上闻之，谕辅臣曰：“讲书须要明白，直言不讳。可传语诸讲官，不必顾忌。”是时天颜和悦，似以昨所传未的，恐讲官因此观望，规谏不闻，故特
示之，俾知上意所向云。【考异】《明史·本纪》书于是月丁巳下。据《宪章录》所载，则以李荣来说，“讲章内有“以善道启沃他”，“他＇字不是对
上语”，上微笑。后恐诸讲官因此顾忌，乃特宣示，并书于是月之晦日。王1098
纪四十
圻《续文献通考》亦云“九月三十日”，正丁巳也。今据《本纪》，参《宪章录》书之。
是月，复置起居注。
初，洪武间设起居注，后废。至是太仆少卿储巏言：“古者史官记言记动，典至重也。臣见陛下宣召群臣，多系帷幄造膝之言，近臣不得与闻，史官莫由纪录。失今不图，恐岁月绵远，传闻各异，无以究其始末。乞敕廷臣曾蒙召问者，备录呈览，宣付史馆。庶几圣君言动举无所遗，群臣论说亦以附见。”报可。
冬，十月，户部尚书秦纮闻召，以年老连章力辞，乞致仕，赐敕乘传归。明年九月卒，年八十，赠少保，谥襄毅。
纮廉介绝俗，妻孥菜羹麦饭常不饱，性刚果，勇于除害，不自顾虑，其督两广，威望尤著。时以为伟人。
十一月，戊子，罢云南银场。
上初即位，减云南银课二万两。十三年，巡抚李士实言：“云南九银场，四场矿脉久绝，乞免其课。”报可，及是从巡抚陈金言，竟罢之。
辛卯，寇入庄浪。
是月，逮大理寺少卿吴一贯。
先是泰宁卫部十余骑，射伤海西贡使。故都指挥佥事张斌以罪废，孙天祥入粟得祖官。斌欲冒功起废，使天祥出关，掩杀他卫三十八入，指为射贡使者，巡抚张鼐奏捷。巡按御史王献臣疑之，方移牒驳勘。会指挥张茂及子钦，与天祥有隙，诈为前屯卫文书呈献臣，具言天祥掩杀状。献臣以闻，未报。而献臣尝令步卒导从游山，为东厂所发，被征，以余濂代。上命一贯偕锦衣指挥杨玉会濂勘之，尽得其实。论斌等死，天祥毙子狱。
天祥叔父洪屡讼冤，上密令东厂廉其事，还，奏所勘皆诬，上信之，欲尽反前狱，出东厂揭帖示阁臣，命尽逮一贯等会讯阙下。刘健言“东厂揭帖不可行于外”，既退，复争之，上再召见，
1099 明通鉴卷四十
责健等，健对曰：“狱经法司，谳皆公卿士大夫，言足信。”上曰：“法司断狱不当，身且不保，言足信乎？”谢迁曰：“事当从众；若一二人言安可信？”健等又言“众证不可悉逮”，上曰：“此大狱，逮千人何恤，苟功罪不明，边臣孰肯效力者！”健等再四扎争，见上声色厉，终不敢深言东厂非.
一贯等既至，上御午门亲鞫之，欲抵一贯死，闵珪进曰：“一贯推案不实，罪当徒。”上不允。珪执如初，上怒，命更拟，珪终以原拟上。谪一贯嵩明州同知，献臣前已贬上杭丞，再贬广东驿丞，濂云南布政司照磨，茂父子论死。而斌免，洪得论功。
上励精图治，委任大臣，中官势稍绌；惟天祥及满仓儿事皆发自东厂，廷议犹为所挠云。
召南京兵部尚书韩文为户部尚书。十二月，庚午，申闭籴之禁。
己卯，寇犯灵州。
甲申，免湖广被灾秋粮。
是月，户部核奏天下户口之数，户凡一千五十万八千九百三十有五，口凡六千一十万五千八百三十有五。
是冬，以南京鸿胪卿王璟为佥都御史，巡抚保定。
时以庄田故，遣缇骑逮民二万余人，畿辅骚动。璟抗疏切谏，尚书韩文等在内力持之，管庄内臣稍得召还。
是岁，两广总督潘蕃请讨思恩土官岑濬。
濬与岑猛相仇杀不已，前制抚屡抚不服。蕃平琼州之乱，奏请移兵剿之，廷议未决。而濬复掠上林、武缘诸县，死者不可胜计。又攻破田州，猛仅以身免，掠其家属五十余人。闻于朝，兵部乃议调两广及湖广兵合剿之。
1100
纪四十 十八年
春，正月，已丑，小王子诸部围灵州，入花马池，遂掠韦州坏县。
自秦纮召还，寻致仕，遂虚制府不命官。镇、巡官无统摄，边备遂疏。至是寇复分道人，诏户部侍郎顾佐往理陕西军饷。乙未，大祀南郊。
甲辰，小王子复陷宁夏清水营。
上曰：“清水营堡乃西陲要害，寇直入焚掠，边弛甚矣。其令巡按御史阅实以闻！”寻寇以攻灵州不克，散掠内地，指挥仇钺邀其归路，与总兵官李祥击走之。
是月，考察京、外官。
一日，上御便殿，刘大夏、戴珊同侍。上曰：“时当述职，诸大臣皆杜门。如二卿者，虽日见客何害！”因袖出白金赉之，曰：“少佐尔廉。”且属“勿廷谢，恐为他人忌也”。
珊以老疾乞骸骨，优诏勉留。已，大夏燕见，复为珊请。上曰：“彼属卿言耶？主人留客坚，客且为强留，珊独不能为朕留耶？且朕以天下事付卿辈，犹家人父子。今太平未兆，何忍言归？”大夏出，以告珊，珊泣曰：“臣死是官矣。”属以新君嗣位，不忍言去，力疾视事。疾作，遂卒。【考异】诸书皆系之十六、十七两年。今证之本传，言“帝晚年”，且是年方严考察，故有“时当述职诸臣闭门”之语，其为是年之正月无疑也。《传》中叙其卒即在本年，证之《七卿表》、盖十二月也。
二月，戊辰，御奉天门，谕户、兵、工三部曰：“方今生齿日繁，而户口军伍日就耗损，此皆官司抚恤无方，因仍苟且所致。其悉议弊政以闻！”
于是户部尚书韩文等上言：“耗损之故有二，有因灾伤敛重逼迫逃移者，有因惧充军匠诸役贿里长匿报者。若不加招抚之恩，
1101 明通鉴卷四十
严稽查之法，则逃移者永无复业之望，匿报者别无清理之术。如荆襄流民尤多，宜简命大臣一人往理，其它各行省，敕抚、按等官招抚复业。若逃避军匠等役，许首报更正，违者罪之。自后岁一稽核，仍令有司轻徭薄征以宽恤之。”上从其议。《三编·质实》引王世贞《弇山堂别集》，言“国家户口登耗，有绝不可信者，如弘治十七年，口至六千十万五千八百三十五，十八年，户至一千二百九十七万二千九百七十四。而正德元年，户仅九百一十五万一千七百七十三，顿减三百八十二万一千二百一、口仅四千六百八十万二千五十，减一千三百三十万三千七百八十五。自是而刘六等乱中原，蓝、鄢等乱楚、蜀、江、广，无处不被兵，而八年以后，口却增至六千三百三十余万。然则有司之造册与户科户部之稽查，皆儿戏耳”。
是月、上御经筵，学士张元祯请讲《太极图》、《西铭》等书，上观之，喜曰：“天生斯人，以开朕也！”
元祯家居阅二十年，中外交荐不赴。弘治初，召修《宪宗实录》，累迁至学士，充经筵日讲官，上颇向用。元祯体清癯，长不逾中人，每日讲，上特设低几听之。至是欲大用，不果。
三月、癸卯、赐顾鼎臣等进士及第、出身有差。是月，下户部主事李梦阳于锦衣卫狱。
时上优礼外家，皇后弟寿宁侯张鹤龄、建昌侯延龄，并骄纵，多犯法。梦阳上书陈二病：一曰“元气之病”，谓上气日衰也；一曰“腹心之病”，谓内官日横也。又陈三害：“一日兵害，二日民害，三日庄场饥民之害。”又陈六渐：“一曰匮之渐，二曰盗之渐，三日坏名器之渐，四曰弛法令之渐，五日方术蛊惑之渐，六日贵戚骄侈之渐。”累数千言。而末言贵戚，则专斥“张鹤龄招纳无赖，罔利贼民，势如翼虎”。
鹤龄奏辨，摘疏中“陛下厚张氏”语，诬梦阳“讪母后，罪当斩”。后母金夫人复诉于上前，上不得已下之狱。已，问刘健曰：“梦阳言事何若？”健曰：“小臣狂妄。”谢迁曰：“赤心为国耳。”上1102
纪四十
颔之。逾月，即降中旨宥出，仅夺俸三月。
金夫人诉不已，上不听。左右知上护梦阳，“请无重罪，而予杖以泄金夫人愤”，亦不许。未几，刘大夏召见于便殿，谓曰：“若辈欲以杖毙梦阳耳。朕宁杀直臣快左右心乎！”他日，上游南宫，鹤龄兄弟入侍。酒半，皇后及金夫人起更衣。上出游览，独召鹤龄语，左右莫闻也。惟遥见鹤龄免冠，首触地，自是稍敛迹。【考异】据《三编》，梦阳下狱在三月，其上疏在二月，出狱在四月，皆见《空同集》.今类记于三月下。其游南宫一事，亦见《梦阳秘录》中，盖得之光禄卿张璞云云。《明史》本传及《三编》俱采入，今从之。
夏，四月，戊寅，命刑部侍郎何鉴抚辑荆襄流民，从户部尚书韩文之请也。
鉴周历河南、湖广、陕西连界，阅实户口，得户二十三万五千有奇，口七十三万九千有奇，因疏善后十事及军民利病以闻。甲申，上不豫。
五月，庚寅，大渐，召阁臣刘健、李东阳，谢迁至乾清宫，谕曰：“朕承统十有八年，年三十六岁。遘疾殆不能兴，故召卿辈。”健等皆慰藉。上曰：“朕自知命也。朕守祖宗法度，不敢怠荒，天下事重烦卿辈。”又曰：“东宫年十五矣，未选婚，可亟令礼部行之。”皆应曰：“诺。”即令司礼太监授遗诏，命就榻前书之。执健手曰：“卿辈辅导良苦，朕备知之。东宫年幼，好逸乐，卿等当教之读书，辅导成德。”
越日，辛卯，召太子，谕以法祖用贤。午刻，帝崩。
帝恭俭有制，勤政爱民，兢兢于保泰持盈之道，用使朝序清宁，民人康阜。仁、宣而后，此其中兴之令主欤！
《明史》何乔新等传赞曰：孝宗之为明贤君，有以哉！恭俭自饬，而明于任人。刘、谢诸贤居政府，而王恕、何乔新、彭韶等为七卿长，相与维持而匡弼之，朝多君子，殆比隆开元、庆历盛时矣。乔新、韶虽未竟其用，而望著朝野。史称
1103
明通鉴卷四十
“宋仁宗时，国未尝无嬖幸而不足以累治世之体，朝未尝无小人而不足以胜善类之气”。孝宗初政，亦略似之。不然，承宪宗之季，而欲使政不旁挠，财无滥费，滋培元气，中外又安，岂易言哉！
壬寅，太子即皇帝位，以明年为正德元年。大赦天下。除弘治十六年以前逋赋。
戊申，小王子犯宣府。
时寇乘丧大人，连营二十余里。总兵官张俊，遣诸将李稽、白玉、张雄、王镇、穆荣，各帅三千人分扼要害。俄寇由新开口毁垣人，稽遽前迎敌，玉、雄、镇、荣各帅所部拒于虞台。俊帅三千人赴援，道伤足，以兵属都指挥曹泰。泰至鹿角山被围，俊力疾，益调兵五千人，持三日粮，驰解泰围，又分兵救稽、玉等，皆溃围出，独雄、荣阻山涧，援绝死。诸军大困，收兵还，寇追之，行且战，仅得人万全右卫城，士马死亡无算。
俊及中官刘清、巡抚李进皆征还。御史郭东山言“俊扶病驰援，宜令赎罪”，许之。
庚戌，命太监苗逵监督军务，保国公朱晖为征虏将军，充总兵官，右都御史史琳提督军务，御寇宣府。
辛亥，太白经天。
六月，庚申，上大行皇帝尊谥曰敬皇帝，庙号孝宗。
秋，七月，加大学士刘健左柱国，李东阳少傅兼太子太傅，谢迁少傅兼太子太傅。逾月，东阳、迁亦加柱国。
八月，甲寅，尊皇太后日太皇太后，皇后日皇太后。癸亥，太白昼见，凡六日。
朱晖等出师、分驻大同、宣府。会寇转掠大同，参将陈雄击斩八十余级，还所掠人口二千七百有奇，虏引去。晖以捷闻。
丙子，召晖等还，加太保，史琳太子少保。琳寻卒。
晖之奏捷也、列有功将士二万余人，侍郎阎仲宇、大理丞邓1104
纪四十
璋往勘，所报多不实，而中官苗逵力持之。会太监刘瑾用事，乃悉如晖请。
辛巳，岁星昼见，凡三日。京师自六月淫雨至于是月。
时东宫旧竖刘瑾，与马永成、谷大用、魏彬、张永、邱聚、高凤、罗祥等八人俱用事，谓之“八党”，亦谓之“八虎”，日导上游戏。由是怠于政事，遗诏中当兴罢者悉废格不行。
大学士刘健等乃上言：“陛下登极诏出，中外欢呼，想望太平。今两月矣，未闻汰冗员几何，省冗费几何，诏书所载，徒为空文。此阴阳所以失调，雨旸所以不若也。如监局、仓库、城门及四方守备内臣，增置数倍，朝廷养军匠，费巨万计，仅足供其役使，宁可不汰！文武臣旷职偾事虚糜廪禄者，宁可不黜！画史、工匠滥授官职者多至数百人，宁可不罢！内承运库累岁支银数百余万，初无文簿司钥，库贮钱数百万未知有无，宁可不勾校！至如放遣先朝宫人，纵内苑珍禽奇兽，皆新政所当先，而陛下悉牵制不行，无以慰四海之望。”
上虽温诏答之，而左右宦竖日恣，增益日益众。每上出，带刀被甲拥驾后。内府诸监局佥书，多者至百数十人，光禄日供，骤益数倍。健等极陈其弊，请勤政讲学，报闻而已。
九月，甲午，申刻，河鼓北斗昼见。
是日，南京及苏、松、常、镇、淮、扬、宁七府，通、和二州同日地震。【考异】《明史·本纪》但书“甲午南京地震”，今据《五行志》。
丁酉，振陕西饥.
以副都御史屠勋为右都御史。
上践阼未数月，渐改先帝之旧。户科给事中刘菠疏谏曰：“先帝大渐，召阁臣刘健、李东阳、谢迁于榻前，托以陛下。今梓宫未葬，德音犹存，而政事多乖，号令不信。张瑜、刘文泰，方药
1105 明通鉴卷四十
弗慎，致先帝升遐，不即加诛，容其奏辨。中官刘瑯，贻害河南，宜按治，仅调之蓟州。户部奏汰冗员、兵部奏革传奉疏皆报罢。夫先帝留健等辅陛下，乃近日批答章奏，以恩侵法，以私掩公。是阁臣不得与闻，而左右近习阴有干预矣。愿遵遗命，信老成，政无大小，悉咨内阁，庶事无壅蔽，权不假窃。”报闻。
冬，十月，丙辰，小王子帅数万骑犯固原，总兵官曹雄军隔绝不相闻。副都御史杨一清巡抚陕西，时在平凉，率轻骑昼夜行，抵雄军，为之节度，多张疑兵胁寇。寇移犯隆德，一清夜发火炮、响应山谷间。寇疑大兵至，遁出塞。
庚午，葬孝宗敬皇帝于泰陵。
十一月，甲市，御文华殿日讲，大学士刘健等请之也。辛丑，命太监韦兴镇守湖广。
兴自成化末得罪久废，至是夤缘出守。科、道官言：“诏革天下镇守内官非旧额者，墨犹未干，乃复遣兴，无以示天下信。”
方上之践阼也，刘健等厘诸弊政，凡先帝所欲兴罢者，悉以遗诏行之。而四方镇守中官，易置者多、仅撤均州齐元，而韦兴复黄缘代均州。
于是兵部尚书刘大夏，复议上应撤者二十四人，又奏减皇城、京城守视中官，皆不纳。顷之，列上传奉武臣当汰者六百八十三人，报可。大汉将军薛福敬等四十八人亦在汰列，于是福敬等故不人侍以激上怒，上遽命复之，而责兵部对状.欲加罪，中官宁瑾顿首曰：“此先帝遗命，陛下列之登极诏书，不宜罪。”上意乃解，至是复以兴故，大夏等再三争执，皆不听。
十二月，丙辰，长宁伯周或请加侯封。吏部言：“封爵重典，其以恩授者，皆出特旨，未有如或之自请者。”上是之。
时或与东光民讼田，为言官所劾，寻有是请，盖效尤张氏兄弟也。
丁巳，诏修《孝宗实录》，英国公张懋为监修，大学士刘9011
纪四十
健、李东阳、谢迁为正总裁，吏部侍郎张元祯、焦芳为副总裁。
元祯以上嗣位，擢居卿贰，人东阁，专典诰敕，然元祯素有名誉，晚而复出，馆阁诸人悉后辈，见其言论意态，以为迂阔，又名位相轧，遂腾谤议，言官交章劾之。元祯七疏乞休，刘健力保持之。健去，元祯亦卒。【考异】修《实录》，《明史·本纪》不具，《明书》系之是年十二月。据《武宗实录》，为是月丁已，从之。
是月，南京御史陆昆，疏陈重风纪八事：“一奖直言。古者臣下不匡，其刑墨。宋制，御史入台逾十旬无言，有辱台之罚。今郎署建言如李梦阳、杨子器辈，当加旌擢。而言官考绩，宜以章疏多寡及当否为殿最。二复面劾旧制。御史上殿，被劾者趋出待罪，即唐人对仗读弹文遗意。近率封章奏闻，批答未行，弥缝先人。乞遵旧典面奏，立取睿裁。三明淑慝。尚书刘大夏、王轼以病乞休，张元祯、陈清屡劾不去，贤不肖倒置，实治乱消长之关。宜勉留二人.放还元祯等。四核命令。近者言妨左右，频见留中，事出所私、辄收成命。乞令诸曹章奏俱具数送阁，已行者备考稽，未行者便奏请。五养锐气。御史与都御史例得互纠，行事不宜牵制。六均差遣。御史以南北为限，显分重轻。自今除巡按面命外，其它差遣及迁转资格，宜均拟上请以示一体。七专委任。河南道有考核之责、请择人专任。八励庶官。郎中田岩、姚汀，员外郎李承勋、胡世宁等二十人，皆宜显擢。”章下所司、时不能用。
礼部尚书张升，条奏四方灾异：“自今年正月至九月，天鼓妖星，山崩地震，淫雨暴风，雷火水旱之变，凡百三十余处。而南京根本重地，地亦震，尤变之大者。然兆于先帝宾天之前，示于陛下践阼之始，天心仁爱、伏愿陛下清心洁己，延访公卿，听用忠谏，屏去邪谀，节省滥恩，谨修边备，以协人心而回天意。”疏人，下所司议当兴革者以闻。
是冬，小王子诸部人镇夷所，指挥刘经死之。
1107 明通鉴卷四十
是岁，平思恩州。
先是岑濬攻破田州，总督潘蕃奏请调集三广官、土军十万八千余人，与总兵官毛锐、太监韦经等分六哨，各取道共抵贼砦。寻贼分兵阻险，我军缘崖而进，濬势蹙，遁人旧城，诸军围攻急，濬自缢，城中人献其首。前后斩捕四千七百九十级，俘男女八百人，尽平其地。捷闻，玺书嘉劳。
兵部议：“濬既伏诛，不宜再录其后，而岑猛世济凶恶，亦宜停袭。请改思恩、田州俱为流宫，以云南知府张凤、平乐知府谢湖俱升广西右参政，掌思恩、田州府事。”
哈密忠顺王善巴卒。子巴尔济旧作拜牙即袭，昏愚失道，国内益乱。
先时土尔番酋莽苏尔方嗣位，桀黠逾于父，见哈密不振，复有并吞之志。






