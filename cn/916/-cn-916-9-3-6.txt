【废帝时童谣三首】

〖北史曰：杨□。齐文宣时尚太原公主。位至尚书令。骠骑大将军。文宣大渐。□与侍中燕子献。黄门侍郎郑子默并受遗诏辅政。时常山、长广二王位地亲逼。□等与尔朱浑天和谋。欲裁夺威权。由是深相疏忌。并为二王所害。先是童谣云云。羊为□也。角文为用刀。道人谓废帝小名。太原公主尝作尼。故曰阿{麻女}姑。□、子献、天和皆尚帝姑。故曰道人姑夫云。〗

白头羊（北《齐书》作羊头。）{羽毛}（北《齐书》作尾。）秃。□□历头生角。（○北《齐书》杨□传。北史杨□传。《诗纪》百十一。）

羊羊吃野草。不吃野草远我道。不远打尔脑。（○同上）

阿{麻女}（北《齐书》作麽。）姑。祸也。道人姑夫。死也。（○同上）

