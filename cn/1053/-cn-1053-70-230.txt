寇准　早春

星纪周天运，微阳气候新。

郊原初度腊，梅柳暗惊春。

故国无书久，孤峰入梦频。

年加自多感，况复送归人。

寇准

寇准　早春

日暖经冰泮，潜回律管春。

初惊柳色重，渐见草芽新。

樽酒留欢少，云溪入梦频。

惟应五侯地，行乐及芳辰。

寇准

寇准　早春

溪水觉暖微函碧，山杏经春半吐红。

不向此时拚一醉，到头无计奈春风。

寇准

