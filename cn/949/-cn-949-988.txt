范成大　送通守林彦强寺丞还朝

鴈荡之山天下无，奔岸绝壑不可图。

地灵境秀有人物，新安府丞今第一。

纷纶草木变喧寒，竹节松心故凛然。

穷山薄宦我无恨，识公大胜荆州韩。

梅风涨溪绿如酒，晓插樯乌上南斗。

只今广厦论唐虞，斟酌正须医国手。

秀眉津津双颊丹，想看鸣佩翔九关。

诸公倘欲持公议，莫遣此贤思故山。

范成大

