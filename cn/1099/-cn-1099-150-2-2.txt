○答周方伯公儀 【 荊湖寇盜】

禍變猝爾而成、此當言寧藩之事而廟議數旬尚紛然未定荊湖正當上游。虜出上策。必先經略荊湖。得荊湖則可坐敝川陜。而後北窺中原。此誠可憂。為今計者、即合擁眾扼靳黃之口。使不得逆流西指。靳黃不通。勢必趨金陵大師扼其前。四路兵乘其後。我得其上。禽之必矣。今觀渠始事。即行劫掠。葢不過狂悖縱恣自速滅亡矣聞其將皆賈??立乳臭之徒昔吳楚不得劇孟者。知其必敗。今天下事。實賴諸君子收拾。虜顧在成筭中。但恐我一失策艸澤乘機而起良可深患也惟大君子留意留意。

