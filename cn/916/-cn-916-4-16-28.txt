【咏三良诗】

弹冠乘通津。但惧时我遗。服勤尽岁月。常恐功愈微。忠（曾本、苏写本云。一作中。）情谬获露。遂为君所私。出则陪文舆。入必侍丹帷。箴规响已从。计议初无亏。（曾本云。一作物无。非。）一朝长逝後。愿言同此归。厚恩固（曾本、苏写本云。一作心。）难忘。君（曾本云。一作顾。）命（苏写本云。一作顾命。）安可违。临穴冈惟（焦本作迟。曾本、苏写本云。一作迟。《诗纪》同。）疑。投义志攸希。荆棘笼高坟。黄鸟声正悲。良人不可赎。泫然沾我衣。（○本集。东坡先生和陶渊明诗一。《诗纪》三十四。）

