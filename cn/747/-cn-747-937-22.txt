○川主周天地一醮词

伏以天皇大帝，司察万方，太乙十神，巡游八极，垂灾降福，巨细无遗。凡在君臣，敢忘炯戒？今以地一行位，将出蜀乡，深虞刑政之门，必有愆违之失。惟增震惕，辄备忏祈，虔修香火之仪，用表依归之恳。伏愿鉴其虔切，锡以祯祥，俾境宇安宁，生灵苏泰，时和岁稔，偃革弓，克新悯之恩，敢负照临之赐！

