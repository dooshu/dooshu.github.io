释法薰　自赞

处世昏昏，临事草草。

太近实头，人谓古老。

是非到耳，风吹石臼。

只有一般，最不恰好。

解骑三脚驴，来往长安道。

释法薰

释法薰　自赞

人弃我取，人夺我与。

涉世全乖，独行无侣。

超佛越祖当头句，冷泉日夜滔滔举。

斂手忌言坐闲处，可怜也被丹青污。

释法薰

释法薰　自赞

握拂子，坐绳床。

默尔无言，其声琅琅。

断衲僧命脉，坏业林纪纲。

丹青写出，丑恶难藏。

一任傍人话短长。

释法薰

