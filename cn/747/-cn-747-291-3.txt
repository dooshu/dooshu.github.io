○侍中兼吏部尚书裴公画像赞（并序）

元圣有作，大贤将其命；良弼有二，侍中是其一：所从龙虎，

实感风。我之裴公，道与上合，义深体国，策在忠主：亦既致於尧舜，不惟比於管乐。至於执人柄，振天纲，丹青帝图，金玉王度，虽古之作合，谓之有开，未始闻也。夫事可法，道可度，威可畏，仪可象，赫喧中来，精英外发。故工绘其事，所以见盛德之形容；士颂其功，所以知和气之导达。五事曰貌，一以作恭；七声成文，六为颂。俾凡今之人，色斯而睹奥，听之而知理。水有方折，辨和氏之价焉；山为具瞻，表师尹之重焉。赞曰：

赫喧人望，时为国纪。伟量川氵亭，高标岳峙。磊落成节，精明入理。倬哉辅臣，式是多士。丹青炳发，俨如至止。

