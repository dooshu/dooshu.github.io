○对里尹为主判

〈乙妹无子，寡而死。请里尹为主。决曹掾科其违礼。诉云：“其夫无族。”〉

乙妹三从靡依，一志空洁，荣落朝，魂栖夜台。生则事兄，义或遵夫归妹；死而谁主，礼用行乎寡妻。夫无执绋之姻，里有主丧之尹。虽亲不可间，义并连枝；而事宁敢逾？礼从异教。决曹谬举，职我之由；诉者有词，今汝则尽。尚恐邑多匍匐之子，家有不相之邻，未详其宜，莫适问罪。

柳觐礼

