治皲瘃第一百七

士卒涉水蹈冰，蒙犯霜雪寒风，一切凌冻所苦，或失于饮食，肌体虚劳，故头目手足皲瘃也。冶手足皲瘃血出方：猪胰洗之立止。手足皲瘃方：右取川椒四合，以水煮之，去滓倾出，令燥。须臾复浸干，即涂羊猪脑髓尤妙。涉水冒霜，手足冻裂方：又取菱叶浓煎汁热，洗之即愈。手足冻裂成疮方：右以羊髓熬成膏油，入炒，黄丹搅匀，令搽涂之，三五次即愈。手足指节皲裂欲坠落方：莱州青石作器物者，以刀子细刮取末，欲落指节尚柱文缕微连，便以石灰末厚覆其上，以帛子系缠之，其痛即止，其指十日即复安矣。

