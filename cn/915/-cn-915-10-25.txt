◎袁枢

枢，字践言，泌兄君正之子。仕梁为秘书郎，历太子舍人，轻车河东王主簿、安前邵陵王中军、宣成王功曹史。敬帝即位，除员外散骑常侍、兼侍中、吏部尚书，出为吴兴太守。入陈，徵为侍中，迁都官尚书。天嘉中，为吏部尚书，领右军将军、丹阳尹，加散骑常侍。废帝即位，迁尚书左仆射，光大元年卒，赠侍中、左光禄大夫。谥曰简懿。

