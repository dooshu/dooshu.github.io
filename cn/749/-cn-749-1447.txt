蒋思恭


待考。

水调歌头

寿张运使

紫府掣金钥，银汉夜乘槎。老仙暂驻幢节，来佐玉皇家。翠髮朱颜好在，肘后有方医国，宝鼎养丹砂。谈笑功名了，身退饭胡麻。

游物外，聚紫脑，炼青芽。星垣寓直有子，曾步八砖花。来岁称觞寿宴，衮绣彩衣交映，重荐枣如瓜。夜首拾瑶草，长啸卧烟霞。

又

风流九霞客，名在五云乡。十年出入华禁，簪橐奉君王。黄伞西清日转，宝月红鸾影里，长近赭袍光。彩笔赓歌处，殿阁有馀凉。

跨秋风，凌宝鼎，笑芝房。人间争识奇贵，妙帖焕名章。莫羡碧幢金印，换取玉堂清琐，翰墨看淋浪。岁岁宫壶酒，雨露带天香。







