卷六百八十二


牛僧孺

僧孺字思黯，隋仆射奇章公宏之裔。第进士，元和初登贤良方正制科，长庆三年以户部侍郎同中书门下平章事。敬宗立，加中书侍郎银青光禄大夫，封奇章郡公，罢为武昌节度使。文宗立，复以兵部尚书同平章事，加门下侍郎，出为淮南节度使，召拜左仆射。武宗朝进太子太傅，贬循州长史。宣宗立，还为太子少师。卒年六十九，赠太尉，谥曰文简。

