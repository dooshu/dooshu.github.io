释印肃　颂三门

古寺香华迥寂寥，焚修报国化迷流。

英贤到此须回首，拨草瞻风笑点头。

释印肃

释印肃　颂三门

此舍绝边无壁落，充虚露地真寥廓。

往来只道主人宽，争似永嘉一宿觉。

释印肃

释印肃　颂三门

道人活计若虚空，应物无心世岂同。

假立化城标宝所，暂时指客怀寰中。

释印肃

释印肃　颂三门

释达空空遍觉华，到无高下淡浑茶。

和云假宿烟霞榻，明日东西处处家。

释印肃

