陆游　自责

晨起登堂正幅巾，萧然聊欲养吾神。

凡心未免更诗字，习气犹思议古人。

买屩为登山寺去，彻灯缘爱月窗新。

何时一切消除尽，终作无怀上古民？

陆游

陆游　自责

穷途敢恃舌犹存，小筑城西十里村。

未挂衣冠惭士节，免输薪粲荷君恩。

文章跌宕忘绳墨，学问荒唐失本原。

仕宦一生成底事？子孙世世记吾言。

陆游

