陈造　循资赵宰有贺诗次韵三首

宦途跛鳖陵坡上，学舍寒蝉饮露清。

蹩躠强颜才跬步，不应天骥与论程。

陈造

陈造　循资赵宰有贺诗次韵三首

蒿帛入门无几润，妻孥食粥有馀清。

轻肥腾趠非吾愿，砽砽雌黄且课程。

陈造

陈造　循资赵宰有贺诗次韵三首

反唇馀子轻玄白，属目耆儒上紫清。

老境我甘追汗漫，明时君合订章程。

陈造

