○清理甘肅屯田疏 【 甘肅屯田】

昔聞趙充國屯田湟中、而西羗坐困、傳諸青史、至今稱為異事、臣即其地而考之彼以步卒萬餘人。墾田二千頃。其為力本易。然則營平所屯一卒二十□也□此人力□力乃能相嘗先零西羗盤踞一隅、非匈奴埒、功成振旅、非流連歲月、老師費財、故其陳便宜十二策、皆不勞餘力、今甘肅固湟中地也、自金城而達嘉峪關。屯田幾萬頃。南番北虜。警報頻仍。海賊回夷。事變難測。舉全鎮步騎之兵。猶不及六萬。而迎送調遣終歲無寧時。較充國坐控湟中。強弱之勢懸殊。主客之形互異。必欲盡使戰卒解甲冑而事屯田亦難矣臣廵歷所至、見萬山環合。諸水廻流。自謂可以蔽羗胡。高阜原隰。此邊人百世之利也。顧山口甚多。有昔稱天險而今為虜衝者。水渠雖眾。有昔名天泉而今為沙磧者。霜早春遲。雪多雨少。故豐歉難期。然則屯政之寖廢。豈獨人力未至哉該鎮撫臣悉心經畫、具有成矢?見臣本迂庸、何能有毫髮增益惟隨地延訪、就其利害之切近者而籌之、集眾思之益。謬陳一得之愚、備　聖明採擇、　一清撥補以釐姦弊、照得該鎮屯田。其便利者爭相墾種。不遺餘力。若道路險遠。及地方鹻薄。或水利艱阻。遂多棄置拋荒。此屯丁相繼逃亡。雖禁之不能止也。各衞所每年清查實徵輒倡為撥補之說。將各城堡空閒人丁。不問力之強弱。家之貧富。照名攤派。計畝催徵。或今年坐趙甲。明年以錢乙代之。或趙甲頂一分。錢乙頂一分。已而移之張丙李丁則以一分而彼此朋名矣。操縱伸縮。莫知端倪。皆由旗吏識。識者識字人也猶文吏之右書役耳播弄於指掌之間。雖別郡流民。糊口於地方皆沿門均派。襲為常矢?見。或以上丁而夤緣倖免。或以傭夫代累年牽累。甚有不知原田土名。一苦於追逼。稱貸無路。豪強者種無糧之地。貧懦者納無地之糧。此河西屯田之通弊也。臣嘗面詰管屯官、皆曰本鎮田多而丁少。若不用此法。則額粮虧損。誰執其咎。惟務自寬已責、不暇更察民隱、如之何其不窮且逃也、合行撫臣、將臣原　題、立號紙以清隱蔽之法、盡將原額屯田查理明白、除成熟見在耕種納糧外、其餘逃去者應撥補要見地力之厚薄如何、水利之遠近如何、道途之險易如何逐一、區別、註為差等、以足實徵之數、不得懸空妄派、使茹苦包陪、更須審其家資、量其丁力、或以一人而獨頂全分不為多。或以數人朋頂一分亦不為少。務令彼此搭配。多寡適均。因人而授地。據地而徵糧。開坐姓名、給以由帖使不得那移任情派撥、牛具子種有不能自給者、量力周之、當計期還官、惠而不費也或曰流寓之人。絕無差役。非派屯糧。即居王土為王民。而不供賦稅。豈斯民之義乎。夫給地以贍流民。而徵粮以供兵費。此固上下相濟之利也。但苛於督責。使辦無地之粮借名色而漁奪之。其何以勝此剋剝之害乎。况不查等則。一槩取盈此即頭會箕斂之法。其有不蹙額而愁怨者幾希矣。查節年開墾田地。多係原額內正項之數。不加覈實、輒便指為新增以致舊額正糧。重復撥補。地本一?。糧係重科。沿襲至今。流害不已。今須通查各該渠壩之地。果屬原額。抑係新增。然後酌量定立撥補之法。其開墾成業田地。必如瀚澍等渠創立渠壩。水利疏通。始可謂之新增。名實相符。庶無係累。　一修邊牆以全腴地、該鎮自金城關而西□通一線之路。南番北虜。出沒無常。掠我人牛。擾我耕牧。往年欲避其患。多順路挑濠。咫尺通衢。棄置境外。遂使可耕之地。為虜人分據水頭。不得嘯聚。然此皆零騎耳。初非歲時擁眾大舉也。使得邊牆限隔。則動有牽制。豈能長驅突入內地乎。即欲潰牆而逞其勢亦非一蹴之所能及也。烽堠之先傳。耕牧之收保。將士之邀擊。皆可以早見而豫待之矣。臣廵歷所至。親得諸見聞。如莊浪之岔口。甘肅之古長城等處。近經修築功巳垂成。土人爭引水利。墾田其間。早出暮歸。不聞有驅掠之擾。此其明驗也。合行撫臣通查邊牆之當修者、分別險夷、酌量緩急、計畫丈尺、以定其難易先後之序、一切工程皆坐派操守軍士、及輪借驛逓　夫而分用之、此該鎮歷年修邊之成。矢?見也、每名日給鹽菜各有差等、悉於庫貯官銀內計慮周詳、隨宜處給、各預定歲月、以漸圖之、庶乎人力之更番迭作、不敢言勞、官庫之搜括借支、未嘗告匱、不出一二年、百堵皆興、自可要其成功矣、　一給牛種以資開墾、查得該鎮屯田、其拋荒者、嘗十之三四、或道路險遠或水利微細或人力困乏或徵斂煩急、其患固非一端然牛種之資、無從處給、遂攢?卒歲、愁歎饑寒、所至有之、此誠仁人之所宜動心也、今查河西一鎮惟肅州衛原有牛種銀一千兩、近據指揮陳端召屯軍一百二十名、開墾荒田一百餘頃所給牛種。業巳還官。見在起科納糧。其餘各衛、通無本項名色、若求仰給內帑、恐勢難偏及、終徒托之空言、合通行各道查照該鎮舊矢?見、凡給散牛種。俱動支糧草折銀。即民運也按肅州事例。每牛一隻。給銀二兩。種糧隨宜。俱以三年內聽便還官。息糧每年一石加一斗。合照例通行。畧倣社倉之法。另廒收貯。置立循環查考。以後願領牛種者。即於息粮內支給。免再支年例折銀。年復一年。積貯日裕。墾田之中即寓備賑之意其給散之時。或五人十人。連名保領。如有逋負。一體責償。此在官司雖免出納之煩。在小民實曲蒙周恤之惠。彼食於其土者。亦何憚舉手投足之勞。而不思為貧民計耶。況開墾成業。歲賦日增。其於公家亦何嘗不利也。　一廣屯種以給兵食、該鎮小民。類皆憚科差而厭農業。惟欲頂缺軍名伍。坐支月糧。此屯地荒蕪。倉廩空虛。有由然矣。今查各部官軍。除係番虜之衝及當往來要路調操迎送。無解甲息肩之時遽難責以力農外。其餘僻遠城堡。率多暇日。各行就近撥地開耕。即以所部將官督之。為之導引水利。處給牛種。限三年後量地力而區別徵科。所入軍租。就令抵充月糧。免坐食之費。此即趙充國屯田湟中之遺意。其將官監督。果有成效。特加獎勸。若因循玩視。必戒飭而繩之。悉聽該道綜核。而因地以考其成。寓兵於農。且耕且守。非惟無冗食之患。而荒地亦可盡闢矣。近查各堡缺伍甚多。每遇防秋撥軍按伏。往往疲於奔命。且縻費行糧。日不暇給。各行各保人戶。不拘流寓土著校尉土夷。通免起科。此見土民實塞下之利聽其儘力耕種。止令。防守名為土軍。一切雜差不得擾害。牛具種糧。照常查給而出息。一如例行。是亦足兵一策也再照往年修邊挑濠多以腴田隔絕境外。領軍官原有禁約。不許擅自出邊。以致不能耕種。合無將邊濠附近之地。或資渠水。或資山水。隨便脩築暗門。聽近邊居民開墾耕種。通行各該將領。查撥軍丁架梁哨探。遇警收斂。農隙掣回。其地應否起科。候成熟之後裁處。近行給示召人開墾。隨有甘州左等各衛所餘丁張銳等數百名願承種荒地二百餘頃。每地一畝。當年即納糧一升草三分。徵科從减。則人情樂趍。因地招犭?來。各聽便宜區處。固不必屑屑拘常格也。况開墾既眾。則納糧數多。孰謂非官民兼利乎。顧諸司所以振率而勸導之者何如耳。　一明綜核以興水利、照得該鎮屯田。全資水利。大渠凡數百。而支流不下千計。百世賴之。往因綜理非其人。以致修築不時。疏通無法。而啟閉澆灌之問。甚有納賄行私。用強侵盜。彼此不得均霑者。合行該道、各分委廉幹官、親詣各渠。逐一踏勘。凡淤者疏濬。土?册者補築。斷渠則架以木槽。高地則創為水車。溝口則限以尺寸。放水則定以日時。其合用工程。就於各渠內有田之家。酌議均派。定為矢?見制。每年督責該衛所印屯官、督同各壩總小甲、查照遵行、　一酌權宜以廣接濟、照得甘肅一鎮惟西寧號稱沃土。薄種而廣收。視莊浪米珠桂之地。葢大相懸絕矣。往遇豐年。銀一錢可易粟五斗。故西寧給軍之月糧。皆願得折色。葢糧一石。止易商人布一疋。直銀一錢三四分。若折色定例銀五錢。則所得多矣。莊浪銀一錢。僅易粟一斗四五升。此地本色亦不為甚貴各軍月糧皆願得本色。而倉庾常苦於困乏。葢地多瘠薄。農家無擔石之儲。故其價騰湧也。近與該道籌之、每年莊浪將年例折色銀。解西寧道。酌量本折。從宜給軍。西寧將歲收本色。存貯倉塲。聽莊浪道差官轉運回衛放支。在西寧喜得折色在莊浪喜得本色一舉而兩利俱全。此計之得也。查得莊浪去西寧不下三百里轉輓之勞。其費誠不貲。然較諸招商糴買。不但豐年受數倍之利。即荒年所得。亦不為不多。但莊浪固稱長便。而西寧或不免憚煩。分疆域而持二心。則彼此相資。勉圖共濟。亦難矣合行廵撫衙門、嚴加督責、每年莊浪解銀若干、照西寧時估、應得糧若干、彼此關會、明開數目、各依期呈報查考、若莊浪必於取盈、而自將矛盾、西寧過於退托、而先後依違、此必有任其咎者、　一免起科以廣召種、據肅州兵備道呈稱、嘉峪關守備汪深、將清出安遠寨荒地十頃、分撥軍人一百名、給與牛種、照年限還官、及稱本寨孤懸絕境乞免起科、除已批行外、查得先年欽奉　祖宗詔令、凡極邊空閒田土、聽諸色人等儘力耕種、永不起科、今甘肅苦寒之地。惟附近城堡者人無遺力。地無遺利。其餘畏避艱險、不敢遠耕。雖以番虜為憂。實懼徵科之擾。故寧強顏朝夕。苟全殘喘民間葢藏。十室九空。一遭凶荒。乞糴無路。竟俛首填溝壑。其不可為痛哭流涕者幾希矣。合行刊刻板榜、懸示通衢、九極邊拋荒田土不拘軍民僧道流寓土著人等、悉聽儘力開耕、給與執照、世為巳業、永不起科、亦不許豪強妄稱巳地輒行告奪、使外郡之民、望風來歸、生聚日廣、漸為富庶之地、亦募民實塞下之一策也查得莊浪最多曠土、先年曾題　准給示、永不起科今有一二開耕漸次成業者。衛所各官。輒欲報冊徵糧。是官司自食其言不足以布大信於邊人矣再照　國初鹽法。每引只納糧二斗五升。葢以鹽商戮力墾田。充實邊塞。故特從寬假以廣招徠。若商人有能捐貲開墾荒田者。待成熟之後。量徵其租十之一二。聽就近堡報納鹽糧。官軍有漁獵侵擾者。悉從重懲究。此又鹽法屯田相為表裏之意也。　一勦零騎以保耕穫該鎮重山複嶺遮蔽羗胡若大舉、或間歲有之。惟遊騎鈔掠。無時不然。屯丁不敢遠耕。患多坐此。昔唐哥舒翰為大斗軍副使。每歲磧石軍麥熟。吐蕃輒蹂而奪之。莫有能禦之者。翰先伏兵於其側。虜至斷其後。張兩翼夾擊之。殲其黨殆盡。自是不敢犯塞者數十年。今各路將官坐擁重兵。往往失於遠哨。賊至而墩軍方舉火。兵發而虜騎巳出境矣。零賊且不能勦。惡用增兵選將坐糜倉廩之積哉。合行撫臣、督同該道等官、各勘所屬地方、添築方墩、田地廣遠者三四座、少者一二座、一以備軍馬之按伏、一以便耕農之趨避、預哨探、明烽堠、或據險邀擊、或望塵窮追務令雷奮風馳、悉行撲??烕、以大示懲創、庶耕穫之民不至驚擾、而人畜得以保全、　一處番賊以禁騷擾、照得該鎮北控胡虜、自古稱難、若南山一帶、多番夷種落、剽奪無寧時、甚或占據良田、耕種為業、枝連蔓引、愈覺暴橫不及今圖之、恐蚕食之漸、非獨為屯田之害而巳、合行撫臣督同各道、及沿邊將領嚴行撫夷官、驅回巢穴諭以　朝廷之威德、示以向背之利害、各就族屬中擇其為眾所信服者。假以頭目名色。授以旗號。令其自相約束。遵奉禁令。一以分其連結之黨。一以銷其獷悍之心。使不得仍前嘯聚。剽掠橫行。凡各處山口通立戒諭牌。嚴行禁戢。除開馬市照例聽其交易外。其餘不許擅入內地。驚擾居民。每歲中查無入犯。即將各頭目特加賞犒。用羈縻之法。以廣安集之仁。若負固執迷。仍舊猖獗。即按伏截殺。破其黨而禽薙之。庶幾稼穡之夫。得安其業而無剝膚之患矣。臣過莊浪。見番人聽撫者。迎送于道路。俛伏慄息。告領紅旗。鈐束族眾。臣慰諭而遣之。皆唯唯受命。及查肅州有近山聚族者。相率墾田。告領牛種。與吾民雜居。並耕而食。照歲例納粮。以是觀之。則其畏威慕義未常無人心也。今查山口盤據多係屬番。各有頭目。顧吾所以駕馭而馴服之者何如耳。　一議解發以省部差照得甘肅鎮錢糧戶部原設管糧郎中一員於蘭州駐劄、世宗朝桂文襄公建議經畧甘肅須先整理蘭州以蘭州較近積聚稍易也凡催徵收放、皆屬職掌、其責成不為不專矣、且念河東各府錢糧轉解甘肅。往廻數千里。跋涉畏途。動經時月。甚或橫罹鋒鏑。遭刼奪之禍。故改議解蘭州戶部衙門交收貯庫。隨便轉發。不得復令原解人員備嘗諸苦。此設官之初意也。近查州縣之徵科、事有成法、司府之類解、歲有常期、管糧郎中、惟坐待呈報、於催科督責、無所容其力焉、往年收支解銀、猶拆封秤兌、近則避嫌遠怨、候甘肅委官至日、與原解彼此交收、然後給發批廻、是戶部監督衙門特為委官證佐而巳以郎署之通才。而置諸簡曠無事之地。獨不為人才惜乎。其他供億諸費、又不待言矣、查得先年累經一題革、後復仍前建置、重鎮錢糧、原無別官兼攝、故終難改廢、今新設臨鞏兵備道專駐蘭州。職務甚簡。驗解之責。兼理有餘。往聞該部郎中、以陞遷離任、原不候交代、即委蘭州管糧同知、照常驗發、近則數月、遠或彌年、辛未聞廢事、今屬之該道、呼吸受成、無足疑者、臣入蘭州常與管糧郎中及兵備副使反覆論之、同然一詞、莫不稱便、獨以臨鞏兵備道、與甘肅撫臣、不相統攝、恐事體窒礙、勢難必行、或不免逡廵違誤、臣至金城關、親歷程途、乃知蘭州之於莊浪。河州之於寧西。諸路軍聲相為犄角。葢唇齒之地也。今臨鞏兵備。正當戎馬之衝。如果羽檄交馳。必須互相策應。非惟聯終甘肅亦所以保障河東也合無行令該道聽甘肅撫臣節制。凡應解該鎮錢糧。查照戶部郎中原行事例。一體驗發。仍行布政司凡起解河西官銀。預於一月之前。行該道知會。以憑關白該鎮。如期差官交領庶免留滯蘭州。致有別虞。若兵馬應援、悉聽甘肅廵撫一體調度不得依違、該道路隔黃河、專制一面、毋以節制為詞遠事參謁、致妨職守、

