◇　策封燕王旦（元狩六年）

维六年四月乙巳，皇帝使御史太夫汤庙立子旦为燕王，曰：於戏，小子旦，受兹玄社！朕承祖考，维稽古，建尔国家，封於北土，世为汉藩辅。於戏！荤粥氏虐老兽心，侵犯寇盗，加以奸巧边萌。於戏！朕命将率徂征厥罪，万夫长，千夫长，三十有二君（《汉书》作「帅」）皆来，降旗奔师。荤粥徙域，北州以绥。悉尔心，毋作怨，毋亻肥德（《汉书》作「毋作□德」）毋乃废备。非教士不得从征。於戏，保国艾民，可不敬与？王其戒之。

（同上，《汉书·武五子传》有删节）





