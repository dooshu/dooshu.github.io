○襄阳金像铭



晋太元十九年，岁次甲午月朔日次，比丘道安于襄阳西郭造丈八金像一躯。此像更三周甲午，百八十年当灭。（《法苑珠林》二十一，《续高僧传》三十九。案：道安卒于太元十年，其在襄阳，当在太元未改元之前，此铭误，或别一道安也。后周亦有释道安，住中兴寺，建德三年，普灭佛道，削迹遁去，上距太元十九年，凡一百八十余年，则又非其人也。）

卷一百五十九

释氏（三）

竺僧朗

僧朗，京兆人。后赵末居太山，寻移山西北之金舆谷。世称朗公谷，前燕慕容隽、慕容、秦苻坚、后燕慕容垂、南燕慕容德、魏道武、晋孝武皆尊礼之，卒年八十五。



