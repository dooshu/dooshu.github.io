苏辙　送逊监淮西酒并示诸任二首

畴昔南迁海上雷，艰难唯与汝同来。

再从龙尉茅丛底，旋卜云桥荔子堆。

相与闭门寻旧学，谁言复出理官醅。

乘田委吏先师事，莫学陶翁到即回。

苏辙

苏辙　送逊监淮西酒并示诸任二首

淮西留滞昔经年，唯有诸任时往还。

炊黍留宾不嫌陋，借书度日免长闲。

归来潩水无水问，梦绕伊家古桧间。

二老旧游唯我在，後生谁复识苍颜。

苏辙

