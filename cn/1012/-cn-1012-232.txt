周必大　金国贺正旦使副到阙紫宸殿宴致语口号

淳熙纪号过千龄，玉历今开第五春。

北极天高乾象正，东郊风暖物华新。

漏添化国融和日，律飨熙台鼓舞人。

愿挹沧溟供寿酒，无躬无尽奉严宸。

周必大

周必大　金国贺正旦使副到阙紫宸殿宴致语口号

北斗回杓恰指寅，东皇御极蚤施仁。

光风丽日依稀转，御柳宫花次第新。

鱼藻有颁安万物，鹿苹式燕乐嘉宾。

小臣请祝君王寿，乾道宜过一万春。

周必大

