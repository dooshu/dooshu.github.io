【刀笔】


（历代）文书吏之泛称。明璩崑玉《新刊古今类书纂要》卷五《仕宦部·吏员》：“吏员：刀笔吏。”　（秦汉）刀笔吏省称。此等吏，随身带削简之刀、书简牍笔，主办文案之书吏，泛称刀笔吏。《战国策·秦策》：“司空马曰：臣少为秦刀笔，以官长而守小官。”鲍彪注：“司空马，不韦吏也。笔以书札，刀削其不当者。”《史记·汲黯传》：“天下谓刀笔吏不可以为公卿，果然，必（张）汤也”。“始黯列为九卿，而公孙弘、张汤为小吏。”《汉书·萧何、曹参传》：“赞曰：萧何曹参，皆起秦刀笔吏。”颜师古注曰：“刀所以削书也。古者用简牒，故吏皆以刀笔自随也。”





