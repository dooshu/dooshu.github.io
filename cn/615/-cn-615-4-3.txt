附编卷三 附记三 大清顺治三年丙戌



明通鉴附编卷三
附记三柔兆掩茂，尽一年。
大清顺治三年
春，正月，己酉朔，明唐王驻建宁，不受朝贺，以三大罪自
责。
庚申，故明瑞昌王谊泐结众谋犯江宁，丙寅夜、帅众二万余，分三路来犯。大兵击败之，谊泐被执，与其部下经略常尔韬、总兵杨三贯、夏含章等俱死。
时又有崇阳王者，率兵寇歙县，兵败、与其总兵闵士英、郑鹏远俱见执死。又商安王常淇与监军道江于东等据婺源之小坑，遂平王绍鲲、职方主事杨谟等拥众太湖，遥应鲁王，亦先后见执而死。【考异】见《辑览》目中，注云“顺治三年”。证之《东华录》、人寇江宁，乃正月十二十八等日，而是时金声事败，歙县之犯，盖谋应金声，雨太湖之役，疑即尹民兴等起事时，今类书于正月下.
是月，大清命肃亲王豪格为靖远大将军，统兵征四川。明鲁王遣使臣柯夏卿、曹维才聘于唐。唐王手敕，加夏卿兵部尚书，维才光禄寺少卿，报鲁王曰：“予无子、王为皇太侄，同心戮力，共拜孝陵。予有天下，终致于王。浙东所用职官，悉列朝籍，无分彼此。”寻遣佥都御史陆清源赍饷十万犒浙东军
明督师尚书何腾蛟师次湘阴，与监军御史李膺品谋大会诸将
2621
明通鉴附编卷三
于岳州，副将张先璧逗留不赴，诸将亦观望，惟李赤心自湖北至，遇大清兵，战败而还。诸镇兵遂罢，腾蛟戚望由此损。
明唐王大学士杨廷麟赴赣州，招集龙武军张安等四营，闻王
将由汀州赴赣，欲往迎王，乃以万元吉代守吉安。
明宣城诸生吴汉超兵败于宁国。
初，明故职方郎中尹民兴、流寓泾县，与诸生赵初浣等，谋应金声，据城拒守。及大兵被城，初浣死之，民兴走免。汉超亦以南都覆、弃家走泾县，从民兴起兵，兵败，匿华阳山中。会邱祖德、麻三衡诸兵溃，保华阳，有徐淮者部署之，汉超与之合，连取句容、溧水、高淳、溧阳、径、太平诸县。至是袭宁国，夜，缘南城登、兵溃、城中捕按首事者，汉超已出城、念母在，且恐累族人，入见曰：“首事者我也。”剖其腹，胆长三寸，妻妾自掷楼下死。
同时先后举兵者，又有故青阳知县庞昌允，南凉覆、走匿九华山谋起兵，事泄被执，夜死旅店中，溧阳诸生谢球。一作“琢”、故佥事鼎新子也；毁家募兵，兵溃，被执死。盐城诸生司石磐，与都司酆某同举兵，兵败，被执，鄧言“此儒生，吾劫之为书记耳！”石磐曰：“吾首事，奈何讳之！”系狱六十余日，与酆偕死。【考异》以上皆据《明史》邱祖德等传、而《殉节录》所载，又有太平训导王明德，兵入城，偕妻赴水死，惟月日不可考，附识之.
二月丁亥、闽中大雨雹，昼晦。
明郑鸿逵等之出师也，各拥众数千，号数万。即出关，托候饷，驻不行、唐王屡趣之，不应。王乃决意出汀州人赣，与湖南为声援，郑芝龙不欲王行，令军民数万人遮道呼号，拥驾不得前，王不得已驻延平、以府署为行宫。
吏部司务王士和疏陈时政阙失，凡数千言。王刊赐文武诸 臣，召士和入对，嘉奖备至，擢兵部主事，未一月，擢延平知
府。
--
2622
附记三
王以事杀建阳知县施慷、邵武知府吴炆炜、推官朱健，大学士曾樱论救、不省，人情惴恐。
故兵部郎中王期昇，御史彭遇飕，自浙中遁至，王加期昇总督，遇随佥都御史。中旨内降，大学士路振飞等封还、谓：“遇飕依附马士英，期昇在太湖奉朱盛徵称通城王，派饷苛虐，不可用。”王乃止。
是月，马胫岭兵变，明唐王遗大学士路振飞至浦城安抚之。
大清命贝勒博洛，为征南大将军，率师征福建、浙江。三月，戌申，明鲁王总兵王之仁，率水师驻钱唐江上。
会大清兵驱船开堰人江，之仁自江心袭击郑遵谦，获铁甲八百余副，谋乘胜进攻杭州，不克而还。
明唐王封郑成功为忠孝伯，挂招讨大将军印，
郑芝龙有异心，独成功不附，尝对王曰：“臣受厚恩，义不反顾，愿以死捧陛下。”寻复陈控守进取事宜、王嘉其忠，故有是命。
明督师大学士黄道周殉节于江宁。报至、唐王痛哭辍朝。
先是道周被执至江宁，幽别室中，囚服著书。闻当刑，书《绝命词》衣带间，过东华门，坐不起，曰：“此与高皇帝陵寝近，可死矣！”监刑者从之。幕下士中书赖雍、蔡绍谨。《辑览》二人姓名红本作“蔡雍、赖绍谨”。红本，即进呈《实录》也.“蔡雍”，野史又作“蔡春溶”、兵部主事赵士超、一作蔡士超。广信通判毛玉洁、《辑览》红本“玉”作“至”。游击朱家第等皆死之。
道周学冠古今，所至学者云集，镧山在孤岛中，有石室，道周自幼坐卧其中，学者称“石斋先生”。精天文、历数、《皇极》诸书，所著《易象正》：《三易洞玑》及《太函经》，学者穷年不能通其说，而道周用以推验治乱。没后，家人得其小册，自谓“终于丙戌，年六十二”，始信其能知来也。【考异】道周之死，《绎史》书于三月戊申朔，《台湾外纪》书于壬子。而温氏《道周本传》及野史
2623
明通鉴附编卷三
皆作“二月初七日”、朱氏诗话亦云“二月”。盖温氏所纪据关中闻报月日，传则据就刑月日，非矛盾也.惟《明儒学案》言“道周以三月七日兵解”，疑传中误“二”字为“三”字也，据《寒支集》、李世熊《请恤道周疏》，为通政词所格、则道周二月死、时尚未报也。今仍据温氏报阈之月书之。
辛末，大清兵克吉安，明总督万元吉败，退屯皂口。
初，崇祯末，命中书舍人张同敞调云南兵，及抵江西、两京已相继失、因退还吉安；杨廷麟留与共守，以客礼待之。其将赵印选、胡一青，颇立功，而元吉至，约束甚严，诸将渐不悦。时广东兵亦以赴援至、而廷麟所招龙武新军张安者，为汀、赣间峒贼四营之一，骁勇善战，既降，有复抚州功，且招他营尽降.元吉以新军足恃也，蔑视云南、广东军，二军皆解体。然安卒故为贼，居赣淫掠，遣援湖西、所过残破。及是大兵逼吉安，诸军皆 内携，而新军又在湖西城中、军不战而溃，城遂破。
元吉至皂口、檄谕赣州，极言云南兵弃城罪，其众遂西去。逾月，元吉退守赣州。【考异】吉安之破、野史所载，有明职方主事郭锟死之.
是月，大兵克宁州，明监军许文龙死之、初，降将金声桓造人招降，文龙不从，逐我所置官吏，屯兵奉乡。声桓乘间破宁州、遂攻奉乡。围守三月，文龙粮绝，走保界首砦，被执，杀之.
明唐王驻延平，屡趣出关，郑彩不得已出屯广信，而鸿逵在关，仍托以候饷，驻不行。
先是吏部尚书张肯堂累疏请出兵，乃加少保兼户、工二部尚书，总制北征，郑芝龙沮之、不成行。肯堂之孙茂滋、家居华亭，方以吴淞起义师败，与肯堂故将都督汝应元亡命入闽，因言“吴淞事虽不克，而败卒犹保聚相观望，倘有招之者、可一呼而集。”肯堂乃请王由浙东亲征，而已以舟师由海道抵吴淞，招诸军为犄角。尚书曹学佺力赞之，谓“侥天之幸在此一举”、乃捐饷
2624
附记三
一万以速其行。肯堂乃请以故福州推官徐孚远、故吏部郎中朱永祐从行，参军事，二人皆肯堂同里，领袖吴淞义师者也。
肯堂方奉诏行，芝龙复尼之，遣其将郭必昌将步卒先发，而令肯堂待命岛上。必昌受命，不出三关一步，肯堂以数舟人海，徘徊岛上。未几而芝龙遂降于我大清。
明唐王使者陆清源至浙东，鲁总兵方国安纵兵夺其饷，留清源于军中，且出檄数唐王罪。大学士张国维叹曰：“曲在我矣。”
时鲁王兵力孱弱，而武将横甚，竟营高爵，请乞无厌。故庶子余煌、初起礼部侍郎，再起户部尚书，皆不就，至是拜兵部尚书，上言：“今国势愈危，朝政愈纷，尺土未复，战守无资。诸臣请祭则当思先帝杰尝未备，请葬则当思先帝山陵未营，请荫则当思先帝子孙未保，请谥则当思先帝光烈未昭。”时以为名言。
清源留军中，卒不遣，及国安败，自沉于江。【考异】野史俱言清源被杀于浙东，或云为国安所杀，或云马士英遣人杀之，证之《辑览》，言“国安败，清源沉江死。”《殉节录》言“清源以犒军为国安所留，江
防溃，投江死。”据此则清源乃殉国难，非被杀也，今据之.
夏，四月，大清兵克广信，明唐王兵部侍郎詹兆恒等死之。
兆恒、广信广丰人,南都时,争逆案,与马、阮有隙,遂以 奉命祭告行，事竣旋里。及黄道周出师，请加兆恒官，协守广信、而是时巡抚周定礽，“初”，《明史》传作“仍”。与兵部员外郎万文英、湖东副使胡奇伟、广信同知胡甲桂共举兵保广信.
及是大兵克铅山，乡官胡梦泰方授兵科给事中，奉使旋里，大兵逼城下，梦泰倾家募士，与文英分守铅山，被围数月，城破、夫妇俱缢死。文英举家赴水死。未几，广信亦破，定礽、奇伟兵败，死之。
甲桂《辑览》作“嘉桂”.从道周议城守，道周败没、势益孤，效死不去。至是被执，谕降不从，幽别室，自经死。兆恒兵败，走怀玉山、聚众数千人自保。已，进犯开化，兵溃，没于阵
2625
明通鉴附编卷
同时殉难者，都司刘芳伯、黄国治、参将谢良才、王之枢、监纪官李奇、余干知县杨时秀、兵部员外郎戴伍佛、守备陈寿、陈杰、总兵江天衢、推官王象乾、胡珮、游击胡接辉等，俱先后死。
又有毕贞士者，贵溪人.举于乡、同守广信，城陷赴水，家人救之、行至五里桥，望拜祖茔、触桥柱死。【考异】广信之下事见《明史·詹兆恒传》，而同殉之刘芳伯以下，据《辑览注》，皆系之《黄道周兵败》目中。证之《明史》，广倍之破在二年四片，今分书之。殉难官绅，《辑览》所载最详，然自刘芳伯以下十三人，《绎史》、《南略》皆无之，《殉节录》亦不具也，若《绎史》所载，铅山之败、有诸生唐倜陷阵死，又有进士徐敬时者，与杨文、李克升举兵广信之九仙山、至甲午之正月、寨破，皆被杀、此又《辑览》所遗，附识之。
明郑彩闻广信之急，弃不守，将由建昌之新城遁入杉关。
初，建昌既破，事见去年七月。新城知县谭梦开迎降，民潜导守关兵杀之，兵民相残、弥月不靖。唐王乃以邵武贡生李翔诸书“翔”作“翱”。为新城知县、翔至，禽杀余党、众遂定。然民习于乱，佃人以田主征租斛，大聚数千人噪县廷，翔潜遣义兵三百，诡称彩军，杀乱民，明日复斩百余级，乱乃靖。
已，彩兵数万由新城遁人关，会大兵克吉安，再攻抚州，明永宁王慈炎求救于彩，彩遣监军张家玉以三营往援。围暂解，已而复合、抚州遂破、慈炎死之，所招峒蛮兵亦散、彩奔人关。
家玉走新城、故御史徐伯昌邀与共佐翔守城。及是我兵来攻，家玉出战，中矢，堕马折臂、亦走人关。翔与伯昌率民兵下余担守，我军从间道入城，民兵皆溃，翔与伯昌俱死之。【考异】新城之役，诸书及《江西通志》皆书于乙酉七月下，证之《明史·王养正、张家玉传》，皆是年破广信后事，故传中特书之三年。《绎史》言“是年四月，抚州亦破”.钱澄之《所知录》亦云，“三月吉安陷、四月抚州陷”是翔等殉难，乃在抚州再陷时也，今掘二书年月。
2626
附 记三
抚州败问至，举朝震惊。唐王命削彩职，戴罪图功。
大兵自吉安乘推直薄赣州城下，明万元吉拒守、给事中杨义荐奉命湖南过赣、入城留共守御，城中赖之。
文荐，元吉门生也。元吉素有才，莅事精敏。及失吉安、士不用命、昏然坐城上，对将吏不交一言。隔河大营遍山麓、指为空营，兵民从大营中至，言敌势盛，辄叱为间谍、斩之。
江西巡抚刘远生，令张琮者将兵趋湖东，及赣围急，远生自出城召琮于雩都，赣人曰：“抚军遁矣。”怒，焚其舟，拘远生妻子。俄远生率琮兵至，赣人乃大悔。
琮军渡河抵梅林，中伏，大败。还至河，争舟，多死于水，远生愤甚。五月、丙午朔、远生渡河再战，身先上卒，遇我军被获，复逃归。
而龙武新军在湖西溃散者，闻吉安复失，仍回雩都。时杨廷麟方召赴行在、以吉安警留驻赣州城外。至是赣围急、廷麟遣使调广西狼兵，而身往雩都趣新军张安来救。庚申，与大兵再战于梅林，安败，退保雩都，廷麟乃散其兵入城，与元吉凭城而守。【考异】梅林再战，一在五月之朔，一在五月之望，皆据《明史·元吉本传》.惟“刘远生”，绎史作“刘广允”，《所知录》、《江西通志》皆同。疑即远生也。今据正史，○平观察云：“广允字远生，号同庵，即刘湘客之兄也。广允后以字行，湘客字客生.可证。"逾月，广东副将吴之蕃以五干兵赴援，围渐解，未几复合，城中守如初。
唐王闻赣围久，奖劳之，赐名忠诚府，加元吉兵部尚书，文荐佥都卸史。
乙丑，大清征南大将军贝勒博洛等至杭州。
时明鲁王诸军列营钱唐江东岸，绵亘二百余里，舣舟江上以待。大兵未具舟楫，不能渡，忽汇沙暴涨，水浅可涉，壬申，大兵策马径渡，鲁总兵方国安拔营走绍兴，江上诸军悉溃。
大兵克严州，明鲁王总兵顾勋死之。【考异】诸书皆记大兵渡江
2627
明通鉴附编卷三
于六月之朔、盖连取绍兴汇记也。《辑览》言“五月二十日，贝勒抵杭城、二十七日，渡钱唐江，六月初一日，克绍兴”，皆据本朝《实录》报捷原奏也.乙丑即二十日，壬申即二十七H，克严州，据《航海见闻》增。
时明鲁王方加孙嘉绩、熊汝霖皆以大学士督师，而饷终不给，乃以众付职方主事黄宗羲、御史王正中领之，合军得三千人、正中为之仁之从子、故不乏食，太仆卿陈潜夫、尚宝卿朱大定、兵部主事吴乃武、查继佐等各募数百人来附。
会水师议起，诸军议由海宁取海盐，人太湖，百里之内，牛酒日至。整军抵乍浦，约崇德义士孙奭为内应。
俄而江上师溃，正中败归，余皆散去。宗羲结寨四明山、从者尚四五百人。而山民畏祸、焚其寨、部将茅涵、汪翰死之，宗羲乃走剡中。
明唐王杀鲁使者都督陈谦.
先是谦奉使入闽，久驻衢州，唐王御史钱邦芑劾其“久住三衢，徘徊闽、浙之界，以举足左右为重轻。”比至，遂下之狱。
谦故与郑芝龙有旧，南都封芝龙南安伯，谦赍诏往，至是芝龙力为申救。而王以谦进见仍执二王敌体礼，称皇叔父，衔之。芝龙入见，请以官赎谦死，王与语，久留不出，过期则谦已斩矣。芝龙伏尸哭之哀，厚敛之。自此，芝龙益怀异志。
六月，丙子朔，大兵克绍兴。
先是方国安走绍兴，即挟鲁王南行，而是时，马、阮方在国安军，与国安计，献鲁王来降，遣人守之。会守者病，王得脱，走台州，航海去。
丁丑，兵部尚书余煌赴水，舟人拯起之，居二日，复投深处、乃死。时先后殉难者、大理寺少卿陈潜夫，走至山阴化龙桥、偕妻妾二孟氏同赴水死。职方主事高岱绝粒祈死，子朗知父意不可回，先跃入海中死，数日岱亦死，兵部主事叶汝莅，偕妻王氏居桐坞墓所，并赴水死。
2628
附记三
鲁王之去也，命大学士张国维防遏四邑，图后举、国维还守东阳，知势不可支，作《绝命词》三章，赴水死。礼部侍郎陈函辉从王航海，已而相失，哭，入云峰出投水死.诸生诸暨傅日炯、鄞县赵景麟、山阴朱玮、浦江张君正等皆殉义死。而鲁总兵王之仁者。自沉其妻妾、械至江宁，不屈死。【考异】以上殉江上之难者，皆据《明史·朱大典（传）》及《辑览》分书之，盖会稽之潘集，山阴之周卜年，皆系去年与王毓耆等同殉者、故《辑览》不入绍兴殉难中，惟漏去山阴朱玮，今据《明史》补、又《殉节录》所载有布衣倪文徽，山阴人，为蒙师，绍兴破，掘坎坐缸中自瘗死，并见《绎史补》，《南略》所载，有通政司吴从鲁，不薙发死。故山西佥事郑之尹，沉水死，即遵谦父也。又有会稽诸生方炯赴水死。萧山诸生杨云门，自缢死.温氏《绎史》所载，有故御史何宏仁，追扈监国不及，过关山岭，书《绝命词》衣带间投崖死.故太常博士李山，在吴中绝粒死，主事谢震龙，被执，不屈死。野史所载，又有萧山沈八十九.张锯匠、会稽锺皂隶之属、皆被执不屈死。而《鲒埼亭集》有《明锦衣徐启睿墓柱铭》，言“启睿，鄞县人。少负才任气。喜为侠烈之行，尤嗜击剑，卧起常佩之。以谩骂，不为时所容，弃为僧。甲申之变，哭七日夜不绝声。逾年，南都再陷，杖剑趋督师钱肃乐营.肃乐请于监国，授以锦衣卫指挥，不拜。自称‘白衣参军’。见江上诸军不出，数谩骂，一日晨起，佩剑集其麾下，径自东岸渡江，直薄西岸，大兵以为游骑，遣裨将御之。启睿则奋剑直前，掩杀过半.乃亟出锐师，令生致之。未几，长圈四合，启睿力竭，陷泥淖中，遂被执。谕之降，则谩骂，乃杀之，刳其腹，实以草，悬之江门。监国闻之震悼。令以原官加赠都督，其子世袭指挥，招魂葬之.”又《娄秀才窆石志》言“江干之破、象山娄文焕，正衣冠，哭谢先圣庙及祖祠，欲投缓，家人环哭止之。兀立海滨沙上，有顷，潮大至，浮海死。”据此，则亦江干之敗前后事也义诸书言礼部侍郎王思任不食死.《明季遗闻》则云“人云门山数月卒”，今并识之.
明鲁王之航海也，督师大学士孙嘉绩方治水师，闻江上之
2629
明通鉴附编卷三
败，急还会稽，则王已登舟，嘉绩遂泛海入翁洲。时疽发于背，至翁洲，尚书钱肃乐已先至，视嘉绩疾，相向哭。嘉绩寻赋《绝命词》，语其子延龄曰：“倘闻王所在，宜亟从之。”语毕而卒。【考异】据《 全氏外集·孙公传》言“行至翁洲、卒于道隆观，时六月二十四日也。”据此，则嘉绩之卒正在是月，并人之.
土之元妃张氏者，在会稽、其父张国俊颇豫政，妃脱簪待罪。至是江上失守，王自江入海，保定伯毛有伦扈宫眷自蛟关出，期会于舟山。道逢叛将张国柱，劫张妃北去，中途自刎死。【考异】张妃之死据吴兴杨氏跋《绎史》，言"《鲁纪年》、《海上见闻纪》并
言‘张妃被劫”。雨《鲁春秋》、《江东闰位纪》、《舟山纪略》诸书皆言‘鲁王之出、妃再拜辞曰“勿以妾故，为主上累。”遂手碎磁盆自刎死。，”又野史言幼之北去者为宫妃周氏，非张氏也，亦中途自刎死。今按全氏《舟山宫井碑》亦言“张妃被劫，次妃陈氏在副舟中，伏荒岛数日，张肯堂遗人护之，得达长垣，辛卯舟山之役、安洋将军刘世勋议分兵先送宫眷，时陈氏已册元妃，传谕辞曰：‘将军意良厚。然蛎滩鲸背之间，惧为奸人所卖。则张妃之续也。'"据此，则张妃被劫之语，疑得其实，今据之，陈妃之死，别见后。
大兵渡江，遣人招抚浙东诸大郡。
时明督师大学士朱大典杀我招抚使，不降，故御史傅岩家在义乌，为强宗，请尽以子弟赴援、大典部将吴邦璿、何武、骁勇善战。而方国安方降于大清，衔争颁诏之怨，导大兵以大炮攻城，城中亦以火药御之。攻围三月，大师至日众，守者渐疲、纷投坑堑，城遂崩。
大典子万化尚巷战，力尽被执。大典麾其爱妾幼于及万化妻章氏投井，邦璿曰：“城中火药尚多，不可资敌，盍焚之，为吾辈死所。”大典已袖火绳待之，环坐库中，宾从侍者二十余人。大典闻万化死，即命从者举火，顷刻药发，声如地震。大兵人城，则大典阖门烬焉。
2630
附记
岩还至义乌，被执，与子龄熙、龄发并不屈死。邦璿妻傅亦死。都督蒋若来，先焚其妻子，巷战经日，力竭自刎死。故吉安同知叶向荣，家居金华，城陷，投向村崖死。【考异】岩至义乌死，据全氏《朱大典事状》，而《殉节录》并载其子二人同死之，蒋若来、叶向荣，据《殉节录》及《绎史》增。录中又有金华训导潘大成，新昌人，城破父子死之。《南略》有武进人郑邠，馆大典家，亦死。并附识之。0又按金华之役，在渡江下绍兴后，故《辑览》及诸书同系之六月中。然余氏《事状》中言“攻围三月”，似下金华当在秋间也，今据《辑览》围城之始书之。又《殉节录》有故编修徐复仪，浙东破，奔蹲山、投空谷死，一云拒抗死，其地方月日不可考，疑亦浙东破前后事也，附识之。
时方国安之父方逢年俱降于我大清,面阮大铖在国安军,亦 偕故太仆卿谢三宾等赴江干降、遂从我军攻衢州，出仙霞关，闽中震动。郑芝龙假言海寇人犯，请往备御，拜疏即行，尽撤兵回安平守关，将士随之。仙霞岭二百里间，遂空无一人.
初，吴易之败也，太湖中之举事者，潜谋应援于明之唐、鲁间。是春，易乡人周瑞复聚兵于长白荡，迎易入其营。至是大师入闽，分兵靖湖寇。会易以轻舠潜出武塘，为游骑所获，遂与瑞并执至杭州草桥门戮之。易总兵程槐、沈茂及职方主事倪曼倩、监军道朱世昌、通判冯时敏、冯一鹭俱死焉。【考异】《明史·杨文聰传》言易兵败被执在是年八月，诸书所载，皆云六月。证之《东华录》浙闽总督张存仁奏，“太湖逆党吴 H生，主事倪曼倩俱被获”，日生即易也。原奏六月，与获马士英同在一奏中。据此，则《明史》“八月”字疑“六月”之误也。《辑览》亦系之六月目中，今从之。
是月，大兵复讨太湖，平之。
秋，七月、乙巳朔，明鲁王次海门石浦，富平将军张名振遣使迎王，谋人翁洲。时总兵黄斌卿守舟山，名振遗书劝迎王，不听。故职方郎中荆本澈，时总督苏松、自松江航海从王，为斌卿所袭，与其子元相全家死之。
263!
明通鉴附编卷三
是月，大清兵克衢州。
先是明兵部侍郎杨文骢奉唐王命提督军务以图南京。比衢州告急，王命与诚意伯刘孔昭赴援。大兵至，文骢不能御，城遂破。巡按金、衢二府兼视学政王景亮、衢州知府伍经正、推官邓 岩忠皆不屈，景亮、岩忠自经死，经正赴井死。镇将永半伯张鹏翼及伯吴凯、总兵项鸣斯等没于阵。【考异】吴凯.项鸣斯二人，诸书皆不见，此据《辑览》增人
江山知县方召集父老告之曰：“兵且至，吾义不可去。然不可以一人故致合城被诛，若辈可迎附。”遂封其印，冠带自缢死。
文骢败走，为追骑所获，与监纪职方主事孙临俱不降被戮，明宗室朱盛浓、朱谊石皆死之。而鹏翼弟鹏飞、季熊皆战没于浙东，时称“张氏三忠”云。【考异】克衢州，诸书系之六月，今据《辑览》。明宗室二人，据《东华录》贝勒奏报之文，虽野史所载，亦多歧异。而盛浓后从桂王，岂又一人耶，抑奏报偶误耶？姑据书之。
大兵由绍兴间道夺盘山，克温州，明副将周茂战没。故太仆寺卿王瑞楠方督饷温州，避人山，寻有荐之仕者，乃辞家庙，入
室自经死，瑞安诸生邹钦尧、永嘉诸生邹之琦皆死之。
故明尚书顾锡畴罢归，唐王起故官，不赴，寓居温州江心寺。总兵贺君尧挞辱诸生，锡畴将论劾，君尧使人杀之，投其尸江中，三日，温人得而敛之。
时又有唐王职方主事监军道王之栻，奉王命宣谕江上，至永康，遇大兵，被执，不降死。
寻克台州,明守将李唐禧、张廷绶兵败死。【考异】延绶、唐 全氏屡述唐禧殉难事、当不误、今据增。
禧之死，见全氏《都督张公行状》、诸书不载。而野史谓唐禧投降，误也。
马士英之至浙东也，以方国安同乡，依之。而阮大钺先投朱大典军中，为金华上民所逐，亦送之国安严州营.大铖日掀髯指掌谈兵事，国安喜甚。而士英以南都之壤半由大铖，而已居恶
2632
附记 三
名，颇以为恨。已，士英助国安渡江窥杭州，大兵击败之，溺死者无算，士英不得志，又欲拥残兵入闽，唐王以罪大，不许。至是江干师熸，火兵靖湖，遂与吴易同被禽，并士英总兵赵体元俱斩之。会大铖导大兵攻仙霞关，闻之惧，僵仆石上死。或曰：“士英遁至台州山寺为僧，为我兵搜获，遂降。寻唐王走顺昌，大兵搜龙扛，得士英、大铖及国安父子通闽疏，遂骈斩士英、国安于延平城下。大钺方游山，自触石死，仍戮尸”云。【考异】此二说俱见《明史·奸臣传》。其前说云据国史。若或说则据《东华录》所载张存仁原奏，似为他之说近实，盖以六月获，七月伏诛也。今仍据《明史》书之。
八月，甲申，大清兵克建宁。
时唐王总兵郑鸿逵驻关外，闻兵至，徒跣疾走，三日而抵浦城，王闻之，削鸿逵爵，大兵至仙霞岭，关门无一守兵，遂从容过岭，长驱直入。《辑览》：“大兵人关者、或由建，或由汀，或由福宁，俱走山谷间，不必定由仙霞岭也。”
先是浙、闽以争颁诏之嫌，欲遣使而难其人，鲁职方主事倪懋熹请往、果称旨，唐王留之，命以金事分守建宁，时郑芝龙尽取闽中兵饷归于己，道标故有兵千人，至是一空，懋熹捐俸为饷以募兵，我军猝至，一战不支，全军尽没，懋熹死之，从者十八人，仅脱其一。【考异】倪懋熹殉难于建宁，诸书皆不见，此据全氏《倪佥事坟版文》，且言“建宁之破，在丙戌八月十一日”，正大兵出关时也，今据之
甲午，明唐王自延平出奔。
先是郑芝龙去，群情益离沮,王视朝,命内侍出一箧示群臣 曰：“赖诸卿拥戴，越在海隅，布衣蔬食，晓夜焦劳。祗是上为祖宗，下为百姓，无负卿等立君之意。昨关上主事搜得闽中出关迎降书二百余封，今具在此。吾不欲知其姓名，令锦衣卫对众焚之，卿等宜无负初终也。”
2633
明通鉴附编卷：
已，仙霞关败问至，王决计赴赣。会何腾蛟遣郝永忠来迎，至是欲之韶州，道阻，遂仓猝出奔，留兵部侍郎曹履泰偕延平知府王士和居守，犹载书十余麓自随，遂走汀州。
乙未，大兵克浦城。
先是唐王命御史郑为虹巡视仙霞关，驻浦城，寻命巡抚上游四府、兼领关务。及大兵入关，为虹亟还浦城.纵士民出走、自守空城，兵至，被执，与给事中黄大鹏并死之。
大鹏，建阳人，唐王以仙霞关要地，欲令闽人守之，乃以大鹏佐为虹守关，至是亦被执不屈死。时闽中故巡抚杨廷清，李暄俱被获见诛。【考异】为虹、大鹏之死，并见《明史》本传，而《南略》所载，有故浦城千户张万明，与其子翔鸾及都督洪祖烈，为虹之仆陈龙俱殉焉。祖烈并见《殉节录》云“从王出，死于浦城”，其杨廷清、李暄二人，野史不载，惟《辑览》系之《克浦城》月中。证之《东华录》贝勒奏，“大兵破浦城，斩伪巡抚杨活清、李暄”。则二人亦殉难于浦城者也。今参《辑览》书之。
丁酉，大清兵克延平、明知府王士和死之。
唐王既奔，士和居守。俄警报叠至，士和召父老曰：“吾虽一月郡守，当与城存亡。若辈可速去，毋使数万生灵尽膏斧锧。”众泣，士和亦泣。退入内署、谓友人曰：“吾一介书生，数月而忝二千石，安敢偷生！”其友人劝止之，正色曰：“君子爱人以德，姑息何为！"从容正衣冠，闭户投缳死。
时唐王抵顺昌，闻追兵将至，骑而奔。庚子，王至汀州。
辛丑，大兵克汀州，闽中从宫奔散，唐王与妃曾氏俱就执。
曾妃行至九泷、投于水，唐王卒于福州。明曲阳王盛渡、西河王盛淫、松滋王演汉、西城王通简俱死之。【考异】《绎史》、《纪略》，唐：E以是月丁酉自延平出奔，乃大兵克延平之月日也。王以八月二十.日自延平出奔、二十四口至顺呂、二十七日抵汀州，而大兵已随其后，故二十四〔 克延平，二十八日克汀州，执王至福州，野史所记皆同，而
2634
附 记 三
《辑览》目中，言“八月二十一日自延平仓卒出走”，则据红本奏报之月日，尤得其实、今日分皆参正史、野史书之、总兵忠诚伯周之藩追护王于汀州，巷战，矢集其身而死。
大兵之至延平也，侦知明唐王将由汀州趋江右，乃遣降将李成栋领兵邀截。贝勒自统兵径取福州,破明总兵师福于分水关, 陷崇安，明巡抚杨文忠被执死。
遂袭福州，克之.明唐王礼部尚书曹学佺衣矮自缢死。通政使马思理自缢不死，寻人鲁，【考异】马思理后为鲁王大学士，野史言
其诈死遁去；《三编》、《辑览》则书其与曹学佺同死，平观察云：“马思理实不预于福州之难。而据傅氏《明书》及李世熊《寒支集》皆言其后事鲁王，报命无期，望阙殉节，则其终于一死，不可诬也。”附识于此.
兵科给事中郭符甲战败，身被数创死。给事中熊纬，扈唐王至汀州，闻难奔赴，遇大军，死之。都督佥事胡上琛亦从至汀州，王被执，上琛奔还福州，语家人曰：“吾世臣，不可苟活，为我采毒草来。”妾刘，年二十，请同死，上琛喜，遂整冠带，与刘共饮药酒卒。【考异】福，汀之下，据《殉节录》所载，百户闵时扈工，追及之，守丽奉门，矢洞胸死。游击张兆风，守备李国英皆战没于汀州。里居则莆田举人林说、林曾宾，福清举人林化熙，卓震，福安举人缪士珦，侯官贡生元纶。又《南略》所载，有邓文昌者，宁河王之后裔，与曾樱留守福州，死之.《绎史》所载有部郎赖垓，又御史王国翰父子，随驾死。故尚书姜一洪追扈王行，至赣州之木榔庵，闻难，投江死。
是月，明督师杨延麟、万元吉败于赣州。
赣围既久，唐王遣尚书郭维经、御史姚奇允赴援，沿途募兵得八千人。元吉部将江起龙，率师数千、云南援将赵印选、胡一青，帅师三千、大学士苏观生遣兵如之，两广总督丁魁楚亦遣兵四干，延麟又收集散亡得数干，于是各路援兵先后集。诸将欲战，而元吉欲待水师至。时中书舍人袁从谔募砂兵三千，吏部主事龚芬、兵部主事黎遂球募水师四千，皆屯南安不敢下。主事王
2635
明通鉴附编卷三
其玄谓元吉曰：“水师帅罗明受，海盗也，桀骜难制、棻等若慈母
之奉骄子，且今水涸，巨舟难进，岂能如约！"不听.
至是大兵闻水师将至，即夜截诸江、焚巨舟八十，死者无算，明受遁还舟中，火药戎器尽失。
于是云南、两广军不战而溃，他营亦稍稍散去。城中仅部卒四千余人，城外仅水师后营二千余人、参将谢志良拥众万余等都、不进，廷麟所调广西狼兵八干亦逾岭不即赴。
会闻汀州破，人情益震惧。给事中揭重熙谋攻抚州，不克，中军洪深死之，湖东援亦绝。
九月，辛亥，大兵人泉州。
明总兵郑芝豹方人城索饷，闻大兵至，遂走安平。故大学士蒋德璟方家居，病，闻变，忧愤卒。【考异】诸书皆言“德璟见郑师逗留，自请行关侦察。及至，见事无可为，告病去。至是闻变绝粒卒。”证之《明史》本传育“德璟以足疾辞归.九月闽事败、而德璟适病笃，遂以是月卒。”按大兵下泉州在九月，则德璟之卒盖亦忧愤雨死，温氏所记闽中殉难，亦无德璟名。而朱氏《诗话》或传其吞金面死，今仍据《明史》本传书之.
先是上杭流寇蜂起，里之举人李鲁受唐王职方主事，抚定之，闻王将至汀，趣汀帅周之藩往迎驾。及汀州败问至，鲁避人福员山，至是贝勒招降，鲁不从，上杭民执之以献，椎心泣血，绝吭而卒、时诸生邹家善闻之，亦辍食自缢死。【考异】《南略》，大兵下泉州在九月八日，即辛亥也。鲁之死见《殉节录》，言“隐于幅员山，邑令强之仕、椎心泣血，绝吭卒。”与李世熊《寒支集职方本传》大略相同。而邹家善闻其死，辍食自缢，并见传中，“家善”，录中作“宗善”。据传育“鲁死于九月初五日”，则正大兵破汀州之后，下泉州之前事也，今据之.
是月，明叛臣郑芝龙自安平奉表降于我大清。
冬，十月，丙子，大清兵克赣州
2636
附记 三
时赣城围久，守者疲甚，大兵用向导夜登城，乡勇犹巷战，黎明，兵大至，城遂破。明督师大学士杨廷麟走西城投水死。《辑览》红本作“城上见杀”.
兵部尚书万元吉之守赣也，禁妇女出城，其家人潜载其妾缒城出，元吉遣飞骑追还，捶其家人，故城中无敢出者。及城破，部将将拥元吉出城，元吉叹曰：“为我谢赣人，使阖城涂炭者我也，我何可独存！"遂赴赣江死
吏部尚书郭维经人嵯峨寺自焚死。巡按御史姚奇胤自经于文庙。御史杨文荐病困不能起，执送南昌，绝粒卒.湖西兵备佥事彭期生，先驻吉安，吉安不守，走赣州，偕廷麟招降张安等，加太常卿，仍视兵备事，、城破，冠带自缢死。
一时同殉者，职方主事周瑚被磔死。编修兼兵科给事中万发祥，吏部主事龚棻，户部主事林琦，兵部主事王其玄、黎遂球、柳昂霄、鲁嗣宗、一作“曾爾宗”，一作“鲁嗣曾”，钱谦亨，中书舍人袁从势、刘盂锦、刘应试，推官署府事吴国球，监纪通判郭宁登，通判王明汲，临江推官胡缜，【考异】据《明史·杨廷麟传》，则胡缜乃殉赣州之难者，故《王养正传》不入六君子之数，以为失其姓名.《殉节录》两存其说，此仍据《明史》书之
輳县知县林逢春皆被戮。乡官卢观象尽驱男妇大小人水，乃自沉死。举人刘日佺偕母、妻、弟妇、子侄同日死。参将陈烈数力战,众以其弟已降,疑之,烈益奋勇疾斗,及见执,不屈,顾 谓赣人曰：“今乃知我无二心也。”遂就戮。又通判涂君鼎，副将马观鹏，参将朱永盛，兵部主事於斯昌，训导程必进，中书龙嘉
震、湖东道姚生文，推官吴世安等俱不降死。
时东乡、安仁、贵溪、瑞州、馀干、万年，俱聚兵遥应闽中。大兵分道进剿。故明文武官之死者，东乡有副将傅潜龙、参将黄腾、都司文而武，守备刘威振等，安仁则有参将傅鼎乾、都司徐德、守备洪士邦等，贵溪则有总兵陈辉、汪硕画、副将汪
2637
明通鉴附编卷三
洋、监纪廖汝健等，瑞州鸡公岭、棠山一带，则有副将黄英、都司散高、参将晏性等，馀干则有都司赵祖、参谋舒奇谋等，皆先后殉焉。【考异】自陈烈以上，并见《明史》杨万诸人传，而佚去通判」明汲，今据《辑览》增，并增入涂君鼎以下八人。而《殉节录》所载，涂君鼎次子宏裕、三子宏祐俱见杀，孙关生、秀贞及妻熊氏、子妇熊氏、李氏、婢吕氏、瑞香俱赴井死。马观鹏方乞假归娶，事急，请坚守，力战死，妻谢氏，未婚矢节。黎遂球之弟遂珙同死之、王其密之兄其窿亦死之，姚奇胤之子端，后亦死节于柳州.又人祠士民有零駿生员唐周慈、从万元吉守赣城死。布衣杨文奇。从杨廷麟守赣城死。赣州绅士月世光，谢瓒、杨万官、孙经世、徐余庆、郭其昌、聂邦晟、董赞、谢明登、冯复京、杨丽天、徐孝义、金之杰、又刘日佺之子良炫、良翊、皆从日佺死。李氏《绎史·摭遗》所载，又有都督佥事刘天驷、等都训导胡董明，而聂邦晟之子土爌、：上：焕，合门殉嵩。里居则荐授万州判官周世光，疑《殉节录》“月”字误也，携幼孙赴水死。谢瓒之死，其子允绣，从子允斗殉爲。诸生余学义，疑即徐学义，欧阳雨犬，疑雎杨雨天，与诸生董缵卿、冯复京，威率母、妻、子、女死之。诸生郭必昌疑即郭其昌也，哭三日夜、偕妻死之。又金之杰巷战力屈，挈妻赴水死.王统、王纯.人文庙自经死。周葵，陈君猷积薪自焚死、乡约谢明登携妻子投井死。书工赵廷瑞亦自尽。又孙经世之死，其弟纬世、纮世俱殉焉。又流寓被难者，广东提学副使符遡中，与其兄述中，庐酸诸生段之浑、新喻诸生萧瑛、宁都杨燧，《殉节录》言殉于宁都，并识之。
丙戌，故明桂王由榔始监国于肇庆.
初，王居梧州，桂王常瀛及子由极相继薨。事见崇祯十七年十-H.王当袭爵,议遣使至闽,请册封桂王。及汀州变闻,两广 总督丁魁楚，广西巡抚瞿式耜，巡按御史王化澄，与旧臣吕大器议奉王监国，母妃王氏曰：“吾儿不胜此，愿更择可者。”魁楚等议已决，遂合谋迎王干梧州、监国肇庆。是日，即位，以魁楚为东阁大学上，大器、式耜俱大学士兼兵部、吏部尚书。自化澄以
2638
附 记
下，皆进官有差。【考异】《明史·桂端王传》言“南都亡、在籍尚书除子壮等将奉桂王常瀛监国。会唐土自立于闽中，遂寝。是年，王薨于苍梧。”据此，则端王以顺治二年卒，而《三编》特书于甲申十一月，据《本朝实录》改正也，钱氏《所知录》言"乙酉闰六月，唐王即位，封安仁王为桂王。”安仁即由援也。据此、则南都之亡，子壮等所欲拥立者乃安仁E证之《明史·瞿式耜传》，亦云“议立桂端王子安仁王监国”，则端王卒之在前一年明矣，《所知录》又“永明王闻赣警，自肇庆返梧州.未一月、安仁薨”，赣围在是年五月，安仁之卒疑五月后事，永明以弟后兄，遂即桂王位，故闻唐王之卒，赣亦旋破，因谋监国也。今据书之。
辛卯，大兵克漳州，明福建粮道参议傅云龙、漳州同知金丽泽、龙溪知县涂世名等死之，世名子常吉及仆黄薛、黄扬、王亨，蒋三皆殉焉。
同时下兴化。知府刘永祚死之。永祚，故殉难御史熙祚弟也。【考异】《南略》育“云龙、丽泽已降、为乡兵所杀。”证之《殉节录》，皆云“大兵人漳，死之”、本朝俱赐谥“节愍。”且事见《福建通志》、今与涂世名并人死事中。
大兵之下福建也，官吏之殉明者，闽清知县陈其礼，被执不屈死、子龙玉、子妇吴氏、婿徐应宜皆殉焉，男女死者十五人。浦城训导王兆熊，城破，人山寺不食死。建阳知县崔攀龙，拒守死。都督同知傅启耀、城破全家死。把总张天威，赴援漳浦，力战死。
里居则故中书舍人郑羽仪，闽县人，故怀远知县江振鹏不食
死。及子白龙、怀龙，泰宁人，户部主事刘之谦，上杭人，故处州知府汪宗明初名景宋，投水死。及其中子载，泉州人，故赣州教授黄廷柱，归化人，北向再拜死，举人陈鼎，泉州人，进士哭煌，永定人，廪生张璇光，同安人，投井死。布衣赵宗人，侯官人，江豫.江复、泰宁人，兄弟同死节。李上林、陈扬言、长乐
人，皆殉城死。




明通鉴附编卷三
又有徐英者、侯官人，以负贩为生，后折节读书，城破，不食卒。又永丰人刘景瑗，寓居浦城，城破，自缢于泮宫。【考异】以上皆据《殉节录》。又野史所载，有永嘉赵子章、汀州陈若水、闽县民赵卯等，录中不见，附识之。
丁酉，明鲁王自舟山人闽。
王之至舟山也，黄斌卿不纳。会故将郑彩至，与张名振谋，乃以其兵扈王人闽。
十一月，甲辰，明故唐王大学土苏观生拥立唐王弟聿粤于广州。
初，观生奉唐王命赴赣州，以兵饷不继，不能出师。赣州被围，观生走南康，发三千人助守赣，已而赣破，三千人皆引去。时观生移驻南安，闽中急，不能救。
及汀、赣连破，观生退入广州。监纪主事陈邦彦劝观生疾趋惠、潮、扼漳、泉，两粤可自保，观生不从。会丁魁楚等议立永明王，观生欲与共事，魁楚拒不与，吕大器亦叱辱之。
适聿簿与大学士何吾驺至，南海关捷先，番禺梁朝锺，首倡兄终弟及议，观生遂与吾驺及布政使顾元镜、侍郎王应华、曾道唯等拥立聿粤。称号“绍武”，就都司署为行宫。即日，封观生建明伯掌兵部事，进吾驺等秩，擢捷先吏部尚书，旋与元镜、应华、道唯并拜东阁大学士，分掌诸部。时仓卒举事，治宫室、服御、卤簿，通国奔走，夜中如昼。不旬日，除官数千，冠服皆假之优伶云。【考异】诸书皆作“是月初五日立唐王弟聿铸”，初五日乃丁未也。《明史·苏观生传》作“初二日”，盖甲辰也，今据《明史》。
庚申，明桂王称号于肇庆。
先是王既监国，会大清兵破赣州，司礼太监王坤《辑览》，“王坤即王肇基，崇祯时监饷宣府。甲申之难，奔南京，福王败，复人闽。唐王不用，又人粤事永明王，命掌司礼监，遂擅政事。”走告王，遂奉王仓卒奔梧州，瞿式耜等力争不得。
2640
附记三
时苏观生已遣陈邦彦奉表劝进、甫至梧谒桂王，而观生在广州，别议立唐王聿粤。邦彦不知也，夜二鼓，桂王召人舟中，丁魁楚侍，语以广州事。邦彦亦以天潢之序宜属桂王，乃请“亟还肇庆，正大位以系人心，调南雄劲卒取韶，制粤东十郡之七，而以其三委之聿铸，使代受敌，然后从而承其敝。”桂王大悦，魁楚、式耜等乃定议奉王还肇庆，至是遂称尊号。改元永历，以明年丁亥为永历元年，颁诏中外。
遣给事中彭燿、主事陈嘉谟赍敕往谕唐王聿。燿至广州，以诸王礼见，备陈宗支伦序及监国先后，语甚切至，因历诋观生诸人，观生怒，执燿，杀之，嘉谟亦不屈死。即日发兵攻肇庆，以番禺人陈际泰督师。
癸亥，明故大学士傅冠避居泰宁，为大兵所获，执至汀州，不屈，死之。
初，唐王以江西之警，命冠督师办湖东兵事。及泸溪告急，冠不能救，为给事中揭重熙所劾，或又言其嗜酒，乃许致仕。冠，进贤人，闻大兵连下吉、赣，走匿泰宁门人汪亨龙家，亨龙竟执以献。冠衣冠南向拜曰：“臣负国无状，死不足赎。”复西向拜曰：“祖父暴骨，惟冠之辜。”引颈受刃，血渍地，久而犹鲜，行人过者无不掩涕。逾年，其子始乞骸骨归，合身首敛葬之。【考异】事见《明史》本传，而其受刑于是年十一月二十一日，见李氏《寒支集》，即癸亥也，今据书之。
丙寅，明鲁王至厦门。
时王之旧臣从者，兵部尚书熊汝霖，翰林院编修张煌言。石浦镇将张名振，以扈从功晋封定西伯，与永胜伯郑彩左右王。
而是时郑芝龙已谋降附，密令彩执王归命，彩不可。乃匿王，以南夷貌类者，服王冠服居舟中，语守者曰：“苟事急，则缢以示之。”芝龙之叛唐也，其子招讨使成功独不可，时方屯师厦门、以前颁诏之隙，致寓公之敬于王而不为用。于是彩复奉王走
2641 明通鉴附编卷三
南澳。
十二月、癸酉朔、故明唐王招讨使郑成功起兵于南澳，仍称明年丁亥为隆武三年。于是鲁王复移次长垣。
甲戌，明桂王兵部侍郎林佳鼎败绩于三水。
广州之攻肇庆也，王遣佳鼎御之于三水。佳鼎故粤中监司，与林察同姓相善，察使群盗诈降，佳鼎信之，乘胜追至三山口。乱作，全师皆覆，佳鼎同佥事夏四敷赴水死。【考异】王夫之《永历实录》，又有水师游击将军管灿，并识之。
时肇庆大震，瞿式耜视师峡口，以王化澄为兵部侍郎代佳鼎，寻晋尚书。起前巡抚李永茂为大学士，未几罢。【考异】三水
之败，据《明史·苏观生传》，书“十二月二日”，即甲戌也。《南略》引
《粤事记》、则云“绍武立，学臣林佳鼎位总宪，行大司马事，提兵西上二水，欲侵肇庆。瞿式耜出东峡，设炮御之，遂歼佳鼎。侦者讹传式耜败，肇庆震惊，永历复奔梧州。据此，则佳鼎乃绍武臣，且胜负各异、并志之以俟考”云云。按计氏所引《粤事记》，即《风倒梧桐记》也，盖传闻之异词耳。然据《台湾外纪》，佳鼎后归郑成功。《东明闻见录》亦有“佳鼎不知所在，或日与四敷同死”云云、是佳鼎之死亦似未确，今仍据史书之，俟考。
丁亥，大清兵克广州，明唐王聿铸死之。
先是苏观生败肇庆之师，意自得，务粉饰为太平事，而委任关捷先及梁朝倾。捷先小有才，便笔札，朝锺善谈论，浃句三迁至祭酒。有潮州人杨明竞者，好为大言，诡称精兵满惠、潮间可十万，即特授惠潮巡抚。又有梁鍙者，妄人也，观生才之，用为更科都给事中，与明镜大纳贿赂，前后荐用数十人。观生本乏猷略，兼总内外任、益昏瞀、招海盗资捍御。其众白日杀人，悬肺肠于贵官之门以示威，城内外大扰。
时大兵自福建趋潮州、惠州，皆下之，长吏皆降附，即用其印移牒广州报无警，观生信之。是日，唐王聿镶方视学，百僚咸2642
川卫著
集。或报大兵已逼，观生叱之曰：“潮州昨尚有报，安得遽至此！妄言惑众，斩之！”如是者三。我军已自东门入，观生始召兵搏战，兵精者皆西出，仓卒不能集。
观生走梁鍙问计，鍙曰：“死尔！复何言！”观生入东房。鉴入西房，各拒户自经。观生虑其诈，稍留听之、蓥故扼其吭，气涌有声，且推几仆地、久之寂然。观生信为死，遂自缢。明日、鍙献其尸出降。朝锺闻变赴池，遇救出，复自经死。
唐王方事阅射，亟易服逾垣，匿王应华家。俄缒城走，为追骑所获，馈之食，不受，曰：“我若饮汝一勺水，何以见先人地下！”投缳而绝。明益王、周土等皆遇害。【考异】《辑览》，“周，益，辽等凡二十四王，皆遇害。”何吾驺、王应华等悉降，惟故袁州知府霜子衡一门死之。
子衡，南海入，唐王立，召为太仆卿。至是闻广州不守，乃召妾莫氏及三子应兰，应荃、应芷，语之曰：“礼，临难毋苟免。若辈知之乎？”三子皆应曰：“惟大入命。”子衡援笔大书“忠孝节烈之家”六字悬中堂，易朝服北向拜，又易绯袍谒家庙，先赴井死，妾从之，应兰偕妻梁氏及一女继之，应荃、应芷偕其妻徐氏、区氏又继之，惟三孙得存。有小婢见之，亦投井死。
未几，龙门破，里居故新城知县廖翰标，以二幼子托从父，从容自经死。番禺破，行人梁万爵曰：“此志士尽节之秋也。”赴水死。
丁酉，明桂王复奔梧州。【考异】丁酉，是月二十五日也。《南略》及诸书皆同。惟《辑览》目中作“二十二日”。
时司礼王坤用事，铨政军务，任意颠倒，数以内批授官，诸臣争之不听。给事中刘鼒疏劾坤，几得罪；大学士瞿式耜力救，乃免。
及是闻广州破，肇庆大震，式耜请驻峡口御之，坤不从。以肇庆知府朱治间为两广总督，守肇庆。王遂驾轻舟西上，驻梧
2643 明通鉴附编卷三
州。
是月、大清兵至顺庆，张献忠伏诛。
初，献忠谋走川北，是春，明参将杨展等尽取上川南地，屯嘉定，与洪雅、松、茂诸军相为声援。而督师王应熊在遵义，巡抚马乾在重庆，部将王祥、曾英皆宿重兵，贼势日蹙。惟保宁、顺庆为贼将刘进忠所守，进忠又数败，献忠怒，遗孙可望，刘文秀、王尚礼、狄三品、王复臣等攻川南郡县，应熊与巡抚樊一蘅急令展及副将侯天锡、游击马应试等连营犍为、叙州以御之，贼连战不利。英及祥乘间趋成都，献忠立召可望等还。
会大清兵入蜀境，献忠将北走，欲尽杀川中兵，于是进忠惧，遂奔我军于汉中请降，乞为乡导。是秋，献忠弃成都，走顺庆，入西充之凤皇山。进忠侦得之，导入山。至盐亭界，天大雾，献忠晓行，猝遇大兵于山坡中。进忠与善射者俱，指示之，以一矢中其额。坠马，蒲伏积薪下，于是我兵禽献忠出，斩之，降及败死者二三十万。其党伪平东将军孙可望、伪安西将军李定国、伪抚南将军刘文秀、伪定北将军艾能奇、伪都督白文选、冯双礼等俱溃走川南。
时故明川中诸将，自王应熊以下，竞拥兵自固，重庆曾英兵最强，可望等率残兵骤至，英出不意，战败，沉江死。贼遂陷綦江，应熊遇走永宁山中，寻卒于毕节卫。明桂王乃以大学士吕大器尽督西南诸军代应熊，赐剑，便宜从事。




