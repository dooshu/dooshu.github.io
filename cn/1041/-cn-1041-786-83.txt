彭龟年　邀凉亭五首

劝节不可拗，净色不受污。

平生今日交，屹屹老桂树。

彭龟年

彭龟年　邀凉亭五首

史君大雅资，胸中淡无欲。

尤物能移人，犹有此数竹。

彭龟年

彭龟年　邀凉亭五首

凉风不肯来，偃蹇如相要。

悠悠天地间，舍我从谁邀。

彭龟年

彭龟年　邀凉亭五首

未必柳柳州，有此一饷凉。

心清境自静，内躁物亦强。

彭龟年

彭龟年　邀凉亭五首

簿书本不俗，定能碍凉颸。

少陵冰壑心，却恨与事违。

彭龟年

