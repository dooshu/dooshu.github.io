陆游　初春遣兴三首始於志退休而终於惓惓许国之忠亦臣子大义也

烂熟思来怕热官，退飞心地喜轻安。

舍鱼正可取熊掌，食肉何须知马肝。

放眼柳梢初暗动，褪花梅子已微酸。

典衣剩作江头醉，莫谓天涯苦鲜欢。

陆游

陆游　初春遣兴三首始於志退休而终於惓惓许国之忠亦臣子大义也

大隐悠悠未弃官，俸钱虽薄却心安。

人方得意矜蜗角，天岂使予为鼠肝。

佳日剧棋志旅恨，短衣驰射压儒酸。

小桃杨柳争时节，载酒江头罄一欢。

陆游

陆游　初春遣兴三首始於志退休而终於惓惓许国之忠亦臣子大义也

白发凄凉故史官，十年身不到长安。

即今天末吊形影，何日上前倾肺肝。

孤愤书成词激;烈，五噫歌罢意卒酸。

此怀欲说无人共，安得相携素所欢。

陆游

