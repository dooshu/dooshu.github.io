第十七章：诈妮子调风月

简名《调风月》或《诈妮子》。杂剧剧本。元关汉卿作。四折，旦本。剧取材于现实。写金国尚书之子小千户自燕京来洛阳探望某夫人，夫人令侍婢燕燕服侍。千户爱悦之，许以小夫人而诱合。寒食节，千户踏青遇尚书女莺莺，一见钟情，互赠定物。事为燕燕察觉，知受骗，愧怒交加。异日，千户复来求欢，燕闭门而拒之。千户怒，怂恿夫人令燕往莺家说媒。燕推辞不脱，即至莺家，莺满口允婚。成婚之日，燕为莺梳妆，遭千户奚落，忍无可忍，乃当众揭发千户骗奸秽行。夫人恐家丑外扬，遂令千户娶燕为小夫人。有《元刊杂剧三十种》本，科白多缺。《元曲选外编》据以重印。宋人说话有《妮子记》目，然属灵怪类。金院本有《调风月》，而情节与此无涉。又元刘一棒《风风雨雨莺燕争春记》南戏，《永乐大典》、《南词叙录·宋元旧篇》中著录之《诈妮子》，皆佚。《宋元戏文辑佚》辑残曲八支。明佚名有《诈妮子》传奇。

