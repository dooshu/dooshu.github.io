台山有虎谣


台山乃无虎，无虎古所传。台山忽有虎，有虎来何年？上不从九天，下不从九泉。千百豺与狼，拥之据山巅。山亦有民园，山亦有民田。田园已就芜，樵苏且难前。凶番据故巢，出入乃晏然。谓番命在天，生杀非虎权。翳彼山中民，何独垂馋涎？上当告九天，守阍恐有连。下欲达九泉，九泉何冥冥？台山瘴不开，哀哉有虎篇。





