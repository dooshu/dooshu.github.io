◇请雨词

华阳隐居陶弘景、道士周子良词。窃寻下民之命，粒食为本，农工所资，在於润泽。顷亢旱积旬，苗稼焦涸，远近嗷嗷，瞻天雀息，百姓祈请，永无感降。伏闻雨水之任，有所司存，愿哀悯黔首，霈垂沾渥，呵风召云，肤寸而合，使洪潦溢川，水陆咸济，则白鹄之咏，复兴於今，共伸至诚，稽颡词情，谨词，天监十四年太岁乙未六月二十日词，诣句曲华阳洞天张理禁赵丞前。（本集。）

