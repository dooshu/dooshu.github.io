曹勋　和范倅十首

腊雪已知收岁事，快晴喜复上朝晖。

清樽要及东城醉，趁取风光未苦飞。

曹勋

曹勋　和范倅十首

当年越相有青毡，百越于今奠枕眠。

兰玉阶庭传相业，声猷剩在日华边。

曹勋

曹勋　和范倅十首

缤纷剪彩庆云低，佩玉摇金冷不知。

禁殿想趋三白贺，微和先入万年枝。

曹勋

曹勋　和范倅十首

海边草芥一冬新，况复冬温接畛春。

从此近城花渐好，不妨闲作惜花人。

曹勋

曹勋　和范倅十首

岩壑未销连夜雪，松篁深映一川梅。

忍寒故作迟迟去，只为清香特特来。

曹勋

曹勋　和范倅十首

喧喧暮雀啅寒枝，夜雪澄光入锦帷。

示病维摩元不病，要收好语入新诗。

曹勋

曹勋　和范倅十首

彩幡金胜袅宫云，碧甲红芽巧斗新。

异县幽怀易牢落，强看儿女艳芳春。

曹勋

曹勋　和范倅十首

轻绡乍试依微巧，蜡白仍随掩苒春。

忽得新诗知节物，衰迟浑似梦中人。

曹勋

曹勋　和范倅十首

幕天席地供余酌，惜月留云忆旧书。

今日海边消息断，空令稚子摘芳蔬。

曹勋

曹勋　和范倅十首

对雪惘然怀酒伴，萦心还复为诗魔。

老农心念须三白，渔父家风想一蓑。

曹勋

