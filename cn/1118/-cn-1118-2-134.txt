【人主】


（历代）皇帝别称。《汉书·高帝纪》下：“太公家令说太公曰：‘天亡二日，土亡二王，皇帝虽子，人主也。太公虽父，人臣也。奈何令人主拜人臣！’”《后汉书·陈蕃传》：“蕃乃独上疏曰：‘……陛下虽厌毒臣言，凡人主有自勉强，敢以死陈。’帝得奏愈怒。”宋王谠著、周勋初校证《唐语林校证》卷一：“（唐）太宗尝临轩谓侍臣曰：‘我为人主，兼行将相事，岂不是一夺公等名？’”宋李心传《建炎以来系年要录·建炎二年》：“（宗）泽恐豪杰解体，是日，上疏言：臣闻人主中天下而立，定四海之民，恭惟太祖皇帝，肇造区夏，以今京师为天下中。故创业垂统，欲传之亿万世，太宗、真宗、仁宗、英宗、神宗、哲宗奕世圣人，传以相授，皆以京师为本根之地。”　（战国）诸侯国王别称。《战国策·东周策》：“昭献在阳翟，周君将令相国往，相国将不欲。苏厉为之谓周君曰：‘楚王与魏王遇也，主君令陈封之楚，令向公之魏。……今昭献非人主也，而主君令相国往。若其王在阳翟，主君将令谁往？’周君曰：‘善。’乃止其行。”《荀子·王霸》：“使臣下百吏莫不宿道乡方而务，是夫人主之职也。”





