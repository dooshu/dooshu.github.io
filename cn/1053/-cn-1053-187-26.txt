石介　感兴

村导何所适，种木树桑梓。

田园绕家舍，远不逾十里。

款段足乘骑，代步而已矣。

但识畜驽骀，安知有骐骥。

腊月北风冷。太行山色紫，

君命急如火，城头见烽燧。

雪深马僵倒，十夫扶不起。

军法有明训，后期死者诛。

倚鞍思骏骨，抚轡念绿駬。

求之不可得，觳觫满眼泪。

旁闻负薪叟，窃语相讥剌。

居安常念危，在险如处易。

临难始求济，狼狈徒劳尔。

有备则无患，古人垂深旨，

平居无事时，华厩深秘邃。

善穣与丰草，秣饲十厩吏。

驽骀饱相枕，素餐不知媿。

伯乐能识马，每来加劝说。

飞兔与騕褭，日牵在都市。

为爱千金资，食悋不肯置。

今日临艰难，努力自勉励。

石介

