张耒　次韵子由舍人先生追读迩英绝句四首

天寒书殿晓班清，气爽仙盘瑞露零。

讲罢群公佩声散，一竿宫日转槐庭。

张耒

张耒　次韵子由舍人先生追读迩英绝句四首

联翩右史直西垣，旧墨螭头点未干。

自是退之平昔事，可须惭着进贤冠。

张耒

张耒　次韵子由舍人先生追读迩英绝句四首

冠佩煌煌拱北辰，道人风骨自轩轩。

茯苓松下龟鼋老，须乞灵丹一粒吞。

张耒

张耒　次韵子由舍人先生追读迩英绝句四首

恭默谁聆金玉音，陶甄万物付无心。

君王好学真天意，忧国论思不厌深。

张耒

