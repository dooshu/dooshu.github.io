陆文圭　洛中郑悫三伏之际率宾僚避暑于使君林取大莲叶盛酒以簪剌叶令与柄

外直中通异众芳，嗅来叶气胜花香。

一杯先吸鉴湖月，满口潜消玉井霜。

尤胜朱樱煎作蜜，何须紫蔗压为浆。

细看象鼻弯弯曲，剌手独嫌绿丙长。

陆文圭

陆文圭　洛中郑悫三伏之际率宾僚避暑于使君林取大莲叶盛酒以簪剌叶令与柄

昔宴宾僚避暑林，傅杯故事到如今。

屈茎聊当黄金杓，剌叶先抽碧玉簪。

闻得鼻端香馥馥，流从舌底味森森。

坡仙爱醣柑为酒，欲道清莲带苦心。

陆文圭

陆文圭　洛中郑悫三伏之际率宾僚避暑于使君林取大莲叶盛酒以簪剌叶令与柄

有客相傅群暑芳，采莲不用采花房。

绿盘擎重盛珠露，碧管虚中溜玉浆。

象鼻卷风随手曲，良脐入水透肌香。

醒来忽忆涪翁句，摘贯分甘共母党。

陆文圭

陆文圭　洛中郑悫三伏之际率宾僚避暑于使君林取大莲叶盛酒以簪剌叶令与柄

碧云影裹倚栏干，鲸吸诗人酒量宽。

惟有鉴湖堪避暑，遥知玉井正生寒。

簪开翠策微通窍，滴下真珠满走盘。

一叶偶因风飐破，帕罗香心岁时乾。

陆文圭

陆文圭　洛中郑悫三伏之际率宾僚避暑于使君林取大莲叶盛酒以簪剌叶令与柄

荷亭避暑约傅杯，醉吸清风入手来。

象鼻形弯通曲柄，鸭头色生泼新醅。

中擎玉液休倾满，半卷青心莫展开。

春酒一江能吸尽，始知李白是仙才。

陆文圭

陆文圭　洛中郑悫三伏之际率宾僚避暑于使君林取大莲叶盛酒以簪剌叶令与柄

当年避暑使君林，暇日诸贤肯过临。

荷带露香须缓折，酒无风韵莫轻科。

玉簪先透玲珑玉，金注徐倾潋滟金。

叶底可能甘胜蜜，欲屡小苦是莲心。







卷209

陆文圭

陆文圭　洛中郑悫三伏之际率宾僚避暑于使君林取大莲叶盛酒以簪剌叶令与柄

不须酒列吸云红，剌叶潜令与柄通。

碧色轮困弯到底，黄流潋滟注当中。

醉来欲捉波心月，醒后因吹水面风。

欲笑求仙求不得，金茎半折露盘空。

陆文圭

陆文圭　洛中郑悫三伏之际率宾僚避暑于使君林取大莲叶盛酒以簪剌叶令与柄

露盘净植水中央，好借诗人引玉触。

象鼻巧能通叶柄，马蹄更与摘莲房。

吸川不觉西湖阔，漱石尤便玉井凉。

醉裹兴来休折遍，也留数叶覆鸳鸯。

陆文圭

陆文圭　洛中郑悫三伏之际率宾僚避暑于使君林取大莲叶盛酒以簪剌叶令与柄

越溪女子翠红裳，来与群仙侑一觞。

叶展圆盘如许下，丝连曲柄更能长。

清高胜饮金茎露，甘滑疑餐玉薤霜。

醉手傅杯犹未稳，碧痕微损迸琼浆。

陆文圭

陆文圭　洛中郑悫三伏之际率宾僚避暑于使君林取大莲叶盛酒以簪剌叶令与柄

樽痓自古宴嘉宾，末世风流意转新。

筒叶卷来由郑氏，杯荷制出始唐人。

一时花草空傅玩，他日宝僚但饮醇。

外直中通比君子，轮他光霁满怀春。

陆文圭

陆文圭　洛中郑悫三伏之际率宾僚避暑于使君林取大莲叶盛酒以簪剌叶令与柄

剌叶为筩制颇奇，郑公故事老坡诗。

擎来入手成欹哭，注在当心即漏卮。

玉露有香黏翡翠，碧云无影浸琉璃。

假饶吸尽西江水，钵内生莲是岁时。

陆文圭

