李曾伯　徐介卿赴召经筵二诗送之

天赋经纶满壮怀，饱於敭历老其才。

江东见谓无卿比，今世谁能舍我哉。

岭表分弓宽上雇，淮头弄印待公来。

玉阶宜罄忠言告，闻说天边有诏催。

李曾伯

李曾伯　徐介卿赴召经筵二诗送之

袂判平山十五年，喜迎召节下楼船。

交情一见岁寒在，世事几番春梦然。

我亦将归谋佚老，公今此去类登仙。

一杯且酌长沙酒，莫忆灯棋话汉边。

李曾伯

