○与贾少公书

宿昔惟清胜。白绵疾疲尔，去期恬退，才微识浅，无足济时。虽中原横溃，将保以救之？主命崇重，大总元戎，辟书三至，人轻礼重。严期迫切，难以固辞，扶力一行，前观进退。且殷深源庐岳十载，时人观其起与不起，以卜江左兴亡。谢安高卧东山，苍生属望。白不树矫抗之迹，耻振元邈之风，混游渔商，隐不绝俗。岂徒贩卖壑，要射虚名？方之二子，实有惭德。徒尘忝幕府，终无能为。唯当报国荐贤，持以自免，斯言若谬，天宝殛之。以足下深知，具申中款。惠子知我，夫何间然？勾当小事，但增悚惕。

