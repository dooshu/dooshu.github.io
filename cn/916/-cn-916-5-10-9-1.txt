【历山草堂应教】

（南平王铄有过历山湛长史草堂诗）

闭户守玄漠。无复车马迹。衰废归丘樊。岁寒见松柏。身惭睢阳老。名忝梁园客。习隐非朝市。追常在山泽。离离插天树。磊磊间云石。持此怡一生。伤哉（诗话作感。）驹度隙。（○古诗类苑十一。《诗纪》五十四。升庵诗话作湛方生酬南平王。又全唐诗丘丹经湛长史草堂诗序引柏一韵。）

