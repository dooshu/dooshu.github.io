【箜篌谣】

结交在相知。（文苑作得。乐府同。）骨肉何必亲。甘言无忠实。世薄多苏秦。从风暂靡草。宝贵上升天。（文苑作人。注云。一作真。）不见山（文苑作高。）巅树。摧扌兀（文苑误作抗。）下为薪。岂甘（文苑云。一作目睹。）井中泥。上出作埃尘。（文苑作时至出作尘。《诗纪》云。一云时至出作尘。○文苑英华二百十失名。次梁刘孝威后。《乐府诗集》八十七作无名氏。又《御览》四百六作古歌辞。引亲、秦二韵。）

