○牛驴杂税

牛驴牲畜烟包布花酒曲等税、交易之所收也、例有牙行经纪、评价发货、凡城乡贸易之处、置一卯簿、发给该牙行经纪、逐日逐起登簿收税如不登簿即以漏税查究。然贸易多寡之不时。阴晴之无定。奸牙得以借口隐匿。十仅填其一二。太严恐其多索贸易之人。太宽徒饱奸猾之辈。亦惟时出不意以稽察之使其不致甚欺则可耳。每簿止定数张、朔望缴换内衙查记收报之数旧簿存衙、不必发外、

