梅尧臣　依韵和孙侔鴈荡二首

海边巉绝有苍山，怪怪奇奇物象闲。

百丈素流珠喷薄，千里红树火回环。

远寻僧寺石屏下，时遇野人云屋间。

今日京华见君说，便思轻舸出东关。

梅尧臣

梅尧臣　依韵和孙侔鴈荡二首

鴈荡高高路莫通，衔芦秋翼入云峰。

山头水阔不见影，岩下沙平时有踪。

千仞柱天何敛闪，万工挥笔漫轻浓。

葛巾蜡屐未能著，空羡青苍重复重。

梅尧臣

