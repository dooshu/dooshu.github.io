○又贺瑞石表

伏自翠华南指，黄道西分。山行则六凤翔轩，水渡则双龙负楫。剑飞峭壁，芝秀行宫。祥文泛木於湘川，丽日交辉於蜀国。盖由圣神所，谦抑不居，遂令感动元穹，发挥厚土。青羊故里，精思盘石之臣。白马新踪，默启灵砖之篆。仙家秘密，景祚延洪。周旋六字之中，契合千年之运。魏代之始营宫庙，玉玺效祥。舜朝之流眄庭除，金车迥出。方於贻（疑）难断斯文。

