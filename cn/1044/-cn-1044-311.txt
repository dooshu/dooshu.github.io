王禹偁　四皓庙二首

秦皇焚旧典，汉祖溺儒冠。

万民在涂炭，四老方宴安。

白云且高卧，紫芝非素餐。

南山正优游，东朝忽艰难。

高步揖万乘，拂衣归重峦。

飞源自冥冥，束帛徒戋戋。

古庙对山开，清风向人寒。

更无隐遁士，空有宾客官。

况我谪宦来，尘迹污祠坛。

朝衣惭蕙带，佩玉愧纫兰。

或依隺下树，陶暑解马鞍。

或借庙前水，乘秋把鱼竿。

吾道多龃龉，吾生利盘桓。

登山殊未倦，饮水聊尽髈。

精灵莫相笑，此意乐且盘。

王禹偁

王禹偁　四皓庙二首

小言望小利，载在礼经中。

遂有鹰犬辈，拔剑各争功。

一出定万乘，去若冥冥鸿。

寂寂千古下，孰继采芝翁。

王禹偁

