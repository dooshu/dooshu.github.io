【代言之职】


（历代）起草诏诰官通称。宋赵彦卫《云麓漫钞》卷五：“代言之职，西汉多命文士视草，司马相如等是也。东汉则尚书郎主作文书起草，《汉仪》曰：‘尚书郎初从三署诣台试；初上台，称守尚书郎；中岁满，称尚书郎；三年，称侍郎。魏晋以来，中书监令掌赞诏命，记会时事，典作文书。’魏孝文谓高闾曰：‘卿为中书监，职典文辞，若情思不至，应谢所任。’以其地在枢近，多承宠任，谓之凤凰池。齐有中书通事舍人，后去‘通字’，直曰‘中书舍人’，专掌诏诰，兼呈奏之事，自是诏诰之事，舍人专之。又王献之为中书令，启瑯琊王为中书监，表曰：‘中书职掌诰命，非轻才所能独任，自晋建国，尝命宰相参领；中兴以来，益重其任；故能王言弥徽，德音四塞，则亦宰相之任也。至唐置翰林学士，以文章侍从，而本朝因之。翰林学士司麻制、批答等，为内制；中书舍人六员，分房行词，为外制云。”　（明）内阁大学士别称。《明史·冯元传》：“廷臣交论温体仁、王应熊朋比误国。元上言：‘政本大臣……供票拟。……有汉、唐宰相之名，而更代天言。’”《明史·温体仁传》：“命体仁以礼部尚书兼东阁大学士。”





