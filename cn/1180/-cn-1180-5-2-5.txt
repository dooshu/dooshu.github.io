八骏巡游


周史纪：穆王臣造父善御，得八骏马。王使造父御之西巡，乐而忘返。东方徐夷，乘间作乱，周乃中衰。

周史上记：穆王时，有个臣叫做造父，善能御车驾马。是时，穆王得了八匹极善走的骏马，使造父驾着，往西方去巡幸。当时天下太平，穆王驾着那骏马，任意遨游，不思返国，把朝廷政事都废了，民心离叛。东方有个徐夷，因此乘空造反，僭称为徐偃王。近徐的诸侯，多有往朝于徐者，周家的王业至此中衰。

夫穆王初年，亦是个英明之主。后来只为用了造父，耽于游幸，遂致政乱国衰。然则人君之举动，可不慎哉！





