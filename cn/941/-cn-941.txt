甘水仙源录/甘泉仙源录/夷门天乐道人李道谦集 - (元)李道谦


元李道谦编。道教全真道经书。十卷。一名《甘泉仙源录》，简称《仙源录》。据篇首自序称：王重阳于金正隆四年(1159)夏，遇真仙于终南山甘河镇，饮以神水，付以真诀，从此尽断尘缘，弃家修道。本书因此得名。书中录有元世祖至元六年(1269)颁给全真道五祖七真的诏书，收集了全真道祖师及弟子与再传弟子六十余人的碑记，存录全真道的宫观碑铭等，系关于全真道的诏书、碑志汇集。是研究全真道派史的重要文献，为研究道教史者所重视。收入《正统道藏》洞神部记传类。




简介

经名：甘水仙源录。十卷。元代李道谦编撰。底本出处：《正统道藏》洞神部记传类。参校本：艺风堂拓本、柳风堂石墨佑本、元好问《遗山集》、《古楼观紫云衍庆集》、《牧庵集》、《秋涧集》。







甘水仙源录序

夫道家之学以祖述黄老而宪章庄列者也，后之学者去圣逾远，所谓微妙玄通大本大宗闳衍博大之理，枝分派别莫得其传，盖已数千余岁。於今矣，道不终否，待时而行。我重阳祖师挺天人之姿，奋乎百世之下，乃於金正隆己卯夏遇真仙於终南山甘河镇，饮之神水付以真诀。自是尽断诸 缘同尘万有，即养浩於刘蒋、南时等处者三年，故得心符至道。东游海滨，度高弟弟子丹阳、长真、长生、长春、玉阳、太古诸君，递相阐化。於是高人达士应运而出，大则京都小则郡邑，建立名宫杰观比比皆是，遂使真风遐布於世问，圣泽丕敷於海内，开辟以来而道门弘阐未有如斯时之盛。呜呼，其重阳祖师暨门下诸君有功於玄教者为不浅矣。道谦爰从弱冠寓迹于终南刘蒋之祖庭，迄今甫五十载，每因教事历览多方，所在福地名山、仙宫道观坚立各师真之道行，及建作胜绿之碑铭者，往往多鸿儒巨笔所作之文，虽荆金赵璧未易轻比。道谦既经所见随即纪录，集为一书，目之日《甘水仙源录》，锓梓以传。如他日嗣有所得继之斯后，庶使向上诸师仙功道行不离几席之上，得以观览者焉，亦可谓玄教盛事之一端也。至元戊子岁重九日夷门天乐道人李道谦序。







