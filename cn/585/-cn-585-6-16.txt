第十六则 相形不如论心，论心不如择术

弃玉取石者盲，羊质虎皮者辱。

解读 放弃宝玉而选取石头，这样的人是有眼无珠的盲人；即使羊披上虎皮，但其本质还是柔弱的，必会招来辱身之祸。

张注“有目与无目同，有表无里与无表同。”

王氏曰“虽有重宝之心，不能分拣玉石；然有用人之志，无智别辨贤愚。商人探宝，弃美玉而取顽石，空废其力，不富于家。君王求士，远贤良而用谗佞，枉费其禄，不利于国。贤愚不辨，玉石不分；虽然有眼，则如盲暗。

“羊披大虫之皮，假做虎的威势，遇草却食；然似虎之形，不改羊之性。人倚官府之势，施威于民，见利却贪，虽妆君子模样，不改小人非为。羊食其草，忘披虎皮之威；人贪其利，废乱官府之法，识破所行谲诈，返受其殃，必招损己、辱身之祸。”

