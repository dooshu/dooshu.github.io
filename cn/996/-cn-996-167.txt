项安世　次韵谢处州乡人二首

听说江湖万里身，十年流转狎波神。

乡心只羡秋鹰争，世味如何腊蚁醇。

耳识吴音疑故旧，眼看南士宽尖新。

袖中诗句清如许，何啻他乡见似人。

项安世

项安世　次韵谢处州乡人二首

黄花和露作深秋，志士临风惜壮猷。

靡靡道途空接淅，摇摇心事剧县旒。

儿时童木今盈抱，老去还家莫漫游。

侧耳乡书上霄汉，圣朝宾贡似成周。

项安世

