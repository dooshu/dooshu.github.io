周必大　送七兄监庙赴南宫兼吾大兄知县二首

俊兄才学众人知，富贵功名自有时。

海运今看鹏怒击，韶成始是凤来仪。

状头谩诧文阶峻，榜眼常多紫绶垂。

家有郑公遗笏在，一闻吉语即相贻。

周必大

周必大　送七兄监庙赴南宫兼吾大兄知县二首

河梁曾诵送行篇，蜗角牛毛十五年。

毕竟中间皆梦尔，祗今相对各苍然。

萧萧暂隔连床雨，荡荡初行万斛船。

谁近上林看跃马，东阳诗句定先传。

周必大

