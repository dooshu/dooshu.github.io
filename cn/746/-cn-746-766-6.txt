卷766_6【秋夕书怀】  刘兼

荒僻淹留岁已深，解龟无计恨难任。

守方半会蛮夷语，

贺厦全忘燕雀心。夜静倚楼悲月笛，秋寒奇支枕泣霜砧。

宦情总逐愁肠断，一箸鲈鱼直万金。

直气从来不入时，掩关慵更钓磻溪。

斯文未丧宣尼叹，吾道将穷阮籍悲。

轻粉覆霜凝夜砌，乱金铺菊织秋篱。

南阳卧久无人问，薄命非才有可疑。

