○申严覆勘狱囚敕（节文）

今後指挥诸道州府，凡有推鞫囚狱，案成後逐处委观察防御团练军事判官，引所勘囚人面前录问。如有异同，即移司别勘，若见其本情，其前推勘官吏，量罪科责。如无异同，即於案後别连一状，云所录问囚人无疑案，同转上本处观察团练使。刺史有案牍未经录问，不得便令详断。如防御团练刺史州有合申节使公案，亦仰本处录问过，即得申送。

