朱积离魂：

华亭朱积，以庶常逃南。尝疾甚，魂冉冉自榻出，升屋上。若前列双烛，身东向，烛即东。身西向，烛即西，竟日魂徐下，人所寝之东南隅见身隔于榻，并榻卧者不知为何人也。如是三日。忽欲溲，借卧者溲焉。时扶掖甚苦，久之魂登榻并卧，又不相属。少间同年某移饮榻次，约明年灯夕偕游。答之曰，我愿甚，但未知彼许我否。同年骇别。魂离二十七日始合体而愈，因历历为包长明述之。



