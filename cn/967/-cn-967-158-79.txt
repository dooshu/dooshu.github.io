李弥逊　次韵陆虞仲学士涂中咏雪二首

可笑无毡老郑虔，甘寒忍喜咏丰年。

飞花穿树春疑早，秀麦分岐瑞有先。

白玉楼成迷万井，青云路绕认双川。

轻缣窘幅终难状，却借骚人好句传。

李弥逊

李弥逊　次韵陆虞仲学士涂中咏雪二首

岁行去似客程兼，诗债新随雪阵添。

唱绝郢人夸洁白，舞低赵女斩轻纤。

寒威莹骨胜三沐，爽气薰心解六黏，

险语赓酬难自勉，旋乾吟笔尽更签。

李弥逊

