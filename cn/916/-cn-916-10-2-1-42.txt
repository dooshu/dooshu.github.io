【奉和同泰寺浮图诗】

（《诗纪》云。和梁简文帝。）

□□（文苑作苕苕。广弘明集作{艹迢}々。注云。三本、宫本作迢迢。）凌太（文苑云。一作泰。）清。照殿比（诗集作北。）东京。长影临双阙。高层出九城。ㄆ积行云碍。幡摇度鸟惊。凤（文苑作花。注云。一作凤。）飞如始泊。（文苑作落。注云。一作迩。诗集作落。）莲合（广弘明集云。元本作答。）似初生。轮重对月满。铎韵拟鸾声。画（《类聚》、诗集误作昼。）水流全住。图云色半轻。（文苑作行。注云。一作轻。《诗纪》云。一作行。诗集作玉行。又注。一作轻。）露晚盘（广弘明集作泉。注云。明本作全。文苑作烟露晚。注云。一作露晚盘。诗集作烟露晚。）犹滴。珠朝火（文苑作史朝。）更明。虽连博望苑。还接银沙城。天香下桂殿。仙梵入伊笙。庶闻八解（诗集作界。）乐。（文苑作同八界。注云。一作庶闻八解乐。）方遣六尘情。（○本集三。《类聚》七十六。广弘明集三十。文苑英华二百三十三。庾开府诗集下。《诗纪》百十五。）

