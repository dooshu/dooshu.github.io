释文珦　送人

送子西风里，令予起别愁。

何时通远信，逾月在孤舟。

野果经霜实，潮田带露收。

明朝於此地，独自倚高楼。

释文珦

释文珦　送人

澹澹烟波南浦春，临流挥手易沾巾。

啼鹃不解留归客，岸柳偏能送去人。

释文珦

释文珦　送人

暂时相见还相别，别恨多於未见时。

明日新安江上去，春风波浪不相知。

释文珦

