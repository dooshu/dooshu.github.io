○对反古修火利判

〈乙学修火利，合土为之用，人言其反古。辞云：皆从其朔。〉

五帝殊功，不相沿袭；三王异制，各有等衰。故樽施太素之前，合土渐浇漓之代。乙虽非火正，将效祝融，未及汉阴之望，遂作河滨之器。俾夫炎上之德，有益陶钧，济物之功，更成埏填。则宫室台榭，为利颇多，送死事生，於何不有？迹虽反古，事乃荣今，无乖佐理之端，妙合随时之义。况称从朔，将执《礼》经。虽致薄言，何伤厥理？

张钅柬

钅柬，京兆人，元宗时进士第。

