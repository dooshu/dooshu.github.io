○对田中有树判

〈乙有树於田中，里人让之。称“在疆埸”。〉

国有谟训，人唯定居，非周封之井疆，异秦制之阡陌。乙有嘉树，森乎甫田，上含烟飚，下润沟洫。擢本抽，岂彭泽之五柳；负阴向阳，等江陵之千橘。此乃是地良美，繇条草木。有滋稼穑，看施饣盍野之劳；益我公私，见满如坻之积。纵使群木耸秀，何妨百谷用成？今则不废{艹衮}，况乎实在疆埸。里人之让，未知相土之宜；司寇之局，须置赎金之名。

张渊（疑）

