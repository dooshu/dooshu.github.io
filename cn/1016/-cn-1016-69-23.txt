杨时　春日五首

春深不见鷅鹠，百舌时闻自在鸣。

独步移床卧深屋，细看新燕巧经营。

杨时

杨时　春日五首

蔷薇正好结花棚，拟为幽轩作锦屏。

穷巷寂寥人不到，空藏春色锁深扃。

杨时

杨时　春日五首

一番微雨一番晴，淡淡春容照眼明。

庭外幽花自开落，飞扬无处觅残英。

杨时

杨时　春日五首

晴明百鸟啭新声，摧啄幽花折粉英。

冷坐隔帘呼不起，惜春无计若为情。

杨时

杨时　春日五首

雨余残日照窗明，风弄行云点点轻。

坐对庭阴人閴寂，时闻蛛网挂虫声。

杨时

