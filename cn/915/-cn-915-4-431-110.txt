◇高阳令杨著碑（《汉隶字源考》为建宁元年）

（上缺十字）之情，穷七道之奥（缺）综书藉（缺三字）贤仕郡，历五官掾功曹、司隶从事，仍辟大尉，迁定颍侯相。特以儒学，诏书敕留，定经东观，顺玄丘之指，蠲历世之疑。天子异焉，擢拜议郎，迁高阳令。德以柔民，刑以威奸，是以黎庶爱若冬日，畏如秋，恩洽化布，未期有成，颀甫斑爵，方授银符。闻母氏疾病，孝内发，释荣投黻，步出城寺，衣不暇尹，车不俟驾，载驰（缺二字）躬亲尝祷，追纵曾参，继迹乐正，百行之主，于斯为盛。复辟司徒，举治剧，拜思善侯相。遭从兄沛相忧，笃义忘宠，飘然轻举。位淹名显，敷闻于下，宜干帝室，作国辅臣。上天不惠，不我遗。年五十有三（缺三字）年十月廿八日壬寅卒。凡百陨涕，缙绅忄崔伤，门徒小子，丧兹师范，悲将焉告，仰叫穹仓。感三成之义，惟铭勒之制，皆所以纪盛德、传无穷者也。若兹不刊，後哲曷闻？故树斯石，以昭厥勋。其辞曰：

玄乾钟德，于我杨君。其德伊何？如玉如莹。其孝，恂恂其仁。躬尚节俭（缺十一字）文纲纪典谟（缺四字。《隶释》十一）

