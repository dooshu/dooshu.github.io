杨简　丙子夏偶书

风从槐市过来凉，丝竹金英尚在堂。

惟有慈湖亲听得，近来吾党亦专芳。

如何鑽仰徒劳苦，要说精粗与短长。

神气风霆俱是教，四时代谢尽彰彰。

杨简

杨简　丙子夏偶书

行年七十有六，随世名言则然。

应酬衮衮万状，变化离均坤乾。

人情曲折参错，动静多寡后先。

孰有孰虚孰实，无高无下远边。

清明靡所不照，一语不可措焉。

先圣为是发愤忘食，某也何敢空度岁年。

杨简

