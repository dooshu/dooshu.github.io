牟巘五　挽赵春谷

堕地追风骥，垂天驾海鹏。

嗟哉中道止，藉甚到今称。

几士待举火，一生甘饮冰。

居然使跖寿，念此拂人膺。

牟巘五

牟巘五　挽赵春谷

子美转同谷，灵均怀此都。

修名千载短，多难臣饮孤。

天意终难料，心期自不渝。

西风吹更急，萧索间泉途。

牟巘五

牟巘五　挽赵春谷

北弁方胥会，西崦遽莫追。

津梁摩诘病，台沼雍门悲。

鹤有还家梦，乌无反哺期。

泷冈松槚近，足慰九原思。

牟巘五

