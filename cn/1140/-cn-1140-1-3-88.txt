三天洞小记

宣州稽亭岭东南数里有石洞曰三天稽亭者谿岩层陗图经所谓过客至此盘桓稽留者也去此最深曲者为洞其上有仙人岩岩麓得洞仄迳成梯罅而入裁通三四尺许风出泠然中空为大屋修广可数十间苔斑赮駮上穿三牖吐纳云日洞尽处泉??流石底溉田数顷龙窟其中岁尝雷雨大作涌流駴瀑鼔荡砯砰满洞迸出谓之洗洞春夏间林栖逸士觞榼燕嬉枕漱永日唐扶风禅师尝累土作台跌坐今遗趾髣髴故在门右侧一洞独窅深烛之皆鏁子金甲色山旧鬻为民业郡守旴江罗公汝芳过而奇之为复於僧劖记岩壁洞稍有闻余游憩数四观其高明寛绰夏凛冬温雷雨所藏韬迹泽物故是陆处之蛟宫仙灵之息壤矣岁之甲寅秋予避地水东与同好二三子纪游留诗其上

学余堂文集卷十五







学余堂文集卷十六

钦定四库全书

学余堂文集卷十六

翰林院侍读施闰章撰

