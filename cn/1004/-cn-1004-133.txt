张耒　春阴二首

漠漠重云向晚低，腊寒新去有余威。

风捎檐滴难开幌，润引炉香易着衣。

把酒自倾金错落，探春谁污锦障泥。

山城冷落无歌舞，只有芳醪取次携。

张耒

张耒　春阴二首

溪树昏昏锁暮云，晚山愁黛对含颦。

不甘小雪犹妨暖，长恨闲阴每占春。

宝带金貂侯第客，钿车珂马帝京尘。

王城自古繁华地，回首高歌怅望频。

张耒

