宋太宗　逍遥咏

人间天上尽修行，七宝山高混太清。

玉树玄珠明照室，命根悟者转增盈。

宋太宗

宋太宗　逍遥咏

谁人信我说，我说亦非常。

苦行分明乐，缘深解即忙。

乘持如似梦，慕道得清凉。

影响随声应，玄门可度量。

宋太宗

宋太宗　逍遥咏

宿愿通贤圣，贪心勿强为。

眼前销恶趣，天鉴故无私。

如梦何光景，明神所在知。

精修观出离，解脱影相随。

宋太宗

宋太宗　逍遥咏

随缘心不见，性各本来真。

恶事夸唇頰，愚痴似醉人。

忙忙何物有，急急利名亲。

入定观浮世，苍生业感因。

宋太宗

宋太宗　逍遥咏

探玄何妙理，元化得均匀。

去住分明纪，终期远大亲。

物华堪赏咏，离挠最名珍。

碧落翻霞彩，千秋不老春。

宋太宗

宋太宗　逍遥咏

天地含清泰，阴阳道所成。

冲和玄妙术，勿讶说长生。

起信何疑误，迷来却谤轻。

摄心归正念，淡薄恶销声。

宋太宗

宋太宗　逍遥咏

人心多是少相投，非识尘中上品流。

不见真宗归物理，难知妙道后先休。

生前内鼎宜烹炼，殊胜华池好渐修。

但见完全凭土德，能调火候药皆秋。

宋太宗

宋太宗　逍遥咏

求得真宗一，深知万象清。

自然通感应，意外别长生。

学古身何措，辉华日莹明。

谁穷天地理，去住两无成。

宋太宗

宋太宗　逍遥咏

人是人非意颇同，较量此事尽归空。

无为政化求真理，方表深仁大道雄。

举止全能恒有节，寻思何处不周通。

寰瀛善恶知多少，莫忘生前积德功。

宋太宗

宋太宗　逍遥咏

我达逍遥理，阴阳运五行。

道从初一变，德合混三清。

圣境堪依仗，狐疑中不成。

异端达雅淡，返祸自轻生。

宋太宗

宋太宗　逍遥咏

天界殊胜理，凡愚不易知。

曩因谁可究，浅近故怀疑。

的实归真性，区邪入正持。

乐耶亲大道，报就自然之。

宋太宗

宋太宗　逍遥咏

乾关万象審消停，子母相传日月精。

产药要教千日化，玄门全藉五行清。

灵胎脱体方知圣，铅汞梯媒不是名。

金鼎就来从变质，阳和阴气两俱生。

宋太宗

宋太宗　逍遥咏

倾依慕善易为兴，却恐人心冷似冰。

含识昭然何不达，非同物类信谁凭。

强其志节皆知有，未尽任持早爱憎。

倏忽便经闲岁月，凡间圣事可升腾。

宋太宗

宋太宗　逍遥咏

烘烘火色水中论，至宝须教鼎内存。

点化自然常在手，区分道理有玄门。

莫将容易夸言说，尽入虚无是我尊。

天动地神邪可畏，丹能飞走似云奔。

宋太宗

宋太宗　逍遥咏

乾坤之内隐长生，药变还丹道已成。

救世神方堪自秘，乐耶语话勿相轻。

眠云卧水通玄识，点石为金谁辩明。

黄老身心皆得所，登坛善听步虚声。

宋太宗

宋太宗　逍遥咏

青松本不树萧条，学士因何智自劳。

金水朗然明皎洁，雪山堆积就中高。

志心但觅三神药，凡目难风万里毫。

我独闲吟谁解意，悠哉丽日压灵鳌。

宋太宗

宋太宗　逍遥咏

一受诸同气，熙和理道平。

乘云无滞碍，大树种而生。

尘垢勿教染，江河顺不争。

机智潜弃用，方显贵佳名。

宋太宗

宋太宗　逍遥咏

如来秘法谕恒沙，须是铅开汞上花。

烧鍊勿令伤血脉，凡情散乱损黄牙。

离男合度分明说，坎女和同不用夸。

大矣日中成九转，红浆一饮到仙家。

宋太宗

宋太宗　逍遥咏

天上与人间，贤愚不暂闲。

精修归至理，道大隐玄关。

圣境皆奇绝，凡情岂易攀。

群仙宽坦荡，却老尽童颜。

宋太宗

宋太宗　逍遥咏

神仙不死几人存，欲界从头是可谕。

真实自然归至理，狂颠逢见道须尊。

分明记取依经典，消息临时度晓昏。

四叙推迁由反覆，唯占日月顺乾坤。

宋太宗

宋太宗　逍遥咏

穷真妙理访仙乡，云水青山地久长。

闻说洞中诸境异，谁知鼎内有非常。

遭逢只是因缘感，费力无成枉用忙。

瑞气青天含象彩，十洲档坐论阴阳。

宋太宗

宋太宗　逍遥咏

天上及天下，施为那是亲。

物情归造化，大道见深仁，

果位非遥远，贤愚自苦辛。

焉知皆日用，秋换一年春。

宋太宗

宋太宗　逍遥咏

万灵通有感，臧否在名人。

志诚昭明德，清净见於真。

奉道惟恭谨，修持原本因。

广将求利益，苦乐救生民。

宋太宗

宋太宗　逍遥咏

脱空谩语莫知真，诳惑愚蒙呼杀人。

爱者攎求名利用，被他误赚怕论申。

唯言草异生岩谷，更说天涯泛海津。

有甚相干争道理，几家烧炼几家贫。

宋太宗

宋太宗　逍遥咏

谁知学道本来真，铅汞噗媒最好亲。

非是虚传经岁月，自缘无识探龙津。

初凝白云堪可贵，解点黄金妙入神。

术数催驱依造化，老颜改作后生人。

宋太宗

宋太宗　逍遥咏

愚痴常似醉，何异梦中人。

欲达终无见，怀疑道岂亲。

非为贪闭口，那是益於身。

先生堪寂默，种福不传因。

宋太宗

宋太宗　逍遥咏

归童返老超升界，正定威仪勿懈怠。

开闭善能若苦勤，奋讯光阴同一泰。

宋太宗

宋太宗　逍遥咏

喑痖痴聋病，求医大法王。

贪瞋无相体，正定得清凉。

达者通贤圣，迷情任意狂。

分明如是说，寂静有闲忙。

宋太宗

宋太宗　逍遥咏

日照光文彩，周通无不关。

天恩功最大，地载莫休闲。

绝顶孤松老，飞云野鹤还。

玄珠名隐奥，杳霭路岐间。

宋太宗

宋太宗　逍遥咏

日月无私照，人为似等闲。

忙催红叶落，静想白云间。

善念皆知有，非缘勿用攀。

目前深邃理，那是扣玄关。

宋太宗

宋太宗　逍遥咏

含胎长养尽笼罗，岂离玄谈道理么。

狐兔几曾能乳马，麦田断定不生禾。

目前便是真佳境，汞内消停自合和。

认取门庭深见解，红砂奇异涌恒河。

宋太宗

宋太宗　逍遥咏

天地为炉我自知，人无远虑必生疑。

功夫未至劳悬想，境外声闻不改移。

机巧岂逢容易得，是非终究欲何之。

思量大海深渊理，光阴虚度影参差。

宋太宗

宋太宗　逍遥咏

时人不识理深玄，细意精修被业牵。

幻化杳冥随物性，虚无岂是乱相迁。

龙飞入位真堪仰，虎伏休闲有自然。

洞里烟霞何缥缈，神仙景致没休年

宋太宗

宋太宗　逍遥咏

天非爱道许人修，学士愚迷不到头。

内境攎将何所用，杳知深邃故难求。

丹霞隐密堪依仗，雪月纵横入品流。

消息顿然潜世虑，凡岐圣路有刚柔。

宋太宗

宋太宗　逍遥咏

照然明道德，万象有其端。

变化疑谁信，超凡入圣看。

幽玄深自在，眇邈就中难。

但味风尘里，方知宇宙宽。

宋太宗

宋太宗　逍遥咏

神丹妙道故延年，岂是凡流识大仙。

老子尚犹能讳事，轩皇不许乱相传。

谁知造化功夫力，罕见今生度宿缘。

猛虎伏来龙驾驭，云腾五色思悠然。

宋太宗

宋太宗　逍遥咏

十洲洞府养神仙，几说桑田屡变迁。

老才商周为柱史，刘安拔宅上青天。

名山隐遁非堪守，炼药修真本自然。

想取仪形通感应，徒劳运智乱烹煎。

宋太宗

宋太宗　逍遥咏

谁测玄机圣，天功地久长。

群生皆是性，道德有圆方。

妍丑随情意，於戏细酌量。

达人知淡泊，默默见非常。

宋太宗

宋太宗　逍遥咏

千般万类不相逢，天地尊卑岂易穷。

海岳高深随日转，神仙聚乐隐尘中。

鲜求名利知贪少，多事闲忙总是空。

几个心贤平坦荡，十洲三岛自从容。

宋太宗

宋太宗　逍遥咏

群生各自意，未有一般般。

名利贪嗔贼，愚迷道路宽。

避烦如雨散，清静入云端。

善想因缘理，经穷子细看。

宋太宗

宋太宗　逍遥咏

神仙上界道清虚，那个何亲那个疏。

修炼岂教人世识，归真本是太阳居。

三天定相玄中得，一气须闻妙更殊。

运偶不同他往日，老来自在见功夫。

宋太宗

宋太宗　逍遥咏

诗中包异境，解者不为非。

深信含玄理，幽通是可依。

达人皆论道，狂酒败稜威。

浩渺寰瀛内，寒暄隐圣机。

宋太宗

宋太宗　逍遥咏

水精宫殿月华明，白玉为墙火不侵。

八境风高骈羽驾，九重天上绛霞深。

物情晃朗无遮隔，非是凡间比类寻。

汗漫真游谁得到，桂花香洁影森森。

宋太宗

宋太宗　逍遥咏

神水华池妙更精，非铅非汞妄干名。

河车本是延龄药，戊子从教配类成。

朱雀坎蛇安在后，青龙白虎免交争。

若使真金全二八，何忧住世不长生。

宋太宗

宋太宗　逍遥咏

含元得一本真宗，误者平论总是空。

万象都来皆备数，千言譬谕了然通。

才高俊彦优堪赏，窃禄偷安有异同。

唯愿他心如似我，不教陷恶罪身中。

宋太宗

宋太宗　逍遥咏

何人晓了是兼非，铅汞从凡隐圣机。

福寿丹砂随日变，长生药鼎负龙威。

秦皇汉武终邪见，大道神仙在杳微。

学似牛毛成似角，故然堪笑两无依。

宋太宗

宋太宗　逍遥咏

世界无穷尽，论之远更深。

阴阳分皂白，瓦砾变黄金。

报应终还有，邪求不易寻。

忩忙谁正定，须是合天心。

宋太宗

宋太宗　逍遥咏

世界诸方圣，如同在眼前。

其於通要妙，便见理深玄。

法教穷难尽，周知本自然。

信诚含万象，秘隐口亲宣。

宋太宗

宋太宗　逍遥咏

世利贪拘束，欺心自不知。

一真求意在，四叙绝参差。

顿悟超诸圣，娱情改换痴。

生前如似梦，愿重细推之。

宋太宗

宋太宗　逍遥咏

含胎十月无休歇，或作金兮或似雪。

认取还丹莫乱求，猕猴水底弄明月。

宋太宗

宋太宗　逍遥咏

还源根本杳难穷，秘密玄微造化中。

白日昏迷常不见，青龙雾晓大家同。

阴阳青里和烟碧，天地相鲜似火红。

直要審详知道理，丹成千载上升功。

宋太宗

宋太宗　逍遥咏

逍遥安且定，但信莫怀疑。

大海波中水，狂风树摆枝。

乐天分造化，慧眼细观之。

方寸无诸恶，恒将利益持。

宋太宗

宋太宗　逍遥咏

流砂一味细堪观，万象笼罗几百般。

须向铅中相假合，分成鼎内见其端。

烟霞聚散归深谷，水火相逢不用乾。

养就大还升世界，月宫乞取桂花看。

宋太宗

宋太宗　逍遥咏

灵芝出见少人知，此是含玄故不疑。

隐逸大同非妄想，精诚自化岂参差。

翱翔碧落乘云驾，宛转虹霓入室时。

至道就中升降等，丹田日用有盈亏。

宋太宗

宋太宗　逍遥咏

灵元物象向天涯，古往今来圣事夸。

无碍智通精进心，研穷理路互交加。

宋太宗

宋太宗　逍遥咏

灵药从来隐圣机，何人得达到玄微，

真空入有皆知实，运化功能到者稀。

汞里金牙堪可重，炉中白雪共含辉。

勿令阴气侵阳位，走作丹砂赫弈飞。

宋太宗

宋太宗　逍遥咏

炼矿勿教侵外域，真铅岂得离中华。

天然五色被云遮，圣境由来路迳赊。

苞含日月高还远，自是人心识见邪。

龙浴凤池谁可意，神仙群聚笑唅呀。

宋太宗

宋太宗　逍遥咏

离男坎女甚清廉，金鼎分毫上火炎。

莫把余心怀利用，古先学士诫无厌。

深藏异宝参详理，已渐成形旋要添。

运转但教经岁月，光扬溢目众人瞻。

宋太宗

宋太宗　逍遥咏

笑尽人间事，至头总不知。

信心终是实，如日莹无欺。

举措持恒久，贪一却似痴。

善缘销恶趣，惠爱广将施。

宋太宗

宋太宗　逍遥咏

还丹未就且降魔，二八从教细搅和。

离火摧駈凡入圣，坎铅功力甚偻儸。

红尘自化真堪贵，白雪增盈不用多。

九转龙吟成虎啸，人非人是状巍峨。

宋太宗

宋太宗　逍遥咏

昆仑山上聚神仙，羽驾争行意不偏。

积雪远看欹下界，巅峰高认涌流泉。

真空的实难堪比，异景皆从造化迁。

秘密岂教容易辨，玄中之外更深玄。

宋太宗

宋太宗　逍遥咏

口称千岁少年颜，不是天人即地仙。

四海五湖皆遍历，十洲一岛去周迁。

道高举措何优劣，精彩非常语更贤。

物理开襟通象外，未知几许达深玄。

宋太宗

宋太宗　逍遥咏

龙虎刚柔隐圣方，一时和合运阴阳。

周知配类无疏失，我一从来理自长。

鼎里花开装五彩，心明火候制三黄。

更能通得华池妙，南北东西不可当。

宋太宗

宋太宗　逍遥咏

开关寤寐来相逼，魄走魂归天地力。

风扫尘埃蹑紫云，睹其颜貌难别识。

宋太宗

宋太宗　逍遥咏

逍遥心自乐，清净保长生。

至道归玄理，真空造化成。

辉华扬日彩，偃仰顺风声。

里外有何物，刚柔炼始精。

宋太宗

宋太宗　逍遥咏

还知受气禀天然，百法方为事理全。

假合都来归至道，修持远大更通玄。

二仪交感成祥瑞，八卦刚柔被俗牵。

何谓此中生恍惚，直须歟曲细精研。

宋太宗

宋太宗　逍遥咏

形影随人得，精修道不迷。

研穷深理路，造化隐端倪。

云引龙吟穴，风生虎啸溪。

少知愚岂解，南北与东西。

宋太宗

宋太宗　逍遥咏

九重天上帝仙居，愚昧求真道理疏。

混沌初分长日月，精魂聚散记丹书。

离男坎女皆相类，壬子丙丁异境殊。

历劫因缘随世在，阴功及物最玄殊。

宋太宗

宋太宗　逍遥咏

修炼求真一，冲和本自然。

希夷光满月，苦学周知易，

难佃语默玄。成功兼积德，

别有洞中天。

宋太宗

宋太宗　逍遥咏

虚无知大道，极意思悠然。

摩日云中雁，潇湘水似天。

孤峰高远近，宝月莹团圆。

信解明开悟，青霄在目前。

宋太宗

宋太宗　逍遥咏

虚无知者少，秘默在丹田。

铅化金银树，鼎光玉液泉。

相宗难天易，绝妙理深玄。

真境犹来是，依经学昔贤。

宋太宗

宋太宗　逍遥咏

阳与阴和合，须从一字求。

分明皆是象，作相不能投。

举措先真实，精粗各自柔。

恒持通觉悟，万派水东流。

宋太宗

宋太宗　逍遥咏

雅澹玄中得，常人故不知。

幽深无远近，道外细推之。

碧落神仙境，烟霞日月随。

参详寰宇内，邪正岂相离。

宋太宗

宋太宗　逍遥咏

交结从头有顺违，方知协和散若云飞。

超凡入圣含金体，抛弃迷蒙挂紫衣。

细认消停无远近，分明意外隐玄机。

相逢配偶为闲事，谁解调持得一归。

宋太宗

宋太宗　逍遥咏

见他颜貌未知年，便说人让寿一千。

修炼要门皆的实，行持法度甚精专。

於身有益何般是，指口为明道理全。

无言无语上青天。

宋太宗

宋太宗　逍遥咏

燕雀不生凤，阴阳一气全。

无穷深可及，境角理推迁。

奚益其形化，平章语默玄。

终身何所役，道本岂私焉。

宋太宗

宋太宗　逍遥咏

康哉内景植仙桂，枝叶婆娑深根蒂。

真宗妙法審来由，修炼真空无涯际。

宋太宗

宋太宗　逍遥咏

逍遥名不易，一法贯真宗。

入位谁分别，深玄隐大功。

杳冥难测度，象外理皆同。

洞府群仙侣，三天顺九重。

宋太宗

宋太宗　逍遥咏

奇哉离燄烹铅水，清静之中藏奥旨。

出没门庭景异常，十洲隐大神仙子。

宋太宗

宋太宗　逍遥咏

我说逍遥理，其如要妙深。

悟来时顷刻，迷者岂通寻。

达即随情遣，真缘不可侵。

从来皆是事，巧拙在人心。

宋太宗

宋太宗　逍遥咏

一法归千法，真如即是真。

迷情终不见，达了悟知因。

海纳分他境，心平故可亲。

但明修炼路，善业尽随身。

宋太宗

宋太宗　逍遥咏

我自常安乐，凡情勿笑耶。

云生诸洞府，棘不放仙花。

地卑三光照，天开五色霞。

未知何所是，善愿理交加。







卷334

宋太宗

宋太宗　逍遥咏

一法从何有，三皇五帝前。

周知多异境，猛利要精专。

我命须依道，阴功及物缘。

善心通感应，动静理深玄。

宋太宗

宋太宗　逍遥咏

还丹百数细须寻，以验从来道理深。

火候混成如白屑，水中凝结是黄金。

循环复始周旋鼎，造化駈驰要用心。

消息玄门穷八卦，飞腾自在远山岑。

宋太宗

宋太宗　逍遥咏

五金并八石，一一注仙经。

雅有深仁行，无非不暂停。

日华精汞法，月魄炼砂灵。

入圣超凡骨，变化本真形。

宋太宗

宋太宗　逍遥咏

五色云销黯，方知大道深。

华池玄妙理，龙虎本同音。

金鼎铅中作，红花洞里寻。

求真如得路，返少老山岑。

宋太宗

宋太宗　逍遥咏

难求的当问愚痴，那个堪言好事知。

名利猛贪无有足，多端动止没规仪。

浮生不实将何用，欲把非常乱作为。

谩语饶教能配类，一朝患害殢他谁。

宋太宗

宋太宗　逍遥咏

物有通万明，达者便忘机。

各具含灵性，狐疑有是非。

知天修福惠，如日莹光辉。

认取好歧路，恶去善相依。

宋太宗

宋太宗　逍遥咏

南来北去及东西，万物难归一等齐。

倏忽争知兴变易，幽玄恬澹不昏迷。

区分有截无邪见，轨范如空咏好题。

天且岂容私辅德，功成自竖入云梯。

宋太宗

宋太宗　逍遥咏

逍遥知语默，境外见真空。

有位皆玄感，无缘不用功。

义说三才理，幽深万事通。

因依堪法则，答谢向昮穹。

宋太宗

宋太宗　逍遥咏

消遥闲物外，大道体柔刚。

山河穷不尽，人心自短长。

尘泥常暧昧，日月莹辉光。

出没机关内，调持迥有方。

宋太宗

宋太宗　逍遥咏

岂将容易话长生，辛苦徒劳业未精。

安肯便教贪上得，先须礼让后纯诚。

绛霄音旨人难解，白雪消停竖有横。

象外仙山诸境趣，若非修炼蹑三清。

宋太宗

宋太宗　逍遥咏

真一生天地，因依认宿缘。

智高通理性，凡下少周旋。

语默何奇绝，幽深隐圣贤。

谁人解我意，大道寸心玄。

宋太宗

宋太宗　逍遥咏

逍遥名有理，得一便知空。

道本皆深邃，凡为不易穷。

品流才雅淡，格致意潜通。

救世传相益，因成顺八风。

宋太宗

宋太宗　逍遥咏

溟溟沧海浪涛深，雾蔽山峦不易寻。

紫盖洞庭人驾鹤，虹霓城郭道为林。

幽玄相去何多少，巧拙无由智慧侵。

尽是同缘相引接，从容语话八仙心。

宋太宗

宋太宗　逍遥咏

逍遥人控鹤，碧落压天津。

达理通含识，虚无即是真。

河车谁肯信，铅汞本相亲。

造化皆如此，今缘论宿因。

宋太宗

宋太宗　逍遥咏

绵绵若论太幽深，即是流珠不是金。

万卷经文兼在目，机关绝妙有浮沈。

宋太宗

宋太宗　逍遥咏

密藏无使等闲知，碧落真如在两仪。

理外消停造化实，相逢遇偶勿怀疑。

宋太宗

宋太宗　逍遥咏

逍遥通大道，物象古从今。

一气无穷极，三才妙更深。

愚迷皆自缚，圣境可周寻。

消息存亡理，先忧力不任。

宋太宗

宋太宗　逍遥咏

逍遥通物性，大道有圆方。

山谷高深浅，人心自短长。

阴阳穷岂竭，造化入无疆。

尘埃飞作垢，惊雁不成行。

宋太宗

宋太宗　逍遥咏

逍遥贤圣乐，我闷俗情愚。

鄙俚何堪数，斟量解卷舒。

恶缘须尽去，善事好相於。

忙急真如梦，乾坤造化殊。

宋太宗

宋太宗　逍遥咏

论功须是一阳初，二八调和作楷模。

固济但牢封密闭，莫教中道有差殊。

依时消息专心记，在意停腾运火徐。

日月无亏明节候，从容愿所不踌躇。

宋太宗

宋太宗　逍遥咏

鸾栖洞府影交加，金鼎将成岂用夸。

向日迎阳炉上火，中秋望月桂开华。

丹砂伏定纵横药，白雪飞腾不离家。

一种为铅铅自化，灵胎母子笑天涯。

宋太宗

宋太宗　逍遥咏

仙经无限意，龙虎返丹砂。

采缀阴阳理，终期岁月赊。

求来皆有应，不信固难夸。

忙说闲清境，真诚悟几家。

宋太宗

宋太宗　逍遥咏

犹龙景象驾翔鸾，道在虚无天地间。

一二合将归大礼，五千言外不开关。

仪形眇邈难相类，圣迹希夷语默闲。

昔日西游如似梦，化胡异域却应还。

宋太宗

宋太宗　逍遥咏

恍惚人难晓，天仙语默玄。

修心无道理，终日自忙然。

我命真中趣，长生认宿缘。

机权饶使用，圣事不虚传。

宋太宗

宋太宗　逍遥咏

直空修炼永长年，不识还丹在眼前。

一得清来光宇宙，千朝须是用烹煎。

人间天上分明录，汞里花开岂偶然。

达取但教信理路，勿贪世利误周旋。

宋太宗

宋太宗　逍遥咏

知之修练但辛勤，苦志由来离六尘。

金鼎乍分红燄火，月魂高锁碧潭津。

深思五岭凡间路，好作三天物外人。

万里州通宽世俗，清虚境象善求真。

宋太宗

宋太宗　逍遥咏

真空达得便须休，二起生三一上求。

谩说希给来遂古，还知造化不同流。

伏藏密旨机关内，合会非常本自由。

若遇逢师亲口袂，老年返少保千秋。

宋太宗

宋太宗　逍遥咏

鼎内莲花出，如尘发绛红。

坎铅将匹配，离火好相逢。

阴散何优劣，阳归自合同。

消停方可信，辉华大道雄。

宋太宗

宋太宗　逍遥咏

遁迹深岩谷，身闲未是闲。

研穷堪语默，寂静杳冥间。

秘密逢邪见，难开大道关。

金丹无效用，弗可返童颜。

宋太宗

宋太宗　逍遥咏

昭宣形体思悠然，那是愚夫那是仙。

不识饶教非远近，误来何事苦相悬。

含容里外无诸物，象法其由语话诠。

品格调高奔世界，任从他宝四周迁。

宋太宗

宋太宗　逍遥咏

泽泻池塘灌药畦，太清云黯步红霓。

松花炼鼎龙山侧，甲第群仙凤鹤栖。

分别要从华等级，微言道泰物须齐。

自吟自咏求师侣，入品诗流旋作题。

宋太宗

宋太宗　逍遥咏

发愿行平等，天观必照知。

贪嗔常不见，善恶岂相规。

利益恒将正，勿教乱所思。

因缘如响合，变化杳无为。

宋太宗

宋太宗　逍遥咏

法则定乾坤，千秋与万春。

金乌飞绛阙，玉兔弄精神。

达识逢堪笑，贤愚本是真。

清风摇圣境，仙说洞中人。

宋太宗

宋太宗　逍遥咏

直须意遗凡庸道，所以难言论密奥。

先令顿悟了然空，方扣玄关驱烦恼。

宋太宗

宋太宗　逍遥咏

於身日益但多为，贤圣何曾免是非。

大道几时明鄙隔，真宗隐显在玄机。

周知物理通还感，俯仰从来有顺违。

宜且守恒存礼让，难中轻重两相依。

宋太宗

宋太宗　逍遥咏

得一便须休，真空象外求。

昭然宽世界，幻化似浮枢，

秘隐玄中理，幽深事莫投。

天涯无畔岸，宝月顺波流。

宋太宗

宋太宗　逍遥咏

道妙怀真纪异常，人间天上若存亡。

潜机物类多中觑，纳取虚无定久长。

碧落遨游归洞府，黄金不买自馨香。

参同契合诸经说，精魄夺来烂紫光。

宋太宗

宋太宗　逍遥咏

因缘业障遇真稀，黄帝乘龙岂是非。

达识尚凝常恍惚，愚蒙学解故相违。

华池秘密人天授，神室光扬日月辉。

智者无言皆口嘿，敢将容易论玄机。

宋太宗

宋太宗　逍遥咏

刚气纵横合，无人到所思。

浮生看即易，至理杳难知。

返覆因兴念，恒持入远期。

孤云霄汉外，花见晚霜悲。

宋太宗

宋太宗　逍遥咏

何处堪依仗，经心便皱眉。

世情多诡诈，业重信愚痴。

取次招他谤，违非不自知。

貌恭无德行，祸福在修持。

宋太宗

宋太宗　逍遥咏

气类须相假，阴阳造化成。

离凡知有圣，得外更求精。

先秘庚辛理，后传戊己名。

真铅归一体，交感自长生。

宋太宗

宋太宗　逍遥咏

要知逆顺莫相非，广演周遮隐玄机。

先说艰难后始说，精穷运化遂相依。

宋太宗

宋太宗　逍遥咏

真境堪依仗，周迁四叙移。

人忙闲圣迹，心达罢狐疑。

俊造皆流品，逢能即是师。

二从寒暑变，

宋太宗

宋太宗　逍遥咏

户牖常开闭，升沈倏忽中。

龙吟深邃理，虎啸语言通。

南北思长远，东西道不穷。

炎光收月魄，桂树发花红。

宋太宗

宋太宗　逍遥咏

皇天无不照，福业重来轻。

背正堪何益，归真道自成。

本元宗一体，功行录三清。

几许解吾意，慈悲早益平。

宋太宗

宋太宗　逍遥咏

八风雷动绕炎洲，巨海波浪四畔流。

鼠向此中毛骨异，布成将旧火燃休。

鼠向此中毛骨异，紫玉黄芝瑞气浮。

圣境山林人莫讶，延年皆是众仙游。

宋太宗

宋太宗　逍遥咏

伏藏终不见，巧拙是兼非。

至道光怀古，周通隐圣机。

清天何物性，浊地故相依。

修炼真堪惜，疏慵有顺违。

宋太宗

宋太宗　逍遥咏

大都滋味莫因循，减节从教岁月身。

述作比图人世解，凡情谩说内丹真。

消停意上宽还远，宗旨犹来最好亲。

动静机关勿劳苦，坎离卦象善调匀。

宋太宗

宋太宗　逍遥咏

春间花卉一齐开，天上优游谁肯来。

洞里烟霞牢秘景，水精殿宫白皑皑。

宋太宗

宋太宗　逍遥咏

乘云驾鹤自西东，修炼真人意气雄。

出离凡为高见识，周旋道理远怀通。

愚迷尽说皆非实，解者方知事不空。

宿业大都心外障，有缘岁月易成功。

宋太宗

宋太宗　逍遥咏

从凡入圣作梯媒，红燄炉深岂易裁。

点化纵横名大药，催驱杂类谩成灰。

真铅即是机关理，暗室外皆明任众猜。

未究前言劳自苦，精穷玄妙乐康哉。

宋太宗

宋太宗　逍遥咏

从来教法甚分明，几许心迷事不成。

弃世经图闲自性，精修道路必长生。

宋太宗

宋太宗　逍遥咏

奥义通玄化，精微妙入神，

功程随志愿，贬降背于真。

静默堪为法，无言事可亲。

宋太宗

宋太宗　逍遥咏

白日众生见，几来得意人。

萍蓬如似梦，丹鼎妙清神。

红树非花影，青松压海津。

入玄龙虎伏，大道许相亲。

宋太宗

宋太宗　逍遥咏

百法还丹数，玄门各自深。

真空光似日，解脱本由心。

迷惑终无应，精修重古今。

循环岂暂息，七宝聚高岑。

宋太宗

宋太宗　逍遥咏

大道逢来是宿缘，终期定可访真仙。

山中修炼非州郡，城里无荒隐市鄙鄽。

秘术岂教容易得，幽深还许递相传。

超凡入圣浑闲事，问取人间十洞天。

宋太宗

宋太宗　逍遥咏

表里分明说，深穷妙更玄。

愚迷行不到，圣事法中传。

真空本自然。今生随曩劫，

清净照三天。

宋太宗

宋太宗　逍遥咏

不争多气力，容易可成功。

意马须调伏，如尘幻梦中。

任持从雅淡，乐道定雌雄。

修炼知勤苦，因缘自合同。

宋太宗

宋太宗　逍遥咏

顶戴尊天地，聪明识见高。

无为通理性，猛利岂虚劳。

出没终难认，因缘不可逃。

中原多圣境，四海涌滔滔。

宋太宗

宋太宗　逍遥咏

大底缘由比类深，难中此道费光阴。

若知浊浪澄清水，不达浮生认白金。

走作真珠藏妙理，究推神室好相寻。

功成稳審时间用，变转无穷重古今。

宋太宗

宋太宗　逍遥咏

瑶池浴凤通霄汉，金阙光舒何灿烂。

丹成可验不狐疑，常娥偷窃月中看。

宋太宗

宋太宗　逍遥咏

彩云轻举压天津，舞鹤迎鸾自在身。

蟾影枝开三岛树，桃花风弄十洲春。

相传灵异无虚说，道理分明尽是真，

但信此中深护慎，修行所愿勿因循。

宋太宗

宋太宗　逍遥咏

丹丘雾彩好林峦，尽是天宫不死仙。

常与神人为窟宅，能兴风雨秀山川。

溪头云出摇红叶，谷口村稀伴碧烟。

题品洞门房密秘，隐藏踪迹恐相传。

宋太宗

宋太宗　逍遥咏

达取真空性，成名有后先。

智劳如似梦，恬澹不论年。

闭口恒持默，精修更是玄。

消停须在意，安稳上清天。

宋太宗

宋太宗　逍遥咏

道法穷来理甚玄，知之修炼口亲传。

栖真有象藏鸟兔，自在遨游本地仙。

赤水华池须是秘，黄牙宝鼎要精研。

灵胎变化无相克，龙虎升腾论汞铅。

宋太宗

宋太宗　逍遥咏

大道虚无境，信之则有灵。

幽深玄妙理，运转几曾停。

拘束从何益，周通静杳冥。

真空非作相，善应保安宁。

宋太宗

宋太宗　逍遥咏

道高人世礼周旋，语默如痴似不言。

冼涤要教心地静，狐疑扔类水萍翻。

经书说尽修真理，岁月休防罢引援。

雅合无为深见识，阴阳去住促寒暄。

宋太宗

宋太宗　逍遥咏

道德谁分别，逍遥我自由。

时情人不达，深理少相投。

己是终无益，非他作逗留。

奈何为各异，未定复还休。

宋太宗

宋太宗　逍遥咏

道者强名立，清虚隐显深。

欲行千里路，别探一般心。

景象空天远，何劳意马寻。

玄谈通智慧，曩动至从今。

宋太宗

宋太宗　逍遥咏

道者强名立，清虚隐显深。

欲行千里路，别探一般心。

景象空天远，何劳意马寻。

玄谈通智慧，曩动至从今。

宋太宗

宋太宗　逍遥咏

得道超凡圣，逍遥本是缘。

群迷难解会，我且不虚传。

但信恒无断，精穷用意专。

審听明譬谕，勿被俗情牵。

宋太宗

宋太宗　逍遥咏

不醉迷如醉，犹贪居鼎扛。

通玄求得一，清静更无双。

鸾凤栖瑶渚，天津压汉江。

欲穷何所似，夜月透云窗。

宋太宗

宋太宗　逍遥咏

铅汞精修炼，阴阳协物情。

花开黄道正，药就紫烟轻。

海峤浮云合，神光照室明。

彩霞高丽日，细意话长生。

宋太宗

宋太宗　逍遥咏

知之修炼法，便是圣中人。

有象虚无境，邪缘不见真。

恒持功行益，响应甚平均。

浑然天地理，大道遍乾坤。

宋太宗

宋太宗　逍遥咏

逍遥我咏杳冥中，万物齐归各异同。

晓解精微无所著，先从含识践真空。

希夷自变刚柔理，述作纵横道不穷。

剖判三才堪测度，辉华积德上玄功。

宋太宗

宋太宗　逍遥咏

混纯初分后，阴阳辨浊清。

三才皆备位，万物有长生。

罔象精通感，淳和道可明。

但求方寸是，剖判应非轻。

宋太宗

宋太宗　逍遥咏

冥搜多景趣，悟则顿神清。

拘束终难得，冲和入道情。

知微通理性，滋味好研精。

妙用天然法，阴功蕴大名。

宋太宗

宋太宗　逍遥咏

虎龙本属木，白虎作华池。

水炎恒为则，阴阳造化迟。

清心常积德，凡眼岂能知。

君子听吾喻，神明勿喑欺。

宋太宗

宋太宗　逍遥咏

逍遥利乐认天真，心印深藏喻海津。

法须求经里字，无缘劳问洞中人。

研穷道德从何入，清净玄通驭物亲。

此语苞含堪赏咏，丹台羽客善铺陈。

宋太宗

宋太宗　逍遥咏

逍遥理路达三清，非是寻常取次名，

此语不宗凡见识，笼罗大象显昭明。

傍通照料周遮远，异境凡从智慧生。

方丈室中谁口默，真心传受一般平。

宋太宗

宋太宗　逍遥咏

逍遥里外混诸天，澹荡其中四叙间。

拂拭尘埃明印月，遍驱神鬼锁骊山。

装添出没何奇异，秘隐藏真未是闲。

但好消详清景内，勿生疑虑动机关。

宋太宗

宋太宗　逍遥咏

逍遥但信莫狐疑，天自高兮地本卑。

晓取声闻归至道，从来法则尽如斯。

物情运化真纯理，谩说周遮问不知。

性识贤愚俱一体，善缘恶业影相随。

宋太宗

宋太宗　逍遥咏

善念销嗔恚，无差本自然。

花开凡叶木，水打急风舡。

拘执恒如缚，能仁学昔贤。

神明皆正定，消息更深玄。

宋太宗

宋太宗　逍遥咏

利钝犹根性，无缘枉用心。

邪求皆是相，正定理玄深。

巧拙高含识，轻浮力不任。

大乘通语默，稽古便知今。

宋太宗

宋太宗　逍遥咏

济世勤行任百年，方知大道自昭宣。

休夸争变黄金术，谁信空磨白玉穿。

智慧宜从高见识，阴功及物最弥坚。

是非达取此言语，宇宙常存隐圣贤。

宋太宗

宋太宗　逍遥咏

梦寐其中物，常人何得知。

阴寒三数变，阳暖两相宜。

宿世终皆有，无缘勿强为。

真铅归至道，龙虎笑华池。

宋太宗

宋太宗　逍遥咏

先贤所诫恐心邪，不说神明道理耶。

岂信炉中生白雪，是非汞内产丹砂。

华池自有延龄药，龙虎相逢王几家。

十月阴阳须满足，馀残審细勿教差。

宋太宗

宋太宗　逍遥咏

乾坤常运转，兀兀见从生。

利物终相应，施为愿要精。

身慵何隐遁，舌辩谩纵横。

种性归真理，因缘有重轻。

宋太宗

宋太宗　逍遥咏

昔日神仙皆烧炼，不说根由人岂见。

本是凡情枉谩劳，何年待得成九转。

宋太宗

宋太宗　逍遥咏

勿生疑虑变阴阳，须信丹砂道理长。

若向此中明此义，十洲洞府蕴馨香。

宋太宗

宋太宗　逍遥咏

刚柔得所自安宁，五色霞光景象清。

龙倚穴吟云雨至，虎依岩啸涧风生。

从容海峤非遥远，倏忽烟萝别有情。

谁到真空闲密地，火轮玉阙镇常明。

宋太宗

宋太宗　逍遥咏

清静常清静，缘来尽可行。

道高麋鹿性，庸识岁年轻。

日昃相依势，花开触处明。

是非论巧拙，达外福苍生。

宋太宗

宋太宗　逍遥咏

清静人安乐，恒持要久长。

秋天澄皓色，春日发辉光。

一气从初立，三才位不忙。

群生如是梦，甚处得馨香。

宋太宗

宋太宗　逍遥咏

清静真空理，不无解者难。

纵横及见性，廓落智中观。

坦荡归仁德，辛勤久远看。

勿教为逆顺，平地入云端。

宋太宗

宋太宗　逍遥咏

无为道大入幽玄，几许风光慕昔贤。

对境尽同闲见识，忙中皆是急相煎。

配匹直须宽雅淡，会有逢时不偶然。

修炼但教坚志气，参详稳審更周旋。

宋太宗

宋太宗　逍遥咏

清虚闲静得，奉道见真归。

契合皆堪用，因缘事好依。

精诚求谛信，须有是兼非。

豁达幽深远，奥妙入玄机。

宋太宗

宋太宗　逍遥咏

逍遥抱一岂相差，方便门开智慧花。

神室分形添石髓，华池巨燄隐灵砂。

穹隆备实归宗旨，释意从容不是赊。

滋味勿教贪过度，必然混世老天涯。

宋太宗

宋太宗　逍遥咏

紫陌红尘里，贪名利好争。

世情皆扰攘，大道甚纵横。

弦直终无曲，心邪自不平。

若能如遂意，后学法先生。

宋太宗

宋太宗　逍遥咏

金鼎精须炼，华池水火红。

坎离能匹配，男女自相逢。

曩劫知因果，生前道不穷。

若修方寸是，发意便周通。

宋太宗

宋太宗　逍遥咏

自在无拘束，逍遥里外安。

顽情终不见，圣境类乎端。

机智将何用，幽深大道宽。

区分能解意，四季一周看。

宋太宗

宋太宗　逍遥咏

凡流学者不坚持，生灭门中故不知。

走缩阴阳无住相，非难非易细推之。

宋太宗

宋太宗　逍遥咏

玄门至道故无涯，自是人心所见邪。

智识未能通大药，岂将容易攎荣家。

千年圣境何虚谬，百劫曾修不用遮。

龙虎欲成堪炼鼎，勿为利路乱交加。

宋太宗

宋太宗　逍遥咏

逍遥密化道希夷，宗习群充我咏之。

应是有情听譬谕，莫教虚度悟参差。

深穷动静宜消息，恻隐玄元善所为。

性识更能通幻梦，恬然存相似生知。

宋太宗

宋太宗　逍遥咏

逍遥自在何拘束，天地希夷无返覆。

勿把他心向外求，真宗理道相和睦。

宋太宗

宋太宗　逍遥咏

玄机圣境谩劳心，何似穷研道理深。

升降自然随我命，莫教虚度几光阴。

几人达得幽闲趣，如树争高力不任。

暗里差殊终坠堕，神仙尚恐有飞沈。

宋太宗

宋太宗　逍遥咏

经心玄妙理，道德念阴符。

九转金丹鼎，三才玉匮书。

恒常皆隐秘，达者见清虚。

倏忽神明意，先贤觉自愿。

宋太宗

宋太宗　逍遥咏

玄之玄又见真空，巧拙临时要妙中。

大智伏藏知远近，织微尽达了然通。

周旋物性谁区别，坦荡由来是且同。

境致三才随有位，神光照室莹西东。

宋太宗

宋太宗　逍遥咏

精心求一善，一善许相宗。

利物无穷尽，分明理道通。

正邪名恍惚，晓悟见真空。

象外行持法，玄言显圣功。

宋太宗

宋太宗　逍遥咏

寂静皆无语，其於理一般。

若非通秘奥，故是入微端。

善可名高尚，真乘智识宽。

天长与地久，万物不相干。

宋太宗

宋太宗　逍遥咏

至药家家有，谁人解得么。

玄通真法界，妙理谕恒河。

年岁销风水，芝兰间棘窠。

阴功阳造化，善少恶中多。

宋太宗

宋太宗　逍遥咏

志节还难得，刚柔说是非。

秋霜明至道，春日丽光辉。

桂影芳红树，馨香入紫微。

无穷天地理，语默自依依。

宋太宗

宋太宗　逍遥咏

矿炼真金色，菩提道果成。

仙人持忍辱，胥国福众生。

教法堪依信，勤修猛要精。

若能功行满，故是达三清。

宋太宗

宋太宗　逍遥咏

虚无入有何踪迹，非是神光化金液。

廓落方圆在杳冥，南来北去断消息。

宋太宗

宋太宗　逍遥咏

非来非去亦非忙，所是凡为自短长。

专志比徒归一等，谁知礼度畏三光。

相传只要达真境，勿说辛勤却易伤。

授得道心皆语默，四时八节顺阴阳。

宋太宗

宋太宗　逍遥咏

具足人难得，聪明别是非。

具足人难得，志诚符感应，

清静扣玄机。道大雄名久，

真邪有顺违。精专闲彼我，

万法一宗归。

宋太宗

宋太宗　逍遥咏

休话还丹大鼎炉，我缘经历尽皆虚。

人间岂有神仙药，天上难开玉匮书。

彭祖自劳闲岁月，穆王谩说走龙驹。

矜孤恤寡行公道，此乃名为利益殊。

宋太宗

宋太宗　逍遥咏

渐省虚名理，真求一味清。

目前皆是景，心内蕴长生。

白露秋催促，红花叶自轻。

物情归即悟，疑滞两无成。

宋太宗

