○上言宜讨素连木津等



求诸侯莫如勤王，自古有为之君，靡不杖此以成事业者也。今连津跋扈，王师覆败，苍生屠脍，岂甚此乎？竖子外以庞本为名，内实幸而为寇，封使君以诛本请和，而毒害滋，辽东倾没，垂已二周，中原兵乱，州师屡败，勤王杖义，今其时也。单于宜明九伐之威，救倒悬之命，数连津之罪，合义兵以诛之，上则兴复辽邦，下则并吞二郡，忠义彰于本朝，私利归于我国，此则吾鸿渐之始也。终可以得志于诸侯。（《晋书·载纪·慕容传》，又《十六国春秋》二十三，与此小异。）

慕容恪

恪字玄恭，第四子，为荡寇将军，迁度辽将军，嗣位，以为辅国将军。及僭号，拜侍中卫将军，封太原王犬司马、假节大都督、录尚书事，嗣位，拜太宰，以晋太和二年卒，谥曰桓王。



