○敕处分县令

敕诸县令等：自古致理，其在命官，今之所切，莫如守宰。朕每属意，尢重此官：有善者虽远必升，无能者纵近必废，惟取才实，非务官资，事亦听匣，天下所见。而浮竞之辈，未识朕怀，俾其宰邑，便为弃地：或以烦碎而不专意，或以僻远而不畏法，或以徇已而贪婪，或以畏法而巽忄Й：浸染成俗，妨夺为常，嗷嗷下人，於何寄命？朕所以寝兴轸念，思以济人，故命吏曹，精选才，卿等各膺推择，用简朕心。若能理化有声，名实相副，必有超擢，终不食言。如其谓人不知，惟利是视，自速负败，两丧身名，智者所图，应不至是。各宣勉励，以副勤属。

