○无项托

符朗著符子，言项托诋訾夫子之意者，以吾道将不胜於黄老。呜呼！孔子门唯称少，故仲尼曰：“颜氏之子，其殆庶几乎？”又曰：“贤哉回也。”叹其道与己促，固不足夫蔽之也。如托之年与回少远，矣托之智与回又远矣，岂仲尼不称之於其时耶？夫四科之外有七十子，七十子外有三千之徒。其人也有一善，仲尼未尝不称之，岂於项氏独掩其贤哉？必不然也。呜呼！项氏之有无，亦如乎庄周称盗跖渔父也，墨子之称墨<尸木>娟婵也，岂足然哉！岂足然哉！

