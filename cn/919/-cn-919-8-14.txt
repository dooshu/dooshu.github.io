五劳证治

五劳者，皆用意施为，过伤五脏，使五神不宁而为病，故曰五劳。以其尽力谋虑则肝劳，曲运神机则心劳，意外致思则脾劳，预事而忧则肺劳，矜持志节则肾劳。是皆不量禀赋，临事过差，遂伤五脏。以脏气本有虚实，因其虚实而分寒热。世医例以传尸骨蒸为五劳者，非也。彼乃瘵疾，各一门类，不可不知。

五劳证治

