宋祁　移病还台凡阅半岁乃愈始到家园视园夫治畦植花因成自叹二首

十年独漉走天涯，耗尽流光得鬓华。

犹喜此身随社燕，拟将何面对林花。

牢骚续罢文谁读，块垒浇平酒自赊。

旧隐不须相掉罄，要须归种邵平瓜。

宋祁

宋祁　移病还台凡阅半岁乃愈始到家园视园夫治畦植花因成自叹二首

卧治无功赐告回，聚叨鸣履上中台。

壶公天壤非真死，蒙叟轩裳是傥来。

经灌早蔬扶陇出，失刊园蕊犯簷开。

此身疏拙真丘壑，不是当年王佐才。

宋祁

