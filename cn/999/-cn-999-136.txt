喻良能　次韵叶宰植竹四绝

檀栾节目瘦长枝，晴既萧骚雨亦奇。

谁道此君惟澹泊，细看频赏自多姿。

喻良能

喻良能　次韵叶宰植竹四绝

苍烟翠雾两冥迷，秋雨丛深不作泥。

冷叶寒枝须管领，亭亭会见拂云齐。

喻良能

喻良能　次韵叶宰植竹四绝

谁云青士太无情，偏结骚人冷淡盟。

不假遥岑分寸碧，故应双目自增明。

喻良能

喻良能　次韵叶宰植竹四绝

木本曾看烟雨梢，临窗依砌韵偏高。

可怜不入繁华眼，只称清谈王马曹。

喻良能

