释师一　偈颂七首

魔作佛，坏烂虚空元有骨。

佛作魔，须弥顶上涌清波。

魔佛二边俱坐却，瘥病不假驴驼药。

释师一

释师一　偈颂七首

喜与水云会，甘与水云同。

云屯水聚处，塞破太虚空。

释师一

释师一　偈颂七首

破暑黄梅雨，清神白乳茶。

万缘俱不到，物外野僧家。

释师一

释师一　偈颂七首

相逢握手不论心，心性吾侪眼里金。

三个柴头煨品字，与君閒话古丛林。

紫头煨尽已更阑，楼上钟声落月寒。

一把柳丝取不得，和烟搭在玉栏干。

释师一

释师一　偈颂七首

冻云俗雪未雪，普贤象驾峥嵘。

岭梅半合半开，少室风光漏泄。

释师一

释师一　偈颂七首

万年藤上一枝春，用祝光尧万乘君。

身因寿康长不老，大平时代自由身。

释师一

释师一　偈颂七首

燕去梁閒静，鸿来眼界宽。

绕庭何所有，风撼竹珊珊。

释师一

