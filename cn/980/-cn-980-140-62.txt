释慧空　送知殿

西天胡子没髭须，南北禅和苦觅渠。

合眼相逢开眼笑，君山点破洞庭湖。

释慧空

释慧空　送知殿

人人尽有光明，只恐点时不到。

试携投子油瓶，一一与伊按过。

释慧空

释慧空　送知殿

诸佛光中众生，众生光中诸佛。

若明生佛一如，便见重重涉人。

释慧空

释慧空　送知殿

修廊下夜沈沈，古殿中香冉冉。

要参过去灯明，只在如今一点。

释慧空

释慧空　送知殿

黑月夜中无别，行人下足即疑。

须得心灯发现，令渠是处光辉。

释慧空

