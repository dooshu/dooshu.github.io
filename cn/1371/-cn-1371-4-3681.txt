下元日五更诣天庆观宝林寺

朝罢琳宫谒宝坊，强扶衰疾具簪裳。



拥裘假寐篮舆稳，夹道吹烟桦炬香。



楼外晓星犹磊落，山头初日已苍凉。



鸣驺应有高人笑，五斗驱君早夜忙。

夏白紵云母屏薄望如空，水精帘疏不碍风。

美人独立何所似白玉芙蕖秋水中。

素绡细织冰蚕缕，清寒不受人间暑。

晚来浴罢绿窗闲，自把新诗教鹦鹉。

