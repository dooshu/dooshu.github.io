◇减刑诏（九月辛卯）

天下系囚减死一等，勿笞，诣边戍；妻子自随，占著所在；父同产欲相从者，恣听之；有不到者，皆以乏军兴论。及犯殊死，一切募下蚕室；其女子宫。系办鬼薪，白粲已上、皆减本罪各一等，输司寇作。亡命赎：死罪入缣二十四匹，右趾至髡钳城旦舂十匹，完城旦至司寇三匹，吏人有罪未发觉，诏书到自告者，半入赎。（《后汉·章纪》）

