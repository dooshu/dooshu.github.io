○烂柯山记

观夫巨石横空，矫如惊龙，南走群峰，北控遐陆，不远人世，宛如蓬瀛。得非权舆之初，俾宅真仙，而幽赞人民，脱笼槛於兹地。则樵夫之遇二仙，其所以示化欤。庶牧於是邦，迨兹五祀，政惟自守，人亦安止。乘春多暇，爰契心期，冥搜信宿，机类如洗，天地之万类，吾生之忧乐，将不芥於胸中矣。心境相得，不知吾之遇灵境欤，灵境之遇吾欤？

邵炅

炅，安阳人，徙居汝南。官考功员外郎。

