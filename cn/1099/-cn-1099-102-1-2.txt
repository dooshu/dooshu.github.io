○復議節財用疏 【 節財用】

給事中曾仲魁等題興革事宜、奉　聖旨該部看了來說、該臣看得曾仲魁等條陳五事、皆體國惜財節用愛人至意、相應議擬開立前件、伏乞　聖裁、

一曰減會派、照得供用庫白熟粳米、先年額派四萬八千石、正德年間、增添火者數多、支用不敷、將蘇松常嘉湖五府糧折金花銀、改坐正米、增至八萬三千五百六十二石二斗、世廟初政裁革冗員冗役數多見于夏文愍諸公章奏　皇上臨御、百度惟新、沙汰冗員、幾復舊額、而改坐折糧、未蒙裁減、臣等會同該庫太監梁政、看得各項錢糧附餘數多、斟酌歲用、量為減損、查得粳米每年支給內官內使月糧及各太監年例祿米、不時欽取賞賜等項用米七萬八百五十四石九斗四升七合、計積附餘米二十萬三千四百二石四斗七升四合在庫、逓年額派、用剩米一萬二千七百七石二斗五升三合、似宜查照各府改坐分數。均一減免。又查得芽茶額派五萬二千九百五十九斤十一兩、葉茶額泒四萬五千九十三斤、除歲用外、每項各宜減派五千斤、黑豆額派一千九百三十九石一斗、除歲用外、宜減派四百石、穀草額派五萬七千九百七十束、雖歲用僅足、然見在草束、尚有三年之積歲久不無浥爛、亦宜每歲停徵一萬束、俟三年之後照舊坐派、臣等竊以內府錢糧雖當儲備、然民之財力、國之元氣、未有下有餘而上不足者。乞敕戶部詳議查照減派、則民既裕而國用自足矣、　前件、案查先為奉旨條陳時務事、該司禮監揭帖開稱嘉靖八年六月、內官長隨內使小火者淨軍、見在一萬二千六百三十九員各、每員名月食米四斗、每年共該米六萬六百六十七石二斗、閏月加米五千五十五石六斗、安樂堂養病宮人食米、一百七十八石三斗、祿米等項用米三千九百五十三石八斗、計筭一年無閏月、共該米六萬四千七百九十九石三斗有閏月該米六萬九千八百五十四石九斗、巳該本部題奉欽依、移咨廵撫都御史陳祥、轉行浙江嘉湖并直隸蘇松常五府、將前項白熟粳米、自嘉靖八年為始、照數均派、依期徵納。其原派八萬五千四百八十二石二斗、遇無閏年分內、該減米二萬六百八十二石九斗有閏年分、該減米一萬五千六百二十七石三斗、俱于各府正德年間二次加派白糧數內、均勻逓減、改回存留并金花等銀均派、徵納、今各官具奏、見積餘米二十萬三千四百二石四斗七升四合在庫、僅勾三年之用、合自嘉靖九年為始、不拘有閏無閏年分、每年再減派一萬二千七百七石三斗五升三合、以蘇民困、其芽茶葉茶黑豆穀草、供用皆有常數、有餘亦宜量減俱自嘉靖九年為始、芽茶減去五千斤、止泒四萬七千九百五十九斤十一兩葉茶減去五千斤、止派四萬九十三斤、黑豆減去四百石止派一千五百三十九石一斗、穀草止派四萬五千九百七十束、減去一萬束、仍照例折徵價銀、解送太倉交納、候三年之後、照舊坐派五萬七千九百七十束、俱赴該庫上納本色、庶錢糧清而供用足、會派減而民財裕矣、

一曰謹謀始、照得酒醋麵局、近以本衙門互相攻發、貪跡顯著、　皇上敕法司提問、用太監武忠署掌印信、武忠履創懲之後、粗知節慎臣等于凡錢糧收納、立有成規、後可少弊、但查各項錢糧額派、及積餘數多、尚屬未清、小麥一項、已經臣等題奉欽依減派矣、其他積餘白糯米一萬五千九百七十一石二斗四升二合一勺八撮、黃豆四千八十石八斗、黑豆四千三百四十六石二斗三升五合、穀草七萬八千八百八十五束、而又有八年分黃豆五千四百九石、黑豆二千五百石、穀草五萬八百五十五束未收、若又因之。其積尤多。乞敕大監武忠盡將今日所積者為儲備、自今而後、約其所出。以制來歲所入之數。具奏敕下該部、查照坐派、一洗舊習之汙、則其入也既有常數。其出也必謹常度。而蠹財之弊、無自而生矣、　前件、查得先為傳奉事、該給事中曾仲魁等題稱酒醋麵局小麥歷年積餘、及嘉靖八年新收共一萬七千八百六十九石七斗、歲用四千五百石計之、足勾四年支用誠恐紅腐、要將未收小麥二千五百四十一石有零、折價上納、本部議擬將未收小麥、各處解到、免送該局上納本色、俱照原價轉送太倉上納、候放支將盡、另行召商上納、其嘉靖九年以後會派、本部斟酌施行、題奉　聖旨、又查得本部會派該局自嘉靖五年起、至嘉靖七年止、每年會派小麥七千三百五十一石、白熟糯米九千八百五十九石、黃豆五千五百九石黑豆二千五百石、菉豆八百石、穀草五萬八百五十五束、嘉靖八年、會派小麥七千石、白熟糯米九千八百五十九石、黃豆四千五百石黑豆二千二百石、菉豆六百石、穀草四萬五千束、俱本色上納、今各官題稱該局積餘白糯米黃豆黑豆穀草數多、又有八年分黃黑豆穀草未收、因之其積尤多、乞將今日所積為儲備、約其所出、以制來歲所入之數、相應依擬、合候　命下本部、轉行該監掌印官、將前項歷年積餘、并已派未納米豆穀草、自嘉靖九年為始要見見在若干、并未收若干、大約足勾幾年支用、每年某項該用若干、該減若干、奏行本部查照會派徵納、庶量入為出、或糧不致浥爛而徵輸得以少寬矣、

一曰發陳米、查得浣衣局額派粳米六十石、粟米六十石、專以給養犯婦、而歷年既久、積少成多、附餘粳米七百一十八石七斗七升二合、粟米八百石、委積豐盈、鼠耗浥爛、皆所不免、乞敕該部查發別項免支、續收新米以用、其木炭煤炸積餘、亦多四十萬斤、即今犯婦數少、亦宜停徵一二年、以寬民力、或于額派酌損其半、俟用度缺乏、然後照舊派徵、庶免積有用于無用也、　前件、查得本部節年會派該局嘉靖二年糙粳粟米各三百石、三年糙粳粟米各一百五十石、四年五年每年糙粳粟米俱免派、七年八年每年糙粳粟米各六十石、俱本色徵納、該浣衣局揭帖、開稱本局見今止有犯婦六口、每口月支粳米一斗五升、粟米一斗五升、每月支粳米九斗、粟米九斗、一年共食粳粟米二十一石六斗、切照本局不時宮內退出多人、及刑部都察院等衙門送到犯婦、并雲貴兩廣等處進到幼女、雖有餘積、一到之時、就要食用、今各官題稱前事、除木炭煤炸、係隸工部掌行、移咨該部、徑自查議外、為照前項粳米粟米、積餘數多、犯婦數少、一時支用不盡、必致浥爛可惜、相應議處、合候命下本部、行移該局、將前項糙粳粟米、各量留二十五石、共五十石以備支用、其餘聽本部扣數查撥附近、京衛官軍月糧、候嘉靖九年、運到嘉靖八年原粳粟米各六十石到部、轉發該局接續放支、嘉靖九年十年免派、嘉靖十一年另行斟酌會派施行、

一曰節糜費查得尚膳監外鵞房、歲用薦新子鵞一十四隻。而所養鵞鴨多至四千二三百隻。每隻日支鵞糧三合。鴨糧二合。歲支戶部雜糧。多至三千七八百石。又有軍士八十三名。不用差操。專一看養。為照外鵞房之設、乃　祖宗崇奉　先之孝、真盛典也、而末流之弊、糜費不貲、是豈　祖宗創立之本意耶、合無自今伊始、額定養鵞二百隻。鴨非所用。不許帶養。戶部斟酌、定擬支給雜糧之數、每歲令報孳生子鵞一百隻內、擇豐潔一十四隻充薦新之用、替舊八十六隻、交送光祿寺、仍存二百隻畜養、歲以為常、其軍士八十三名、□鵞二百用軍士四十名亦巳多矣緣係該監別差買放其弊積多條陳者不敢盡言量裁其半也量留四十名看養、餘悉送衛差操、則事無過中之弊、而費有常經矣、　前件、查得本部會派卷內、嘉靖五年起、至嘉靖八年止、每年會派外鵞房粟穀一千石、每石價銀六錢、共銀六百兩、???米?秫一千石、每石價銀五錢、共銀五百兩、菉豆四百石、每石價銀八錢、共銀三百二十兩、以上三項、每年共銀一千四百二十兩、俱派河間保定真定大名四府辦納、及查大明會典、內開　奉先殿薦新、正月鴨子二百四十箇、二月鴨子二十二隻、行據尚膳監開稱、外鵞房每年進　奉先等殿獻新子鵞一十六隻、鵞子五十箇、鴨子七十箇、進宮鵞子二百五十箇、鴨子一千二百箇、送光祿寺醃臘鵞一十七隻、鴨一百一十三隻、以上通計用子鵞一十六隻、每隻大約不過值銀三錢、醃臘鵞一十七隻、每隻約值銀四錢、鴨一百一十三隻、何不約歲用之數和買充之亟必多費粮廩發該監畜养耶盖亦乾沒其中者多也每隻約值銀五分、鵞子三百箇、每箇約值銀一分、鴨子一千二百七十箇、每箇約值銀伍厘、通共不過值銀二十六兩六錢而每年徵解雜糧二千四百石。該銀一千四百二十兩。是一年所徵足勾五十餘年買辦前項鵞鴨鵞子鴨子之費及又查得　奉先殿薦新子鵞鴨子、俱係太常寺轉送光祿寺供薦、子鵞由南京太常寺、鴨子由上林苑監各進用辦送、今外鵞房又有薦新子鵞一十六隻、鴨子七十箇、并增添鵞子五十箇、外鵞房之名必是武宗時群小所增置也會典不曾開載。恐非正規。其進宮鵞子鴨子并送光祿寺醃臘鵞鴨似不可缺。但一年所取有限。所費實多。又常川役使軍士八十三名。每名月糧米一石。通共一年共支米九百九十六石。為費抑又不少。所以各官題稱前因。無非節財為國之計、俱應議處、合候　命下本部、自嘉靖九年為始將各府解到前項雜糧、俱照原價轉送太倉銀庫交納、行令光祿寺每年赴部支領價銀、照數買辦、前項鵞鴨鵞子鴨子進用、部覆比建議者更為直捷乞敕禮兵二部再加查議、外鵞房所養鵞鴨。應否薦新。所用軍士。應否裁革。各另上請定奪。備行本部遵照施行。

一曰造運船、切以白糧耗費既定、民困似可少蘇矣然弊源不絕終當復生、查得正糧一石、例貼船米四斗、富豪擅利、造船攬載、每船一隻、官價一百二十兩、埠頭寫船、抽銀一十兩、部運官需索、又不下十兩矣、及至登船、一家聚食、官價不敷往往賠補、此僱船之害也、糧長不行親當多僱光棍頂解、用非巳財、不知愛惜、花酒浪費、皆坐衙門使用、揭債負累、動輒奏擾、以掩奸欺、此包攬之害也、合無內府白糧十萬餘石。皆依白熟細米事例。打造官船裝載。計用一二年貼船之米。可免數十年水腳之徵而部運埠頭船戶之害。不禁自除矣。伏乞敕下該部行各撫按詳議刻期打造、仍出告示、多方曉諭、嚴禁包攬之害、則弊可永絕矣、　前件、查得浙江嘉湖并直隸蘇松常五府、逓年運納內府白米十萬餘石、各以原???貼船夫米僱船裝載。其領運糧長、多有不係親身應當、以致僱人頂解、花費錢糧、誠為未便、今各官題稱前因、相應議處、合候　命下本部、行移各該撫按官督同各該掌印管糧官、從長詳議、嘉湖蘇松常五府逓年起運內府白糧十萬餘石、每石貼船夫米若干、每船裝載若干、今白粮仍用民運則比議定寢閣不行矣每年僱船工價若干、即今應否打造船隻、有無利便經久、并合用工料撐駕人役逐一議處停當、徑自具奏定奪、及嚴加禁約今後管運白糧、務要糧長親身赴京交納、不許轉僱無籍光棍頂名包攬花費錢糧、違者連部運官一體從重問罪發落、

皇明經世編卷之一百二終







