【回李舍人〈寿朋〉书〈熙宁三年冬〉】

右修启。此者伏承显膺宠命，入直禁垣，台阁登贤，缙绅共庆。舍人器涵闳远，德蕴纯深，讲仁义之渊源，极天人之精。备言语侍从之列，承清闲顾问之荣，时望蔚然，与舆谈久属。果被上心之柬，进司书命之严。惟帝制之坦明，必训辞之深厚。金相玉振，焕三代之文章；雷动风行，警四方之耳目。遂归鸿笔，增重本朝。顾惟衰病之余，敢辱眷勤之贶？遽先惠问，益认谦。感服欣愉，敷陈罔既。

