刘克庄　端明无惰赵公哀诗二首

忆昔并居封驳地，相期叶力共推车。

惯看东阁批黄敕，同向南衙沮白麻。

高兴竟归安石墅，大疑犹访魏舒家。

仅存一鉴今亡矣，想见昕朝亦叹嗟。

刘克庄

刘克庄　端明无惰赵公哀诗二首

惜身顾影世滔滔，叹息斯人振古豪。

中垒老犹献封事，三闾去尚作离骚。

无金可遗贫如故，加璧难招节更高。

有泪数行刍一束，若为飞渡浙江涛。

刘克庄

