艾性夫　古意六首

折柳系离船，船行柳条短。

赖有枝上花，飘泊随君远。

艾性夫

艾性夫　古意六首

采莲莫采花，采花损空房。

留房结青子，种作明年香。

艾性夫

艾性夫　古意六首

匆匆采桑女，花雨湿襜袖。

春风十二弦，生世未触手。

艾性夫

艾性夫　古意六首

浣衣轻浣布，布缕不如丝。

丝坚犹易穿，布弱从可知。

艾性夫

艾性夫　古意六首

佳人买明镜，意重轻千金。

结以双罗带，欲照荡子心。

荡子渺不归，镜影春云深。

艾性夫

艾性夫　古意六首

贱妾燕子身，衔泥巢君堂。

游子黄鹄志，辞家犹南翔。

采花为谁容，袭兰为谁香。

艾性夫

