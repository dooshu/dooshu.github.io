◎某明经

于莲亭又曰：杭州有某明经者，平日嗜酒，醉后辄嫂骂，率以为常。某年元旦，某出门遇一乞丐索钱，状甚苦，他人皆不顾，某忽发善心，给以一钱而去。后某因病入冥，见阎王王责其儇薄无行，命判官稽其善恶册子，恶迹甚多，而善事只有一件。因令秤之，善恶相等。阎王令判官查其是何善事？则即曾给乞妇一钱也。盖乞妇乃观世音化身，诸人皆掉头不顾，独某给以一钱，故阎王准令还阳。某再生后，戒酒行善，又历多年始殁。观此则知何地无鬼神？一钱而即能延纪，则何事不可为善，又何人不能为善乎？

