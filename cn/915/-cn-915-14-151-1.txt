◇与某人书

承足下还来已久，子欲参慰，为染患不能得往问。眷仰情深，岂此委具？一两日少可，寻冀言展。若因行李，愿存故旧。今遇贤弟还，得数张纸劳动，幸不怪耳。谨代申不具。释智永。（《淳化阁帖》七在右军书中，今移正。）

献岁将终，青阳应节。和风动物，丽景光辉。翠柳舒鳞，红桃结绶。想弟优游胜地，纵赏佳宾，酌桂醑以申心，玩琴书而写志。无令披聚，叙会何期？谨遣一介，希还数字。（陆友仁《砚北杂志》）

