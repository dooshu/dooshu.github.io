送戴岵瞻入都

十月饯君归五月喜君至尊酒复相於颠倒不能寐忆昔奉使云门游值君按节过青州灯前长句为君赋狂歌大叫风飕飕临岐下马握余手停杯伫立裵久自言辛苦难具陈不信但看余白首转眼东西羽翼分京洛缁尘倦趋走何期尔我相後先同官仍是同门友怜余直道多嶔?开心苦口真吾师加餐相劝废篇什此意?人那得知劳劳余髪亦垂白看尔吐气开须眉玺书徵拜还青琐岱云济水随旌旗送君忽忆心所懽故人同调满长安欲寄双鱼媿疎嬾凭君传语青云端

