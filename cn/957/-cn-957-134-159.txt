王迈　送黄同年京甫必昌赴广西提干二首

黄甫才我二十年，蹉跎正会不能圆。

四书锐欲潜心圣，八品基为从事贤。

东道樽前需客久，南轩印子待人传。

丈夫不必求知己，具眼分明有老天。

王迈

王迈　送黄同年京甫必昌赴广西提干二首

君过羊城见菊坡，先生不出意如何。

蜀嘘淮佛人挺乱，京火郊雷天荐瘥。

石介不亲逢庆历，龟山何策救宣和。

狂生忧国头如雪，送客无悰好歌。

王迈

