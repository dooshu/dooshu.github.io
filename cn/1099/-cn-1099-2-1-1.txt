○治河議 【 治河】

本集云北係舊作?元時最留意治河也

比歲河决不治、上深憂之、既遣平章政事嵬名、御史中丞李某、禮部尚書泰不花、沈兩珪有邸及白馬以祀、又置行都水監專治河事、而績用未之著、乃下丞相會廷臣議、其言人人殊、濂則以為河源起自西北。去中國為甚遠。其勢湍悍難制。非多為之委以殺其流。未可以力勝也。何也、歷代尋河源至元時始知其處河源自吐蕃朵甘思西鄙方七八十里。有泉百餘泓。若天之列宿然。曰大敦腦兒。譯云星宿海也。自海之西。又匯為阿剌腦兒二澤。又東流為赤賓河。而赤里出之水。由西合忽闌之水從南會也。里木之水。復至自東南。於是其流漸大。曰脫可尼。譯云黃河也。河水東行。又岐為九派。曰　孫斡、　譯云九度也。水尚清淺可渡。又東約行五百里。始寖渾濁。而其流益大。朵甘思東北鄙有大山。四時皆積雪。曰亦耳麻不莫刺。又日騰乞里塔。譯曰昆侖也自九渡東行可三千里。乃至昆侖之南。又東流過濶即濶提二地。　哈刺別里。赤與納隣哈刺河合。又合乞兒馬出二水。乃折流轉西至昆侖北。既復折而東北流至貴德州。其地名必赤里。敘道里明晰自昆侖至此不啻三千里之遠又約行三百里至積石從積石上距星宿海?六千七百有餘里矣其來也既遠。其注也必怒。故神禹導河。自積石歷龍門。南到華陰。東下底柱。及孟津洛汭。至于大伾。大伾而下。釃為二渠。　載之高地。　洚水至于大陸。播為九河趨竭石入于渤海。然自禹之後無水患者七百七十餘年此無他河之流分而其勢自平也周定王時。河徙砱礫。始改其故道。九河之迹漸致湮塞。至漢文時决酸棗。東潰金隄。孝武時决瓠子。東南注鉅野。通于淮泗。汍郡十六。害及梁楚此無他河之流不分而其勢益橫也逮乎宣房之築道。河北行二渠。復禹舊迹。其後又疏為屯氏諸河。河且入于千乘間。德棣之河復播為八。而八十年又無水患矣。及成帝時屯氏河塞。又决于館陶。及東郡金隄泛濫袞豫。入平原千乘濟南。凡灌四郡三十二縣。由是而觀則河之分不分其利害昭然又可覩巳。自漢至唐。平决不常。難以悉議。至于宋時。河又南决、南渡之後。遂由彭城。合汴泗東南以入淮。而向之故道又失矣。夫以數千里湍悍難制之河而欲使一淮以疏其怒勢萬萬無此理也。方今河破金隄。輸曹鄆地幾千里。悉為巨浸。民生墊溺。比古為尤甚。莫若浚入舊淮河。使其水南流復於故道。然後導入新濟河。分其半水。使之北流以殺其力。則河之患可平矣。譬猶百人為一隊。則其力全。莫敢與爭鋒。若以百分而為十。則頓損。又以十各分為一。則全屈矣。治河之要。孰踰于此。然而開闢之初。洪水泛濫於天下。禹出而治之。水始由地中行耳。?財成天地之化、必資人功而後就、或者不知。遂以河决歸于天事。未易以人力強塞。此迂儒之曲說。最能僨事者也。濂竊憤之因備著河源以見河勢之深且遠不分其流。决不可治者如此。倘有以聞于上、則河之患、庶幾其有瘳乎、雖然此非濂一人之言也、天下之公言也、

