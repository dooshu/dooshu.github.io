○盐池赋



水润下以作咸，莫斯盐之最灵。傍峻岳以发源，池茫尔而海氵亭。嗟玄液之潜润，羌莫知其所生。熙金葩之融炎，颖跃结而沦成。状委蛇其若汉，流漫漫以漭漭。吁凿凿以粲粲，色高然而雪朗。扬赤波之焕烂，光旰旰以晃晃。隆阳映而不ㄡ，洪涔沃而不长。磊崔录确，锷剡棋方。玉润膏津，雪白凌冈。粲如散茧，焕若布璋。于是漫口丹盘，薄搜重床。紫沦洒炎，红华笼光。烂然汉明，晃尔霞赤。望之绛蒸。即之雪积。翠涂内映，液外幂。动而愈生，损而滋益。若乃煎海铄痊或冻或漉。所赡不过一乡，所营不过锺斛。饴戎见轸于西邻，火井擅奇乎巴濮。岂若兹池之所产，带神邑之名岳。吸灵润于河汾，总膏液乎浍涑。（《艺文类聚》九，又《书钞》一百四十六引六条）



