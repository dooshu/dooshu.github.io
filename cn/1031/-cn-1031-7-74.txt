葛立方　十一月十日酒散已二鼓与千里步月因至水堂

雪后泥方冻，酒阑寒少威。

傍云生夜月，唤客出柴扉。

篱败犬声合，街闲人影稀。

石栏山几尺，暝霭只依依。

葛立方

葛立方　十一月十日酒散已二鼓与千里步月因至水堂

梦入千家枕，寒声薄水堂。

溪山浑着月，梅竹半封霜。

夜榜响葭蒲，寒鱼跳石塘。

可怜清绝景，夜夜属渔郎。

葛立方

葛立方　十一月十日酒散已二鼓与千里步月因至水堂

杖策踏霜月，满空烟雾浮。

苍颜酡蚊酒，黑帝避貂裘。

太液池台晚，广寒宫殿秋。

归来清耿耿，未省喘吴牛。

葛立方

