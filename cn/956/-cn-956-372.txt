方回　二月朔大雪已五日三首

侵寻半月是花朝，大雪漫天五日飘。

腊月如春众芳吐，繁华时节却萧条。

方回

方回　二月朔大雪已五日三首

燕山雪花大如席，岂料江南亦见之。

腊前六出知焉往，却在春风二月时。

方回

方回　二月朔大雪已五日三首

牛马毛寒缩如蝟，古今此句绝奇奇。

今春大雪亦将尔，莺死无声社燕迟。

方回

