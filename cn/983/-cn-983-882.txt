宋祁　提刑劝农使者还嘉州

案部聊北征，肃舲复东下。

江溜澹泱泱，樯乌纷雅雅。

离醑不馀杯，征棹亟沿洄。

还岫随时见，幽花无候开。

清氛霁平陸，林艿信重複。

僰路缭山颜，龙田耨岩腹。

属此屡豷期，仍当省敛时。

击壤系途乐，馀紌寻畝棲。

嘉阳信嘉处，时与赏心遇。

霁树抱空轮，寒涛下翔鹭。

还辕眷仲秋，秋序日方遒。

归诺果无负，遲子临江楼。

宋祁

