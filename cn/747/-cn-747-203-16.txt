○议沙门不应拜俗状

窃以礼无不敬，名教是先；君父同资，彝伦所尚。且佛灭度後，法付国王，舒卷之规，里锺明圣（弹曰：右春坊议云：夫付嘱者，佛以像法末年，淳心渐薄，邪见增长，正法衰替。四部之众，无力宏宣，是以付嘱国王，令王拥护，如其不护，法当自坏，岂劳付嘱，令王毁坏？诚哉得付嘱之旨也）。但非常之制，黔首恒惊；雷同之心，君子为耻。自我作古，方悬日月之典；可使由之，宁拘风雨之好。如愚管窥，致拜为允。谨议。

李仁方

仁方，龙朔中官都水使者。

