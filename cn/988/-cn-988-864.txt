苏辙　闰九月重九与父老小饮四绝

九日龙山霜露凝，龙川九日气如焌。

偶逢闰月还重九，酒熟风高喜不胜。

苏辙

苏辙　闰九月重九与父老小饮四绝

获罪清时世共憎，龙川父老尚相寻。

直须便作乡关看，莫起天涯万里心。

苏辙

苏辙　闰九月重九与父老小饮四绝

客主俱年六十余，紫萸黄菊映霜须。

山深瘴重多寒势，老大须将酒自扶。

苏辙

苏辙　闰九月重九与父老小饮四绝

尉佗城下两重阳，白酒黄鸡意自长。

卯饮下床虚已散，老年不似少年忙。

苏辙

