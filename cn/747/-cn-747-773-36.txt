○为荥阳公请不叙将士上中书状

右某当管将士本一千五百人，有北境两度行营，有西京十镇防戌。既部伍皆更招收，数额则转增加，粮料不经申破，留州自备，累政相成。况近年不甚登穰，亦经水涝。舟负弩，尚叹于征途；谷神蚕，未丰于下舍。今纵仰承渥泽，合进勋阶，将徵简礼之资，尽有囊装之许。虽祁寒暑雨，小民不识于天时；而露冕褰帷，长吏合宣其人愿。辄以具状奏闻讫。伏乞相公俯推近例，许且权停。干冒尊严，无任战灼之至。

