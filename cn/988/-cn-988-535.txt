苏辙　韩康公挽词三首

阀阅元高世，功名自发身。

堂堂揖真相，矫矫出稠人。

许国心先定，轻财物自亲。

传经比韦氏，世世得良臣。

苏辙

苏辙　韩康公挽词三首

耆年时一二，新第阙西南。

好客心终在，忘怀日纵谈。

规模人共记，风味我犹谙。

谁是羊昙首，回车意不堪。

苏辙

苏辙　韩康公挽词三首

师旷闻弦日，相如作赋年。

虽惭众人後，贪值主文贤。

北道初闻召，南江正远迁。

平生阙亲近，遗恨属新阡。

苏辙

