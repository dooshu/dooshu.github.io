○陳芒部事宜疏 【 芒部事宜】

據各官勘得該府開設之初、設立土知府一員、流官通判一員、經歷一員、隨司辦事、原立火頭一十六名總管二名、里長三名、分管夷彳?果、認辦糧差、無亂、近年已故土官、隴慰、娶水西女冲中為妾、所生長子隴慶次子隴沙剔隴壽、又娶烏撒女冲叔為妾、隴慰故被姪隆福姦占、冲叔生子隴政懦荅女阿黑、後隴慶故隴沙剔亦故、遺下鬼妻奢郎、未曾婚配、在于卻佐種住、阿濟收伊為妾、後隴壽與隴政爭官仇殺、隴壽孤弱、依憑先存今故沙保、在于地方、梧桐山住坐、正德九年、隴壽見得隴政、勢大不能抵敵、搬移卻佐地方、避住日久、與嫂奢郎相通、有孕、正德十二年正月十一日丑時生男、乳名隴勝、隨母在于舊芒部府沙保塞撫養八年、至嘉靖三年內、告蒙上司將隴壽保送襲職、仍蒙暫與冠帶、署管府事、復被隴政計令族叔阿柏報仇、陰謀殺死、仍欲謀???隴勝、其後以知府激変沙保作逆以致用兵彼時沙保知覺將隴勝并壽遺下金銀手飾錦叚牛馬等物、偷路送往卻佐地方伊叔阿濟處護養、見年二十三歲、審據各耆老把事火頭、并大小夷苗俱稱係隴壽真正骨脉、夷情信服、應該保舉、及查阿濟舊係長官白壽一族原係芒部和尚一種、不係隴氏枝坪???、恐有隱諱不的、又經差人前去卻佐地方、行取隴勝騐視親見該府年高耆把跪拜道傍、以禮迎接護送、見各夷實有止?帚服之心、供報一詞再無異說、職公同議得芒部自改土為流、亂無寧日、既該委官取具、該司官耆目把舉保隴勝供結前來相應俯就、量授佐貳職銜署管本府印信二三年之後、果能鈐束夷民、撫安地方、奏復知府、四長官司、相應照舊存留、隴勝既擬復官、則舊管把目、歲辦稅糧、朝貢額種地土、相應清復新設學校等衙門、相應裁革、其防禦一節、議得威清兵備先年因西堡長官司管下阿得獅子孔二枝蠻民聚眾為患、謀殺土官、奏設專在安庄住劄、控制諸夷、後因芒部不寧、暫于畢節撫處、蒙巡撫貴州右副都御史楊一渶題將貴州迤西原設兵備副使、常在畢節住劄、所轄畢節烏撒赤水永寧四衛、正與烏撒烏蒙東川芒部永寧四府一司相對、合令兼制、巳經題奉欽依、備行前來除遵依外、但畢節東至安庄一十三站、西至普安一十二站、每一出巡、動經數月况原奉敕書所□地方、如安南普安衛州西連雲南霑益羅雄、南接廣西田州泗城等處、與程番安順永寧等撫州諸夷聯絡、叛服不常、見今安順州西堡阿得獅子孔恃險負固、不納糧馬、鎮寧州則有隴太奢姑之爭印、普安州則有隆寧適腔之爭官、又與田州惡目郎犴郎豹仇殺不巳、本官俱該往來撫處禁治、欲專于畢節住劄兼制迤西地方、不無顧此失彼、委實不便合無于貴州按察司暫添兵備一員請勑專在畢節住劄、整飭永寧赤水烏撒畢節四衛、及鎮雄東川烏蒙烏撒永寧宣撫四府一司、操練軍馬、禁止盜賊、凡一應軍民詞訟官吏賢否、俱聽管理其層臺白崕摩泥普市黑張瓦甸等驛站鋪陳站馬錢糧、通行總理若有地方夷情、應呈四川者、呈請四川、應呈貴州者、呈請貴州、各鎮巡衙門定奪、仍兼管分巡貴州道、候事寧之日、另議栽處其威清兵備、仍照仍于安庄衛住劄議照　朝廷之威令、以順逆為與奪、今諸夷既協心効順、當取其悔悟之新、以為柔遠之策、臣等博訪輿情、熟度事理、為處芒之計者、其大約有七

一曰因地方以定土流、芒部設在川貴、極遠之邊、道路之險、習俗之殊、固嘗稔于聽聞、今臣等親由永寧赤水以至畢節、重崗巨箐、馬不成列、間関已是百備又由畢節以至鐵鎖関而入備訪山箐益深、道塗益塞、部落有名巢居非所。人形獸跡。據險為安其飲食男女性情好惡。與中土之人天壤懸絕其地不同是為異域其性不同是為異類于此而強欲奪其故態。比之馬湖。易以流官。非惟法不可行而勢亦是不能行。况流官　皇上之流官也土官　皇上之土官也。孰非臣妾。孰非藩屏。其可與否惟在宜于人情合于土俗以地方獲安為善計耳。何擇于斯。何利于斯。而拘拘改流以病民哉。

二曰慎夷情以續絕世。隴氏之族。止遺隴勝、當時議者惑于疏遠過房、與年少無知之說、以故釀成改流之議、今芒部諸夷無大小眾寡、合詞保稱、的係隴壽存日、與故兄沙剔鬼妻奢即所生、夷人無綱常之理。有骨脉之重。例應從俗。及備訪夷情、阿濟為諸酋之強勝者。而部落見之則立隴勝以三尺之童。而部落見之則跪可見犬羊之類執性最堅。而其机與勢。有牢不可破者矣。平時人皆知之能言之而不敢輕為議復者。以事體重大。疑而未决及查得副總兵何卿、先年任參將守備永寧時、常舉呈四川巡撫衙門、比以改流之說勝而事遂中止矣其過房恩養之說誠無所據、及近奉勘合、該部等衙門尚書桂蕚等會議得土官土舍。或爭襲或仇殺　朝廷興師問罪。甫定之後建議者即欲改設流官及流官再設。而土夷隨叛。殺人奪地。比昔尤甚。葢作惡者不過一二人。今乃一二人之惡而遂致改易一府一州拂其本心。違其約信。所謂犯眾怒也是以屢勦屢亂而兵革卒無寧日。王新建之處置田州亦然合無凡有土官惡逆被顯戮者。通拘所部頭目。令其舉保應立。力足以制服夷眾之人或土官之子孫弟姪族人但為眾所推服者即立之則次序旁出之爭息矣。等因備咨前來通行曉諭、由是夷夏之大分以明地方之群疑始解。繼以罷兵息民之旨下。而夷情輸服。揵如影嚮昔唐裴度有曰韓洪輿疾討賊承宗歛手削地非朝廷之力能制其死命。特以處置得宜能服其心故耳。與今日處芒部之事。葢有合千載而一致者矣。

三曰尊威令以示懲戒、查得該府舊曰芒部。新曰鎮雄。據法論理。官可還其故物府難復其舊名宜崇新命。仍曰鎮雄。使隴氏子孫。世知先代爭官仇殺。起兵攻討。革府還官之故庶犬羊之性。有所警戒。而　朝廷之威令。永永如一日也。

四曰存四司以專責任、查得該府原無属司、近因改流、于卻佐立懷德長官司、見任阿濟、毋響立威信長官司、見任祖保、夷良立止?帚化長官司、見任白壽落角立安靜長官司、見任阿萬、今規畫既定、及查各該地方、周圍數百餘里相應照舊存留。責令各守地方。一應應納糧草、應當站馬、應辦朝貢、與大小事情。悉聽該府約束。如有抗違。及部下夷酋或不時竊發負險剽掠。及結交鄰府。幫助為惡。各因地方追問懲治。

五曰明賞罰以定事情、大約治西南諸夷以處置為上用兵為下隴氏之禍。其始而嫡庶爭官互相仇殺。事宜于處而當時誤于用兵事亦往矣既而改土為流。沙保激于試知府程洸之乖方。遂糾眾興兵縛官奪印。罪誠有之。沙保死后為阿済止?寸献其屍并妻子擒斬尔時鎮□即借此息兵后立鎮雄府今族滅無遺類。上足以昭國法下足以懲橫逆。而阿濟等雖有微過亦可以將功贖罪。若復逆其既往。究沙保昔日之偽。以正其罪。責夷狄于太過。以絕其自新之路。况昔日之所以偽者。若等垂涎官印。所欲未遂而心有未服耳。當時用事諸臣。阨于險阻。亦難于辦別。今日舉巢之獻。實　皇上之恩威有以畏服其心。而功出于異常。茲為善後之計。宜頒布威令。赦阿濟等之罪。以賞其擒獻之功聲沙保滅族之誅風示夷虜以為覆輒之監如此則桀驁者知所戒而効順者知所勉。賞罰明而夷情定矣。

六曰嚴守備以塞禍源、芒部諸地。與烏蒙烏撒水西塩倉東川等夷。互相聯絡。尋常因事仇殺。與小醜出沒乘机窃掠。乃其常事。而畢節實諸夷出沒之所。川貴藩籬之區。必武備修舉。而後外患潛消。及查威清地方。如果南跨廣西之田泗。西接雲南之霑益。利害所関亦不為緩。合無俯從郡議、整飭威清兵備見任韓士英、駐劄安莊衛、專制安南普安一帶地方、仍于貴州按察司添設僉事一員、請敕駐劄迤西地方、兼管該道分巡專制畢節烏蒙烏撒鎮雄東川赤水永寧四府四衛一司、合用軍士即于四衛中取用、仍于新添馬步官軍三千數內、存留一千于畢節、應更番者更番、應操練者操練、并錢糧站馬、通属管理、其地方事體、亦聽四川巡撫巡按節制、如此則官有專責、而藩屏無空隙之乘、人有忌憚、而犬羊絕窺伺之念一司之費有限。而地方之賴甚多矣

七曰下重令以戒聯絡、查得諸夷互相聯絡世結婚姻往往輒因親戚以生仇怨如已故土官隴慰娶水西女冲中。生子曰慶與壽。繼娶烏撒女冲叔。生子隴政。既而仇殺。水西則為隴壽之助。烏撒則為隴政之黨。近日沙保凌犯畢節。實由水西之勾引。而沙保乃水西原日陪嫁之奴。事出有因。禍實陰構。除沙保族誅以正其罪外。乞俯降綸音。垂戒諸夷。令其各守封疆。保身守職開自新之路。以消聯洛之患于未萌之日也以上事理、臣等一一備訪夷情、廣咨眾論而騐之已往、揆之將來、方敢集議上請如蒙乞敕兵部會議廷臣、如果事理相應、合無上稽前王興滅之典。近倣國朝安南故事。將隴勝量授佐二或同知或通判職銜署掌印信。侯三年之後果能鈐束夷人。撫安地方。保復知府流官通判照舊選用及于畢節添設兵備以戒戎兵。存留四長官司以資分理。庶幾內治修而外患戢矣其該府原設目把額辦稅糧、舊管田地相應凊復者、與新設學挍陰醫僧道守禦千戶等衙門、相應裁革者、均乞議處、候　命下之日、行臣等遵奉施行、阿濟等夷仍乞頒布威令以示戒懲、如是則法之密者反以為惠而威之重者益以為恩而夷情之服永永如一日矣。　陛下如不以臣等之言為然或旁觀窃視者忌其成而撓以他說臣又有至當不易之理為　陛下究竟而極言之、且如夷狄之性。互相仇殺乃其常事時或有之諺曰夷狄相傷中國之利言雖鄙俚。至道攸存。萬一于流官有所損傷。于係朝廷臣子。行止之間遽難輕議由是觀之。夷之不可以為夏也。土之不可以為流也斷斷然矣。故自古帝王不治夷狄豈有所憚而不為哉葢欲以不治治之乃所以為治也後此漢棄珠山??人以為美、唐處延陀人以為戒往事有足徵者、又鄒賢孟軻曰、仁者以其所愛及其所不愛、不仁者以其所不愛、及其所愛民吾同胞所愛之赤子也、夷我異類所不愛之犬羊也、仰惟　陛下仁同覆載、德竝帝王、願無以其所不愛及其所愛、天下幸甚、

