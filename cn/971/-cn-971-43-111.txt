刘过　梅花

人间不尽春来意，恰则一枝梅更疏。

待得和羹几时在，祗今风月上新除。

刘过

刘过　梅花

香气恼人休不得，荒林月里夜相过。

花应笑客有底急，客若不来花奈何。

刘过

刘过　梅花

冻云垂垂雪欲落，雨涩风悭如此寒。

分折南枝与君着，老夫自要北枝年

刘过

刘过　梅花

高门拂日琼为树，呼我不来那肯过。

不知此花有何好，寒乡日日用亡何。

刘过

刘过　梅花

寂无人语断回程，日落未落孤山横。

平湖水阔何许去，傍竹边松自好行。

刘过

