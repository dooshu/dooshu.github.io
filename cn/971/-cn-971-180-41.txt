刘宰　丁亥冬感怀寄赵章泉三首

楚塞仍多事，章泉阙寄音。

由来使狙诈，何意启狼心。

国势时轻重，江流自古今。

遥怜杜陵老，对雪几愁吟。

刘宰

刘宰　丁亥冬感怀寄赵章泉三首

报国知无术，书空竟若何。

淮山云惨淡，钟阜石嵯峨。

高孝遗规在，粱陈往鉴多。

皃尤徒尔耳，远浦听渔歌。

刘宰

刘宰　丁亥冬感怀寄赵章泉三首

我屋方茅下，君家闽楚交。

鹿门知得计，燕幕未安巢。

涧谷泉堪饮，山田饭可抄。

应摧灵寿杖，雪蕊嗅梅梢。

刘宰

