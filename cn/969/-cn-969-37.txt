刘克庄　答妇兄林公遇四首

霜下石桥滑，蛩吟茅店清。

梦回残月在，错认是天明。

刘克庄

刘克庄　答妇兄林公遇四首

恨余行李速，愧子酒杯长。

日暮于谁屋，天寒陟彼冈。

刘克庄

刘克庄　答妇兄林公遇四首

自笑如穷鬼，相从不记年。

每烦诗饯送，不止办车船。

刘克庄

刘克庄　答妇兄林公遇四首

挹君如玉雪，未易得亲疏。

何日深山里，同灯共读书。

刘克庄

