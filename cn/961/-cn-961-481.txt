黄庭坚　郭明甫作西斋于颍尾请予赋诗二首

食贫自以官为业，闻说西斋意凛然。

万卷藏书宜子弟，十年种木长风烟。

未尝终日不思颍，想见先生多好贤。

安得雍容一樽酒，女郎台下水如天。

黄庭坚

黄庭坚　郭明甫作西斋于颍尾请予赋诗二首

东京望重两并州，遂有汾阳整缀旒。

翁伯入关倾意气，林

异世想风流。

君家旧事皆青史，今日高材未白头。

莫倚西斋好风月，长随三径古人游。

黄庭坚

