李新　九支池二首

万里车书自一家，新城蜿蜿卧龙蛇。

路民已别东西日，楼鼓初闻早晚衙。

洗出云岩销虎穴，扫开烟瘴离椒花。

受廛不惜躬耕去，欲与滕公度岁华。

李新

李新　九支池二首

际天州县出要荒，始觉承平日月长。

一望宛无戎甲马，四围皆是流封疆。

清笳沓沓翻新曲，寒月低低下乳墙。

说与远人知德意，九重深处是成康。

李新

