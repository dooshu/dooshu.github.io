张元干　福帅生朝二首

玉帐生朝香雾飞，秋风欲到碧梧枝。

回思十载折冲地，还镇八州安静时。

淇澳会须歌绿竹，渭滨犹待猎非罴。

止戈堂上多珠履，争献庞眉春酒诗。

张元干

张元干　福帅生朝二首

金貂赫奕照来仍，雅意诸郎以寿称。

矍铄仪形千岁鹤，扶摇风力九霄鹏。

黄云{左禾右罢}稏人皆醉，丹荔芳敷俎正登。

请看君侯高阁宴，层梯无用一枝藤。

张元干

