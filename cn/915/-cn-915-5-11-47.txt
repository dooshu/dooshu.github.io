◇赋

之为禽，猛气其斗，终无胜负，期必于死，遂赋之焉。

美遐圻之伟鸟，生太行之岩阻。体贞刚之烈性，亮金德之所辅。戴毛角之双立，扬玄黄之劲羽。甘沉殒而重辱，有节侠之义矩。降居檀泽，高处保岑。游不同岭，栖必异林。若有翻雄骇逝，孤雌惊翔，则长鸣挑敌，鼓翼专场。逾高越壑，双战只僵。阶待斯珥，俯曜文墀。成武官之首饰，增庭燎之高晖。（《艺文类聚》九十）

