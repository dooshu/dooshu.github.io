赵蕃　文叔转送畏知初到长沙寄诸弟及示同志二诗次韵寄畏知二首

山林容我病，道路忆君长。

忽枉潇湘句，中含屈宋香。

细参同晤语，深卷胜书行。

归棹知非远，胡为苦念乡。

赵蕃

赵蕃　文叔转送畏知初到长沙寄诸弟及示同志二诗次韵寄畏知二首

闻道湖南幕，人无第二流。

文书有余暇，风月可销忧。

梦远宁能续，诗成谩益愁。

幽庭步春草，鸡撼屋山头。

赵蕃

