钱闻诗　登云锦阁有感

云锦同梯得旧游，旋供帘月泛琼瓯。

莫言官事兼私事，五老峰前一醉休。

钱闻诗

钱闻诗　登云锦阁有感

五老峰前一醉休，长空目断水云浮。

要将心地同山色，莫放烟岚翳上头。

钱闻诗

钱闻诗　登云锦阁有感

莫放烟岚翳上头，穷通皆乐我何忧。

眼前有景且欢醉，百岁光阴水上沤。

钱闻诗

