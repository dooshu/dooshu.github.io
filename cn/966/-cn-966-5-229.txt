黄公度　赠泉守赵表之二首

禅翁笑拥两朱轮，麈尾蒲团付底人。

千里讴吟真刺史，三朝出入老宗臣。

春风半道旌旗转，南国一番桃李新。

莫把蹄涔留尺鲤，早令图画上麒麟。

黄公度

黄公度　赠泉守赵表之二首

扁舟昔舣浙江边，曾醉王孙玳瑁筵。

竹杖芒韕晚城上，金荷银烛夜堂前。

宦游我辈聊复尔，聚散人间亦偶然。

谁料天涯今八载，青灯相对各华颠。

黄公度

