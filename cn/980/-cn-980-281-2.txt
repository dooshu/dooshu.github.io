释师远　颂古三首

出得出不得，定从何处起。

文殊往梵天，罔明轻弹指。

乘流即行，遇坎即止。

君不见虚筑防胡万里城，不知祸起萧墙里。

释师远

释师远　颂古三首

不是风兮不是颠，长街短巷走如烟。

院里有斋常记得，时时挂在口皮边。

释师远

释师远　颂古三首

呵呵大笑不寻常，笑得眉间也放光。

不是明招重注脚，丛林洎合错商量。

