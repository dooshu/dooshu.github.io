陆游　秋日遣怀

离离上药苗，郁郁灵芝荣，

我昔逢异人，琐细皆能名。

击石以取火，薪桂持煎烹，

五云夜覆鼎，谈笑得长生。

陆游

陆游　秋日遣怀

胸中何所有，世界如河沙；

区区吞云梦，何至为客夸。

初见卖苑冰，青门已无瓜。

天河正不远，秋风乘客槎。

陆游

陆游　秋日遣怀

西来浮涛江，东眺俯镜湖。

其中绵千里，郁郁桑麻区。

禹葬有遗窆，粤亡无故墟。

秋风吹短褐，望古空踌躇。

陆游

陆游　秋日遣怀

野风声如潮，溪水色可染。

浮云时翳日，亦作雨数点。

行歌虽放浪，未至越绳检。

萧然茅三间，送老此山崦。

陆游

陆游　秋日遣怀

秋夜坐东窗，残雨时一滴。

四壁无人声，心境两虚寂。

吾方游物初，超然谢形役。

一毫傥未尽，何往非勍敌。

陆游

陆游　秋日遣怀

自我归故山，不知岁月徂。

念虽迫霜露，忧国犹区区。

老不能上疏，泰阶陈六符。

安得子元子，同歌于蒵于！

陆游

陆游　秋日遣怀

今年秋气早，风露应时令；

晨起换熟衣，残暑已退听。

松声满庭户，萧然失衰病。

人众何足言，天固不可胜。

陆游

陆游　秋日遣怀

晨几手作墨，午窗身磑茶：

岂惟要小劳，亦以御百邪。

儿童不解此，倾心逐纷华。

君看如山祸，萌在一念差。

陆游

