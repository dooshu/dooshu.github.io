郭印　次韵邵子文感春之什

海内风尘涨，人间日月忙。

鬓霜催晚景，杯蚁负春光。

闻道花成锦，空怜鸟似簧。

眼前朱墨乱，无处话愁肠。

郭印

郭印　次韵邵子文感春之什

池塘不似昔年春，蝶乱蜂狂更恼人。

莫傍花丛看婉娩，且怀诗卷诵清新。

山林祗管萦魂梦，寰宇无端变劫尘。

遥想江东忧未歇，可能熟醉巧谋身。

郭印

