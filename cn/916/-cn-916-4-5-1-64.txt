【答张士然诗】

洁身跻秘阁。秘阁峻且玄。终朝理文案。薄暮不遑眠。（李善本《文选》作暝。六臣本注云。善作暝。）驾言巡明祀。致敬在祈年。逍遥春王（本集作玉。）圃。（六臣本《文选》作囿。）踯躅千亩田。回渠绕曲陌。通波扶直阡。嘉谷垂重颖。芳树发华颠。余固水乡士。扌□辔临清渊。（六臣本《文选》注云。五臣作泉字。群书校补同。《文选》注作川。）戚戚多远念。行行遂成篇。（○《文选》二十四。本集五。《诗纪》二十五。又《文选》三十一杂体诗注引川一韵。）

