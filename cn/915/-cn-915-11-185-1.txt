◇为清河王怿谏灵太后使沙门惠怜以咒水疗病表

臣闻：《律》深惑众之科，《礼》绝妖淫之禁。皆所以大明居正，防遏奸邪。昔在汉末，有张角者，亦以此术荧惑当时。论其所行，与今不异。遂能讠玄诱生人，致黄巾之祸，天下涂炭，数十年间，角之由也。昔新垣奸不登于明堂，五利侥终婴于显戮。（《魏书·清河王怿传》：「时有沙门惠怜，自云咒水饮人，能差诸病。灵太后使于城西之南，治疗百姓病。怿表谏。」案《北史·李先传》：「义徽补清河王怿府记室，笺书表疏，文不加点。沙门惠怜以咒水饮人，义徽白怿，称其妖妄。因令人徽草奏以谏。太后纳其言。」）

