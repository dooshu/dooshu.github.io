宋祁　赠吴太博二首

银兔频年滞使麾，曲台犹掌一王仪。

四巡奏颂推严笔，千牍程书入汉帷。

驷里飞觞酣玉液，天街叠鼓候金羁。

前期侍从丹涂地，秘殿螟风拂翠緌。

宋祁

宋祁　赠吴太博二首

月转觚棱玉树齐，通宵归梦绕金闺。

柔桑密映秦楼骑，温诏香怀汉署泥。

杀简载书传祖德，怀金酌水赋新题。

丹枫七泽朝天路，丈组垂腰蕊佩低。

宋祁

