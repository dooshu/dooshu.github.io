○上元宗遗表

藏年高病积，德薄人微，曲蒙神散，寻得除愈。但风气暴增，命在旦夕，悲恋之至，遗表奉辞。伏愿久住世间，缉宁家国，慈济四生，兴隆三宝。

神会

神会，俗姓高氏，襄阳人。幼投本郡国昌寺，依颢元禅师出家。开元八年敕住南阳龙兴寺。天宝二年敕住荆州开元寺。肃宗朝敕入内供养，又敕住西京河泽寺。上元元年卒，年九十二。

