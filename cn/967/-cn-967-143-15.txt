李刘　庆沪帅魏侍郎二首

中庸日用脚根实，动静天机眼力亲。

未月凤筩钟地统，戌年麟跋纪生辰。

身名宿世陈忠肃，眉寿他年范景仁。

福禄近来贤否共，欲将斯道觉斯民。

李刘

李刘　庆沪帅魏侍郎二首

碧油满眼诗书帅，紫橐骈肩献纳臣。

有客皆能歌保鲁，如公方合美生申。

庄椿坐阅人间世，巓竹早吹天上春。

士曰时哉起君实，只今犹可却辽人。

李刘

