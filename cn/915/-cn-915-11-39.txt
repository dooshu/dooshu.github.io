◎元顺

顺，字子和，澄子。为给事中，转中书侍郎，迁太常少卿。以父忧去职。服阕，除给事黄门侍郎。出为平北将军、恒州刺史。转安东将军、齐州刺史。徵为给事黄门侍郎，兼殿中尚书，转侍中。孝昌中，迁护军将军、太常卿。封东阿县开国公。除吏部尚书，兼右仆射，后除征南将军、右光禄太夫。转兼左仆射，尔朱荣济河，出走，为陵户所害。建义初，赠骠骑大将军、尚书令、司徒、定州刺史。谥曰文烈。

