○谢敕书手诏慰问状

右，监军使李辅光回，伏奉敕书手诏，慰问臣及将士等者。臣自守大藩，未伸微效，每承渥泽，实所惭惶。今者伏蒙陛下宏覆帱之仁，与天为大；广照临之意，如日斯升。特遣王人，复还使府，捧丝纶之明诏，光宠贱微；吐汗漫之温言，沾濡群萃。浮空而喜气成雾，动地而ん声若雷。空知受恩，何以胜德。所守有限，不获陈谢。无任感戴之至。

