【邯郸郭公歌】

〖乐府广题曰：北齐後主高纬。雅好傀儡。谓之郭公。时人戏为郭公歌。及将败。果营邯郸。高郭声相近。九十九。末数也。滕口。邓林也。大儿。调周帝。太祖子也。高冈。後主姓也。雉。鸡类。武成小字也。後败於邓林。尽如歌言。盖语妖也。〗

邯郸郭公九十九。技两渐尽入滕口。大儿缘高冈。雉子东南走。不信吾言时。当看岁在酉。（○《乐府诗集》八十七。《诗纪》百十一。）

