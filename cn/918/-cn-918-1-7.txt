○发谕单

命下之日即书谕单一纸、附提塘报房邮去、如近京之地、本处有探马至、谕单发马夫赍去可也、伹谕单虽小节、亦可观本官之谙忽只用大槩通套语、而以老成出之如前官罣误出缺、尚未卸事。钱粮须预先吩附。 【详见谕单】 则该管经承有所忌惮。不敢擅动。及朦混攒造交代。如系升缺。则不必用此、恐前任见之不悦。致生嫌疑

谕单式

△谕单式 【用白折简指顶大字每幅四行朱圈点】

新任某省某府某州县正堂某姓　谕各房吏书人等知悉照得本州岛县新膺

简命除授今职 【如系补任则写补授】 所有

各宪禀启合先呈送仰该房即将发来封套、逐一照衔投逓、毋得违错、其各房经管事宜务逐项开造简明须知册、并赋役全书、头接赍送、以便查阅 【如前官系罣误于此下写钱粮一项、尤为紧要节年、有无民欠、并本年征解、支存民欠实数、合先备开呈览、不得违悞、】 至于衙署、只应扫除洁净勿得借端科派累民如违察究未便、起程、日期、俟酌定另示外、一应执事人役、俱于本境迎接、不必远涉、免滋劳费、特谕、 【此其大畧也、临时随意增减○若系远省、禀启谕单、不能径达、行止亦临时酌夺】

【朱直】 右谕各房吏书人役准此

年月　 【朱判某日】 日

定限 【朱判到任】 　日缴

