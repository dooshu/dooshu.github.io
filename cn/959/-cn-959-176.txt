文天祥　固陵道中三首

九天云下垂，一雨作秋色。

尘埃化泥涂，原野转萧瑟。

十里一双堠，狐兔卧荆棘。

见说数年来，中州乍苏息。

文天祥

文天祥　固陵道中三首

茅舍荒凉旧固陵，汉王城对楚王城。

徐州烟火连丰沛，天下还来屋角争。

文天祥

文天祥　固陵道中三首

固陵城下两龙争，不见齐王来会兵。

勒取河山新分地，项王之后到韩彭。

文天祥

