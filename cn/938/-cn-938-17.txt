县僧


宁王尝猎於县界坡林，忽见草中一柜，扃锁甚固，发视之，乃一少女也。询其所自，女言姓莫氏，父亦尝仕，昨夜遇一夥贼，中有二人是僧，劫某至此。会蹙，冶态横生，王惊悦之，遂载以後乘。时方获一生熊，命置柜中，如旧锁之，值上方求极色，王以莫氏衣冠女子，即日表进之，且具所由。上令充才人。经三日，京兆府奏，郭县界饭店有僧二人以万钱独赁房一日夜，言作法事，惟具一柜入店中，夜深闻膊有声，店主怪日不门，撤户视之。有熊冲人走去，二僧已死，体骨悉露。上知之大笑。书宁王大哥善能处置此僧也。莫氏善为新声，当时号莫才人啭。

女子是态之柔者，两僧造化，撞得生熊，到死得急捷，没床席债。





