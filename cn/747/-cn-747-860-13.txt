○唐文皇画像记

太宗已定天下，而高祖己登九五矣。太宗於闾阎疾瘼，干戈勤劳，且尽知之。於仁义之治，兴大平极治之功，容或有未究焉耳。既作文学馆，延四方英俊，讲贯纟由绎，薰陶耳目者，莫非帝王之事。彼十八登瀛人，必曰为如是事而治，为如是事而乱。以太宗之明，刻记於心，肯图衰乱乎？一意於求治而已。仁炉义鞴，道新德火。日往月来，就圣神之模。其为宗庙社稷生灵者，炳焉与三代无以异矣。故太宗之功烈，自汉高以降，莫之与敌，十八人之力也。

王朴

朴，字文伯，东平人。汉乾中举进士，授校书郎。周显德初累拜左散骑常侍，充端明殿学士。三年征淮，以为东京副留守。还拜户部侍郎枢密副使，迁枢密使检校太保。四年再征淮，兼东京留守。六年卒，四十五，赠侍中。

