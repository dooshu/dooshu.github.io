【秋夜讲解诗】

四缘去谁肇。七识习未央。沈沈（本集、《诗纪》并云。一作渊渊。）倒营魄。苦荫蹙愁肠。琴瑟徒烂熳。□夸容空满堂。春颜遽几日。秋垄终茫茫。孰云济沉溺。假愿托津梁。惠唱ゼ泉涌。妙演发金相。空有定无执。宾实固相（本集作两。）忘。自来乘首夏。及此申暮霜。云物清晨景。衣巾引夕凉。风振蕉□（本集作{艹逵}。）裂。霜下梧楸伤。（本集、《诗纪》并云。一作露下梧桐伤。）六龙且无借。三相宁久长。何时接灵应。及子同舟航。（○本集三。《诗纪》五十九。）

