○庄宪皇後山陵奏

伏准正月二十九日敕，除陵寝外，其并约庄宪皇後山陵制度者。伏以庄宪皇後合丰陵，不别置宫寝。今义安皇太後於光陵东别择陵地，与庄宪皇後礼不同，其宫殿并诸色官员等。今与详定官等同商量，伏恐合议建置。

萧邺

邺字启之，梁长沙宣王懿九世孙。及进士第。大中时累拜户部侍郎，以工部尚书同中书门下平章事。懿宗初为山南东道观察使，历户、礼二部尚书，拜右仆射，以平章事节度河东卒。

