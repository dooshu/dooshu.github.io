【初秋诗】

羽た晨犹动。珠汗昼恒挥。秋风忽（文苑作急。）袅袅。向夕引凉归。浮阴即染浪。清气始乘衣。（浮阴两句。文苑在直置两句下。卷幌通河色。开窗引（《初学记》作望。文苑同。《诗纪》云。一作望。）月辉。晚花栏下照。（文苑云。《初学记》作晚照花栏下。）疏萤簟上飞。直置犹如此。何况送将归。（○《类聚》三。文苑英华百五十八。《诗纪》六十八。又《初学记》三引归、晖、飞、归四韵。）

