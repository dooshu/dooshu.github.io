释慧远　不显名大檀越请偈

大机圜应脱名模，极目风光满帝都。

昨夜酒楼春洞晓，当头彻见大毗卢。

释慧远

释慧远　不显名大檀越请偈

逆顺机中总是禅，在家不碍出家缘。

庞公父子团坘坐，顿觉无生话已圜。

释慧远

释慧远　不显名大檀越请偈

单提直指若为参，贝叶灵文满宝函。

无我无人无寿者，尘尘刹刹是瞿昙。

释慧远

释慧远　不显名大檀越请偈

若能转物即如来，粪扫堆头正眼开。

随顺众生颠倒见，庶几随处显灵台。

释慧远

释慧远　不显名大檀越请偈

报应差殊事不同，劳生何用出樊笼。

欲知自性天真佛，尽在朝昏一念中。

释慧远

