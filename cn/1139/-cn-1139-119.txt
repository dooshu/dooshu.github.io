又题李考叔闻鸡起舞小像

有客於，长剑巍峨，殆奇士歟。
忆请缨北闕，曾驰鹿塞，上书幕府，亲歷无閭。
伏櫪兴嗟，投竿空老，三竺桥边有敝庐。杯阑后，任唾壶敲缺，一枕蘧蘧。

当年士稚何如。试酹酒荒原吊望诸。
叹元龙湖海，徒眠高阁，侯王甲第，懒曳长裾。
击筑狂歌，登楼悲愤，变作银鉤蠆尾书。掀髯笑，倩羊欣白练，挥洒无餘。

