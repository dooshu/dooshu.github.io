116　莊子眥亦作揃搣


急就篇第十五章：「沐浴揃搣寡合同。」莊子外物篇「眥可以休老」，亦作「揃搣」。

【元圻案】顔師古急就篇注：「揃搣，謂鬄拔眉髮也，蓋去其不齊整者。寡合同者，言其妍瀞少對偶也。」〇厚齋急就篇補注曰：「莊子外物篇『眥可以休老』，眥，子斯反，音咨，亦作『揃』。三蒼云：『揃，猶翦也。』亦作搣，説文、字林云：『批也。』」〇厚齋補注，本陸德明莊子釋文。





