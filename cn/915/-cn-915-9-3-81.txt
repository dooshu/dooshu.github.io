◇谢赉碧虑棋子屏风启

臣纲启，宣诏王佛慧奉宣敕旨，垂赉碧虑基子屏风二十牒，极班马之巧，兼曹史之虑，均天台之翠壁，杂水华（《艺文类聚》作业。）之嘉名，使云母之窗，惭其丽色，琉璃之扇，愧其含影，仰降圣慈，曲垂沾逮，嘉逐恩来，聪同凤舞，言因谢尽，更类三缄，不任铭荷之诚，谨奉启谢以闻，谨启。（《艺文类聚》六十九，《初学记》二十五。）

