包恢　谢王洪伯惠酒炭米五首

君许身比稷，视饥真己如。

免吾学颜贴，乞米李大夫。

包恢

包恢　谢王洪伯惠酒炭米五首

饱我德更勤，青州两从事。

酣饮愧无言，未尝识奇字。

包恢

包恢　谢王洪伯惠酒炭米五首

杜陵四海志，不忍寒飕飕。

投我一红炉，果胜千金裘。

包恢

包恢　谢王洪伯惠酒炭米五首

风雪太清白，雇怀似斯人。

超然万松表，一洗肝胆新。

包恢

包恢　谢王洪伯惠酒炭米五首

昨蒙记云萍，得得睹台星。

君宜厚自重，绝似前金陵。

包恢

