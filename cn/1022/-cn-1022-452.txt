仇远　正月辛酉大雪三首

缤纷万片打窗来，蓦趁斜风舞却回。

可怪今春寒特甚，梅花一半未曾开。

仇远

仇远　正月辛酉大雪三首

酒楼柳絮白纷如，带雨随风密又疏。

万景天全群动息，玉堂人老卧茅庐。

仇远

仇远　正月辛酉大雪三首

从来春雪有人嫌，六出虽工亦漫然。

客舍无毡浑可事，炉无薪炭褐无绵。

仇远

