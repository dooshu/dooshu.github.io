【昭君怨】

一生竟何定。万事良（《类聚》作最。乐府、《诗纪》同。文苑云。一作最。）难保。丹青失旧（《类聚》误作应。）仪。（玉台作图。《类聚》同。）匣玉（玉台作玉匣。文苑、乐府、《诗纪》同。）成秋草。相接（文苑作想妾。乐府、《诗纪》同。）辞关泪。至今犹未燥。汉使汝南还。殷勤为人道。（○玉台新咏八作和昭君怨。《类聚》三十作王昭君怨诗。文苑英华二百四。《乐府诗集》五十四。《诗纪》九十四。）

