○西林寺题名

唐永泰丙午岁，真卿以疏拙贬佐吉州。夏六月癸亥，与殷亮、韦桓尼、贾镒、杨憩於西林寺。有法真律师，深究清净毗尼之学，即律祖师志恩之上足、余内弟正义之阿黎也。缅怀远、现二公之道烈，导余跻重阁，示余以张僧繇画《卢舍那佛像》，Н梁武帝蹙线绣钵袋。因寓题欧阳公所撰《永公碑阴》，鲁郡颜真卿题。

