○王柏心词

监利王君子寿，博学笃行，所著枢言，体用兼赅。顾南泛潇湘，西游秦陇，久无所遇。与余相识江夏官廨，犹诸生也。癸卯始举於乡，次年捷南宫，观政刑部。乞假归，遂不出。君名柏心，诗文词皆沉雄秀整，子方方伯为刻秋词一卷。芦花满江红云：“密絮，也不辨、江南江北。其中有、伤心穷士，呼之欲出。素手弦翻商妇老，青衫酒醒才人泣。正满船、摇月复捎风，江心白。卷岸也，寒潮立。根也，鸣沙急。怕衔枝雁下，滩昏雨黑。十幅归帆怜我滞，一簪华发如伊逼。让老渔、秋雪洒蓑衣，横吹笛。”归燕双双燕云：“同梁间燕，才占得双栖，怎催归兴。寻常薄暮，兀自卷帘犹等。此後斜阳巷冷。都忘了、尘生藻井。枉抛昔日辛勤，掠尽红梨花影。似解呢喃诉恨，说六代春销，金残春销，金残粉褪。高楼翡翠，不是自家门径。合返三山绝顶。逐海国、鲲鹏幻境。明年锦片花繁，重报天南芳信。”秋雨雨霖铃云：“砌成呜咽。雁儿诉了，蛩又来说。黄昏淅沥将住，西风不肯，便教休歇。今夜酒楼，笙院里也觉凄切。何况是、击缆江湖，听打萧萧苇花折。云屏情事经年别。料个人、铅泪倾难竭。梦儿早是浇碎，禁不得、满阶骚屑。怕惹凉声，拟把窗前，繁筱删绝。又无奈，身似梧桐，心似芭蕉叶。”君居监利之螺山，著书自娱，自余回帆南指，不相问者二十馀年矣。

