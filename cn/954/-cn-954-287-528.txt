陈与义　再用景纯韵咏怀二首

路断赤墀青琐贤，土龙同此屋三间。

愁边潘令鬓先白，梦里老莱衣更班。

欲学大招那有赋，试谋小隐可无山。

一钱留得真堪笑，未到囊空犹是悭。

陈与义

陈与义　再用景纯韵咏怀二首

木枕蒲团病更宜，从教恶少事鞍韟。

元无王老又何怨，不有黡生谁与归。

六日取蟾乖世用，三年刻楮费天机。

只应杖屦从公处，未觉平生与愿违。

陈与义

