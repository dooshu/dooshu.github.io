浴汤泉

黄帝鞭赤龙衔珠地上走长驱阳谷水觱沸成仰漏其下惟丹砂百灵司左右凭栏如蹈空解衣若饮酎濯物不辞汚怀新无宿旧随意称暄凉斋心得枕漱掩盖交藤萝暑寒改气候旨口试蔗浆竟体沾兰臭三浴入毛髓自祝或眉寿灵域扃万山车骑罕昵就犹嫌礐石泉芗泽染红袖【骊山温泉贵妃浴处】作诗铭仙都长使神蛟守

