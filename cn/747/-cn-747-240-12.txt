○为长安马明府亡母请邑号状

臣亡母属在外戚，夙忝末姻，不荫庆，早先朝露。臣发肤遗体，是亡母所生；金紫通班，圣朝所赐。臣每服一轻妙，尝一甘鲜，何曾不远愧劬劳，近惭荣宠？又见同列有太君拜邑，命妇入朝，臣早孤偏，不胜感羡。母因子贵，幸者何多？禄不及亲，臣独含恨。明年某月，改葬有期，私门大事，莫逾於此。臣内寡材术，谬忝朝恩；外无愆尤，夙承母训。郡县之号，翻及臣妻；哀荣之礼，不г臣母。臣生不侍养，殁未追荣，若惧不敢祈恩，偷生以安厚禄，傥归泉壤，何对慈颜？臣死罪死罪。臣准某年月日制令加一阶，伏乞回臣此阶，追赠亡母。又臣身死之後，合有鼓驾出郊，在臣何颜，存殁叨亻？亦许臣亡母用臣威仪。臣身当以蘧，存荣死足，所祈越礼，罪实诛。伏惟陛下孝理寰瀛，仁及草木，皇室之戚，轩冕盛於前朝；太后之亲，恩泽逾於曩日。臣幸遇非常之主，敢祈不次之恩，伏乞陛下少念葭莩，垂哀犬马，回臣休宠，以慰营魂。则今日以前，报恩於亡母；自兹以後，尽命於圣朝。无任慊恳悲慕之极，谨进状陈请以闻。

