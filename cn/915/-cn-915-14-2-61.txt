◇宣敕齐王（大业三年）

我昔阶缘恩宠，启封晋阳，出藩之初，时年十二。先帝立我于西朝堂，乃令高、虞庆则、元等，从内送王子相于我。于时诫我曰：「以汝幼冲，未更世事，今令子相作辅于汝，事无大小，皆可委之。无得近昵小人，疏远子相。若从我言者，有益于社稷，成立汝名行。如不用此言，唯国及身，败无日矣。」吾受敕之後，奉以周旋，不敢失坠。微子相之力，吾无今日矣。若与謇之从事，一如子相也。（《隋书·柳謇之传》）

