纪八十三 庄烈帝崇祯五年壬申至六年癸酉



纪八十三起玄默涒滩，尽昭阳作噩，凡二年。
庄烈皇帝 崇祯五年
春，正月，庚子，叛将孔有德入登州，辛丑，陷之，先是援辽兵变，登莱总兵张可大率兵赴剿，巡抚孙元化檄止之，不可；次莱州，遇元化，复为所沮，乃偕还登州。岁将晏，有德薄城，可大请击之，元化持抚议，不许。可大陈利害甚切，元化期以元日发兵合击，至是元化兵不发，明日，始发兵合可大击贼，战于城东。可大兵屡胜，元化部卒皆辽人亲党，多无斗志，其将张焘先走，可大兵亦数，中军管维城、游击陈良谟、守备盛洛、姚士良皆战没，焘兵半降贼，贼遣归为内应，元化开门纳之，可大谏，不听。
时耿仲明领元化中军，方以弟仲裕作乱皮岛，朝廷将治其主使罪，日怀叛志。事见四年三月。夜半，贼至城，仲明与都司陈光福等举火，导贼自东门人，城遂陷。可大守水城，拊膺大恸，解所佩印付部卒间道走济南上之；还署辞母，令弟可度、子鹿徽奉母航海趋天津，以佩剑杀其妾陈氏，遂自缢。元化自刎不殊，与同城僚属乡官张瑶悉被执。瑶率家众登陴拒守，贼拥执之，不屈，被杀，妻女四人并投井死。
2289 

明通鉴卷八十三
有德入城，乃推李九成为主，己次之，仲明又次之。用巡抚关防檄州县取兵饷，令元化移书东抚余大成求抚、曰：“畀以登州一郡即解.”大成得书，闻于朝。未几，有德等纵元化等航海还。
壬寅、流贼混天猴复陷宜君。
辛亥，孔有德攻黄县，县丞张国辅、参将张奇功、守备熊奋渭力战死，城遂陷。知县吴世扬、典史吴兹明被执，皆骂贼不屈死。
丙寅，通州副将杨御蕃、天津总兵王洪率师讨孔有德，败绩于新城镇.
先是朝廷闻变，兵部尚书熊明遇请以副将吴安邦代张可大为总兵官、屯宁海规取登州，而令御蕃署总兵，尽将山东兵，与保定、天津两总兵兼程进。至是遇贼于新城，洪先走，御蕃拒之二H，不胜，突围出，遂入莱州。
二月，已巳朔，孔有德围莱州。
时上罢孙元化、余大成，而以徐从治巡抚山东，谢琏巡抚登莱，巡抚御史王道纯监军，俱守莱州，时总兵杨御蕃亦至焉。贼既踞登州，遣入招岛中诸将，旅顺副将陈有时、广鹿副将毛承禄皆往从之，贼势日炽。从治、琏等登陴固守，贼不能克。
甲戌，逮孙元化、余大成下狱。
元化既释归，遂至京师，大成遣成，元化及副将张焘俱论死。【考异】张焘与孙元化并弃市，见《三编》。而焘闻败先走，见《明史·张可大传》，《三编》亦据之。《史稿》于是年正月辛丑书“元化等被执，登州总兵张焘死之”，误也。今参《明史》、并据《三编》书之。
辛巳，孔有德陷平度，知州陈所闻自经死。
庚寅，流贼陷鄜州，佥事郭应响“响”，《明史稿》作“向”。领家丁拒北关，手刃十五贼，贼继至，复手刃三贼，力屈死。
三月，壬寅，命兵部侍郎刘宇烈督理山东军务，讨孔有德。壬戌，流贼陷华亭。
2290
纪八十三
先是洪承畴、曹文诏大破贼于镇原之蒲河，贼败，将走庆阳，文诏与总兵杨嘉谟遇之，大战于西濠，斩首千级。贼溃而奔，过华亭、遂陷之。
是春，右中允黄道周上疏曰：“臣自幼学《易》，以天道为准，上下载籍二千四百年，考其治乱，百不失一。
陛下御极之元年，正当《师》之上九，其爻云：大君有命，开国承家，小人勿用。＇陛下思贤才不遽得，惩小人不易绝，盖陛下有大君之实，而小人怀干命之心。
臣入都以来，所见诸大臣，皆无远猷、动寻苛细。治朝二者以督责为要谈，治边疆者以姑息为上策。序仁义道德，则以为迂昧而不经；奉刀笔簿书，则以为通达而知务。一切磨勘，则葛藤终年，一意不调，而株连四起。陛下欲整顿纪纲，斥攘外患，诸臣用之以滋章法令，摧折缙绅；陛下欲剔弊防奸，惩一警百，诸臣用之以借题修隙，敛怨市权。
且外廷诸臣敢诳陛下者，必不在拘攀守文之士，而在权力谬巧之人；内廷诸臣敢诳陛下者，必不在锥刀泉布之微，而在阿柄神丛之大。惟陛下超然省览，旁稽载籍，自古迄今，决无数米量薪，可成远大之猷；吹毛数睫，可奏三五之治者。
彼小人见事，智每短于事前，言每多于事后。不救凌围而谓凌城必不可筑，不理岛民而谓岛众必不可用。兵逃于久顿而谓乱生于无兵，饷糜于漏卮而谓功销于无饷。乱视荧听，浸淫相欺，驯至极坏，不可复挽，臣窃危之！
自二年以来，以察去弊而弊愈多，以威创顽而威滋殚，是亦反申，商以归周、孔，捐苛细以崇淳大之时矣。”
上不怿，摘“葛藤”“株连”数语，令具陈，道周上言曰：“迩年诸臣所目营心计，无一实为朝廷者，其用入行事，不过推求报复而已。自前岁春月以后，盛谈边疆，实非为陛下边疆，乃为逆珰而翻边疆也；去岁春月以后，盛言科场，实非为陛下科场，乃为
2291 明通鉴卷八十三
仇隙而翻科场也；此非所谓葛藤株连乎？
自古外患未弭，则大臣一心以忧外患；小人未退，则大臣一心以忧小人；今独以遗君父，而大臣自处于催科比较之末。行事而事失，则日事不可为；用人而人失，则曰人不足用，此臣所谓舛也。
三十年来，酿成门户之祸，今又取缙绅稍有器识者举网投阱，即缓急安得一士之用乎！凡绝饵而去者，必非鳅鱼；恋栈而来者，必非骏马。以利禄豢士，则所豢者必嗜利之臣；以棰楚驱人，则就驱者必驽骀之骨。今诸臣之才具心术，陛下其知之矣。知其为小人而又以小人矫之，则小人之焰益张；知其为君子而更以小人参之，则君子之功不立。
天下总此人才，不在廊庙，则在林薮。臣所知识者、有马如蛟、毛羽健、任赞化；所闻习者有惠世扬、李邦华；在仕籍者有徐良彦、曾樱、朱大典、陆梦龙、邹嘉生；皆卓荦骏伟，使当一而，必有可观。”语皆刺大学士周延儒、温体仁，上益不怿。
时道周方以论救钱龙锡谪外，至是竞斥为民。【考异】据《明史》本传，上疏在正月，今系之是春下。
夏，四月，甲戌，刘宇烈败绩于沙河。
时贼自平度还，益兵攻莱城，辇西洋大炮置城下，日穴城，城多颓。徐从治等投火灌水，穴城者死无算；又使死士时出掩击之，毁其炮台，斩获多。而兵部尚书熊明遇卒惑抚议，命主事张国臣为赞画，以国臣辽人，令人贼营抚之。国臣为贼致书从治等曰：“毋出兵坏抚局。”从治知其诈，遗间使三上疏，言贼必不可抚，且言：“国臣妄报，必谓一纸书贤于十万兵，援师不来，职此之故.臣死当为厉鬼以杀贼，断不敢以抚谩至尊，淆国是，误封疆而戕生命也。”疏入，未报。
时外围日急，保定总兵刘国柱、天津总兵王洪及山东援军，皆顿昌邑不敢进，两抚臣坐困城中。廷议乃以宇烈总军事，诏总2292
纪八十三
兵邓玘将蓟门、四川兵、副将牟文绶将密云兵，监以右布政使杨作楫。
宇烈往援莱，比抵山东，与巡按御史王道纯、副将刘泽清、参将刘永昌、朱延禄等并集昌邑，所统马步军二万五千，势甚盛。
而宇烈无筹略，诸帅巽懦，进次沙河，日十辈往议抚，纵还所获贼陈文才，于是尽得官军虚实，益以抚愚之，而潜兵绕其后，焚辎重殆尽。宇烈惧，走青州，撤三将兵就食.玘等夜半拔营、贼乘之，大败。国柱、洪走青、潍，玘走昌邑；泽清接战于莱城，伤二指，亦败，走平度，惟作楫能军。三将既败，举朝哗然。而明遇见官军不可用，持抚议益坚。
新任总兵吴安邦，方自宁海至，奉命规取登州。安邦尤怯钝，耿仲明扬言以城降，安邦信之，遽撤兵，离城二十五里而军，中军徐树声薄城被禽，安邦惧，走还宁海。
登既不能下，而莱城被围久，从治、琏、御蕃日坚守，待救不至。癸未，从治中炮卒，莱人大临，守陴者皆哭。于是山东士大夫官南京者，合疏攻宇烈，请益兵。
是月，总兵官曹文诏、杨嘉谟连破贼于陇安、静宁，以计间其党，杀红军友，遂蹙败之水落城。而是时混天猴、可天飞等为王承恩所败，溃而西，独行狼、李都司等走与之合，势复张。五月，丙午，以参政朱大典为佥都御史，巡抚山东，代徐从治也。诏驻青州调度兵食。
辛亥，以礼部尚书郑以伟、徐光启并兼东阁大学士，预机务。
时内阁周延儒、温体仁柄政，以伟充位；而光启亦年老，依违而已。
六月，壬申，河决孟津口。
上年之夏，河决原武，海口壅塞，逡巡逾年，始议兴筑。至
2293 明通鉴卷八十三
是伏秋水发，黄，淮奔注，兴、盐为壑，而海潮复逆冲范公堤，军民及商灶户死者无算。少壮转徙，丐江、仪、通、泰间、盗贼千百啸聚。
是月，京师大雨水。
召张延登为工部尚书，时曹珖罢也。
秋，七月，辛丑，命太监曹化淳提督京营戎政。
初，张彝宪总理户、工二部，以唐文征提督京营代之，至是罢文征，复以化淳代。
癸卯，孔有德伪降，诱执登莱巡抚谢琏等。先是山东请益兵，诏调昌平兵三千，以总兵陈洪范统之。洪范，亦辽人，熊明遇日跂望曰：“往哉，其可抚也！”
天津旧将孙应龙者，大言于众曰：“仲明兄弟与我善，我能令其缚孔有德、李九成来。”当事信之，予兵三千，从海道往。仲明伪函他死人头绐应龙曰：“此有德也。”应龙率舟师抵水城，延之人，猝缚斩之，无一人脱者。贼得巨舰，势益张，遂破招远，围莱阳。知县梁衡固守，贼败去。
刘宇烈复自青州至昌邑，洪范、牟文绶等亦抵莱州。推官屈宜阳请人贼营议抚，贼佯礼之，宇烈益信贼可抚，为请于朝，上手诏谕九成等令解围。贼遨宇烈读诏，宇烈惧不往。营将严正中昇龙亭及河，贼拥之去。贼且曰：“必莱州文武官出城开读，围即解。”杨御蕃不可，琏曰：“围且六月。既已无可奈何，姑从之。”遂偕知府朱万年出，有德等叩头扶伏，涕泣交颐，琏慰谕久之而还。既，又请琏、御蕃同出，御蕃曰：“我将家子，知杀贼，何知抚事！”琏等遂出，有德执之，猝攻城，胁万年呼守者降。万年呼曰：“吾死矣，尔等宜守。”且呼御蕃急以炮击贼，遂遇害。贼送琏及中官徐得时、翟升至登，囚之。正中、宜阳皆死。
事闻，举朝恚愤。
己未，逮刘宇烈下狱。熊明遇亦坐罢，宇烈卒论戍，时以为2294
纪八十三 失刑云。
孙元化弃市。
时阁臣周延儒欲脱其死，方援其师徐光启人阁，欲共图之，卒不得，遂与张焘皆以秋决伏诛。
八月，甲申，叛贼败于沙河。
先是上命朱大典巡抚山东，救莱州。时谢琏等被执，遂绝抚议，乃罢总督及登莱巡抚皆不设，以大典督师，统主客兵数万及关中劲旅四千八百余人，专任剿贼，部兵金国奇，副将靳国臣、刘邦城，参将祖大弼、祖宽、张韬，游击柏永福及前总兵官吴襄、襄子三桂等皆属焉，而以中官高起潜监护军饷。
抵德州，贼复犯平度，副将牟文绶、何维忠等赴援，杀贼魁陈有时，维忠亦遇害。寻国奇等至昌邑，分为三路：国奇将关外兵为前锋，邓玘率步兵继之，从中路进昌平；总兵陈洪范、刘泽清及副将方登化从南路进；参将王之富、王文纬等从北路进；檄游击徐元亨等率莱阳师来会，以牟文绶守新河。诸军皆携三日粮，尽抵新河东，乱流以济。至沙河、孔有德迎战，祖宽先进，稍却，靳国臣继之。贼大败，宵遁。
乙酉，莱州围始解。守者疑贼诱，炮拒之，高起潜遣中使人谕，阖城相庆。已而南路兵亦至。癸巳，刘国奇等击孔有德于黄县，斩首一万三千，俘八百，逃散及坠死者数万。有德窜归登州.官军筑长围以困之.
先是贼执谢琏等，送之登州，闭于空署。及贼败，李九成遂杀琏及中官徐得时、翟升，二人皆从吕直监视登莱者也。【考异】琏等遇害，在围解之后，事见《明史·徐从治传》。《本纪》及《史稿》皆不具，据毛霦《平寇记》，杀之登州，即在莱州围解之月，今据增。
是月，总兵官曹文诏、总督洪承畴等连败贼于平凉，庆阳。时文诏连败庆阳贼，贼溃而西，复连兵围合水。文诏往援，贼匿精锐，以千骑迎战，诱抵南原，伏大起。城上人惊相告曰：
2295 明通鉴卷八十三
“曹将军没矣！”而文诏持矛左右突，匹马萦万众中，诸军望见，皆出击。贼大败，僵尸蔽野，余众走铜川桥。文诏率兄子变蛟、总兵杨嘉谟及参将方茂功等追及之，贼复大败。参将李卑、马科又败之延水关，斩首六百二十余级。其地东限黄河，贼溺死者无算。科部卒斩混天猴以献。
寻文诏与宁夏总兵贺虎臣、固原总兵杨麒复破贼于甘泉之虎兕凹，麒穷追数百里，所俘获甚众。会洪承畴击斩可天飞、李都司于平凉，降其魁白广恩；余贼分窜者，文诏追蹴之锥子山，其党杀独行狼、郝临庵以降。承畴戮四百人，余皆散还。李卑击贼固原，复斩其魁薛仁贵等，关中巨寇略尽。
文诏在陕，大小数十战，巡抚范复粹论奏首功第一；而承畴抑不叙。巡按御史吴甡上疏推奖甚至，兵部又抑之，卒不得叙。【考异】《明史·本纪》书八月甲戌洪承畴败贼于甘泉，证之《曹文诏传》，始败可天飞，李都司之众于合水，寻又败贼于甘泉之虎兕凹，承畴乃得以其间斩可天飞、李都司于平凉，故传中言“西濠及合水之战为文诏关中两大捷.”而承畴奏报之文，史家据之，遂归之承畴，不及文诏。《三编》特书曹文诏数贼于平凉、庆阳以为纲，此得其实，今据书之。
闵洪学罢。洪学为温体仁所援，及长吏部、与体仁比，而乱政亦颇露，于是职方员外郎华允诚，以是年六月上疏言：“今日之事有三大可惜，四大可忧。”
略曰：“当事借陛下刚严而佐以舞文击断之术，倚陛下综核而骋其讼逋握算之能，遂使和恒之世，竞尚刑名；清明之躬，寖成丛脞。以圣主图治之盛心，为诸臣斗智之捷径，可惜一。
率属大僚，惊魂于回奏认罪；封驳众臣，奔命于接本守科；遂使直指风裁，徒征事件；长吏考课，惟问钱粮。以多士靖共之精神，为案牍钩校之能事，可惜二。
庙堂不以人心为忧，政府不以人才为重；四方渐成土崩瓦解之形，诸臣但有角户分门之念；意见互觭，议论滋扰；遂使剿抚2296
纪八十三
等于筑舍，用舍有若举棋。以兴邦启圣之岁时，为即聋从昧之举动，可惜三。
人主所以总一天下者，法令也。王化贞、杨镐丧师误国，厥罪惟均。陛下申明三尺，肆镐市朝，以惩封疆大吏；化贞恃有奥援，独稽显戮。遂使刑罚不中，铁钺无威，一可忧也。
国家所恃以为元气者，公论也。直言敢谏之士，一鸣辄斥；指佞荐贤之章，目为奸党；不惟不用其言，并锢其人，又加之罪。遂使喑默求容，是非共蔽，二可忧也。
国家所赖以防维者，廉耻也。近者中使一遗，妄自尊大，群僚趋走，惟恐后时。陛下以近臣可倚，而不知幸窦已开；以操纵惟吾，而不知屈辱士大夫已甚。遂使阿谀成风，羞恶尽丧，三可忧也。
国家所藉以进贤退不肖者，铨衡也。我朝罢丞相，以用人之权归之吏部，阁臣不得侵焉。今次辅体仁与冢臣洪学，同邑朋比，惟异己之驱除；阁臣兼操吏部之权，吏部惟阿阁臣之意。造门请命，习以为常；黜陟大柄，只供报复之私。甚至庇同乡则逆党公然保举，而白简反为罪案；排正类则讲官借题逼逐，而荐剡遂作爱书。欺莫大于此矣，擅莫专于此矣，党莫固于此矣。遂使威福下移，举措倒置，四可忧也。”
疏人，上诘其别有指使。允诚乃列上洪学徇私数事，且曰：“体仁生平、桧臂涂颜，廉隅扫地。陛下排众议而用之，以其悻直寡谐；岂知包藏祸心，阴肆其毒！又有如洪学者为之羽翼，遍植私人，戕尽善类，无一人敢犯其锋者。臣复受何人指使！”上以体仁纯忠亮节，摘疏中语，再令陈状。允诚复上言：“二人朋比，举朝共知。温育仁不识一丁而得首拔，罗喻义进讲章，以＇左右非人＇一语而部议削职，此非事之彰明较著者乎？”
上亦悟体仁、洪学两人同里有私，乃夺允诚俸半年。而洪学亦旋罢去，召前户部尚书李长庚代之。
2297 明通鉴卷八十三
九月，丁酉，海贼刘香寇福建。
时福建有红夷之患、香乘之，连犯闽、广沿海郡邑。广州都司许当辰剿香，没于阵。时熊文灿升授总督两广军务，议招抚，贼佯许之，文灿遽遣参政洪云蒸与副使康承祖、参将夏之本、张一杰人贼舟宣谕，俱被执。文灿惧，委罪云蒸。给事中朱国栋劾之，诏贬文灿秩，戴罪自效。
是月，以前尚书张凤翼为兵部尚书，代熊明遇也。左都御史陈于廷罢。
时两浙巡盐御史祝徽，广西巡按御史毕佐周并擅挞指挥。上以指挥秩崇，非御史得杖，下兵部稽典制，实无杖指挥事。而于廷终右御史，所援引悉不当上意，疏三上三却，竟削籍归家.居二年卒。
是秋，流贼陷山西州县。
先是贼首紫金梁，高迎祥等拥众聚山西，罗汝才、张献忠与之合，分道四出，连陷大宁、隰州。
时边兵宿将皆萃关中剿庆阳诸贼，而山西备御空虚，无大帅。前锦衣佥事张道濬方得罪里居，巡抚宋统殷以其家多蓄壮丁，善御贼，遂檄至军前赞画，歙人吴开先寓晋，以骁勇闻，监司王肇生亦以便宜署开先为将，使共剿贼。
贼自隰犯泽州，开先击之，战城西，贼败去。转犯沁水、宁武守备猛忠战死。道濬遣游击张瓒驰援，贼乃退，东掠阳城。开先闻之，西渡沁河逆战，击斩数百人，炮尽无援，一军尽没。贼乃再犯沁水，乡官张光奎与兄守备光玺、千总刘自安等率众固守八日，援兵不至，城陷，并死；泽大州，遽为贼破。贼乘胜又陷寿阳，远近震动。
未几，紫金梁、老回回、八金刚等以三万众围沁水之窦庄，谋执道濬以胁统股。往道濬官京师时，其母霍氏尝筑城御贼，至是道濬复屡败之，贼少却。会关中贼渠次第歼戮，其余党东走，2298
纪八十三 附山西贼，于是贼势甚炽。
廷议命秦将率师协剿，贼侦知秦师且至，欲因道濬求抚。紫金梁请见，免胄前曰：“我王自用也，误从王嘉允至此。”又一人跽致辞曰：“我宜川廪生韩廷宪，不幸为嘉允所获，久陷于贼，请誓死奉约束。”道濬劳遣之，阴使人喑廷宪图贼。廷宪日惎紫金梁，就款未决，阳和兵袭之。贼怒，尤廷宪，遂败约，分其众南逾太行，突济源，陷温县，廷宪知紫金梁疑己，思劫之归，并约道濬伏兵沁河以待，道濬遣所部刘伟佐之。是夕，贼攻邑诸生盖汝璋楼，掘地深丈余，楼不毁。贼怒，誓必拔之，乃还营。廷宪不得间、知事且泄，偕伟仓猝奔。贼追之，及河，伏起，杀追者滚山虎等六人，皆贼腹心也。贼临沁河索廷宪，窦庄东面河，道濬潜渡上流，绕贼后大噪，贼骇遁去。
贼党复南犯临县，据其城。破修武，杀知县刘凤翔。焚掠武陟、辉县，遂围怀庆。上以藩封重地，切责巡抚樊尚憬杀贼自赎，命副将左良玉以昌平兵往援。
贼既尽向河北、统殷、肇生率军次陵川，扼贼北归。贼遇官军，殊死斗，乘夜争险，对营两山顶。贼缘崖劫官军营，官军乱，统殷、肇生皆走，与诸军相失。宣大总督张宗衡率游击猛如虎等将兵来援，统殷、肇生收溃卒以会，击贼于高平，大破之，贼还走沁水。
朝廷以统殷不能办贼，诏许鼎臣来代。宗衡乃以八千人驻平阳，鼎臣以七千人驻汾州，分扼要害。
已，又合兵逐贼临县。县城倚黄云山，榆林河水出焉，人于黄河，城三面峭壁，西阻水。贼复与土寇田福、田科等相倚，久不拔。
冬，十月，改工部尚书张延登为左都御史，代陈于廷也。以户部侍郎周士朴为工部尚书。
十一月，戊戌，刘香寇浙江，诏授郑芝龙游击，令为先锋，
2299
明通鉴卷八十三 会广东兵击贼。
十二月，癸酉，诏顺天府祈雪。
是月，贺人龙、李卑、艾万年三将进关中。兵至，总督张宗衡、巡抚许鼎臣争檄为己部，人龙等莫之适从。
贼乘间入据磨盘山，分其众为三：阎正虎据交城、窥太原；刑红娘、上天龙据吴城，窥汾州；紫金梁、张献忠突沁州、武乡，陷辽州，知州李呈章、乡官杨于楷、张友程、举人赵一亨、侯标并死之。
既而紫金梁与乱世王有隙，韩廷宪知之，纵谍遗书间之；乱世王果疑，遗其弟混世王就张道濬乞降。道濬知鼎臣方主剿，权词难之曰：“斩紫金梁以来，乃得请。”混世王快怏去。贼众遂分部掠诸郡县。
是冬，官军围登州，筑围墙御之。城三面距山，一面距海，墙凡三十里而遥，东西俱抵海。诸将督兵分番戍守，贼不能出，发大炮击官军，多死伤者。李九成遂出城搏战，官军合击之，馘于阵，贼乃晓夜哭。
贼渠魁五，九成及孔有德、陈有时、耿仲明、毛承禄也，及是杀其二，杀有时，见上。气大沮。
有德欲弃登州走入海，岛帅黄龙遣副将龚正祥等率舟师四千拒之海口，飓风破舟，贼突至，正祥被掳，千总毛英死之，有德亦不果行。
会总兵金国奇卒，以吴襄代之。【考异】登莱之役，《明史》、《三编》月日皆据毛霦《平叛记》。而毛英即罪之父，史佚之。《平叛记》并引《莱州府志》及《保莱书》，证其父死于岛中，宜得其实.今据《三编》书之，增入毛英。正祥被杀见下。
六年
春，正月，癸巳朔，降将马骢、龚正祥等为贼所杀。2300
纪八十一
时官军攻围久，骢陷贼中逾年，至是与正祥谋以元旦孔有德等行香至水城缚之，密遣降卒告官兵，许为内应。事泄，贼执骢、正祥及陈朝柱、龙韬、董溢、洪声、刘应宗、岳允陛等凡十四人，皆诛之。【考异】马骢之死，《三编》书之五年正月，云“贼破登州，与乡官张瑶并不屈死。”证之《明史·瑶传》，言“瑶登陴拒守，城陷，贼拥执，不屈死”，而不及骢。若毛箍《平寇记》，则骢与龚正祥等十四人，以六年官兵围登州急，骢等谋内应被杀。据此，则骢已陷贼中逾年，且亦非不屈死也。又考之《殉节录》，言“参将马骢于孔有德薄登州，守城援绝，受重创被禽，不屈死”，则又似骢之死与瑶同时，然登州之役，毛需目击其事。所记马骢官阶里贯，皆与《殉节录》同，惟一在五年，一在六年；一言不屈，一言内应事泄被杀，迥不同耳。且《平寇记》后段，详载请恤姓名，而马骢不预。骢之赐恤在本朝，而证之《明史》徐从治、朱大典及忠义传，皆不载。今据《平寇记》书之，附识其异于此。
癸卯，诏曹文诏节制山陕诸将讨贼。
时关中贼略尽，悉走入山西，土贼王刚、王之臣，通天柱复起应之，势大炽。
御史张宸极言：“文诏威名夙著，今秦贼灭且尽，宜敕令人晋协剿。”上从之，遂有是命。
丁未，副将左良玉破贼于涉县。
先是良玉奉诏率昌平军赴援怀庆，未至，围已解，其寇修武、清化者，亦还走平阳。因令良玉驻泽州，扼豫、晋咽吭，与曹文诏同讨贼，有急则秦兵东，豫兵西，良玉从中击，为四面援兵。至是贼陷阳城，参将芮琦及邑举人吴之秀、贾煜、张庆云、贡生张茂贞及弟茂恂死之，遂乘势趋河北，良玉击败之涉县西陂。贼窜林县山中，饥民争附之。【考异】阳城之陷，《史稿》书之是月癸卯，云“参将芮琦等死之”，《北略》书琦战没于武安。《三编》所载，则举人吴之秀以下五人，并见《殉节录》。今据《史稿》增芮琦，俟考。又《史稿》书”是月丁亥，贼犯济源，中军曹鸿鹤死之。三月丙辰，攻广元，
2301 明通鉴卷八十三
守将张应甲死之。”鸿鹤，疑即鸣鹤也，见下。
庚申，遣使分督直省逋赋。是月，曹文诏东渡河，抵霍州，败贼汾河、盂县，追及于寿阳。巡抚许鼎臣遣谋士张宰先大军尝贼，贼惊溃。逾月，文诏追击之，斩混世王于碧霞村。余党走五台、游击猛如虎败之黑山，覆贼渠姬关锁军。贼还走寿阳，遇文诏兵于方山，复败之。五台、盂、定襄、寿阳贼尽平。
二月，壬申，削左副都御史王志道籍。
先是修撰陈于泰疏陈时弊，宣府监视中官王坤力诋之，侵及首辅周廷儒。吏部尚书李长庚率同列上言：“陛下博览古今，曾见有内臣参论辅臣者不？自今以后，廷臣拱手屏息，岂盛朝所宜有！臣等溺职，祈立赐罢谴，终不忍开内臣轻议朝政之端，流祸无穷，为万世口实。”上不怿，次日，召对平台，志道劾坤，语尤切。上责令回奏，奏上，益怒。及面对，诘责者久之，遂坐黜。初，志道以附魏忠贤历擢左通政，论者薄之。及是竟以忤中官罢。
癸酉，流贼犯畿南。
贼之趋河北也，参将杨遇春帅兵逐之，中伏死。而别贼复流人赵州，武举李调与弟让帅乡兵御之，力竭阵亡。贼乃据临城之西山，纵掠顺德、真定间，参议寇从化檄守备李定、王国玺击之，大败，内丘知县王世泰与弟世宁扼贼于隘口，亦败没。畿南皆震。
时大名副使卢象升偕总兵梁甫会从化击贼，战屡捷。游击董维坤被围，象升驰救，维坤已战死。象升设伏石城南，大破贼，斩其魁十一人。象升每临阵，身先士卒，与贼格斗，刃及鞍弗顾，失马即步战。逐贼危崖，一贼自颠射中象升额，又一矢，仆夫毙马下，象升提刀战益疾。贼骇走，相戒曰：“卢廉使遇即死，不可犯。”
遂自邢台摩天岭西下，抵武安，林县贼走与之合，败左良玉2302
纪八十三
军；守备曹鸣鹗战没，主薄吴应科以民兵助战，亦死。于是河北贼大炽。
戊子，参将王之富、祖宽等克登州水城。
是时贼在围城中，粮绝，恃水城可走，故不降。已而之富等夺其水门外护墙，贼夺气。辛卯，孔有德先遁，载子女财帛出海，耿仲明以水城委伪副将王秉忠，已以单舸遁。
宫军攻水城未下，游击刘良佐献轰城策，穴城置火药发之，城崩，将士涌入，辄为贼击退。副将王来聘先登，中伤死，官军乘之人。贼退保蓬莱阁，朱大典招降，始释甲，俘千余入，获秉忠及伪将七十五人，自缢及投海死者不可胜计，山东平。
初，王来聘以崇祯四年中武会试。时上锐意重武，举子运百斤大刀者，止来聘及徐彦琦二人，而彦琦不与选。诏下考官及监试狱，贬兵部郎二十二人，遣词臣倪元璐等覆阅，取百人，视文榜例分三甲，傅胪锡宴，以前三十卷进呈钦定。一甲三人，来聘居首，即授副总兵。武榜有状元，自来聘始也。来聘既拜命，泫然流涕曰：“上重武若此，吾侪效命疆场，不捐躯杀贼，何以报上！”至是果践其言。上闻之，赠荫有加。
贼之陷新城也，举人王与夔、张俨然事见四年闰月。死难，其陷他县，贡生张联台、蒋时行亦死之；皆格于例，不获旌。礼部侍郎陈子壮上言：“举、贡死难无恤典，旧制也。然名既登于天府，恩独后于流官，九泉之下，能无怨恫！比者武举李调调痛难见上，御贼捐躯，已蒙赠恤。武途如此，文途安得独遗！乞量赠一官，水为定制。”报可。乃定举人赠知县，贡生赠教授。自后地方死难之举人，贡生，皆赠官如前制。
三月，癸巳、敕曹文诏、张应昌等限三月平贼。
时寿阳已定，巡抚许鼎臣令文诏军平定，备太原东，应昌军汾州，备太原西。文诏连败贼太谷、范村、榆社，太原贼几尽。而应昌选懦逗挠，务与贼相避，总督张宗衡五檄之不至，奏于
2303 明通鉴卷八十三
朝，乃有是命。
是月，贼转入河内，左良玉整兵自辉县逐之。贼奔修武，杀游击越效忠于清化镇，追参将陶希谦，希谦坠马死。贼复走武安，良玉邀击之万善驿，连败之，禽贼首数入。
贼遂西奔，上太行，曹文诏侦知之，邀击之泽州，贼大败，走潞安。文诏至阳城，遇贼不战，自沁水潜师还，击之芹地、刘村寨，斩首千余.
贼循阳城而北，佥事张道濬设伏隘口，贼至，伏尽起，禽贼渠满天星等。贼乃退，结电自固。
下户部尚书毕自严于狱。
先是御史余应桂劾“自严殿试读卷，首荐陈于泰，乃辅臣周延儒姻娅。”自严引疾乞休，疏四上不允。时有诏：“县令将行取.者，户部先核其钱谷。”华亭知县郑友元已入为御史，先任青浦，通金花银二千九百。上以责户部，自严言“友元已输十之七贮太仓。”上令主库者核，实无有，上怒，责自严。自严饰词辨，上益怒，遂下自严狱，遣使逮友元。御史李若谠疏救，不纳。逾年，给事中吴甘来复抗疏论救，乃释之。
夏，四月，丙寅，贼陷平顺，知县徐名扬死之。
贼自泽州之败，退屯润城，别遣他部陷平顺。会曹文诏至，贼走，乃以夜半袭润城，破贼屯，斩千五百级。紫金梁、老回回、过天星分道走，文诏击之榆社、武乡、黎城，皆败之。
己巳，免延安、庆阳、平凉新旧辽饷。时山西巡抚许鼎臣请蠲积逋，不许。
壬申，诏总兵官左良玉专剿河南贼。
豫兵额仅七千，数被贼，折亡殆尽。良玉将昌平兵二千余，前后与贼战，虽胜负略相当，势孤甚，不足制贼。
贼出没彰德、卫辉、怀庆三府，所在焚掠。廷议以总兵邓玘新立功莱州，命将川兵，益以石砫土司马凤仪兵驰赴良玉军，与2304
纪八十三 共击贼。
五月，乙巳，遣太监陈大金、孙茂霖等分监曹文诏、张应昌.左良玉、邓玘军，为内中军。
时文诏所节制诸将，艾万年、李卑、刘光祚、猛如虎、虎大威、颇希牧，与其兄子变蛟，皆骁敢善杀贼，贼渠多先后俘馘。王刚、王之臣、通天柱等亦惧，乞降，军声大振。而是时上以文诏功多，敕所过地方多积糗以犒，并敕文诏速平贼。山西监视中官刘中允言“文诏剿贼徐沟、盂、定襄，所司不给米，反以炮石伤士卒。”上信之，下御史按问，寻有是遣。
壬子、孔有德等为官军所追，走旅顺，总兵官黄龙邀击于岛中，斩李九成子应元，生禽毛承禄、陈光福、苏有功等，有德及耿仲明逸去。乃献承禄等于朝，磔之。至是有德、仲明俱降于大清。【考异】据《三编·质实》，言“是时有登州都司徐应泰与诸帅合攻有德，败死海中”，云“见《浙江通志》”。又“五年，有百户刘师古者，率乡勇拒有德于莱州，战死”，云“见《山东通志》。”然二人皆不人正文。而证之《殉节录》，“应秦赐谥“节愍＇，师古入祠”，今并识之。
癸丑，河套部犯宁夏。先是察罕《三编》一作察哈尔。合套寇五万骑，自清水、横城分道犯边，守备姚之夔等不能御，副将史开先、参将张问政、守备赵访等皆溃。至是进薄灵州，总兵官贺虎臣亟领千骑人守，旋尽勒城中兵出击，次沙井。寇突至、虎臣兵未及布阵，且众寡不敌，遂战没。指挥韩加爵，被执支解死，虎臣子赞，挟五十骑突围出。
察罕闻大清兵将往征之，亦遂解去，尽驱其部众渡河远遁。时蒙古诸部皆先后纳款子大清。
是月，以侯恂为户部尚书，代毕自严也。李康先为礼部尚书，黄汝良罢也。
六月，辛酉朔，命太监高起潜监视宁、锦兵饷。
乙丑，郑以伟卒。以伟读书过目不忘，而不善票拟，章疏有
2305 明通鉴卷八十三
“何况”二字，误以为人名，拟旨提问，驳改始悟。自是词臣益为上所轻，遂谕馆员须历外僚。而阁臣自是不专用翰林矣。
庚辰，周延儒罢。延儒为首辅，温体仁欲夺其位，务为柔佞，取悦于上，上渐向之。复曲谨以媚延儒而阴伺其隙，延儒不知也。体仁与王永光欲起逆案王之臣、吕纯如，上以之臣问延儒，对曰：“用之，臣亦可雪崔呈秀矣。”上悟而止，体仁益大恨。
会延儒子弟家人暴邑中，邑中民燕其庐；所荐巡抚孙元化复陷登州。于是言路交章劾延儒，并谓其“受巨盗神一魁贿”，上意颇动。体仁复嗾给事中陈赞化劾“延儒昵武弁李元功，招摇罔利”，且谓“延儒至称陛下为＇义皇上人＇，语悖逆。”上大怒，下元功诏狱穷治。延儒觊体仁为援，体仁不应；延儒大窘，引疾归。体仁遂为首辅。
甲申，命延绥副将李卑、昌平副将汤九州援剿河南。
庚寅，太监张彝宪言“天下逋赋至一千七百余万，请遣科、道官督征”，上大怒，责抚、按回奏。给事中范淑泰言“民贫盗起，逋赋难以督追”，不纳。
是月，川兵溃于林县。
先是邓玘奉诏援剿，至济源，射杀贼首紫金梁，屡却贼，贼走林县。杨遇春之死，玘部将也。【考异】林县中伏死之杨遇春.《三编》两书之，其赐谥“节愍”，俱见《质实》中，然证之《殉节录》，即前所书参将杨遇春也，今仍承上文，而标出玘部将三字。贼用其旗，并诱杀他将，玘军遂大败，而土司马凤仪一军亦覆没于侯家庄。
是时曹文诏大败贼于沁水，禽其魁大虎，又败之辽城毛岭。山西贼既屡败，避文诏锋，多流人河北，上乃命文诏移师往讨。而贼已败邓玘于林县，文诏率五营军驰救，夜袭贼，破之。
贼于诸军中最惮文诏，其次则锦衣佥事张道濬。道濬助文诏平沁水，自督家众倡乡人筑堡五十四捍贼，贼凡五犯，皆却走。及文诏移师讨河北，道濬势乃孤。贼旋陷和顺，乡官乐济众被2306
纪八十三 执，不屈，投井死。
秋，七月，丙申，贼陷乐平。戊戌，召旧辅何如宠。
时周延儒罢.憾温体仁排己，谋起如宠以抑之；而一时廷臣亦虑体仁当国，劝上复召；从之，如宠固辞。于是给事中黄绍杰言：“君子小人不并立。如宠瞻顾不前，体仁宜思自处。”上怒，绍杰几获谴，而如宠卒辞不至。
辛丑，贼陷永和。
甲辰，大清兵取旅顺。
总兵官黄龙，前以邀击孔有德等，有德思报之。会鸭绿江有警，龙遣水师往援。有德等侦知旅顺空虚，遂导大清兵袭其城。龙数战皆败，火药矢石俱尽，遂自刎。游击李惟鸾知事不支，自焚其家属，力战死。部将项祚临、樊化龙、张大禄、尚可义俱死焉。
癸丑，命总兵官曹文诏改镇大同。
先是川兵败，潞王上书告急，乞济师，上命京营官倪宠、王朴为总兵官，将京营兵六千赴援，以中官杨应朝、卢九德监其军。时曹文诏方大败怀庆贼于柴陵村，斩其魁滚地龙，又追斩老回回于济源，誓必欲殄贼，而遽为御史刘令誉所诬劾。
初，文诏在洪洞时，令誉方家居，夙与忤。及是令誉按河南，会土司马凤仪军覆，赖文诏击退贼，甫解甲，与令誉相见，语复相失，文诏拂衣起，面叱之，令誉怒，遂以凤仪之败为文诏罪。部议：“文诏怙胜而骄，调之大同，以李卑代署其事。”巡抚许鼎臣请留文诏剿贼，不许，遂与兄子变蛟俱西。
八月，乐平，永和之贼陷沁水。
沁水当贼冲，去来无时，佥事张道濬固守，屡却贼，至是遂陷。道濬率家众三百人驰赴击贼，贼退徙十五里。道濬收散亡，捕贼党，倾家囷以饷，副使王肇生上其功。道濬故以奄党被议，
2307 明通鉴卷八十三
冀用军功自湔拔，而言者劾其离伍冒功，巡按御史冯明玠复劾，谓“沁城既失，不可言功”，卒论戍宁海卫。自曹文诏及道濬相继去，流贼显道神等据岢岚，四出剽掠，山西贼迄不得平。【考异】贼陷和顺、乐平，《史稿》皆有月日，而陷沁水不具，证之《明史·忠义传》，特书于是年之八月。盖曹文诏方西去，道濬势孤，故沁水至是遂陷。今据本传及《二编》曹文诏讨贼目中增入。
九月，已亥，总兵张应昌败贼于平山，获贼首一盏灯。
庚戌，以南京礼部侍郎钱士升为礼部尚书兼东阁大学士，预机务。士升故出钱龙锡门下，初，龙锡出狱，周延儒诣之，极言“上怒甚，挽救殊艰”，龙锡深德延儒。未几温体仁至，龙锡述延儒语，且谢曰：“非公等安得生！”体仁佯曰：“上固不甚怒也。”闻者以此直体仁，而士升以座主故，因归心焉。体仁亦以士升乡人，遂引与共政。
是秋，总兵官左良玉连败河北之贼。
先是上命倪宠、王朴总京营兵、皆授总兵官。职方郎中李继贞曰：“良玉、李卑，身经百战，位反在宠、朴下，恐闻而解体。”乃令良玉、卑署都督佥事，为援剿总兵官，与宠、朴体相敌，至是京营兵至，共击贼，数有功。良玉败贼于济源、河内，又败之永宁、青山岭、银洞沟，又自叶县追至小武当山，所斩贼魁颇众。
然群帅势相轧，又以中官监军，意弗善也。于是诸军尽壁河北、彼此观望，莫利先入，故贼无所惮。未几，遂渡河。
冬，十月，戊辰，大学士徐光启卒。光启雅负经济才，有志用世。及柄用，年已老，值周延儒、温体仁专政，不能有所建白。惟西法之行，实自光启倡之云。
十一月，癸已，以礼部侍郎王应熊、何吾驺俱进尚书兼东阁大学士，预机务。应熊熟谙典故，而性谿刻强很。官吏部时，以贪污为给事中冯元飚所发，上不省。及是廷推阁臣，以望轻不2308
纪八十一
与，温体仁力援之，遂与吾驺同入阁。命下，朝野胥骇。
给事中章正宸劾之曰：“应熊狠愎自张，纵横为习，小才足覆短，小辩足济贪。今大用，必且芟除异己，报复恩仇，混淆毁誉。况狼籍封靡，沦于市行。愿收还成命，别选忠良。”疏入，上大怒，下正宸诏狱，削籍归。应熊益得志，日与体仁及尚书张捷比，力引逆党吕纯如等。屡为言官所攻，上皆不问。
辛亥，诏保定、河南、山西三巡抚会兵讨贼。壬子，贼渡河。乙卯，陷渑池。
先是，贼尽集河北，高迎祥、李自成、张献忠、罗汝才等俱至，左良玉、汤九州等扼其前，京营兵蹴其后，贼连战皆败，欲逸，阻于河、大困，乃诡词乞降；监军内臣杨进朝信之，为人奏，诸将俟朝命，不出战。
会天寒，河冰合，贼从毛家寨径渡，河南军无扼之者。遂首陷渑池，教谕罗世济督民兵力战，被执不屈，死之。【考异】世济，平利人，时任渑池教谕，殉难。《三编》列之渡河目中，《质实》则并记其子得鸿守平利，城陷妻子俱死事，云“事在明年”。据此，则世济殉难渑池，得鸿殉难平利，《三编》所载，分析详明。诸书佚去渑池殉难一·节，而以明年平利之役，世济家居，与其子练兵御贼，死之；且有以罗世济为平利教谕者，尤误也。今据正史。
十二月，己未朔，贼乘胜攻陷伊阳，复犯卢氏。中州承平久，不设备，骤闻贼至，吏民皇骇，知县金会嘉弃城遁。贼入城，乡官故兵部车驾司主事李中正勒家众及里中壮士奋击、众寡不敌，力战没。贼纵掠城中，执举入靳谦书使跪，不屈，大骂而死。卢氏生员常省身据险与贼战两昼夜，力不支，令妻子自缢，己拔剑自刎死。生员常嘉元、孙孕秀同御贼，不克，骂贼死。
自是贼屡陷名城，杀将士无算，绅上亦多被难，其尤著者，阌乡则在籍济南教授高第投崖死；贡生阎思聪率众攻贼营不克死。偃师则生员裴君合，率乡人保沙岸寨十昼夜，贼说之降，大
2309 明通鉴卷八十二
骂不从，寨破被磔死。宜阳马足轻，闻贼渡河，挈家避之石龙崖，三女皆殊色，虑贼污，悉投崖死。足轻被执，抗声大骂，贼怒并其三子俱杀之，家众皆遇害。惟存次子骏一人，后登乡荐。灵宝许辉，为县阴阳官，被贼执，大骂死。新安刘君培携子及从孙避难，道遇贼，欲杀其从孙，君培曰：“我尚有男。此子乃遗孤，幸舍之而杀我。”贼如其言，二子获免。马山，性刚直，土寇于大中乘贼乱陷新安，获山，使负米，叱曰：“吾天朝百姓，肯为贼负米耶！”大骂而死。同时李登英亦骂贼死。陕州张我正率众御贼，贼爱其勇，欲生致降之，我正杀贼力竭、大詈自刎。张我德一门二十七人皆登楼自焚。嵩县傅世济与兄世舟俱被执，将杀之，世济争死，夺贼刀自刎，贼释其兄。李佩玉结壮丁捍乡井，往往夺贼辎重，后邻村被围，佩玉往救，力战死。孟津孙挺生避贼居河渚，为贼所得、与妻梁氏俱詈贼死。上蔡刘时宠亦以御贼抗节死。
时河南巡抚元默闻贼南犯，率左良玉、汤九州及李卑、邓玘兵御之境上，贼乃窜入卢氏山中，由间道入内乡，大掠南阳、汝宁，直入湖广，所在告急。
贼始起陕西，高迎祥最强，李自成属焉。及渡河，自成始别为一军。
贼之人内乡也，内乡接壤邓州、淅水，由浙可以人郧，由郧可以犯襄、而郧、襄所辖，旧设抚治院，为四省分地，以遏奸人之阑入者。承平弛玩，威不足以行所部，虽名一军，仅与道将等。属城庳薄，恃险与陋，不备不虞。贼倍道兼行，遂人其地。庚辰，陷郧西。癸未，陷上津。【考异】据《绥寇纪略》，贼渡河陷渑池，为十一月二十四日，即壬子也。又云”贼以十一月二十四日过河，遂以十二月二十二日破郧西，二十五日破上津。二十二日，即庚辰也。”《明史·本纪》十一月陷渑池以下，皆人之十二月，不书日。《明史稿》但书“十二月庚辰陷郧西”，余皆据《绥寇纪略》日分。






