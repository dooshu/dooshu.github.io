○唐城客梦

客有宿唐城之鄙，梦一神曰：“吾幸以神神之道，获司兹土之休戚，飨其二仲之馨。今值子之有道，得以休焉。”旦北而徂山之曲，乃见苍翠一林。其中则楮烟墨宇，椒沥坎地。群焉胙充，飞而不举。入谒庙貌，乃梦中之见者也。或曰：“不羞不醪，不缗胡迹（句）。斯庙也，能倒错倚伏，生死。虽有道，与不善一焉。”客曰：“果如是乎？思其梦，颇愤其神神之言。”乃词以让。其略曰：“风其力，溪壑其心。福善祸淫，贾兹反覆，其神神之道耶？”前夕荐梦，其神蹙容投拜曰：“微子，吾乃不日为上帝谴矣。向者悉吾左右蔽为，不之察也。幸子之教，咸得族而并之矣。”客逢其里人，以庙询。曰：“近者淫祀而罔应，故不祀。邱祷而无咎，且二仲之馨存焉。”

