孔武仲　家居三首

毁誉平千载，穷通譬一毛。

虹蝩千丈气，岂便伏蓬蒿。

孔武仲

孔武仲　家居三首

晓色夺灯焰，秋寒侵薄帷。

漏卫吟思断，风从魂梦归。

万虑不婴抱，一心初息机。

都忘尘土上，裘马门轻肥。

孔武仲

孔武仲　家居三首

邑居不见江山景，去马来车喧万井。

冷落重帘日影西，萧条四壁人初静。

轻飚卷空云幂幂，水影天光同一色。

满樽浊酒愁不醒，怅忆松江万里行。

嘉鱼界中作

楚泽秋穷未有霜，飘然如雁去随阳。

连空积蔼湖天闇，极目无人水国荒。

破浪不须论万里，佩兰聊欲寄三湘。

驼裘更作春晖暖，赢得瞢腾书梦长。

孔武仲

