咫尺相思



开封华椿年，有女名春娘。读书能诗。椿年延邻生徐君亮小饮，春娘于窗间频窥。生归，以彩笺题诗，付婢，持赠春娘。诗云：



自从一见如花面，晓夜相思肠欲断。



分明咫尺远如天，何似同心作方便。



春娘亦回诗道意，诗曰：



燕子楼中燕子飞，芹泥一点误沾衣。



主人频起嗔嫌意，垂下珠帘不放归。



后椿年知之，配为夫妇。



