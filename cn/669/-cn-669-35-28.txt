28　争校是非不如斂藏持養　義利可雙行王霸可並用


吕成公謂：「争校是非，不如斂藏持養。」

【全云】此名言也。深寧其有感於晦翁、同甫、黄中、子静之事乎？

【元圻案】朱子與林黄中論易、西銘不合，黄中遂論朱子無學術。朱子又與陸子壽、子静兄弟辨無極、太極，往復論難，當時輯有專書。陳同甫嘗有「義利可以雙行，王霸可以並用」之説，朱子與同甫辯論諸書俱載大全集中。





