【州府】


（汉）刺史治所别称。州刺史开府治州事，有“州府”之称。州府理民事，不治军。唐杜佑《通典·职官》一四《州牧刺史》：“后汉光武建武十八年，复为刺史，外十二州各一人。……中兴所治有定处……或谓州府为外台。谢夷吾为荆州刺史，第五伦荐之曰：‘寻功简能，为外台之表。’”（三国、魏晋南北朝、隋）凡州刺史带将军开府者，治民事称州、治军事为府，合称州府，各置州官、府官，分治民事与戎事。《通典·职官》一四《总论州佐》：“自魏晋以后，刺史多带将军。开府，则州与府各置僚属，州官理民（别驾、治中以下是）；府官理戎（长史、司马等官是）。……其州郡佐吏，皆州府辟除。……至隋以州为郡，无复军府，则州府之吏，变为郡官矣。大唐无州府之名。”





