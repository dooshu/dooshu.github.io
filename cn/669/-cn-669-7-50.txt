76　皮弁視朝明目達聰　祀天大裘而冕專誠絜


「皮弁以日視朝」，玉藻文。沙隨程氏云：「皮弁視朝，明目達聰。若黈纊塞耳，前旒蔽明，乃祀天大裘而冕，專誠絜也。」

【元圻案】衞氏禮記集説沙隨程氏曰：「先儒相傳謂前旒蔽明、黈纊塞聰，亦習之誤。此獨祭祀之衮冕爲然，欲其專精神以饗神也。若視朝則皮弁服，何旒纊之有哉！」與此條所引意同而文異。





