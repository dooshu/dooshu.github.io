【更始时南阳童谣】

〖续《汉书》曰：更始时南阳有童谣曰云云。是时更始在长安。世祖为大司马。平定河北。更始大臣并谮专权。故谣妖作也。后更始遂为赤眉所杀。是更始之不谐。在赤眉也。世祖自河北兴。〗

谐不谐。在赤眉。得不得。在河北。（○续《汉书》五行志。《后汉书》光武纪注。《乐府诗集》八十八。《文选补遗》三十五作南阳童谣。《诗纪》八。）

