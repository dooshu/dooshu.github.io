赵蕃　为施衢州作超览堂诗三首

浙西水平远，浙东山偃蹇。

使君是中人。胸次极收卷。

竚舟固佳处，超览更胜践。

智匠一何深，天藏一何浅。

赵蕃

赵蕃　为施衢州作超览堂诗三首

为州古云乐，今盖异昔时。

看公振规模，于古端似之。

乃知用有余，如体运四肢。

苟能尽此道，天下何难治。

赵蕃

赵蕃　为施衢州作超览堂诗三首

我评信安士，无若捧檄孙。

政如卖卜严，势屈罗郡尊。

堂成为公记，宾主不在言。

更有梦得句，真成压璵璠。

赵蕃

