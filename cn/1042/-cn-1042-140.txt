王之道　和褒山因老二首

湖上逢师又到家，别来诗句好相夸。

休嗟晚菊今迷草，且喜寒梅欲放花。

丈室香温严宝坐，将坛风软拥高牙。

相思对雪酬珠玉，不觉茅檐送月华。

王之道

王之道　和褒山因老二首

岛可文章似出家，不将言语落浮夸。

雪中令我思风絮，天上因君合雨花。

一炷飞烟云夭矫，数行佳树玉槎牙。

山高殊觉青霄近，扪虱南窗向日华。

王之道

