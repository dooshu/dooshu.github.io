赵湘　皇帝阁春帖子

和气生金殿，微风转画旗。

年年好春色，先是帝先知。

赵湘

赵湘　皇帝阁春帖子

迎气来归祚，宜春祝降祥。

皇心勤治切，应喜寸阴长。

赵湘

赵湘　皇帝阁春帖子

醇酬浮金斝，柔蔬飣玉盘。

尝新兼介寿，齐奉两宫欢。

赵湘

赵湘　皇帝阁春帖子

昼漏新添刻，春寒早放班。

恩随宽大诏，一日遍人间。

赵湘

