◇国子为生母求除太夫人议

「母以子贵」，虽《春秋》明义，古今异制，因革不同。自顷代以来，所生蒙荣，唯有诸王。既是王者之嫔御，故宜见尊於蕃国，若功高勋重，列为公侯，亦有拜太夫人之礼。凡此皆朝恩曲降，非国之所求。子男妾母，未有前比。（《宋书·礼志》二，孝建三年八月，有司奏：「云杜国解称国子檀和之所生亲王求除太夫人，检无国子除太夫人先例，法又无科，下礼官议正，太常丞庾蔚之议，诏可。）

