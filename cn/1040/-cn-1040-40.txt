虞俦　丁钦夫来宰吾县几三年清德美政兹不复道二诗送行意之所寓钦夫固已

明月从来忌暗投，污渠尤忌映清沟。

上书未办诛屠伯，束带何曾问督邮。

袒裼直前当暴虎，善刀那见有全牛。

区区三仕并三已，喜愠眉间了不留。

虞俦

虞俦　丁钦夫来宰吾县几三年清德美政兹不复道二诗送行意之所寓钦夫固已

绿涨春波到白蘯，高怀宁便忆鲈莼。

缘谁一笑理归棹，为我千岩访古人。

已狎风波浮宦海，可能宵汉隔通津。

割鸡却叹非吾事，况是劳观亦损神。

虞俦

