◇答尚书下太常祭祀所用乐名

魏氏增损汉乐以为一代之礼，未审大晋乐名所以为异。遭离丧乱，旧典不存，然此诸乐，皆和之以钟律，文之以五声，咏之于歌词，陈之于舞列；宫县在下，琴瑟在堂；八音迭奏，雅乐并作；登歌下管，各有常咏：周人之旧也。自汉氏以来，依放此礼，自造新诗而己。旧京荒废，今既散亡，音韵曲折，又无识者，则于今难以意言。（《宋书·乐志》一，江左初立宗庙，尚书下太常祭祀所用乐名，太常贺循答。）

