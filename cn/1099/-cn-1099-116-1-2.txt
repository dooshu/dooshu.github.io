○為分布邊兵預防虜患事 【 分布邊兵】

臣切詳此虜頻年犯順、其氣方張、不曾遭挫、必無懲戒、今歲若復不肯悔禍、决當重遭殛罰、臣受命總制各路兵馬、謹當申嚴號令、分布主客官軍、揚兵耀武。以伐其謀於未入之先。出奇設伏。以乘其弊於將止?帚之際。然須脫畧常法隨事達變乃克有功且善戰者必知分合。善守者必審常變。此二言盡邊將之夙弊我邊兵患于備多將病于權分各據利便。自分彼此。機可乘而不乘。兵當合而不合。其輕率寡謀者。則又知常而不知變。往往墮賊計中。以致我武不揚狂胡日肆。職此之由。今將沿邊至腹裏分為四路。能分合則知戰守之勢以定邊營花馬池興武營靈州一帶為藩籬。以石溝鹽池韋州萌城山城一帶為門戶。以固原黑水口鎮戎所西安州海刺都一帶為庭除。以安定會寧靜寧隆德平凉一帶為堂室。行令延綏副總兵姜漢、統領奇兵、遊擊將軍戴欽、統領遊兵、及暫委綏德衛指揮藍海管領土兵、各限十一月初一日起程、遊兵于花馬池營駐劄。奇兵暫于定邊營駐劄土兵暫于寧塞營駐劄寧夏副總兵衛勇統領奇兵官軍於興武營。都指揮韓斌統領土兵於清水營。亦限十一月初一日到彼駐劄。賊果入套西行。延綏奇兵。那至花馬池。量分於安定柳楊二堡。土兵那至定邊營量分于鹽塲三山等。各聯絡駐劄。與分守參將葉椿閻綱協同都指揮保勣等。振揚威武。併力防禦以壯藩籬寧夏總兵官李祥、統領戰鋒奇正官軍。先期于靈州駐劄。有警那至石溝。分守寧夏西路參將馮禎、統領寧夏中衛廣武營選鋒奇兵官軍。前來嗚沙州陜西遊擊將軍陳善、領兵於韋州環慶。守備都指揮姚震、領兵於山城。各駐劄以嚴門戶鎮守陜西署都督僉事曹雄、統兵於鎮戎所調度固原靖虜蘭州一帶主客官軍。以保庭除仍預行甘肅遊擊將軍徐謙、統領甘凉遊兵、并千戶魯經土兵、各于莊浪操候河套有警、調至安定會寧、與甘凉備禦下班官軍。併謀齊力以守堂室前項分布既定。沿邊守將。嚴謹斥堠。多差夜不收遠為接哨。沿邊多設塘馬。但有套賊烟塵消息。或走回人口供說。即便傳塘走報隣境官軍隄備。賊果近邊。各該主客官兵。分據要害。占守水頭。從宜阻遏。寇小至則擊之不可輕進遠追仍要互相應援不許自分彼此。如賊大至切勿與之爭鋒各取便歛入城堡以避之。賊至勿擊以邀其止?帚此為良算但不知兵者必以為怯故先期上事以杜中朝之口待其擁眾深入。延綏遊奇土兵、寧夏副總兵都指揮韓斌等枝人馬、各襲踪而進。若犯固原陜西遊兵即便掣回應援。李祥衛勇馮禎韓斌等。各領兵於紅寺兒堡按伏。姜漢戴欽藍海等兵。各於韋州鹽池石溝按伏。環慶官軍。移至萌城。各休兵秣馬。以逸待勞。曹雄相機調遣腹裏官軍。據險、以扼其衝。張疑以分其勢。一面馳報安會靜隆官軍。賊之始入其勢方銳待其分掠則勢孤而可擊矣堅壁清野勿露形跡多用鄉導指引藏兵于崖窑堡洞險要阨塞之處伺賊分散搶掠出其不意發兵擊之賊既不得逞。必將遁去。曹雄陳善重兵衝其腹心。又與徐謙遊兵俱襲踪而出。比至紅寺兒石溝鹽池等處。延寧環慶官軍。分據營盤。待其前鋒稍遠。先後犄角。夾而攻之。陜西主將遊兵出其後背。奮而逐之。晝則選鋒以截其路。夜則衘枚以刼其營。賊深入疲敝。又腹背受敵。必然大遭挫衄。若犯環慶。則延綏遊奇官軍掣至紅德堡山城。會合陜西遊兵尋襲截殺。倘或事情緊急。都督曹雄領兵自三角城沙井溝而出。寧夏主副將官兵馬。掣至萌城甜水堡。以遏其破喪西走之勢。賊既敗走。其氣巳奪。諸軍仍躡其後。併力追勦。至邊墻而止。沿邊主兵將官閻綱保勣等。以逸待勞。或邀其中。或截其尾。以我四路應敵之兵當彼千里趨利之賊豈有善歸之理如此。庶可振中國之威。???外夷之魄。為今之計、似不出此、然兵無常形。敵有萬變。隨機運用。難以預度。因時制宜。又在各官。再照延綏遊奇土兵。既皆掣至西路。其中東二路。城堡空虛。倘賊乘隙而入。為患非輕。巳行延綏鎮巡官照例徵調大同遊奇官軍。先期於交界去處駐劄。賊果入套。調來中東二路。應援截遏。如是賊眾俱在迤東。近邊拆墻謀犯延綏地方。即將本鎮遊奇兵掣回。若賊情緊急。寧夏陜西遊兵。俱應調去策應臨期斟酌定奪。上客兵不相顧應必失事机故先定節制之宜凡客兵所至之處。在陜西地方悉聽署都督曹雄節制在寧夏地方。聽總兵官李祥節制在延綏地方聽總兵官張安節制俱不許偏執違拗。致悞事機。除通行各該將官、查照依奉施行、及行陜西廵撫都御史張泰、前來固原慶陽、隨宜駐劄防禦、臣遵照欽奉敕旨、往來環縣韋州、居中調度、

