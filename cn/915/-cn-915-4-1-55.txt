◇废郭后立阴后诏（十七年十月辛巳）

皇后怀执怨怼，数违教令，不能抚循它子，训长异室。宫闱之内，若见鹰。既无《关雎》之德，而有吕、霍之风，岂可托以幼孤，恭承明祀。今遗大司徒涉、宗正吉持节，其上皇后玺绶。阴贵人乡里良家，归自微贱。「自我不见，于今三年」。宜奉宗庙，为天下。主者详案旧典，时上尊号。异常之事，非国休福，不得上寿称庆。（《后汉·光烈阴皇后纪》）

不可以奉供养。（《续汉·五行志六》）

