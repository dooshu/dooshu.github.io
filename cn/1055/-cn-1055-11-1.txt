【初至夷陵答苏子美见寄〈景三年〉】

三峡倚岩尧，同迁地最遥。物华虽可爱，乡思独无聊。江水流青嶂，猿声在碧霄。野篁抽夏笋，丛橘长春条。未腊梅先发，经霜叶不凋。江云愁蔽日，山雾晦连朝。斫谷争收漆，梯林斗摘椒。巴ク船贾集，蛮市酒旗招。时节同荆俗，民风载楚谣。俚歌成调笑，扌祭鬼聚喧嚣。〈夷陵之俗多淫奔，又好祠祭。每遇祠时，里民数百共饣其余，里语谓之扌祭鬼，因此多成斗讼。〉得罪宜投裔，包羞分折腰。光阴催晏岁，牢落惨惊飚。白发新年出，朱颜异域销。县楼朝见虎，官舍夜闻。寄信无秋雁，思归望斗杓。须知千里梦，长绕洛川桥。

