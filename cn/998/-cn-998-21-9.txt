许及之　百七丈寒食扁舟之盟遽寒姚黄恐成轻负辄赋二篇复以酴醿为约

闲中直指醉为乡，寒信扁舟竟渺茫。

可惜海棠随雨过，犹怜粉蝶伴醒狂。

游人静后西山好，春事深来老圃忙。

未必烦公频折简，花时还是负姚黄。

许及之

许及之　百七丈寒食扁舟之盟遽寒姚黄恐成轻负辄赋二篇复以酴醿为约

连夕惊雷非恶声，池塘合合几蛙鸣。

春程尚有三之一，乐事那能四者并。

养得苔钱都满砌，足为花地藉残英。

闻闲不惜冲泥过，架上酴醿玉已成。

许及之

