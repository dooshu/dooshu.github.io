张耒　夏日二首

诗书老去信无功，偷得闲宫许养慵。

山影当庭初转日，水声穿竹自来风。

晚催萱蕊昏还敛，日射榴房午更红。

览物赋诗成底事，萧萧双鬓欲衰翁。

张耒

张耒　夏日二首

重云卷雨过山来，遍洒中田到晓回。

错落晴山移斗极，阴森暗峡宿风雷。

佳人夜夜齐纨恨，骚客年年鹎鵪哀。

欲见清秋近消息，月明白露湿苍苔。

张耒

