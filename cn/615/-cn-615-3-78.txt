纪七十八 熹宗天启二年壬戌至三年癸亥


纪七十八起玄默掩茂，尽昭阳大渊献，凡二年。
熹宗哲皇帝 天启二年
春，正月，丁未，命延绥总兵官杜文焕、四川总兵官杨愈懋讨永宁贼。文焕，张我续所荐也。
丁巳，大清兵克西平堡。
初，王化贞屡出师辄引还，降人李永芳不应，西部兵亦不至，为熊廷弼所劾。而化贞奏辨，辄大言“愿得兵六万，一举荡平”，尚书张鹤鸣请许其便宜行事。时首辅叶向高当国，化贞座主也、颇右之。廷臣惟太仆少卿何乔远、御史江秉谦、周宗建等与廷弼合，余皆右化贞。
廷弼不能节制，复抗疏言：“臣以东西南北所欲杀之人，适遘事机难处之会。诸臣能为封疆容则容之，不能为门户容则去之，何必内借阁臣，外借抚道以相困！”又言：“经、抚不和，恃有言官；言官交攻，恃有枢部；枢部佐斗，恃有阁臣。今无望矣！”上令廷臣议两人去留，而张鹤鸣笃信化贞，请撤廷弼他用，上不从，责再议。
议未上，而大清兵已由东昌堡西渡辽河，防兵尽溃遁而走，大清兵前队精锐追击二十里外。至西平，全军继至，围攻之，招
2165 明通鉴卷七十八
副总兵岁一贯降、不从，乃布梯藋攻城，四面兵皆溃、一贯遂遇杀，都司陈尚仁，王崇信亦死之。【考异】据《明史·一贯传》。·贯不肯降、明日骑益众，环城力攻。一贯流矢中目，不能战、火药矢石尽.乃北面再拜曰：“匝力竭矣。”遂自刎。”原修《三编》亦云“一贯自刎”，重修《三编》据《太祖实录》改“克西平，斩一贯”云云。按一贯虽非自刎，而谕降不从，则其从容就义，非死于乱军中之比也。《辑览》亦但云“贯死”，《三编》“斩一贯”云云，仍《实录》书法也，今以遇杀书之。
时化贞闻警，遣游击孙得功、参将祖大寿合总兵祁秉忠赴援，延弼亦遣总兵刘渠会师前进，与大清兵战而败。得功有异志，大呼兵败，与参将鲍承先等先奔。大清兵乘胜追击五十里，至平阳桥，渠，秉忠及副将刘征，参将黑云鹤等皆死之。副总兵麻承宗赴援，遇大清兵于沙岭，亦死之。承宗，故都督贵子也。
是时全军覆没。大寿走觉华岛、得功请降。得功素为化贞心腹，及是欲生缚化贞以为功。
时大清兵顿沙岭未进，得功扬言“兵已薄城”。居民惊窜，参政高邦佐禁之不能止，化贞方阖署理军书、不知也。参将江朝栋排闼人，大呼曰：“事急矣，请公速去！”化贞莫知所为。朝栋掖之出，上马，仆二人徒步从，遂弃广宁，踉跄西走。辽海道左参政顾颐，力屈死之。于是得功偕守备黄进、千总郎绍贞、陆国志等降于大清，远近四十余城守御官皆率属降。
先是廷弼离右屯，次间阳驿，闻败，参议邢慎言请驰救，为佥事韩初命所阻，遂退还。及化贞弃城走，廷弼遇之大凌河。化贞哭，廷弼微笑曰：“六万众一举荡平，竟如何？”化贞惭，议守宁远及前屯，廷弼曰：“嘻！已晚，惟护难民人关可耳。”乃以已所将五千人授化贞为殿，尽焚积聚，与副使高出、胡嘉栋等先后人关，独邦佐至杏山驿自经死。
大清兵人广宁，凡四十余城皆下，遂进克义州而还。【考异】《三编》所载死事诸臣，一贯本守西平者，刘渠守镇武，祁秉忠守闾阳，皆2166
纪七十八
以援西平战没，与刘征、黑云鹤等皆见《目》中。惟西平之陷，都司陈尚仁、王崇信，从一贯而死。又沙岭之败，副总兵麻承宗死之，又E化贞弃广宁，辽左参政顾颐力屈自经死，并见《明史》各传中，《殉节录》皆人之、今据书。
壬戌，振山东流徙辽民。
癸亥，西平败问至。尚书张鹤鸣内惭，且惧罪、自请视师，诏加太子太保，赐蟒玉及尚方剑。
鹤鸣惮行，逗留十七日，始抵山海关，至则无所筹画，日下令捕间谍、及厚啖蒙古绰哈、宰桑诸部而已。
乙丑、京师戒严。
是月，河套寇入延绥，掠黄花等峪。
援兵之集成都也，贼势方炽，相持百余日。有俘民脱归者，言“贼造早船决胜负”。一日，贼数千自林中大噪出，视之，有物如舟、高丈余，长五百尺，楼数重，簟茀左右板如平地。一人披发仗剑，上载羽旗，中数百人各挟机弩毒矢，牛数百头运石毂行、旁翼两云楼如左右广，俯视城中，城中人皆哭。朱燮元曰：“此吕公车也，破之非炮石不可。”乃用巨木为机关，转索发炮，飞千钧石击之。又以大炮击牛，牛返走，贼大败去。
会裨将刘养鲲言：“有诸生范祖文，邹尉陷贼中，遣孔之谭来约，贼将罗乾象欲自拔效用。”燮元即遣之谭复往，至则与乾象俱来。燮元方卧戍楼，呼与饮。乾象衷甲佩刀，燮元不之疑，就榻呼同卧，酣寝达旦。乾象感激，誓以死报，许之，缒而出。后贼营举动悉知，逾数日，乾象诱崇明至城下，伏起，崇明跳免。乾象纵火焚营，贼兵乱，崇明父子仓皇走泸州，乾象以众来归。是月之末，成都围解。时燮元已受巡抚之命，帅师追崇明，乘势复州、县、卫所四十余，惟樊龙扼重庆不下。【考异】《三编》吉，“成都围解，以燮元为四川巡抚。”证之《明史·燮元传》。言“朝廷闻重庆变，即擢燮元佥都御史，巡抚四川。以杨愈懋为总兵官，张我续总督川贵、云
2167 明通鉴卷七十八
南、湖广军务，”据此，则燮元擢巡抚当在成都围未解之先，我续总督军务在去年十二月，愈懋授总兵，与杜文焕并命于是年之正月。故《本纪》燮。元之擢巡抚，书之去年十月，是也。今参《纪》、《传》书之。
二月，癸西，贵州水西土目安邦彦反。
邦彦，水西宣慰使安尧臣族子也。初，安疆臣死，弟尧臣袭。疆臣事，见万历二十七年，尧臣之袭，据《土司传》在三十六年。尧臣死在四十一年。尧臣死，子位幼，命其妻奢社辉摄事。社辉者，奢崇明之女弟。崇明子寅犷悍，与社辉争地、相仇恨。而邦彦者，位之叔父也，素怀异志，阴与崇明合。
及崇明反，或传其已陷成都，邦彦遂挟位以叛，为崇明声援，自称“罗甸大王”，率兵首袭毕节。都司杨明廷固守，击斩数百人、死之、毕节遂陷。
时诸部头目安邦俊、安若山、陈其愚、陈万典等蜂起为助，乃分兵西破安顺、沾益，东下瓮安、偏桥，而邦彦自统水西兵渡陆广河，直趋贵阳攻城。
当是时，永宁未平，水西又起，贵阳城中藩、臬、守、令咸人觐，巡抚李枟方受代，而新抚王三善未至。枟闻变，与巡按御史史永安、提学佥事刘锡元悉力拒守，学官及诸生亦督民兵分堞以守。贼攻之，不克。
时乌撒土舍安效良首附贼，遂破乌撒卫，指挥管良相死之，同官李应期、朱运泰、蒋邦俊同时遇害。镇将张永芳将兵二万赴援，隔龙里不得进，外援遂绝。【考异】《三编》、《辑览》记死事之人，惟管良相，马一龙，白自强，而杨明廷死于毕节，见《明见·李枟传》，今据增，并分书之。
诏恤河西殉难诸臣罗一贯等。
戊寅，免天下带征钱粮二年及北畿加派。以孙承宗为兵部尚书兼东阁大学士，预机务。
初，廷臣以承宗知兵，推为兵部，添设侍郎，主东事，上不2168,
纪七十八
欲承宗离讲筵，不许。既，擢礼部右侍郎，协理詹事府。会广宁失，东事益急，遂有是命，又从御史左光斗请，命承宗以阁臣理部事。
承宗上疏曰：“迩年兵多不练，饷多不核，以将用兵而以文官招练，以将临阵而以文官指发，以武略备边而日增置文官于幕，以边任经、抚而日问战守于朝，此极弊也。今天下当重将权，择沉雄有气略者、授之节钺，得自辟置偏裨以下，勿使文吏用小见沾沾陵其上。边事小胜小败，皆不足问，要使守关无阑入而徐为恢复计。”因列上“抚西部，恤边民、减京军、增永平大将、修蓟镇亭障、开东京屯田”数策，上嘉纳焉。
承宗又“请下熊廷弼于理，与化贞并谳，用正朝士党护”。乂“请逮给事中明时举、御史李达，以惩四川之招兵致寇者”。又“请诘责辽东巡按方震孺、登莱监军梁之垣，以警在位之骫骳者”。诸人以次获谴，朝右亦耸然侧目矣。
己卯，逮王化贞，削熊廷弼职，回籍听勘。丙戌，太白昼见。
是月，以仓场户部尚书王纪为刑部尚书。时黄克缵改戎政尚书，召纪代之。
王之寀之削籍也，廷臣多为之讼冤，召复故官。
至是上《复仇疏》曰：“礼，君父之仇，不共戴天。齐襄公复九世之仇，《春秋》大之。曩李选侍气殴圣母，陛下再三播告中外，停其贵妃之封。圣母在天之灵，必有心安而目瞑者，此复仇一大义也。
乃先帝一生，遭逢多难，弥留之际，饮恨以崩。试问李可灼之误用药，引进者谁？崔文升之故用药，主使者谁？恐方从哲之罪不在可灼、文升下。此先帝大仇未复者一也。
张差持梃犯宫，安危止在呼吸，此乾坤何等时？乃刘廷元曲盖奸谋，以疯癫具狱矣；胡士相等改注口语，以卖薪成招矣。其
2169 明通鉴卷七十八
后复谳，差供＇同谋举事，内外设伏多人；守才、三道，亦供结党连谋”；而士相辈悉抹去之。当时有内应，有外援，一夫作难，九庙震惊，何物凶徒，敢肆行不道乃尔！缘外戚郑国泰，私结刘廷元、刘光复、姚宗文辈，珠玉金钱，充满其室，言官结舌，莫敢谁何，遂无复顾惮，睥睨神器耳。国泰虽死，罪不容诛，法当开棺戮尸，夷其族，赭其宫。而至今犹未议及，此先帝大仇未复者二也。
总之，用药之术即梃击之谋，击不中而促之药，是文升之药惨于张差之挺也。张差之前，从无张差；刘成之后，岂乏刘成！臣见陛下之孤立于上矣。”
又言：“郎中胡士相等，主疯癫者也；堂官张问达，调停疯癫者也。寺臣王士昌，疏忠而心佞，评无只字，讼多溢词；堂官张问达，语转而意圆，先允疯癫，后宽奸究；劳永嘉、岳骏声等，同恶相济。张差招有＇三十六头儿”，则胡士相阁笔；招有＇东边一——起干事，则岳骏声言波及无辜；招有＇红封票高真人＇，则劳永嘉言不及究红封教。今高一奎见监蓟州，系镇朔卫人。盖高一奎，主持红封教者也；马三道，管给红票者也；庞保、刘成，供给红封教多人撒棍者也。诸奸增减会审公单，大逆不道。”
疏人，上不问，而先主疯癫者恨次骨。三月，丁酉朔，大学士刘一燝罢。
时陵工成，魏忠贤欲以为功，一景援故事，“内臣非司礼掌印及提督陵工不得滥荫”，止拟加恩；诸言官论客氏被谪者，一景皆疏救，又请出客氏于外；及言官交章论沈淮，疑一憬主之，与忠贤比而崎一燝。一燝持大体，不徇言路、魏、客用事、一燥势孤。
既而霍维华外转，其同官孙杰，疑一燝属周嘉谟为之上疏，力攻一爆，一煤疏辨，求罢。忠贤从中构之。上始慰留、既，允其去。
2170
纪七十八
首辅叶向高言：“客氏既出复入；一景顾命大臣，乃不得比保姆，致使人揣摩于奥窔不可知之地，其渐当防。”不听。
己亥，举内操。
时魏忠贤劝上选武阉、练火器，又日引上为倡优声伎，狗马射猎。给事中惠世扬、周朝瑞，侯震旸、御史江秉谦等、劾“沈淮交通奄人，弄兵大内”、中旨切责。震旸并发客、魏构杀故监王安状，忠贤怒，传旨即日出震旸于外。
其后内操增至万入，衷甲出入，钲炮之声，喧震内外。
甲辰，以兵部侍郎王在晋为尚书兼右副都御史，经略辽蓟、天津、登莱军务。
甲寅，赐文震孟等进士及第、出身有差。震孟，故待诏文徵明之曾孙也。
丁巳，敕湖广、云南、广西官军援贵州。
夏，四月，已卯，礼部尚书孙慎行追论红丸事，劾方从哲庇李可灼。
上疏曰：“先帝骤崩，虽云夙疾，实缘医人用药不审。阅邸报，知李可灼红丸，乃首辅方从哲所进。夫可灼官非太医，红丸不知何药，乃敢突然以进。昔许悼公饮世子药而卒，世子即自杀，《春秋》犹书之为弑。然则从哲宜何居？速引剑自裁以谢先帝，义之上也；合门席藁以待司寇，义之次也。乃悍然不顾，至举朝共攻可灼，仅令回籍，岂以己实荐之，恐与同罪欤！臣以为从哲纵无弑之心，却有弑之事；欲辞弑之名，难免弑之实；百口不能为天下万世解也。
后此则有选侍垂帘听政事。刘逊、李进忠，么么小竖，何遂大胆扬言？说者谓二竖早以金宝输从哲家，若非九卿、台谏力请移宫，选侍得志，陛下几无驻足所矣。闻尔时从哲濡迟不进，科臣促之，则云＊迟数日无害。任妇寺之纵横，忍君父之杌陧，为大臣者宜尔乎！
2171 明通鉴卷七十八
陛下宜急讨此贼，雪不共之仇。毋询近习，近习皆从哲所攀援也；毋拘忌讳、忌讳即从哲所布置也。并请即诛可灼，以泄神人之愤。”
时朝野方恶从哲。慎行论虽过刻，皆争韪其言，顾近习多为从哲地。上乃报曰：“旧辅素慎，事系传闻。”下廷臣集议。
都御史邹元标主慎行疏，从哲奏辨，自请削官阶，投四裔，上慰谕之。给事中嘉善魏大中以九卿议久稽，趣之。
时议者一百十有余人，纷纷俱罪从哲，独刑部尚书黄克缵及给事中汪庆百等数人右之，希内廷意也。慎行复疏折之，且言克缵之谬。会王纪代克缵掌部事，复偕侍郎杨东明署议，言“不逮可灼，无以服天下，不逮崔文升，无以服可灼；不削夺从哲官阶禄荫，无以泄天地神人之愤。”而光禄少卿高攀龙亦乞亟正文升典刑，并劾戚畹郑养性。
于是大学士韩炉，述进药始末。尚书张问达等合奏，言“慎行论可灼进红丸事，可灼先见内阁，臣等初未知。及先帝召见乾清宫，辅臣与臣等俱慎重未敢决。及宣臣等入宫，先帝同可灼安在。可灼至，进红丸，少顷复进一丸。先帝服药微汗，身温热就寝，臣等所共见闻。辅臣视先帝疾，急迫仓皇，“弑逆＇二字何忍言！但可灼非医官，且非知医脉者，以药尝试先帝、龙驭即上升，非但从哲未能止，臣等亦未能止，均有罪焉。乃从哲反赉可灼，及御史王安舜有言，先止罚俸，继令养疾，失之太轻，何以慰皇考，服中外！宜如从哲请，削其官阶，为法任咎。至可灼罪不容诛；而崔文升当皇考哀感时，妄进大黄凉药，罪又在可灼上，法皆宜显戮以泄公愤。”议上，可灼遣戍，文升放南京，而从哲置不问。【考异】《明史·孙慎行传》书论红丸事于元年四月还朝时，证之《三朝要典》，盖二年四月已卯也。《要典》颠倒是非，而所书章奏，不能移改月日。故《三编》亦人之二年四月，《明史·韩炉传》同。再考本传下文纪慎行奏月星并见事，证之《天文志》、亦系二年五月，以此推之，2172
纪七十八
则上文“元”字盖“二”字之误也，今据《三编》及《要典》月日。
甲申，京师旱。壬辰，大雨雹。
时累月不雨，阴风怒号。雹如鸡子大，著屋，瓦碛俱碎，草木禾稼毁折不可胜纪。
御史周宗建谓“阴盛阳衰之征”，疏陈四事：一攻大学士沈液；一请宽建言废黜诸臣；一言熊廷弼已有成狱，不当因此罗织朝士；一专诋魏忠贤，言“忠贤目不识丁，阴贼险狠，陛下用人行政，一切堕于其术，恐离间之渐将起于蝇营，谗构之衅必生于长舌。”忠贤见疏，衔之次骨。
是月，以姚思仁为工部尚书，以王佐致仕，代之也。五月，戊戌，复故大学士张居正原官。
居正卒后，廷臣稍稍追述之，而都御史邹元标亦称“居正功不可没”，乃有是命。
己亥，诏恤方孝孺遗嗣，寻命予祭葬及谥。【考异】孝孺谥文正，见《明儒学案》，在崇祯末，盖是时下礼部议谥未行也，今但据《明史》书之。
丙午，山东白莲妖贼徐鸿儒反。
初，蓟州人王森，尝救一妖狐，狐断尾，令藏之招人，人闻异香多归附，遂倡白莲教，自称“闻香教主”，其徒有大小传头及会主诸号，蔓延畿辅、山东、山西、河南及陕西、四川。后森为有司所摄，毙于狱，其子好贤，与武邑于宏志、钜野徐鸿儒辈踵其教，徒党益众，躏扰山东几二十年。至是好贤见辽东尽失，四方奸民思逞，与鸿儒等约是年中秋并起兵。会谋泄，鸿儒先反，自号“中兴福烈帝”，称大成兴胜元年，用红巾为识，遂陷郓城。曹、濮震动。
癸亥，复重庆。
时樊龙收余众数万，据重庆险塞。朱燮元督秦良玉等夺二郎关，总兵官杜文焕破佛图关。诸将逼重庆而军，城中乏食，燮元
2173 明通鉴卷七十八
遂以计禽龙、杀之、张彤亦为乱兵所杀。生禽龙子友邦及其党张国用、石永高等三十余人，遂复重庆。寻又复泸州。
是役也，重庆被害者，道臣孙好古、骆日升、李继周、知府章文炳，同知王世科、熊嗣先，推官王三宅，知县段高选，总兵黄守魁、王守忠、参将万金，王高爵；而高选则其父汝元，母刘、侧室徐及一子、一女，皆闻变自尽，仆冒死觅主尸，亦被害。其人城杀贼，遇伏死者，原任巩昌同知董尽伦；贼薄成都时陷阵死者，指挥冉世法、雷安世、瞿英；“银”《明史·忠义传》作“翟”，赴援成都死者，成都后卫指挥韩应泰，小河所镇抚郁联若。其他在外地方官之殉难者，灌县知县左重，追贼成都，力战，马蹶，骂贼死；南溪知县王硕辅，城陷自尽，贼支解之；桐梓知县洪维翰，城陷，夺印不屈，与典史黄启鸣死之；郫县训导赵恺率众击贼，被刺死；人足主簿张志誉、典史宋应皋、集兵奋战，力屈死。
而兴文知县张振德既死，教谕刘希文代署县事，甫半载，贼复薄城，与其妻白氏骂贼死。长宁主簿徐大礼，与振德善，闻兴文之变，以骑往迎振德，振德却之。未几，贼陷长宁，大礼曰：“吾不可负张公。”一家四人仰药死。【考异】《三编》叙成都道臣孙好古以下，即前所谓“道，府，总兵遇害二十余人”者是也。今自猥英以下，复据《明史·忠义传》补出援成都及地方官之死事诸人，惟其先后不详，故月日不具云。
是月，山东巡抚奏日中月星并见，礼部尚书孙慎行以为大异，不省。【考异】日中月星并见，《三编》据《明史·孙慎行传》增，而传中误系之元年五月。证之《天文志》，则二年五月壬寅，与《三编》合，今从《三编》及《天文志》。
六月，戊辰、徐鸿儒结四川妖贼陷邹县，滕县。邹县五经博士孟承光被执，不屈死。滕县知县姬文允视事甫三日，城破，登堂自经死，以印畀小吏魏显照及家僮李守务。贼掠显照索印，显2174
纪七十八 照潜授其父，而与守务并骂贼死焉。
擢毛文龙为平辽总兵官。
初，文龙袭取镇江、报巡抚王化贞而不及经略熊廷弼，二人隙遂开。化贞既去，用事者犹主之，遂有是命。后加至左都督，挂将军印，赐尚方剑，设军镇皮岛如内地。
皮岛即东江，在登莱大海中，绵亘八十里不生草木，远南岸，近北岸。北岸海西八十里即抵大清界，其东北海则朝鲜也。岛上兵本河东民，自元年河东失，民多逃岛中，文龙招致之。事见元年三月，顾文龙所居东江形势虽足牵制，其人本无大略，往往败衄，岁糜饷无算。且惟务广招商贾、贩易禁物，无事则鬻参、贩布为业，有事罕得其用。
授贵州总兵张彦芳为平蛮总兵官，令从巡抚王三善讨水西贼。
己巳、敕前总兵官杨肇基、游击陈九德率兵讨山东贼。
时山东郡县无守备，亦不置重兵，巡抚赵彦练民兵增诸要地，请留京师班军及广东援辽军以备征调，乃荐起肇基统山东军讨贼。贼乘肇基未至，袭兖州，为滋阳知县杨炳及都司杨国栋所败，遂入运河。【考异】《史稿》系鸿儒犯滋阳、兖州、皆在五月。《三编》所记，则在犯邹、滕二县之后，今据《三编》月分。
甲申，诏恤建言争国本诸臣冯应京等九入复官赠荫，顾宪成等六十六人复职赠官。
秋，七月，甲辰，奢崇明再陷遵义。
初，遵义之陷，巡抚李枟已遣兵复之。永宁人李忠臣尝为松潘副使，家居陷贼，以书约总兵官杨愈懋复永宁，已为内应，事觉，合门遇害。贼即用其家僮绐愈懋，袭杀之，并杀推官郭象仪等。遂攻大坝，游击龚万禄力战，手刃数十人，与子崇学并死。遂陷遵义，推官冯风维挺身御贼，被创死，遵义司狱苏朴、威远经历袁一修坠城死。
2175 明通鉴卷七十八
贼之据永宁也，贵阳同知王昌允分理永宁卫事，刺血草三揭，缴印上官，是年五月，再拜自缢，贼恨之，焚其尸。二孙、一孙女及仆婢十三人，同日遇害。
其里居士大夫死节者，自李忠臣外，泸州人高光与子在昆，募壮士杀贼百余。贼怒，追至大坝，光骂贼不屈，家众十二人同死。永宁举人胡缜，被贼锢狱，弟纬倾家救免，复纠义徒自当一面，数斩馘贼，贼党甚畏之，既而为火药焚死。富顺举人聂绳昌，毁家募义勇，力战死。泸州监生吴长龄，恢复泸州，中伏，父子俱战死。兴文人前任龙阳县丞胡一夔，被执不屈死。【考异】遵义凡两陷，初陷在去年围成都之前，是年七月，则因李忠臣谋复永宁，约愈懋为内应，遂致败。今据《明史·本纪》，参《朱燮元传》书之。
戊申，一山东贼扰及韩庄、夏镇、掠漕艘四十余。河道侍郎陈道享守济宁，扼诸要害。援兵至，连破之，运道始通。
贼奔滕县，与邹县贼合攻曲阜，领马步万余至城下，知县孔某率民兵御之，贼不能克，引去。复劫官营都司汤国盛，大败游击张榜等，皆死之。【考异】《纪事本末》言“贼攻曲阜，知县孔闻礼御却之”，《三编》、《史稿》亦据焉，按孔闻札见《明史·儒林传》，乃衍圣公孔闻韶之弟，主子思祀事者，以正德二年袭。“闻”字派下有“贞”、“尚”、“荫”三派，天启所袭乃“荫”字派，当为闻礼之曾孙。今曲阜知县虽系同族，不应冒其先代衍圣公之名，疑诸书作“孔闻礼”者误也。今书某。
癸丑，沈漼罢。
先是刑部尚书王纪，劾“主事徐大化日走魏忠贤门，构陷善类”，语侵及漼，〔淮〕衔之甚，嗾客、魏泣诉上前。奉旨切责，然无意黜纪也。
初，佟卜年以熊廷弼荐为监军金事，及廷弼罢去，张鹤鸣行边得间谍，言“尝为卜年往通李永芳”，鹤鸣上其事，欲以为廷弼罪。遂下卜年镇抚司狱，具移刑部、纪与员外郎常熟顾大章辨其诬，改轻比，于是灌劾纪“庇廷弼、缓卜年狱”为二大罪，上责纪2176
纪七上八
陈状、遂斥为民。辅臣叶向高言：“纪、液交攻，俱失大臣体、今独斥纪，如公论何！”漼不自安，遂求去。
灌结交奄寺，首开内操、朝议恶之。罢归后，逾年卒。乙卵、奉神宗神主袝太庙。
庚申，援黔兵溃于新添。
时总兵徐时逢、参将范仲仁赴援，遇贼于瓮城河。仲仁战不利，时逢拥兵不救，遂大败，诸将白自强、马一龙等歼焉。【考异】事见《明史·王三善传》，《三编》但云“诸将马一龙、白自强败没”，据《传》在三善将至之时，与《本纪》溃于新添月日合，今从之。
癸亥，武邑妖贼于宏志作乱，杀人祭旗，声言“欲取景州”，焚掠四十余里。官兵往捕之，宏志立马仗弓，飞舞而来，官兵斩之于马下，余贼披靡溃遁。
是月，礼部尚书孙慎行罢。
时秦E谊漶由旁枝进封，其四子法不当封，郡王厚贿近幸，遂得温旨。慎行坚不奉诏，三疏力争不得，谢病去。
张鹤鸣行边还。
初，广宁败书闻，廷臣集议兵事，鹤鸣盛气詈廷弼自解。给事中刘弘化首论之，坐夺俸；御史江秉谦、何荐可继劾，并贬官；廷臣益愤。
御史谢文锦、给事中惠世扬、周朝瑞、萧良佐、侯震旸、熊德阳等交章极论，“请用世宗戮丁汝夔、神宗逮石星故事、与化贞并按。”鹤鸣抵言：“廷弼偾疆事，由故大学士刘一燝、尚书周嘉谟党庇，不令出关所致。”因诋言者为一煤鹰犬，且曰：“祖宗故事，大司马不以封疆蒙功罪。”
于是朝瑞等复合疏劾之，御史周宗文亦列其八罪，上不问。鹤鸣迁延数月，谢病归。
八月，庚辰，命大学士孙承宗督师，经略山海关及蓟辽，天津、登莱军务。
2177 明通鉴卷七十八
初，王化贞既失广宁，关外五城七十二堡悉为喀喇沁旧作哈喇慎，诸部所据、声言助边、实怀窥伺。经略王在晋与蓟辽总督王象乾，”请给月粮岁费百万”，又“请筑重关于八里铺，设守兵四万人。”宁前兵备佥事袁崇焕以为非策，白之叶向高，向高不能决。
承宗请身往定之，乃诣关门相度。还奏：“筑重城不若筑宁远要害，与觉华岛相犄角。”因言“在晋不足任”，自请督师。上许之，赐尚方剑，御门临遣以宠其行。
承宗既至关、定军制，申明职守，以马世龙为总兵官，令游击祖大寿等守觉华岛，副将赵率教守前屯。前后筑城堡数十，练兵十一万，造铠仗数百万、开电田五千顷，军声颇振。
先是承宗督师，辟职方主事鹿善继为赞画，荐监军副使阎鸣泰为辽东巡抚，上皆从之。及至关，命善继治军储，而以鸣泰无实略，军事多不预议，鸣泰怏怏求去。承宗旋亦引疾，上乃罢鸣泰，谕留承宗，以张风翼为巡抚。凤翼怯，力主守关议，承宗不可。乃复出关，抵宁远，集将吏议所守，众多如凤翼指，独崇焕、善继请守宁远，承宗然之，议乃定。命大寿兴工，崇焕及满桂守之。
承宗将图大举，请饷二十四万，上即命所司给之。兵、工二部相与谋曰：“饷足，渠即妄为。”故用文移往复缓之，师竟不果出。
是月、以礼部尚书掌詹事府事顾秉谦为礼部尚书，代孙慎行也。
是时魏忠贤用事，以言官数攻之，乃谋结外廷诸臣以助己；而秉谦与侍郎魏广微率先谄附，遂有是命。
九月，甲午朔，光宗神主祔太庙。
千寅，御史冯英“请设州县兵，按亩供饷”，从之。
甲寅、陕西平凉、隆德诸县及镇戎、平虏诸所，马刚、双峰2178
纪七十八
诸堡，同时地震如翻，坏城垣七千九百余丈，屋宇万一千八百余区，压死男妇万二千余口。
乙卯、封皇弟由检为信王、谕册于皇极门外东庑，百官行礼。
停刑。
是月，给事中甄淑疏请文武一例殿试。.
自成化中，太监汪直请武举设科，乡试、会试、殿试悉如进士例，不果行。至是淑言：“武举中式一百六十人，以本等巾服谢恩。职方司会同科、道查明年貌、勇力、伎艺等项，注本人名下。十月上旬过堂，令各陈所能，先期演试。即于是月望H，皇上临轩策问、阁臣与兵部尚书侍班。皇上钦定一甲三名授都司佥事，二甲三十名授守备，三甲百余名以次各授出身。职方司遇缺便补、定限三年选完。”从之。
以兵部左侍郎董汉儒为兵部尚书。
时张鹤鸣罢归，孙承宗督师在外。汉儒前督宣大，山西军务，辽阳之陷，简精卒二千入卫，诏褒之。是秋，以侍郎协理戎政，未上，即有是命。
时辽地尽亡，汉儒“请逮治诸降将刘世勋等二十九人家属，立诛逃将蔡汝贤等”，报可。
冬，十月，辛未，水西贼犯云南，官军击败之。辛巳、官军复邹县，山东贼平。
时贼精锐悉聚邹、滕间，巡抚赵彦欲攻邹县，副使徐从治曰：“攻邹、滕难下，不如捣其中坚，两城可图也。”彦乃与肇基令游兵缀贼邹城，而以大军击贼精锐，蹙而殪之峄山，遂围邹。大小数十战，城未下，乃令天津佥事来斯行及都司杨国栋乘间复膝县。国栋又大破贼于沙河，乃筑长围困之。贼食尽，其党皆出降。鸿儒单骑走，擒之，送京师。是时于宏志已伏诛，东贼四散。王好贤见上。见鸿儒败，挈家人南走，至扬州事露，就擒。
2179 明通鉴卷七十八
寻论平贼功，赵彦加兵部尚书，余进秩有差。复以言官请。修复孟庙，命官致祭，且恤孟氏子孙。
千午，以总兵官鲁钦总理川贵、湖广军务，援贵州。
先是总兵杜文焕既复重庆，奢贼遁永宁，文焕顿兵不进，寻擢总理，尽统川贵、湖广军。文焕度不能制贼，遂引病去，至是以钦代之。
是月，左都御史邹元标、副都御史冯从吾罢。
初，元标、从吾起用，复同官，乃共建首善书院于京师，御史周宗建董其事，大学士叶向高为之记，朝暇与同志高攀龙等讲学其中，名望日重，而诸不附东林者咸忌之。
会明年当京察，给事中朱童蒙、郭允厚、郭兴治，虑为元标所黜，童蒙乃首劾“元标等以讲学为门户”。元标疏辨，求去，上已慰留，允厚复继劾，语尤妄诞。而魏忠贤方窃政，传旨谓：“朱室之亡，由于讲学”，将加严谴。从吾言：“宋之不竞，以禁讲学故；非以讲学故也。”叶向高亦力为解，且乞同去，乃得温旨。而兴治复力攻，比元标于山东妖贼，元标、从吾遂并引归。
先是书院方建，御史黄尊素谓元标曰：“都门非讲学地，徐文贞已丛议于前矣。”谓徐阶也。元标不能用，至是尊素言果验。
元标、从吾既归，群小击碎其碑，暴于门外。先师木主委弃路隅，经史典籍尽被焚毁，而院独存，其后遂为大西洋历局云。
修撰文震孟上《勤政讲学疏》。
略曰：“今四方多故，无岁不蹙地陷城，覆军杀将，乃大小臣工卧薪尝胆之日，而因循粉饰，将使祖宗天下日销月削。非陛下大破常格，鼓舞豪杰心，天下事未知所终也。
陛下味爽临朝，寒暑靡辍，政非不勤；然鸿胪引奏，跪拜起立，如傀儡登场已耳。请按祖宗制，唱六部六科，则六部六科以次白事，纠弹敷奏，陛下与辅弼大臣面裁决焉，则圣智日益明习面百执事各有奋心。若仅揭帖一纸，长跪一诺，北面一揖，安取2180
纪七十八 此鹓行豸绣，横玉腰金者为！
经筵日讲，临御有期，学非不讲；然侍臣进读，铺叙文辞，如蒙师诵说已耳。祖宗之朝，君臣相对如家人父子，咨访军国重事，闾阎隐微，情形毕照，奸诈无所藏，左右近习亦无缘蒙蔽。若仅尊严如神，上下拱手，经传典谟，徒循故事、安取此正笏垂绅展书簪笔者为！
且陛下既与群臣不洽，朝夕侍御，不越中滑之辈，岂知帝王宏远规模！于是危如山海，而阁臣一出，莫挽偷安之习；惨如黔围，而抚臣坐视，不闻严谴之施。
近日举动尤可异者，邹元标去位，冯从吾杜门，首揆冢宰亦相率求退。空人国以营私窟，几似浊流之投；詈道学以逐名贤，有甚伪学之禁。唐、宋末季，可为前鉴。”
疏人，忠贤屏不即奏，乘上观剧，摘疏中“傀儡登场”语、谓“比上于偶人，不杀无以示天下”，上颌之。
一日、讲筵毕，忠贤传旨，“廷杖震孟八十”。首辅叶向高在告、次辅韩炉力争。会庶吉士郑鄤疏复人，内批“俱贬秩调外”。言官交章论救，不纳，震孟亦不赴调而归。【考异】忠贤矫旨杖文震孟，《明史》本传书于是年十月。证之倪元璐《论三案疏》，言“震孟三月居官、昌言获罪。”盖震孟以是年三月登第，其受职当在五六月间，今据增人。
十一月，戊戌，山东巡抚赵彦解徐鸿儒等十八人至京师。磔鸿儒于市，余皆伏诛。
鸿儒临刑叹曰：“我与王好贤父子经营二十年，徒党不下二百万。事不成，天也！”鸿儒举事凡七月而灭。
癸丑，以朱燮元总督四川及湖广荆、岳、郧、襄、陕西汉中五府军务，兼巡抚四川。
是月，以工部右侍郎赵南星为左都御史，代邹元标也。
南星既归，名益高，与元标、顾宪成，海内拟之“三君”。光
2181 明通鉴卷七十八
宗即位、起太常少卿、进太常卿，至则擢工部右侍郎。居数月，遂有是命。
十二月，已巳，贵阳围解。
先是城中援绝粮尽，初食糠秕草木败革、继遂食死人肉，后乃食生人，至亲属相啖。里居参政潘润民，一女被食，知县周思稷自杀以飨军，其存者卒誓死守，不遗余力。中朝方亟辽事不能顾，而川贵总督张我续、巡抚王三善拥兵不进。李枟、史永安连章告急，严旨督责。
是月之朔，三善大会将士议曰：“省城不能待矣。外援不至，吾辈死法死敌、等死耳，尚何俟邪！”遂分兵三路进，衔枚疾走.进不许退。前部斩贼首一人，贼众披靡，遂夺龙里城，乘势急击。安邦俊被铳死、邦彦骇走。遂直抵贵阳城下，先以五骑传呼曰：“新抚至矣！”举城欢呼更生。贵阳被围十余月，城中户十余万，至是仅存二百人、而孤城卒全。
是役也，枟、永安及提学刘锡元功最多、三善卒破贼。而我续无寸功，干没军资六十万，言官交劾，诏解职听勘。
邦彦之陷安顺也，安顺推官徐朝纲署府事，贼攻城，朝纲督兵民共守。土官温如璋等开门迎贼、朝纲被执，贼胁之降、不屈；索其印，骂曰：“死贼奴！吾头可断，印不可得。”贼怒，刀斧交下而死。其妻闻之，登楼自缢。长子妇亟举火焚舍，挈十岁女跃烈焰中死。孙应魁，年十六，持矛溃围出城觅其祖，遇贼被杀。婢仆从死者十一人。
同时守土及各卫之先后死事者、贵阳通判杨以成，理毕节卫事，贼围贵阳，以成具蜡书乞援于云南巡抚沈儆炌。书发而贼已至，战却之。贼来益众，以成遣吏怀卬间道趋省，身督吏民拒守。会援兵至，贼方夜逃，而卫吏阮世爵为内应，城遂陷。以成仓皇投缳，贼絷之去，乃为书述贼中情形，置竹筒中，遣弟以恭赴云南.为贼所觉，并以成杀之。家属死者十三人。
2182
纪七十八
广顺知州郑鼎，预策邦彦必反，上书当事言状。州故无城，督民树栅，实以土。无何，邦彦果反，来攻城、鼎誓死固守、或劝走定番，答以“守土之义，当与城存亡”。及贼入，与土官金灿端坐堂上，并为贼所杀。婢仆从死者六人。吏目胡上统被执，亦不屈死。
贵州副使分巡思石道孙克恕，御贼战死，有虎守其骸不去，蛮人嗟异。
普定卫王明重，威清卫邱述尧，平坝卫金绍勋，坝阳把总简登，龙里故守备刘皋，皋子景，并死难；而训导刘三畏，贼至不避，兀坐斋中见杀。时称“龙里三刘”云。
事闻，皆赠恤有差。 三年
春，正月，已酉，以礼部尚书顾秉谦、侍郎朱国祯、朱延禧、魏广微俱礼部尚书、东阁大学士，预机务。
时魏忠贤首结秉谦、广微，一时霍维华、孙杰之徒从而附和之，遂偕国祯、延禧人阁。阁中已有叶向高、韩炉、何宗彦、朱国祚、史继偕，又骤增四人，直房几不容坐。
秉谦.广微，庸劣无耻，忠贤得为羽翼，势益张，而二人曲事忠贤，俨如奴役。
乙卯，红夷据澎湖。
红夷即和兰国，其地在西南海中，近佛郎机。其人深目长鼻，发眉须皆赤，时谓之“红毛番”。万历中，福建商人岁给引往贩吕宋诸国，和兰人就而转贩，未敢窥中国也。
自佛郎机市香山，据吕宋，和兰闻而慕之。二十九年，驾大舰，携巨炮，直薄吕宋。吕宋人力拒之，则转薄香山澳。澳中人诘问，言“欲通市贡，不敢为寇”，当事难之，召其酋人城，游处一月，不敢闻于朝，乃遣还。
2183 明通鉴卷七一八
有海澄人李锦及奸商潘秀、郭震，贩久，与和兰人习，语及中国事，锦曰：“若欲通贡市，无若漳州者。漳南有澎湖屿，去海远，诚夺而守之，贡市不难成也。”锦乃代为书移守臣，即俾秀、震赍书，当事大骇，系秀于狱，震不敢入。初，秀与酋约，有成议乃闻；而酋不及待，即驾舰抵澎湖。锦往侦，被获，亦下狱。已而议遣二人谕其酋还国，且拘震与俱，酋观望不肯去。
时税使高寀者，嗜贿甚，隐遣心腹周之范诣酋，说以三万金馈寀、即许贡市，酋喜，盟有日矣。会总兵施养政令都司沈有容将兵往谕，有容负胆智，大声谕说，酋心折，乃悔悟，令之范还所赠金，止以哆啰链、玻璃器及番刀、番酒馈寀，乞代奏通市，寀不敢应。而抚按严禁奸民下海，犯者必诛，由是接济路穷，番人乏食，始扬帆去。
然是时佛郎机横海上，红毛与争雄、复泛舟东来，侵夺台湾地，筑室耕田、久留不去。已，又出据澎湖，筑城设守，渐为求市计。守臣惧祸，说以毁城徙去，即许互市，至是果毁其城，然据台湾自若。及互市不成，复筑澎湖，寻犯厦门，官军御却之，滨海郡邑为之戒严。
既而巡抚南居益请于朝，发兵出击。持数月，寇又不退，乃大发兵，诸军齐进。寇势窘，运米入舟而去、独渠帅高文律等十二人，据高楼自守，诸将破擒之。澎湖之警始熄，其据台湾者如故。
贵州官军进讨水西贼，副总兵刘超败绩于陆广河。
初，贵阳围解，贼走渡陆广河。时湖广、广西、四川援兵皆先后至，巡抚王三善，自以二万人破贼十万，有轻敌心，欲因粮于敌，乃举超为总兵官，令渡陆广趋大方，捣安位巢，总兵官张彦芳渡鸭池，捣安邦彦巢，别将都司线补衮统土，汉兵各三万，出黄沙渡，分三道克期并进。超等至陆广，连战皆捷，彦芳部将秦民屏，亦破贼五大寨，诸将益轻敌。邦彦先合奢崇明及乌撒土2184
纪七十八
舍安效良诱官军深人，至是超渡陆广，贼薄之，独山土官蒙诏先遁，官军大败，争渡河。超走免，参将杨明楷被执、诸将姚旺等二十六人歼焉。贼遂攻破鸭池军，部将覃宏化先逃。诸营尽溃，彦芳退保威清，惟补衮军独全。
诸苗见大师失利，复蜂起。土酋何中尉进据龙里，而邦彦复分兵围青岩，断定番饷道，令其党宋万化、吴楚汉为左右翼，自将趋贵阳，远近大震。
二月、乙酉，赠恤邹县死难五经博士孟承光为太仆寺少卿，母孔氏贞淑夫人，子宏略亦赠官。【考异】诏赠恤孟氏子孙在去年，据下诏月日也。《明史·本纪》系之是年二月，及其母子姓名其书之。并见《阙里志》中。
丙戌、太白昼见。
是月，以南京户部尚书李长庚为户部尚书，时汪应蛟致仕也。长庚未至，旋以忧去。逾月，以陈大道代之、又以侍郎盛以宏为礼部尚书，顾秉谦人阁也。
遣中官刺边事。
上好察边情，常遣中官诣关门具事状奏报，名曰“较事”。及魏忠贤窃柄，遣其党刘朝等四十五人，资甲仗、弓矢、白金、文绮，先后至山海关颁赉将士，实觇军也。
孙承宗疏言：“中使观兵，自古有戒。当水旱荒疲之后，将领罢边筹而事逢迎，上卒释戈甲而供使役，俱属未便。且山海一城，知中使将出，将吏忧惧。即今命使已行，无容追议，恐后此创为事例，不可不慎也。”不省。
御史周宗建，初以荐熊廷弼为给事中郭巩所劾，巩知忠贤最恶宗建，因力诋“宗建误廷弼，且误封疆”。宗建抗疏抉巩结纳忠贤事、至是遂直攻忠贤。
略曰：“臣于去岁指名劾奏，进忠无一日忘臣，于是乘私人郭巩人都，嗾以倾臣，并倾诸异己者。巩乃创为新幽、大幽之说，
2185 明通鉴卷七十八
把持察典，编廷臣数十人姓名为一册、思一网中之。又为匿名书，罗织五十余人，投之道左，给事中则刘宏化为首，次及周朝瑞、熊德阳辈若而人；御史则方震孺为首，次及江秉谦辈若而人，而臣亦其中一人也。既欲罗诸臣以快报复之私，更欲独中臣以释进忠之恨。即忠贤。是察典不出于朝廷，乃巩及进忠之察典也。幸直道在人，巩说不行，始别借廷弼，欲一阱陷之。
巩又因臣论及王安，笑臣有何瓜葛。陛下亦知安之所以死乎？身首异处，肉饱乌鸢，骨投黄犬，古今未有之惨也。巩即心昵进忠，何至背公灭理，且牵连刘一燝、周嘉谟、杨涟、毛士龙辈，谓尽安党！请陛下穷究安死果出何人倾害，则此事即进忠一大罪案，巩之媚进忠，即此可为证据矣。
先朝汪直、刘瑾，虽皆枭獍，幸言路清明、臣僚隔绝，故非久即败。今权珰报复，反借言官以伸；言官声势、反借权珰以重。数月以来，熊德阳、江秉谦、侯震旸、王纪、满朝荐斥矣，邹元标、冯从吾罢矣，文震孟、郑酆逐矣，近且扼孙慎行、盛以弘而绝其揆路。摘瓜抱蔓，正人重足，举朝各爱一死，无敢明犯其锋者。臣若尚顾微躯，不为人告，将内有进忠为之指挥，旁有客氏为之羽翼，外有刘朝辈为典兵示威，而又有巩辈蚁附蝇集，内外交通，驱除善类，天下事尚忍言哉！”
疏人，进忠益怒，率刘朝等环泣上前，乞自髡以激上怒。乃令宗建陈交通实状，将加重谴，宗建回奏益侃直。进忠议廷杖之，阁臣力争，乃止夺俸。会给事中刘弘化、御史方大任等，交章助宗建攻进忠、巩、巩复力诋诸人。
诏下诸疏平议、廷臣为两解之，乃严旨切责，夺巩.宗建体三月、
三月，癸卯、朝鲜国人废其主李珲，立其从子绫阳君倧，以昭敬王妃之命权国事，令议政府移文督抚代奏。时总兵毛文龙集兵皮岛，仰给于朝鲜，至是文龙为之揭报。登州巡抚袁可立上2186
纪七十八
言：“珲果不道，宜听太妃具奏，以待中国更立。”疏留中未报。
甲寅、释江南罪宗之禁高墙者。
丁巳，太白复昼见。【考异】《明史·天文志》，“三月丁巳，太白昼见。”其二月丙戌，《三编》据《实录》增，今分书之。
是月、孙玮为刑部尚书。玮以去年八月召，至是始任。工部尚书姚思仁罢，以仓场侍郎锺羽正代之。
是春，振山东被兵州县。
夏，四月、庚申朔，京师地震。壬戌，释江西罪宗。
己巳，大学士朱国祚罢。
国祚在阁，谨慎持大体。刑部尚书王纪为魏忠贤所逐、国祚疏救，复具揭争之，忠贤不悦。至是乞休疏十三上，遂许之。
纪尝以事忤国祚，及其论救，人皆称国祚为长者。
戊子，王三善破水西贼子大水塘，大败之。
时贼将趋贵阳，三善亟遣游击祁继祖等取龙里，王建中、刘志敏救青岩，先后燔贼砦二百余，龙里、定番路皆通。至是连败贼，焚其积聚数万，贼气始夺，不敢出，屯于鸭池.陆广诸要地，为自守计。
五月，庚子，河决睢阳、徐、邳，上下百五十里悉成平陆。辛丑，四川官军复永宁。
时朱燮元集将佐议曰：“我久不得志于贼，我以分，贼以合也。”乃尽撤诸军攻长宁，连破麻塘坎、观音庵、青山崖、天蓬峒诸砦。与秦良玉兵会，进攻永宁，击败奢寅于土地坎、追至老军营、凉伞铺，尽焚其营。寅被二创遁，樊虎亦中枪死。复追败之横山、人青冈坪、抵城下，遂拔之。禽叛将周邦太，降贼二万，副总兵秦衍祚等亦攻克遵义。崇明父子逃人红崖、大囤，官军蹙之，连拔天台、白崖、楠木诸囤，贼奔人旧兰州城。
壬寅，录闪。
2187 明通鉴卷七十八
是月，客、魏肆恶，虑妃嫔白其罪，乃矫旨赐光宗选侍赵氏自尽。赵出光宗赐物列于庭，西向礼佛，痛哭自经。
幽裕妃张氏于别宫，绝其饮食。天雨，妃匍伏承檐溜饮之而死。
皇后张氏，素严正，数于上前刺客、魏过失。是时后有娠，客氏密布心腹宫人，以计堕之，上因此乏嗣。
又于上郊祀，掩杀上所宠冯贵妃，左右无敢言者。
慧妃范氏以客、魏谗失宠，李成妃为之乞怜，客、魏知之，亦幽成妃别宫。成妃故鉴裕妃饥死，预备食物壁间，半月不死，斥为宫人。【考异】《明史·后妃传》无月H，《忠贤传》系之是秋下，盖先后事也。《三编》据《实录》入之是年五月，又云“以郊祀日掩杀冯贵妃。”据杨涟疏，则南郊在十一月，今类书之。
《三编·发明》曰：从来阉寺擅权，必结宫围以自固，其间有害及宫闱者，亦必藉宠盛之宫闱以肆其毒。至客、魏肆恶已稔，虑妃嫔白其罪，竟敢矫旨杀先朝选侍。浸假而幽裕妃，浸假而堕后胎，杀贵妃，幽成妃，宫中生杀，惟所欲为，并不必有所凭藉，此实前代所希闻者。熹宗虽童呆，至于不能保有妃嫔，且不能保其子而不之觉，殊出情理之外。奸珰之坏朝政而害忠良，莫甚于有明一代。而若此之恣害宫闱，作威擅杀，即明季亦所未有，杨涟一疏所为擢发数之而痛哭流涕者此也。
六月，丁丑，南京御史刘之凤上疏，别白孙承宗、王象乾、阎鸣泰本末，事见上年。请定去留，而撤毛文龙海外军，令居关内，又请亟罢内操，忤忠贤。传旨切责，复宣谕廷臣，“再渎奏者罪无赦”。【考异】事见《明史·之凤传》，特书三年六月。今据《史稿》日分书之.
越三年，之凤方视江防，期满奏报，忠贤遂传中旨夺职。秋，七月，辛卵，南京大内灾。
2188
纪七十八 壬辰，川、贵贼合。
时奢崇明走兰州，为参将罗乾象所攻克，偕其子率余众走水西龙场客仲坝，倚其女弟奢社辉以守。
初，崇明失永宁，即求救于安邦彦，邦彦遗二军窥遵义、永宁，朱燮元败走之。总兵官李维新等遂攻破客仲巢，崇明父子窜深箐。维新偕副使李仙品、佥事刘可训、参将林兆鼎等捣龙场，生禽崇明妻安氏及弟崇辉。
丁酉，安南寇广西，巡抚何士晋御却之。己亥，史继偕致仕。
是月，《光宗实录》成，总裁叶向高等上之。【考异】据《三垣笔记》，乃是月十六日。今系之七月下，为六年改修张本。
工部尚书钟羽正罢。
故事，奄人冬衣，隔岁一给。先是，六月间，群奄千余人请预给，工部持之，奄人乃蜂拥入署，碎公座，殴掾吏，肆骂而去，盖忌羽正者嗾奄使发难也。羽正疏闻，因求罢，诏司礼太监杖谪群奄，而谕羽正出视事。
羽正求去益坚，因言：“今帑藏殚虚，九边壮士，日夜荷戈寝甲，弗获一饱；庆陵工卒，负重乘高，暴炎风赤日中，求佣钱不得；而独内官请乞，朝至夕从，此辈闻之，其谁不含愤！臣奉职不称，义当罢黠。”复三疏自引归。
逾年，为奄党所劾，遂削籍。
八月，丙寅，御史胡良机复请罢内操，不报.壬申，恤荫四川死事诸臣。
是月，以赵彦为兵部尚书，王舜鼎为工部尚书。
九月，癸已，给事中陈良训疏陈防微四事，忤魏忠贤，因摘其疏中“国运将终”语，下镇抚司穷治主使。辅臣叶向高揭救，至以去就争，乃夺俸。
先是给事中章允儒请减上供袍服，奄入激上怒，命廷杖，亦
2189 

明通鉴卷七十八
以向高论救者再，乃夺俸一年。
是月，诏户部仓场尚书李宗延回部管事，时陈大道罢也。冬、十月，己巳，皇长子生，旋殇。
乙亥，京师地震。
已卯、皇次子慈焴生。
是月，改左都御史赵南星为吏部尚书，以张问达致仕，代之也。
初，南星居宪职，慨然以整齐天下为己任。时问达方掌吏部，南星与主京察，以故给事中亓诗教、赵兴邦、官应震、吴亮嗣，在先朝结党乱政，议黜之，吏科都给事中魏应嘉力持不可，南星特著《四凶论》，卒澄汰之、天下快甚。又巡方者有提荐人材之例，南星已奏止之而踵行如故，南星复劾奏，巡方者始知畏法。
至是擢长吏部，锐意澄清，独行己志、政府及中贵惮其刚严，不敢有所干请。魏忠贤雅重南星名，遣其甥傅应星谒见，拒不纳。遇忠贤于朝，正色语曰：“主上冲龄，我辈内外臣子，各宜努力为善。”忠贤嘿然，怒形于色。大学士魏广微，南星友允贞子也。素以通家子畜之。广微人内阁，三至南星门，谢弗见，又尝叹曰：“见泉无子！”见泉，允贞别字也。广微恨刺骨，与忠贤比而龁南星。然当是时，叶向高、韩炉方辅政，南星掌铨，而秉宪及科、道、卿、贰之等皆东林正人、激扬风议，忠贤颇惮之。
问达历更大任，挺击、红丸，移宫三大案，并经其手，持议平允，不激不随，然卒以引王之家为诸党人所忌。归逾二年，为御史周维持所劾、遂削夺。
闰月，壬寅，以皇子生，诏赦天下。【考异】《史稿》，皇子生颁诏在十月辛巳，误也。《明书·纶涣志》书颁诏于十月十六日，而诏中乃云“皇子以十月二十二日诞生”，则颁诏不应在前六月。今按闰月壬寅，正十六口，《纶涣志》盖脱“闰”字，今据《明史·本纪》书之，是月，贵州巡2190
纪七十八 抚王三善屡破水西贼，遂次大方。
初，安邦彦援奢崇明，为四川兵所败，复乘间陷普安。时总督杨述中驻沅州，畏贼，朝命屡趣之，始移镇远，议与三善左。而川督朱燮元，以永宁既拔，蜀中已靖，遂不穷追，于是邦彦益张甚。
会崇明逃人龙场依邦彦，三善议会师进讨，而述中暨诸将俱以为不可。至是三善排群议，自将六万人渡乌江、次黑石，连败贼，斩前逃将覃弘化以徇。贼乃栅漆山，日遣游骑掠樵采者，军中乏食。诸将请退师，三善怒曰：“汝曹欲退，不如斩吾首诣贼降。”诸将乃不敢言。三善募壮士逼漆山，绯衣峨冠，肩舆张盖，自督阵，语将上曰：“战不捷，此即吾致身处也。”旁一山颇峻，麾左军据其颠，贼仓皇拔栅争山，将士殊死战，贼大败，邦彦狼狈走。三善渡渭河，降者相继，遂长驱直抵大方。
是月，刑部尚书孙玮以吏部尚书掌都察院事，代赵南星也。
十一月，丁巳朔，躬祀天于南郊。【考异】此躬祀南郊之始，故《明史》去年不书，《史稿》则直书躬祀，今从之。
甲戌，喀喇沁即哈喇慎，译见前。邀赏，谋盗边，参将王楹遇伏死之。
是月，以刑部左侍郎乔允升为本部尚书，代孙玮也。十二月，已丑，太白昼见。
癸巳，命朝鲜李倧暂统国事。
先是八月间，朝鲜王妃金氏复请封倧，礼部尚书林尧俞言：“朝鲜废立之事，内外诸臣抒忠发愤，有谓宜声罪致讨者，有谓勿遽讨，且受方贡核颠末者，或谓当责以大义，察舆情之向背者，或谓当令倧讨敌自洗者，众论咸有可采。其谓珲实悖德，倧讨叛臣以赤心奉朝廷者，惟文龙一人耳。皇上奉天讨逆，扶植纲常，此正法也。毋亦念彼素称恭顺，迥异诸裔，则更遣贞士信臣，会同文龙公集臣民再四询访。勘辨既明，再请圣断。”报可。
2191 明通鉴卷七十八
至是礼部复七言：“臣前同兵部移咨登抚，并札毛帅遣官往勘。今据申送彼国公结十二道，自宗室至八道臣民，共称保为恭顺。且彼之陪臣相率哀吁，谓“当此危急之秋，必须君国之主。乞先颁敕论，令倧统理国事，仍令发兵索赋，同文龙设伏出奇，俟渐有次第，始遣重臣往正封典。庶几字小之中，不失固圉之道。”从之。【考异】《明史·本纪》“是年十二月，封李倧朝鲜国王。”证之《朝鲜传》，封保国工在明年四月，是年十二月则命暂理国事也。今据《朝鲜传》
戊戌，京师地又震。
丁未、南京、凤阳、苏、松、淮、扬、泗、滁同日地震。己酉，并蓟辽总督于经略，从大学士孙承宗之请也。
先是王楹之死，为西部朗素所杀，承宗怒，欲遣兵剿之；总督王象乾恐坏抚局，令朗素缚逃人为杀楹者以献，而增市赏千金。承宗方疏争，而象乾以忧去。承宗患主款者挠己权，言“督师、总督可勿兼设”，请罢己，不可则弗推总督，并请“以辽抚移驻宁远”。从之。而辽抚张凤翼谓置己死地也，于是益衔承宗。
庚戌，以魏忠贤提督东厂。
初，神宗末，刑罚弛纵，而厂卫缉事亦渐稀简，诏狱至生青草。及是忠贤以司礼秉笔领东厂事，车马仪卫，僭拟乘舆。已而任用田尔耕掌卫事，许显纯为镇抚理刑，罗织锻炼，严刑惨酷，厂卫之毒至此而极。
又请括天下藏库输之京师，阁臣叶向高言：“郡邑库藏已竭，藩库稍余。倘尽括之，猝有如山东妖贼之乱，将何以应？”不纳。
是冬，王三善抵大方，人居安位第。位偕母奢社辉走火灼堡，安邦彦窜织金，先所陷将杨明楷乃得还。位窘，遣使诣杨述中请降，述中令缚崇明父子自赎，三善责并献邦彦，往返之间，贼得用计为备。
三善以贼方平，议郡县其地，诸苗及土司咸惴恐，益合于邦2192
纪七十八
彦。三善先约四川总兵李维新灭贼，以饷乏辞。三善左次大方，久之，食尽，述中弗为援，不得已乃议退师。
以太常少卿杨涟为左佥都御史。涟以二年召还，不次迁擢。明年春，遂拜左副都御史。





