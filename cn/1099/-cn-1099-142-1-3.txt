○米山鎮新修垣墻記 【 米山置墻】

高平縣之東南十里許、有鎮曰米山、民居稠密、猶一邑然、當澤潞之衝。商賈輳聚。百貨咸集。往來懋易。不遠數百里。境內之地。此其最者。第無垣墉之蔽。民每患於盜。而有司莫之省者有年矣。正德改元、董君天粹以壬戍進士來宰其邑下車即詢所不便民者、或以米山為言、君愕然曰、茲吾責也、吾將圖之、越二年、令行政舉、蠹剔奸除、呻S吟Y者息、瘡痍者起、民既豐裕、乃移文當道、請墉而門之。於是畧基址。程土物。平板幹。稱畚築。量工命日。民樂趨役。不兩月告完。民以為安。予惟治邑莫先于安民、安民莫急于弭盜。古之良吏、所以稱治當時、而延譽於後世者、胥此焉出、此而弗能、惡在其為民牧也、米山之為鎮亦巳久矣、昔之宰此者、不為不多矣、其於民患、不啻秦越、豈非闕然有待於今日耶、君為政、惟古之良吏是期、惟民之不寧於盜是懼、則是役固不得而違之也、其不違者、亦以制度之所當備、非以為必可恃也、葢自有可恃者、若王公之設險、而不專於險爾墉之崇也、曰得無可踰耶。門之固也。曰得無可入耶、枹鼓之靜也、曰得無尚警耶、人之所安、我之所虞、人之所譽、我之所懼、惠愛周矣、猶以為未周、信義著矣、猶以為未著、約束嚴矣、猶以為未嚴、凡職之宜而分之得者、不遺餘力、如是、則舉四境為郛郭、樊柳險於金湯、鞭蒲凜於刀鋸、且將無盜之可弭矣、尚足取足於一墉哉、君聲問??心懋著、受知當道、屢以賢能薦聞、則去是而進陟崇要也不遠矣、異時位高責重、用大而施宏、所謂四國於藩、四方於宣者、將有望焉、不止於安一邑而衛一鎮也君名琦、天粹其字、世為山東陽信人云、

