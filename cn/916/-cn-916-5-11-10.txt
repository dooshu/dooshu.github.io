【寿阳乐】

〖九曲〗

〖左云。古辞。古今乐录曰：夺阳乐者。宋南平穆王为豫州所作也。旧舞十六人。梁八人。○《诗纪》云。按其歌辞。盖叙伤别望归之思。南平穆王即刘铄也。〗

可怜八公山。在寿阳。别後莫相忘。

东台百馀尺。凌风云。别後不忘君。梁长曲水流。明如镜。双林与郎照。

辞家远行去。空为君。明知岁月驶。

笼窗取凉风。弹素琴。一叹复一吟。

夜相思。望不来。人乐我独愁。

长淮何烂漫。路悠悠。得当乐忘忧。

上我长濑桥。望归路。秋风停欲度。

衔泪出伤门。寿阳去。必还当几载。（○《乐府诗集》四十九。《诗纪》五十五。）

