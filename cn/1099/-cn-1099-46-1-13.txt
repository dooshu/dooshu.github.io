○覆寢都察院左都御史李賓造戰車疏 【 造戰車】

臣嘗督撫陝西、竊見彼處???蓄兵車數千輛、及在京團營、定襄伯郭登、嘗製小車二千五百輛、俱日久毀廢今賓復計及此、但宿將邊臣、彼此異見、車戰利害不能一說定之大約利于持固而不利于驅逐當用其長而避其短也謂車不可用。則古如柔然侵魏。而太武井征。騎兵十萬。車十五萬輛。致柔然怖不敢南。突厥寇唐。而太宗遣諸將皆御戎車。步騎相參。與鹿角為方陣。屢見大捷。是車誠可用矣。然唐房琯效春秋戰法。以車二千乘馬步夾之。行至陳濤斜。被賊縱焚。十萬義軍。死亡殆盡。宋神宗因契丹入寇。取兩河民軍為備。沈括以車行甚滯日可二三十里若被雨雪。跬步難前。斷不可用。今將士終歲操習。自永樂至今。止馬步相參。校閱騎射。不習車戰。恐一旦咈其所素習。強其所不能。臨期應用。違誤非便。乞如賓言、遣御史及該部督工、如式先置車榨各十、送赴教塲、仍令賓會同內外團營、驗其規制、何以馳驅、如虜輕騎剽掠、何以追襲、如虜阨險邀遮、何以迎遏、閤闢奇正之妙。推挽進退之畧。俱要講明。俟車製成日以聞。

