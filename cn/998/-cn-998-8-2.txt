许琮　感秋诗

风动蘯起，云光在水。

荇藻有心，清我眸子。

白露在衣，秋心易微。

冠兮佩兮，君子当饥。

许琮

许琮　感秋诗

小草在砌，颜色常好。

岂无严霜，先彼长栲。

寄言青松，斧斤自从。

子不在山，真节安庸。

许琮

许琮　感秋诗

风起木非，菀焉者歇。

故乡在念，何以视月。

众念思归，鸟情望碧。

嗷嗷鸣雁，集彼中泽。

我独伊何，罗此网罗。

父兮母兮，生我实多。

许琮

