○舟泊汉口司马陈公载酒渡江为长夜饮赋谢

蒲衣竹笠沧浪叟。玩弄烟波忘白首。短棹乘春泝大江。东风送之过汉口。汉水西来高接天。洪涛猛蹴羣山走。落日全昏鹄渚矶。停舟且系睛川柳。隔江箫鼓何殷殷。楼船如屋旌如云。戈舰俨开鱼丽阵。旐镫疑勒水犀军。中流小队传呼急。夹岸材官次第分。为道总戎能载酒。招寻野客来江濆大别山头月未午江光千里明于组锦缆牙樯动列星。金樽绮席临芳浦。礼数先从入坐宽。中怀并借衘杯吐。登歌不采大堤讴。击剑何烦长袖舞。忆自君侯镇荆服。簪貂插羽无亡镞。坐使蛮夷款自输。秖今江汉平如陆。百年此夕会偏奇。绛烛屡更欢未足君不见郎官湖上鸥不惊处士洲前艹增绿

【卧子曰铺叙秾雅】

【辕文曰意境新逸】

【舒章曰结语闲雅别自一调】


