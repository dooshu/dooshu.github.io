第八十八阴贼卦〔阴盛于阳坤地西南〕：二中四下后凶之象

象曰：阴贼逆谋，不利后代。今虽适意，后亦不泰。

颜曰：变阳得阴，阴贼之象也。阴贼谋害，后嗣将微，故曰不利后代。此卦凡事及经营，初获吉，后有害。

何曰：群阴用事，故多阴贼，谋害人，凡谋未遂，纵令如意，终亦不吉。又曰：阳变为阴，群小阴谋之兆。

陈曰：人道既阴，徒众又盛，逆谋阴暗，故曰云云。

刘曰：阴贼谋逆，小人得时也。

此课幼明曰：阳变得阴，阴之象也。谋事初吉后凶。

诗曰：一枝花欲发，却值雨和风。云散多青黑，愁消福禄空。

又曰：阴险亏福，势不可久。祸起一身，更贻于后。

