战候第一百八十一

交战之时，五色采旗掣拽不动者，大胜候也，敌强力战，慎不可追之。临战之时，鼙鼓之音鸣于常者，胜候也。角声清激者，胜候也。风不起而旌旗悠扬，前指敌阵者，胜候也。马骄嘶而喜跃欲进者，胜候也。牙帐无故倒折者，败候也。鼙鼓之音重浊不清彻者，败候也。角声洪浊不清洁者，败候也。焦而四乱者，败候也。横而不圆者，内乱将发。旌旗撩乱不整者，败候也。马亦多惊嘶退缩者，败候也。临阵之际，胜败之候，能详慎者善矣。

