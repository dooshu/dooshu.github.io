胡寅　挽刘忠显

念昔京都昼掩关，墨云黄雾塞人寰。

南城扫雪迎耶律，北道闻风拜禄山。

不为身谋心皎皎，已终臣事意闲闲。

何人得与高名交，千古常山谅可班。

胡寅

胡寅　挽刘忠显

未识堂堂玉立姿，已传薤露满山悲。

空余父执修恭意，谩继词流纪德诗。

诸子尽贤门益大，万家余地冢初累。

纷然尽夺三军帅，谁识公心死不移。

胡寅

