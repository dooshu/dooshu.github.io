刘克庄　送叶士岩二首

曾约还辕席子记，几回扫榻伫经过。

待先生敬虽如此，与老人期柰后何。

走马看花消许急，杀鸡为黍误侬多。

吴中故旧还相问，一臂偏枯两鬓皤。

刘克庄

刘克庄　送叶士岩二首

向来参请遍诸方，恍惚如痴亦似狂。

雪与膝平犹未退，斤从鼻过了无伤。

拈花弟子知谁悟，撼树群儿不自量。

极欲为君露消息，天寒日短话头长。

刘克庄

