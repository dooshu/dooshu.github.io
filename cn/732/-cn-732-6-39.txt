辰星入中外官占第三十九

水星入五车，则水开。水入五车乘犯守之，库以潦，兵起。

水守南河戒，兵起，蛮夷兵，边城或忧，若有旱灾，人民饥。又曰：留南河南戒中，为兵起西方。水行南戒中，若留中守南戒，为旱。一日，为姬疾病。

水行犯守轩辕，女主失势。一曰：大臣当之，若有黜者，期三年。水中犯乘轩辕太民星，大饥，大流太后宗，有诛者，若□有罪。中犯乘守少民星，小饥，小流后宗，有诛者，若有罪。

水入乘犯少微，宰相易。一曰：主有忧。







