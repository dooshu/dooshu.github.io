○涅经疏释文

予闻先觉云：大宝流辉之不变曰常，在宥布和之盛典曰教，率土知化之归宗曰行，交感人心之至极曰证。然则以道行御其时，以法性合其运，当应物之际，与显晦同其光，恢扬至化。自他昭著者，实播厥鸿名，钦恭文思，协和至极。四德克彰者，实存乎妙体，格变群家，历观诸行，至典克修。庶绩有成者，实赖乎本宗，信以授人，大明宗极，厥旨厥几。有补於将来者，实存乎妙用，综博群元，以立成训，风行十方。率用归顺者，实存乎妙教矣。

