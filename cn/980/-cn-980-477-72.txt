释宗杲　圜悟和尚赞三首

道大德备之词，先师之真。

此处无金二两，俗人酤酒三升。

超佛越祖之谈，赞师之禅。

削圆方竹杖，鞔却此茸毡。

无可谕，无可说，

正是守著击驴橛。那堪更言七坐道场三奉诏旨，

大似郑州出曹门，且喜没交涉。

降此之外，毕竟如何。

江南两浙，春寒秋热。

寄语诸方，不要饶舌。

释宗杲

释宗杲　圜悟和尚赞三首

风雷为舌，虚空为口。

应群生机，作师子吼。

眼肖烁破四天下，惊起法身藏北斗。

个是杨岐嫡孙，喝下须弥倒走。

释宗杲

释宗杲　圜悟和尚赞三首

这老汉无置锥之地而不贫，有无价这宝而不富。

睹从善而不欣，遇诸恶而不怖。

一著当阳全提，要且秋毫不露。

有时石火里藏身，却向电影中回互。

塞却临济三玄门，截断岩头末后句。

释宗杲

