○南贑廵撫案行江西嶺北道預整操練 【 操練】

案照先經批仰、將聽調人役、查拘操演、以備征調、即今兵威士氣、已覺漸有可觀、但各色人內。尚有遺才。亦合通拘操演。看得龍南等縣捕盜老人葉秀芳黃啟濟等部下兵眾。亦多經戰陣。况各役向化日久。皆有竭忠報効之心。但其勇力雖有而節制未諳向慕雖誠而情意未洽一時調用。亦恐兵違將意將拂士情。信誼既未交孚。心志豈能齊一。為此仰抄案回道通將所屬向化義民人等、如葉秀芳黃啟濟梅南春王受謝金?戊之屬、悉行查出、照依先行定去分數、行令各選部下驍勇之士。多者二三百人。少者一百人。或五十人。順從其便。分定班次。各役若無別故。自行統領。或有事故相妨。許令推選親屬為眾所服者代領前來贛城此如李衛公合番漢二部教閱之事也皆於教塲內操演除耕種之月放令歸農其於農隙。俱要輪班上操。仍於教塲起葢營房。使各有棲息之地。人給口糧。使皆無供饋之勞。効有功勤者、厚加犒賞、違犯約束者、時與懲戒、如此則號令素習。自然如身臂手指之便。恩義素行自然興父兄子弟之愛。居則有禮、動則有威、以是征誅、將無不可矣、

