释智圆　玛瑙坡四咏

玛瑙坡前树，春来亦著华。

雨晴烟乍敛，浓艳斗朝霞。

释智圆

释智圆　玛瑙坡四咏

玛瑙坡前水，泠泠夏亦寒。

夜深明月上，珠颗落冰盘。

释智圆

释智圆　玛瑙坡四咏

玛瑙坡前路，秋宵独倚筇。

草深藏鬼火，苔老绝人踪。

释智圆

释智圆　玛瑙坡四咏

玛瑙坡前石，坚贞可补天。

女娲何处去，冷落没寒烟。

释智圆

