○重与鸠摩罗什书



日有凉气，比复何如。去月法识道人至，闻君欲还本国，情以怅然。先闻君方当大出诸经，故未欲便相谘求。若此传不虚，众恨可言。今辄略问数十条事，冀有余暇，一一为释，此虽非经中之大难，要欲取决于君耳。并报偈一章曰：本端竟何从？起灭有无际。一微涉动境，成此山势。惑相更何乘，触理自生滞。因缘虽无主，开途非一世。时无悟宗匠，谁将握玄。末问尚悠悠，相与期暮岁。（《高僧传》六。）



