○当税

当税、每铺原例五两、甲寅军兴、增倍、每铺十两、另批起解若本商自解佥名领批按限掣缴又有私押暗当。未经纳税、经承阴受其赂。瞒官不报。宜出示晓谕。现在纳税者。即为官当。许铺门悬牌。将典名并商人姓名。造册送查存案。如不纳税。即为私当许诸色人等首告。究实、仍照漏税律治罪。如乡曲贫民。以农具器用押贷米谷粮食者。不在此例。

