王之道　历阳倅蒙庵郑公卒於位记岁在丁丑与仆有交承之契方来自镇西而仆亦

我倅安丰日，君来自历阳。

交随分彼此，邂逅及行藏。

精义通玄易，微言妙老庄。

刹那今十稔，叹仰未能忘。

王之道

王之道　历阳倅蒙庵郑公卒於位记岁在丁丑与仆有交承之契方来自镇西而仆亦

东晋陶元亮，西京董仲舒。

高风敦薄俗，妙论见遗书。

水石伤新窆，松篁惨旧庐。

楞伽今在否，此道发明初。

王之道

