○佛顶尊胜ヌ罗尼幢铭

粤惟尊胜者佛也，ヌ罗尼者法也。敬知佛法高妙，最胜最尊，四生不测其源，三天罔观其相。胜妙无极，将喻佛顶也。如来为善住天主所说，灭七返之深殃，朽骨蒙г，息三涂之苦寿。自我法王韬逝，灭迹金河，後有天竺梵僧佛陀波利，是应真菩萨，传教东来，至永淳二年，重届唐国。闻奏大帝，天下流传，标幢相於长衢，操银钩於金偈。拂尘影者，灭罪恒沙，况乎受持，镌题书写。大矣哉众法之王，妙矣哉人天敬仰。厥有信士黎城县尉曹公，委佛法不思议焉，遂刻记妙幢，兹亡女之灵矣！

惟亡尼惠寂，宿承静命。童真出家，学戒（阙）未蒙进具。禀灵梵网，从政法王，持诵维摩法华，以为游神之菀也。後广德二年十一月，忽为北狄浸凌，南奔骑，朱旗（阙）电玉剑如霜，挥霍目前，潜身无暇。惠寂因巩，坠井殁焉，臻尝收焚，灰散诸寺。呜呼！丧我法宝，落我眼光，痛割吾心，伤汝非命！至大历六年十月十四日，招魂想念，建幢於县西北尧山乡，迁座於六井古社坛之东，左临大路，敬崇毕矣。其状也，玉柱楞层，耸涌青莲之上；金铃晃曜，璨垂化塔之傍。内雕宝像之容，外刻陀罗之咒，平座镇势雄之地，峰珠辉大梵之天。嗟乎！逝川有舟，夫何往而不敏？其词曰：

妙哉佛顶，雄乎大圣。夜壑明灯，昏途宝镜。逝者乘兮灵光，所寿生兮清净。入佛刹，归真境。黯玉质兮无形，悲宝幢兮有咏。

乘如

乘如，大历中河南登封县安国寺沙门。

