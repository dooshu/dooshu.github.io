人参养血丸

治女人禀受怯弱，血气虚损。常服补冲任，调血脉，宣壅破积，退邪热，除寒痹，缓中，下坚胀，安神，润颜色，通气散闷。兼治妇人怀身，腹中绞痛，口干不食，崩伤眩晕；及产出月，羸瘦不复常者。

人参 赤芍药 川芎 菖蒲（各一两，炒） 当归（二两） 熟地黄（五两） 乌梅肉（三两）

上为末，蜜搜，杵数千下，丸如梧子大。每服五十丸至百丸，温酒、米汤任下，食前服。

妇人女子众病论证治法

