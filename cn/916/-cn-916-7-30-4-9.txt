【昏主恣淫慝】

〖汉第八曲上陵改为昏主恣淫慝。言东昏政乱。武帝起义。平九江、姑熟。大破朱雀。伐罪吊民也。〗

昏主恣淫慝。皆曰自昌（《类聚》作言。）盛。上仁矜亿兆。誓师为请命。既齐丹浦战。又符甲子辰。龛难伐有罪。伐罪吊斯民。悠悠亿万姓。（《类聚》作万姓民。）於此睹阳春。（○《乐府诗集》二十。《诗纪》九十五。又《类聚》四十二引盛、命、辰、春四韵。）

