李刘　又代贺皇太子生日诗二首

银盘浴兔方二日，宝册蟠龙甫半旬。

甲观诞弥佳气郁，春宫衍庆{左纟右辱}仪新。

前星色正光芒远，少海波清润泽均。

鹤驾归来传密语，更将仁义域斯民。

李刘

李刘　又代贺皇太子生日诗二首

粲粲祥烟绕虎闱，欢声催捧未央卮。

干戈东序承平日，衮冕南郊负见时。

行中鸾和真合礼，宴陪鱼藻旧闻诗。

宫僚惭愧非周召，三善惟当效祝规。

李刘

