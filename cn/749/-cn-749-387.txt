朱松


松字乔年，婺源人。生于绍圣四年（1097）。政和八年（1118）同上舍出身，历秘书省正字、校书郎、吏部员外郎，出知饶州。绍兴十三年（1143）卒，年四十七。有韦斋集。

蝶恋花

醉宿郑氏阁

清晓方塘开一镜。落絮飞花，肯向春风定。点破翠奁人未醒。馀寒犹倚芭蕉劲。

拟托行云医酒病。帘卷闲愁，空占红香径。青鸟呼君君莫听。日边幽梦从来正。







