答总宪廖春泉


别论三件领悉。靖州土兵，在广右甚无纪律。入楚境，震公之威，又处置得宜，故敛手屏迹耳。此辈如毒药猛虎，诚不宜轻用。

敝族家人，虽颇知奉法，然小小扰溷，未必尽无，衔勒钤制，不敢一日释也。公知我深者，幸惟留意。

考成一事，前奉明旨，督责甚严，幸一一如期完报。有势不能完者，不妨明奏改限。





