◇始立太学石经上书

臣少从通儒故南郡太守马融受古学，颇知今之《礼记》特多回冗。臣前以《周礼》诸经，发起秕谬，敢率愚浅，为之解诂，而家乏，无力供缮写上。愿得将能书生二人，共诣东观，就官财粮，专心研粮，合《尚书》章句，考《礼记》失得，庶裁定圣典，刊正碑文。古文科斗，近于为实，而厌抑流俗，降在小学。中兴以来通儒达士班固、贾逵、郑兴父子并敦悦之。今《毛诗》、《左氏》、《周礼》各有傅记，其与《春秋》，共相表裹，宜置博士，为立学官，以助后来，以广圣意。（《后汉·庐值传》）

