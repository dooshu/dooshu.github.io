赵蕃　报谒徐大雅仁因以题赠三首

好在东都孺子孙，壮年曾谒舍人门。

只今此道同终少，君独深藏耻自论。

赵蕃

赵蕃　报谒徐大雅仁因以题赠三首

我住东郊只树园，无人肯顾席为门。

多君用意非流俗，忙里偷閒每见存。

赵蕃

赵蕃　报谒徐大雅仁因以题赠三首

兰芽紫坼映青盆，杏蕊红深供佛瓶。

何独春能归草木，看君已老鬓重青。

赵蕃

