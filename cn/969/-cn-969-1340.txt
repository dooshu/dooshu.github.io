刘克庄　挽陈岩方隐君二首

长鲁申公数岁馀，占天随子百弓居。

久抛科举寻初服，不愿君王载后车。

里有学人来问字，朝无掌故就传书。

新春农告西畴事，谁伴樗翁共荷锄。

刘克庄

刘克庄　挽陈岩方隐君二首

溪墅山房委折通，每分半榻听松风。

簄成昔喜同浮白，荔熟今悲自擘红。

宰上碑何惭有道，城中人少识庞公。

单鸡久酒新丘远，迢递扶衰别殡宫。

刘克庄

