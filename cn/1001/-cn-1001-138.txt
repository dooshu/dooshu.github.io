岳珂　寄高建宁尚书二首

鹤书几到阖庐城，见说君王忆姓名。

衡岳云开传谏草，考亭月冷见文盟。

不从金马登丞辅，却托铜菟烦客卿。

天意未应无定据，管教吾道致升平。

岳珂

岳珂　寄高建宁尚书二首

已分耕畦老一犁，天风史梦入枯溪。

谁怜北{左土右宅}骑牛背，又踏东华放马蹄。

槐绿不妨穿禁漏，枣红便觉动边鼙。

归途原请平戎策，政恐曹装趁诏泥。

岳珂

