◇书

故吏从事中郎庾翼参军事刘遐死罪白：昨所启庞遗、孟所请求述上事，事须检校谘论，光驾当出，请不从，诣录事中郎共详处，别白，谨启。翼、遐死罪死罪。（《淳化阁帖》三。黄伯思云：「当是与陶侃启」。）

已向季春，感慕兼伤，情不自任，柰何柰何。温和，足下何如，吾哀劳何赖，爱护时不？足下须气力，孰若别时。（《淳化阁帖》三）

