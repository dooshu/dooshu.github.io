廖行之　和四十五叔庆谦子过省二首

行年五十尚青衫，耿耿胸中负不凡。

那意宁馨联桂籍，只知清白映冰衔。

平生济叔耽周易，何日商宗起傅岩。

好上公车治安策，绿缇飞诏下方函。

廖行之

廖行之　和四十五叔庆谦子过省二首

长笑痴儿恋戏衫，拖泥带水漫卑凡。

何如一动君王听，不入徒劳簿尉衔。

细水循除空虢虢，泰山终古镇岩岩。

可怜司马身华宠，晚作谀书拟奏函。

廖行之

