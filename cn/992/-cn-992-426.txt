魏了翁　杨尚书生日

几许中和酿此身，秋曲江上玉精神。

性姿无忤水行地，富贵有缘花得春。

閒处消摇欣佚老，会朝魁艾正须人。

绝知云滃龙渊湿，莫倚晴江把钓缗。

魏了翁

魏了翁　杨尚书生日

三边头绪正相寻，云气模糊尚积阴。

已喜龙荒通汉使，更须帝梦起商霖。

功名本自於人薄，家国相关此念深。

共指岷峨祝公行，鬓华未听晓霜侵。

魏了翁

