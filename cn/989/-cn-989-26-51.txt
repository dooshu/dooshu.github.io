苏颂　次韵李公择送新赐龙团与黄学士三绝句

红旗筠笼过银台，赤印囊封贡茗来。

社后三旬颁近列，须知邮置疾奔雷。

苏颂

苏颂　次韵李公择送新赐龙团与黄学士三绝句

黄金芽嫩先春发，紫碧团芳出焙来。

闻说采时争节候，喊山声动甚惊雷。

苏颂

苏颂　次韵李公择送新赐龙团与黄学士三绝句

团团龙镜未磨开，馥馥新香满座来。

试酌灵泉看饽沫，犹疑盏底有风雷。

苏颂

