○災異疏 【 修省七事】

一寅畏天戒、自元年三月至二年六月、各處奏報天鳴地震地陷山崩風電雷雨白毛黑氣等項災異、不止二三十次、其大水渰沒田禾人畜、係戶部抄行者猶不在此數、天心仁愛一至於此、　先帝大祥巳屆、禫除有期、　陛下孝思之心、當于此而益加切、防微之慮、當於此而益加審、倘左右之人、有先意逢迎、導聲色而倡遊觀、通禱祠而進珍玩者、宜痛絕之、庶以蓋今修省仰答之誠、一減省貢獻、各處鎮守內官、與掛印、總兵官今後遇慶賀　萬壽聖節、各仍舊進馬二匹不許過多、其副總兵參將恊守分守守備內外官俱不許進貢科擾、違者許參奏究治、一停止折納雞豬鵞羊、其價多寡不倫、乞令光祿寺止折納豬三千口、羊五百隻、其雞鵞仍舊解納為便、一革退軍厨、光祿寺廚役、原額六千三百八十四名、成化十一年、奏添五百名、二十三年、太監山青、又奏添一千名每名月食粮一石、又日支白米八合、濫費無巳、乞將青奏添之數、悉令革退、遇大庖厨等處缺役、即於原額厨役內揀選僉補、以後內外官、不許輒奏投???、一慎重教職、今後教職請仍舊止於科貢二途出身者考授、其餘納粟出身者、不許濫與、一均平取士、今後會試取士、請仍照宣德年、所定南北中之數、南取六、北取四、中取二、以為常、一改調官員、今後有與王府結親官員、除護衛儀衛司軍職、照例不必改調、其餘不分軍民職官、但在一城居住者、請俱令照例改調。或致仕閒住、

