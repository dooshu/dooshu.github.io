史弥宁　又次韵杨梅三绝句

财到南村六月时，累累红紫玉低垂。

筠笼送似露犹湿，更费支郎七字诗。

史弥宁

史弥宁　又次韵杨梅三绝句

桃李漫山等俗流，诸杨汝是荔支俦。

当时若贡长生殿，又得真妃笑点头。

史弥宁

史弥宁　又次韵杨梅三绝句

酿蜜搓成绛雪团，莫嫌风味欠儒酸。

此诗此果君知麽，一样骊珠粲玉盘。

史弥宁

