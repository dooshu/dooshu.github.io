岳珂　寄相教授二首

西风送我溧阳溪，终日篷窗只有诗。

黄篾未妨床著笔，青緺不管鬓成丝。

雁随去讯劳君问，鸥忆同盟尚我随。

想见归舟不多日，一樽牛渚访秋期。

岳珂

岳珂　寄相教授二首

浔阳江上无毡客，别后音书杳未通。

蕉鹿定应邻左讲，莼鲈端是待西风。

谩怀离思人犹远，欲寓吟情句未工。

朝列鵷鸿问消息，一笺莫靳寄诗筩。

岳珂

