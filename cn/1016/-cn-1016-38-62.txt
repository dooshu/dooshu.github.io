杨简　寿倅生辰

州家和气蔼新春，得所亲贤蔚豹文。

天遣星辰为二屏，我将风月作三分。

碧梧翠竹来华胄，岳凤溟鲲驾庆云。

敬为同寅香一瓣，愿言臭味等炉薰。

杨简

杨简　寿倅生辰

方饮屠苏庆岁元，五开历草又生贤。

沈檀鬭品来樽底，梅竹交光闯水边。

好把绯鱼追旧事，肯同螃蟹话当年。

圣贤德业归方寸，稳取崇名上泼天。

杨简

