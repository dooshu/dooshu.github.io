○对父友操杖诸母漱裳判

〈得甲造父友，操杖从之。友将为谋，已命子殴之。又乙脱犊鼻衤昆命诸母漱之。庶弟告违礼。〉

凡适於尊，必闻操杖，欲敬诸母，岂可漱裳？见父之执，虽退让而明礼；逢彼之怒，遂嫌疑而未防。且挂竿之资，诚为秽服；几杖之类，克谋长者。将害已而令殴，此已负人；取诸衣而见涤，亦彰无礼。子承父命，或迫严颜；季论昆非，攸乖御侮。一未离於飞鸟，两难漏於吞鲸。







