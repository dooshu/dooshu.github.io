苏颂　太子太保致仕李公挽辞二首

衣冠元礼旧龙门，旄钺西平奕代勋。

官是唐家贵公子，名高汉室故将军。

四朝人地推时望，千载丘园脱世纷。

国器幡然临挚殒，齰咨遗事谩传闻。

苏颂

苏颂　太子太保致仕李公挽辞二首

子厚论先友，文章忆稚年。

一时陪俊杰，四纪奉周旋。

兰玉高门盛，松筠晚岁坚。

风流今已矣，感旧独潸然。

苏颂

