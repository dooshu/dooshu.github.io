卷六

钦定四库全书

御选历代诗余卷六目録【四十二字】

浣溪沙【上】

韩　偓

张　曙

南唐李璟

南唐李煜

韦庄【二首】

薛昭藴【四首】

毛文锡

欧阳炯【二首】

顾夐

阎　选

毛熙震【二首】

李　珣【二首】

孙光宪【五首】

张　泌【二首】

晏　殊【五首】

欧阳修【六首】

晏几道【十二首】

张　先【二首】

苏　轼【十四首】

黄庭坚【二首】

秦　观【三首】

晁补之

贺　铸【十首】

毛　滂【十二首】

李元膺

舒　亶【三首】

赵令畤【四首】

米　芾

苏　庠

周邦彦【六首】

曹　组

陈克

向子諲

蔡　伸

叶梦得

赵师侠

赵　鼎

朱敦儒

曾　觌

曾　惇

辛弃疾【六首】

御选历代讨余卷六目録

钦定四库全书

御选历代诗余卷六【四十二字】

司经局洗马掌局事兼翰林院修撰加二级【臣】王奕清奉

旨校刋

浣溪沙【上】

【沙或作纱或名浣纱溪一名小庭花一名满院春一名广寒秋一名霜菊黄一名踏花天双调四十二字】

浣溪沙　　　　　　　　　　　　　　　韩　偓

宿醉离愁慢髻鬟六铢衣薄惹轻寒慵红闷翠掩青鸾罗袜况兼金菡萏雪肌仍是玉琅玕骨杳腰细更沉

檀

前调　　　　　　　　　　　　　　　　张　曙

枕障熏炉冷绣帏二年终日苦相思杏花明月尔应知天上人间何处去旧欢新梦觉来时黄昏微雨画帘

垂

前调　　　　　　　　　　　　　　　南唐李璟

风压轻云贴水飞乍晴池舘燕争泥沈郎多病不胜衣沙上未闻鸿雁信竹间时听鹧鸪啼此情惟有落花

知

前调　　　　　　　　　　　南唐李煜

转烛飘蓬一梦归欲寻陈迹怅人非天教心愿与身违待月池台空逝水?花楼阁漫斜晖登临不惜更沾

衣

前调　　　　　　　　　　　　韦　庄

惆怅梦余山月斜孤灯照壁背牎纱小楼高阁谢娘家暗想玉容何所似一枝春雪冻梅花满身香雾簇朝

霞

前调　　　　　　　　　　　　韦　庄

夜夜相思更漏残伤心明月凭阑干想君思我锦衾寒咫尺画堂深似海忆来惟把旧书看几时携手入长

安

前调　　　　　　　　　　　　薛昭藴

粉上依稀有泪痕郡庭花落欲黄昏远情深恨与谁论记得去年寒食日延秋门外卓金输日斜人散暗销

魂

前调　　　　　　　　　　　　薛昭藴

握手河桥柳似金蜂须轻惹百花心蕙风兰思寄清琴意满便同春水满情深还似酒杯深楚烟湘月两沉

沉

前调　　　　　　　　　　　　薛昭藴

江馆清秋缆客船故人相送夜开筵麝烟兰焰簇花钿正是断魂迷楚雨不堪离恨咽湘弦月高霜白水连

天

前调　　　　　　　　　　　　薛昭藴

红蓼滩头秋正凉印沙鸥迹自成行整鬟飘袖野风香不语含颦深浦里几回愁煞棹船郎燕归帆尽水茫茫

前调　　　　　　　　　　　　毛文锡

七夕年年信不违银河清浅白云微蟾光鹊影伯劳飞每恨蟪蛄怜婺女几回娇妬下鸳机今宵嘉会两依

依

前调　　　　　　　　　　　　欧阳炯

天碧罗衣拂地垂美人初着更相宜宛风如舞透香肌独坐含颦吹凤竹园中缓步折花枝有情无力泥人

时

前调　　　　　　　　　　　　欧阳炯

落絮残莺半日天玉柔花醉只思眠惹牎映竹满炉烟独掩画屏愁不语斜欹瑶枕髻鬟偏此时心在阿谁

边

前调　　　　　　　　　　　　顾　夐

红藕香寒翠渚平月笼虚阁夜蛩清塞鸿惊梦两牵情宝帐玉炉残麝冷罗衣金缕暗尘生小牎孤烛泪纵

横

前调　　　　　　　　　　　　阎　选

寂寞流苏冷绣茵倚屏山枕惹香尘小庭花露泣浓春刘阮信非仙洞客姮娥终是月中人此生无路访东

邻

前调　　　　　　　　　　　　毛熙震

春暮黄莺下砌前水晶帘影露珠悬绮霞低映晚晴天弱柳万条垂翠带残红满地碎香钿蕙风飘荡散轻

烟

前调　　　　　　　　　　　　毛熙震

云薄罗裾绶带长满身新裛瑞龙香翠钿斜映艳梅妆佯不觑人空婉约笑和娇语太猖狂忍教牵恨暗形

相

前调　　　　　　　　　　　　李　珣

晚出闲庭看海棠风流学得内家妆小钗横戴一枝芳琢玉梳斜云鬓腻缕金衣透雪肌香暗思何事立残

阳

前调　　　　　　　　　　　　李　珣

红藕花香到槛频可堪闲忆似花人旧欢如梦絶音尘翠叠画屏山隐隐冷铺纹簟水粼粼断魂何处一蝉

新

前调　　　　　　　　　　　　孙光宪

蓼岸风多橘柚香江边一望楚天长片帆烟际闪孤光目送征鸿飞杳杳思随流水去茫茫兰红波碧忆潇

湘

前调　　　　　　　　　　　　孙光宪

兰沐初休曲槛前暖风迟日洗头天湿云新敛未梳蝉翠袂半将遮粉臆宝钗长欲坠香肩此时模样不禁

怜

前调　　　　　　　　　　　　孙光宪

风递残香出绣帘团窠金凤舞襜襜落花微雨恨相兼何处去来狂太甚空推宿酒醒无厌争教人不别猜

嫌

前调　　　　　　　　　　　　孙光宪

轻打银筝坠燕泥断丝高罥画楼西花冠闲上午墙啼粉箨半开新竹径红苞落尽旧桃蹊不堪终日闭深

闺

前调　　　　　　　　　　　　孙光宪

乌帽斜欹倒佩鱼静街偷步访仙居隔墙应认打门初将见客时微掩敛得人怜处且生踈低头羞问壁间

书

前调　　　　　　　　　　　　张　泌

钿毂香车过柳堤桦烟分处马频嘶为他沉醉不成泥花满驿亭香露细杜鹃声断玉蟾低含情无语倚楼

西

前调　　　　　　　　　　　　张　泌

马上凝情忆旧游照花淹竹小溪流钿筝罗幕玉搔头早是出门长带月可堪分袂又经秋晚风斜日不胜

愁

前调　　　　　　　　　　　　晏　殊

一曲新词酒一杯去年天气旧亭台夕阳西下几时回无可奈何花落去似曾相识燕归来小园香径独徘

徊

前调　　　　　　　　　　　　晏　殊

红蓼花香夹岸稠緑波春水向东流小船轻舫好追游渔父酒醒重拨棹鸳鸯飞去却囘头一杯消尽两眉

愁

前调　　　　　　　　　　　　晏　殊

小阁重帘有燕过晚花红片落庭莎曲阑干影入凉波一霎好风生翠幙几囘疎雨滴圆荷酒醒人散得愁

多

前调　　　　　　　　　　　　晏　殊

宿酒才醒厌玉巵水沉香冷嬾熏衣早梅先绽日边枝寒雪寂寥初散後春风悠扬欲来时小屏闲放画帘

垂

前调　　　　　　　　　　　　晏　殊

杨柳隂中驻彩旌芰荷香里劝金觥小词流入管弦声只有醉吟寛别恨不须朝暮促归程两条烟叶系人

情

前调　　　　　　　　　　　　欧阳修

湖上朱桥响画轮溶溶春水浸春云碧琉璃滑浄无尘当路游丝萦醉客隔花啼鸟唤行人日斜归去奈何

春

前调　　　　　　　　　　　　欧阳修

红粉佳人白玉杯木兰船稳棹歌催緑荷风里笑声来细雨轻烟笼草树斜桥曲水遶楼台夕阳高处画屏

开

前调　　　　　　　　　　　　欧阳修

二月春光厌落梅仙源归路碧桃催渭城丝雨劝离杯欢意似云真薄幸客鞭揺柳正多才凤楼人待锦书

来

前调　　　　　　　　　　　　欧阳修

堤上游人逐画船拍堤春水四垂天緑杨楼外出秋千白髪戴花君莫笑六么催拍盏频传人生何处似尊

前

前调【秋千】　　　　　　　　　　欧阳修

云曳香緜彩柱高绦旗风颭出花梢一梭红带往来抛束素美人羞不打却嫌裙慢褪纤腰日斜深院影空

揺

前调　　　　　　　　　　　　欧阳修

香靥凝羞一笑开柳腰如醉暖相挨日长人困下楼台照水有情聊整鬓倚阑无语更兜鞵眼边牵恨懒归

来

前调　　　　　　　　　　　　晏几道

卧鸭池头小苑开暄风吹尽北枝梅长莎软路几萦回静选緑阴莺有意漫随游骑絮多才去年今日忆同

来

前调　　　　　　　　　　　　晏几道

二月风和到碧城万条千缕緑相迎舞烟弄日过清明妆镜巧眉偷叶样歌台妍曲借枝名晚秋霜霰莫无

情

前调　　　　　　　　　　　　晏几道

白紵春衫杨柳鞭碧蹄骄马杏花韀落英飞絮冶游天南陌暖风吹舞榭东城凉月照歌筵赏心多是酒中

仙

前调　　　　　　　　　　　　晏几道

巳拆秋千不奈闲却随蝴蝶到花间旋寻双叶插云鬟几褶湘裙烟缕细一鈎罗袜素蟾弯緑牋红豆忆前

欢

前调　　　　　　　　　　　　晏几道

团扇初随碧簟收画帘归燕尚迟留靥朱眉翠喜清秋风意未应迷狭路灯痕犹自记高楼露花烟叶与人

愁

前调　　　　　　　　　　　　晏几道

唱得红梅字字香柳枝桃叶尽深藏遏云声里送离觞才听便衣袖湿欲歌先倚黛眉长曲终敲损燕钗

梁

前调　　　　　　　　　　　晏几道

小杏春声学浪仙踈梅清唱替哀弦似花如雪绕琼筵顋粉月痕妆罢後脸红莲艳酒醒前今年新调得人

怜

前调　　　　　　　　　　　晏几道

浦口莲香夜不收水边风里欲生秋棹歌声细不惊鸥凉月送归思往事落英飘去起新愁可堪题叶寄东

流

前调　　　　　　　　　　　晏几道

铜虎分符领外台五云深处彩旌来春随红斾过长淮千里袴襦添旧暖万家桃李间新栽使星回首是三

台

前调　　　　　　　　　　　晏几道

翠阁朱阑倚处危夜凉闲捻彩箫吹曲中双凤巳分飞绿酒细倾消别恨红牋小写问归期月华风意似当

时

前调　　　　　　　　　　　晏几道

午醉西桥夕未醒雨花凄断不堪听归时应减鬓边青衣化客尘今古道柳含春意短长亭凤楼争见路傍

情

前调　　　　　　　　　　　晏几道

家近旗亭酒易沽花时常得醉工夫伴人歌笑嬾妆梳户外绿杨春系马牀前红烛夜呼卢相逢不解有情

无

前调　　　　　　　　　　　张　先

楼倚江边百尺高暮烟收处见归桡几时期信似春潮花片片飞风弄叶柳隂隂下水平桥日长人去又经

宵

前调　　　　　　　　　　　张　先

水满池塘花满枝乱香深处语黄鹂东风轻软弄帘帏日正长时春梦短燕交飞处柳烟低玉牎红子鬭棊

时

前调　　　　　　　　　　　苏　轼

学画鵶儿正妙年阳城下蔡困嫣然凭君莫唱短姻缘雾帐吹笙香嫋嫋霜庭按舞月娟娟曲终红袖落双

纒

前调　　　　　　　　　　　苏　轼

晚菊花前歛翠蛾挼花传酒缓声歌柳枝团扇别离多拥髻凄凉论旧事曾随织女度银梭当年今夕奈愁

何

前调　　　　　　　　　　　苏　轼

风卷珠帘自上鈎萧萧乱弃报新秋独携纎手上高楼缺月向人舒窈窕三星当户照绸缪香生雾縠见纤

柔

前调　　　　　　　　　　　苏　轼

覆块青青麦未苏江南云叶暗随车临皋烟景世间无雨脚半收檐断綫霜林初下瓦跳珠归来氷颗乱黏

须

前调【咏橘】　　　　　　　　　苏　轼

菊暗荷枯一夜霜新苞绿叶照林光竹篱茅舍出青黄香雾噀人惊半破清泉流齿怯初尝吴姬三日手犹

香

前调　　　　　　　　　　　苏　轼

旋抹红妆看使君三三五五棘篱门相挨踏破茜罗裙老幼扶携收麦社乌鸢翔舞赛神村道逢醉叟卧黄

昬

前调　　　　　　　　　　　苏　轼

簌簌衣巾落枣花村南村北响缫车牛衣古柳卖黄瓜酒困路长惟欲睡日高人渴漫思茶敲门试问野人

家

前调　　　　　　　　　　　苏　轼

道字娇讹苦未成未应春阁梦多情朝来何事緑鬟倾彩索身轻长趁燕红牎睡重不闻莺困人天气近清

明

前调　　　　　　　　　　　苏　轼

罗袜空飞洛浦尘锦袍不见谪仙人携壶藉草亦天真玉粉轻黄千岁药雪花浮动万家春醉归江路野梅

新

前调　　　　　　　　　　　苏　轼

细雨斜风作晓寒淡烟踈柳媚晴滩入淮清路渐漫漫雪沫乳花浮午盏蓼芽蒿笋试春盘人间有味是清

欢

前调【徐州藏春阁】　　　　　　　　苏　轼

惭媿今年二麦丰千畦翠浪舞晴空化工余力染夭红归去山公应倒载拦街拍手笑儿童甚时名作锦熏

笼

前调【扬州赏芍药樱桃】　　　　　　　　苏　轼

芍药樱桃两鬬新名园高会送芳辰洛阳初夏广陵春红玉半开菩萨面丹砂穠点柳枝唇尊前还有个中

人

前调【方响】　　　　　　　　　苏　轼

花满银塘水漫流犀槌玉板奏凉州顺风环佩过秦楼远汉碧云轻漠漠今宵人在鹊桥头一声敲彻绦河

秋

前调【端午】　　　　　　　　　苏　轼

入袂轻风不破尘玉簪犀璧醉佳辰一番红粉为谁新团扇祗堪题往事新丝那解系行人酒阑滋味似残

春

前调　　　　　　　　　　　黄庭坚

飞鹊台前晕翠蛾千金新买带青螺最难如意为情多几处涙痕留翠袖一春愁思近横波远山低尽不成

歌

前调【渔父】　　　　　　　　　黄庭坚

新妇矶头眉黛愁女儿浦口眼波秋惊鱼错认月沉鈎青箬笠前无限事緑蓑衣底一时休斜风细雨转船

头

前调　　　　　　　　　　　秦　观

漠漠轻寒上小楼晓隂无赖似穷秋淡烟流水画屏幽自在飞花轻似梦无边丝雨细如愁宝帘闲挂小银

鈎

前调　　　　　　　　　　　秦　观

锦帐重重卷暮霞屏风曲曲鬬红牙恨人何事苦离家枕上梦魂飞不去觉来红日又西斜满庭芳草衬残

花

前调　　　　　　　　　　　　秦　观

青杏园林煮酒香佳人初试薄罗裳柳丝揺曳燕飞?乍雨乍晴花易老闲愁闲闷日偏长为谁消痩减容

光

前调【广陵被召留别】　　　　　　　　　晁补之

帐饮都门春浪惊东飞身与白鸥轻淮山一点眼初明谁使梦回兰芷国却将春去凤凰城樯乌风转不胜

情

前调　　　　　　　　　　　贺　铸

金斗城南载酒频东西飞观跨通津漾舟聊送雨余春桃李趣行无算酌桑榆收得自由身酣歌一曲太平

人

前调　　　　　　　　　　　贺　铸

落日逢迎朱雀街共乘青舫度秦淮笑拈飞絮罥金钗洞户华灯归别馆碧梧红药掩萧斋愿随明月入君

怀

前调　　　　　　　　　　　贺　铸

旧说山隂褉事修漫书茧纸叙清游吴门千载更风流遶郭烟花连茂苑满船丝竹载凉州一标争胜锦纒

头

前调　　　　　　　　　　　贺　铸

闲抱琵琶旧谱寻四弦声怨却沉吟燕飞人静画堂阴欹枕有时成雨梦隔帘无处说春心一从灯夜到如

今

前调　　　　　　　　　　　贺　铸

秋水斜阳遶緑阴平山隐隐隔横林几家村落几声砧记得西楼凝醉眼昔年风物似如今只无人与共登

临

前调　　　　　　　　　　　贺　铸

烟柳春梢蘸晕黄井栏风绰小桃香觉时帘幙又斜阳望处定无千里眼断来能有几回肠少年禁取恁凄

凉

前调　　　　　　　　　　　贺　铸

鼔动城头啼暝鸦过云时送雨些些嫩凉如水逗牎纱弄影西厢侵户月分香东畔拂墙花此时相望抵天

涯

前调　　　　　　　　　　　贺　铸

楼角红销一缕霞澹黄杨柳带栖鸦玉人和月折梅花笑捻粉香归绣户半垂罗幙护牎纱东风寒似夜来

些

前调　　　　　　　　　　　　贺　铸

鹦鹉惊人促下帘碧纱如雾隔香匳雪儿窥镜晚蛾纤乌鹊桥边河络角鸳鸯楼外月西南门前嘶马弄金

衔

前调　　　　　　　　　　　　贺　铸

宫锦袍熏水麝香越纱裙染郁金黄薄罗依约见明妆绣陌不逢携手伴緑窗谁是画眉郎春风十里断人

肠

前调　　　　　　　　　　　　毛　滂

银字笙箫小小童梁州吹过柳桥风阿谁劝我玉杯空小醉何须眠锦瑟夜归不用照纱笼画船帘卷月明

中

前调【宴太守张内翰】　　　　　　　　　毛　滂

碧雾朦胧郁宝熏和风揺曳舞帘旌花间千骑两朱轮金马天才文作锦玉堂仙骨气如氷湖山何似使君

清

前调【新春微雪】　　　　　　　　　毛　滂

谢女清吟压郢楼楼前风转柳花球学成舞态却多羞半落琼瑶天又惜稍侵桃李蝶应愁酒家先当翠云

裘

前调【仲冬见花坞樱桃花】　　　　　　　　毛　滂

小圃韶光不待邀早通消息与含桃晚来芳意半寒梢含笑不言春淡淡试妆未徧雨萧萧东家小女可怜

娇

前调【上元游静林寺】　　　　　　　　　毛　滂

花市东风卷笑声柳溪人影乱于云梅花何处暗香闻露湿翠云裘上月烛揺红锦帐前春瑶台有路渐无

尘

前调【尉圃观梅】　　　　　　　　　　毛　滂

曾向瑶台月下逢为谁回首矮墙东春风吹酒退顋红庾岭殷勤通远信梅花潇洒有仙风晚香多在玉杯

中

前调【寒食初晴对酒】　　　　　　　　　毛　滂

小雨初收蝶做团和风轻拂燕泥乾秋千院落落花寒莫对清尊追往事更催新火续余欢一春心绪倚阑

干

前调【寒食初晴见牡丹】　　　　　　　　毛　滂

魏紫姚黄欲占春不教桃杏见清明残红吹尽恰才晴芳草池塘新涨緑官桥杨柳半拖青秋千院落管弦

声

前调【武康社日】　　　　　　　　　　毛　滂

碧户朱牎小洞房玉醅新压嫩鹅黄半青橙子可怜香风露满帘清似水笙簧一片醉为乡芙蓉绣冷夜初

长

前调　　　　　　　　　　　　毛　滂

本是青门学灌园生涯浑在乱山前一犁春雨种瓜田别後倩云遮鹤帐来时和月寄渔船傍人莫做长官

看

前调　　　　　　　　　　　毛　滂

烟柳风蒲冉冉斜小牎不用着帘遮载归山影转湾沙略彴断时分岸色蜻蜓立处过汀花此情此水共天

涯

前调　　　　　　　　　　　毛　滂

灩灩金波暖做春疎疎烟柳痩于人柳边半醉不胜情未解画船闲待月缓歌金缕细留云将云带月入东

门

前调　　　　　　　　　　　李元膺

饮散兰堂月未中骅骝骄簇绦纱宠玳簪促坐客从容巳醉人间千日酒赐来天上密云龙蓬山清兴欲乘

风

前调　　　　　　　　　　　舒　亶

燕外青楼已禁烟小寒犹自薄胜绵画桥红日下秋千惟有尊前芳意在应须沉醉倒花前緑牎还是五更

天

前调　　　　　　　　　　　舒　亶

金缕歌残红烛稀梁州舞罢小鬟垂酒醒还是独归时画栋日高来语燕绮牎风暖度游丝几多緑叶上青

枝

前调【对棊】　　　　　　　　　舒　亶

黑白纷纷小战争几人心手鬭纵横谁知胜处本无情谢傅老来思别墅杜郎闲去忆鏖兵何妨谈笑下聊

城

前调　　　　　　　　　　　赵令畤

槐柳春余緑涨天酒旗高揷夕阳边谁家墙里笑秋千往事不堪楼上看新愁多向曲中传此情销得是何

年

前调　　　　　　　　　　　赵令畤

少日怀山老住山一官休务得身闲几年食息白云间似我乐来真是少见人忙处不相关养真高静出尘

寰

前调【王晋卿筵上】　　　　　　　　赵令畤

风急花飞昼掩门一檐残雨滴黄昏便无离恨也销魂翠被任熏终不暖玉杯慵举几番温个般情事与谁

论

前调【刘平叔家妓】　　　　　　　　赵令畤

稳小弓鞋三寸罗歌唇清韵一樱多灯前香艳緫横波指下鸣琴清杳渺掌中回旋小婆娑明朝归路奈情

何

前调　　　　　　　　　　　米　芾

日射平溪玉宇中云横远渚岫重重野花犹向涧边红静看沙头鱼入网闲支藜杖醉迎风小春天气恼人

浓

前调【题画】　　　　　　　　　苏　庠

水榭风微玉枕凉牙牀角簟藕花香野塘烟雨罩鸳鸯红蓼渡头青嶂远緑苹波上白鸥双淋浪淡墨水云

乡

前调　　　　　　　　　　　周邦彦

翠葆参差竹径成新荷跳雨碎珠倾曲阑斜转小池亭风约帘衣归燕急水揺扇影戏鱼惊柳梢残日弄微

晴

前调　　　　　　　　　　　周邦彦

日射欹红蜡蔕香风乾微汗粉襟凉碧绡对卷簟纹光自翦柳枝明画阁戏抛莲菂种横塘长亭无事好思

量

前调　　　　　　　　　　　周邦彦

争挽桐花两鬓垂小妆弄影照清池珠帘踏袜趁蜂儿跳脱添金双腕重琵琶破拨四弦悲夜寒谁肯翦春

衣

前调　　　　　　　　　　　周邦彦

雨过残红湿未飞疎篱一带透斜晖游蜂酿蜜窃香归金屋无人风竹乱夜篝尽日水沉微一春须有忆人

时

前调　　　　　　　　　　　周邦彦

水涨鱼天拍柳桥云鸠拖雨过江臯一番春信入东郊闲碾凤团消短梦静看燕子垒新巢又移日影上花

梢

前调　　　　　　　　　　　周邦彦

小院闲牎春色深重帘未卷影沉沉倚楼无语理瑶琴远岫出云催薄暮细风吹雨弄轻隂棃花欲谢恐难

禁

前调　　　　　　　　　　　曹　组

柳絮池台淡淡风碧波花屿小桥通云连丽宇倚晴空芳草緑杨人去住短墙幽径燕西东攀条弄蕊得从

容

前调　　　　　　　　　　　陈　克

浅画香膏拂紫緜牡丹花重翠云偏手挼梅子并香肩病起心情终是怯倦来体态不胜怜旋移鍼线小姑

前

前调　　　　　　　　　　　　向子諲

璧月光中玉漏清小梅疎影水边明似梅人醉月西倾梅欲黄时朝暮雨月重圆处短长亭旧愁新恨若为

情

前调【五月西湖】　　　　　　　　　　蔡　伸

双凤雷文拂手香青纱衫子澹梳妆氷姿绰约自生凉虚掉玉钗惊翡翠缓移兰棹趁鸳鸯鬓鬟风乱緑云

长

前调【重阳】　　　　　　　　　　叶梦得

小雨初回昨夜凉绕篱新菊巳催黄碧云无际卷苍茫千里断鸿供远目十年芳草挂愁肠缓歌聊与送清

觞

前调　　　　　　　　　　　　赵师侠

雪絮飘池点緑漪舞风游漾燕交飞阴阴庭院日迟迟一缕水沉香散後半瓯新茗味回时翛闲万事緫忘

机

前调　　　　　　　　　　　赵　鼎

灩灩春娇入眼波劝人金盏缓笙歌不禁粉泪揾香罗暮雨朝云相见少落花流水别离多寸肠争奈此情

何

前调　　　　　　　　　　　朱敦儒

雨湿清明烟火残碧溪桥外燕泥寒日长独自倚阑干脱箨修篁初散緑褪花新杏未成酸江南春好与谁

看

前调【樱桃】　　　　　　　　　曾　觌

谷雨郊园喜弄晴满林璀璨缀繁星筠篮新采绦珠倾樊素扇边歌未发葛洪炉内药初成金盘乳酪齿流

冰

前调　　　　　　　　　　　曾　惇

无数春山展画屏无穷烟柳照溪明花枝缺处小舟横紫禁正须红药句清江莫与白鸥盟主人元自是仙

卿

前调　　　　　　　　　　　辛弃疾

北垄田高踏水频西溪禾早已尝新隔墙沽酒煮纤鳞忽有微凉何处雨更无留影霎时云卖瓜人过竹边

村

前调　　　　　　　　　　　辛弃疾

寸步人间百尺楼孤城春水一沙鸥天风吹树几时休突兀趁人山石很朦胧避路野花羞人家平水庙东

头

前调　　　　　　　　　　　辛弃疾

歌串如珠个个匀被花勾引笑和颦向来惊动画梁尘莫倚笙歌多乐事相看红紫又抛人旧巢还有燕泥

新

前调　　　　　　　　　　　辛弃疾

梅子生时到几回桃花开後不须猜重来松竹意徘徊惯听禽声应可谱饱观鱼阵已能排晚风挟雨唤归

来

前调　　　　　　　　　　辛弃疾

不世孤芳肯自媒直须诗兴与推排不然唤起酒边来自有陶潜方有菊若无和靖即无梅祗今何处向人

开

前调　　　　　　　　　　辛弃疾

台倚崩崖玉灭痕青山却作捧心颦远林烟火几家村引入沧浪鱼得计展成寥阔鹤能言几时高处见层

轩

御选历代诗余卷六







