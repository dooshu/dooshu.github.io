防城第五十八

城上一步（一作里）一甲卒，十步加五人，以备杂供之要。五步有五长，十步有十长，五十步、百步皆有将长。文武相兼，量才授任，而统领精锐骁勇，或十队，或二十队，三十队。大将、副将各（一作为）领队巡城，晓谕激劝赴役。城上分四队，别立四表以为攻城之候焉。若敌欲攻之处，去城五六十步，即举一表；撞梯逼城，举二表；敌若登梯，举三表；欲攀女墙，举四表。夜则举火如表法。城上四队之间，各（一作为）置八旗。若须水В、枋板，举苍旗；须灰炭、铜铁，举赤旗；须田木、樵苇，举黄旗；须砂石、砖瓦，举白旗；须水汤不洁之物，举黑旗；须毛毡、麻索、钅铁、锹镬、斧凿，举双兔旗；须战士锐卒，举熊虎旗；须戈戟矢弓刀剑，举鸷旗。当主之官，随色而供。城内老少妇女除营食外，皆令应役于城上，分为八队，使识文字者点检常旗物与八部也。

