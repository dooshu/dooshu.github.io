青蝇

三章，章四句


首章讲：诗人以王好听谗言，故作此。曰：





营营青蝇，止于樊。

营营，飞往来之声。樊，是藩。彼营营青蝇，则止于樊，其飞声往来，有以乱人听矣。然则谗人之言，其反覆惑人，不亦犹是耶？





岂弟君子，无信谗言。

岂弟，称叫之词。君子，指王。岂弟君子，一闻谗言，敬而远之可也，严而绝之可也，徐察而审听之亦可也，慎无遽信谗言乎！

二章讲：





营营青蝇，止于棘。

营营青蝇，则止于棘矣。





谗人罔极，交乱四国。

罔极，无穷止。惟此谗人，肆其罔极之奸，则有以变乱是非，饰成无罪之人，而被之以莫大之祸矣，不有以交乱四国乎？夫以谗人罔极，而四国为之交乱，是固甚可畏也，又安可以为信哉？

末章讲同。





营营青蝇，止于榛。谗人罔极，构我二人。

构，交乱意。二人，己与听者。





