【山中《楚辞》六首】

青春素景兮白日出之蔼蔼。吾将弭节於江夏。见杜若之如大。结雕鳞以成车。悬杂羽而为盖。草色绿而马声悲。欷沿油（元刻字缺。梁本作袖。）以（元刻作川。）流带。（○本集十。梁刻本四。）

予将礼於太一。乃雄剑兮玉钩。日华粲於芳阁。月金披於翠楼。舞燕赵之上色。激河淇之名讴。荐西海之异品。倾东岳之庶羞。乘鱼文兮锦质。要灵人兮中州。（○同上）

入橘浦兮容与。心敞惘兮迷所识。视烟霞而（梁本作如。）一色。深秋窈以亏。（当脱蔽字。）天上列星之所极。（○同上○本集与下连读为一首。）

桂之生兮山之峦。纷可爱兮柯团团。□崎□义兮石架阻。《风幼》《风刘》飕兮木道寒。烟色闭兮乔木桡。岚气暗兮幽篁难。忌蟪蛄之蚤吟。惜玉孙之晚还。信於邑兮白露。方夭病兮秋兰。（○同上）

石□□兮蔽日。（本集作白。梁本作泉。）雪叠叠兮薄树。车萧条兮山逼。（当作迳。）舟容与（本集缺以上两字。）兮水路。愍晨夜之摧挫。（本集作坐。）感春秋之欲暮。征夫辍而在位。（当作啜而在泣。）御者□而载顾。（○同上）

魂兮归来。异方不可以亲。蝮蛇九首。雄虺戴鳞。炎穴一光。骨烂魂伤。玄狐曳尾。赤象为梁。至日归来。无往此异方。（○同上）

