○授梁思谦龙州刺史竹文晟成州刺史等制

敕。成纪要冲，江油奥壤，皆为重地。今实优贤，择其守臣，必有所谓。以尔具官梁思谦等，负通变之材，蕴纵横之术。见可而进，颇习於武经。闻善若惊，暗合於儒者。或从奏荐，或恤滞淹。恋我者移其一麾，致之近地。阻兵者换其五焉，惠彼疲人。各俾分忧，勉思布政。清贤继踵，惠化洽闻。苟奉成规，是为良牧。惠兹独，往歌襦。文晟思谦，服我明训。无忘勤恪，戒於烦苛。黜陟幽明，典宪斯在。五兵五教，仍以假之。可。

