○琴调自叙

余学琴，虽因师启声，後乃自悟。遍寻正声，九弄广陵散二胡笳，可谓古风不泯之声也。其馀操曲，亦旷绝难继。自元和长庆以来，前辈得名之士，多不明於调韵。或手达者伤於流俗，声达者患於直置，皆止师传，不从心得。予因清风秋夜，雪月松轩，伫思有年，方谐雅素。故得弦无按指之声，韵有黄冰之实。乃创调共百章，每调各有短章引韵，类诗小序焉。

张元晏

元晏字寅节，昭宗朝翰林学士。

