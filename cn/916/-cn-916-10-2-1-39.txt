【奉和阐弘二教应诏诗】

五明教已设。三元法复开。鱼山（《类聚》作出。）将鹤岭。清梵两边来。香烟聚为（《类聚》作成。）塔。花雨积成（《类聚》作为。）台。空心论佛性。贞（《类聚》作真。诗集同。）气辨（《类聚》作辩。）仙才。露盘高掌滴。风乌平翅回。无劳问（《诗纪》云。一作访。）待诏。自识昆明灰。（○本集三。庾开府诗集上。《诗纪》百十五。又《类聚》七十六作咏阐弘二教诗。引开、来、台、才四韵。）

