汪应辰　次汉英教授示和尹少稷韵四首

五车拄腹成何事，空受才名二十年。

一壑生涯长龃龉，迩来行李已三迁。

汪应辰

汪应辰　次汉英教授示和尹少稷韵四首

渊明心远自无尘，岂必山涯与水滨。

云气日佳飞鸟乐，寥寥此意付何人。

汪应辰

汪应辰　次汉英教授示和尹少稷韵四首

畴昔持民欲见贤，肯容闾巷快争先。

岂知咫尺隔千里，空诵白云长在天。

汪应辰

汪应辰　次汉英教授示和尹少稷韵四首

頶宫夫子日扃门，厌听儿曹说怨恩。

犹念贫交无与乐，时流妙语到荒村。

汪应辰

