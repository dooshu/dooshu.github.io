◇上疏论谥法

臣闻大行受大名，小行受小名，则实称不诬而已。近代以来，惟爵得谥，武官牙门，有爵必谥，卿校常伯，无爵悉不赐谥，甚失制谥之本。今中兴肇建，勋德兼备，宜深体前训，使行以谥彰，岂可限以有爵？（《书钞》九十四：「王导上疏」。《艺文类聚》四十引《中兴书》作「王遵」《御览》五百六十二引《晋中兴书》作「王遵上疏」。案：「王导谥文献」，《御览》下条引《宋书》：「王俭卒，礼官欲依王遵谥为文献。」证知是「王导」之误，东晋初无王遵也。）

