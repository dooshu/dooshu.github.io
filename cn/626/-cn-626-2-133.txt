钱岳三首

【赤乌碑】

名刹高开沧海边，丰碑新建赤乌年。

悲凉断刻三江底，想像雄文六代前。

潮落雁沙看古篆，月明翾渚吊枯禅。

中兴赖有周郎记，回首吴陵惨草烟。

【陈桧】

上方双桧郁岧峣，不逐祯明玉树雕。

云拥鹤巢溟海暗，火枯龙骨艮官摇。

深根入地应千尺，老干擎天已十朝。

夜半木精听说法，昔年亡国恨都消。

【翾子禅】

举世争传野衲痴，啖翾聊复见神奇。

十千天子俄惊活，五百声闻总未知。

落日胥村波渺渺，秋风萧寺草离离。

只留千古空龛在，灵迹苍茫不可窥。

