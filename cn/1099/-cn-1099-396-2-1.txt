○與徐侍御 【 開墾】

我國家定鼎燕京、轉漕東南、今西北水利一興。羣畿輔莫非外府。東南之民。可以息肩。而轉餉不貲之費。可以减省。且近邊之地。有阡陌溝洫虜騎不得長驅小民相生相養。昔也曠莽。今也蕃育。實邊之策。無逾此者。顧為之須在得人。必有專官領專勑。若委之撫按。徐徐而圖。無濟于事、西北軍習干戈、而安享常食、民習偷惰、而輕去家業、驅之耕種。如赴湯火。亦有利其棄民而私種之者。今墾而為田。度必起科。其肯欣然就否且高原則慮沙壓低處則患漂流能盡強之使墾耶是在隨地相宜。虛心行事養其全力而用之不必處處開墾不必人人耕種錢糧于何取給。人夫于何取辦。民間舊業。有無妨碍。水利初興。果否經久。必能千慮無失。然後次第請行。誠久安長治之策、深為明公望之、

