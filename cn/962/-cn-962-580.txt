姜特立　乙卯元宵多雨

腊前雨势已翻盆，腊后淋淳到上元。

灯火不张蟾彩暗，笙箫有禁靋声喧。

麦田闻道水盈尺，里巷想应泥设门。

闷坐孤吟无好况，三杯冷落对黄昏。

姜特立

姜特立　乙卯元宵多雨

连年旱气民愁食，及至春来又雨霖。

湿麦卧泥难辨草，寒蔬入市贵如金。

灯辉不到愁人眼，节物空惊老者心。

且喜今朝日光出，更须风力扫重阴。

姜特立

