方回　连夜书

独倚西楼夜渐深，下弦月欲近觜参。

立秋是日微微雨，病暑衰翁稍慰心。

方回

方回　连夜书

斜向西南月半弯，五更正值毕叉间。

朝来骤有风兼雨，红晕饶添一大环。

方回

方回　连夜书

秋凉断是合还家，三伏今年暑倍加。

病痛百般营药草，精神一半减菱花。

方回

方回　连夜书

腐儒休致懒弹冠，楼倚新秋午夜阑。

木德临参照南斗，江湖一稔百忧宽。

方回

