华沙陷没，俄折我先锋!


波兰九三立宪[20]，恰与法第一共和同步。三帝西行之锐，蚁聚华沙。法得暂安。哥修司科走北美佐华盛顿，垂死犹呼波兰不亡。波事稍定，共和军已破莱茵，横行诸欧。马克思：“波人以家国免法于覆。” 拿翁东渡涅曼，波残军佐之。诸将竞渡争先死，军歌《波兰未亡》即今国歌。密茨凯维奇诗云：“1812，我唯一的春天。” 七月革命，尼古拉招公卿备马伐巴黎。华沙应法，俄屯波境。于是，查理·波旁走死奥国。海涅时客巴黎，亲闻街垒汹汹之音：“华沙陷没，俄折我先锋！高奏马赛！横渡莱茵！”1863年波兰独立战争，路易·波拿巴调停无功，波兰精英尽覆。康拉德、显克维支、肖邦、居里夫人皆走英法，入客籍，视乡邦若亡父，不复望其更生；而草民虔信尚在。依雅娜·歌拉圣母（位于光明山修道院）长明灯一日不灭，救主基督教会一日不亡，则波兰之魂固永在焉。奇迹无负信徒，三帝同归，灭国再继。列宁灭乌克兰，令图哈切夫斯基尽锐西行。时德师解体、英法血竭，红军颇有饮马莱茵、赤化全欧之心。法将魏刚佐毕苏斯基，以田猎乡绅乌合之众破之。1944年秋，国家军逐德据华沙。俄临东岸之师掉首南下，待德波两弊，轻入华沙，尽锄国军残部。汤因比载波电台最后哀词：“吾国当诸欧长城，暴白骨蔽诸君，唱首义拒德师。列国无通敌者唯波兰。死难众多以吾为最。今则敌友夹迫，所遇弗如轴心仆从。吾力尽矣，长城坏矣。天道大义实利鉴之！”丘翁执笔：“此剧尚未终场。吾老矣，后生必有所见。”1989年夏，科尔会密特朗，密氏为波争奥德河东地。科尔叹曰：“法人终不忘旧盟。”卒定议。





