◇改葬崇宪太后诏（四年五月）

崇宪昭太后宁陵地，大明之世，久所考卜。前岁遭诸蕃之难，礼从权宜。奉营仓卒，未暇营改。而茔隧之所，山原卑陋。顷年颓坏，日有滋甚，恒费整，终无永固。且详考地形，殊乖相势。朕蚤蒙慈遇，情礼兼常，思使始终之义，载彰幽显。史官可就岩山左右，更宅吉地。明审龟筮，须选令辰，式遵旧典，以礼创制。今中宇虽宁，边虏未息，营就之功，务在从简。举言寻悲，情如切割。（《宋书·文帝路淑媛传》。）

