○鄭子擢郎中序 【 大同粮儲】

鄭子擢郎中治大同邊儲、有與鄭子戚者、見曰、乃君茲擢、予為不懌、郎中近官也、治邊儲、居外、不得與朝士列是遠之也、治儲之事、散有聚無。士需將徵。豪干暴取。凶不改歛。貧不减費。權利而府怨。是難之也。夫居遠處難。非子宜也。惟鄭子亦不懌、景明聞之、見鄭子曰、夫謂子者過矣、王臣弗以遠賤。王役弗以難辭北門之詩亦可不頌也褊人多求親而憤疏庸士多倖易而脫艱馬越險則駑駿別。?試堅則鋼鉛見。故弗居遠。其心弗著。弗處難其能弗彰。惟子之心不間遠惟子之能不窘難是以用子也夫遠之者重子也難之者。任子也子行矣鄭子曰吾釋矣、雖然權利府怨。可謂無邪。曰執火不燔嚮者多焦。導水不溺。涉者多沒。故利人曰惠。利巳為害巳。苟不利人。又安怨。如有怨焉則非我矣。古也執利權者。桑弘羊敗於害。劉晏敗於專。不害不專用之為經使上不缺行之惟通使下不病在子也夫。在子也夫。

王渼陂文集（記　序）

王九思

