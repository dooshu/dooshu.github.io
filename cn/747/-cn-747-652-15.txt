○对父病杀牛判

壬父病，杀牛祈祷。县以行孝不之罪，州科违法。

力施南亩，屠则干刑；祭比东邻，理难逢福。冠带纵勤於侍疾，刃宁同於彼袄。壬忧或满容，杀非无故。爱人以德，未闻易箦之言；获罪於天，遂抵椎肥之禁。志虽行孝，舍则乱常，父病诚切於肺肝，私祷岂侔於茧栗。且宋人皆用，或免乘城之虞；魏郡不诛，终非弃市之律。令不惟反，政是以常，县恐漏鱼，州符佩犊。

