○答蔡眇之问



蔡眇之问徐野人云：“从弟心丧，当除此月，不知犹应设祭者？为应施床为地席邪？其大兄昔在西，知丧晚，心制乃应除腊月。其妹先除，不知便可著彩衣不？”徐答曰：“礻覃者，丧事之极也，故于此日设祭而告终。自尔之後，沈哀在心，故谓之心丧。外无节文，故服祭并缺也。晦日唯哭以写哀而已。既各尽其服，从礼而除矣。著彩衣，无所疑。”（《通典》一百一）



