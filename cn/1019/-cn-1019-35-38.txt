曹彦约　代送礼悦杨侍郎帅江陵

鼎鼐真才笔橐声，清朝人物独先生。

从来马老荆州望，可但无公礼部名。

谋帅直须医国手，辍贤何以慰人情。

送春又数春回处，忍更堂堂背我行。

曹彦约

曹彦约　代送礼悦杨侍郎帅江陵

慈恩一集成三纪，朝路相从不半年。

吒荫身如松下草，愿交身已社中莲。

一时事体公轻重，到处参长我后先。

折赠不须门外柳，病怀落寞正如绵。

曹彦约

