李复　种说山居

隐君栾叶为清门，诛茅卜筑岁已深。

池影青苍山堕地，松枝夭矫龙出林。

六月取冰自凿谷，百壶进酒不论金。

阮生熟醉无臧否，今爱遗风杜曲阴。

李复

李复　种说山居

客来稚子出应门，洁洒虚庭屡汲深。

西泽千塍连别岸，南山一带是家林。

泉清野果浮苍玉，灯散灵峰见紫金。

晚日已收凉气动，客归相送步松阴。

李复

