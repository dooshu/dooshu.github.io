【赠温峤诗】

〖五章〗

巍巍有晋。道隆虞唐。元宗中兴。明祖重光。我帝承（适园本作兼。）基。圣後作皇。生而神明。诞质□璋。有乱同符。恢我王纲。

台衡增耀。元辅重辉。泉（渊字。避讳改泉。）哉若人。之颜之徽。知文之宗。研理之机。入铨帝评。出纲王维。

帝曰尔徂。往镇江土。俾（原作卑。从适园本。）尔旄麾。授尔齐斧。昔周之宣。有熊有武。在汉五页。营平作武。推毂委诚。惟余与汝。

俯偻勤时。非遑晏豫。星陈宿驾。玄旌首路。轻舟龙骧。武旅云布。我恋惟爱。尔勤王度。迟迟之感。监{宀侵}宵悟。

人亦有言。德□如毛。重非千钧。人鲜克效。武有七政。文敷五教。义在止戈。威崇戢暴。勖尔远猷。迈尔英劭。（○文馆词林百五十七。）

