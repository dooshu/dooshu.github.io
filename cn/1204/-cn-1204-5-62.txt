◎秦词所本

"寒鸦尤点，流水绕孤村"，人皆以为少游自造此语，殊不知亦有所本。予在临安，见平江梅知录云：隋炀帝诗云："寒鸦千尤点，流水绕孤村。"少游用此语也。又余尝读李义山效徐陵体赠更衣诗云："轻寒衣省夜，金斗熨沉香。"乃知少游词"玉笼金斗，时熨沉香袖"与"睡起熨沉香，玉腕不胜金斗"，其语亦有来处［范苑雌黄］

