钝吟杂录 - (明清)冯班


提要


【臣】等谨案钝吟杂録十卷

国朝冯班撰班字定逺号钝吟居士常熟人卷首自署曰上党从郡望也是书凡家戒二卷正俗一卷读古浅説一卷严氏纠缪一卷日记一卷诫子帖一卷遗言一卷通鉴纲目纠缪一卷将死之鸣一卷班著述颇多殁后大半散佚其犹子武捜求遗藁仅得九种裒而成编家戒多涉厯世故之言其论明末儒者之颇为深切正俗皆论诗法读古浅説多评诗文日记多説笔法字学皆间附杂论严氏纠缪辨严羽沧浪诗话之非诫子帖多评古帖论笔法末附以社约四则皆论读书之法遗言将死之鸣皆与家戒相出入纲目纠缪未成书仅标识五条武録而存之耳大扺明季诸儒守正者多迂骛名者多诈明季诗文沿王李钟谭之余波伪体竞出故班诸书之中诋斥或伤之过激然班学有本原论事多达物情论文皆究古法虽间有偏驳要所得者为多也乾隆四十四年二月恭校上

总纂官【臣】纪昀【臣】陆锡熊【臣】孙士毅

总　校　官　【臣】　陆　费　墀







