祭王阳明先生文

於乎格致之说肇自圣经孟氏阐之良知以明下士昧道岐路纵横先生昭揭用啓羣盲视之无形听之无声须臾不离终身率行维公百链即明即诚续嗣絶学立功显名步趋失轨粗率任情逐流忘源实负先生於乎音徽远矣遗泽未湮维此庐陵诞萃羣英再新俎豆洁荐粢盛人孰无知此为章程如工居肆如农力畊先生之教罔不曲成

