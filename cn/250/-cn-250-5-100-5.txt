其五 （有序）罪酒


余既反止酒，数与醑往来，称肝膈友。已而病惫，呕出心血。医者曰：是酒之罪也。天有酒星，故倾于西北，地有酒泉，故缺于东南，人有酒肠，故伤于中心。若婉彼狂药，亦如刘将军负锸从之耳，予惕然。吾待醑不薄，奈何负我，请绝交，于是复召陆生而告之。
醑若毋声，以酒为名，乃罪之魁。
算持蟹螯者，瓮中就缚，吹龙笛者，水底长埋。
金盏才擎，玉山便倒，玩我真如儿戏哉。
腐肠药，甚良醪可恋，心腹当灾。

今朝焚了糟台。
又何问莲花白玉杯。
倘君将伐狄，臣当执御，人能击杜，我愿持槌。
草夺黄封，驱除绿蚁，主爵壶商赐自裁。
醑不道，削汝懿侯职，以惊将来。

