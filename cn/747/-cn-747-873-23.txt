○正大姑小姑山神像议

准祠部牒，据彭泽镇申，大姑小姑，乞改神仪者。大孤山，《释山》云：“独山曰蜀。”蜀，孤也。今下民讹言，穿凿浮伤，作为淫祠，何所尚哉！必也正名，於义安取？且山川之神，博施於民。有功则祀之。其或名山大川，能兴雨，水旱雩，於斯不替，其可废哉？彭泽镇所申改正，甚为允当。中所安排神仪部伍，典式不载，但依常式去妇人位，立山神庙貌。

