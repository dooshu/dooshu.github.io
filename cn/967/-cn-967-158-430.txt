李弥逊　翊善余公挽诗二首

弱冠声名翰墨场，一官小试活人方。

二王宾客推清介，半刺规横与善良。

可但仁风薰晋鄙，犹怜奇节老阌乡。

康宁寿考犹馀事，兰玉阶亭久更芳。

李弥逊

李弥逊　翊善余公挽诗二首

白发归来一笑同，旧游长忆鲁山东。

松楸地接螺江上，兄弟名联雁塔中。

问舍蜗牛聊老□，□书虿尾不忧穷。

清芬千古无遗恨，空使馀哀入暮风。

李弥逊

