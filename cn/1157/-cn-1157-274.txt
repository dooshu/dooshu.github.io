●卷二百七十四　封建考十五

○齐周隋诸侯王列侯

北齐有王、公、侯、伯、子、男六等之爵。王位列大司马上，非亲王则在三公下，封内之调尽以入台，三分食一，公以下，四分食一。王置师一人，馀官大抵与晋、宋、梁制不异，公主则置家令、丞等官。

◎齐宗室诸王

赵郡王琛，神武皇帝弟。天平三年追封。子叡嗣（後主传见杀）。

清河王岳，神武从父弟。天保初封。子迈嗣，齐亡入周，仕隋至上开府。

广平公盛，神武从叔祖。以从起兵封。子瑗嗣，改封平昌王。

阳州公永乐，神武从祖兄子。太昌时封。子孝绪嗣，後改封脩城郡王。

襄乐王显，神武从祖弟。天保初封。

上洛王思宗，神武从子。天保初封。子元海嗣，齐亡，死於周。

思好，思宗弟。封南安王。後反，兵败死。

平秦王归彦，神武族弟。天保初封。後反，诛。

普，归彦兄子。天保初，封武兴郡王。齐亡，卒於周。

永安简平王浚，神武第三子。保定初封，後为文宣所杀。子准嗣。

平阳翼王淹，神武第四子。天保初封。子德素嗣。

彭城景思王浟，神武第五子。天保初封，後为武成所杀。子宝德嗣。

上党刚肃王涣，神武第七子。天保初封。子宝严嗣。

襄城景王清，神武第八子。天保初，封子亮嗣，齐亡，卒於周。

任城王湝，神武第十子。天保初封。齐亡，入周死。

高阳康穆王湜，神武第十一子。天保初封。子士义嗣。

博陵文简王济，神武第十二子。天保初封，後为後主所杀。子智嗣。

华山王凝，神武第十三子。天保初封。

冯翊王润，神武第十四子。天保初封。子茂德嗣。

汉阳敬怀王洽，神武第十五子。天保初封。子建德嗣。

河南康献王孝瑜，文襄帝长子。齐初封。子弘节嗣。

广宁王孝珩，文襄第二子。齐初封。齐亡，卒於周。

河间王孝琬，文襄第三子。天保初封。後为武成所杀。子正李嗣。

兰陵武王长恭，文襄第四子。天保初封。

安德王延宗，文襄第五子。後主时，周师入，军败出奔，延宗即位，力战。周克邺，禽之，见杀。

渔阳王绍信，文襄第六子。齐亡，没於周。

太原王绍德，文宣帝第二子。天保初封。後为武成所杀。子辨才嗣。

范阳王绍义，文宣第三子。天保初封。後周既取齐，绍义入突厥称帝，周人购得之，流死蜀。

西河王绍仁，文宣第四子。天保初封。

陇西王绍廉，文宣第五子。天保初封。

乐陵王百年，孝昭帝第二子。帝即位，立为太子。後为武成所杀。子白泽嗣。

汝南王彦理，孝昭子。武帝初封。齐亡入关，授仪同。隋开皇初，卒於并州刺史。

汝平王彦德，城阳王彦基　定阳王彦康　汝南王彦忠，皆孝昭子，与彦理同时受封，後不知所终。

南阳王绰，武成帝子。河清时封。後为後主所杀。

琅琊王俨，武成子。河清初封。後为陆令萱等所杀。

齐安王廊，武成第四子。

北平王贞　淮南王仁光　西河王仁机　乐平王仁邕　颍川王仁俭　丹阳王仁直　东海王仁谦，皆武成子。齐亡，与後主俱死於长安。

高平王仁英　安乐王仁雅，亦武成子。周之杀齐宗室，二王以清狂、瘖疾获免，俱徙蜀死。

◎齐列侯

万俟普，太平人。其先匈奴之别，世为酋长。魏孝武时封清水郡公，神武封河西郡公。子洛嗣。

可朱浑道元，辽东人。魏时，以功封东县伯。神武时，以军功累封扶风郡王。子长举嗣。

天元，道元弟。以功封昌阳县伯。

天和，天元弟。以道元功，积封至博陵郡公。

刘丰，普乐人。以功封山鹿县公。後战死。子晔嗣。

破六韩常，单于之裔。魏时，封永安县侯。齐受禅，封广川县公。

金祚，安定人。神武时，封安定县公。

刘贵，阳曲人。封乐县男。子洪徽嗣。

蔡隽，广宁石门人。神武时，以战功封乌洛县侯。

韩贤，广宁石门人。以功封汾阳县伯。子裔嗣。

王怀，不知何许人。神武时，以功封卢乡县侯。

任祥，广宁人。积封至魏郡公。子胄嗣。

莫多娄贷文，狄那人。从神武征伐，积功封至石城公。子敬显嗣。

库狄回洛，代人。神武时，以众附封顺阳县子。昭帝即位，进爵王。

库狄盛，怀朔人。积封至华阳县公。

张保洛，南阳人。以功积封至安武县公。

侯莫陈相，代人。以从神武起兵，积封至白水郡公，後进爵王。子晋贵嗣。

薛孤延，代人。从神武起兵，积封至都昌县公，

斛律羌举，太安人。以战功封至密县侯。子孝卿嗣。

王则，太原人。以功封太原县伯。

慕容绍宗，太原王恪之後。以军功封索卢侯。後以讨侯景功，进封燕郡公。子三藏嗣。

叱列平，代郡西部人。以军功封廮陶伯。子孝冲嗣。

步大汙萨，代郡西部人。以军功积封至义阳郡公。

薛修义，河东汾阴人。以军功封正平郡公。子文殊嗣。

慕容俨，廆之後。以征伐功，积封至义安王。

潘乐，广宁石门人。以军功积封至金门郡公。子晃嗣。

彭乐，安定人。以战功积封至陈留王。後谋反诛。

暴显，魏郡人。以功积封至定阳王。

皮景和，琅琊下丕人，以征伐功，积封至广汉郡公。子信嗣。

綦连猛，代人。以军功积封至山阳王。

元景安，河南洛阳人，本魏昭成裔。以军功封历阳郡王。

孤独永业，中山人。以功封临川王。

鲜于世荣，渔阳人。以军功封义阳郡王。及周师取齐，不屈见杀。

傅伏，太安人。以军功封永昌郡公。齐亡後入周，为岷州刺史。

孙腾，咸阳石安人。神武时，以亲信积封至石安县公。子凤珞嗣。

高隆之，洛阳人。以功封夏阳王，子子远嗣。

司马子如，河内温人。魏节闵时，以功封阳平郡公，後以翼赞功封须昌郡公。子消难嗣。

窦泰，太安捍殊人。以军功封广阿子，後战没。子孝敬嗣。

尉景，善无人。以从神武起兵功，封博野县公，後追封长乐王。子粲嗣。世辩

娄昭，代郡平城人。武明皇后母弟。封济北公，後追封太原王。子仲达嗣。

定远，昭次子。封临淮郡王。

叡，昭兄子。封东安王。

库狄干，善无人。以从神武起兵，封广平郡公，後封章武郡王。子士文嗣。

韩轨，太安狄那人。以军功封德安郡公。子晋明嗣。

段荣，武威姑臧人。以功封姑臧县侯。子韶嗣，公功进爵平原郡王。子懿嗣。

孝言，韶弟。封霸城县侯。

斛律金，朔州敕勒部人。魏孝庄时，赐爵阜城男，後以佐命功，封咸阳郡王。子光嗣，後主时，祖珽谮而杀之。

陈元康，广宗人。以掌机密封安平子。子善臧嗣。

杜弼中，山曲阳人。文宣受禅，以功封长安县伯。

张纂，代郡平城人。神武时，以参丞相军事，封武安县伯。

张亮，西河隰城人。以参军事封安定县男。

张曜，上谷昌平人。天保初，封都乡男。

平鉴，燕郡蓟人。以军功封西平县伯。子敬嗣。

唐邕，太原晋阳人。天保初，封广汉乡男。

元文遥，河南洛阳人。孝昭时，以典机密，封永乐县伯。

赵隐，南阳宛人。为神武功曹，世掌机密，积封至宜阳王。

冯子琮，长乐信都人。後主时，封昌黎郡公。

魏兰根，下曲阳人。神武初，封钜鹿县侯。长子相如嗣。

赵猛，太安那人，姊为齐文穆皇后，神武时，以预义功，封信都县伯。

胡长仁，安定临泾人，武成后长兄。後封陇东郡王，後为和士开所杀。

马敬德，河间人。为後主师傅，後追封广汉郡王。

张景仁，济北人。工草隶，为後主侍书，封建安王。

张华原，代郡人。神武时，以功积封至新城公。子宰均嗣。

由吾道荣，琅琊沐阳人。文宣时，以术封沐阳县公。

颜恶头，章武郡人。神武时，以术封安夷县公。

信都芳，河间人。以筮术封长安县子。

陆法和，不知何许人。梁元帝时，助讨侯景有功，梁亡入周，後入齐，文宣封为安湘郡公。

郭秀，范阳涿人。齐神武时，以恩倖封寿阳伯。

和士开，清都临漳人。後主时，以权倖封淮阳郡王，後为琅琊王俨所杀。

穆提婆，汉阳人。从主时，以恩倖封城阳郡王。

高阿那肱，无善人。後主时，以恩倖封淮阳郡王。

韩凤，昌黎人。後主时，以恩倖封昌黎郡王。

後周制封爵，郡县亦有公、侯、伯、子、男五等爵者，皆加开国。授柱国大将军开府仪同者，并加使持节大都督。　皇弟、皇子置友及学士等员外，馀史阙闻。

◎周宗室王公

邵惠公颢，文帝长兄。保定初追封。子什肥嗣。胄（後为杨坚所杀）

导，颢子。以功封饶阳县伯。子广，追封蔡国公。洽（後为杨坚所杀）

护，颢子。以功积封至中山公，周受禅，封晋国公，秉政。後以专权，为武帝所诛。杞简公连，以战殁，保定初追封。子元宝。　亮　椿（为杨坚所杀）

莒庄公洛生，为尔朱荣所杀，保定初追封。子菩萨。　至　宾　贡

虞国公仲，德文帝从父兄。保定初追封。子兴嗣。　洛，隋受禅，为介公。

广川公测，文帝族子。以从魏孝武西迁封。子该嗣。

深，测弟。以功积封至长乐侯。子孝伯嗣（後为天元所杀）。歆

东平公神举，文帝族子。初以从孝武入关，封城阳县公，後为天元所杀。子同嗣。

庆，神举。弟以战功封汝南郡公。子静乱。协

卫刺王直，文帝子。建德三年封。後坐反诛。

齐炀王宪，文帝子。建德三年封。後为天元所杀。

赵王昭，文帝子。建德五年封。後为杨坚所杀。

谯孝王俭，文帝子。建德时封。子乾恽嗣，为杨坚所杀。

陈王纯，文帝子。建德三年封。

越王舒，文帝子。建德三年封。

代王达，文帝子。建德三年封。

冀王通，文帝子。建德三年封。

滕王道，文帝子。建德三年封。以上并为杨坚所杀。

纪厉王康，孝闵帝子。建德三年封。後坐罪死。子湜嗣（为杨坚所杀）。

毕王贤，明帝子。酆王贞，明帝子。汉王赞，武帝子。

秦王贽，武帝子。曹王允，武帝子。道王充，武帝子。

蔡王先，武帝子。荆王元，武帝子。莱王衍，宣帝子。

郢王术，宣帝子。以上并为杨坚所杀。

◎周列侯

寇洛，上谷昌平人。以从入关及战功，积封至京兆郡公。子和嗣。

赵贵，天水南安人。以迎周文积功，封至楚国公，後为宇文护所杀。

善，贵从祖兄。以翊戴周文功，封襄城县公。

李贤，陇西成纪人。以功封上傢县公。子端嗣。

询，端族。孙武帝时，以军功封高平郡公。子元方嗣。

崇，端弟。以父贤功，封回乐侯。子敏嗣。

穆，贤弟。以从迎魏孝武功，封永平县子，後进安武郡公。子筠嗣。浑梁御，安定人。以战功积封至广平郡公。子睿嗣。　洋

李弼，陇西成纪人。以征伐功，积封至赵国公。子晖嗣。

衍，晖弟。以功封真乡公。子仲威嗣。

纶，衍弟。封河阳郡公。子长雅嗣。

曜，弼子。封邢国公。子宽嗣。　密

晁，弼弟。以战功封晋阳公。子椿嗣，改封河东郡公。

宇文贵，昌黎大棘人。以战功封许国公。子善嗣。

忻，善弟。以战功封兴国县公。隋文时，以功进封英国公。

恺，忻弟。封安平公。

侯莫陈崇，代武川人。以战功积封至梁国公。子芮嗣。

晁，芮弟。以功封广平侯。

王雄，太原人。以战功封武威郡公。子谦词。

王监，德皇后之兄。封魏昌县公。子劢嗣。　谊

独孤信，雲中人。以从魏孝武入关功，进爵浮阳郡公。子善嗣。

窦炽，扶风平陵人。以征伐功，积封至邓国公。子茂嗣。　荣定　毅　贤德藏

贺兰祥，武川人。以功积封至凉国公。子敬嗣。

叱烈伏龟，代郡西部人。以从征伐功，封长乐县公。子椿嗣。

阎庆，河阴人。以功积封至太安郡公。子毗嗣　雄

权景宣，天水显亲人。以征伐功，积封至千金郡公。子如璋嗣。

王罴，京兆霸城人。以战功封扶风郡公。子庆远嗣。　述　谟

王思政，太原祁人。以军功积封至太原郡公。後战败，陷於东魏。子康嗣。

尉迟迥，代人。以征伐功，封蜀国公。宣帝崩，杨坚辅政，将图篡夺，迥举兵讨坚，不克死之。

王轨，太原祁人。以功积封至郯国公。後为天元所杀。

周惠达，文安人。周文时，以府司马，积封至文安公。

苏绰，武功人。文帝时，以辅佐功，封美阳县公。子威嗣，隋时封邳公。

椿，绰弟。以军功封美阳子，後进爵侯。子植嗣。

亮，绰从兄。以功封临泾县子。子师嗣。

韦叔裕，京兆杜陵人。以征伐功，积封至郧国公。子总嗣。　国成

寿，叔裕子。以父功封永安县侯。子保峦嗣。

洸，叔裕兄孙。以征伐功，封卫国县公，後进郡公。子协嗣。

艺，洸弟。以击尉迟迥功，封武威县公。

冲，艺弟。封安固县侯。

韦瑱，京兆杜陵人。周时，封长安县男。隋初，以定策功，进封普安郡公。

柳桧，河东解人。以军功封万年县子。後战没。子斌嗣。祚

庆，桧弟。以功封平齐县公。子机嗣。述

达奚武，代人。以军功封高阳郡公。子震嗣。

若十惠，代武川人。周文初兴，以翊戴功，积封至长乐郡公。子凤嗣。

怡峰，辽西人。以战功封华阳县公。子昂嗣。

刘亮，中山人。以军功封至长广公。子昶嗣。

王德，代武川人。以翊戴功，封至河间郡公。子庆嗣。

赫连达，勃勃之後。魏孝武入关，以奉迎功，积封至魏昌公。子迁嗣。

韩果，代武川人。以战功封褒中郡公。子明嗣。

蔡祐，陈留圉人。以战功封至怀宁郡公。子正嗣。

常善，高阳人。以政积封永阳郡公。子昂和嗣。

梁椿，代人。以战功封清陵郡公。子明嗣。

梁台，苌池人。以翊戴功，封中部县公。

田弘，高平人。以战功封雁门郡公。子仁恭嗣。

王杰，金城直城人。以战功积封张掖郡公。

王勇，代武川人。以战功封新阳郡公。子昌嗣。

宇文虬，代武川人。以战功封南安侯。

耿豪，钜鹿人。以战功封平原公。子雄嗣。

高琳，其先高丽人。以战功封犍为郡公。子儒嗣。

李和，朔方岩绿人。以功封永丰县公。子彻嗣。

伊娄穆，代人。以战功封平阳县公。子丰嗣。

刘雄，临洮子城人。以功封赵郡公。子昇嗣。

侯植，其先上谷人。以战功封肥城县公。子定嗣。

李廷孙，伊川人。以战功封华山郡公。子人杰嗣。

韦祐，京兆北山人。以战功封固安县公。子初嗣。

陈欣，宜阳人。以战功封许昌县公。子万敌嗣。

魏元，其先任城人。以从魏孝武入关功，封广宗县公。

泉仚，邱洛丰阳人。以战功封上洛郡公，子贞嗣　晁

李迁哲，安康人。本仕梁，後以军败降，立功，封安康郡公。子敬猷嗣。

杨乾运，兴势人。本仕梁，来降，封安康郡公。子端嗣。

扶猛，上甲黄土人。本仕梁，来降，封临江县公。

杨雄，上洛邑阳人。以从孝武西迁功，积封至鲁阳县公。子长宽嗣。

席固，其先安定人。仕梁以众来归，封新丰县公。子雅嗣。

辛善，陇西人。以战功积封至宿国公。子永达嗣。

任果，南安人。本仕梁，以众来附，封乐安郡公。

崔彦穆，清河东武城人。以功封千乘县侯，隋时进封东郡公。子君绰嗣。

杨纂，广宁人。以战功封永兴县侯，後进爵为公。子睿嗣。

段永，其先辽西石城人。以功进封至广城郡公。子岌嗣。

令狐整，燉煌人。以功进封至彭城县公。子熙嗣。

唐瑾，北海平寿人。以从平江陵功，进封临淄县公。孙大智嗣。

柳敏，河东解县人。以功积封至武德郡公。子昂嗣。

王士良，太原晋阳人。以功积封至广昌郡公。子德衡嗣。

豆卢宁，昌黎徒河人。魏孝武时，以奉迎功，积封至楚国公。子勣嗣　毓愿师　通　宽

杨绍，弘农华阴人。以战功积封至傥城郡公。子雄嗣。

达，雄弟。封遂宁县子。

王雅，新囧人。以战功封居庸县伯。子世积嗣。

韩雄，河南东垣人。以战功积封至新义郡公。子擒虎嗣，隋时，以平陈别封寿光县公。　世谔

僧寿，擒虎弟。隋初，以功封昌乐县公。

洪，僧寿弟，以破尉迟迥功，封甘棠县侯。

贺若敦，河南洛阳人。其先居漠北，为部落大人。敦西归周文，积封至武都郡公，後为晋公护所杀。子弼嗣，以平陈封宋国公。

谊，敦弟。周时，封霸城县子。子举嗣。

申彻，魏郡人。以迎魏孝武功，积封至博平公。子康嗣。

陆通，吴郡人。宋武平秦时没关中，以从平盗功，积封至绥德郡公。

逞，通弟。积封至中都县公。子操嗣。

库狄峙，代人。以奉使和蠕蠕，封高邑公。子嶷嗣。

杨荐，秦郡宁夷人。以奉迎孝武功，积封至清水公。子淹嗣。

赵刚，河南洛阳人。以复东荆州功，积封至浮阳郡公。子元卿嗣。世弘

赵昶，天水南安人。以战功积封至长乐郡公。

王悦，京兆蓝田人。以战功积封至河北县公。子康嗣。

赵文表，天水人。以使突厥迎皇后功，封伯阳县伯。子仁海嗣。

元定，河南洛阳人。以战功积封至长湖郡公。子乐嗣。

杨〈扌剽〉正平髙凉人。以戰功封至華陽縣侯。

韩褒，颍川颍阳人。周文帝时，以参丞相府参军，封三水县侯。子继伯嗣。

赵肃，河南洛阳人。以运粮功封清河县子。子轨嗣。

张轨，济北临邑人。以从征伐功，封寿河县子。

李彦，梁郡下邑人。以功积封至平阳公。子昇明嗣。

郭彦，太原曲阳人。周文时，为相府西曹，封龙开县伯。

梁昕，安定乌氏人。以功封胡城县伯。

皇甫璠，安定三水人。以功封长乐县子。

辛昂，陇西狄道人。以功封繁昌县公。

王子直，京兆杜陵人。以从孝武西迁功，封山北县男。

杜杲，京兆杜陵人。以奉使江南称旨，封义兴县公。

吕思礼，东平寿张人。以从擒窦泰功，进爵为侯。

冀隽，太原阳邑人。周文平侯莫陈悦时，以功封长安县男，後加至昌乐侯。

辛彦之，陇西狄道人。周受禅，以掌议仪制，封五原郡公。

何妥，西城人。周天元时，封襄城县侯。隋受禅，进爵为公。

王褒，琅琊临沂人。初仕梁元帝，梁亡入周，後封石泉县子。

庾信，南阳新野人。初仕梁，梁亡入周，积封至义城县侯。子立嗣。

颜之推，琅琊临沂人。周时以太子侍读。天元即位，封平阳县公。隋时，进钜野郡公。

梁彦光，安定乌氏人。以从平齐功，积封至华阳郡公。

樊叔略，陈留人。以从平齐功，封清乡县公。隋时，进爵安定县公。

燕荣，弘农人。以从平齐功，封高邑县公。

蒋昇楚国平河人。以功封高城县子。

隋开皇中，制国王、郡王、国公、郡公、县公、侯、伯、子、男，凡九等（樊子盖进爵封为济公，言其公济天下，特为立名，无此郡国）；至炀帝，唯留王、公、侯三等，馀并废之。皇伯叔、昆弟、皇子，是为亲王，及大长公主、长公主，皆置官属。亲王置师、友、文学、长史、司马、谘议掾、主簿、录事、功曹、记室，户、仓、兵、骑、法、士等曹参军、东西閤祭酒参军事、典签等员。嗣王则无师、友（诸王以下皆置官属，各递减）。炀帝更令王府参军为诸司书佐，属参军则置以属为名。改国令为家令，馀以国为名者皆去之。诸公主各置家令、丞、主簿、谒者、舍人等员。郡主唯无主簿。

◎隋宗室王

蔡景王整，隋文帝次子。周武帝战死，隋受禅追封。子智积嗣。

滕穆王瓒，文帝弟。帝受禅封。子纶嗣，炀帝时，废徙珠崖，後归唐，封怀化县公。

诜，纶弟。袭封滕王，隋末为宇文化及所杀。

道宣王嵩，文帝弟。周时蚤卒，隋初追封。子静嗣。世证

卫昭王爽，文帝弟。帝受禅封。子集嗣。炀帝时，坐罪废徙，不知所终。

河间王弘，文帝从祖弟。周时从帝征伐，委以腹心，受禅封。子庆嗣，後降李密、王世充。归唐，封郇国公。

义城公处纲，文帝族父。周时，以军功封其父。隋受禅，处纲嗣爵。

房陵王勇，文帝长子。初立为太子，後废为庶人，为炀帝所杀，追封房陵王。

长宁王俨　平原王裕　安城王筠　安平王嶷　襄城王韶　建安王韶，颍川王焸，俱勇子。勇败，俱坐废，後悉为炀帝所杀。

秦王俊，文帝子。开皇元年封。子浩嗣。宇文化及弑炀帝，立浩为帝，寻杀之。

蜀王秀，文帝子。开皇元年封。後坐罪废为庶人，後为宇文化及所杀，并其诸子。

汉王谅，文帝子。开皇元年封。炀帝即位，坐反诛。

晋王昭，炀帝长子。仁寿初封。帝即位，立为皇太子。後薨。

代王侑，昭长子。唐高祖八关立之，後禅於唐，崩，谥恭帝。

燕王倓，昭次子。宇文化及弑炀帝，并遇害。

越王侗，昭幼子。王世充立之於东都，世充篡，遇害。

齐王暕，炀帝子。开皇中立，後为宇文化及所害。

赵王杲，大业九年封，後为宇文化及所害。

◎隋列侯

高熲，渤海蓚人。文帝辅政，封义宁县公。後以平陈功，封齐国公。炀帝即位，坐讪谤诛。

牛弘，安定鹑觚人。周时，袭封临泾公。

李德林，博陵安平人。隋文受禅，以佐命功，封安成县子。

梁士彦，安定乌氏人。周时，以平齐功，封郕国公。隋初，坐反诛。

元谐，河南洛阳人。文帝受禅，以旧恩封乐安郡公，後坐罪诛。

虞庆则，京兆栎阳人。开皇初，以讨突厥功，封彭城郡公。

元胄，河南洛阳人。文帝受禅，以腹心佐命，封武陵郡公。炀帝时，坐事死。

达奚长儒，代人。文帝受禅，以佐命功，封蕲郡公。

贺娄子幹，代人。以讨尉迟迥功，封钜鹿郡公。子善柱嗣。

史万岁，京兆杜陵人。以战功封太平县公，後坐事诛。子怀义嗣。

刘方，京兆长安人。以战功赠卢国公。子通仁嗣。

杜彦，雲中人。以讨尉迟迥功封襄武县公。子虔宝嗣。

周摇，河南洛阳人。以战功封夔国公。

独孤楷，不知何许人。以战功积封至汝阳郡公。

乞伏慧，鲜卑人。以破尉迟迥，封西河郡公。

张威，不知何许人。以战功积封至晋熙郡公。

和洪，汝南人。以破尉迟迥功，封广武郡公。

阴寿，武威人。以功封赵郡公。子世师嗣。

杨义臣，代人。以旧恩封秦兴公。

刘昉，望都人。以佐命功，封舒国公，後坐反诛。

柳裘，河东解人。周时，以功封昌乐公。子惠童嗣。

皇甫绩，安定朝那人。以佐命功，封义阳郡公。子偲嗣。

郭衍，太原介休人。周时，封武强县公。炀帝即位，以预夺嫡谋，封真定侯。

杨汪，弘农华阴人。以功封平乡县伯。

赵焸，天水西人。文帝受禅，以进玺绶功，封金城郡公。子义臣嗣。

赵芬，天水西人。周时，封淮安县男。子元恪嗣。

王韶，太原晋阳人。周时，以平齐功，封晋阳县公。帝受禅，改封项城郡公。子士隆嗣。

元岩，河南洛阳人。周时，封昌国县伯。帝受禅，进封平昌郡公。子弘隆嗣。

宇文弼，河南洛阳人。周时，为济阳侯。隋受禅，进爵为公。子杰嗣。

李圆通，京兆泾阳人。少贱，给事文帝家，帝受禅，以佐命功封万安县公。子孝常嗣。

郭荣，太原人。周时，以军功封平阳县男。文帝受禅，以龙潜旧人，进爵蒲城郡公。

庞晃，榆林人。周时袭爵比阳侯，文帝受禅，以旧人进爵为公。

李安，狄道人。以佐命功，封赵郡公。子琼嗣。

杨尚希，弘农人。周时，为高都侯。文帝受禅，进爵为公。子旻嗣。

张焸，河间鄚人。周时，封北平县伯。文帝受禅，进爵为侯。

苏孝慈，扶风人。周时，封临水县公。隋初，进爵安平郡公。子康嗣。

元寿，河南洛阳人。周时，封隆城县公。

段文振，北海期原人。周时，封襄国县公。

来护儿，南阳新野人。以平江南功，封襄阳县公。後为宇文化及所害。

樊子盖，庐江人。以平陈功，封上蔡县伯。

周罗〈日侯〉，九江浔阳人。本陈将，陈亡乃降，後以击突厥功，封义宁郡公。

周法尚，汝南安城人。本仕陈，後降周，封归义县公，以战功封谯郡公。

卫元，河南洛阳人。周时，袭爵兴势公。隋文受禅，封同轨郡公。

刘权，彭城丰人。以平陈功，封宋城县公。

李景，天水休官人。隋初，封寇县公。炀帝时，以击高丽，封滑国公。

李谔，赵郡人。文帝受禅，封南和伯。

鲍宏，东海郯人。周平齐，以功封平遥县伯。隋初，进爵为公。

梁毗，安定乌氏人。周时，封易阳县子。隋初，进爵为侯。

杜整，京兆杜陵人。周时，以平齐功，封平原县公。隋初，进爵长广郡公。子楷嗣。

张定和，京兆万平人。以破突厥功，封武安县侯。

张偪，清河东武城人。以从平陈功，封文安县子。

麦铁杖，始兴人。辽东之役战死，赠宿国公。子孟才嗣。

权武，天水人。周时，以父战死，袭封齐郡公。

吐万绪，代郡鲜卑人。周时，袭爵元寿县公。隋文受禅，进榖城郡公。

董纯，陇西成纪人。周时，以平齐封大兴县侯。後从平汉王谅，进爵郡公，後坐罪死。

王辨，冯翊蒲城人。以从平汉王谅功，封武宁县男。

陈棱，庐江襄安人。以破杨元感功，封信安侯。

宇文述，代郡武川人。周时，以军功封江陵郡公。後以平尉迟迥功，进封褒国公。子化及嗣。

智及，以父功封濮阳郡公。後并以江都弑炀帝僭立，为窦建德所诛。

王世充，本西域胡人。炀帝时，为东都留守。帝遇弑，世充奉越王侗为主，封世充郑国公。後篡立，号郑，唐讨平之。

萧该，兰陵人。梁鄱阳王恢之孙。开皇初，封山阴县公。

王颁，太原祁人。僧辨之子。开皇初，以平蛮功，封虵邱县公。

刘弘，彭城人。以从平陈功，封护泽县公。子长信嗣。

卢楚，涿郡范阳人。越王侗时，封涿郡公。王世充篡，楚不从，死之。

来和，京兆长安人。周时，以相术封洹水县男。隋受禅，进爵为子。







