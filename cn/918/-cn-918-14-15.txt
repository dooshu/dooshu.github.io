○贺学台新正

伏以玉烛调和五色转灰葭之管璇台布泽三阳回谷黍之春始和而颂新禧椒花结彩寰宇而依旧德棫朴兴謌士气欢腾、官寮喜溢、恭惟台台、金启精英。玉融风雅银涛珠露石渠研班马之文锦宇瑶函嵩室读神仙之籍卿云晻露光浮綘帐之华奎曜昭回影映氷壸之鉴世叶得师之愿。邦收造士之资兹者、律居太簇。序始黄锺。元日昌辰。巳转玑衡之柄。春王召令初看蓂荚之司淑气回芳梅柳近琼阶而献笑阳和出震蘼芜迎玉节以含滋试循华序之推迁。共仰元功之调燮。某朴樕微材章缝贱品、绾铜有惧茂弘。结绶常惭叔度。拙守之品流最下期一当于舆评高山之仰止弥殷。冀无忝于朗鉴。伏愿履端伊始长发其祥颂介、祉于兴居。迓纯禧于锡命从此三条银蜡骊黄尽囿于东邦伫看五夜瑶阶凤诏衔来于□阙值兹大节、曷□寸私、

