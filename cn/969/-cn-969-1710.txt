刘克庄　用洪君畴韵送徐仲晦赴乡郡二首

于君外物一毫轻，七聚争看锦昼行。

昔苦缿筩无路达，今欣蜡烛照天明。

潢池赤子思重活，青社饥民待再生。

前哲贵分人以德，独清不若众皆清。

刘克庄

刘克庄　用洪君畴韵送徐仲晦赴乡郡二首

传闻君相奖清修，印节移来某水丘。

范孟博非私奏劾，祁大夫不避亲讐。

青黄未接宜开廪，红腐无多谩唱筹。

事尚可为君努力，明时未好说归休。

刘克庄

