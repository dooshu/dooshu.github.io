【建兴中江南谣】

〖《晋书》曰：建兴中。江南谣歌。按白者。晋行。坑器有口属瓮。瓦瓮质刚。亦金之类也。訇如白坑破者。言二都倾覆。王室大坏也。合集持作《无瓦》者。元帝鸠集遗馀。以主社稷。未能克复中原。但偏王江南。故其喻也。及石头之事。六军大溃。兵人抄掠京邑。爰及二宫。其后三年。钱凤复攻京邑。阻水而守。相持月馀日。焚烧城邑。井堙木刊矣。凤等败退。沈充将其党还吴兴。官军踵之。蹈藉郡县。充父子授首。党与诛者以百数。所谓扬州破换败。吴兴覆瓿《娄瓦》。瓿《娄瓦》瓦器。又小於《无瓦》也。〗

訇（呼宏反。）如白坑（《宋书》作坑。）破。合集持作《无瓦》。（音武。）扬州破换败。吴兴覆瓿（音部。）《娄瓦》。（卢斗反。○《晋书》五行志。《宋书》五行志。《诗纪》四十四。）

