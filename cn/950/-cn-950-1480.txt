杨万里　上巳後一日，同子文、伯庄、永年步东园三首

兄弟相过看牡丹，牡丹看了看东园。

攀翻花木来还去，九径还行十八番。

杨万里

杨万里　上巳後一日，同子文、伯庄、永年步东园三首

九径阴阴一一穿，前谈後笑各欣然。

缓行不是身无力，满地残红不忍前。

杨万里

杨万里　上巳後一日，同子文、伯庄、永年步东园三首

只爱酴醾雪作葩，不知雪後减金沙。

春皈道是无情著，试看游丝舞落花。

杨万里

