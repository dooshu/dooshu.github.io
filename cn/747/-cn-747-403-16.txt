○对字诂判

〈甲书字诂，所由计功不及日。请科罪。不伏，诉云：纸类不同。〉

底禄致位，职司在公，登朝庶官，无废一命。甲也游学，效於文字，工彼汗简，尝观太史之书；临诸墨池，能妙右军之笔。徵乎考绩，在日课而有违；何以旷官，俾月将而不及。宁使微言有绝，古训无传。诚计功而致科，岂多言而获免？

赵子馀

子馀，天宝时擢书判拔萃科。

