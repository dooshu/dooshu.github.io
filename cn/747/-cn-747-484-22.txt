○中书门下贺邢州获白雀白山鹊表

臣某等言：“今日伏奉宣示，昭义军节度使李元淳所进，於邢州获白雀白山鹊各一者。”谨按《孙氏瑞应图》曰：“王者奉已俭约，尊事耆老，则白雀见。又《晋中兴书》曰：“天下安宁则见。”伏惟陛下纯俭成化，乾坤合符。敬彼黄，感兹霜毳。俗既登於寿域，事多验於祥经。用应昌时，固无虚月。昔神雀效祉，乾鹊知来。或用以纪年，或闻诸往载。岂比山禽叶质，灵贶特殊。皎洁异姿，追飞交映。休嘉所集，遐炙同欢。臣等忝，列台司，倍百忻贺。无任喜庆踊跃之至！谨奉表陈贺以闻。

