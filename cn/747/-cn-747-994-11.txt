○处士胡君墓志铭

君讳，字尚真，安定人也。远祖因宦，遂居介休。夫榱椽是佐，错胡综之文章；清白知名，见胡威之父子。光光懿烈，不替先风。简牒详诸，可略言矣！祖买，隋孝廉举文林郎。幼洽诗书，长崇礼乐。太初玉树，夙擅嘉声；韦氏金ぷ，遽升高第。父端，养素不仕，情贪野薜，志蔑裘裳。道在邱岑，迹存山水。

君濯濯仪形，汪汪轨度，珠胎孕月，光彩绝伦，兰若衔风，幽芳自远。乡里称善，喻彼少游，文籍自娱，同夫孟陋。遗累嚣滓，傲性烟霄，簪轩不介於怀，宠辱不惊其虑。岁临辰已，郑康成於是云亡；月犯少微，谢庆绪俄而致陨。春秋七十，卒於私第。夫人石氏，荷比秀，美箭齐贞。宜其室家，和如琴瑟。翰林之鸟，始双飞而只飞；龙门之桐，俄半生而半死。嗣子怀爽、怀玉，岵屺长违，霜露增感。粤以开元三年岁次乙卯龙集单阏十月己酉朔二十五日癸酉，迁窆於介休县东二十里平原。礼也。绵上山傍，昭馀泽右。惧陵谷而骤易，思封树而永怀。乃为铭曰：

盘根安定，散叶汾ヂ。乃祖乃父，光後光前。惟君节，业尚虚元。鬼瞰庭宇，鸟鸣座筵。不逢石髓，俄归玉泉。一邱陇，长嗟逝川。

