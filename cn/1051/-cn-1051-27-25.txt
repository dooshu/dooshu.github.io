崔与之　张进武善风鉴谓予豸骨日他早晚入台求诗赠之

荧荧碧眼照人寒，一别重逢岁又残。

老去但求闲处乐，君来尚作向时看，

谁将伏豸夸颅骨，我有盟鸥吒肺肝。

坎止流行随所遇，何须觅梦到邯郸。

崔与之

崔与之　张进武善风鉴谓予豸骨日他早晚入台求诗赠之

瘦插秋山耸两肩，荒寥不直半文钱。

孤山放鹤林和靖，风雪骑驴孟浩然。

万事转头浑是梦，一身安分总由天。

烦君束起前途事，我欲沧江买钓船。

崔与之

