○子昂畵马歌

学士宋王孙。畵马皆龙姿。曾写飞黄出天厩。尚留云影落瑶池。池头马官锦靴袴。缓鞚长牵时拂顾。万里精神开绢素。百年毛鬣生风雾。吁嗟内乘无人识。想见奔腾过都国。翠仗朱轩数往来。金羁玉勒增颜色。只今天子罢南征。又闻东廵辽海城。安得四马忽然生。登台一顾千金□天上尝随八骏行。

【舒章曰结处不强合时事】


