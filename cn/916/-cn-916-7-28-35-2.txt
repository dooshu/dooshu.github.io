【答唐娘七夕所穿钅咸诗】

倡人助（《诗纪》作效。）汉女。靓（岁时杂咏作净。）妆临月华。连针学并蒂。（岁时杂咏作带。）萦缕作开花。孀闺（岁时杂咏误作阑。）绝（岁时杂咏作□。）绮罗。揽赠自伤嗟。虽言未相识。闻道出良家。曾停霍（岁时杂咏作使。）君骑。经过柳惠车。无由一共语。暂看日升霞。（○玉台新咏六作徐悱。古今岁时杂咏二十五。《诗纪》九十四。）

