杜柬之　至自云安题净戒院二首

山口出云鸠唤雨，三月巴山蒸溽暑。

浊流来作虎眼文，一叶孤舟命如缕。

道傍绿树安阴凉，中有金仙古道场。

去家才馀二百里，且复看此青筼箉。

出门满目伤覉旅，归舍还煎碎儿女。

欲问阇黎借榻眠，卧对龛灯淡无语。

杜柬之

杜柬之　至自云安题净戒院二首

麦芒焦，桑椹紫，

田家夫妇忙欲死。蚕入簇，

麦登场，夫妇饱煖孰可当。

道旁书生空有妇，不蚕而衣真汝负。

功名富贵老不来，书剑风尘一生误。

何时郎买百株桑，身耕妇织策最良。

董生莫厌徵租吏，苏子无由黑貂弊。

杜谨言

