史尧弼　贺苏邛州移鼎州兼呈八座四绝

州并重湖水入云，天边鸿雁影还分。

政成鲁卫因循地，人是茅山大小君。

史尧弼

史尧弼　贺苏邛州移鼎州兼呈八座四绝

何须万里寻岣嵝，更问君王觅鉴湖。

箭镞玉床今在手，桃花流水去分符。

史尧弼

史尧弼　贺苏邛州移鼎州兼呈八座四绝

白鹤山头留几时，白鹤池畔歌来迟。

浮邱伯去无消息，老眼而今傥见之。

史尧弼

史尧弼　贺苏邛州移鼎州兼呈八座四绝

云海相望定渺然，已惊别梦不成圆。

他年胜处烦推毂，此道沧洲好待看。

史尧弼

