○再與五道 【 驛馬】

遼左營伍、為驛逓所敝極矣、往者行議、誠欲求一堅决法子、割斷葛藤、使營驛判而為二。以絕撥差之累頃承教清差釐弊諸欵、大抵皆目前調停、尚無截然一定之說、而至於中間條理節目、亦多所未詳。恐於此事終無裨也、夫今日驛逓之所不足者獨馬耳、驛馬不足。則營馬終不能革。有馬矣。而領養無人。苟必待勾原軍而後付之馬何時而得到驛也有軍矣。而養贍無資。苟不盡查其牧田而還給之。驛何藉而得存軍也此本兵指李臨寰也曾為遼撫查本兵撫遼時。曾以驛馬不足。議動年例馬價買補。其大旨以買驛馬以代營差省營馬以備操用是補驛馬。即所以補營馬。况營馬不以差累。將來倒損自少。又能節省以與驛逓通融。其顧馬一節。則以驛軍逃者未能遽勾。缺者未能驟補。就于附近該管營內撥步軍頂補領養走差。此二說深得權宜。舍此而求。亦無別法。惟將步軍即真頂補。尚覺未便。仍應速勾該驛正軍至日。換步軍回伍為妥而至于驛田尤是驛軍根本大半為奸豪所占。驛之不振。全由于此。必須設法清查。盡還驛軍。其營軍暫領馬匹者。亦照數撥種。俟正軍至日付還。必如此而後驛能自立。營不受累。庶幾其有振起日也。

