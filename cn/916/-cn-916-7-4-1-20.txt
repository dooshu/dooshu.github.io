【孙】

〖《文选》作张。六臣本注云。五臣作孙。〗廷尉绰杂述太素既已分。吹万著形兆。寂动苟有源。因谓殇子夭。道丧涉千载。津梁谁能了。思乘扶摇翰。卓然凌风矫。静观尺棰义。理足未尝（本集作常。李善本《文选》同。）少。ぁぁ秋月明。凭轩咏尧老。浪迹无蚩妍。然後君子道。领略归一致。南山有绮皓。交臂久变化。传火乃薪草。□□玄思清。胸中去机巧。物我俱忘怀。可以狎鸥鸟。（○同上）

