○九日安陵同蔡成之发舟

亢帆安陵浦。泛舸清川浔。渚枉倦回沿。厓倾诧崎■〈山钦〉。寒原变凄候。浮霭散层阴。落日隐丛薄。孤霞冒平林。虽同佳人娱。屡兴游子吟。登高谁为情。枉兹岁物伺。旷达获自古。维絷惭在今。缅怀篱下菊。结念丘中琴。川涂渺无绪。风波浩难任行因逐物役。杳然返素心。

【辕文曰兴词金石亦有山水之音】

【卧子曰雅调】

