【五月长斋诗】

炎精育仲气。朱离吐凝阳。广汉潜凉（广弘明集作源。注云。三本作凉。）变。凯风乘和翔。令月肇清斋。德泽润无疆。（广弘明集注云。宋本作强。）四部钦嘉期。洁己升云（广弘明集作虚。注云。三本作云。宫本作灵。）堂。静晏和春晖。夕阳厉秋霜。萧条咏林泽。恬愉味城傍。逸容研冲赜。彩彩运宫商。匠者握神标。乘风吹玄芳。渊汪道行深。婉婉化理长。□□维摩虚。德音畅游方。罩{穴牛}（广弘明集作牢。）妙倾玄。绝致由近藏。（广弘明集作臧。注云。明本作藏。）略略微容简。八言振道纲。掇烦练陈句。临危折婉章。浩若惊飙散。ぁ若挥夜光。寓言岂所托。意得筌自丧。沾ㄝ妙习融。靡靡轻尘亡。萧索情牖颓。寥郎神轩张。谁谓冥津遐。一悟可以航。（广弘明集作抗。注云。三本、宫本作航。）愿为游游师。棹□□入沧浪。腾波济（广弘明集作渗。注云。三本、宫本作济。）漂客。玄归会道场。（○广弘明集三十。《诗纪》三十七。）

