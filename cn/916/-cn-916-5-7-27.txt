【代边居行】

少年远京（本集、《诗纪》并云。一作荆。）阳。遥遥万里行。（本集作方。）陋巷绝人径。茅屋摧山冈。不睹车马迹。但见麋鹿场。长松何落落。丘陇无复行。边地无高木。萧萧多白杨。盛年日月尽。一去万恨长。悠悠世中人。争此锥刀忙。不忆贫贱时。富贵辄相忘。纷纷徒满目。何关慨予伤。不如一亩中。高会挹清浆。遇乐便作乐。莫使候朝光。（○本集三。《诗纪》五十。）

