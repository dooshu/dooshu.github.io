林光朝　挽方通判良翰

楼橹千重铁作门，不堪聚米更重论。

居延岁月那相似，一听悲歌一断魂。

林光朝

林光朝　挽方通判良翰

得钱终日走燕寺，抱膝经年动越吟。

想得长安西望眼，只应黄鹄见归心。

林光朝

林光朝　挽方通判良翰

达者渊明自挽歌，新坟数尺奈愁何。

鸡林贾客无从问，收拾篇章有几多。

林光朝

林光朝　挽方通判良翰

九死穹庐我未甘，后来勿使陇西惭，

明时节义多传述，柱下何人是老聃。

林光朝

