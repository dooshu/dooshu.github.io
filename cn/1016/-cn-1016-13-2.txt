杨承祖　归耕亭二首

乘兴登临弗杖藤，绝巅未已觉身轻。

新开竹径从风入，小坐松冈待月生。

江上数峰攒壁立，林间一阁碍云行。

凭栏朗诵昌黎句，水碧双增远目明。

杨承祖

杨承祖　归耕亭二首

丹青模写费毫端，此景居然两寺间，

半岭松阴观鹤憩，一泓雪影照人颜。

及时行乐恐无地，何进归休始买山。

多谢好风吹妙语，西湖处士棹丹还。

杨承祖

