与楚抚院汪南明


辱惠，不敢例辞，登领感谢。承教云云，今日筹边第一计，仆已虑之久矣。但谭、戚二君，数年间大忤时宰意，几欲杀之，仆委曲保全，今始脱诸水火；一旦骤用之，恐不可成，徒益众忌。且以九边万里之远，驰驱经略，而责效于三载之间，即二君高才，亦未能办也。当取公策，秘之锦囊中，酌而行之。大疏封远，未敢宣泄，惟冀台原。





