周必大　次韵程泰之正字奉祠惠照院咏雪五首

天女飞花现化城，禅房深处想神清。

斋心正使无低唱，拥鼻何妨效洛生。

周必大

周必大　次韵程泰之正字奉祠惠照院咏雪五首

造化平心混万殊，高低一色眩离朱。

如何尚爱南枝瘦，偏以凝脂助曼肤。

周必大

周必大　次韵程泰之正字奉祠惠照院咏雪五首

方丈仙人定好奇，行吟合璧作琼蕤。

免园且就如今赋，凤沼重看异日诗。

周必大

周必大　次韵程泰之正字奉祠惠照院咏雪五首

吻燥谁濡翰墨场，绝思齿烦漱甘芳。

粉身莫信归汤鼎，要与团龙发暗香。

周必大

周必大　次韵程泰之正字奉祠惠照院咏雪五首

剥啄朝来送好音，唱妍酬丽自书林。

柴门未扫檐垂溜，笔退谁知抱膝吟。

周必大

