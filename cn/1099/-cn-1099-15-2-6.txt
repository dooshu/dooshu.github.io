○論遣將征勦麓川疏 【 計處麓川】

昨日欽蒙　上命、寫召李隆勑書、臣已謹遵寫稿進呈、伏竊思之、南京根本之地、李隆受先朝簡拔、守備十六七年、本官謹慎小心、克稱委託、軍民獲安、　朝廷無南顧之憂、今以麓川之事　召之、然麓川遐荒小夷。屢拒　朝命、固當問罪、今以蔣貴之才勇。復擇一二人善戰者為之佐輔。又以文臣王驥歷練老成贊理之。足任其事。况李隆之才。長於守備。未聞其有攻戰之能。若論攻戰。李隆必不及李安。又蔣貴新封為伯。李隆嗣承伯爵三十餘年。　朝班次序。蔣貴當在李隆之下。若使蔣貴總兵。而李隆為副。似有未當。雖出　上命。李隆固不敢違。然彼此心不相孚。亦難行事。臣愚見欲俟蔣貴至日、與之計議、佐輔必欲得人、亦未為遲、如此庶幾事得穩當、而成功可冀、臣又有愚忠、冐凟　天聽、麓川之事本厲貪功文貞此疏殊為讜正昔　太宗皇帝征討有罪。必先遣人再三撫諭及其不從。然後加兵。今麓川拒　命。臣亦深切惡之。非欲釋其罪。但思古人有言。兵者凶器、戰者危事、自古聖帝明王。皆不輕用者。恐害及無辜。有傷天地之和氣也。又慮用兵遠方。雖有將有兵。而糧食不足。猝難為力。亦所當計。臣又思自麓川拒命。比　先朝廷所遣撫諭　勑書。善為觧紛恐有阻隔未曾到彼。又雲南總兵官。將彼所差之。悉置於死。是以此賊心懷疑懼。不敢再遣人來。近其所遣忙怕力線觀來。已蒙　皇上恩賞。特旨許令改過。赦宥其罪。就命齎　勑回還。臣竊計此　勑到彼。賊必遣人再來。視其情偽。為之虎置。皆是將帥激之必反近者又有　勑令沐昂等留之不遣。則使此賊終不知　皇上天地大恩。無繇改過。將來必勞天兵。伏望　皇上體天之心。今且日務選將操兵積糧。以備征用。姑先放忙怕力線觀齎　勑回彼使知　皇上大恩。以圖改悔。亦是一策縱使彼執迷不改亦且緩其備敵之心待雲南糧儲有積。將士操習精銳。即一鼓進兵勦滅。以昭　天討。亦未為遲。况留此二三人實不足為輕重但恐留之日久。使賊之逆志益堅。而為備愈固。或啟其竄伏之計。况彼烟瘴之地。大軍難以久駐。而賊得窺伺官軍進退。以為出沒。急難成功。臣惓惓愚忠、非敢為緩兵之計、但願大兵之行、必出萬全、以為　國家久安長治之道、冐凟　天聽伏惟　聖裁、

