96　比卦爲坤土坎水相得


釋文全云：「陸德明作。」引子夏傳云：「地得水而柔，水得地而流，故曰比。」周禮夏官大司馬疏謂：「坤爲土，坎爲水，水得土而流，土得水而柔。」是水土和合，故象先王建萬國，親諸侯。

【元圻案】周易集解引子夏傳作「地得水而柔，水得土而流」。今本子夏傳作「地藏水而澤，水得地而安」。〇讀書志一：「周禮疏四十卷，唐賈公彦撰。公彦，洺州人，永徽中仕至太學博士。今併爲十二卷。」





