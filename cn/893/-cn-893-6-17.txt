高句骊





《后汉书·东夷传》：高句骊，在辽东之东千里，南与朝鲜、秽貊，东与沃沮，北与夫余接，地方二千里。《唐书》：高丽，本扶余别种也。地东跨海距新罗，南亦跨海距百济，西北度辽水与营州接北靺鞨。其君居平壤城，汉东乐浪郡也。去京师五千里而赢。《石林燕语》：高丽，自三国以来见于史者，句骊，其国号；高，其姓也。隋去“句”字，故自唐以来，止称高丽。



金花折风帽，白马小迟回。翩翩舞广袖，[一]似鸟海东来。

[一]《北史·高句丽传》：人皆头着折风，形如弁，士人加插二鸟羽。贵者其冠曰苏骨，多用紫罗为之，饰以金银。服大袖衫，大口裤，素皮带，黄革履。





