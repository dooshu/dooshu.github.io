【长沙人石虎谣】

〖环宇记曰：长沙县石虎在县东四里。每食他廪。当吴芮为王之时。仓廪废耗。芮以生肉祭之。后截其头截其身。由是长沙人谣曰：〗

石虎头截。仓廪不阙。

（〇环宇记一百十四。）

【元帝时童谣】

〖《汉书》曰：元帝时童谣云云。至成帝建始二年三月戊子。北宫中井泉稍上。溢出南流。井水。阴也。灶烟。阳也。玉堂、金门。至尊之居。象阴盛而灭阳。〗窍有宫室之应也。王莽生於元帝初元四年。至成帝封侯。为三公辅政。因以篡位。

井水溢。灭灶烟。灌玉堂。流金门。

（〇《汉书》五行志。《初学记》二十五。《御览》百八十九、八百七十一。《乐府诗集》八十八。《诗纪》八。）

