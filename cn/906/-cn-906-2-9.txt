宋四厢乐歌


王韶之

《宋书·乐志》曰：“王韶之造四厢乐歌五篇。一曰《肆夏乐歌》，四章：客入，四厢振作《於铄曲》；皇帝当阳，四厢振作《将将曲》；皇帝入变服，四厢振作《於铄》、《将将》二曲，又黄钟、太蔟二厢作《法章》、《九功》二曲。二曰大会行礼歌二章，沽洗厢作。三曰王公上寿歌一章，黄钟厢作。四曰殿前登歌三章，别用金石。五曰食举歌十章，黄钟、太蔟二厢更作：黄钟作《晨羲》、《体至和》、《王道》、《开元辰》、《礼有容》五曲，太蔟作《五玉》、《怀荒裔》、《皇猷缉》、《惟永初》、《王道纯》五曲。”《古今乐录》曰：“案《周礼》云：‘王出入奏《王夏》，宾出入奏《肆夏》。'《肆夏》本施之于宾，帝王出入则不应奏《肆夏》也。”





