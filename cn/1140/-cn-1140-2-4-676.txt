为吴恺仲书册

崖中从坐啸湖海气空羣酒泛?江月衣飞白岳云路难重结客身隐自论文山馆梅花早含情应为君泾川邓明府伟男招讌水西烟雨亭因留坐月宿楚公山房【偕同甫天石瞿山限韵】

一亭收衆妙客到及晴游水落云帆远风疎山磬秋数峰争返景斗酒得沧洲旧句惭留碣重来渐白头【廿年前旧作张菊水明府为余刻碣置壁间】

二

地主懽难罄云归客未还残尊邀好月清话聚寒山讲席荒祠古【有水西书院】禅宫短榻闲青莲与黄蘖此夕倘人间【寺为黄蘖道塲有李太白题咏】

