夏竦　奉和御製读后汉书诗

明帝章朝物，三雍复旧常。

籯金赏西域，雅乐奏南阳。

拜老鸿徽茂，祈农盛典彰。

珍符昭美应，献寿表隆昌。

夏竦

夏竦　奉和御製读后汉书诗

独行懲浇俗，嘉名动远荒。

至诚祈夏雨，严意励冬霜。

果行推陵险，丰规欢履方。

孤高惟大逊，寿考茂祺祥。

夏竦

夏竦　奉和御製读后汉书诗

昭公祥汉律，求比礼三千。

刻敝深文息，宽平治德全。

芳猷宣辅弼，馀庆茂忠贤。

方验来嘉瑞，仁矜理最先。

夏竦

