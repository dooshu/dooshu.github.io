【司马门】


（战国）天子宫外门总称。汉刘向《列女传》卷六：“钟离春诣齐司马门。”汉刘向《新书》：“天子宫门曰司马门。”司马贞曰：“天子门有兵栏，曰司马门。”《战国策·秦策》五：“武安君北面再拜赐死，缩剑自诛，乃曰：‘人臣不得自杀宫中。’过司马门，趋甚疾。……”全仲翚《战国策补释》曰：“总言之，外门为司马门。”　（汉）宫城四面四门之总称，因每门有司马掌守卫，故有“司马门”之总名。司马门，非一门之名。明末顾炎武《历代京宅记》卷四《关中》二《右建章宫》：“师古曰：‘凡言司马门者，宫垣之内兵卫所在，四面皆有司马，司马主武事，故总谓宫之外门，为司马门。按汉《宫卫令》，诸出入殿门、公车、司马门者，皆下，不如令罚金四两。’”





