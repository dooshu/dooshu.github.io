赵蕃　枕上

道人急打五更钟，窗外悲风正吼松。

归梦不须惊久客，骤寒便欲作初冬。

赵蕃

赵蕃　枕上

鼠上书檠暗，巢惊瓮牖明。

不眠知夜久，欲起怕寒生。

城与江山近，秋添鼓角清。

经营才五字，展转欲残更。

赵蕃

赵蕃　枕上

风雨杂荒更，晨鸡不暇鸣。

客程难去住，秋感易凄清。

强说骚为仆，那知钱是兄。

长贫自吾事，未用悔平生。

赵蕃

