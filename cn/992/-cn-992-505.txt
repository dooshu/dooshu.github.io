魏了翁　真除后谩记所见

晓风鞭袖闯天关，滥缀东西两省班。

当日入趋东杂殿，番休却逐侍臣还。

魏了翁

魏了翁　真除后谩记所见

记注愆期已隔年，濡螭夹案谩云然。

惟余一事光千古，后殿前朝听直前。

魏了翁

魏了翁　真除后谩记所见

晨将榜子关宾合，辇出房时已奏知。

陛对臣寮才下殿，朱衣丝履上东墀。

魏了翁

