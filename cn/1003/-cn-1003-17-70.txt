曾几　逮子作亭于官舍明清堂后种竹殆千竿余名其亭以留客取老杜竹深留客

行到竹穷处，有亭佳可游。

境因吾子胜，客为此君留。

娟静经时雨，萧梢六月秋。

岂无他草树，泾渭不同流。

曾几

曾几　逮子作亭于官舍明清堂后种竹殆千竿余名其亭以留客取老杜竹深留客

种竹无他事，林间与客游。

自应携手入，安用闭门留。

静可过僧夏，清宜对弈秋。

衰翁九节杖，来往亦风流。

曾几

