○论宪宗葬议

天子之葬七月，《春秋》之义。志崩不志葬，必其时也。举天下葬一人，故过期不葬则讥之。高祖、中宗，葬皆六月。太宗四月。高宗九月，睿、代二宗皆五月。德宗十月，顺宗七月。惟元、肃二宗皆十二月。有为为之，非常典也。且葬毕而虞，虞而卒哭，卒哭而，皆卜日。今葬卜岁暮，则毕在明年正月，是改元庆赐皆废矣。

