○严饬里胥

毋遇编审届期、粮房里书、是其一场大生意、预先勾通户长、受贿分肥田粮则以多作少人丁则卖富栽贫。如前种种弊端、牢不可破、宜于编审将届、先传集各图里书及胥役等。当堂严为申饬务须力除锢弊槩与更新以共副本县均差恤累至意。倘阳奉阴违。仍前作弊。查出立时处死决不姑贷仍取甘罪结状存案若临事查出其奸。即重责大枷示众审完按律追赃治罪。庶奸猾里胥知儆。

