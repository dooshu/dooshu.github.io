释文珦　天地无穷行

天地无穷，人处于中，

三才既兆，庶类皆通。

至圣立极，万方所宗。

如星拱北，如水朝东。

垂衣则治，天下为化。

孝慈道广，是谓大同。

自兹而降，谋用昌崇，

抹由此起，强弱相攻。

上下分乱，莫知适从。

匪兹礼义，曷能靖共。

顺之者吉，逆之者凶。

不能率此，斯曰颛蒙。

穷通得丧，实维降衷。

巧愚不与，系於遭逢。

毋肆小智，以菑厥功。

安时处顺，於焉考终。

【卷08】

释文珦

