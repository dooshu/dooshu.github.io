92　艮其趾雖行猶不行　艮其輔雖言猶不言


「趾所以行，輔所以言。艮其趾，雖行猶不行也；艮其輔，雖言猶不言也。故能時行時止，動静不失其時，其道光明。」馮當可何云：「名時行。」云。【原注】艮六四「艮其身」，象以躬解之。傴背爲躬，見背而不見面。朱文公詩云「反躬艮其背」，止其所不見，止於至善也。

【元圻案】「反躬艮其背」，朱子感興詩句也。「止其所不見」，本程子語。〇經義考：「馮氏當可易論三卷，佚。程迥曰：『蜀人馮時行，字當可，號雲先生。』朱子曰：『馮當可，字時行。』」〇馮椅厚齋易學間引當可之説。





