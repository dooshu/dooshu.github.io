○礼部侍郎举人自代状

〈朝议郎守尚书礼部侍郎骑尉赐绯鱼袋臣权德与准制举自代官朝议郎守中书舍人骁骑尉赐绯鱼袋权知吏部选事杨於陵〉

右。伏准建中元年正月五日制：常官上後三日举一人以自代者。前件官文词精雅，器业端醇，久践职员，多所练达。求才诚重，考艺尤难，将辨妍媸，必归鉴裁。使居其任，尤允至公。谨具名如前。谨奏。

