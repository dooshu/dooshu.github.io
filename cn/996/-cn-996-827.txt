项安世　又次王醇甫闻人主簿二首

眄柯陶令喜归园，莹玉灵均恨变丹。

朝饮夕餐和露摘，东篱南岫带云看。

仙方上说南阳寿，异色新添霅水寒。

谁道王郎偏爱竹，也来同枕效今潘。

项安世

项安世　又次王醇甫闻人主簿二首

花茎枯槁陋东园，蕊叶萧疏笑井丹。

环面钗头人服媚，杯脣盘口客争看。

照筵冰脍光同洁，钉坐监色并寒。

谁道仇香但栖棘，也吟时菊继江潘。

项安世

