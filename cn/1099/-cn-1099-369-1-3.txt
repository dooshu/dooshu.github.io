○上惺菴龐都堂 【 提督塩屯】

竊謂當宁之待老翁、可謂不愛官爵、不惜事權者矣、夫付之以莫大之權者、將期之以莫大之效、委之以莫大之事者將望之以莫大之功、予之以莫大之爵者、將遺之以莫大之艱?之以莫大之官者、將圖之以莫大之報、此瑕前所謂海宇仰經畫之成　廟社委治安之寄者也、然其間法無畫一、事無專成、使人有難措手者、倘　朝廷以惟一惟成為主、半歲後、竢我翁詢訪巳週、機宜巳悉、紀綱巳布、施設巳閑、其言太大若爾則唐劉士安之任也應天廵撫有缺、即以兼之、併總理糧儲、又一半歲、鳳陽廵撫有缺、即以兼之、併總督糧運、凡地方小大之官、俾得自保留、自薦陟、同心僇力、歸於久任、如此、則在上非九牧之羊、在下無駟班之馬、一鞭策正啣勒、惟翁所驅何適而不可、然此自當宁授任者言也然以愚計之、大臣之事。與小臣殊。而控馭廣遠。與獨制一隅者異。以擇所最急者起事。以審所最切者程功。以推誠為良。以去讒為大。以知人為務。以進賢為先。誠令得忠實剛直有猷有為者十數輩、布列守令、與我同心以憂國家、何事而不濟、所謂最急最切者、愚以為今當訪邊方地廣民稀之郡。可以興利者。龐都御史以塩法兼九邊屯田當時以委寄太重言官論劾罷去楊冢宰亦以是去任盖當憂其任之過專不宜憂其權之未至也特保一人往知其府事。特保數人知其縣事。專以治農搜粟為功最。或六年或九年。必要大成。務令上下事使之間。毋得苟且以塞責。其起手之初。不可惜費。必預借支鹽銀餉邊者。一二十萬兩。與為工本。限二年後以粟償銀每粟一石。准銀五錢。是借銀者無大費。而借銀以興農者有大利也。何者、每耕田百畝、工人牛具種粟、計費銀二十兩、歲所收入、可得一倍、以其半抵還借出之數、餘留作下年工本、三五年後寬其征入、定其賦額、畫其閭里、正其疆界、修其溝瀆、課其桑棗、聯其保伍、教其射藝、導其擊刺、俾之自保室家、自睦隣里、自守本業、自捍寇盜、官府又為之衛以兵卒、守以墪臺、連以鄉堡、固以城塹官民一心、兵農恊力、平居可以給俯仰、有事可以犯患難、長治久安之圖也、倘以為務廣難周。且用銀二萬兩擇便宜地先開千頃。以漸試之。亦其可也。禹之興也、盡溝洫之力、周之興也、知小民之依、三代盛王、咸遵斯軌、我　太祖高皇帝初定江南、限于人多地少。甫得淮之南北。即惓惓分撥細民。往濠梁廬州等處種田。蕩平中原。屢下嚴令。令山東河南北平。每戶一年栽桑棗二百株。次年四百株。三年六百株。又令鑄農器。分給北土被兵之民。仁政如此。三代之遺也。二百年來、生長稠聚、今腹裏之地、不耕者鮮、其有荒棄迯亡者、徭役貪暴為之毆耳、邊方郡縣、則多困於夷虜入搶是以百年丘墟、千里蓁莽、有志之士、每扼腕焉　國家供養邊兵、歲費以費百萬、而每有寇入、輒莫能禦、大抵以數百萬民膏民血吮噬於積偷苟竊之渠奸、詰之則曰銀無濟事、兵無宿飽、此其為可欺之方、是以勤當宁之慮、而重我台慈之寄也、先君文敏公曾聞之太宰周用云山東北直等處。得良有司興地利。一年創始。三年見效。十年大成。又聞之大學士楊一清云、陝西沃壤千里。得人力開墾。三邊兵食。不勞而足。先君以此二人言上之　先帝。且曰聖王裁成天地。左右斯民之實功也。夏后周王之實効也。近日洪翁廵撫山東。專責有司勸課農桑。下行屬邑。上形奏章。申勑再三。幾有成績。斯亦其一明騐也。雖然此兵食之大端。邊境之一事。然亦老生之常談。經邦之末議也。朱文公云其事不在邊鄙而在朝廷。其具不在兵食而在紀綱苟紀綱不立。誠心不開。公道不布。是非不白。毀譽不真。智者謀。愚者潰其成忠者奮。奸者曳其尾。雖使充國之在金城、諸葛之在渭涘、而百十龔黃卓魯、以為之趨走後先、無益于事、盖愚讀書、至夫子言去食去兵、無信不立、未嘗不三嘆也、從古及今、豈有無兵無食無人才之世、惟其信義不彰、如前之云、是以不得而為之用、故曰以推誠為良、以去讒為大、以知人為務、以進賢為先也

