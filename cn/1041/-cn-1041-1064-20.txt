舒坦　和刘谊翁留题惠安二首

坞云过雨翠成堆，天淡平湖一鉴开。

万木号风韵丝竹，千峰带月上池台。

静无俗驾金铺地，閒有高人玉满杯。

闻道碧桃看欲发，刘郎何事不归来。

舒坦

舒坦　和刘谊翁留题惠安二首

十里松竹翠插天，暗溪嫩草半芊绵。

笙歌自满萧郎宅，琴鹤空随贺老船。

未分旧游云寂寞，遥知归梦蝶联翩。

故山幸好宜回首，还见人间换一年。

舒坦

