○織造議 【 織造絲料】

照得諸司職掌內開、凡織造供用袍服叚疋、及祭祀制帛、須於內府置局織造、其所用蠶絲紅花藍靛、於所產去處稅糧內折收、按歲差人、送庫支用、是知織造制帛絲料、會有在丙字庫支用、係　祖宗正法、嘉靖四年、料造制帛一萬五千叚、本部失於查照將該用絲料不作會有行、丙字庫支用、卻作會無行、應天府、舖戶買用、實係違法參照舖戶何輔所告、情既可憫、理亦甚直、既丙字庫申有堪用細絲、擬合將原擬行應天府舖戶買絲一節、改正會有行、丙字庫支用、巳經行移神帛堂、遵依選用、及條送南京禮部擬行會題去後、今准南京守備司禮監太監高某等揭帖、內稱神帛堂堂長稟稱丙字庫絲不堪織造、臣等參看得丙字庫、內外官員吏典人等、職專收支、乃將稅糧折收、串五細絲、濫收粗絲以致不堪織造支用、乃將稅非受賂狥私、亦係感職悞事、查得大明律起解金銀足色條下、凡收受諸色課程變賣物貨、起解金銀、須要足色、如成色不及分數、提調官吏人匠各笞四十、著落均賠還官、所據該庫內外官員吏典人等、相應比附前律、查提究問、但該庫申稱所收絲堪用、又經守備官選中、今神帛堂卻稱其絲不堪、參以舖戶告詞、中間恐有別情、乞勑該部計議。合無將該庫內外官員人等、比附前律提問、惟復別有定奪、通行奏請上裁、候有成　命、遵照施行、再照揭帖、又稱神帛堂急缺織造絲料、要行從長議處、參詳主意、不過要照舊行應天府舖戶買用。臣等議得買絲、違法損民、且使折收絲終歸無用、公私兩病、深為未便、本部既知其弊、豈可復行、但本堂執稱該庫所收串五絲、俱不堪用、若不急為議處、往來駁難、不免悞事、乞勑該部移文戶部、轉行南京戶部計議、合無將明年以後湖州府解到串五絲、徑送本堂收用、仍行移丙字庫知數、公私兩便、庶經久可行、又查得諸司職掌、內開蠶絲出產、在浙江湖州府、每年該折收六萬斤、見今每年折收串五絲荒絲、各止二萬兩、計各止一千二百五十斤、其神帛堂每年該用絲數累次行查、堅不准行、以此不知的數、據守備平日口稱每年織三千叚、該用絲二千八百十二斤八兩、又查得內織染局所織誥勑絲料、亦該在丙字庫支用、每年織一千道、計該用絲若干斤、照得見今折收串五絲數少、支用不敷、不免又費議處、亦乞轉行南京戶部、計議再查、神帛堂如果每年織制帛三千叚、則串五細絲、再加派二千七百五十斤、務勾兩衙門支用、此係舊制。不為多事。再照丙字庫、見有絲近年者、巳該三萬五千餘斤、遠年者不知其數。既各衙門俱不支用、俱將化為灰燼。似亦可惜。亦乞轉行南京部議處為便、

制帛一叚、長十八尺、料串五絲十五兩、每尺該絲八錢三分三釐、強　誥命一品文職、長一丈二尺料串五絲一斤十一兩六錢一分二釐五毫　二品長一丈、料絲一斤六兩八錢六分二釐五毫。　三品長八尺五寸、料絲一斤四兩一錢八分七釐五毫、　五品長六尺、料絲一斤五錢一分二釐、勑命料絲十三兩六錢九分二釐五毫　誥武職料絲十三兩一錢三分八毫　此料數係織造原數、今以制帛分兩丈尺計之、似乎至多、當時亦欲　題准减省後以遷官未奏云、

