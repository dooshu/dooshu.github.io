【宣辅政】

〖古上之回行。古今乐录曰：言宣帝圣道深远。扰乱反正。网罗文武之才。以定二仪之序也。〗

宣皇辅政。圣烈深。扰乱反正。从（《晋书》作顺。）天心。网罗文武才。慎厥所生。所生贤。遗教施。安上治民。化风移。肇创（《诗纪》云。一作造。）帝基。洪业垂。於铄明明。时赫戏。功济万世。定二仪。定二仪。（乐府无此三字。）云行（《宋书》、《晋书》作泽。乐府同。）雨施。海外风驰。（○同上）

