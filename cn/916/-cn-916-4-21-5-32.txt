【九月三日夕云林王夫人喻作令示许长史】

腾跃云景辕。浮观霞上空。霄□纵横舞。紫盖托灵方。朱烟缠ユ（真诰作旌。《诗纪》云。一作旌。）旄。羽帔扇香风。电号（真诰作嗥。）猛兽攫。雷（《云笈七签》作电。）吟奋玄龙。钧籁昆庭响。金筑（真诰作笙。）唱神钟。采芝沧浪阿。掇华八氵亭峰。朱颜日以（真诰作愈。）新。劫往方婴童。养形静东岑。七神自相通。风尘有忧哀。陨我白发翁。长冥遗遐叹。恨不早逸踪。（○同上）

