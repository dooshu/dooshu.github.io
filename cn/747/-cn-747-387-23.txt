○送颍州李使君赴任序

公之为颍州也，朝廷以不失人为明，颍人以得父母为幸。公独以去色养为戚，故执事者难之。其为公谋者则曰：“受命忘家公也，爱亲让禄私也。君子不以私废公，不以孝弃忠。况国家方亲亲贤贤，而当颍人师长之日，可以此时急闻礼而缓君命乎？”公曰：“诺。然後明日朱两︶而东，竭力致身之诚於是乎全矣。方当辑宁疲人，襦而之，宜其大王事而小行役。岂徂暑之热，远道之思，与前期之难，足搅胸臆？赋诗勖别，於以持赠。

