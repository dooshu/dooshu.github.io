○啸旨序

夫气激於喉中而浊谓之言，激於舌端而清谓之啸。言之浊，可以通人事，达情性。啸之清，可以灭鬼神，致不死。盖出其言善，千里应之。出共啸善，万灵受职。斯古之学道者哉。故太上老君授南极真人，南极真人授广成子，广成子授风后，风后授务光，务光授舜。滨之为琴以授禹，自後或废或续，晋太行仙人孙公能以啸得道，而无所授，阮嗣宗所得少分，其後不复闻矣。

马燧

燧字洵美，汝州郏城人。大历中为河阳三城使，汴将李灵曜反，燧击破之，迁河东节度使，又以破田悦功加同中书门下平章门下平章事、魏州大都督府长史兼魏博贝四州节度观察招讨使。兴元元年检校司徒，封北平郡王，讨平李怀光，迁光禄大夫兼侍中，与吐蕃盟平凉，为蕃军所劫，夺兵柄，守司徒，贞元五年图形凌烟阁。十一年薨，年七十，赠太尉，谥庄武。

