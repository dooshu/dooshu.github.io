【右监门卫将军夫人金堂县君钱氏墓志铭〈嘉五年〉】

夫人姓钱氏，余杭人也。曾祖吴越忠懿王ㄈ，祖卫州防御使惟渲，父文思副使象舆。钱氏自五代以来，尊中国，效臣顺，世称其忠。子孙蕃昌，至今不衰。夫人生于盛族，孝谨勤俭，性巧慧，喜字书。年十有四以选为右监门卫将军世准之配，封金堂县君。嘉二年九月庚子，以疾卒，享年二十有八。子男二人：令犭瞿、令ピ，皆太子右内率府副率，早亡。女三人，皆尚幼。以嘉五年十月乙酉，葬于永安之原。铭曰：

生宜其室，殁安其藏。铭昭其昧，以永不忘。

