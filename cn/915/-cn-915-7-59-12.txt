◇为宋公至洛阳谒五陵表

臣裕言：近振旅河湄，扬ユ西迈，将屈旧京，威怀司雍，河流遄疾，道阻且长。加以伊洛榛芜，津途久废，伐木通径，淹引时月。始以今月十二日次故洛水浮桥，山川无改，城阙为墟，宫庙隳顿，锺ね空列，观宇之馀，鞠为禾黍，廛里萧条，鸡犬罕音，感旧永怀，痛心在目。以其月十五日奉谒五陵，坟茔幽沦，百年荒翳，天衢开泰，情礼获申，故老掩涕，三军凄感，瞻拜之日，愤慨交集。行河南太守毛修之等，既开翦荆棘，缮毁垣，职司既备，蕃卫如旧。伏惟圣怀，远慕兼慰，不胜下情，谨遣传诏殿中中郎臣某奉表以闻。（文选。）

