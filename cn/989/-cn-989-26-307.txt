苏颂　尚书左丞赠开府仪同三司邓公挽辞三首

气縜江山秀，人如圭璧温。

一登文石陛，遂直紫微垣。

论议中司见，谋猷内制存。

公孙宿儒誉，垂老上金门。

苏颂

苏颂　尚书左丞赠开府仪同三司邓公挽辞三首

未正阶槐位，先登省辖崇。

帝方咨傅野，天遽夺杨公。

黻冕恩褒德，箫笳礼送终。

淮滨故人在，一恸向西风。

苏颂

苏颂　尚书左丞赠开府仪同三司邓公挽辞三首

贡部抡才选，高风素所钦。

方闻二道策，献纳百官箴。

荣滞登台晚，周爰注意深。

有时无命叹，遗恨古犹今。

苏颂

