赵蕃　同成父逸远自桃花游龟峰复回桃花赋诗二首

杖策入龟峰，行穿数里松。

殿依山立壁，门迳石成踪。

药有仙灵异，僧才粥饭供。

青冥谁为斲，衰疾奈何攻。

赵蕃

赵蕃　同成父逸远自桃花游龟峰复回桃花赋诗二首

薄暮出龟峰，何嫌细雨冲。

道边方闭户，溪阁正鸣钟。

客意冷如水，诗情哀似蛩。

更思眠借榻，终夕听淙淙。

赵蕃

