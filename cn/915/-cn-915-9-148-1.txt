◇应制旨推日行度数

臣履等谨奉依敕旨。案推历法表景长短之差，日行南北之道，旁考经记，近较目前，莫不事事符合，昭然可见。谨略条度如左，日道圆周三百六十度，分为十二辰，辰三十度半。春秋分出卯入酉，冬至则出辰入申，夏至则出寅入成。春秋分日出卯左右十五度，冬至日出卯南，去卯中二十四度，则是侵辰九度。夏至日出卯北，去卯中二十四度，则是侵寅九度。春秋分日入酉左右亦各十五度，冬至日入西南，去西中二十四度，是侵申九度。北极璇玑玉衡，上当天之北五十五度，北去黑山顶三十六度。夏至日在天南十二度。春秋分日在天南三十六度，冬至日中，日在天南五十度。冬至日中，日去金刚南三十度。（《开元占经》一）

