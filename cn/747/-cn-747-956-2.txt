○对凿井获镜判

〈凿井得古镜，不送官司。邻告违法。〉

乙既凿井，将开射鲋之泉；欲施纟瓶，已获盘龙之镜。清源初凿，疑菱花而始成；玉将升，似明月而飞出。宝匣藏而晦宇，美人拂而生光。王览影，已堪自爱；秦嘉赠心，叹惜何极！眷言此得，诚所珍奇。爰令送官，不吝於下，诚亦允当，固无所疑。即以邻者之言，乙之辜，庸人陷法，只堪矜悯。请宽於乙，将谓恤刑。

吕令则

