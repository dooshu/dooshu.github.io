【大安二年夏四月大将军出祖王羊二公於城南堂皇被命作此诗（六章。）】

时文唯晋。天祚有祥。圣宰作弼。受言既臧。有赫斯庸。勋格昊苍。景物台晖。栋隆玉堂。

惟帝（本集作常。）思庸。大兴光迪。圣敬远跻。神道玄邈。思媚三灵。诞膺天笃。嘉命既辱。王人言告。

翼翼王人。言告惟慕。公舆驾言。乃眷斯顾。华□飞藻。鸣鸾振路。□□驷牡。嘘天载步。我有高夏。（韵补作厦。）如云斯荟。凋轩戾止。薄言嘉会。问谁在宴。惟俊惟□。丰俎殷荐。献酬交泰。攸攸昊天。南正兴言。朱明有晔。万叶翠繁。昌云垂天。凯风熙颜。王臣在此。贻宴于欢。

悬象西颓。虞渊纳景。嘉乐未□。严（本集缺此字。）驾已整。行矣征人。身乖路永。飞骖顾怀。华蝉引领。遗思北京。结辔台省。（○本集二。《诗纪》二十六。又吴□或韵补四作城南诗。引荟、□二韵。又五作饯王太尉诗。引迪、笃二韵。）

