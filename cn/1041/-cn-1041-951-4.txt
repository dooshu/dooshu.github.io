尚用之　游澹山岩

我来训狐无所闻。老人戏我不动尘。

道愧未尝分寸得，心灰要似寻常人。

断崖危绊藤蔓古，残僧静对桃李春。

次山不遇过山谷，倬□妙句垂坚珉。

尚用之

尚用之　游澹山岩

岩深树绿春长在，岩暝雨霁云初归。

天爱护持有神物，蛇去因果无狐疑。

石田药臼谁与刻，香山乳窦苔生衣。

未问城南阆州比，此景自是寰中稀。

