【南陔】

〖南陔。孝子相戒以养也。〗

循彼南陔。言采其兰。眷恋庭闱。心不遑安。彼居（《初学记》作其。下同。）之子。冈或游盘。馨尔夕膳。□尔晨餐。循彼南陔。厥草油油。彼居之子。色思其柔。眷恋庭闱。心不遑留。馨尔夕膳。□尔晨羞。有獭有獭。在河之□。凌波（《初学记》作按彼。）赴汨。（《诗纪》作泊。）噬鲂捕鲤。嗷嗷林乌。受哺于子。养隆敬薄。（《初学记》作溥。）惟禽之似。勖增尔虔。以介丕（《初学记》作寿。）祉。（○《文选》十九。《诗纪》二十三。又《初学记》十七所引缺餐一韵。）

