○浑天载地及水法

地浮於水，天在水外。天道右转，七政左旋。日入则晚潮激于左，日出则早潮激于右。潮之小大，则随于月，月近则小，月远则大。

右，此赋中具论之矣。

新定海潮集解浑天古今正法图。自古说天有六，一曰浑天（张衡所述），二曰荩天（周髀以为法），三曰宣夜（无师法），四曰安天（虞喜作），吾曰昕天（姚信作），六曰穹天（虞声作。自盖天以下并好奇徇异之说，非至说也。先儒亦不重其术也）。

右。经撰赋及图，定取浑天为法，其增立浑天之术。自张平子始言天地状如鸡子，天包於地，周旋无端，其形浑浑。故曰浑天也。

