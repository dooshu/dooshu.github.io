杨万里　峡山寺竹枝词五首

峡里撑船更不行，棹郎相语改行程。

却从西岸抛东岸，依旧船头不可撑。

杨万里

杨万里　峡山寺竹枝词五首

一水双崖千万萦，有天无地只心惊。

无人打杀杜鹃子，雨外飞来头上声。

杨万里

杨万里　峡山寺竹枝词五首

龟鱼到此总回头，不但龟鱼蟹亦愁。

底事诗人轻老命，犯滩冲石去韶州。

杨万里

杨万里　峡山寺竹枝词五首

一滩过了一滩奔，一石横来一石蹲。

若怨古来天设险，峡山不到也由君。

杨万里

杨万里　峡山寺竹枝词五首

天齐浪自说浯溪，峡与天齐真个齐。

未必峡山高尔许，看来只恐是天低。

杨万里

