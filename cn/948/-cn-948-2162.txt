陆游　梦蜀

梦饮成都好事家，新妆执乐雁行斜。

趚肩郫县千筒酒，照眼彭州百驮花。

醉帽倾欹歌未阕，罚觥潋灩笑方哗。

霜钟唤觉晨窗白，自怪无端一念差。

陆游

陆游　梦蜀

自计前生定蜀人，锦官来往九经春。

堆盘丙穴鱼腴美，下箸峨眉栮脯珍。

联骑隽游非复昔，数编残稿尚如新。

最怜栩栩西窗梦，路入青衣不问津。

陆游

