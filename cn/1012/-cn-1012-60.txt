周必大　次韵徽州胡推官旅中遇雪且约同登雨花台三首

岁晚相逢古帝乡，长松百尺傲冰霜。

青鞋踏遍江南岸，更赋名花似漫郎。

周必大

周必大　次韵徽州胡推官旅中遇雪且约同登雨花台三首

传道诗仙折简来，破卷雪屋为君开。

要将好句夸张籍，故放歌谣吏部才。

周必大

周必大　次韵徽州胡推官旅中遇雪且约同登雨花台三首

天女来参彼上人，逆知君动雨花心。

故令六出缤纷下，免使荒台更重临。

周必大

