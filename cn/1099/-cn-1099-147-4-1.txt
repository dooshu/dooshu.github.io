○恭題高皇命符

國初授官給符。識以半壐。給由入覲。則合焉以考其績。乃古輯瑞之遺制。此符乃湖廣左布政使臣張真受諸　高廟者也。真五世孫瑞州府太守臣淮以示臣邦奇、臣邦奇謹拜手稽首而題其後曰、　太祖之舉義也。臣真實首從焉。至洪武十八年、真以錦衣衞鎮撫致仕、其子襲職、既五年矣、一日召其子謂曰、爾父尚在、明日當來見。家甚恐。比庭見。則錫以茲符。葢真從　聖祖周旋日久。其才猷德性。固有足任、屏翰者。不然　聖祖聰明神武、愛重官職、又起自民間、加慎牧民之司、詎肯以數千里大藩。無故而加一老鎮撫哉。且符命有曰、情意交孚、所以誠之至也、則當時君臣相與之情、可以想見、宜乎百六十年以來、人心攣固、　皇圖奠安如一日然者、臣淮以進士為南京戶部郎中、被　今天子簡命為瑞州守、器??禾九?功業、闖未可量、夫以橋山之弓、曲阜之履、能世守之、亦云難矣、况將丕隆先人之休烈乎、書曰籲俊尊上帝、傳曰先王以萬國。親諸侯。敢以為　聖祖頌。詩曰文武受命。召公維翰。又曰虎拜稽首。對揚王休。作召公考。又以為臣淮頌云、

皇明經世文編卷之一百四十七終







