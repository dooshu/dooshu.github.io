姜特立　喜雨

昨宵榾榾车声喧，人情嗷嗷不得眠。

今朝一雨忽大足，人声车声俱寂然。

吁嗟血汗滴焦土，寸寸灌田亦良苦。

天工作用瞬息间，百顷平畴如翠羽。

须知造物心至公，远近高下皆一同。

岂唯吾里俱有岁，一凉到骨恩无穷国。

昊天昔道高难测，试听神龙驱霹雳。

尔农一饱不自知，为尔哦诗歌帝力。

姜特立

姜特立　喜雨

身居焰焰祝融堆，一夜西风卷雨来。

酷吏手中逃得活，故人别后共衔杯。

姜特立

