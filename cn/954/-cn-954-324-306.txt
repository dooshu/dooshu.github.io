陈著　次韵子仓二首

清溪游倦又浮家，带雪来观上国华。

飞檄有声争致稿，通闺得荐已攒花。

立看云雨蛟龙起，坐笑春风鸟誉哗。

好向江湖忙著句，囘头纶凤出南衙。

陈著

陈著　次韵子仓二首

君学柯山我学家，相逢悃愊两无华。

有缘偶食金陵粟，连岁同听玉树花。

各占路头图展布，不随人口鬭喧哗。

向来平实交相勉，笑杀粗心古押衙。

陈著

