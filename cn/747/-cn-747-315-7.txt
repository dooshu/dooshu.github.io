○登头ヌ寺东楼诗序

侍御韦公延安威清江汉，舅氏员外象名高天下，宾主相待，贤乎哉！王师雷行，北举幽朔，太尉公分麾下之旅，付帷幄之宾，与前相张洪州夹攻海寇，方收东越。夏首地当邮置，吉语日闻，喜气填塞於江湖，生人鼓舞於王泽。头ヌ古寺，简栖遗文，境胜可以澡濯心灵，词高可以继声金石。二大夫会台寺之贤，携京华之旧，十有馀人，烁如琼华，辉动江甸。涉金地，登朱楼，吾无住心，酒亦随尽，将以斗擞烦襟，观身齐物。日照元气，天清太空，无有远近，皆如掌内。辨衡巫於点黛，指洞庭於片白。古今横前，江下茂树方黑，春一色。曰屈平、宋玉，其文宏而靡，则知楚都物象，有以佐之。舅氏谓华老於文德，忘其琐劣，使为诸公叙事。不敢烦也，词达而已矣。

