○故中书令郑国公李峤杂咏百二十首序

尝览尊德叙能，述古不作。窃所企慕，情发於中，顾有阙於慎言，诚见贻於尤悔者矣。然夫禁鸡虽谬，周鼠徒珍，犹遇兼金以答，岂独卢胡致哂？顷寻绎故中书令李郑公百二十咏，藻丽词清，调谐律雅，宏溢逾於灵运，密纟致掩於延年。特茂霜松，孤悬皓月。高标凛凛，千载仰其清芬；明镜亭亭，万象含其朗耀。味夫纯粹，罕测端倪。故燕公刺异词曰“新诗冠宇宙”，斯言不佞，信而有徵。於是欲罢不能，研章ゼ句，辄因注述，思郁文繁。庶有补於琢磨，俾无至於疑滞，且欲启诸童稚，焉敢贻於後贤？於时巨唐天宝六载，龙集强圉之所述也。

赵晋用

晋用，天宝五载武进县主簿。

