羊肉丸

治真阳耗竭，下元伤惫，耳叶焦枯，面色黧黑，腰重脚弱，阳事不兴。常服壮元阳，补真气，益精驻颜。

补骨脂（炒） 葫芦巴（炒） 茴香（炒） 川楝（炒） 续断 附子（炮去皮脐） 茯苓（各三两）

桃仁（麸炒，去皮尖，别研） 杏仁（同上法炒） 山药（炒，各二两）上为末，精羊肉四两酒煮研细，入面煮糊丸，如梧子大。盐汤、温酒空心任下三五十丸。

虚损证治

