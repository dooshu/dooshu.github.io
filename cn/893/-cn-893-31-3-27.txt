过南陵太白酒坊





许梦熊


谪仙过日酒初熟，此日犹传新酒坊。风度不随茅屋改，山川时作锦衣香。千秋客到千留佩，一岁花开一举觞。莫向斜阳嗟往事，人生不朽是文章。五君咏五首之一尤侗酒星不在天，谪向人间住。玉环敛绣巾，笑领春风句。采石漾兰舟，足踏鼍龙去。却入广寒宫，醉倒珊瑚树。七思七首之一尤侗我思李供奉，醉草金花笺。玉笛媚新声，天香照婵娟。一朝夜郎去，锦绣埋蛮烟。惟余一杯酒，搔首问青天。





