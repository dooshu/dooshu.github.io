刘克庄　惠州弟哀诗二首

两张遗墨六亲悲，台下黄瓜摘渐稀。

用北辰阡殊不乱，似南柯梦复疑非。

向来岂有葡萄博，末后元无薏苡归。

七十残骸双秃鬓，可堪原上泪频挥。

刘克庄

刘克庄　惠州弟哀诗二首

同产居惭余最长，二尊尤向汝钟情。

斑衣犹记循陔乐，白发皆从陟岵生。

一老吹壎无复和，十年废乐未能平。

伤心溪墅成陈迹，谁听松风看月明。

刘克庄

