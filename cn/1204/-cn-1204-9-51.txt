◎詹玉赋古镜

詹天游於至元中监醮长春宫，见羽士丈室镜，状如秋叶，背有金刻"宣和御宝"四字，有感，因赋霓裳中序第一词，云："一规蟾魄。瞥过宣和几春色。

知那个、柳松花怯，曾搓玉团香，涂云抹月。龙章凤刻。是如何儿女消得。便孤了翠鸾何限，人更在天北。磨灭。古今离别。幸相从、蓟门仙客。萧然林下秋叶。

对云淡星疏，眉青影白。佳人已倾国。漫赢得痴铜旧画，兴亡事，道人知否，见了也华发。"［词苑］

