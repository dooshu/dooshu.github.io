【宫庶】


（明）詹事府左、右春坊左、右庶子别称。明沈德符《万历野获编》卷七《词林大拜》：“词林馆元，更为不利。戊戌王宗植，独至宫庶，近闻亦卒。”同前书卷一〇《王师竹宫庶》：“信阳王师竹祖谪，其为庶常时……授官史局……寻转宫洗。会以撰明因寺碑文，受知慈圣太后，迁庶子。”《明史·职官志》二《詹事府》：“左春坊……左庶子，正五品……右春坊亦如之。”　（清）詹事府左春坊左庶子、右春坊右庶子之别称。清梁章钜《浪迹丛谈》卷七《巧对补录》：“云台师云：‘乾隆五十六年，余以大考第一，升少詹事，因邀同衙坊局诸君，在一枝轩看菊，坐中文远皋庶子举一句云‘墙上丛枝书个个。’余应声云：‘盒中枣子叱来来。’宫庶初不以为工。’”





