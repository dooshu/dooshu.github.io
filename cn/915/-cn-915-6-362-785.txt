○与韩豫章笺（案韩康伯为豫章太守）



马伏波昔开道，篙迹凿石犹存。（《北堂书钞》一百三十八，《御览》七百十一。）



马文渊昔立两铜柱于林邑岸，此有遣兵十馀家不反，居宁寿灵岸南，南对铜柱，悉姓为马，自为婚姻，有三百户。交州以流寓，号曰马流。言语饮食，尚与华夏同。山川移易，铜柱今没在海中，正赖此民，以识故处。（《御览》一百八十七）



