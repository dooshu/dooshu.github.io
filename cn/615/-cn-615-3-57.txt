纪五十七 世宗嘉靖十六年丁酉至二十年辛丑



明通鉴卷五十七
纪五十七起疆图作噩，尽重光赤奋若，凡五年。
世宗肃皇帝 嘉靖十六年
春、正月，戊子，徽王厚爝献白兔，并撰颂上之，上留之宫中，命颁付史馆。
己丑，发太仓粮京师平粜，以振贫民，从御史韩岳之请也。癸卯，皇弟三子生。
先是廷议征安南，上命起守制副都御史毛伯温为都察院右都御史，盖欲畀以征讨事也。是月，伯温以服未阕辞，诏夺情来京，并谕吏部趣之。【考异】伯温起右都御史，当在上年之冬，《实录》不具，但于十六年正月书“伯温以服未阕辞新命”，是起官在上年之冬明矣。且《实录》言“上报伯温、言将畀以征讨事”。据此，则伯温初起为都御史，尚无征安南之命。诸书牵连并记，今分书之。
二月，辛亥.刑部奉诏，录上谪戍文武臣，凡一百四十二人。内有建言之丰熙、杨慎、王元正、刘济、张翀等，均以大礼被罪，又冯恩、邵经邦亦预焉。诏皆不宥。
壬子，安南黎宁遣国人郑惟僚等赴京师告难。宁，德之子也。课卒，国人立宁为世孙，权主国事，屡驰书边臣告莫登庸篡弑状，俱为登庸邀杀。至是惟僚等始至，乞兴师问罪，亟除国
1537 明通鉴卷五十七
贼。礼部严嵩谓，“其言未可尽信、请羁僚等，待勘官回奏”，从之。
己巳，诏罢亲蚕礼。
癸酉，清明节，上奉章圣太后如天寿山谒陵。三月，癸未，幸金山。甲申，还宫。
壬寅，寇犯甘州。
丙午，幸大峪山，视寿陵。
先是上将征安南，命锦衣千户陶凤仪、郑玺等分往广西、云南勘事，并敕四川、贵州、湖广、福建、江西守臣预备兵食，候征调.及是月，凤仪等至梧州，广东廉州知府张岳言于总督潘旦曰：【考异】总督潘旦，《明史》张岳本传作“张经”。按经代潘旦为两广总督、其莅任在下年，而此时张岳疏中已有“林希元请讨安南”之语，又《昭代典则》载其移镇、巡、三司书，与此语大略同，则《明史》以为张经者，当为潘旦之误，今刊改。“莫氏篡黎，可无勘而知也。使往，受谩词辱国，请留使者毋前。”旦不可。
时钦州知州林希元方上书，陈讨安南策，岳私书亟止之，因上书言：“自古夷狄，惟猾夏则诛，逆命则诛，未闻以不通贡劳问罪之师也。今用兵之声先已传布，诚恐往勘之使，生事乐祸，迎合附会，谋动干戈。”因力陈目前事势之不可者六事。复为书贻执政，曰：“今莫登庸立黎德之幼弟意，卒弑之。而德之子在清华，陈皓在谅山。安南国分为三：黎在南，莫居中，陈在西北。后谅山亦为登庸所有，陈氏遂绝。而黎所居即古日南，地与占城邻，限以大海，登庸不能逾之南，故两存。近登庸又以交州付其孙福海、而自营海东府地居之。安南诸府，惟海东地最大，即所谓王山郡也。此贼负篡逆名，常练兵备我，又时扬言求人贡，边入以非故王不敢闻。愚以为彼自内乱，未尝有所侵犯，我不若姑置之，待其乱定，责贡未晚也。”
上是时方主用兵，趣毛伯温至京师，以是执政不能决。【考1538
纪五十七
异】谏征安南，诸书及《三编》但记唐胄力谏事。惟黄光升《昭代典则》全载张岳自粤东所上疏，而未言登庸踞海东为目前事势，亦见《明史·岳传》中。惟本传无月日，据原疏，言“勘使以是年三月初一日至梧州，请止勿行”，证之《明史·安南传》，言“上寻召凤仪等还”，则岳言未尝不纳也。盖帝亦无必讨意，特欲威服之，故伯温久而后遣，卒以抚终，此可见矣。诸书类记前后之文，年月多倒置，此据岳原疏之文确有月日可考者，增入之。
夏，四月，壬子，上驻跸沙河，议建行宫。癸丑，还京师。
庚申，礼，兵二部会廷臣议，列莫登庸十大罪，请克期征讨。诏以南京刑部侍郎胡琏、原任巡抚江西、副都御史高公韶俱为户部侍郎兼副都御史，先驰云、贵、两广调度军食。以都督佥事江桓、牛桓为左、右副总兵，其大将需后命。兵部复奉诏条用兵机宜十二事，从之。【考异】此据《明史·安南传》、然其言“是时，起毛伯温参赞军务”，则《实录》不载，盖上欲用伯温而征讨之命未下，故《明史·本纪》书伯温参赞军务于十七年三月癸酉，与仇鸾并命，所谓“大将需后命”者是也。今年月悉据《本纪》参《实录》书之。
辛酉，罢兵部侍郎潘珍，褫职闲住。时兵部议讨安南，珍上疏谏曰：“陈皓、莫登庸皆弑逆之贼，黎宁与其父德不请封入贡亦二十年，揆以大义，皆所当讨，何独徇宁请为出师耶？且其地不足郡县，叛服无与中国。今北敌日蕃，联帐万里，烽警频闻，顾释门庭之防，劳师袭远，非计之得。宜遣大臣有文武才者，声言进讨.檄数登庸罪，赦其胁从，且令黎宁合剿，使一国之入，借我天声，壮彼士气，可坐收其功也。”上责珍挠成命，遂被黜。寻以恩诏复官，致仕。
壬申，罢各处私创书院。时御史游居敬论劾王守仁、湛若水伪学私创，故有是命。
五月，丁亥，毛伯温至京师，上命且管院事，俟征讨安南之命。伯温因条上议处安南六事。
1539 

明通鉴卷五十七
先是潘珍谏征安南；两广总督潘旦亦驰疏请停前命，言：“朝廷方兴问罪之师，登庸即有求贡之使，宜因而许之，戒严观变，以待彼国之自定。”严嵩、张瓒窥上旨、力言不可宥，且言“黎宁在清都图恢复，而旦谓彼国俱定，上表求贡，决不可许”。旦疏遂寝。至是伯温复希执政旨，以且不可共事，请易之。
奏上，上意忽中变，谓“黎宁诚伪未审”，令三方守臣从宜抚剿、参赞、督饷大臣俱暂停。且调用，以副都御史张经代之。伯温在院管事如故。
于是，御史何维柏请听伯温终制，不许。伯温引疾不出，服除，始起视事。【考异】“张经”，诸书作“蔡经”。据《明史·经传》，经初冒蔡姓，久乃复也，又《传》言“经以兵部右侍郎总督两广军务”，而据《实录》，张经是时方进副都御史，及受两广之命，乃进兵侍，今仍据《实N年《咲
戊戌，雷震谨身殿鸱吻。上问廷臣修省之宜，礼部言：“谨身殿即古路寝，天子肃容之所也。上天示戒，宜求刑政之所以失者而改之。”报闻，仍诏修省如例。
时给事中谢廷茝、御史徐九皋应诏陈言，俱请罢征安南之师，而给事中朱隆禧谓“宜舍安南，专事西北镇”。疏入，皆夺俸。
六月，癸酉，济农寇宣府，指挥赵镗战死。
是月，工部尚书林庭棉以被劾致仕，许之。以吏部侍郎温仁和代.
秋，七月，癸卯，免宁国、太平、安庆等府被灾税粮。
八月，壬戌，遣官振湖广灾民。时掌詹事府顾鼎臣言：“今岁夏秋多雨，京城内外房舍倾圮，军民多压死者。又闻南北直隶、山东.河南、陕西、江、浙各被水灾，而湖广尤甚，冲没城邑，人多漂溺。幸而存者，家产荡尽，势必聚而为盗，请敕行优恤。湖广灾重，仍宜遣大臣遍祀山川，循行郡邑，振救安辑，分遣有1540
纪五十七
司掩骼埋胔。”诏从之。寻遣成国公朱希忠祭告显陵。
甲子，免顺天、永平、保定、河间四府税粮，仍命有司振之。
甲戌，济农寇大同，拥四万骑从偏头关东入，副总兵郝镗、中路参将张世忠等、各率所部与三关军合御之。两镇兵共一万四千人，众寡不敌，乃调延宁游兵分布要害、又选保定汉、达官军三千保偏头关。是时，寇复分兵再犯宣府，杀参将张国辅。
是月，云南巡抚汪文盛，以获登庸间谍及所撰《伪大诰》上闻。上大怒，命守臣仍遵前诏征讨。时文盛招纳黎氏旧臣武文渊，得其进兵地图，谓登庸必可破，上之朝。
广东按臣余光言：“莫之篡黎，犹黎之篡陈，不足深较。但责以久不修贡，不必远征、罢敝中国。臣已遣使宣谕。彼若来归，宜因而抚之。”上以光轻率，夺俸一年。
九月，已丑，免江西被灾税粮。
辛卯，命咸宁侯仇鸾挂印充总兵官，镇守宁夏。鸾，钺之孙也。
癸卯，南京应天府进呈乡试录，上阅其策题，以国家祀、戎大事为问，所对语多讥讪。考官谕德江汝璧、洗马欧阳衢，令锦衣官校逮至京师。寻谪汝壁福建提举市舶司，衢广东南雄府通判。并敕所取贡士不许会试。
冬，十月，乙卯，免山东被灾税粮。
十一月，丙戌，冬至，祀天子南郊之圜丘，以足疾，遣郭勋摄行。
是月，速故昌国公张鹤龄下狱。初，鹤龄既削爵，降南京锦衣指挥。至是有奸入班期、于云鹤，诬告“延龄兄弟挟左道咒诅”，辞及太后。鹤龄遂自南京坐逮，瘐死狱中，期、云鹤亦坐诬谪戍。【考异】《明史·本纪》系逮张鹤龄于是月，《明史稿》系之是月丁亥。证之《实录》，统叙于明年正月，而以班期、云鹤之告，追书去年冬
1541 明通鉴卷五十七
事，是《本纪》系之十一月者正合。今并瘐死事，统系之十一·月之末，
十二月，癸亥，以顺天、永平二府灾尤重，诏发太仓银二万两、通州仓米二万石振之。都御史巡抚顺天党以平请之也。
是月，工部尚书甘为霖以陵工稽迟，为武定侯郭勋所劾，褫职闲住。以右都御史毛伯温代之。
是冬，诏开地邱店、野鸡冈诸口上流四十余里，由桃源集丁家道口入旧黄河，截涡河水入河济洪，从总河副都御史于湛议也。
初，田州岑邦相之立也，其庶兄邦彦有子曰芝，依大母林氏、瓦氏居，官给养田。会卢苏之乱，苏杀邦相事、见嘉靖十四年。邦相又侵削二氏原食庄田，二氏遂与苏合谋，以芝奔梧州，赴军门求袭。寻瓦氏与苏构杀邦相，国遂无主。是岁，巡按、御史诸演，以“芝承袭未定，致令邻封觊觎，请给札付令芝管事”。是时苏亦悔罪，请给芝冠带，而已愿裹粮立功及追补累年逋赋。疏入，部议“以土蛮自相仇杀，当从末减，皆令立功方准赎罪复官”，从之。
十七年
春，正月，丙申，下巡视东城御史陈让于狱。初，奸入刘东山以射父坐死戍边，复亡命，让檄兵马司捕获之。东山复谋脱己罪，乃诬告张延龄，并构让及遂安伯陈德数十人，冀以悦上意。奏入，下锦衣卫穷治。让在狱中上疏言：“东山扇结奸党，图危宫禁。陛下有帝尧既睦之德，而东山敢为陛下言汉武巫虫之祸；陛下有帝舜底豫之孝，而东山敢导陛下以暴秦迁母之谋；离间骨肉，背逆不道，义不可赦。”疏入，上颇悔悟。
指挥王佐典其狱，钩得东山情奏之，乃械死东山，赦让、银等，而延龄长系如故。
是月，广西道御史昊悌，疏“请宥应天中式贡士，容赴礼部1542
纪五十七
试”。上怒其违旨奏扰，命锦衣卫执送镇抚司拷问，寻宥之。
后南京事竣，礼部复以诸生为请，乃诏送国子监肄业。二月，癸丑，免顺天府被灾税粮。
戊辰，以清明节，谒天寿山陵。是日，车驾发京师。壬申，还宫。
三月，壬辰，赐茅瓒等进士及第、出身有差。
辛丑，命咸宁侯仇鸾佩征夷副将军印，充总兵官，兵部尚书毛伯温参赞军务，讨安南莫登庸也。
先是云南巡抚汪文盛传檄安南：“登庸如束身归命，籍上舆图，待以不死。”于是，登庸父子遣使奉表乞降，且投牒文盛及黔国公沐朝辅，具述“黎氏衰乱，陈皓叛逆，已与子方瀛有功，为国人归附。所有土地，已载《一统志》中，乞贯其罪，修贡如”
至是，朝辅等奏闻。而黎宁承前诏，惧天朝竟纳其降，备以本国篡弑始末及军马之数，水陆进兵道里来。上俱下兵部集廷臣议，佥言“莫氏罪不可赦，亟宜进师”，遂有是命。
是月，礼部尚书梁材致仕。诏仓场侍郎李廷相回部代之。
是春，三卫人寇大清堡，总兵马永击却之。先是指挥徐颢诱杀泰宁部九人，故三卫复叛。
夏，四月，庚戌，如天寿山。癸丑，躬祭太宗圣迹亭。亭在天寿山之东，太宗昔年驻跸地也。
甲寅，还京师。
戊午、罢征安南。先是张经至粤，上言：“安南进兵之道有六，兵当三十万，一岁之饷需百六十万，舟马制器、犒军之费又须七十余万。况我调大众，涉炎海，与彼劳逸殊势，不可不审处也。”疏方上，钦州知州林希元复力陈登庸可取状。
兵部不能决，复请廷议。及议上，上不悦曰：“朕闻卿士大夫私议，咸谓不宜兴师。尔等职司邦政，漫无主持，悉委之会议。
1543 明通鉴卷五十七
既不协心谋国，其已之！”仇鸾、毛伯温，令在京别用。
武定侯郭勋，请“复各处镇守内臣，命取矿课以资国用”，上命于云南、两广、四川、福建、湖广、江西、浙江、大同各用一人。都给事中朱隆禧等言：“前此罢革内官，中外臣民、一时称快。勋因取矿一事而欲并复镇守，诚恐黩货殃民，自此无已也。”上是其言，竟已之。
甲子，以春久不雨，上亲诣郊坛行大零礼。戊辰，雨。辛未，寇犯大同，参将张世忠等御却之。
是月，命毛伯温以兵部尚书仍管右都御史事，以刑部侍郎杨志学为工部尚书，督工。
诏户部拨银米振京城内外饥民，旱故也。
五月，改杨志学刑部尚书，以右都御史周叙代为工部尚书。
六月，丙辰，始定明堂大飨礼。初，洪武定郊祀大典，别无明堂祀上帝及配位之制。至是，有致仕扬州府同知丰坊，熙之子也，上疏言：“孝莫大子严父，严父莫大于配天。宜建明堂，尊皇考为宗，以配上天。又，天下郡邑宜各立明堂，岁时祝拜君上，以尊朝廷，勿寄位释宫亵体统。”下礼部议。尚书严嵩上言：“诸儒论礼不一。臣惟明堂、圜丘，皆以事天地，今大祀殿在圜丘之北，正应古之方位，明堂秋飨之礼，即此可行，不必更建。至于侑飨之礼，《传》以为万物成形于秋，故秋祀明堂，以父配之，自汉武迨唐、宋诸君，莫不皆然，主亲亲也。至于钱公辅、司马光、孙抃、程、朱诸贤所论，主祖宗之功德，今以功德则宜配文皇、以亲则宜配献皇。第揆以严父之旨，以皇考而不得配，陛下庸有所弗宁矣。至干称宗之礼，则未有称宗而不柎太庙者，臣不敢妄议，惟圣明裁择。”
上以示夏言，言不敢议。上曰：“明堂秋飨，宜于奉天殿行之。其配享皇考称宗，不为过情，何在为不宜也？”复命集议。户部侍郎唐胄疏争之曰：“三代之礼，莫备于周。《孝经》1544
纪五十七
曰：“郊祀后稷以配天，宗祀文王于明堂以配上帝。＇又曰：严父莫大于配天，则周公其人也。说者谓周公有圣人之德，制作礼乐，而文王适其父，故引以证圣人之孝，答曾子之问而已，非谓有天下者，皆必以父配天、然后为孝。即周公归政之后，未闻成王以严父之故，废文王配天之祭，而移于武王也、及康继成，亦未闻以严父之故，废文王配天之祭，而移于成王也。后世祀明堂皆配以父，此乃误识《孝经》之意，而违先王之礼。故有问于宋儒朱熹者曰：周公之后，当以文王配耶？当以时王之父配耶？＇朱熹曰：只当以文王配。＇又问：“继周者如何？＇熹曰：只以有功之祖配之，后来第为严父说所惑耳。＇由此观之，明堂之配、不专于父明矣。皇上嗣统之初、廷臣执为人后之说，于是力正大伦。惟张孚敬、席书诸臣及何渊有建庙之议，陛下嘉答诸臣，亦云＇朕奉天法祖，岂敢有干太庙！＇顾今日乃惑于丰坊之说乎？臣谓明堂之礼诚不可废，惟当奉太宗配，于礼为宜。若献皇帝得圣人为之子，不待称宗议配，【考异】《三编》“待”作“得”，武英殿底本作“待”，似作“待”，文义为顺，今从之。而专庙之享，百世不迁矣。”疏人，上大怒，下胄锦衣狱，黜为民。
尚书嵩乃上言：“考秋飨成物之旨，严父配天之文，皇考侑飨，允合周道。”上嘉纳之。【考异】《明史·本纪》书定明堂大飨礼于是月丙辰，据《实录》也，诸书皆系之九月，据睿宗祔太庙及配位之月日也。《明书》及《通纪》并系之六月，实据议礼之始，而《实录》所载、则并称宗袝庙皆类记于六月。惟《本纪》、《三编》分书定大飨礼于六月，称宗袝太庙于九月，今悉据之。
是月，寇犯宜府，都指挥周冕死之。
秋，七月，辛卯，开云南大理等府、河南宜阳等县银矿。上初即位，闭大理银场，其后蓟、豫、齐、晋、川、滇所在进矿砂金银。会大工频兴，复议开采，遂有是命。
癸巳、慈宁宫成，即毁禁中佛殿为之也。
1545 明通鉴卷五十七
八月，甲辰，济农犯河西、总督刘天和率部卒御之，斩首八十余级。上嘉天和功，进兵部尚书。
丙辰、礼部尚书掌詹事府事顾鼎臣兼文渊阁大学士，预机务。时李时为首辅，而夏言荷上眷，专甚。鼎臣素柔媚，不敢与抗，惟充位而已。
改工部尚书温仁和于礼部、掌詹事府。
九月，戊寅，免畿内顺天、保定、河间、真定、广平、顺德、大名、永平诸府被灾秋粮。
辛巳，上太宗文皇帝庙号曰成祖。同日，上献皇帝庙号日睿宗。遂奉睿宗神主袝太庙，跻武宗上。
先是上既定明堂大飨配位，乃命议称宗祔庙之礼，集文武大臣于东阁。严嵩等初议称宗，不及祔庙，上大不悦，乃著《明堂或问》以难之。嵩等惶恐，尽改前说，乃言：“古者父子异昭穆，兄弟同世次。故殷有四君，一世而同庙，宋太祖、太宗同居昭位、前事可据。今皇考与孝宗当同一庙。”奏上，群臣无敢异议。上又念太宗永无配享，无以谢廷臣，至是复谕曰：“文皇帝与高帝同创大业，宜同称祖号。献皇帝躬备大德，延及朕躬，宜荐宗称。”于是，议遂定。
辛卯、大飨上帝于元极宝殿，奉睿宗配。时议撤大祀殿，建大飨殿，未成，权于元极殿行之。殿在宫右乾隅，即旧钦安殿也。
初，张璁之议大礼也，有同年生胡铎，意亦主考兴献王，与璁合，璁要之同署，铎曰：“主上天性固不可违，天下人情亦不可拂。考献王不已则宗，宗不已则入庙，入庙则当有桃。以藩封虚号而干治世之宗，可乎？且入庙则有位，将位于武宗上乎，武宗下乎？生为之臣，死不得跻于君。然鲁尝跻僖公矣，恐异日不乏夏父之徒也。”至是果如其言。
乙未，如天寿山行秋祭礼，车驾发京师。丁酉，还宫。1546
纪五十七
是月，以南京工部尚书蒋瑶为工部尚书。
冬，十月，甲子，上以天垂景云，祭告元极宝殿。旋诣南郊，恭上上帝尊号曰“皇天上帝”。先是上将举大飨，有云祥。于是，礼部尚书严嵩奏“庆云见，请受群臣朝贺”，又为《庆云赋》及《大礼告成颂》上之。上悦，命宣付史馆，寻命礼部择日进册表。
十一月，辛未朔，上诣南郊，恭上皇天上帝册表。还，诣太庙，加上高皇帝、高皇后尊号。是日，皇后捧高皇后主同诣太庙行亚献礼，文武官及命妇皆陪祀。【考异】上皇天上帝尊号，《明史·本纪》、《三编》皆系之十一月，据上尊号之月日也。其庆云见及祭告南郊，据《实录》，在前月甲子，故《三编》目中系以“先是”二字，今分书
之.
乙酉，振湖广武昌府属灾，户部“请将京库折银停征，而以本年京库折米银及太和山香钱、荆州抽分料银、仓库银谷相兼振之”。
辛卯，祀天于南郊之圜丘。诏赦天下。
乙未，免江西被灾税粮。户部仍请振之，报可。十二月，癸卯，章圣皇太后蒋氏崩。
乙巳，诏议大行皇太后合葬礼。先是上营寿陵于大峪山，欲迁显陵改葬焉。至是太后崩，谕礼、工二部曰：“大峪山在成祖长陵之西南，林木茂郁，冈阜丰衍，别在诸陵之次，实为吉壤。朕欲奉皇考山陵迁祔于此，其详议以闻。”寻又谕礼部曰：“兹事重大，不可缓。其即奏遣重臣，于天寿之大峪山建造显陵，一而南奉皇考梓宫来山合葬。”
于是，武定侯郭勋、大学士夏言等议，以“皇考山陵远在江汉，每廑陛下岁时之感。兹慈驭上宾，圣情中切。合葬之事，揆之古礼而正，即之圣心而安，此皇上大孝举也”。
丁未，命驸马都尉崔元、尚书张瓒等为奉迎礼仪使。
1547 明通鉴卷五十七
壬子，上素服亲诣大峪山相视山陵。甲寅，还京师。乙卯，李时卒，赠太傅，谥文肃。
戊午，振宁夏灾。
方车驾之发京师也，直隶巡按御史陈让上言：“合葬之举，出”自陛下诚孝之一心。然臣闻葬者藏也，欲人之不得见也。今出皇考体魄于所藏之地，窃非所宜。昔黄帝衣冠之陵，在陕西者日桥陵；舜葬九疑，二女不从。古人事死之礼，先庙而后坟，重魂而后魄。臣以为宜奉睿宗皇帝遗衣冠与章圣皇太后合葬于大峪山，又以章圣皇太后遗冠帔奉以合葬于显陵。如此，则体魄不动，陟降有归，仁之至，义之尽也。”疏人，上责其阻挠成议，黜为民。
已而上自大峪山还，已未，谕辅臣曰：“迁陵一事，朕中夜思之，皇考奉藏体魄将二十年，一旦启露于风尘之间，撼摇于道路之远，朕心不安，即皇考亦必不宁，圣母尤大不宁也。今欲决以礼之正，情之安，莫如奉慈宫南诣，合葬穴中。其令礼臣再议以闻。”严嵩等言：“灵驾北来，慈宫南诣、共一举耳，宜如初议。”上意终不决，因止崔元等且勿行，而令指挥赵俊南往、启视幽宫。于是，亲幸承天之议起。【考异】陈让此疏，《实录》书于上幸大峪山之下，虽以阻挠被黜，而上意中变，欲奉慈宫南诣合葬显陵。观让疏所论衣冠合葬数语，精当不易，不知诸书何以遗之，今据《实录》增人。
丙寅，上大行皇太后尊谥日慈孝献皇后。
以大行皇太后之丧，罢明年元旦朝贺。时礼部以十二月三十日已当二十七日除服之期，仍复疏专请是日御殿受朝，奉旨诘责。然犹素服御殿，百官行八拜礼，鸣钟，鼓鞭，奏堂下乐，上以服除，令如议行，皆严嵩等所请也。
十八年
春，正月，辛未，上谕辅臣考定丧服冠裳衰绖之制，绘图注释，编辑成书上之。并命礼部择日恭奉大行皇太后梓宫南祔。1548
纪五十七
丁酉，礼部以上帝尊号及皇祖谥号礼成，奏遣使诏谕朝鲜。上曰：“安南亦朝贡之国，未可以迩年叛服之故，不使预闻，”逾月，起侍郎黄绾为礼部尚书，充正使，谕德张治副之。
是月，以尊号礼成，武定侯郭勋进封翊国公。晋夏言特进光禄大夫、上柱国、少师。旧制，人臣无加上柱国者，言所自拟也。又晋顾鼎臣少保兼太子太保。
总河都御史胡缵宗，请“开考城孙继口、孙禄口黄河支流以杀归、睢水患，且灌徐、吕，因于二口筑长堤及修筑马牧集决口”。报可。
二月，庚子朔，立皇子载壑为皇太子，封载垕为裕王，载圳景王。辛丑，颁诏天下，大赦。
壬寅，起旧辅臣翟銮为兵部尚书兼右都御史，充行边使，以将南狩故也。
丁未，祈谷于元极宝殿。初，上定祈谷之祭，奉太祖高皇帝配。至是，礼部严嵩等请以皇考配，上难之，自此遂停配祀。遣官致祭先师孔子。诏授先贤曾子裔孙质粹为翰林院，世袭《五经》博士。
壬子，辽东饥，户部请“以本镇采买银一万二千余两及旧振余银一万六千余两振之”，报可，并给辽东等卫官衣服，各折银有差。
癸丑，安南莫方瀛遣使款镇南关乞降，并籍其土地户口，听天朝处分。诏纳之，下礼、兵二部协议。
乙卯，上幸承天。先是赵俊自承天还，言“显陵不吉”。上欲亲诣承天，周阅卜兆，九卿大臣许赞、吕楠等皆谏，上曰：“朕岂空行哉！为吾母耳。”已而给事中曾烶、御史刘贤、郎中岳伦皆谏。伦及听选岁贡陈良弼言：“陛下之孝，当在于爱养斯民，不在乎躬亲送葬之末。”上怒，俱下锦衣卫逮讯，
于是，命宣城伯卫镎、遂安伯陈德及大学士顾鼎臣等辅皇太
1549
明通鉴卷五十七
子监国。是日，车驾发京师，夏言、严嵩扈从。
辛酉，次真定，望于北岳。
丁卵，车驾次卫辉。夜四鼓，行宫火，从官仓卒不知上所在。锦衣指挥陆炳排闼负上出御乘舆，后宫及内侍有殒于火者。炳之母，上乳媪也，自是炳益爱幸。
先是上过赵州及临洺镇，皆于驾发后行宫火，乃命有司严捕治之。
初，张孚敬既致仕逾年，上复遣官赍手敕视疾，趣其还。行至金华，疾大作，乃归，至是卒。孚敬以大礼、大狱丛诟没世，然上终始眷礼，廷臣卒莫与二，尝称“少师萝山”而不名。既卒，嗟悼不已。礼官请谥，上取危身奉上之义，特谥文忠，赠太师。
孚敬以刚果不避嫌怨，既遇主知，亦时进谠言，如清勋戚庄田，罢天下镇守内臣，先后殆尽，皆其力也。张延龄之狱，孚敬以恐伤昭圣皇太后心，强诤之。上恚，责曰：“自古强臣令主非一，若今爱死囚令主矣。当悔不从廷和事敬皇帝邪！”盖欲以危语愒止孚敬，而孚敬意不已，以故终昭圣皇太后世，延龄得长系云。【考异】张孚敬以是月卒，见《明史》本传，《实录》亦系之是月乙巳。惟《实录》所载大臣卒，多据奏报月日。而孚敬之卒，本传言“帝在承天，闻之伤悼不已”。似奏至当在三月后。《实录》所记，据其赴至京师也，今从之。
车驾之南巡也，武定侯郭勋兼领后府兵扈从。勋恃宠，请以五世祖英侑享太庙，廷臣持不可，侍郎唐胄诤尤力，不纳。英竟得侑享。
三月，已巳朔，车驾渡河，祭大河之神。辛未，至钧州，望祭中岳。
甲戌，免畿内被灾税粮。
庚辰，车驾至承天府。辛巳，谒显陵。还，御龙飞殿。1550
纪五十七
甲申，飨上帝于龙飞殿，奉睿宗配。礼成，遂秩于国社、国稷及境内山川、河渎，遍于群祀。颁胙于陪祀诸臣。
丁亥，作显陵新宫。
戊子，以大享礼成，御龙飞殿，受群臣朝贺，颁诏天下。初，礼臣请表贺行在，辅臣夏言谓：“宜俟乘舆至京。”上乃报罢，意大不怿。至是，嵩复以为请，上曰：“夏言请俟回京，是也。虽然礼乐自上出，何害！”乃受之。
诏赦天下，给复承天三年，免湖广明年田赋五之二，畿内、河南三之一。
庚寅，辞显陵。 壬辰，车驾发承天。
夏，四月，戊申，车驾还都，过尧母墓。监察御史谢少南言：“庆都县城外有尧母墓，当时祀典失于纪载，乞修建，与历代帝王陵寝三年一遣祭为定制。”从之。寻谕礼部曰：“帝尧父母异陵，可征合葬非古也。”自是迁陵议遂寝。
庚戌夜，彗星见，芒长三尺许，光指东南，扫轩辕北第八星，旬日始灭。
壬子，车驾还京师。壬戌，免湖广被灾税粮。癸亥，太白昼见。
甲子，幸大峪山，驾发京师。
丙寅，还宫。先是上欲葬皇太后于大峪山，至是周历审视，召严嵩于行宫，谕曰：“大峪不如纯德。”纯德者，即承天之松林山更名也。于是，奉梓宫南祔之议遂定。
是月，山西闻喜、安邑、平陆、猗氏、夏县各地震，有声如雷。越二日，复震。
五月，己巳，夏言罢，寻谕留之。言为首辅，郭勋害其宠。严嵩与言同乡，谨事之，而言畜以门客，嵩恨甚。至是以言在承天失上意，遂与勋交构之。
1551 明通鉴卷五十七
会上还京，复幸大峪山，言进《居守敕》稍迟，大怒，责言“怠慢不恭”，命还前赐银章并累降手敕。言惶惧谢罪，请“免追银章手敕，为子孙百世荣”，词甚哀。上怒不已，疑言毁损，令礼部追取。言乃以手敕四百余并银章上之。寻削言勋阶，令致仕。
越数日，上怒解，命止其行，复谕以礼部尚书、武英殿大学士人阁。言疏谢，谕以“秉公持正，毋为众怨”。言知所云“众怨”者，勋辈也。再疏谢，谓“自处不敢后他人，一志孤立，为众所忌”，上复不悦，诘责之，惶恐谢，乃已。未几，以所追银章、手敕还之。
己卯，寇犯辽东。
甲申，大行皇太后梓宫南行，由运河水道达承天。
是月，复以梁材为户部尚书，代李廷相也。材初长户部，以力除宿弊忤权贵，失上眷，遂以侍郎闲住。至是，上知其廉，廷臣复交荐之。会廷相致仕，召复原官。未几，考察京宫，特命材监之，又命兼掌刑部事。上尝曰：“尚书得如材者，十二人，无忧天下矣。”
六月，丁酉朔，雷震奉先殿左吻及东室门槅。同时，皇城北鼓楼毁。诏诸司修省三日，并条时政得失。越日，都御史王廷相应诏自陈曰：“人事得而后天道顺，大臣法而后小臣廉。今廉隅不饬，贿赂公行，大小效尤，内外征利。每遇一官有缺，必有数人争之，要赂权门，终日十至。且都御史职在纠察百僚，振肃风纪，臣叨兹任，既不能正身格物，使弊绝风清；复不能抗疏论列，乞赐罢黜，以做有位。”疏意盖指斥严嵩、张瓒辈也。上但谕留而已。
是月，以右都御史周期雍为刑部尚书，以杨志学致仕也。秋，七月，庚午，颁御制《大狩龙飞录》于文武群臣。壬午，免山东滨州、德州等处被灾税粮。
1552
纪五十七
是月，召南京吏部郎中邹守益为司经局洗马。
时霍韬长南吏部，以“皇太子幼，未能出阁，惟日闻正言，见正事，可为养正之助”，乃与若水上《圣功图》，自神尧茅茨土阶、文王为世子及上在西苑耕稼、蚕桑，凡为图十有三。奏人，上以为谤讪，几得罪。久之，以韬故得解。【考异】事见《明史·湛若水传》，月日据《实录》也。《实录》详载十三事，实蒙养之切要，诸书遗之，今据增。
闰月，已亥，辽东军复乱，总兵官马永讨平之。辽东自十四年军变，但禽首恶数人，而遗孽未尽，时有不逞心。至是，因岁饥，纠恶少四十余人，乘夜倡众为乱，城中人无应者。永率家丁三百余人捕之，千户张斌先登，被杀。众兵继进，斩首四十级，生禽二贼，无一人得脱者。
事闻，赐敕奖励，升永左都督。丙午，免浙江被灾税粮。
庚申，葬献皇后于显陵。
辛酉，罢礼部尚书黄绾，复议征安南。绾之奉使安南也，上方幸承天，趣赴行在受命。绾惮往，至徐州，以疾请缓期，奉旨诘责，宥之。绾数陈便宜，“请得节制两广、云贵重臣，又请遗给事、御史同事，仍择郎官二人备任使”，上悉从之。至是又为其父母请赠，且援建储恩例，请给诰命如其官。上怒，遂寝新命，令以侍郎闲住。
上既责绾，谓“征南之议发自夏言，众皆随之。今乃讪上听言计，共作慢词。此国应弃应讨，何无定议耶？”于是张瓒及廷臣惶惧，“请如前诏，仍命仇鸾、毛伯温南征。如登庸父子束心归命无异心，则待以不死”，从之。【考异】此据《实录》月日也。事见《明史·黄绾传》，参《安南传》书之。《传》言“绾至七月尚未行”，而《七卿表》言“伯温以四月回任，七月征安南”，证之《本纪》，是绾罢及命伯温皆在闰月.今据之。
1553 明通鉴卷五十七
八月，辛未，奉慈孝献皇后神主祔睿宗献皇帝庙。癸巳，免河南及陕西被灾税粮。
九月，乙未朔，日食三分，诏免救护。【考异】《明书》，“是月乙未朔，日有食之”，《本纪》不书，以免救护也。今据《实录》。
免畿内被灾税粮。
辛酉，以奉安成祖陵碑诣天寿山。
是日，车驾发京师。敕驸马都尉崔元、刑部尚书周期雍居守。
以河南灾甚，请遣大臣赍帑往振。上命推素有才识者，乃遣户部侍郎王杲往。杲上言：“河南已奏报死亡十万有余，其存者旦夕冀得升合，以延残喘。彼处仓库所贮钱谷，恐不足用，待其查勘往返，动淹累旬。救荒如救焚，未可稍缓，请先发内帑银十万两，会抚按官分行振济。”
下户部议。户科给事中郭鋆等亦以为言，诏“发临清仓粮价银五万两”。呆以“民饥甚，仅足资两月之用，来春青黄未接，势难坐视，必增银十五万两乃可”。户部议“发德州仓银五万二千七百余两，及河南布政司库解京银并开封府河道赃罚银八万两与之”，诏从之。【考异】《明史·本纪》，“九月辛酉，振河南饥”，据《实录》也。《实录》、“八月免河南税粮”，“九月遣王杲振之”。《三编》统系之闰七月，盖据巡抚之请也。今从《本纪》。
是秋，寇两犯宣府，军卒杨思忠等六人战死。又犯榆林、总兵官周尚文败之。
史科都给事中蒋廷宠，以考察劾尚书严嵩、张瓒等，上曰：“嵩、瓒，朕所简用也。”嵩等以被论自陈，嵩言“今日之臣，必使主孤立自劳，率皆观望祸福”。上以为然，命“尽心供职，不必辞避”。
冬，十月，乙丑朔，上躬祭长陵。丙寅，还京师。十一月，丙申，冬至，祀天于圜丘。
1554
纪五十七 己亥，免江西被灾税粮。
癸卯，免山西被灾税粮。
十二月，乙亥，免浙江被灾税粮。
是冬，大同五堡成。大同自五堡之役杀张文锦，寻又杀总兵李瑾，由是兵益骄，文武大吏不敢要束。廷议以为忧，移陕西总兵官梁震往镇大同。震畜健儿五百人，至则下令申约束，无不帖服。寇至，累破之。会毛伯温督师巡边，震议修五堡，不数月工成。
至是震卒。先以功赠太子太保，寻加赠太保，谥武壮。嘉靖间、西北推名将者，震为首，次及马永、周尚文。震死，健儿无所归，守臣请编之行伍，边将犹颇得其力云。
十九年
春，正月，甲午朔，上以疾不视朝。
壬寅，始受群臣朝贺，严嵩等请之也。是日，上拜于元极殿，礼毕，遂御朝。
丙午，翟銮行边还，诏以原职太子少保、礼部尚书兼武英殿大学士，预机务。銮之行边也，文武大吏俱囊鞬郊迎，馈遗不赀。既事归装用以遗贵近，遂复入阁。
辛亥，济农寇大同，以五百骑伏大庙湾，而遣四十余骑分掠。参将张世忠等追之，伏发，杀指挥周岐等二十九人。【考异】《明史·本纪》，“是月辛亥”，《实录》系之五月之末，盖据兵部议功罪之月日也。原奏称“正月十八日寇入大同”云云，是月甲午朔，正正月十八日也。《实录》多据奏报月日，而原奏所载胜负月日之可据者，史家多因之，纪实也。周岐等二十九人，亦见《实录》中。
二月，辛未，振河南、湖广饥。时侍郎顾璘督理显陵工程，因言：“河南、湖广旱灾，会显陵兴工，饥民皆赴工就食。至是工竣，失所之民不振，将有啸聚之患，请量留二省无灾府县兑运正
1555 明通鉴卷五十七
粮济之。”户部议覆：“兑运正粮许量折每石七钱。”
湖广清军御史姚虞，因上《流民图》，极言“承天工所流民宜行拯恤”，诏璘“会同抚按官设法振济，毋使流亡失业”。
己卯，罢武科乡试。时兵部请开武科，上以累科未见得人，遂报罢。给事中王梦弼，“请以六年一试，著为令”，上责其妄议，夺俸二月。
三月，戊戌，诏修西苑仁寿官。
是月，济农寇延绥，总兵周尚文迂道会援，副总兵杨信称病不出，寇大掠而去。【考异】《明史稿》作“戊戌”，《实录》系之壬寅，似皆据奏报月日也。今系之三月下。
夏，四月，庚辰，上以人春雨泽愆期，躬祷官中，复行所司祈祷。
癸未，雨。于是，辅臣夏言、尚书严嵩等皆表贺。
五月，丙申，国子司业王同祖言：“世禄之家，鲜克由礼，失教故也。请敕两京公、侯、伯子弟，凡未仕者悉人成均，俟学有成，方请叙荫、不率者治之。”上是其言，寻命已任事者亦送监肄业.自是少年勋戚，颇以人学为荣。
是月，工部尚书蒋瑶以逾七十，令致仕，仍敕驰驿归。瑶既改北部，会大工频仍，岁募民充役，费二百余万，瑶以为言，请停不急者，又营建率役京军，多为豪家占匿，瑶清出之。上亦浸不悦，遂以老罢。
瑶既归，僻处陋巷，以清介称。卒年八十九，赠太子太保，谥恭靖。
瑶之罢也，同时南京兵部尚书湛若水，亦以年逾七十致仕。
若水与王守仁同讲学，后各立宗旨，守仁以致良知为宗，若水以随处体认天理为宗。守仁言“若水之学为求之于外”，若水亦谓“守仁格物之说，有不可信者四”。又曰：“阳明与吾言心不同。彼所谓心，指方寸而言；吾所谓心者，体万物而不遗者也，故以1556
纪五十七
吾之说为外。”一时学者遂分王、湛之学。卒，年九十五。
六月，丁卯，户部尚书梁材罢。时大工频兴，役外卫班军四万六千人。翊国公郭勋，籍其不至者、责输银雇役，廪食视班军。当李廷相在户部，尝量给之。材既代，坚持不予，勋遂劾材，上命补给。勋又以军不足，籍逃亡军布棉折饷银募工。材言“今京班军四万余已足用，不宜藉口耗国储”，上从其奏。勋益怒，劾材变乱旧章。
先是宫中醮坛须龙涎香，材不以时进，上衔之。至是，遂责材沽名误事，落职闲住。材归，寻卒。隆庆初，赠太子太保，谥端肃。
嘉靖中岁，大臣多阿上取宠，材独不挠，以是终不容。自材去，边储国用大窘。上乃叹曰：“材在，当不至此。”
庚午，增设镇守江淮总兵官。上即位之八年，江淮盗发。时夏言为兵科给事中，奏请专设镇守江淮总兵官，督兵剿捕。未几，贼平，兵部奏革，以其重任仍归操江武臣如故。凡浙江粮运，自苏州、常州裹河取道者，由镇江京口闸抵仪真，其闸河土疏易淤，府县必岁时浚治，然后粮运无阻。是年，京口闸淤阻，漕运咸拨民船，多为海寇所掠，甚至执戮官吏。南京兵科给事中杨雷以其事闻，下兵部，以设官本末查覆，因请“设总兵官，命以旗牌敕符俾驻扎镇江，提督沿江上下兵防，西自九江、安庆，东及淮、扬、苏、常诸郡。凡备倭守备卫所及有司巡捕官，悉受节制”。从之。
已而金山，仪真守备官各加以将领之号，分领江南、江北地方，凡卫所掌印巡捕诸官，悉令服属。
辛巳，卫拉特即瓦刺，见前。部长款塞。初，卫拉特既衰，其酋仍称太师，遣使朝贡。土尔番之据哈密也，故都御史许进以金帛啖卫拉特，令以兵击走之。正德十三年，土尔番复犯肃州，副使陈九畴复遗卫拉特彩币，使乘虚袭土尔番三城，杀掠以万计，
1557 明通鉴卷五十七
土尔番畏逼，与之和。其后，复以议婚相仇隙，土尔番益强，卫拉特数困败，又所部辄自残，多归中国。
于是，卫拉特部长卜六王者，以西番侵掠不支，亦求内附。下兵部议。已，甘肃巡抚丁汝夔疑其诈与土尔番交恶，为合势内侵之计。兵部并上其事，诏遣之出关。后遂不知所终。
是月，改南京工部尚书李如圭为户部尚书，以户部侍郎张润为工部尚书。先是蒋瑶在工部，以“节年营建，兵部拨军，户部支粮，工部止于办料。迩年以军数不足，议令工部雇夫津助，计内外工程共用银六百三十四万七千余两。中间办料约四百二十余万，其余尽系雇夫车价之数。请将各衙门工程悉暂停止”。上不许，令工部会户、兵二部详议以闻。
润既代瑶，乃复上四事：“一议工部节慎库见贮止六万余两，而所欠夫匠、物料尚二十七万，无从措办，拟借户部每年扣省通惠河脚价及崇文门税、皇庄草场子粒等项银两。一议户，兵二部见食粮官军宜赴工者，计各营锦衣卫等处共六万余名，查拟分拨，可省雇役之费。一议暂停西苑仁寿宫及鼓楼等，俟前工告完，以次举行。一议四郊所费银两不过四十六万，慈宁宫不过四十八万。乃今慈宁宫已用银七十一万有奇，一号等殿已用银七十六万有奇，费渐侈矣，而工犹未完，乞敕内外撙节。”
疏入，惟西苑及殿工宜并力速成，余暂停止。
秋，七月，癸卯，济农寇万全卫，总兵官白爵与战于宣平，败之，追至北庄又大败之。
壬子，寇涉桑干河，官军半渡急击，三败之，斩百余级。捷闻，兵部以为宣府数十年未有之功，诏进爵都督同知。【考异】《明史·本纪》，寇万全在是月癸卯.《实录》系之八月，据奏捷月日也。原奏称“七月十四日”，是月庚寅朔，癸卯正十四日也。又云，“二十三日败敌于桑干河”，正壬子也，今据书之。
戊午，振江西水灾。时南昌府及新建等县俱水，户部议，“以1558
纪五十七
新建等县兑运正米内量改折色十一万石，并留派剩南粮四万石振之”。
八月，壬戌，礼科给事中曾钧言：“用人之术，莫先于端士习。士习之敝，则廉污之介弗严也，静躁之分不明也。今之下僚，多以挟费得显擢，一有员缺，则自炫求进，交争而不惭。至于大臣之自处，尤有可议者。古者大臣虑周四方，今则守局循常矣；古者大臣恭俭率物，今则穷奢竞靡矣；古者大臣被论，惶恐待罪，今则强辨伤体矣；古者大臣同寅协恭，今则交恶相倾矣。故夫忠佞之辨，在陛下加之意而已。”疏人，上以钩所论深中时弊，嘉纳之。
甲戌，寇犯平凉，流劫岢岚、石州等处.
丁丑，杖太仆卿杨最死。上好神仙术，给事中顾存仁、高金、王纳言皆以直谏得罪。会有方士段朝用者，以所炼白金器百余，因郭勋以进，云“以盛饮食物，供裔醮，即神仙可致也”。上立召与语，大悦。朝用因言上，“深居无与外人接，则黄金可成，不死药可得”，上益悦，谕廷臣，“令太子监国，朕少假一二年，亲政如初”，举朝愕不敢言。最抗疏谏曰：“陛下春秋方壮，乃圣谕及此，不过得一方士，欲服食求神仙耳，神仙乃山栖澡练者所为，岂有高居皇屋，衮衣玉食，而能白日翀举者！臣虽至愚，不敢奉诏。”上大怒，立下诏狱，重杖之，杖未毕而死。寻监国议亦罢。【考异】杨最事见《明史》本传。《通纪》、《明书》或系之去年八月，或系之六年十月，惟《明史·本纪》书杖杨最于是年八月丁丑，而《实录》不具，疑漏脱，否则史臣讳书之也。然证之《实录》，“是年七月，赐段朝用紫府宣忠高士名号、并加郭勋禄米岁百石。”又“八月丁丑，指挥同知刘永昌言：伏闻皇上欲命东宫监国，暂摄圣躬，此盛德事，而诸大臣乃固争之如此，则当幸承天时监国亦非也。＇上以＇监国重事，朝廷自有处分，非永昌所宜言＇，下镇抚司拷问”云云。据此，则《明史》系之八月丁丑，盖同时事也，不知《实录》何以遗之，今据《明史》。
1559 明通鉴卷五十七
甲申，以秉一真人陶典真子世同为太常寺丞，婿吴濬孙、陶良辅俱食博士俸。
典真后更名仲文，初受符水诀子罗田万五山，复与邵元节善，随秩满黄梅县吏至京师，遂寓元节邸舍。元节年老，因荐仲文于上，以符水噀剑绝宫中妖，庄敬太子患痘，祷之而愈，益见宠异。去年南巡，元节病，以仲文代。次卫辉，有旋风绕驾，上问何祥，对曰：“主火。”已而果验，上益异之，授秉一真人。至是，上欲命太子监国，专事静摄，杨最杖死、廷臣震慑，大臣争谄媚取容，而神仙祷祀日亟矣。
是月，江西浮梁景德镇民以陶为业，聚佣至万余人。会大水食绝，遂肆虏掠，村镇为墟。守臣以闻，诏巡抚、都御史王玮抚戢，因请“增设府佐一人，驻镇督理”，从之。
九月，己酉，召仇鸾还。鸾奉使南征，至粤，陵轹镇守。令总兵安远侯柳珣以戎服见，珣不听，遂互讦于朝。上以鸾轻傲，命珣代佩征夷副将军印，会同毛伯温议处安南事。
是月，以南京户部尚书钱如京为刑部尚书，以周期雍致仕，代之也。先是郭勋以风霾，“请如先年策免大臣故事，各令自陈，仍听科、道拾遗”。于是，阁部诸臣皆引咎乞罢。温旨谕留，独期雍准致仕。勋构之也。
济农寇固原，总督刘天和令总兵官周尚文与战于黑水苑，大败之，斩济农子锡沙王。旧作小十王，寇遁，延绥总兵任杰追击于铁柱泉，又败之。是役也，三镇斩获至四百四十余级。捷闻，
上大嘉之，进天和太子太保。尚文以下皆升赏有差。【考异】黑水
之战，《实录》系之是年冬月，据奏捷论功之月日也。原奏称“寇以八月二十.一日入境，九月十二日始去”。故《明史·本纪》、《明史稿》皆系之是月，无日，今从之。
冬，十月，甲子，顾鼎臣卒。
是月霍韬卒。韬与夏言攻讦不胜，最后见郭勋与言有隙，乃1560
纪五十七
阴庇勋，与共崎齕言。上虽置不问，然亦颇厌之。及卒，赐祭葬如例。
韬举进士，出毛澄门下，既以议礼不合，遂请削门生籍。初诋司马光，后议薛瑄从祀，至追论光不可祀孔庙，其不顾公论如此。
十一月，壬寅，冬至，祀天于圜丘，郭勋摄行。是日，太白昼见。
丙午，以巡抚宁夏、副都御史杨守礼总督陕西三边军务。时以边寇甫退，恐其积忿报复，命推久任边方谙练戎务者，廷臣咸荐守礼，遂任之。
壬子，上以久疾有瘳，嘉陶仲文祈祷有功，进少保、礼部尚书。
丙辰，慈庆宫成。
是月，晋辅臣夏言少师，翟銮及尚书张瓒皆少保，以边功叙录也。
十二月，戊辰，以冬深无雪，命有司祈祷。
乙亥，以沙河行宫成，免顺天八府明年税粮三之一。二十年
春，正月，戊子朔，上以疾不御殿，百官于奉天门外，朝觐官、外藩使于午门外行礼。
是日，雪。
丙申，上以阳九日拜天于元极殿。尚书严嵩等请拜毕御殿受群臣朝贺，从之。
壬寅，免南畿被灾州县税粮。
丙午，海西部长卜尔噶旧作卜尔孩，与额布讷先后窜西海者，见前卷.遣人献金牌、马匹款塞。兵部尚书张瓒等言：“卜尔噶据海西二十余年，为甘肃腹心之患。若果输诚，则河西可转危为安。
1561 明通鉴卷五十七
第其诚伪不可知，宜敕总督杨守礼勘议以闻。”从之。
二月，乙丑，显陵成，给复承天三年。
丙寅，下监察御史杨爵锦衣卫狱。爵，富平人。
时上经年不视朝，日事斋醮，工作烦兴。严嵩等务为谄谀。爵拊膺太息，乃上疏，曰：“今天下大势，如人衰病已极，腹心百骸莫不受患，即欲拯之，无措手地方。且奔竞成俗，赇赂公行，遇灾变而不忧，非祥瑞而称贺。谗谄面谀，流为欺罔，士风人心，颓坏极矣。诤臣拂士日益远，而快情恣意之事，无敢齟龉于其间，此天下大忧也。
去年，自夏人秋，恒旸不雨，畿辅千里已无秋禾。既而一冬无雪，元日微雪即止，民失所望，忧早之心，远近相同。此正撤乐减膳忧惧不宁之时，面辅臣夏言等方以为符瑞而称颂之，欺天欺人，不已甚乎？翊国公郭勋，中外皆知为大奸大蠹，陛下宠之，使稔恶肆毒，群狡趋附，善类退处。此任用匪人，足以失人心而致危乱者一也。
臣巡视南城，一月中冻馁死八十人，五城共计，未知有几？孰非陛下赤子，欲延须臾之生而不能！而土木之功，十年未止，工部属官增设至数十员，又遣官远修雷坛。以一方士之故，朘民膏血而不知恤，是岂不可以已乎？况今频年灾诊，上下交空，尚可劳民糜费，结怨天下哉！此兴作不已，足以失人心而致危乱者二也。
陛下即位之初，励精有为，尝以《敬一箴》颁示天下矣。乃数年以来，朝御希简，经筵旷废。大小臣庶，朝参辞谢，未得一睹圣容。敷陈复逆，未得一聆天语。恐人心日益怠偷，中外日益涣散，非隆古君臣都俞吁咈，协恭图治之气象也。此朝讲不亲，足以失人心而致危乱者三也。
左道惑众，圣王必诛。今异言异服，列于朝苑，金紫赤绂，赏及方外。夫保傅之职，坐而论道，今举而畀之奇邪之徒，流品1562
纪五十七
之乱莫以加矣。陛下诚与公卿贤士日论治道，则心正身修，天地鬼神莫不祐享，安用此妖诞邪妄之术列诸清禁，为圣躬累也。臣闻上之所好，下必有甚。近者妖盗繁兴，诛之不息，风声所及，人起异议，贻四方之笑，取百世之讥，非细故也。此信用方术，足以失人心而致危乱者四也。
陛下临御之初，延访忠谋，虚怀纳谏。一时臣工言过激切，多有获罪。自此以来，臣下震于天威，怀危虑祸，未闻复有犯颜直谏，以为沃心助者。往岁，太仆卿杨最出言而身殒，近日，赞善罗洪先等皆以言罢斥。国体治道，所损甚多，臣为最等惜也。古今有国家者，未有不以任德而兴，拒谏而亡。忠荩杜口，则谗谀交进、安危休戚，无由得闻。此阻抑言路，足以失人心而致危乱者五也。
望陛下念祖宗创业之艰难，思今日守成为不易，览臣所奏，赐之施行，宗社幸甚！”
上震怒，立下诏狱搒掠，血肉狼藉，关以五木，死一夕复苏。所司请送法司问罪，上不许，命严锢之。狱卒以圣怒不测，屏其家人，不许纳饮食，屡滨于死，处之泰然。
庚午，下方士段朝用于狱。初，朝用以术进，复因陶仲文进银万两，授紫府宣忠高士，并请岁进数万金以资国用，上益悦之.已而其术不验，会朝用有徒王子岩者，发其诸诬秽隐恶事，仲文惧为所累，上章自理。诏下朝用镇抚司拷讯，而置仲文不问。
三月，乙巳，赐沈坤等进士及第、出身有差。
壬子，以久旱，亲祷雨于西苑，仍诏顺天府祈祷。
是月，张润以忧去。先是甘为霖以工部尚书督工，至是令回部管事，仍督大工。
是春，济农寇甘肃之兰州，参将郑东以二百余骑驰援.力战被创，还营，卒。寻又寇镇朔堡，宁夏总兵李义等迎敌，斩首四
1563 明通鉴卷五十七
十九级。捷闻，赐敕奖励。
逾二年，按臣核东死事状，请赐赠恤。【考异】《明史稿》系寇甘肃于二月、寇镇朔于三月乙巳。证之《明史·鞑靼传》及《实录》所载，俱云“是春”，无月日，今并系之是春下。
夏，四月，已未，安南莫登庸纳款请降，许之。
先是兵部尚书毛伯温奉命讨安南，至广西，征集两广、福建、湖广狼、土官兵，并檄云南守臣及诸司俱集议。分正兵为三哨，分奇兵为二哨，乌雷山等处兵为海哨，又将云南别集之兵分三哨。与黔国公沐朝辅、安远侯柳珣、提督军务侍郎张经、巡抚都御史汪文盛等部署已定，乃驰檄安南臣民，谕以朝廷兴灭继绝之意，“讨罪止于莫登庸父子，有能举郡县来降者，即以其郡县授之。擒斩莫登庸父子来降者，赏二万金，官显秩”。申告再三。又谕登庸父子：“果能束身归罪，尽籍其土地人民纳款听命，亦待以不死。”
伯温等驻师近边，登庸闻之俱，遣使诣军门乞降，词颇卑切，伯温等承制许之。时登庸子方瀛已死，乃留孙福海守国，登庸与侄文明并酋首阮如桂等四十余人人镇南关，各尺组系颈，徒跣匍匐，稽首上降表。复诣军门，尽籍国中土地军民职官，悉听处分。于是，伯温等宣谕朝廷威德，暂令归国俟命。
伯温乃与诸守臣会疏言：“安南畏威，束身归罪。其黎宁自称黎氏之后，谱系不详，无以为据。乞宥纳登庸，削故爵，量授新秩。”疏闻，上大喜。诏“改安南国为安南都统使司，授登庸都统使，秩从二品，银印，旧所僭拟制度悉除去。改其十三道为十三宣抚司，各设宣抚同知、副使、佥事，听都统黜陟，仍三岁一贡以为常。并令核黎宁真伪，如果黎氏后，划所据四府，俾奉其祀事，否则已之”。伯温受命岁余，不发一矢而安南定。是役也，功成于伯温，而伐谋制胜，则巡抚云南汪文盛功为多。方文盛至滇，即檄安南所部来归，谕以威福。其登庸部众降者，文盛分地1564
紀五十七
处置，皆当交、广水陆之冲。安南惧逼，请降。伯温至南宁受之，卒如文盛议。及是论功，伯温及两广镇巡官皆进秩，而文盛止赉银币.
辛酉，九庙灾。是日薄暮，雨雹，风霾大作。入夜，火从仁宗庙起，延烧成祖庙及太庙，群庙，一时俱烬，惟睿宗庙独存。其成祖、仁宗二庙，帝后神主皆毁焉。
上亲祭告南北郊、宗庙，青服，御西角门视事。丙子，颁诏天下，行宽恤之政，敕群臣修省.
壬午，杖户部主事周天佐，下狱死。
天佐，晋江人。以杨爵下狱，欲论救之。至是，因庙灾，诏百官言时政得失、乃上疏曰：“陛下求言之诏，示人以言耳。国家置言官，以言为职，今爵系狱数月，而圣怒弥甚，一则曰小人，二则曰罪人。夫以尽言直谏为小人，则为缄默逢迎之君子不难也；以秉直纳忠为罪人，又孰不能为容说将顺之功臣哉！爵身非木石，命且不测，万一溘先朝露，使诤士饮恨，直士寒心，损圣德不细。”上览奏大怒，杖之六十，下诏狱。天佐与爵无生平交，入狱时，爵第隔扉相问讯而已。天佐体素弱；不胜楚。狱吏绝其饮食三日，即死。尸出狱，有大兴民祭而哭之恸者。或问之，民曰：“吾伤其忠之至，而死之酷也。”
天佐既死，复有文登浦宏者，时巡按陕西，驰疏谏曰：“天下治乱，在言路通塞，言路通，则忠谏进而化理成；言路塞，则奸谀恣而治道隳。爵以言事下狱，幽囚已久。臣行部富平，皆言爵诚信孚乡里，孝友式风俗。且爵本以论郭勋获罪，今勋奸大露，则爵言未为妄也。乞赐矜释。”上大怒，趣缇骑逮之。秦民远近奔送，舍车下者万入，皆号哭曰：“愿还我使君！”铵赴征，业已病，下诏狱，搒掠备至。除日，复杖之百，锢以铁柙。爵迎哭之，钛息已绝。徐张目曰：“此吾职也，子无然。”系七日而卒。
隆庆初，赠天佐光禄卿，钛少卿。【考异】周天佐、浦宏事，俱
1565 明通鉴卷五十七
见《明史》本传，《三编》据书于《质实》中。证之本传，天佐谏在四月九
庙灾后，《明史稿》系之是月壬午，是也。鋐事，据《传》同在是年，而《本纪》及《实录》皆不载。惟《传》中有“除日复杖”之语，且正郭勋获罪之后，是与天佐下狱死皆是年事也。今牵连并记于天佐下狱之下。
五月，丁亥，以兵部侍郎王以旂总理河漕。是时，黄河南徙，决野鸡冈。由涡河经亳州入淮，旧决口俱塞，徐、吕二洪亦竭，漕舟胶。总河郭持平久治不效，降俸戴罪，乃命以旂往治之。
以旂至，上言：“国初，漕河惟通诸泉及汶泗，黄河势猛水浊，迁徙不常，故徐有贞、白昂、刘大夏力排之，不资以济运也。今幸黄河南徙，诸闸如旧，宜浚山东诸泉入野鸡冈新开河道，以济徐、吕，而筑长堤沛县以南，聚水如闸河制，务利漕运而已。”诏以旂便宜行之。
戊子，以修建九庙，遣工部侍郎潘鉴、左副都御史戴金等采木于湖广，四川。
壬辰，三卫入犯开原，参将孙继祖率兵御之，斩首二十三级，指挥金潮死之。【考异】《明史稿》，“五月壬辰，寇犯开原。”证之《实录》，盖三卫求增入贡人数不许，遂肆劫掠。原奏称“五月七日”，即壬辰也。金潮之死，亦见《实录》，今据之。
甲寅，振辽东饥.
六月，庚申，以顺天府所属州县灾伤，诏免税粮，仍发太仓银二万两、通仓米二万石及各州县预备仓银谷相兼振之，复出太仓米一万石，减价平粜。又以永平大饥，发太仓库银六千两、通仓米六千石振之。
戊辰，三卫复犯太康堡，参将赵国忠败之，斩首一百二级。壬申，振山西饥，并蠲免本年夏税。
秋，七月，丁酉，谙达即俺答，见前卷。及其属阿布噶旧作阿不孩。遣其使石天爵款大同阳和塞求贡。天爵，本中国人，被掠1566
纪五十七
人寇中为间谍。至是声言，许贡当趣令一人归报，彼即约束其下，不敢犯边。否则，徙帐北鄙，率精骑南下。
巡抚都御史史道以闻。兵部议，以“北部自弘治后不入贡且四十年，岁入边侵暴，果其诚心归款，未必非中国利。惟寇情多诈，或示和以缓我师，或乘间以扰我境，其却之便”。从之，仍敕严加防御。以尚书樊继祖督理宣大军务，并悬赏格购谙达、阿布噶首，以振国威。
是月，以山东灾伤，复留临、德二仓小麦各二万石及动支仓库钱粮相兼振之，又免山东及河南、陕西被灾税粮。
左都御史王廷相罢。初，廷相居宪职，请以六条考察差还御史，上允行之。及九庙灾，诏廷臣修省。因责廷相曰：“卿总先有年，自定六条后，不闻考黜一人，宜痛加修省。”廷相皇恐谢。
武定侯郭勋横甚，廷相督团营，与勋共事，逡巡其间，不能有所振饬。会奉敕清军役，令勋与廷相核实奏闻，敕书既具，勋久不领。于是，给事中章允贤劾勋肆慢，并劾廷相稽留四十余日不覆，为畏勋权势而慢朝廷。上以责勋，勋奏辨，有“何必更劳赐敕”之语，上大怒，言官复交章劾勋。上以廷相扶同抗违，遂褫职，黜为民。勋亦自此得罪。【考异】廷相之罢，诸书俱系之九月郭勋下狱之后，《明史》廷相本传亦同，惟《七卿表》书廷相罢为民在七月。证之《实录》，亦书于九月郭勋下狱中，然其所载勋事本末，皆系以“先是”二字。如清军役在是年之春，章允贤劾稽敕事在四月庙灾应诏陈言疏中.据此，则廷相之罢，《表》以为七月者，似得其实。而毛伯温时在安南，以八月召回管院事，则廷相之罢在前尤可证也。今据《七卿表》，与郭勋下狱分书之.
八月，辛酉，昭圣皇太后张氏崩。
甲子，巡抚大同史道言：“谙达、阿布噶以求贡不允，将人犯山西。”诏保定副总兵周彻率所部守紫荆、倒马等关，复发京营兵三千，命参将任风领之。
1567 明通鉴卷五十七
命甫下，山西巡抚陈讲奏：“北寇分道入犯，谙达、阿布噶下石领关，趋太原，济农由平虏冲入，掠平定、寿阳诸处。”
时寇众骤至宁武关石湖岭，山西副总兵丁璋，遇敌死之。游击周宇御于太原之塌地沟，鏖战移日，斩获颇多，以援兵不至，死之。事闻，命总兵官赵卿率京营二千往援。寻起原任都御史翟鹏督理畿辅、河南、山东军务，兼理粮饷。【考异】《明史·本纪》，“是月，谙达等分道人寇”，不书日。证之《实录》，是月甲子，巡抚史道奏，“寇将犯山西”，此亦据奏报月日耳。是月警报迭至，原奏称“八月十七日，寇人宁武关”，是月甲寅朔，十七日则庚午也，《明史稿》系寇犯宁武于甲子者亦非。今但据《实录》所书，牵连并记，统系之甲子下，又参之《明史·鞑靼传》书之。
丁丑，上大行皇太后尊谥日孝康敬皇后。
庚辰，夏言罢。言与郭勋交恶日甚，九庙灾，言以疾在告，自陈乞罢，不允。昭圣皇太后崩，诏问太子服制，言报疏有讹字，上切责言，言谢罪，且乞还家治疾，上以“方庙灾修省之初，昭圣大丧之际，不念主忧，敢于求逸”，因令致仕去。
是月，召毛伯温还掌院事。
九月，乙未，郭勋有罪下狱。先是四月庙灾，给事中戚贤劾“勋擅作威福，网利虐民”，勋遂引疾在告。京山侯崔元新有宠，直内苑，忌勋。会夏言亦在告，上从容问元曰：“言、勋皆朕股肱，相妒何也？”元不对。上问：“言归何时？”曰：“俟圣诞后乃敢请。”又问：“勋何疾？”曰：“勋无疾，言归即出耳。”上颔之。言官窥上眷言面恶勋，因共劾勋。
会敕书之狱，上恶勋无入臣礼，于是，给事中高时因尽发勋贪纵不法十数事。上大怒，遂下勋锦衣卫狱，然犹念勋曾赞大礼，谕镇抚司勿加刑讯。奏上，当勋罪斩，上以奏当不明，令法司复勘。会给事中刘天直复劾勋未尽奸恶，并数其紊乱朝政凡十二事。于是，法司更当勋不轨罪论斩，没入妻孥田宅，奏上，留1568
纪五十七
、中不下。上意在宽勋，屡示廷臣指，而诸臣恶勋甚，谬为不喻指者，勋坐是逾年，死狱中。
癸卯，免浙江台州府被灾税粮，仍敕巡按御史设法振之。
辛亥，寇犯山西，入石州。先是山西直隶巡按御史所报，皆言“寇从容出关，所调延绥、大同兵并未见敌”，于是，给事中龙遂、御史傅镇请遣官勘实报闻。寇遂于是月七日，复自平虏卫入山西，犯朔州。至是复犯石州，饱掠而去。
是月，以南京户部尚书刘天和为兵部尚书。时樊继祖督师宣大，以天和代之，并提督团营。以刑部侍郎吴山为本部尚书，以钱如京致仕，代之也。
冬，十月，癸丑，以山西连被寇患，诏复徭役二年，仍发帑银六万两，遣户部侍郎张汉往振之。
丁卯，复召夏言人阁。先是言将出都，诣西苑斋宫叩首谢。上闻而怜之，特赐酒馔，俾还私第治疾，俟后命。会郭勋下狱，复有是命，且令疾愈入直。然言虽在告，阁事多取裁决，勋之狱，皆其指授也。
是月，以寇出边，山西解严，召翟鹏、赵卿还。
吏部尚书许瓒以四月九庙灾，自陈免。居半岁，上难其代，至是，复起赞任之。
十一月，辛卯，葬孝康皇后于泰陵。丙申，免四川被灾税粮。
乙巳，太白昼见。
丁未，冬至，祀天于圜丘。
十二月，甲戌，诏发通州仓米十万石于宣府，十五万石于大同，并敕户部遣官督解。是时，两镇旱荒，米价翔踊，从抚臣之请也。
是月，礼科给事中章允贤，劾奏“总督蓟州、兵部侍郎胡守中，当郭勋势盛之时，甘心比附，同恶相济。及勋之败，复观望
1569 11
明通鉴卷五十七
以图反噬。今勋当会审之际，他无一言，惟言“守中负我＇，此其为党明甚”。因条列守中在蓟州诸不法状。上方恶勋，得旨，“守中监候处决”。





