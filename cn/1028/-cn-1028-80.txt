方岳　次韵

海棠寂寂香埋玉，山雨浪浪负双足。

闭门长憾虎头痴，对客不供貂尾续。

径呼伯雅相拍浮，试坐毛锥三沐浴。

满身花片为谁春，政欠太虚明月烛。

方岳

方岳　次韵

书册元非幕府才，江山牵率老夫来。

略分秋色归吟卷，又误春蓑下钓台。

有意及时常農轲，无心於物莫惊猜。

幽居亦有穷生活，麦陇蔬畦手自栽。

方岳

方岳　次韵

久矣寒窗美曲肱，绝交书到短檠灯。

向来问舍渔樵侣，肯作归堂粥饭僧。

耕罢夕阳牛觳觫，睡残明月鹤鬅鬿。

年来老懒力学相似，见兔何能便放鹰。

方岳

