27　比干秣馬金闕歌　古歌尚質必無秣馬之語


韋昭洞曆記：「紂無道，比干知極諫必死，作秣馬金闕歌。」【原注】古歌尚質，必無「秣馬金闕」之語，蓋依託也。

【全云】此條注是正文。

【又云】洞曆記本僞作。

【何云】豈有感於己之遇皓與？叢脞至此，書何足傳。

【集證】吴志韋曜傳：「曜因獄吏上辭曰：『昔見世間有古曆注，其所記載多虚無錯謬。尋按傳記，考合異同，采摭耳目所及，以作洞曆紀，起自庖犧，至于秦、漢，凡爲三卷，當起黄武以來，别作一卷，事尚未成。』」〇此條所引，見御覽五百七十二。





