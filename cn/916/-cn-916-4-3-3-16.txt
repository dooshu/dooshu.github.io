【上巳篇（以下五言）】

仁风导（《书钞》作道。）和气。勾（岁时杂咏作句。《诗纪》同。）芒御昊春。（《初学记》误作清。）姑洗应时月。元（《书钞》作上。）巳启良辰。密云荫朝日。零雨洒微尘。飞轩游九野。置酒会众宾。临川悬广幕。夹水布长茵。（岁时杂咏作ブ。）徘徊存往古。慷慨慕先真。朋（《御览》作明。）从自远至。童冠八九人。追好舞雩庭。拟迹洙泗滨。伶人理新乐。膳夫（《御览》作工。）烹（《御览》作献。《诗纪》作然。）时珍。八音硼□盖奏。肴俎从横陈。妙舞起齐赵。悲歌出三（编珠作西。）秦。春醴（岁时杂咏作体。）逾九酝。（岁时杂咏作醴。《诗纪》同。）冬清（《御览》作青。）过十旬。盛时不努力。岁暮将何因。勉哉众君子。茂德景日新。高飞抚（《诗纪》作舞。）凤翼。轻举攀龙鳞。（○古今岁时杂咏十六。《诗纪》二十一。又《书钞》百四十八引旬一韵。百五十五引春、辰二韵。《初学记》四引清、辰、尘、宾四韵。杜公瞻编珠引秦一韵。《御览》三十引春、辰、人、珍、旬五韵。）

