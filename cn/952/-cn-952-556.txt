白玉蟾　夕眺风泉亭三首

苒苒斜阳恋竹边，秋阴惨昧响寒泉。

如何今夜成无月，却遣西风一问天。

白玉蟾

白玉蟾　夕眺风泉亭三首

拄杖相寻访夕阳，诗肩独耸到昏黄。

白苹洲上西风起，黄叶声中秋意长。

白玉蟾

白玉蟾　夕眺风泉亭三首

西风黄叶夕阳村，山水苍寒雾霭昏。

手撚菊花都是泪，枯松骨立绿毛鬈。

白玉蟾

