第二篇　論吊

諺云：「牌無大小，只要湊巧。」不湊巧，不能吊也。一牌死，二牌生，三牌則死一，四可以死二，五則可以死三矣。將欲取之，必固與之；將兼取之，必各與之。先與一桌，方可吊之。假張先出，多留假張，則吊不穩。重張先得，惟重張方可，不然則缺路矣。利則連往，如假張得利，必敵人難於正本速往，彼仍讓矣。若待他路既通，彼有真張為副，必不讓也。敗則改圖。若遽為敵擒，則引路彼必尚有，不宜復往。美不欲盡，盡，則何以制人。擒不欲早，早，則索然無味。與其起樁，毋寧縱散；與其苟活，如無賞，正本之類。毋寧殉敵。故單或呈巧，或不能正本，而只以一牌吊死樁家，忠之屬也。若樁家遇丑牌，亦可用此術，以吊死散家。五或見拙。五卓，或與三卓同吊，謂之臭五卓。先、後、人、已之間，可不審與。

