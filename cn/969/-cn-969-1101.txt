刘克庄　送勋侄之官嵢峡五言五首

津吏难绳束，滩船易覆番。

能除一方害，不忝二刘孙。

刘克庄

刘克庄　送勋侄之官嵢峡五言五首

李下与瓜田，嫌疑谨未然。

先贤监竹木，不食笋多年。

刘克庄

刘克庄　送勋侄之官嵢峡五言五首

襩被囊书去，讥征市与关。

姑全蔺卿璧，勿买郑商环。

刘克庄

刘克庄　送勋侄之官嵢峡五言五首

机难下鸥鸟，察至见渊鱼。

何日抽回去，商人愿出涂。

刘克庄

刘克庄　送勋侄之官嵢峡五言五首

太守今元结，论交四十年。

汝行勿前却，如在父兄边。

刘克庄

