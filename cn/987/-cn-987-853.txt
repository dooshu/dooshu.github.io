苏轼　黄葵

弱质困夏永，奇姿苏晓凉。

低昂黄金杯，照耀初日光。

檀心自成晕，翠叶森有芒。

古来写生人，妙绝谁似昌。

晨妆与午醉，真态含阴阳。

君看此花枝，中有风露香。

苏轼

苏轼　黄楼致语口号百川反壑，五稼登场。初成百尺之楼，适及重阳之会。

一新柱石壮严闉，更值西风落帽辰。

不用游从夸燕子，直将气焰压波神。

山川尚遶当时国，城郭犹飘广陌尘。

谁凭阑干赏风月，使君留意在斯民。

苏轼

