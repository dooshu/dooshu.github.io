楼钥　泉口净明院昼寝

沙头古招提，往来几经行。

兹来当春昼，解衣愒西楹。

玉立青琅玕，小窗虚且明。

纸帐白如雪，床软枕更平。

偃仰四体适，欠伸困思生。

须入华胥城。无人梦自觉，

閴然四无声。林间婆饼焦，

悠悠时一鸣。翻身更口容，

意泰气亦清。连朝走丘垄，

百拜不遑宁。老我久倦游，

幸兹息营营。衰相益已迫，

世念日愈轻。自欣天与閒，

身是半发僧。未能遂高隐，

庶几保余龄。

楼钥

