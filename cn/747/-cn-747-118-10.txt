○亲征诏

朕以蕃寇未平，边陲多事，选求将帅，徵发师徒，北面屯军，汾河守御即日虽无侵轶，亦须广设是防。朕将亲率虎貔躬擐甲胄，俟闻南牧，即便北征，不须先定日辰，别有晓谕。所有供亿支用，宜令三司预自指挥，令随从诸司职员，并宜照常备行。诸侯不得朝觐，亦不得以进献供彳侍，借敛吏民。凡百臣寮，当体是意。

