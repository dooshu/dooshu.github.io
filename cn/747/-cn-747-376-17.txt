○送李审秀才归湖南序

平西原之岁，陇西李审自湘东来。才甚清，气甚和，节甚奇，心甚高，仆是以恨相知晚也。秋九月，又言归於湘东，众君子出饯於北郭。碧峰，出於柏梢，有如虎牙，夹天而立。加以白日欲落，挂在岩半，横照滩水，月带微明。操袂於兹，挥袂於兹，恨无昆山片玉以相赠，赠君桂林之一枝。审再拜曰：“幸甚！

