○对造瓦判

〈甲雇乙造瓦，口五分。毕计其全。乙不伏。〉

工商异等，埏埴殊制，故有质兹土化，均货日中。乙也徇业求佣，偶凿坯而取给；甲则溺情丰屋，冀如雪（一作云）以自润。虽载弄床瓦，故无取於举全；约以陶穴，亦何惊於敝漏？且全毁兴讼，雇买异仪，雇则不可计全，买则合徵成算。乙之不伏，诚则有词；甲之无良，讼宜从记。

