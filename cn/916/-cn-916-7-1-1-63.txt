【古意诗二首】

飞鸟起离离。惊散忽差池。嗷嘈绕树木。翩翩（玉台作□。）集寒枝。既悲征役久。偏伤垅上儿。寄言闺中妾。（玉台作爱。）此心讵能知。不见松萝上。（玉台作上萝。）页落根不移。（○玉台新咏七。《诗纪》六十五。）

当春有一草。绿花复垂（玉台作重。）枝。云是忘忧物。生在北堂陲。飞飞双蛱蝶。低低两差池。差池低复起。此芳性不移。飞蝶（玉台作ア。）双复只。此心人莫知。（○同上）

