◇报燕太子书

臣闻快於意者亏於行，甘於心者伤於性。今太子欲灭ぉぉ之耻，除久久之恨，此实臣所当糜躯碎首而不避也。私以为智者不冀侥幸以要功，明者不苟从志以顺心，事必成然后举，身必安而后行，故废无失举之尤，动无蹉跌之愧也。太子贵匹夫之勇，信一剑之任，而欲望功，臣以为疏。臣愿合从於楚，并势於赵，连衡於韩魏，然后图秦，秦可破也。且韩、魏与秦外亲内疏，若有倡兵，楚乃来应，韩、魏必从，其势可见。令臣计从，太子之耻除，愚鄙之累解矣。太子虑之。（《燕丹子》）

