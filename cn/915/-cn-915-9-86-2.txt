◇游华林园赋

谅无庸於殿省，且栖迟而不事。譬笼鸟与池鱼，本山种而有思。伊暇日而容与，时遨游以荡志。正殿则华光弘敞，重台则景阳秀出。赫奕焕，阴临郁律。绝尘雾而上征，寻云霞而蔽日。经增城而斜趣，有空あ之石室。在盛夏之方中，曾匪风而自栗。溪谷则沱潜派别，峭峡则险难壁立。积峻窦，溜（疑脱二字）阑干。草石苔藓，驳荦丛攒。既而登望徒倚，临远凭空。广观逖听，靡有不通。（《艺文类聚》六十五。）

