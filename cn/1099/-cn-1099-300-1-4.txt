○免穵運以恤貧軍疏 【 免穵運】

隆慶元年三月十八日、准戶部咨、該總督薊遼都御史劉燾、題稱密雲昌平二鎮糧餉、先年穵運糧米粗腐、後撥漕運官軍、徑運龍慶石匣等倉、糧米始堪實用、近因該鎮分撥古北口窵遠邊倉、以致官軍告困、議復穵運、乞將漕糧照舊徑運二鎮龍慶等倉上納、該本部議允、題奉欽依、備咨到臣、查得漕運糧儲。例於京通二倉上納。以給六軍。自開漕迄今二百年來未之有改或遇邊鎮缺糧戶部自有穵運舊規。未有漕卒。直達邊鎮之事。嘉靖三十三年、偶因密雲昌平一鎮調集兵多、暫撥漕糧、徑赴龍慶石匣等倉上納彼時邊方告急。倉卒應變。孰敢異議。次年漕司會題該戶部覆議减運五萬石、三十七年、漕司又經具題會議通免上邊照舊通倉交納。其兩鎮糧餉戶部差官穵運。密雲七萬石。由通州水陸接運、一百四十餘里。昌平三萬石。陸路一百二十里。合用腳價共銀一萬一千三百一十兩。議將在運原兌隨船耗米。每石扣出五升。并近議加盤剝米三升。其米八千石。共折銀四千兩。不足之數。仍於京通二倉。各總扣剩羡餘銀兩動給。彼時官軍。得免邊運交納之苦。無不舉手加額。如獲更生。後該總督薊遼尚書許論、惟穵運委官得人則以隨舡耗米實給車戶車戶亦自樂從今官胥侵漁其中而官僉車戶運粮所一軍民兩困也題據車戶張宣等。告稱穵運繁苦、乞要將原運漕糧、免寄通倉、仍令官軍運赴各邊交納、又自三十九年起、復令軍運、以致流毒至今、四總狼狽、又遭收糧委官、忍心凌雨??、百計留難、稽延秋冬、又復逾年、凍餒死亡接踵、竊惟前項邊糧、自有議定腳價、軍運穵運、初無二議、但穵運乃部使督臨。盜竊插和。法得禁治。及至倉中收受。官攢斗級歇家小腳。亦自歛手。若軍運則無人看顧盤糧在車在船任意侵漁到倉交卸各有需索諸色人等視官軍為奇貨利歸姦人害及漕運况土著車戶猶且稱難遠方漕卒苦難尤甚再照山東官軍、例該四月初一日完糧、江北官軍、例該五月初一日完糧、今各總所運邊糧、奄奄株守、一秋一冬、延至次年正二月尚未完結。亦當今之休歇新糧先以派到又例該十二月以裏官軍船隻畢集水次領兌其勢豈能兩全四十五年十一月內、又該漕司具題、本部等衙門會議自次年為始、將原撥密雲昌平等倉漕糧、免其穵運照舊上納通倉、另廒收貯、至次年正月以後聽戶部差官穵運、原議應運糧米、密雲七萬石、該腳價銀七千三百五十兩、昌平三萬石、該腳價銀三千九百六十兩仍照先年所議、將原隨船耗米每石二斗五升內、止准二斗作耗、扣出五升、并近議加盤剝米三升、通共該米八千石行有司折銀四千兩、隨糧解部、以備腳費、仍欠銀七千三百餘兩、於京通二倉、原撥運江北四總內、扣剩羡餘銀、動支補給、自後該鎮、不得再行議請等因、題奉　世宗皇帝聖旨、依擬行、欽此、備咨漕司欽遵、隨於嘉靖四十五年十二月二十六日、劄行江北把總劉崇武張一正、中正都留守司把總王佐、山東把總戴子進、各將隆慶元年應運嘉靖四十五年分、山東河南二省漕糧內原撥密雲昌平等倉糧共一十四萬四千八百三石三斗、照舊上納通倉、聽戶部差官穵運、及行山東河南二布政司、將應兌給各該官軍隨船耗米、每石扣出五升、并近議加盤剝米三升。通共該米八千石。行令各屬州縣。每石折徵銀伍錢。共銀四千兩。隨糧給與運官解部。以備腳費。仍欠銀七千三百餘兩。仍於江北四總內。扣剩羡餘銀動支補給。又經督催各衞所官軍。俱巳前赴水次領兌外。臣竊詳前事、邊軍所告、先年穵運糧米、新舊相雜、不堪日用、是邊鎮所需止是欲得新米。今戶部巳議將漕糧運上通倉。另廒收貯。次年正月、即行穵運、比之先年出陳易新。以致給軍每有不堪者。事體不同。彼中固不以民運軍運為有損益。但此運軍年不勝罷乏、臣任事以來、旦夕焦勞、不遑寢食、伏望　皇上軫念漕運官軍、困苦巳極、乞敕戶部、查照當年新議、仍自隆慶元年為始、將原撥密雲昌平等倉漕糧。免其徑運。照舊上納通倉。另廒收貯。該部務次年正月以後。差官穵運二鎮龍慶石匣等倉上納。仍責成部運官員。加意關防。禁革奸弊。以後年分。悉照定規。每年止將新收糧米。如期穵運不得雜入舊貯以致各軍藉口即邊軍遂新米之願。疲卒免額外之苦。巳定之會議不違。漕運之舊規不失矣。

