◎苏轼纪春月词

东坡知颍州时，月下梅花盛开。王夫人曰："春月色胜如秋月色，秋月令人惨凄，春月令人欢悦。何不招赵德麟辈来饮花下。"东坡喜曰："论证谓夫人不能诗，此真诗家语也。"作减字木兰花以纪之云："春庭月午。摇荡春醪光欲舞。

步转回廊。半落梅花婉婉香。 轻风薄雾。都是少年行乐处。不似秋光。只与离人照断肠。"［侯鲭录］

