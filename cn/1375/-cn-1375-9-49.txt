由藏归程记


廓尔喀横逆，余以桌司督办粮饷。大军奏凯，于癸丑五月二十五日脱然就道。鸡鸣而起，策马东旋，各牧令候送河干。匆匆揖别，遂乘皮船径渡，稳放江流，于波涛中顷刻即登彼岸。朝暾初上，风日晴佳，碧草黄花，殊不荒寂。入菜园稍憩片时，午间抵德庆，因与承观察同行，即在碉楼小饭。次日晓征，山路多寒，绝似深秋天气。约三十里至占达，青裸绿麦，一望无涯。沿途村妇番民，共相力作。又三十里至纳木，田亩更佳。假寓吹仲庙中。寺极宽敞，所奉佛像，皆状貌狰狞，屋檐排架弓矢刀矛等兵器。吹仲如内地巫师，蛮家奉若神，一切吉凶，尽取决也。少间喇嘛吹仲落桑汪敦来见，年约三旬，人颇文秀。洵知娶有室家，生子即传其业，询夷俗也。次日由墨竹工至仁进里“，道路较长，几及百里。次日，仁进里起程，自藏一路，俱系循河行走。至乌斯江，一派西流，询亦藏河上游也。新涨初生，势极浩瀚，由此取道东行，晓抵维达。童山濯濯，风景荒凉，仅有败屋数椽，塘兵及番妇数人而已，此外别无寨落，购买颗粒俱难。幸人有裹粮，马有野草，藉以度此寒宵。次日上鹿马岭，未及数里，四望重阴，雪山层选，寒风刺骨，手足俱僵。五月秒，不啻三冬。下至半山，气候稍暖，草木丛生，渐行渐入佳境。凝芳积翠，山色顿觉改观，为西藏以来所未有。次日至顺达。沿途山色颜佳，茂林深密，百鸟争鸣，如一路笙簧，呖呖可听。晚登碉楼远眺，见夕阳芳草，牧马成群，嫩绿丰肥，足资刍袜。次日密雨绵绵，石头路滑，中”有山径，宽仅二尺许，峭壁连云，势极险厌。过此即系江达。当面一山，群峰苍崖，绝似黄大痴笔意。至行馆。

次日天晓，尚霪霖不绝。峰岚合沓，云气蓊然，或锁山腰，或覆山顶，于飘渺中策马而行。沿河曲折，水势又见西流，应亦藏河东派，山重水复，未能一溯其源。行六十里，即在林多喇嘛寺住宿。楼高百尺，万山俱在目前，树色岚光，苍翠欲滴。次日雨势连绵，不过五六十里，即于常多住歇。四山壁立，风景荒寒，绝无栖止之所。仅有黑帐房一所，又复破烂欹斜，不足以庇风雨，兀坐半宵，未明即行。上瓦子山，势极高峻，一路俱系碎石粗沙，形同瓦砾，意即瓦子山所山名也。山顶石径陡险，积雪尺余，凛冽寒风，砭人肌骨。过山，马不能下，随更换肩舆，令蛮夫十余人，牵马于后。建领之势，犹觉足不能留。下观一片茫茫，云气如海。途次窝咱塘，日已向暮。次拉里山，迤逦而上，道尚宽平，惟到顶峰亚，高入青冥。下坡，路险而长，径反而曲，傍晚抵拉里旧台，屋宇整洁。山程跋涉，业已经旬，马亦间有疲乏者，又值大雨连宵，积雪层峦，虽狐裘重选，犹觉寒气逼人。少住一日，至擦竹卡，遇雨更大，仅止土屋一间，聊资憩息，坐以待旦。

起过鲁公拉，为西藏第一名山。路径绵长，砂石纵横，与瓦子相等。至半山，则巨石山岩，乱流奔溢，人马均无著足之处。有雕犬如鹤，啄食倒毙人马，见人亦不惊，数十为群。行百里，至多洞。本系一站，缘柴草俱无，不能止宿。复策马至甲贡，途间山色绝佳，苍翠相接，路亦稍平。闻前站阿南多，更胜于此。次日，束装过鹦哥嘴。有巨石横踞道旁，尖矗于外，故以为名。径极陡窄，虽设有危栏，而步行甚险。两峰山势雄奇，劈斧乱柴，各成其妙。又有古柏万株，群木森列。浓阴积翠，蔽日千霄，曲折迂回，如行深巷。中间奔流急湍，声若惊雷。绝壁之上，瀑布飞悬数百步，喷薄如雨。过危桥七道，抵阿南多。小住休息一日，拟行两站，午间抵大咱窝，至浪吉宗。晓起趱行，皆砂石。过插拉松，即系上坡。行二三十里，遥望丹达，雪峰并峙，中路影一条，盘旋而上，陡险异常。有雪城数仞，壁立如墙，或遇风狂雪化，往往被其倾压。山下丹达神庙，最称灵应，人过必祭赛。瞻谒神祠，庙貌重新，规模宏敞。是日抵站后，忽有十数马，委顿不食，不知何病。询之蛮人，云系误食醉马草，当令人针刺，数匹倒，毙两匹。由丹这塘起程，道路平坦，裸麦青葱，庙宇碉房，亦皆修整。次大坡，势极高峻。次赛瓦舍，上下五十余里。次忠义沟，路径亦与赛瓦舍相类。次硕板多，有大喇嘛寺一座。该处本有都司一员，近改驻后藏，仅留千总防守。是日行六十余里，住紫泥喇嘛庙。殿宇宏深，即万人亦多余地。

由紫泥至洛隆宗，为口外丰美之所。由洛隆宗行数里，即入谷口。万山夹峙，中隔一线河流，翠岭苍崖，岚光合沓。沿山曲折而行，地转峰回，别有天地，为所遇第一佳处。少憩，登别蚌山头，松树连云，随下马坐树根，心目一爽。抵加峪桥，过麻利山，至瓦合寨。由此上山，虽不甚险陡，而道路绵长。有干海子一处，闻当年总镇带兵驻此，大雪连霄，官兵五百余名，尽行压毙。是日至恩达塘，历阎王编。巨石临崖，峻峭逼仄。其无路处，驾一偏桥，偶一失足，与鬼为邻。号曰阎王，河不诬也。至梭罗桥，山两旁，皆良田，无隙地，弥望青葱，内地秋稼之佳，亦不过此。中间老柏成林，实为胜景。过次角山。过俄落桥。过擦术多，该处为前藏至打箭炉适中之地。大桥二道，一通云南，一通西炉。上有喇嘛庙，屋宇极多。下有土城，俱系官兵驻扎。城外寨落甚稠，滇民贸易者不少，真口外一大都会也。憩二日，午刻起程，至孟普山，风景亦佳。小住炮墩，出门，上窟窿山。下山里许，巨石横披，势颇奇峭。中有石孔，透石穿云；旁有石门，通风度水；其余亦多小洞也。行半日，山色不同，雄伟山岩，山如积雪，遥望番寨山田，已抵巴贡。曲折欹斜，直同鸟道。至王卡，上下均极陡峻，非土非石，一望黑沙数里。有大溪一道，名老龙沟。水势略为加长，行人阻绝。至噶噶，赶至昂地，时已向暮。风雨骤来，衣履沾湿。按站应住乍丫。平明上山，行过一沟，与老龙沟相等。前途山水涨发，探有别径，随复登山。气候凝寒，山顶雪深数寸。绕道至雨撒，系新开羊肠一线，险仄之处，备极艰难。抵暮，始到乍丫。住一日，明晨就道。水势浩瀚，河分三股，中流尤深，人马均从惊 涛骇浪中行。又过大桥一道，方登彼岸。崎岖七八十里，抵洛家 宗，自是行路较平坦。过陉达河，深处几没马背。三十里系阿 图，又十三里系石板桥。由黎树塘过河数次，至黎树山。当面玉 峰危峙，与三爱巴地界毗连，向为夹具（即响马）出没之所。

至大具少憩片时，抵江卡，泥深尺许，普拉更换牛马，傍晚始至古 树塘，建有行馆，门列老树。次日至南墩，路通滇省，卖有普茶等 物。晚住莽里，过空子顶，绿树成荫，野梅成熟，从人摘食，味 甚酸，亦可望而止渴也。历竹巴陇，次公拉牛谷渡，上坡过茶树顶，入巴塘，居然内地风景。寓舍前有柳树一株，倔曲歌检势极奇古，殆百年物。遂由奔搓木上大锁塘，次松林口，低三物塘。行至雪山，约八九十里，气候凝寒。又自二郎湾历喇嘛亚，山形峭削，色杂青黄，壁立如屏。松杉万株，层层选翠，干诸山另具一格。由喇嘛哑行，正当刈割之际，寨落毗连，内有八角战碉一 座。二十里至喇嘛尔塘。一路空山荒寂，树木惧无。又数十里，至滥泥塘。登山，气候极冷。山头有干海子一处，人语马嘶，风雹立至，半晌方停，亦属怪事。又行三十里，至黄上冈，地、颇平旷，各山竟似碎瓦乱砖堆积而成。计程百里，抵公撒塘。天气严寒，围炉而坐。至裹塘行馆小住，往喇嘛寺瞻玩。寺倚层峦，梵宇琳宫，高下层选，僧徒三千六百众，为大丛林。

又六十里，至火竹卡。由千把岭历坡岭、翦子湾，一路树禾丛生。浓荫交阴，参天蔽日，如在翠幄中行。而曲径连云小桥跨岸，风景绝佳。四十里至河口，水势奔腾。船从惊涛急湍中顺流而下，浪头飞溅人舱，骇人心目。到寓后，随步游览，旁。有小阁两层，供奉观音大土”。相连即系平台，波光山色．悉在目前。次日路径颇平，至八角楼，历卧龙石，多系平原丰草。至东俄洛，人稠寨密，几与内地相同。薄暮抵阿娘坝，至提茹，道路亦皆平坦。过上折多，山势高峻，积翠凝芳，借榻一宵。行五十里，即至打箭护，行馆颇为华美，铺陈亦极鲜明，即锦官城之官署人家，亦不能有此丰盛也。

题记：西藏自古以来就是我国不可分割的领土。虽地处雪域高原、遥远偏僻，但与中原人民长期保持着密切的政治、经济、文化诸方面的联系、交往。文章记载了作者随朝廷重臣福康安平定边乱之后，由拉萨返回四川康定旅途中的所见所闻，对高原特异的风光、藏族传统风俗等都有形象生动的描写，为我们展示了一个神秘新奇的世．界。在写景方面，作者重点突出高原的特点。如：“朝暾初上，风日晴佳，碧草黄花，殊不荒寂”，写出了清晨的清新美丽。“晚登碉楼远眺，见夕阳芳草，牧马成群，嫩绿丰肥，足资刍秣”，写出了畜牧之盛。上席马岭，重阴、雪山、寒风，“五月抄，不啻三冬”；而下至半山，则气候渐暖，草木葱茏，到处凝芳积翠，山色顿觉改观；形象地描绘出高原雪山的立体式气候特点。在人文景观方面，也新奇别致。如：渡江皮船，碉楼；一路寺庙辉煌宏丽，可见藏民宗教信仰之虔诚；占达村青稞绿麦，一望无际；吹仲庙喇嘛文雅清秀，如内地巫师，娶有室家，生子可袭其职等等。阅读此文，缩短了历史，缩短了空间，使我们能在作者的介绍中，了解二百多年前康藏高原的风土人情及藏族兄弟灿烂的文明。

作者简介：林椎，号西崖，生卒年不详。乾隆三十二年（1767）任成都知县。五十六年（1791）任四川盐茶道。抗击廓尔喀人侵时，其在后藏督运军粮有功，升按察使，授布政使衔。其父原为清大臣福康安的家仆。





