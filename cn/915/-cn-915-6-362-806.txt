○与燕王书



山下有红蓝花，足下先知之不？北方采红蓝，取其花，染绯黄，挪取其英鲜者作烟肢，妇人将用为颜色，吾少时再三遇见烟肢，今日始视红蓝，後当为足下致其种。匈奴名妻作阏支，言其可爱如烟肢也，想足下先亦不作此读汉书也。（《史记·匈奴传》索隐，《北堂书钞》一百三十五，《御览》七百二十引崔豹古今注，演繁露七。）



