壁画苍鹰赞





讥主人突兀枯树，傍无寸枝。上有苍鹰独立，若愁胡之攒眉。[一]凝金天之杀气，[二]凛粉壁之雄姿。[三]觜铦剑戟，[四]爪握刀锥。群宾失席以眙，[五]未悟丹青之所为。吾尝恐出户牖以飞去，何意终年而在斯!

[一]孙楚《鹰赋》：“疏尾阔臆，高鬐颓颅，深目蛾眉，状似愁胡。”



[二]魏彦深《鹰赋》：“资金方之勐气，擅火德之炎精。”



[三]傅玄《鹰赋》：“雄姿邈世，逸气横生。”



[四]《广韵》：“铦，利也。”



[五]班固《西都赋》：“犹愕眙而不能阶。”章怀太子注：“《字书》曰：愕，惊也，音五谷反。”《字林》曰：“眙，惊貌也，音丑吏反。”





