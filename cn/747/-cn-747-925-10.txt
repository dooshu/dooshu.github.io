○檄江神责周穆王璧

昔穆王南巡，自郢徂闽，遗我文璧，佥曰此津。贯纬百纪，氵存历十春，念兹文璧，故问水滨。江汉取之，自求多益，反我名瑞，跃此华璧。则富有汉川，世为江伯。如有负秽心迷，怀衅情戚，藏玉泥中，匿鱼腹，使公孙蹑波而长吁，子羽济川而怒目，飞舞剑而东临，邱跃马而南逐。打素蛤而为粉，碎紫贝其如粥。又有川人勇俊，处乎闽濮，水居百里，泥行万宿，右睨而河倾，左咤而海覆。乃把昆吾之铜，纯钩之铁，被鱼龙之衣，赴螺蛤之穴，引澍东隅，移ㄡ北岛。使蓬莱之根，郁而生尘；瀛洲之足，净而可扫。按骊龙取其颔下之珠，搦鲸鱼拔其眼中之宝。皇恩所被，繁枯润涸，威之所布，穷河绝漠。愿子三思，反此明玉。

