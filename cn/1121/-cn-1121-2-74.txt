郑如英


字无美，小名妥。南京妓。金陵旧院妓，首推郑氏，如英晚出，韶丽惊人。而气度潇洒，无脂粉态。独处静室，未尝炫容谐俗。手不释卷，朝夕焚香持课，居然有出世之想。好作小诗短文，与期莲生者目成心许，生寄相思曲，用十二字为目，酬和成帙。冒愈昌集其与马湘兰、赵今燕、朱泰玉之作，编为《秦淮四美人选稿》。亦工词。其词见《众香集》。





