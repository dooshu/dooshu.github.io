廖行之　赠别罗舜举二首

畴昔交情一辅车，年来造物且乘除。

论文谁共肺肝语，道旧空传咫尺书。

半岁不堪心鄙吝，一樽聊得语踌躇。

匆匆又作相违恨，愁绝临风送目初。

廖行之

廖行之　赠别罗舜举二首

鳌峰夜色输明月，龙穴秋光蔼碧云。

景物故应人惜别，风流难与世相闻。

新诗题处君思我，啼鸟声中我梦君。

一笑相从非易得，有怀聊复此云云。

廖行之

