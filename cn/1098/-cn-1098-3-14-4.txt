○赋得千山红树图送杨茂之

萧郎雅工金碧画。爱畵碧鸡与金马。画作千山红树图。行色秋光两潇洒。摇落深知宋玉悲。登山临水送将归丹林初晓清霜重紫谷斜阳赤烧微故人辞我故乡去滇树遥遥接巴树桑落他山共醉时枫香客路销魂处白首遐荒老未还。流波落木惨离颜。锦城红花那能见。千里君梦里攀。

【舒章曰音节最佳】

【辕文曰中有直用古语亦老致】


