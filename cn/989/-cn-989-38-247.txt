苏籀　张子安求无处道人挽词

奉協谁过仲卿贤，独泣牛衣枕泪眠。

墨误唾花衫未故，诗题摘叶柹犹鲜。

悽凉玉雪聊聊意，惆怅房栊步步莲。

抚念琴书旧同赏，爵名重刻更巍然。

苏籀

苏籀　张子安求无处道人挽词

芙蓉城阙宜通籍，姑射山头素卜邻。

举世难工断肠句，何时再得捧心人。

芝兰奕代传遗懿，玉树千年锁暗尘。

珍重清风入襟袖，每篇佳处想精神。

苏籀

