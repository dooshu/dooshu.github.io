○三朝行礼乐制议

晋司律中郎将陈颀云：“昔杜夔传旧雅乐四曲：一曰《鹿鸣》，二曰《驺虞》，三曰《伐檀》，四曰《文王》，皆古声辞。”太和中，左延年改夔《驺虞》、《伐檀》、《文王》三曲，更作声节，其名虽存，而声实异，惟夔《鹿鸣》今不改易也。魏伐正朝大会，太尉奉群后行礼，东厢雅常作者也。後有三篇：第一曰《於赫篇》，咏武帝，声律与古《鹿鸣》同；第二曰《巍巍篇》，咏文帝，用左延年所改《驺虞》声；第三曰《洋洋篇》，咏明产，亦用左延年所改《文王》声。第四复用《鹿鸣》之声，重用而除古《伐檀》。及晋初，食举亦用《鹿鸣》。按《左传》穆叔如晋，晋侯享之，工歌《鹿鸣》之三，三拜曰：《鹿鸣》所以嘉寡君也，敢不拜嘉。”《毛诗》云：“《鹿鸣》燕群臣嘉宾也。”既饮食之，又实其币帛筐篚，以将其厚意，然後忠臣嘉宾得尽其心也。《诗》传并无行礼，及叔孙通所制汉仪，复无别行礼事。荀氏云：“魏氏行礼食举，再取周书《鹿鸣》又以宴嘉宾，无取於朝。”考之旧闻，未知所应。荀勖乃除《鹿鸣》旧制，更用行礼诗四篇，先陈三朝朝祭之义，食举歌诗十二篇，元肇群后奉璧，趋步拜起，莫非行礼，岂容另设一乐，谓之行礼耶？荀讥《鹿鸣》之失，似属误谬，还制四篇，复袭前轨。

