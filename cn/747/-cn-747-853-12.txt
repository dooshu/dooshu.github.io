○请添置乐工奏

当工全少乐工，或正冬朝会，郊庙行礼，旋差京府衙门首乐官权充。虽曾教习，未免生疏。兼又各业胡部音声，不闻太常乐曲。伏乞宣下所司，量支请给，据见阙乐师添召，令在寺习乐。敕太常寺见管西京雅乐节级乐工共四十人外，受添六十人。内三十八人，宜抽教坊贴部乐官兼先。馀二十二人，宜令本寺招召充填。仍令三司定支春冬衣粮，月报闻奏。其旧管四十人，亦量添请。

曹国珍

国珍，字彦辅，幽州固安人。少举进士，累迁尚书郎。晋祖即位，自吏部郎中拜左谏议大夫给事中。少帝嗣立，贬陕州行军司马，卒。

