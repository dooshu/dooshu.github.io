王迈　送陈宗谕进叔晋接赴庆元添卒及乃弟泰来四首

向来寅陛对，冷语颇冰人。

未犯总神怒，先遭老凤嗔。

宗庠随却步，家食不忧贫。

公语何当泯，题舆宠渥新。

王迈

王迈　送陈宗谕进叔晋接赴庆元添卒及乃弟泰来四首

谩说题舆乐，谁知忧国心。

城狐方伺隙，边马已如林。

去上缇屏最，行陈丹扆箴。

脂韦何足算，百炼是精金。

王迈

王迈　送陈宗谕进叔晋接赴庆元添卒及乃弟泰来四首

若见青山老，烦言仆寄声。

人新无好况，依旧是狂生。

国事今如许，庸医见亦惊。

不知灵寿杖，还解拄天倾。

王迈

王迈　送陈宗谕进叔晋接赴庆元添卒及乃弟泰来四首

玉季吾心友，经行话旧游。

定知龙有种，又快鹗横秋。

对策空丹臆，为兄赛一筹。

功名相迫遂只许片时留。

王迈

