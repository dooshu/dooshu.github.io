寄杜位位京中宅，近西曲江，诗尾有述。


近闻宽法离一云别新州〔一〕，想见怀归尚百忧。逐客虽皆万里去，悲君已是十年流。干戈况复尘一云行随眼，鬓发还应雪一云白满头。玉垒题书心绪乱〔二〕，何时更得曲江游。

〔一〕新州：《唐志》：蜀岭南道至京师五千五十二里。

〔二〕玉垒：《寰宇记》：玉垒山，湔水所出。郭璞《江赋》“玉垒作东别之标”是也。李膺《益州记》云：在沈黎郡，去蜀城南八百里，在导江县西北二十九里。





