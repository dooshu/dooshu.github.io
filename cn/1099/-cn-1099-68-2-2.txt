○興革事宜 【 內臣積弊】

此疏多奏革內積弊公在吏部時雖不甚與劉瑾抗然亦絕不□之落職以厺

一重爵賞以救時弊、捕盜陞賞、先朝有定例、近緣聽人報効、貪冐功賞、名器太輕、宜掣回令供本役、止責成東廠錦衣衛、幷義井各官軍旗較、分地廵捕、其大勢兇賊、奉有特旨緝獲者、即時論奏、餘尋常賊犯、俱以三年為期、查例論功、一减皂隸以蘇民困、各處僉解京班皂隸、為七千四百五十餘名、除分撥諸司之外、尚餘四百四十餘名、今擬留柴薪六十名、直堂諸色三十名、以備增置官員取用、餘各照地方分派减免、一遵成命以振兵威、近清查內外諸司役占官軍應裁革送操者三萬三千六百二十三人、太監魏興蕭壽夤緣阻格。而各官效尤。不退一軍。送摻清查之舉。徒為虛文。請如前旨斷于必行。興利除害。此其大者。一革冗員以清門禁、　皇城各門內官原額正副各一員、後雖漸增、亦不過三四員、且無納錢之例也。九門課稅其弊甚多後雖聽其稍取網中錢亦有定數。近來冗員數倍。誅求過多。軍士守門三日。用錢萬二三千。???直米月粮。猶不能辦。京城九門守卒各二百。以官多占役者半之。是使禁衛之兵。盡為私卒。望查舊例、止選廉謹者四員、餘退回別用、仍嚴禁科擾、一嚴比試以復舊法、武官襲職、比試弓馬中者。方支全俸。再比不中罷職充軍、其總小旗告替、併鎗得勝收補。若不併及併不中。亦革充軍。此舊法也。近來徒存故事、多出姑息、是以管軍人員、多不閑于武藝、今後本部委堂上官一員、公同內外監比官嚴加較閱、仍行各省鎮廵官查出未併鎗旗役、俱照舊制施行、一蘇困苦以隆繼述內官司苑局種菜裏外牛房養牛旗軍、先年因所司占用侵剋、逃亡數多、一軍逃。則衛所官月償銀一兩。即見役亦助米一石。議者病之。乃請立嘉蔬蕃牧二所。選官管理。于事最□。未一、年司苑局以不便巳私。奏革嘉蔬所。乞如舊復立。不許該局干預庶貧軍得免科剋之害。一清文引以祛宿弊。內官家人出外、例給順天府文引、近射利之徒、投托告結、前往宣大遼陝各邊城堡。倚勢為奸。擾軍罔利。宜嚴加禁約。其非往邊方者。照舊給與。亦必覆實而行。年終該府仍通將內官家人給過文引總目奏繳。庶人有所警。一禁泛濫以省驛傳、各處驛傳、疲困巳甚、宜著為定例、凡遇內官差出。惟本身照例應付廩給馬匹車船人夫其奏帶之人。止應付口粮驢匹紅船。不許違例奏擾王府及鎮守分守內外官、幷三司所差奏事人員、非飛報軍情諸重事、毋得泛濫起關、多勒夫馬、需索酒食折乾之類、

