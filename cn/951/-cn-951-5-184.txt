艾性夫　题素庵壁间六首

枯树熨秋竹，一帘捲霜藤。

山风长夜寒，兀兀挑青灯。

艾性夫

艾性夫　题素庵壁间六首

风粗或捲茅，两饱颇生草。

泓然老砚池，照我发缟缟。

艾性夫

艾性夫　题素庵壁间六首

閒花淡心事，不作春风妍。

野竹三五枝，引凉吹昼眠。

艾性夫

艾性夫　题素庵壁间六首

松影乱书檐，鸟声隔山屋。

有客抱琴来，为弹芝田曲。

艾性夫

艾性夫　题素庵壁间六首

霜崖白石髓，火鼎黄金芽。

生疏不入梦，饱饭煎江茶。

艾性夫

艾性夫　题素庵壁间六首

红尘野马急，老意饥蚕懒。

借取黄庭经，时时谩遮眼。

艾性夫

