【京口谣】

〖《晋书》曰：王恭镇京口。诛王国宝。百姓为此谣。按昔年食白饭。言得志也。今年食麦麸。麦麸尘秽。其精已去。明将败也。天公将加谴谪而诛之也。捻咙喉。气不通。死之祥也。败复败。丁宁之辞也。恭寻死。京都人行咳疾。而喉并喝焉。〗

昔年食白饭。今年食麦麸。天公诛谪汝。教汝捻咙喉。咙喉喝复喝。京口败复败。（○《晋书》五行志。《宋书》五行志。《诗纪》四十四。）

