王安石　平甫与宝觉游金山思大觉并见寄及相见得诗次韵二首

宠参时宰道人琳，气盖诸公弟季心。

胜践肯论山在险，冥搜欲与海争深。

摇摇北下随帆影，踽踽东来想足音。

握手更知禅迫远，隔云灵鹫碧千寻。

王安石

王安石　平甫与宝觉游金山思大觉并见寄及相见得诗次韵二首

漳南开士好丛林，慧剑何年出水心。

独往便应诸漏尽，相逢未免故情深。

槛窥山鸟有真意，窗听海潮非世音。

一笑上方人事好，不知衰境两侵寻。

王安石

