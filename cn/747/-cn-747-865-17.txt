○元英先生诗集序

风雅不主於今之诗，而其流涉赋。今之诗盖起於汉魏南齐五代，文愈深，诗愈丽。陈隋之际，其君自好之。而浮靡┎，流於淫乐。故曰音能亡国，信哉！唐兴，其音复振。陈子昂始以骨气为主，而浸拘四声五七字律。建中之後，其诗弥善。钱起为最，杜甫雄鸣於至德大历间，而诗人或不尚之。呜呼！子美之诗，可谓无声无臭者矣。吴越故多诗人，未有新定方干擅名於杭越，流声於京洛。夫干之为诗，锓肌涤骨，冰莹霞绚。嘉肴自将，不吮馀隽。丽不葩纷，苦不棘癯。当其得志，倏与神会。词若未至，意已独往。子为儿时，得生诗数十篇，心独好之。生时尚存，地远莫克相见。其後生名愈藉，为诗者多能讽之，而生殁矣。今年遇乐安孙邰於荆，早与生善，出示所作《元英先生传》，且曰：“与其甥杨洎门僧居远收掇其遗诗，得三百七十馀篇，析为十卷，欲子为之序，冀偕之不朽。”先是丹阳有南阳张，差前於生。其诗发言横肆，皆吴越之遗逸。子尝较之，张升杜甫之堂，方干入钱起之室矣。干之出处行事，邰传实备之，不复互出。直嘉邰能怀人之遇，成人之不泯，而又爱我之厚。故集诗之之废兴，题於干集之首。

李超

超，长兴时人，官著作郎。

