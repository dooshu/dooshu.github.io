谜讧


曾、曹二士人，相约会于某所。及期，曹先至，曾久不来，曹颇苦之。乃曾至，谈正事毕，曹戏谓曾曰：“有一谜，请君猜：‘曾孙来止’，打《史记》一句也。”曾思之不得，请谜底。曹自指其鼻曰：“我太公望子久矣。”曾怒其戏己也，曰：“仆亦有一谜：‘将军魏武之子孙’，打俗语一句。知君必猜不着，请径揭出之。”因指曹曰：“□你的祖宗。”曹操之“操”字，本读去声，恰谐俗语。曹闻之大怒，竟至斗殴。





