○送李判官往桂州序

士之习为吏者，恒病于少文。（《汉·周勃传》：其椎少文如此。）故给而不肆；饰于华者，尝病于无断，故放而不制。今李生学于诗有年矣，吟咏风赋，颇闻于人。至于是州，（永州。）惟州之牧咨焉。以赞戎事而纟群吏，甚直且武，岂所谓吏而华者耶？以府丧罢去，（谓刺史崔君敏卒。）择而之乎有礼之邦。推是道也以往，然而不际于礼，则吾不知也。

