刘克庄　挽夔漕王中浦二首

羽书堆里挟遗编，往古来今尽粲然。

白发晚持川口节，丹旌暑下峡门船。

生前多半游榆塞，身后才方领木天。

老去一双怀旧泪，谁知滴向建溪边。

刘克庄

刘克庄　挽夔漕王中浦二首

半瓢丹药一邛枝，万里西来抚事悲。

绶着藏中公事定，剑鸣匣内我年衰。

可怜檄笔今零落，尚记纶巾共指麾。

身在沧洲搔白首，断胆吟就八哀诗。

【卷31】

刘克庄

