李曾伯　阮梅峰举似题高沙郡圃醉醒亭绝句因继元韵并简萧使君三首

客有谈君制小亭，旋栽轩竹荫池萍。

应怜春色浓於酒，醉得园花睡不醒。

李曾伯

李曾伯　阮梅峰举似题高沙郡圃醉醒亭绝句因继元韵并简萧使君三首

杨柳依依拂短亭，看看飞絮又成萍。

老来世味都尝遍，不待邻鸡唤梦醒。

李曾伯

李曾伯　阮梅峰举似题高沙郡圃醉醒亭绝句因继元韵并简萧使君三首

所寓皆同一旅亭，纷纷万事细如萍。

醉翁能解邦人乐，时一中之勿太醒。

李曾伯

