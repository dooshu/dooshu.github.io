◇遣使求除授表

臣国累叶，偏受殊恩，文武良辅，世蒙朝爵。行冠军将军右贤王馀纪等十一人，忠勤宜在显进，伏愿垂愍，并听赐除。仍以行冠军将军右贤王馀纪为冠军将军，以行征虏将军左贤王馀昆、行征虏将军馀晕并为征虏将军。以行辅国将军馀都、馀并为辅国将军。以行龙骧将军沐矜、馀爵并为龙骧将军。以行宁朔将军馀流、靡贵并为宁朔将军。以行建武将军于西、馀娄、并为建武将军。（《宋书·百济国传》。）

