傅自得


自得字安道，福建晋江人。父察，宣和末使金，遇害。生于徽宗政和五年（1115）。尝通判漳州、泉州，知兴化。积官至朝奉大夫。孝宗淳熙十年（1183）卒，年六十八。朱熹朱子大全卷九十八有行状，宋史翼卷十二有传。宋史卷二百八有傅自得至乐斋集四十卷，今不传。又，刘克庄后村先生大全集卷九十九，有傅自得文卷一文，此自得较克庄为晚，乃另一人。

蓦山溪

早春寿京尹

洪钧转处，都在薰陶内。瑞世得奇才，赞化工，协调和气。雄词健笔，谈笑斡千钧，馀闲手，尹王畿，治行称尤异。

雍容儒雅，早合登高位。天路踏骅骝，看峨冠，羽仪班缀。东风骀荡，王酒鳞红，春不老，寿难穷，莫惜今朝醉。







