○乞宣赐物业奏

弟师朗先为亳州蒙城镇将，因怀惊疑，遁过淮外。臣与东头供奉官师睿二人，时在定州监押兵士。及在雍州攻城，各拘职任。隐帝敕书安抚，臣冒死上诉，缘祖父坟墓庄田，点简入官，至今属营田户部，岁时骨肉祭拜无所。臣叨为人子，孝道难忘。遂於生前，便亏祀飨。（下阙）

刘

，字克明，晋相句之弟。後唐明宗朝累迁水部员外郎、史馆修撰。长兴末，赵凤镇邢台，表为节度判官。清泰初入为起居郎，累擢太府卿。汉祖入立，授宗正卿，周初改卫尉卿。广顺二年奉使高丽，卒於郓州，年六十一。

