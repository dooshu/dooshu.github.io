刘克庄　总戎徐侯伯东远访田舍赠诗二首次韵

内辞狨橐外菟符，巾褐萧然一老儒。

床上乱书眠当枕，卷中警句摘为图。

雨寒裹饭故人少，雪夜扁舟今世无。

惟有徐君真好事，高轩肯自福之莆。

刘克庄

刘克庄　总戎徐侯伯东远访田舍赠诗二首次韵

博览强通千载事，冥搜谬用一生心。

乾坤劫数有成毁，风月性情无古今。

君似得吾之骨髓，俗方求我以声音。

若非生处殊闽浙，把臂相邀共入林。

刘克庄

