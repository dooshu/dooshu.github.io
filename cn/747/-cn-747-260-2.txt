○对求邻壁光判

郗珍性好读书，家贫，邻家富，穿邻壁取烛光。邻告为盗。

郗珍荷衣横带，缉柳编蒲，有贱赢金，将希片王。南都自富，北郭实贫。殊谢梁鸿，不求因热；如苏季，愿借馀光。已接武於匡衡，方齐踪於甯越。室仞非邃，未窥夫子之墙；纺绩可兼，辄凿邻人之壁。情非窃伏，事涉穿窬。抑有前闻，宜徵故实，请从按记，不合论辜。

