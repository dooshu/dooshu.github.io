○與許少華中丞書 【 經理昌平】

今翁為陵國守吏矣、邊疆守臣、能拒虜勿入、則內地寧、翁亦晏坐府中、不得竪奇揚烈也、假令東有薊州之警、西有居庸之難、寢邑地重、　主上關情、所藉以保衛者、翁也、倉皇告急、計將安出、楨以事貴豫圖變須早見傳聞紅門以內。巖谷層複。丙子虜突至昌平乃從間道入也其徑道可通往來者甚眾。塞鏬削垣。截山斷澗。視要害最甚者則請置戍守之又必躬涉險阨。登觀降望。斯區裁得體而設施弗謬也近世宦情、苟得善所、輒用為悅、不則怏怏此無他。計便安。要聲利也。昌平城瘠薄。部吏星稀。人士皆知之。然亦可以養節完名。大臣身任疆場。豈得顧私願哉諸陵邏卒逃匿居半與團營之兵同勾稽補伍倏集倏散無裨實効與團營之兵同??厺嚴則波瀾喧口然竟不為患寬則苟安一時而有卒然之憂斯兩者相厺遠矣。不可不審也。且事固有難。難在時勢耳。至權度時勢者人也。卒諉之難。坐不為理可乎。

