【三日侍安成王曲水宴诗】

汇泽良孔殷。分区屏中县。蹑跨（《初学记》作跨蹑。岁时杂咏同。）兼流采。襟喉（《类聚》误作矜唯。）迩封甸。吾王（岁时杂咏作五三。）

奄丰毕。析□（《类聚》作折。岁时杂咏同。）承羽传。不资鲁俗移。何待（《初学记》作得。岁时杂咏同。）齐风变。东山富游士。北土无遗彦。一言白璧（《类聚》误作壁。）轻。片善黄金贱。馀辰属上（《初学记》作元。岁时杂咏同。《诗纪》云。一作元。）巳。清祓（《初学记》作消愁。岁时杂咏同。）追前谚。持此阳濑（《初学记》作频豫。岁时杂咏作侍此频豫。按岁时是。）游。复（《初学记》作须。岁时杂咏同。）展城隅宴。芳洲亘千里。远近风光（《初学记》作光风。是。）扇。方欢厚德重。谁言簿游倦。（○《类聚》四。《初学记》四。古今岁时杂咏十六。《诗纪》八十七。）

