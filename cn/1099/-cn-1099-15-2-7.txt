○論褒諡黃福疏 【 褒謚老成】

為激勸事、近據禮部手本、別部亦可參贊不必樞部該本部奏南京參贊機務少保戶部尚書黃福喪禮、傳奉　聖旨、行移本院撰述祭文、欽此、臣等伏惟　皇上臨御以來、禮待臣下、悉出於厚、今福蒙　祭營葬、光榮甚盛、存沒感戴矣臣等竊思黃福、洪武年間自衛幕官、因言事、　太祖皇帝深見嘉獎超陞工部侍郎、　太宗皇帝初登大位、即陞工部尚書、後建北京、新設行部、　命為行部尚書、及平定交阯、初設布政司按察司、又　命黃福仍尚書之職、前往交阯撫綏其民、布政按察二司印信、竝付福掌管、一切公務、皆總於福、自黃公去交南不數年遂不守福在交阯十有餘年。處事甚得人心。　仁宗皇帝監國。備知其賢。即位之初。特遣人齎　勑召還　命兼詹事。輔導儲君。宣宗皇帝在位。念南京重地。以福老臣。命於南京戶部管事。　皇上嗣位之初、陞福少保、令參贊機務、中外之人。皆忻悅　朝廷用人之當。福感戴　聖恩。與襄城伯李隆同心協力。以副委任。葢福為人廉潔正直。剛果無私。且明識大體。身雖老病。念念在公。官雖貴顯。不營私蓄。四十年來大臣之中正色居官少見其比今蒙　聖恩固巳深厚。此時文臣賜謚者尚少但臣等欲望　天恩賜謚二字。及贈一官。用褒賢良。用垂勸勵。葢自古治平之朝。及　祖宗之世。皆用此典。臣等所目見者、　太宗皇帝於太子少師姚廣孝、大學士胡廣、皆賜謚贈官、　仁宗皇帝登極、贈謚尤多。尚書侍郎下至少卿少詹事贊善院判之賢且良者。皆得蒙　恩。今黃福比前之得贈謚者歷官尤久。効勞尤多。操節之正。始終一致。文貞于黃公沒後為之請卹而野史謂黃公之改南以三楊諸公見忌置之散地非事實也伏望　天恩、特命該部依　先朝例賜謚贈官、庶使在位臣僚、觀感興起、臣等非敢私於黃福、但欲　國家典禮、施之公當、謹陳愚見、伏惟　聖裁、

