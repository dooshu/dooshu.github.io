送鲜于万州迁巴州


京兆先时杰，琳琅照一门〔一〕。朝廷偏注意一作玺，接近与名藩。祖帐排陈作维舟数，寒江触石喧。看君妙为政，他日有殊恩。

〔一〕琳琅：颜鲁公《鲜于仲通神道碑》：仲通子六人，叔曰万州刺史，炅雅有父风，颇精吏道，作牧万州，政绩尤异。有诏迁秘书少监，寻又改牧巴州。仲通一门，并见《赠鲜于京兆》诗注。





