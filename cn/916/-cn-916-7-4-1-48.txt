【访道经】

百学兮异文。锦派兮绮分。珍君之言兮□无际。悦子之道兮迥不群。澹深韵於白水。俨高意於浮云。轨贤豪於後学。轶望识於前文。兹道兮可传。可传兮皓然。挟兹心兮赴绝国。怀此书兮坐空山。空山隐辚兮穷翠□。水散漫兮涵素壑。海外阴兮气昙昙。江上月兮光灼灼。东南出兮是（梁本作不。）一山。西北来兮乃双鹤。池中莲兮十色红。窗前树兮万叶落。四壁深兮乃□□。左右虚兮如寂寞。寂寞兮山室。德经兮道{失衣}。荡魂兮刷气。掩忧兮静疾。信若人兮先觉。聊与子兮如一。（○同上）

