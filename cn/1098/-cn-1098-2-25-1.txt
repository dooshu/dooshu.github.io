○出塞

烽火照玄菟。嫖姚召仆夫。朱家荐逋虏。刁间出黠奴。六郡良家子。三辅弛刑徒。笳度乌啼曲。旗参虎落图。宝刀装鞸琫。名驹被镂渠。摐金出孤竹。飞旌掩二榆。妖云压亡塞。珥月召穷胡。勒兵收日逐。潜军执骨都。功成肆郊庙。雄郡却分符。

【舒章曰子畏好为俚俗语亦其晚节慢世之言如此作固六朝之英楚也】

【辕文曰似庾子山】

【卧子曰此即元美所云其少时亦复玉楼金埒者耶】


