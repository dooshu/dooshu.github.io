欧阳修　永昭陵挽词三首

与子虽天意，知人昔帝难。

一言谋早定，九鼎势先安。

大舜仁由性，成汤治以宽。

孤臣恩未报，清血但丸澜。

欧阳修

欧阳修　永昭陵挽词三首

干戈不用臻无事，朝野多欢乐有年。

便坐看挥飞白笔，侍臣新和◇梁篇。

衣冠忽见藏原庙，箫鼓愁闻向洛川。

寂寞秋风群玉殿，还同恍惚梦钧天。

欧阳修

欧阳修　永昭陵挽词三首

行殿沉沉画翣重，凄凉挽铎出深宫。

攀号不悟龙胡远，侍从犹穿豹尾中。

日薄山川长起雾，天寒松◇自生风。

斯民四十年涵煦，耕凿安知荷帝功。

欧阳修

