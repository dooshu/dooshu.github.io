王洋　旧闻邵叟名今识面目於诗句字画中辄取二诗赓之他日会面亦旧相识也

平生高士苦交疏，今见音容向一书。

输字一筹吟未足，加人数等盍分馀。

供陪应觉山劳费，捃拾不教春自如。

诗社便宜它客馆，莫教游士叹无鱼。

王洋

王洋　旧闻邵叟名今识面目於诗句字画中辄取二诗赓之他日会面亦旧相识也

曾参古佛问忘情，可笑初孩尚未名。

自刻肺肝戾定誓，时牵耳目双寒盟。

苦无藉在书窗冷，赖有知怜风竹声。

好是鼻端消息在，夜堂流水梦初成。

王洋

