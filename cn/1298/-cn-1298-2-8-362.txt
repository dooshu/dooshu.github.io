无颏鬼

吾乡白石村民。为人织纱于十里外。负机轴夜归。月正明。一人来曰、吾胆怯多畏。闻此地有鬼物夜出。愿得俱行。民许之。其人曰、脱有所睹。何以为计。曰、我见之。当击以轴。腰下插大镰刀。亦可杀也。其人竦然。行稍后。又呼曰、人言鬼无颏。试视我面。民知其鬼也。举刀回首欲挥之。颔与胸接。两眼眈眈然。遂不见。

