◎邢劭

劭字子才，河间莫阝，魏光禄少卿虬第二子，小字吉，少时有避，遂不行名，释巾魏宣武挽郎，除奉朝请，迁著作佐郎；孝昌中，元罗请为青州司马，永安初，累迁中书侍郎，普泰中，兼给事黄门侍郎，寻为散骑常侍；太昌初，直内省，除卫将军、国子祭酒，解职归；後为尚书令，加侍中，复解职归。文襄辅政，除给事黄门侍郎，与温子升对为侍读、皇建中，出除骠骑将军。西兖州刺史，武成时入为中书令，迁太常卿兼中书监，摄国子祭酒，後授特进，有集三十卷。

