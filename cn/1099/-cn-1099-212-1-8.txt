○陜西番僧乞撥軍匠護敕寺疏 【 陜西敕寺】

該陜西都司、岷州衛大崇教寺番僧、令占惡行奏先於宣德二年、奉　欽命差太監王錦羅玉杜馬林等起調陜西都布二司軍民人夫、　敕建寺院一所、給與護　敕二道、　賜額大崇教寺、奉兵工二部勘合、本衛撥發軍匠劉友等五十名、專一在寺看守、後成化三年、有寺前中殿被火燒燬、三十餘間、後遺　鑾駕等項、殿宇二百餘間見存、將軍匠劉友弟三十名各調城操、成化十三年七月內、奉兵部職方清吏司勘合、本衛仍撥原額軍匠郭玉徐來保等二十名、在寺看守　鑾駕供器等項、本衛亦不係調用人數、俱係木鐵等匠、至今一百三十餘年、見有勘合本衞印信帖文存照、近年以來、被本衛千戶張德、軍吏孫大經于文周官羅四張鈔二等、不遵　朝廷敕諭　合、朦朧往往攪差軍伴到寺、將原撥軍匠郭玉等二十名內調去、朱友亮楊保兒原保曾義姚李加狥等六名、俱發各項當差、本寺止遺郭王徐來保等一十四名、又不時差發占用、今本寺年久、土?册塌數多、缺乏人匠、無人修補、殿宇有壞　鑾駕等物、是令占惡竹等眾僧、倘蒙各邊調遣撫化番夷、後遺　鑾駕敕書等項、無人看守、係是邊境、一時有失難辦　望　皇上恩念　太祖舊制　鑾駕等項、乞行禮部轉行鞏昌府廵按御史、照舊免撥差役、撥補二十名看守修理、敕建寺院、臣等僧眾祝延　聖壽、撫化番夷等因、　看得大崇教寺、遠在邊圉、其僧素能撫化番夷、宣德成化年間、　欽賜護敕、併給軍匠者、無非所以綏懷柔服之意、所據令占惡竹奏免軍匠差役一節、又在彼中、本部無憑查處、為此合咨貴院煩轉行彼處廵按衙門、即查該寺原撥軍匠若干、是否專為看守、其千戶張德等、應否差用、如無他碍、徑自酌處或照舊額二十名。追給補完。或據見在十四名。淮免差撥。期在處置得宜。朝廷羈糜駕馭之術隱寓于中此亦邊疆机要不失軍衛之體。而又有以服番僧之心。庶爭端可息。而地方亦有攸賴矣。仍將查處過緣繇轉咨本部、以憑查照施行、

