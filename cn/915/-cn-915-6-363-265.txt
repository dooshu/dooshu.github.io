○执友箴



四辅扬辉，伐木幽林。抚乔鸾飞，爰逮姬衰，俗遂凋成。交缘利昵，用因伪情。谷风兴哀，繁霜夏零。道之末尽，弘焉由人。自室有回，过门则亲。微言绵邈，清谈辍响。金虽能照，尘积翳朗。西河感离，口悟投杖。慊慊文侯，友贤好学。英英燕昭，礼郭致乐。推诚岁寒，功标松竹。落落乔札，辽辽庄惠。解带一遇，道映万世。人亦有言，贵则易交。利重太山，道轻鸿毛。久而益敬，见之晏平。霜雪既至，劲柏冬青。（《艺文类聚》二十一，又《初学记》十八引两条。）



