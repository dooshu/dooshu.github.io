○賜印章記 【 內閣印章】

賜印章是異數

仁宗皇帝賜印章二。世宗亦有賜非閣中故事也其一範白金。廣方寸。文曰繩愆糾繆。葢臨御之初。召少傅臣蹇義少保臣楊士奇。至思善門諭之曰、卿二人自吾監國時相輔益甚厚、今不可以薄、但吾有過舉、如未得即見、可具述其故以此封識進來、　賜義與臣各一章、且各賜小素揭帖百、俾述所言、葢求益于下之切也又召義與臣各賜象牙圖書一。臣得楊貞一印。皆有璽書。盖念其嘗効分寸之勞也。　宣宗皇帝賜方寸銀章二其一文曰貞一居士。葢取　先帝所賜貞一章而舉二字賜臣為號也其一文曰清方貞靖。時覽貞一章既。顧謂臣曰、此　先帝之灼知汝也、然吾知汝亦非淺、指清方貞靖謂臣曰、此汝之所有、而吾所素知也、遂以賜臣、又諭之曰、士奇必以所輔　先帝者輔我、臣叩首對曰不敢不竭盡愚誠、既拜受賜、時皆以為千載之遭際。　希濶之大恩也。盖　仁宗初賜臣二人繩愆糾謬章。後數日亦賜夏原吉。臣冒昧進曰、文貞此請誠為得体然微有自德意凡文貞　三朝聖諭錄所載多此類臣與楊榮金幼孜。實同職任。今賜不及二人。幸　天恩均之。言且再三遂　賜榮幼孜同一章。至　宣廟賜清方貞靖章。是時蹇義楊榮胡濙皆有賜。其文則各因其人而不同於乎　仁廟求益之誠切。微勞之不忘。與　宣廟之不改父臣。而褒寵之加厚。皆自古寡見。今　二聖遠矣。臣之孱弱愚劣。終不能效裨益萬一。徒捧遺賜而永慟、謹志之以示子孫俾珍襲云、

