○对奴判

〈下士有僮指千，为邻人所告。县断不应，云“遇廉贾五（一作金）之所致”。州覆无罪。〉

爵以驭贤，禄以颁士，去嫌守职，虽殆亦荣。舍道成富，在官所鬼，况位沾下士，利掩上农。千指家僮，等江陵之橘树；万金贾子，均洛阳之富商。畜伎既埒於卓孙，遇业颇同於翁伯。财之所聚，但觉浮；讼之所兴，果为鸣鼓。虽州县两断，片折未分；而邻人一言，商亦何玷？士且同於贾竖，州颇昧於正刑，是可忍焉，孰为过者？

