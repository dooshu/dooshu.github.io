○海上平寇記 【 海寇】

俞公名將此其小試也守備汀漳俞君志輔、被服進趨、退然儒生也、瞻視在鞞芾之間、言若不能出口、溫慈欵愨、望之知其有仁義之容、然而桴鼓鳴於側、矢石交乎前、疾雷飄風、迅急而倏忽、大之有勝敗之數、而小之有死生之形、士皆掉魂搖魄、前卻而沮喪、君顧意喜色壯、張楊矜奮、重英之矛、七注之甲、鷙鳥舉而??虎虎怒、殺人如麻、目睫曾不為之一瞬、是何其猛厲孔武也、是時漳州海寇張甚、有司以為憂、督府撽君捕之、君提兵不數百。航海索賊。旬日遇焉。與戰海上敗之。獲六十艘俘百八十餘人。其自投于水者稱是。賊行海上數十年無此衄矣由有此海。所為開寨置帥。以彈制非常者。費鉅而員多。然提兵逐賊。成數十年未有之捷。乃獨在君。而君又非有責于海者也。亦可謂難矣。余觀昔之善為將而能多取勝者。皆用素治之兵。訓練齊而約束明。非徒其志意信而巳。其耳目亦且習于旌旐之色。而揮之使進退則不亂。熟於鍾鼓之節。而奏之使作止則不惑。又當有以豐給而厚享之。椎牛擊豕。釃酒成池。饜其口腹之所取慾。遂氣間而思自决于一鬪以為効。如馬飽于櫪。嘶鳴騰踏。而欲奮。然後可用。君所提數百之兵。率召募新集。形貌不相識。寧獨訓練不夙。約束不預而已。其于服屬之分猶未明也君又窮空。家無餘財。卒未練而賞末充用之亦殊?事所為市牛酒買梁粟以恣士之所嗜不能具也。徒以一身卒先士卒。共食糗糒、觸犯炎風。衝冐巨浪。日或不再食。以與賊格。而竟以取勝。君誠何術而得人之易致効之速如此予知之矣。用未早教之兵。而能盡其力者。以義氣作之而巳。用未厚養之兵。而能鼓其勇者。以誠心結之而巳。予方欲以是問君。而玄鍾所千戶某等來、乞文勒君之伐、輒書此以與之、君其毋以余為儒者。而好揣言兵意云。君之功在瀕海數郡、而玄鍾所獨欲書之者、君所獲賊在玄鍾境內、其調發舟兵諸費多出其境、而君靖廉不擾、以故其人尤德之爾、君名大猷、志輔其字、以武舉推用為今官、

