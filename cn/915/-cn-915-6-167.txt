◎傅祗

祗字子庄，玄从子。魏甘露末袭父嘏爵阳乡侯。咸熙中改封泾原子。入晋为太子舍人，累迁散骑黄门郎，赐爵关内侯，母忧去官。起为荥阳太守兼廷尉，迁常侍左军将军。惠帝时历侍中司隶校尉，封灵川县公，迁光禄勋卫尉，拜常侍，加光禄大夫。赵王伦辅政，以为中书监，及篡位，以为右光禄，加侍中。伦诛，迁太子少傅，加侍中。怀帝时迁光禄大夫侍中，未拜，加右仆射中书监；行太子太傅，代东海王越为司徒。

