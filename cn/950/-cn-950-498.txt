杨万里　观雪二首

银屋瑶阶顷刻成，缓飘急洒总无声。

屑云作粉如何湿，琱玉为花乃尔轻。

空里仰看元不见，日光未透不妨晴。

满庭更遣迟销著，剩借书窗几夜明。

杨万里

杨万里　观雪二首

坐看深来尺许强，偏於薄暮发寒光。

半空舞倦居然嬾，一点风来特地忙。

落尽琼花天不惜，封它梅蕊玉无香。

倩谁细檒成汤饼，换却人间烟火肠。

杨万里

