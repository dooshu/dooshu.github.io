○先试帖经奏（太和八年十月礼部）

进士举人，自国初以来。试诗、赋、帖经、时务策五道，中间或暂改更，旋即仍旧。盖以成法可守，所取得人故也。去年八月节文，先试帖经、口义、论议等。以臣商量，取其折衷，伏请先试帖经，通数依新格处分。时务策五道，其中三道问经义，两道时务。其馀并请准太和六年以前格处分。

