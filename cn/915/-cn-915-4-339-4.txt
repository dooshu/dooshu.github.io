◇皇后箴

煌煌四星，著天垂曜。赫赫后妃，是则是效。舜纳二女，封扬茂教。正位于内，顽器辍暴。辛乱妲己，共则情悦。牝鸡乱晨，殷祀用绝。孝成宽柔，纵弛纪纲。王擅朝权，赵专椒房。巨猾是缘，窃弄神器。故祸不出所憎，常出所爱。是以在昔明后，日新其化。匪唯训外，亦训于内。（《艺文类聚》十五。「勇如」至「小才」二十七字原本脱，据《艺文类聚》补。「长」字原本作「祥」，据《艺文类聚》改。）



卷八十二

