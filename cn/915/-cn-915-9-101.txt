◎丘仲孚

仲孚字公信，吴兴乌程人。齐永明初选为国子生，举高第，未调，还乡为盗，郡召补主簿，历扬州从事、太学博士、于湖令。父忧去职。明帝即位，起为烈武将军曲阿令，迁山阴令，以赃败。会赦，入梁复为山阴令，治为天下第一。超迁车骑长史长沙内史，徵为尚书右丞，迁左丞，进卫尉卿，历南郡江夏太守，终豫章内史，卒赠给事黄门侍郎，有《皇典》二十卷，《南宫故事》百卷。

