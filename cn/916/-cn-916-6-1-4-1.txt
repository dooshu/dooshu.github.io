【侍太子九日宴玄圃诗】

明明储後。冲默其量。徘徊礼乐。优游风尚。（广《文选》作亮。）微言外融。几神内王。就日齐晖。仪云等望。本茂条荣。源澄流洁。汉称间平。周云鲁卫。咨我藩华。方轶（《类聚》作轨。）前轨。（《类聚》作轶。）秋日在房。鸿雁来翔。寥寥清景。霭霭（《初学记》作蔼蔼。岁时杂咏同。）微霜。草木摇落。幽兰独芳。眷言淄苑。尚想濠梁。既畅旨酒。亦饱徽猷。有来（岁时杂咏作冬。斯悦。无远不柔。（○《类聚》四。广《文选》八。《诗纪》五十六。又《初学记》四作侍皇太子九日玄圃宴四言诗。引翔、霜、芳、梁、猷、柔六韵。岁时杂咏三十三引翔、霜、芳、梁、猷、柔六韵。）

