【赠江长史别诗】

二纪因兹辰。投分敦游处。况事兼年德。宴交无尔汝。中岁多乖违。由来难具叙。及君相藩牧。伊予客梁

楚。出国乃参差。会归同处所。以兹笃惠好。何用忘羁旅。重得申平生。何年更暌阻。笼禽恨□促。逸翮超容与。饯道出郊□。把袂临洲渚。长飙落江树。秋月照沙溆。远送子应归。棹开帆欲举。离舟欢未极。别至悲无语。安得生羽毛。从君入宛许。（○本集二。《诗纪》八十三。）

