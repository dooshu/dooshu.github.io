【入彭城馆诗】

襄君前建国。项氏昔棱威。□飞伤楚战。鸡鸣悲汉围。年（诗集作世。《诗纪》云。一作世。）代殊氓（诗集作民。）俗。风云更盛衰。水流浮磬动。山喧双翟（诗集字缺。）飞。夏馀花欲尽。秋近燕将稀。槐庭垂绿穗。莲浦落红衣。徒知日云暮。不见舞雩（诗集作云。）归。（○本集三。文苑英华二百九十七。庾开府诗集下。《诗纪》百十五。又《类聚》二十七引威、围、衰、飞、稀、衣六韵。）

