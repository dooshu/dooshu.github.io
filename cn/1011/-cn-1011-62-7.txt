郑清之　比以拙诗戏调张籍不知作者已盈轴矣辄矣辄和两韵

展也虞朝遮绩熙，合修厥贡暨熊貍。

兕容于野虽非地，豹泽其文似识时。

毛革正须供有用，血牙安事杀为嬉。

国侨惠政人谁犯，虎听多应谢子皮。

郑清之

郑清之　比以拙诗戏调张籍不知作者已盈轴矣辄矣辄和两韵

虓虎宁如龟有知，陆行端自触危机。

缚渠吕布还须急，驱以王寻谩失威。

肯使黔态呈短技，直教猎骑合边围。

恶盈讵必分人兽，猛获终擒自卫归。

郑清之

