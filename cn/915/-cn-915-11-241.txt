◎贺拔胜

胜字破胡，神武尖山人。初为军主。孝昌中，尔朱荣以为镇远将军别将。孝庄帝即位，封易阳县伯，累迁直阁将军、通直散骑常侍、平南将军、光禄大夫，进号安南将军，寻除抚军将军、大都督，镇中山，征为前军大都督，拜武卫将军，改封真定县公，加散骑常侍，假骠骑大将军。节闵帝即位，拜右卫将军，进车骑大将军、仪同三司、左光禄大夫，太昌初为领军将军，除侍中，永熙中拜使持节、骠骑大将军、荆州刺史、南道大行台、尚书左仆射，进中书令，封琅邪群公，孝武西迁，进太保录尚书事。兵败奔梁，寻还入关，进太师、中军大都督。大统十年卒，赠太宰、录尚书录，谥曰贞献。

