陈白　妙智寺

台岭名将方丈齐，当年曾说二仟迷。

无人再得洞中信，空有桃花落剡溪。

陈白

陈白　妙智寺

排危步步上天梯，乔木苍苍拂紫霓。

向日莫催琪树老，清宵应见玉绳低。

云蒸巨壑金虬蛰，月落高岩翠羽栖。

况复仟翁丹井在，碧霄歧路不须迷。

陈白

陈白　妙智寺

八重峰顶望群山，百谷东流去不还。

惟有右军遗迹在，月波时落墨池间。

陈白

