刘克庄　甲寅元月二首

少小逢场老罢休，衰残更阅几春秋。

瓜牛庐有亲情贺，罗誉门无谒刺留。

梦断玉皇香案畔，诗成田舍火垆头。

赐驹牵与萧京兆，归去姑乘款段游。

刘克庄

刘克庄　甲寅元月二首

七袠髒髒病鲜懽，君恩犹许备祠官。

婢传稚子屠苏酒，奴笑先生苜蓿槃。

自叹管君今老秃，更悲庞叟不团栾。

新年辜负如筛饼，炮附煨姜胃尚寒。

刘克庄

