○本卫状顷者内有警急羽林将军敬伟不避危险斫门斩关诛锄逆贼肃清宫禁元功盛勋合加旌赏（左右羽林卫二条）

期门骑士，五营骁健之夫；羽林孤儿，六郡良家之子。既兼都尉，实号岩郎。甘延寿之武勇，傅介子之し捷。如貔犷烈，莫与之争；如冲飞，死而无退。自非邓彪贵胄窦固名家，岂可滥厕戎麾，叨居武禁？

顷者鸱枭反噬，蜂虿成妖。衅发床褥之间，灾生肘腋之下。虹穿白日，昨孛紫微。时惊触瑟之虞，遽有献图之变。敬伟不承制敕，辄入宫闱；骑列青规，兵交黄屋。犯龙苑之禁，尚供严刑；斩鹿门之关，犹思干纪。岂有白鹇飞阁，列阖长驱；元武仙楼，冲扉直进？侮弄兵器，震动乘舆，论功虽则可嘉，议罪便当不敬。以勤补拙，终过重而劳轻；以力酬愆，即罪大而功小。何者？经纶秘，不忤於密图；君臣恒规，理存乎大体。故勃斩袂，晋主纳其忠；管仲射钩，齐桓任为相。怒封雍齿，劝一志於人臣；泣斩下公，惩两端於军将。鄢陵述命，竟守前荣；里克施恩，便招後谴。春秋之明诫，今古之崇规，劳不足称，罪宜先结。

