张耒　冬日怀竟陵管氏梅桥四首

旅居泽国小园林，千里相望岁暮心。

想见竟陵残雪里，新梅点雪橘垂金。

张耒

张耒　冬日怀竟陵管氏梅桥四首

小小园林点点梅，如今绰约为谁开。

只应清夜新霜里，依旧横斜倒影来。

张耒

张耒　冬日怀竟陵管氏梅桥四首

他日华陵迹已陈，嘉辰怀旧一销魂。

小园幽径谁相念，应有新梅觅故人。

张耒

张耒　冬日怀竟陵管氏梅桥四首

堂下幽芳自可人，北风一为屏埃尘。

上元簪珥玲珑玉，却曳青霞霜女裙。

张耒

