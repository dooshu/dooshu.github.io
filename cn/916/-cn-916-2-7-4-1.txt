【离合作郡姓名字诗】

〖《类聚》作离合郡姓名诗。〗

渔父屈节。水潜匿方。（离鱼字。）与峕（《类聚》、石林诗话作时。）进止。出行（石林诗话作寺。）施（石林诗话作弛。）张。（离日字。鱼日合成鲁。）吕公矶（《类聚》作饥。）钓。阖（古文苑作盍。）口渭旁。（离口字。）九域有圣。无土不王。（离或字。口或合成国。）好是正直。女回（《类聚》作固。）于匡。（离子字。）海外有截。隼逝鹰扬。（当离乙字。恐古文与今文不同。合成孔也。）六翮将（《类聚》作不。）奋。羽仪未彰。（离鬲字。）虵（《诗纪》作蛇。）龙（《类聚》作龙虵。石林诗话作龙蛇。）之蛰。俾也可忘。（离虫字。合成融。）玟璇（《类聚》、古文苑作璇。）隐曜。美玉韬光。（去玉成文。不须合。）无名（以上二字《类聚》无。）无誉。放言深藏。（离与字。）按辔安行。谁谓路长。（离才字。合成举。○《类聚》此下注。鲁国孔融文举六字。○《类聚》五十六。古文苑四。石林诗话中。《诗纪》三。○逯案。此诗夹注小字。《诗纪》本之章樵古文苑注。今仍之。又案截字。汉碑每作[隹□]。如杜尚碑[隹□]彼海外。是其例。故海外有截。隼逝鹰扬。可以离乙字。此诗之为汉人作。有此一字。亦足证之。○逯案。《诗纪》此下有杂诗二首。经证知出李陵集。此略。）

