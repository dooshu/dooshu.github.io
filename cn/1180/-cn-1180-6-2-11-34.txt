答钱按院


胶莱之议，王宪副原未提请，但以己意经营，已什七成矣。王以忧去，不终其事。后来议者，以为奇功，张大其事，计费以百万。而东人又惮于劳费，故屡议屡阻。今不另设官，不大动众，惟责成巡抚、该道，以终王宪副之功，需以岁月，必可奏绩。但须为抚台者，肯以身任之，事乃可集。若按院不过建议而已，议者一人，行者一人，复为“道谋”耳。





