170　鄧志宏言詩有四忌　忌平易奇僻怪誕説功名


鄧志宏曰：「詩有四忌，學白樂天者忌平易，學李長吉者忌奇僻，學李太白者忌怪誕，學舉子詩者忌説功名。」

【元圻案】鄧志宏栟櫚集二十五詩評：「或人問詩於鄧子，鄧子曰：『詩有四忌』云云。平易之過如抄録帳目，了無精采；奇僻之過如作隱語，專以罔人；怪誕之過有類乞匄道人作飛仙無根語；説功名之過如諂諛卦影詩，不説青紫則必説旌麾，此尤可羞也。」





困學紀聞注卷十九


