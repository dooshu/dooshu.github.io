陈师道　再和寇十一二首

南山楼观插穹苍，林杪青灯出上方。

形胜自如诸老逝，功名随尽二流长。

马游从昔哀吾老，王粲当年赋异乡。

少日幻心今净尽，多生绮语未全忘。

陈师道

陈师道　再和寇十一二首

与世相违孰自量，资身无策漫多方。

逢场作戏真呈拙，误笔成蝇岂所长。

名字不归青史笔，形容终老白云乡。

可须五斗轻千里，赖有斯人未肯忘。

陈师道

