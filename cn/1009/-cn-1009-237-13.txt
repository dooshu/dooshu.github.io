赵彦端　寿张守

堂堂天上张公子，龙剑分光自斗牛。

海上忽归槎万里。云间未放月中秋。

才为汉殿无双手，恩到闽山第一州。

亦有人言识仙骨，只看何日议封留。

赵彦端

赵彦端　寿张守

鵷班新谒紫宸回，鱼佩初迎幕府开。

百里故乡同昼锦，一年和气自春台。

甘棠政美无留颂，泮水功成有异才。

他日听传公不老，定知曾见武夷来。

赵彦端

