【奉和往虎窟山寺诗】

〖《诗纪》云。和简文。〗

美境多胜迹。道场实兹地。造化本灵奇。人功兼制置。房廊相映属。阶阁并殊（广弘明集云。宋本、宫本作珠。）异。高明留睿赏。清净（广弘明集作静。注云。三本、宫本作净。）穆神思。豫游穷岭（广弘明集云。三本、宫本作领。）历。藉此方春至。野花夺人眼。山莺纷可喜。风景其鲜华。水石相辉媚。法像无尘染。真僧绝名利。陪游既伏心。闻道方刻意。（○广弘明集三十。《诗纪》九十三。）

