○黄季重与徐准宜词

黄山名季重。鹧鸪天云：“策马年年意未降。倦游保处觅归双。几时载酒携红袖，终日焚香坐碧幢。寻杜若，采兰茳。清宵怕见影双双。才能炙得灯儿黑，明月无言又到窗。”同时徐仲平治中［准宜］鹊桥仙云：“午风酿暖，暝阴送冷，做得韶光如许。一分丝雨二分烟，还逗起、十分愁绪。无情春去。有情人苦。飞燕双双自舞。思量无计阻春归，空目断、连天芳树。”二君均籍阳湖，笔致颇相似，然一悲春去，一憎月到，感今怀昔，情景自殊。

