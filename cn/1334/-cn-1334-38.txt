八仙庆寿


货币中一种重量之名词，英人辟香港时，以代百分银圆之一之称，粤人译其音曰仙。后香港铸出一种铜币，每枚值百分银圆之一，文曰“香港一仙”，今之当十铜圆，实仿其式为之。故粤人之称铜圆，亦曰仙。有寿日称觞者，一人馈铜圆八枚，以为寿礼。或讥其薄，则曰：“礼虽薄，而口彩甚好。”问何口彩，曰：“岂不闻八仙庆寿？”





