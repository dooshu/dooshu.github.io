第二十五则 国家用人，当以德为本

用人不得正者殆，强用人者不畜。

解读 任用不正直的人，一定会陷入险境；勉强用人，一定留不住人。

张注“曹操强用关羽而终归刘备，此不畜也。”

王氏曰“官选贤能之士，竭力治国安民；重委奸邪之人，不能奉公行政。中正者无官，其邦昏乱；谗佞者当权，其国危亡。贤人不用，未识其能。用之非善，不得其人，奸谗必诮。达上情而求重用，得权必难，谗倚势胡行。贤能不遇其时，岂就虚名？虽领其职位，不谋其政。如曹操爱关公之能，官封寿亭侯，赏以重禄；终心不服，后归先主。”

