138　趙紫芝詩論輔嗣玄暉　輔嗣易行無漢學　玄暉詩變有唐風　三謝詩至玄暉語益工


趙紫芝閻按：「紫芝，名師秀，爲永嘉四靈之一，故一稱趙靈秀。」〇秋夜偶書詩謂：「輔嗣易行無漢學，玄暉詩變有唐風。」

【閻按】下句本唐庚語。

【何云】唐子西云：「三謝詩至玄暉語益工，然蕭散自然之趣亦少減，漸有唐風矣。」紫芝詩本其語。

【元圻案】紫芝，宋太祖八世孫。紹熙庚戌進士，著天樂堂清苑齋集。〇唐子西語，見書三謝詩後。





