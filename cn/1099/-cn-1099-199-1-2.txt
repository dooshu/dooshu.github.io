○賊情疏 【 賊情】

據滁州申稱據亳州民壯馬見齎報拏獲強賊王大王張珙供稱賊首師尚照二王王千斤、差各頭目共統一萬騎要向鳳陽府刼掠高墻架一囚王、前搶南京等語、見今大賊在于馬永舖離亳州二十里等因又據滁州申稱吏李文高報有強賊一千餘人、自百善驛來到本州西關放火燒燬房屋、東關居民盡行棄家入城到部送司案呈到部、查得先該廵撫左侍郎吳鵬咨巡按御史金淛手本、各據鳳陽府申報賊師尚照等、賊勢猖獗、咨調池河守禦官軍策援、臣等看賊勢縱橫、巳行各該營衛官兵利鋒器械操練人馬、相機勦捕、及行池河署指揮張摘撥屯操軍餘、遇警前來鳳陽策應、會本具題外、今報刼掠宿州逼近離江不遠南京根本重地、相應亟為防截臣即於九月初一日會同南京內外守備五府六部九卿科道等官計議、行移新江口坐營臨淮侯李廷竹、把總指揮王銳領軍常川防守新江口地方、把摠指揮劉簡領水軍一千名、戰船四十隻把總指揮凌芝領陸軍五百名、把守尚和港把摠指揮王領軍一千名戰船四十隻把守觀音港把摠指揮陳勳領陸軍五百名哨總指揮劉貴、領水軍五百名、戰船二十隻、把守上新河神機營坐營指揮程鵬、領陸軍一千名、把守龍江關大教塲小教塲坐營指揮蔣欽、領陸軍一千名、防守內營把摠指揮卞實領陸軍五百名、防守觀音門仍移各院寺等衙門各堂上官右侍郎歐陽塾等各分督正陽等十三門又添撥軍士選委才幹軍職協守外城江東等十八門。又咨廵撫應天都御史彭黯、廵撫鳳陽都御史吳鵬、各查所屬對江一帶險要六合縣、?埠。江浦縣。毛塘。上元縣秣陵關溧陽。溧水句容。各對江河口。太平府采石。鎮江府京口閘安慶桐城滁州清流關來安縣。和州。昭關烏江橋楊州府?州儀真。頴州。五河。泗州。旴日?台。天長。各嚴督所屬分布官兵民壯、分定信地、設法防守、又咨南京都察院轉行巡屯御史照前原題撥南京廣武飛熊英武龍江左天策錦衣等衛、屯營防守附近州縣險隘去處又行南京太僕寺、就查撥各苑寄養馬匹、凑給見調河口新營官兵、其軍行給應行粮草料、咨南京戶部軍器鍋甕槽鐁答盖各門蘆蓆竹木、咨南京工部、各照例處備關給奏報、再照沿江津溢猥多、南京官軍有數、雖儘各營軍馬、猶慮分布不敷、而即日盜賊蜂起據稱要刼高墻前搶南京、事巳十分危急以是臣等深念城池為重、不聽輕調一兵過江、是固事守之常、顧事體有緩急為近日守江石畫著數有先後。大凡人家禦寇必先謹持門戶。始能保室家。所以常有守江不如守淮之說。况鳳陽已在淮南相距長江不遠若不于此致力直待寇至江濱。方為之計豈惟無及于事。殆并天險與人共之故知出險方能守險而協守江北所以守南京也欲行南京內外守備官員一面選調各營把總指揮張壽松朱襄張勳各領京軍將江以北滁河儀真等州縣要害去處用心設法把截軍行之始。量加犒賞以壯士心仍乞　聖明軫念根本重地、　勑下該部、從長計議、查照先年征勦劉六七等事例奏請簡命文武威望重臣、准給旗牌、統領精兵前來南京鳳陽等處嚴督所在官兵、隨賊向往、并力勦平、以安地方、而時下兵荒相仍、寔盜賊所由起、合聽所司動支粮銀、多方賑救、死中求生、仍照例給票招挾、明懸賞格、聽相擒斬以離其黨、又申勑廵撫湖廣江西等都御史、先事設備、免致賊出不意、順流而下、乘虛為患、惟復別有定奪、伏乞聖裁、

