【上巳会诗】

三春之季。（《初学记》、岁时杂咏作秀。）岁惟嘉时。灵雨既零。（《初学记》、岁时杂咏作零雨既□。）风以散之。英华扇耀。翔（广《文选》作祥。《诗纪》同。）鸟群嬉。澄澄绿（《初学记》作渌。）水。澹澹（《初学记》作淡淡。）其波。修岸（《初学记》、岁时杂咏作崖。）逶迤。长川相过。聊且逍遥。其乐如何。坐此修筵。临彼素流。嘉肴既设。举爵献酬。弹筝弄琴。新声上浮。不有七德。知者所娱。清濑氵□氵爵。菱葭芬敷。沈此芳钩。引彼潜鱼。委饵（《类聚》误作饣甘。）芳美。君子戒诸。（○《类聚》四。广《文选》九。《诗纪》三十。又《初学记》四、岁时杂咏十六并引时、之、嬉、波、过、何六韵。）

