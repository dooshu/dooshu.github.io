○负版传

（公之所言，盖指当时用事贪取滋甚者。负，音负，又扶缶切。版，音板。）

负版者，（负版，《尔雅》作负版。）善负小虫也。行遇物，辄持取，其首负之。（，音昂，亦作“仰”。）背愈重，虽困剧不止也。其背甚涩，物积因不散，（“因”，一作“固”。）卒踬仆不能起。（踬，知利切。，音赴，又音匐。）人或怜之，为去其负。苟能行，又持取如故。又好上高，极其力不已，至坠地死。

今世之嗜取者，遇货不避，以厚其室，不知为己累也，唯恐其不积。及其怠而踬也，黜弃之，迁徙之，亦以病矣。苟能起，又不艾。日思高其位，大其禄，而贪取滋甚，以近于危坠，观前之死亡（一本有“曾”也。）不知戒。虽其形魁然大者也，其名人也，而智则小虫也。亦足哀夫！（“哀”，一作“悲”。）

