【代春日行三言】

献岁发。（乐府发下有春字。）吾将行。春山茂。春日明。园中鸟。多嘉声。梅始发。桃（乐府作柳。《诗纪》云。一作柳。）始荣。（乐府作青。）泛舟舻。齐棹惊。奏采菱。歌鹿鸣。风微起。波微生。（乐府云。一作微波起。微风生。）弦亦发。酒亦倾。入莲池。折桂枝。芳袖动。芬叶披。两相思。两不知。（○本集三。《乐府诗集》六十五作春日行。《诗纪》五十。）

