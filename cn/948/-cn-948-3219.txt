陆游　岁暮遣兴

昔慕骚人赋远游，放懹蜀栈楚山秋。

橘中尚可著四老，海外谁云无九州？

薄酒时须浇舌本，闲愁莫遣上眉头。

幅巾短褐吾羞便，实厌衣冠裹沐猴。

陆游

陆游　岁暮遣兴

病著愁侵并不支，孤村况遇岁残时。

水轩客散成舒啸，山寺僧来得剧棋。

铜鸭香生风嫋嫋，竹鸡声断雨丝丝。

新诗锻炼功何似，问著衰翁自不知。

陆游

