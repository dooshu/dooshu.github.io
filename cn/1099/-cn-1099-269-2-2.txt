○呈諸臺揭 【 屯兵拒倭】

即今浦東之寇。尚有三千。焚舟結巢。勢葢必死。此當慎重圖之而不可易易視之者也。今冬之患、本自可虞、而來歲之防尤、宜深慮調、來客卒僅、足五千而、弱脆不堪、又居少半、審形量力、察彼知巳、所謂戰不足守有餘者也、督之過浦則主反為賓屯之重地則以靜制動得失較然。不待明者。為今之計。宜于華亭上海嘉定等處。其後倭卒以坐困而亡各屯一枝。休養訓練。使虎豹之勢。隱然在山。仍選地方輕兵。及山東箭手。零擊刁剿。多方誘撓。迭出更番。使彼不得安息。賊計窮困。必將四散突衝。然後乘機督發。客兵擊之。不出則守之但令內地無虞。不妨遲以時日。此則寓戰于守。制人而不制于人。萬全之道也若狃于近利。急於成功。率方至之兵。攻必死之寇。犯深入之戒。寡持重之謀。萬一疏虞則來年之事去矣。夫川兵之後。猶有湖兵。湖兵之後。更將何繼。此本道之所以日夜憂愓。而一息不能自安者也。伏乞毅然主張。乘機後動。去東南之積滯。復天下之太和。則國家幸甚、生民幸甚、師出在邇、兵行尚謀、言出血誠、不敢隱諱、請乞鈞照、

