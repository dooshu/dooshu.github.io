○讽诈

礼法不可斯须而去，有以礼法而为灾；忠信不可斯须而去，有以忠信而为祸。礼法非灾人之端，忠信非祸人之本，理或有害，则礼法忠信为祸人之萌。狂瞽人之所恶也，效之则恐不及其真；荒酗人之所耻也，履之则恐不自其性。狂瞽诚可恶也，荒酗诚可耻也，临难而保全，则狂瞽荒酗为藏身之薮。礼法忠信直也，狂瞽荒酗诈也，以之保全，则直不如诈之功。呜呼！三皇之前无所用，五帝之後无所不用。

姚岘

岘，官陕虢观察使于ν参军，不胜ν暴虐，自沈於河。

