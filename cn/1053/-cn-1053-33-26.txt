晃冲之　都下追感往昔因成二首

少年使酒走京华，纵步曾游小小家。

看舞霓裳羽衣曲，听歌玉树后庭花。

门侵杨柳垂珠箔，窗对樱桃卷碧纱。

坐客半惊随逝水，主人星散落天涯。

晃冲之

晃冲之　都下追感往昔因成二首

春风踏月过章华，青鸟双邀阿母家。

系马柳低当户叶，迎入桃出隔墙花。

鬓深钗暖云侵脸，臂薄衫寒玉映纱。

莫作一生惆怅事，邻州不在海西涯。

晃冲之

