李流谦　送李阆州二首

耳熟才名四十年，忧民忧国两华颠。

不妨铜竹仍三剖，要是金门竟九迁。

连岁炉锤专造化，诸生岐路托飞骞。

余丹乞与閒鸡犬，亦许身随绛阙仟。

李流谦

李流谦　送李阆州二首

少陵曾赋阆州诗，苦说城南天下稀。

铃合讼閒帘半卷，胡床客好尘频挥。

著鞭尚及春耕劝，促诏应随晓仗归。

他日遗簪犹在念，端容杖策扣黄扉。

李流谦

