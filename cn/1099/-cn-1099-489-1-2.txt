○廵歷巳周實陳事勢兵情疏 【 兵情】

臣本庸愚、誤蒙特簡、?以戎旃、其間兵之大勢。與臣之本懷。言之可歎絕不相蒙。前後諸疏、詞窮意悉、不敢繁稱以瀆　聖聽、惟是隨時就勢、廵歷巳來、所行事宜、義應入告、且有事機關係、速須斟酌、以求允當者、不得不控陳於　皇上之前也、臣于三月二十日以後、前後廵歷通州昌平二處、據山陝河南三營、冊開原額民兵一萬六百名、內除三月以前、沿途迯故、并選取援遼上等民兵外、實在者止六千八百三十七名、向來行文清勾、陸續解到迯兵、并臣所募補教師家丁等、共新收八百三十九名今七月見在食糧民兵七千六百七十六名、此臣所轄三營兵數也。臣自三月受事、前後逐名點選、覈其年貌、程其勇力、除巳前選去援遼、今營中俱無上等外、止于中等下等內選出中上等七百一十五名、中中等一千一百九十三名、巳上二等。稍堪教練。其中下等二千一百二十二名、堪為火兵雜流。其餘下等三則、俱不堪用。止因此時營房未完、摘其稍壯者、供應力役、大都三營之兵。非田野小民。則衙門人役。自來不識兵戈。比於近年調募各路軍兵。巳為下乘。又於其中選去上等援遼四分之一。即所謂上者。未必果上。而所謂下者真最下矣故據臣所見七千五百人中。略能荷戈者。不過二千。并入可充廝養者。不過四千。求其真堪教練成為精銳者。不過一二百人而巳。此臣簡選之大略也。廠庫領出盔甲。止頭盔可用。其暗甲止可披戴操演。稍令習於負重。臨事無一足恃者。器中止有鋼快刀可用。其餘亦止堪操習它若臣所酌用鎗筅鈀金?翁鐮棍長短器械等。全然未備。除借發價值於近地置買雜木棍一千二百根暫時應用外。有河南領兵守備丁呂試捐俸一百餘兩。差官置買嵩縣槍棍等桿未到。臣又借支錢糧陸續製造鈎鐮鎲鈀等二百餘件其領出湧珠佛郎機三眼等大小砲位。炸裂極多。悉不敢用。止有鳥銃一種。曾經試放不壞。陸續改造機?、分發演習。其餘應造者。料價全無。悉在停閣。此三營軍火器械之大略也。各營中等三則。先委旗皷官盧學信督練官金秉忠等、編成隊伍、分委教練官徐忠等率領教師、習學器藝、今委中軍都司錢世禎總率訓練、習學鳥銃、及長短諸藝、其合式中的者、十有四五若專心習學、再經數月、即能者十有七八。其不能者不可強也。此三營教技之大略也。從來操演之法。皆用方營。北邊臨陣。卻用圓營。臣酌古凖今。定為營。部哨隊伍。皆用方圓曲直銳伍法。自五人以上。至於數十萬。散可散操。合可合操。庶得曲直繁簡之衷且於操練之中即寓戰陣實法頒布演習。先習伍。次習隊。以漸成營。但皆步兵。未及騎戰。其步營遇大敵。又須戰車大砲。一時吏士。多有精曉製度。諳習施用者。苦無錢糧成造。而欲練騎兵。又須堪戰之馬。及合用盔甲亦皆一時難得。未敢遽言。此練習營陣之大略也總而計之。大都徵調之人。習於兵革。召募之人。有志向往。此兩者練習尚易。僉派抽丁此最弊法也獨僉派之兵。非惟無此積習。無此技能。兼亦無此見聞。無此志意。譬如村學蒙童。未識字義。欲令歲月之間。遂能搦管為文。遂堪入闈尚試。為塾師者固甚難矣。如是而質地可學。猶尚易也。其如各州縣官誠心體國者不乏。苟且塞責者較多。中間有大半強壯者。亦有大半老弱。或雜以疲癃殘疾者。如臣愚見。中等之兵。稍堪指教。亦極費力。下等大半悉應退回。祗緣始事之初。人無固志。恐效尤者眾。未敢遽遣。以待稍稍安妥。然後明言。不意至今。乃有大?未安。全須處置者。葢凡徵調來者。向入尺籍。加以拊循。便無携志。即召募來者。既受安家。更給厚餉。即教習調遣。久暫遠邇。惟上所命。只聞散之之難。未聞留之之難也。今三省之民獨異於是。臣自四月中簡選將畢、有陝西河南民兵告乞移文速給安家銀兩者、迨後日日漸多、以致全營來告、臣叩其因繇、皆言應役之初、地方官司、給與印信執照、及開款告示、自古簽派民兵必言並不調遣速為更代一入戶籍前語皆虗　朝廷非信何以使人耶許以赴守京城。並不援遼。又以二年為限。限滿即另報更替一年之後。仍再給贍家月糧銀六兩。俱於加派銀兩動支。臣見此執照條例、不覺喟然而歎以為練習此兵雖費盡心力、其人不可得而有也。其力不可得而用也。葢一有更番之約。即人人日日只眄?期之至亦隱力藏巧更透惟恐不在下下之科縱使督責訓練。既有成績。而及期代去臣等兩年勞勩。盡付東流矣。即欲強之使留。乃諸人實有父母妻子。目今月糧六斗。銀六錢。僅足餬口。無暇及於內顧。每年贍家銀六兩。必不可少。而此銀又將取給於加編新餉。就而計之。每人每月。共用銀一兩一錢。米六斗用此月餉即於近京地方召募丁壯自足練習且亦可久。何必使戍者怨思。居者仳離。教習之難如登山。留止之難如摶沙。而上又負不信之名乎。臣所見公文批照、止陝西河南兩營於山西止見私幫批照、獨平陽一府、聞有更番之議、未見明文、中間事體、略不相同、乃其人尤多老弱、至於不樂其處、而無長居之心則三省一也。二年之限、今巳一年、目今就用新餉銀。人給六兩。止可多留一年。留則苦其思歸代則艱於重練此簽兵萬萬不可也一年之後。若許之更番。其來代者。又須別給初年安家銀。如河南例八兩。如陝西例六兩。又須通新教習。於費更多。於事無益。若不許更番。則第三年以後贍家六兩。歲不可少。而其人愁怨愈深。搏聚愈難。若云昔年所許、止是誘之使來。自今以後。可將更番贍家二議。徑自寢閣。置之不理。月餉六錢六斗。給其衣食。又分以贍家。而能使之安心練習。奮勇敵愾。此則情理之所必無。非臣所敢任也。臣竊見古來行軍用兵。亦多有更番者。然其人素皆練習。亦多有久戍者。必有法使之樂從。若如今日之措置。而能令可久。又能令可用。臣愚不敏。未之嘗聞。伏乞　皇上即敕該部將臣奏陳事理。酌量人情所宜、財用所出、從長計議、務令力為可繼情為可安。勢為可久。或有未妥。不嫌改弦易轍以求至當。臣攝官承乏。庶得藉手以報　上命、如或不然、恐遷延日久、耽悞愈甚、它日計之無絲毫之益、而有丘山之損、臣不足惜、其如國事何哉、臣亦願當事者勿謂臣今日不言也、伏惟　聖明裁察施行、

