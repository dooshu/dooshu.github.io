七出

或问于郁离子曰：“在律，妇有七出，圣人之言与？”曰：“是后世薄夫之云，非圣人意也。夫妇人以夫者，氵㸒也、妒也、不孝也、多言也、盗也，五者天下之恶德也。妇而有焉，出之宜也。恶疾之与无子，岂人之所欲哉？非所欲而得之，其不幸也大矣，而出之，忍矣哉！夫妇人伦之一也。妇以夫为天，不矜其不幸而遂弃之，岂天理哉？而以是为典训，是教不仁以贼人道也。仲尼没而邪辞作，惧人之不信，而驾圣人以逞其说。呜呼，圣人之不幸而受诬也久矣哉！”







卷十

