○与褚先生书

说拜白：蓟北馀Ё，关西早春，物候所宜，年来共感。惟先生进经玉殿，退食金门，黼藻元猷，荣问清畅，甚善。说往陪君子，视学瑶山，中贻官谤，谪居湘浦。赖圣主识其面目，怜其宿心，舍众口之无稽，容庇身之有地。自授军镇躬当夷狄，出入以驰突为群，坐卧以戈剑为友，翰墨都废，典籍生尘。时凭梦魂，一见宫阙，每忆朝侣，邈若云天。愧乏武才，供国粗使，岂望立明主之侧，陈先王之道哉？说与先生，事愿乖矣，曩喜同席，今嗟异乡，遐路三千，曷其言会？强饣卞安步，为因师臣，时流德音，以惠疆场。张说再拜。

