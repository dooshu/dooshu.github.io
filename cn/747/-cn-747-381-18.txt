○自释书

河南元氏望也，结元子名也，次山结字也。世业载国史，世系在家牒。少居商馀山，著《元子》十篇，故以元子为称。天下兵兴，逃乱入猗于洞，始称猗于子。後家滨，乃自称浪士。及有官，人以为浪者亦漫为官乎，呼为漫郎。既客樊上，漫遂显，樊左右皆渔者，少长相戏，更曰聱叟。彼诮以聱者，为其不相从听，不相钩加，带グ而尽船，独聱[QJDS]而挥车。酒徒得此又曰：“公之漫，其犹聱乎？公守著作，不带グ乎？又漫浪於人间，得非聱[QJDS]乎？公漫久矣，可以漫为叟。”於戏！吾不从听於时俗，不钩加於当世，谁是聱者？吾欲从之，彼聱叟不惭带乎グ，吾又安能薄乎著作？彼聱叟不羞聱[QJDS]於邻里，吾又安能惭漫浪於人间？取而醉人议，当以漫叟为称，直荒浪其情性，诞漫其所为，使人知无所存有，无所将待。乃为语曰，能带グ者，全独而保生；能学聱[QJDS]者，保宗而全家。聱也如此，漫乎非邪？

