◇且表（《酉阳杂俎》作且表）

臣且言，伏见除书以臣为糁蒸将军、油蒸校尉、州刺史、脯腊如故者。肃承明命，灰身屏息，临凭鼎镬、俯仰兢惧。臣闻高沙走姬，非有意于绮罗；白鲔女儿，岂期心于珠翠？臣美愧夏，味惭冬鲤。常恐鲐腹之讥，惧贻鳖岩之诮。是以漱流河底，枕石泥中，不意高赏殊宏，曲蒙钓拔，遂得起升绮席，忝预玉盘。爰厕玳筵，猥烦象筋，泽覃紫腴，恩加黄腹，方当名姜艹动桂，纡苏佩党，轻飘才动，则枢槊如云；浓汁尝停，则兰膏成列。婉转绿齑之中，逍遥朱唇之内。衔恩噬泽，九殒弗辞。不任屏营之至，谨到铜铛门奉表以闻。

