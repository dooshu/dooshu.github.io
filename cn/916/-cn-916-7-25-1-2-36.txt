【赋得兰泽多芳草诗】

春兰本无绝。（文苑作艳。《诗纪》同。）春泽最葳蕤。燕姬得梦罢。尚书奏事归。临池影入浪。从风香拂衣。当门已分馥。入室更（《初学记》作复。）芳菲。兰生不择迳。十步岂难稀。（英华辨证曰：春兰本无艳。《初学记》作无绝。按《楚辞》。春兰兮秋菊。长无绝兮终古。则无绝字亦是。○《初学记》二十七。文苑英华三百二十七。《诗纪》七十。）

