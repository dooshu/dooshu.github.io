杨万里　明发西馆晨炊蔼冈四首

盘蔬盂饭趁朝饥，争指枯肠作地基。

不觉南山新笋蕨，搀先占却未多时。

杨万里

杨万里　明发西馆晨炊蔼冈四首

人家争住水东西，不是临溪即背溪。

拶得一家无去处，跨溪结屋更清奇。

杨万里

杨万里　明发西馆晨炊蔼冈四首

也知水碓妙通神，长听春声不见人。

若要十分无漏逗，莫将戽斗镇随身。

杨万里

杨万里　明发西馆晨炊蔼冈四首

何须名苑看春风，一路山花不负侬。

日日锦江呈锦檨，清溪倒照映山红。

杨万里

