第四卷 五公子泛棹虎丘山 诸才女宫苑夺魁 两大臣选妃金銮殿 众娇娥罗衙结义

此位官人何贵姓？尚容通报好相迎。罗舍笑言吾好友，祖籍江西龙夺魁。
中军传点忙忙报，桂爷知得喜欢欢。披衣领出三公子，迎接求仙仗义人。
龙浩锦魁都下马，登堂拜见桂军门。桓舍梅生同对揖，子芳移步上前行。
欠身拜谢罗兄长，多蒙仗义德如山。锦魁大喜相携手，世兄贵体果平安。
桂爷欢悦亲延坐，五生告坐始安身。茶递一巡童退下，军门借问小龙郎。
料是罗家贤侄友，贵姓台名可赐闻。龙舍欠身详细告，桂相欢然点点头。
回头又对罗公子，一路驰驱应受劳。不知曾见仙颜否，老夫愿听內中情。
锦魁欠体殷勤告，途中事节细陈情。求签先遇桓斌玉，后又相逢龙夺魁。
怎生路上逢蛇虎，怎生遇着小山童。预报桂兄身已愈，留赠金刀嘱定盟。
一言不漏从头述，单掩钱家一段情。桂相不胜心感激，老夫真个报恩难。
遂将斌玉除妖事，前后情由亦诉之。锦魁称羨桓公子，仲章谦逊笑微微。
桂爷此日真欢悦，大开筵宴在高堂。五位舍人同入座，伺酒家人两两分。
三巡美馔殷勤进，制宪停杯笑启陈。四位贤生都枉驾，难得奇才个个英。
自是小儿多有幸，方能亲近一群英。欲玩虎丘何日玩？老夫方可备花舟。
世忠启道离家久，此心颇急欲回京。侄意明朝同一赏，不知年伯意如何？
桂相笑颜称绝妙，仲章含哂欠身陈。侄自春间离帅府，家父临行嘱有言。
却是珠卿二舍妹，边城难得美郎君。中原倘遇多才士，权宜代妹议婚姻。
今朝幸会罗兄长，俊采轩昂义气多。与妹年庚相仿佛，正是奇缘岂可延。
敢烦岳父台言重，撮合朱陈两姓缘。公子锦魁还未语，桂爷大喜道奇缘。
珠卿侄女吾曾见，真是倾城倾国仙。别后几年闻更美，能文善武女英才。
罗家贤侄休疑虑，老夫愿保百年缘。锦魁闻说重含笑，年伯尊人岂比常。
一言见示如山重，小侄虽愚怎敢疑。但恨不才名未犹，他年玷辱贵干金。
更兼未奉双亲命，私议婚姻恐欠宜。军门笑道休谦逊，振翼云青应有时。
若还为却尊人命，令尊与我本知交。今日何妨先定约，徐容作字报尊公。
定然有善无嗔怒，必有见怪老冰人。龙浩世忠都笑道，罗兄不必太推敲。
英雄郎对英雄女，似此佳缘有几人。锦魁起位微微笑，众兄虚奖弟难当。
既沐桓兄相俯就，从命高攀愧不才。抬身即便来书馆，包囊开取两金刀。
登堂再见桓斌玉，殷勤长揖叫鸾兄。一面相逢叨见爱，慨将令妹缔良缘。
自愧武夫庸俗子，妄配娇英女俊才。无甚奇珍堪作聘，将此金刀作定仪。
料知令妹英雄女，必不憎嫌鄙薄微。仲章接过微含笑，军器为婚正合宜。
舍妹不才曾习武，得此防身妙莫当。言完笑把袍衿揭，解下羊脂玉凤来。
启言本是香闺物，幼年见爱惠予身。今日定盟难别取，故将此玉奉罗兄。
锦魁称谢欢然接，整衣拜谢桂军门。宪台欢悦忙忙挽，众多公子笑吟吟。
再整怀肴重入席，流觞畅饮至黄昏。散筵桂相相辞入，夫人接见笑开言。
闻得罗生今日返，同伴书生是甚人。桂爷笑答他龙浩，相貌昂昂亦不凡。
可爱仲章真有眼，看中才郎罗锦魁。竟把珠卿内侄女，红丝先系百年缘。
夫人喜道南宫笔，正该对此美郎君。语次子芳随步至，桂上呼儿说事情。
众兄要玩湖山景，可传吾命谕衙班。只恐明朝游不及，要备花舟尚扎灯。
公子笑声当美丽，再延数日料无妨。桂爷点首官人出，自传父命不须提。
外窗再唱四公子，夺魁困倦已先眠。仲章有事先归馆，惟有罗生与世忠。
玩月阶前同散步，罗舍将言问姐夫。忆出京城五个月，春残夏尽报秋临。
父违膝下常驰念，悔作天涯游子身。梅舍答声皆汝害，攀扯相随远路奔。
到底虎丘犹未玩，高堂父母盼归程。锦魁笑说休埋怨，终须看个虎丘回。
兄行多路如斯恨，似我奔驰怎主张。梅舍笑言吾戏语，男儿何怕路途长。
兄如不受奔波苦，怎得金刀聘玉人。世子答言无甚喜，佳人知彼貌如何。
姐夫与彼原中表，必能知悉勿欺瞒。世忠拂袖微微笑，兄已应承何用提。
珠卿出自名门种，武艺精通果是真。若论容颜兄勿怪，西施难比比东施。
丰肥方有千斤力，尚存玉颊几珠斑。听毕锦魁大失色，半晌低头难出声。
六郎脸上春光退，气得颜青手似冰。晌久说声兄害我，既知早不对吾言？
自知颇具潘安貌，岂甘对此丑佳人。可恨仲章桓贼子，丑妹何当配我身。
世忠忍住心头笑，说道罗兄何用嗔。桓家表妹容虽丑，闻得文才八斗深。
况且别离六七载，安识不变色倾城。罗舍怒言吾不取，有才无貌总徒然。
自幼既经生得丑，长成未必会重更。桂公老贼真堪恨，把我今朝恩作仇。
一心偏党亲情义，这等佳人敢执柯！待吾反起无情面，先和斌玉索金刀。
话间顿足嗔嗔恨，要往书窗举步行。梅舍进前忙扯住，呵呵大笑把言陈。
罗兄真个生嗔怒，要索金刀任汝行。只是三思休孟浪，莫教退去又重求。
锦魁听彼言词异，正容住步唤梅兄，所言真假休相戏，莫激吾心似火烧。
世忠挽袖开声笑，谁教汝性似风雷。珠卿不具倾城色，何须别郡选才郎。
汝便自夸才貌好，只愁还不及娇娥。罗生听实心方喜，笑骂梅兄不志诚。
全没一些郎舅爱，进此胡言寿怎长。梅舍笑颜称得罪，相携并步入书窗。
正逢斌玉窗前坐，手提兔管草家书。缄封上了图章印，回头望见二生临。
笑掷狼毫离位接，二兄玩月怎归窗？梅舍笑呼桓表弟，罗生渠要讨金刀。
锦魁忙把秋波盼，世忠好笑遂无言。仲章笑问何言语，罗舍回言勿听他。
姐夫惯作非言语，姻事如何也乱言。弟为阶前闲步久，来望鸾兄作甚情。
斌玉笑言蒙见念，弟修家信报家尊。禀明已得乘龙客，好慰高堂爱女心。
琼卿家姐当徐议，未遇多才俊俏郎。世忠笑指牙床道，龙兄相貌却非凡。
斌玉摇头含笑答，嫦娥不爱武夫郎。予为姐弟知心意，错配姻缘不等闲。
梅生笑道原来此，桓舍存书遂起身。三生收拾都安睡，天明梳洗整衣冠。
来了子芳桂公子，笑问诸兄这早何。罗舍笑声曾有约，欲玩名山着早行。
桂舍答言无用急，要玩还须候几天。夺魁笑问因何故，子芳含哂告分明。
家尊要备花船只，捆扎花灯始可游。众舍都言何用此，年伯尊人太费心。
斌玉笑携桂舍手，姑夫姑母必抬身。愚兄欲遣家童返，递书家父与家慈。
劳弟内堂为代禀，有无书信带同行。桂生点首承兄命，进来早点登同尝。
用罢子芳移步出，登堂禀报二尊人。夫人欢悦连称好，正欲传书寄长兄。
命鬟取进文房具，赐坐娇儿代写书。公子笑颜承母命，坐定沉香举兔毫。
缄毕起身存入袖，夫人教付妹夫收。子芳领诺匆匆去，入窗来见小桓生。
早膳进来天近午，仲章传召报琴童。窗前参见家公子，斌玉呼名说事情。
我为珠卿二小姐，已许良缘罗舍人。边关当报爷爷晓，差汝今朝走一遭。
盘川行李当修整，及早登程及早回。小童领诺阶前候，舍人交付两封书。
抱琴退出忙修理，叩辞桂相与夫人。芸窗再别诸公子，按站匆匆即起程。
一双金刀存谨密，赶返边城见总戎。

停书桓府家丁事，桂府单提众舍人。盘桓终日书轩内，气味相投结至交。
翩翩都是佳公子，论文比武日追游。萧瑟金风吹客思，盂秋天气眼前临。
正及中旬十四日，花船一座报完工。禀上桂爷心大喜，命教通报众书生。
预备一班歌舞女，传命庖人设美筵。诸生知得欢无限，天色微明各起身。
一齐梳洗披冠带，膳毕登堂见桂爷。相公笑挽诸生坐，天时尚早不须忙。
游赏烟花宜月下，迟些返舍亦无妨。众舍欠身称领命，外头整顿锦龙驹。
请出舍人都上马，玉勒金鞍彩辔飞。十数家童随左右，离了潭潭制宪衙。
加鞭都把丝鞭放，马出姑苏西郭门。一带春塘浮绿水，临剑池旁近虎庄。
花船备得多齐整，美女娇姬已取齐。子芳马上微微笑，将言说对众家人。
一面酒筵教设备，吾从陆路上山坡。云岩寺内先游赏，玩月黄昏再下舟。
众童奉命传言出，各家公子动龙麟。绕过春塘穿曲径，夹堤杨柳色青青。
蓬隙草香秋近岸，渚边沙没水平潮。连辔欢谈飞马快，剑池乍过近山坡。
酤店绿遮官堠草，钓篷红落驿墙花。游人士女来无数，车如流水马如龙。
远望虎丘山不远，层峦叠嶂锁岩疆。巍峨形象如蹲虎，占尽乾坤第一山。
一路奇花香不断，逶迤百折上层坡。山色岚光迎面起，夕阳树影舞婆娑。
旭日寺门昏剑色，暖风花里送萧声。曲折亭台多俊丽，丝管齐鸣亦有人。
众生不入亭中耍，勒马山岩到处观。路依转曲泉声咽，寺对苍森竹势偏。
听鸟客攀幽磴叶，送茶僧踏出林烟。一观马上人三四，都是青春富贵郎。
得知当道诸公子，慌忙入寺报知闻。住持即便披衣出，高呼诸位贵郎君。
既然光降游山景，怎不光临敝寺中？子芳勒辔含欢道，生同众友偶闲游。
正思暂歇游方丈，反蒙见召愿随行。住持大悦前头引，许多公子笑相随。
一转山坡来得近，先闻钟声出松阴。老树盘旋形映地，深林拂顶鹤归天。
大书金字云岩寺，匾额横题海涌峰。迎面更观亭一座，众生要入内中观。
住持笑请先游寺，众舍欢欢俱下鞍。笑整衣冠同步入，山门清净果堪观。
门迎绿水青山秀，寺映奇花异草幽。四大金刚分左右，释教威严气象尊。
两廓排列瓷盆架，栽种名花朵朵香。拾级登阶同玩赏，佛堂景致果清幽。
金身罗汉双分列，释祖牟尼正位尊。金炉不绝氤氲篆，宝炬长辉灿烂光。
金钟玉磬多清洁，宝册莲经不染尘。长老相陪延客坐，香童忙进一巡茶。
众舍起身重散步，二堂瞻仰佛慈悲。正大妙容缨络罩，慈航法象镇莲花。
左立金童持羽拂，右随龙女捧沉樟。无数幢播飘宝盖，果然清净白衣尊。
瞻玩一番回步转，山前日色已中天。进来干点多丰洁，住持陪伴众官人。
再上三官楼上玩，回身又上放生桥。扶拦同把金鱼赏，戏将饼饵下波心。
游赏少时移步出，复来方丈看禅房。八盘明窗多敞亮，去纱糊褙影玲珑。
竹床鼹簟梅花帐，小案沉香次第分。木鱼钟磐经书册，小小金炉篆妙香。
玉瓶斜插名花朵，四壁都悬古轴条。五位舍人方坐定，住持遂命递香茶。
吩咐素筵当早备，仲章带哂即抬身。说道现今天不早，我们尚有泛舟游。
不须扰费心恭领，敢日还来醉一场。长老再三留不住，舍人起位俱相辞。
厚送香金重致别，住持欢悦谢深深。殷勤送出山门外，众舍重游海晏亭。
四面格栏杆十二，阵阵金风透体凉。对面酒楼高百尺，酒旗飘出夕阳西。
果然胜水名山地，不绝香车驷马游。处处管弦声震耳，醉酒高歌乐未休。
众舍笑言吾亦去，糊心莲舫候多时。纷纷上马敲金镫，照依旧路下层岩。
夕照斜悬飞鸟倦，万花丛里醉行人。花船已在湖边候，许多童仆接官人。
众生都下高头马，童接丝鞭请上船。面面舱门都敞启，各衙公子再更衣。
沉香交椅花梨案，象箸金杯错落分。子芳此日为东主，笑请诸兄可上筵。
四生哂笑都归坐，桂府书童上美肴。琥珀瓶中斟玉液，桂生起位递金觞。
斌玉锦魁双阻住，俗套拘拘笑煞人。问道桂兄高阔士，原来也习此儒酸。
子芳好笑方归位，既兄有命弟当遵。回首呼童重进酒，色色珍馐照次呈。
欢饮未经三四馔，一轮冰镜已腾空。湖山到此灯光亮，凤管鸾筝不绝鸣。
众童都把金龙烛，花舟点上绛纱灯。扎锦糊纱分五彩，飞龙舞凤体空明。
恰似群星来捧月，火星万点水中飘。照得彩舟如白日，分明一座水晶宫。
桂舍传言盘解缆，歌妃舞女至筵前。轻提彩袖深深拜，舍人含笑请平身。
知卿为奉军门命，妙舞清歌侑酒欢。其奈旧章吾久听，再谱新歌意若何?
娇妃启道官人命，妾们怎敢不依遵。众生大悦忙传语，童递文房酒席前。
兔管初持风雨骤，次第新词俱咏成。

　　　　虎丘月夜泛舟　　调寄丑奴儿　　梅世忠
菱荷风卷晚秋凉，半送花香，半送酒香，管弦声绕白云乡。
湖烟湖水荡波光，山傍飞艘，花傍飞蝗，载将明月过芳塘。

　　　　　前调　　　　　　　罗锦魁
宝月华星七里遥，车声如潮，人声如潮，花容柳眼不胜娇。
绿杨休系木兰桡，游兴未消，酒兴未消，歌衫舞扇隔江招。

　　　　　前调　　　　　　　桓斌玉
绿树斜牵锦幔低，山并楼齐，船并楼齐，笙歌唱彻镜湖西。
绣带流苏映绿堤，草色低迷，月色低迷，轻风棹过浣纱溪。

　　　　　前调　　　　　　　龙夺魁
千点流离八角亭，水漾华星，灯绕华星，笙歌席上醉初醒。
山崖晚树暗浮青，风扫山屏，月映山屏，罗衫消受藕花馨。

　　　　　前调　　　　　　　桂子芳
画鼓红牙节拍繁，法部新翻，妙韵新翻，弦索无烦奏十番。
空濠雾绕远山痕，黛色可餐，秀色可餐，无限秋光入酒樽。

题毕众人都放笔，彼此传观笑满颜。递付歌妃编入谱，美人演习自留心。
玉笙金管声和叶，羯鼓瑶琴节奏明。两两娇妃歌妙曲，双双美女舞霓裳。
彩舟放棹随风漾，灿烂花灯斗月明。碧天连水清如镜，银河耿耿映金波。
山色湖光如入画，领略名山雅趣多。筵中欢畅诸公子，同倒金樽各尽杯。
多少烟光收画舫，四顾类光接水光。岸上往来人尽羡，游客纷纷放马蹄。
都道更沉休久恋，兴尽归家明日来。夺魁昕得停杯道，我等今宵怎入城。
桂舍微微含笑答，家君今夜已留城。等候诸兄游兴尽，弟当陪伴进城池。
众生欢悦连称妙，起令猜拳再举杯。饮至碧空残淡月，饮至云移斗柄东。
方才停止诸歌舞，散撤华筵进雀茶。传令随行童备马，弃舟登陆乱纷纷。
一班美女相辞退，自有香车载入城。众舍登鞍童仆拥，纱灯夹道照官街。
匆匆来到东城外，报知巡守即开门。

回衙玉漏交三鼓，桂相中堂尚未眠，闻报欢然移步接，众舍慌忙下绣鞍。
相公接见微微笑，名山胜景果如何？能动游人无尽兴，心有佳章借一观。

众生夸羡真佳景，一入仙乡不舍归。扰谢大人惭莫报，鄙句俚词怎敢呈。桂爷笑道生何语，世忠一笑奉台前。制宪灯前舒展看，诵完五调笑春风。妙才若此诚稀少，湖山花柳应增春。众生都道真惭愧，军门传命进香茶。闲叙须臾方告退，归窗安歇卸衣冠。天明俱起来梳洗，议择行期要上京，桂爷知得未留款，见生意决不能拦。无奈应承含笑说，子芳当伴众兄行，桂舍欠身称领命，军门遂即择良时。吉日未来无所事，众多公子且闲游。有时比武抡刀剑，有时词赋论文章。内面夫人和小姐，收拾行囊与爱儿。转瞬行期当此日，舍人个个早抬身。整顿衣冠悬利器，华堂佳宴大开排。桂爷饯别诸公子，殷勤酬劝递琼浆。宴罢子芳移步入，拜别宗先上妙香。回声下拜生身母，孩儿今日上京师。名利有无难预料，惟挂双亲膝下单。幸借承欢双姐妹，使儿无虑涉长途。桓氏夫人扶爱子，不觉伤心惜别离。为却功名驰远路，北堂从此好牵怀。愿儿早赴鹰扬宴，捷报回来慰老怀。舍人四拜抬身起，又辞二妹揖深深。二娇小姐同还礼，依依惜别不能分。外报一声桓舍入，碧芳回避过屏风。斌玉登堂深下礼，拜辞姑母妹千金。夫人挽住乘龙婿，频频嘱咐小心行。抱琴递信何时返，若来吾必令登京。现今弟带多童仆，不妨呼唤莫拘文。桓舍欠身称奉命，子芳再拜母亲身。与兄同出辞严父，堂上红毡已列分。五个舍人都下拜，桂爷扶住嘱殷勤。水陆途行宜自爱，愿报青云早步登，回身又嘱亲生子，当听诸兄教诲言，宜把刀枪常演弄，切休荒废误功名，楚玉表兄随帝阙，吾儿投歇借亲情。盲完笑对诸公子，简慢贤生勿介怀，四舍齐声称扰谢，子芳别父泪沾衿。十数家童阶下候，预挑行李促登程。众舍欠身重作揖，滴水檐前俱上鞍。丝鞭飘拂龙鳞动，纷纷都出宪辕门。西望长安来进取，鞭横残照马迢迢。桂相眼观诸子去，闷闷抬身入内堂，夫人离子心悲切，小姐双双尽道欢。

江南事故今停按，起笔词谈京国因。代宗天子多明圣，万畿平治静兵氛。东宫太子多仁孝，至尊国后甚欢心，吉日朝堂成冠礼，大宴文臣武将门。纶音谕对诸僚宰，储君加冠已成人。正当授室关风化，谁卿有女奉丹墀。正是他年天子后，那个臣僚不动心。喜了张方张国舅，绛枝我女色如仙。正欲越班趋宝殿，武班早听珮铿锵。先出越公罗海帅，后随经略姓梅人。朝衣拂地参丹陛，宝笏朝天拜圣君。朝贺已完同跪奏，老臣愿保一娇娥，生长名门侯帅女，幽娴沉重最端庄。精通输墨通诗礼，温柔器格貌仙娥。储君仁孝聪明主，正宜配合此佳人。天庭喜问谁家女，二郎怎识此闺英？梅爷奏是臣甥女，山关总制大元戎，姓桓名凯忠良将，叨沐天恩却有年。珍存爱女颜如玉，芳名两字号琼卿。待字兰闺方十五，美玉琼瑶自不凡。越公奏道臣非识，因同桓凯是知交，故此闻名闺内女，冒昧丹墀故奏闻。帝听天颜重笑问，原来桓凯有娇儿。前者大夫桓楚玉，却与他身是甚亲？梅爷启奏桓巡抚，系是琼卿大长兄。君王闻奏龙颜喜，桓家有女妙何言。伊父伊兄忠社稷，自然女子亦端庄。就救二卿双奉诏，烦劳作个大冰人。朕躬择日差宫侍，预备香车接贵人。御赐金龙双玉带，定聘娇妃桓玉人，二相伏阶呼万岁，退朝銮驾奏笙歌。文武纷纷都散出，张方恨恨不甘心，将言怒问梅经略，鸾兄作事久分明。绛枝小女颜非丑，尽堪配得小储君。一般都是兄甥女，何当独重姓桓人，楚玉畜生狂妄子，未必能存好妹儿。梅爷见问微微笑，妹丈今朝错怪人。太子选妃非小事，他年天下毋仪尊。非徒选取才和貌，要出忠良世代门。知理通书多懿德，方对皇家龙风缘。张爷一听雷霆怒，鸾兄此语太欺人。桓门何见皆忠义，我家何见即奸谗？莫把亲情看太淡，翻面之时不认人！梅相——闻心大怒，微微冷笑再言陈。既君愿献亲生女，何不丹墀奏圣人？今已九重亲下聘，竟来争闹好无因。居官各尽为臣道，自认奸谗笑煞人。任君翻面吾何惧，便绝亲情有甚妨！语毕生嗔登宝马，喝道匆匆返府门。气煞张方大国舅，怒传军马亦归衙。

卸衣脱服更袍带，冲天怒色进国庭。正遇夫人和小姐，窗前同坐看丹青。奶娘引领娇公子，闽中游戏步东西，青衣通报爷爷入，腾腾忿怒若天神。进来昂坐金交椅，将言说对女夫人。汝兄梅贼真堪恨，与吾今作对头人。从今绝断亲情谊，不许归宁来往行，夫人忽听心惊骇，默默低头不敢询。绛枝小姐蛾眉锁，轻启榴唇问父亲，舅爷何事相冲撞，致我爹爹这怒嗔？国舅停嗔含忿道，今朝天子宴朝臣。太子议婚金殿上，我意将儿报圣前。岂知罗贼同梅贼，争先出位奏明君。保那琼卿桓氏女，金龙御带缔良缘。午门还骂吾奸佞，提起教人气怎消！绛枝听毕严亲语，侧首含羞启口难。夫人半响开榴口，此情无甚可生嗔。况且姻缘皆注定，婚姻何必要皇家，料必相公变急性，家兄无故敢欺人？张方大怒连声喝，怎见吾身犯汝兄？贱人只重兄和妹，吾前故敢辩言词。总吾令出如山重，不准归宁谁敢行？消停设个陈平计，不害琼卿不出奇。言完忿忿移身出，气坏夫人梅氏身。挽携娇女纤纤手，伤心洒泪落香腮。痕恨孽缘牵诸错，对此狼心恶行人。友谊亲情都决绝，毒计惟思害尽人。前闻侍女纷纷说，表兄楚玉与相争。今番又为婚姻事，又思欲害姐琼卿。姨母姨夫离得远，怎知暗地有人谋。言次嗟嗟悲拭泪，小姐含愁蹙远山，股勤挽劝生身母，参爹素性怎能移？母亲遇事当含忍，或且他年父改更。起身携过同胞弟，可来戏彩悦娘亲。小小舍人多伶俐，痴痴赖倒母怀中。笑唤慈母何事怒，说与儿知乱一场。夫人难却亲生子，抱起娇儿把汨收。
停笔张府衙中事，先提经略返衙门，登堂脱服宽袍带，喜将事故述夫人，良缘真个南宫笔，吾今作个大冰人。媚仙小姐微微笑，问父为谁代作媒。梅相笑声儿不晓，今朝赐宴出天恩。太子成人加冠礼，九重有旨选王妃。吾与罗公双执伐，桓家表姐女琼卿。至尊饮赐黄金带，择吉山关接贵人。吾今急急封书信，飞报姑夫识此情。恐他另有姻缘议，那时反弄太欺君。夫人不禁微微笑，要作冰人应受惊。只恐姑父心不喜，不茂椒房国戚亲，少年帝子骄奢性，良缘何必系皇家？梅相笑言何此语，谁人不望作皇亲！媚仙不为桓家议，刻间吾已奏阶前。故知未领丝毫定，斌甥也未上京华。

恐防楚玉相讥笑，哂我贪图国戚荣，故而作伐桓甥女，反被张方不喜欢。金门变验相争阁，怪吾不奏绛枝甥，被吾抢白言唐突，声声从此断亲情。回家必发雷霆怒，怜吾舍妹又遭灾。夫人蹙黛回言答，总是公姑错主张。一胞姐妹分忠佞，爱女翻为害女儿。梅爷嗟叹无言答，少时又说世忠儿。一玩虎丘何许久，不顾家庭父母悬。夫人笑说君休怪，料因炎夏路难行。况且桂爷君好友，必然留款至秋凉。梅爷好笑亦无语，起身遂即至书房。修下缄封书一纸，召过家丁亲信人。交付路金传快马，飞递山关桓总戎。家人领命将身退，备其飞马即登程。
赶出帝都休细表，词谈宫苑内中情.锦华宫内皇公主，琼云贵主女干秋，昭阳独种明珠宝，更胜东宫储贰君，芳年十四多沉重，不矜不傲女中英、却与素云二公主，调和更似母同胞，每恨宫帏无伴侣，少个知音女俊才。与妹闲谈常叹息，素云公主笑微微。姐姐真为痴妄想，世间那有女才人。琼云闻语回言答，御妹何当眼太高。莫欺天下无才女，我朝多出女奇人。但看昭容宫氏女，梅妃八賦冠群英。才人应有皆埋没，宫苑深沉怎得知！总恨朝廷无女试，屈煞多才女玉人。素云笑答既如此，除非母后坐龙庭。朝臣改换非男子，方能用着女郎君。琼云答道休胡说，父皇在上敢花言。素云公主低头笑，绿衣宫女递香茶.报传东苑皇妃命，有请龙生素贵人。素云闻得宫妃报，只得抬身离绣墩。带哂告辞皇姐姐，琼云公主送连枝。执手含欢称御妹，专候宫车再降临。龙生领诺移莲步，彩女宫妃扶贵人。拥上朱舆离御道，自赴东宫见母妃。锦宫寂寞琼云主，独阅丹青不展眉。是时正及新秋景，枫叶梧桐送晚风。贵人坐对栏干侧，掩卷无聊赏桂花。两列彩妃双打扇，保姆忙烹龙凤茶。等候同胞犹未到，夕阳移影上宫墙。忽闻内侍宣传旨，至尊皇后召龙生。琼云领旨离交椅，更妆锦服上宫车。纷纷来到昭阳殿，白玉阶前下绣舆。彩妃传报龙生到，天庭旨召入珠帘。迎出寿王次公主，接见连枝笑满颜。琼云喜问同胞妹，闻往东宫又在斯。

公主笑言闻旨召，又到昭阳已久时。话完姐妹同移玉，宫娥随拥进湘帘。朝见父皇和母后，回身又谒大皇兄。帝降纶音欢赐坐，龙风香茶赐爱儿。笑道昨朝金殿上，皇兄加冠告成人。群臣题奏山关帅，桓凯国中有女郎，落雁沉鱼何足道，端庄礼貌更难寻。朕躬钦赐黄金带，梅罗二相作冰人。颁发阁臣为草诏，已救饮天选吉辰。孟冬十五天恩日，迎娶娇妃毕凤缘。双双公主闻天语，欠身恭喜向皇兄。青官太子微微笑，昭阳皇后喜陈情。御龙已有婚姻议，爱女琼云颇及笄，陛下也当留意访，选个英才射雀屏。帝闻旨降孤知道，来春榜上选多才，管有风流皇附马，来尚金枝玉叶人。欢喜娘娘呼万岁，琼云宫主玉颜红，侧掩鸾绡羞不语，素云公主展春山。察知皇姐心中意，乘机启奏父皇尊，姐姐宫帏多寂寞，叹无文字女知交。琼云不待他言毕，笑出金龙锦绣墩，驾前跪奏君和后，臣女今朝借爱求。坤宫长沐龙恩宠，与妹研朱学赋题，同膳瑕时虽染翰，问字无从谒女师。愿乞天恩批准奏，密访奇才女俊英，召入宫中留伴读，儿当低首拜先生。至尊闻奏微微笑，娘娘扶起女亲生。笑道原来为此事，乾坤那有女多才。帝道此情难逆料，人能奋志即精通.女郎多系居深院，纵有高才怎得知？太子欠身含笑奏，御妹求师有甚难？只清发了恩纶谕，晓达朝堂文武臣。闽中有女通文墨，报个芳名入薄中。父皇择下开科日，宫中考选女郎君。一般也赐腰金紫，管取闺人尽动心。九重天子龙颜喜，吾儿此论果然真。朕躬明早升金殿，即将此旨布臣僚。娘娘甚喜君王准，龙生姐妹谢天恩。昭阳股内开宫宴，九重帝后醉金杯。寿玉太子双宫主，侍宴承欢乐御前。黄昏五宇金波涌，席撤宫妃进御茶，东宫姐妹兄和弟，辞驾回宫漏欲沉。次晨五鼓朝钟动，至尊天子驾临轩、雉尾双分开羽扇，丹墀仙仗集千官。朝衣济楚瞻天表，万岁高呼祝上方，昭容勅赐平身立，恭敬归班觐圣颜。龙床早降纶音下，八百臣僚侧耳听，单召越公经略帅，双双跪在御阶前。帝道御龙皇太子，已聘琼卿桓氏妃。今即勅卿双奉诏，山关迎接贵王妃。

桓凯镇边军国重，不须送女自登京。二卿既与为亲友，小心护送上京华。内宫即勅宫车辇，百名彩女与黄门。更勅御前双御卫，带领三千铁甲兵。东宫仪仗当随往，要应冬间大吉期。二爷九叩承皇旨，一封丹诏下龙庭。殿上又传方礼部，玉音传谕出丝纶。联躬内苑双公主，年幼无才欠女师。欲选奇才闺内女，不知闺秀出谁家？勅卿出个招文榜，有女官员要报名，择于八月中秋日，昭阳考选女门生。单选四名才俊逸，训孤公主读经书，朕躬定不相辜负，一般衣锦上瀛洲，部臣领旨平身立，议完政事帝回宫。文武百官回府第，各人有女自关心，
部中挂出招文榜，天子怜才及女郎。罗爷梅相欢回府，各将奇事诉夫人。
代女报名传部里，行期又迫要离京。议对知交蒋国舅，料理宫中应试情。
弟奏纶音迎小后，双双小女托仁兄。莫教有失君臣礼，他日回京谢座前。蒋爷应诺都承命，二兄奏诏请安心。小弟郊劳当尽意，令爱高才必夺魁。二等欢悦深深谢，各归府第诉娇儿。蒋家年伯皆承任，一切情由俱托他。我儿当展胸中策，速上青云折桂花，那时显我名门女，金殿腰金蟒玉荣，小姐无言益带笑，两衙奏诏怎挨停，内宫发出诸仪仗，金银玉格绣宫车。披袍内监人无数，挂彩宫娥灿若云。御卫执刀双保护，梅爷罗帅捧皇书。笙歌齐奏宫车动，遥望山关接贵人。
迢迢道路无庸表，词中另表一奇文。世居化外蛮夷地，曾受皇封忠顺王。镇压南蛮十八洞，不属中原管辖地。后因高祖登皇位，畏威怀德愿归降。不期中国唐天子，屡遭兵变乱干戈，圣驾蒙尘初复位，代宗即位始清平。逆臣贼子遭兵败，逃入南蛮国内来。其时又是新蜜主，统领英雄狼虎师。谋巨勇将如云雾，国富民股五谷丰。昭阳皇后多英勇，朝鲜国主妹同胞。所生四子皆英杰，人人武艺冠三军。长号都宽皇太子，次号都仁授楚王。三名都义钦王爵，四名都德授岐王。俱皆婚娶王妃子，掌握兵权佐父王。

蛮主威倾十八洞，颇恃兵强蓄二心。收纳乱臣之后裔，禄山之子号安仁。更同史贼双亲子，史忠史武两英雄。兵精粮足多谋略，自夸无敌可兴师。蛮主设朝登宝殿，纶音议对众群臣。寡人意欲兴兵马，不知中国近如何？恐他势大英雄广，反悔难追怎主张？旨降朝班犹未奏，镇国将军早出班。正是史忠和史武，双双执笏拂朝袍。拜倒玉阶呼万岁，可怜臣父史思明。残生断送唐王手，拊心切齿痛难消。愿乞精兵和勇将，效劳犬马作前驱。一来代主谋天下，二来臣可报私仇.蛮王闻奏沉吟久，武班又听响叮当。威倾各洞都元帅，英雄姓蒋号攀云。又出国师穆道士，原是旁门左道妖。一齐跪在丹墀下，我王凡事要参详。代宗天下初平定，恐有能人未可行。凭臣愚见当斟酌，假为贡马上京都。却教亲信忠贞相，押贡从中看势行。文臣武将能和否，忠勇奸谗有几人，国家武略精和弛，探得分明好举行。蛮主龙庭心大悦，二卿远虑果无差。谁卿代朕查消息，回朝加赏不相亏。闪出都仁二太子，职授随朝作楚王。锦绣龙袍飞四爪，金鱼象简响铿锵。金銮舞蹈参皇父，儿愿中原走一遭，蛮主欣然开御口，娇儿肯往朕无忧。但是真名难显露，须当另授一官衔，更着一人为副使，留心探访始无虞。旨降武班人又出，系是穆邪穆帅儿。官封骠骑将军职，名为穆启字腾超。叩首阶前忙奏主，小臣愿伴楚王行。蛮主大喜方批准，笑持御笔再加封。都仁假姓陈良栋，封为正使押龙驹。骠骑将军封副使，限期十月起身行。御旨颁行十八洞，挑选龙鳞宝马来。众臣领旨丹墀下，蛮国番王即退朝。纷纷文武回衙第，布发纶音各洞中。许多洞主闻知得，遵旨差官各举行。不期挨过残秋尽，一千名马俱齐全。骅弱赤兔红棕号，骕骦千里及黄骠。多多名色皆良马，凑成千匹锦雕鞍。蛮主检观多喜悦，择期遣子上长安。穆将楚王同打扮，跟随十数俱番官。深宫拜别王和后，二王太子送同胞。举朝文武都来送，小番卫马二千名。匆匆出了南蛮国，先驰贡表报中原。未知探听凶和吉，先谈女试动长安。

儿重宠爱皇公主，要选奇才女国师。礼部玉阶回复旨，百名才女进龙庭。天颜大悦传温旨，朕爱真才及女郎。此番不比朝臣试，不须多费库中银免他郡考和科考，至期殿试入皇宫。部臣领旨将身退，大张皇谕紫金城。各简淑女都知晓，俱皆预备候皇宜。蒋爷国舅多欢悦，香闺来见女琴仙。教演朝君诸礼数，备车又接二佳人。梅衙罗府千金女，怎肯将身造蒋衙。蒋爷难强真无奈，只得亲来二府门。待他修整临场器，免致临期手足忙。部里报名重领卷，静听金风报仲秋。九重阊阎开文运，王殿闳开听唱名。昭阳正殿烟霞绕，牙签儿案列重重。三宫妃后都齐集，昭仪婕妤集如云。锦衣女御成群立，花帽宫官按次齐。懿旨勅宣公主女，双双姐妹觐中宫。崇仁殿上皇天子，雉尾双分羽扇开。三千甲仗趋金殿，八百衣冠侍玉墀。太子寿王来见驾，君王欢悦降纶音。此番科试应奇事，旷古稀今没并俦。也当按卷弥封进，方无暗敝两关通。其中多有皇亲女，功臣勋减女儿多。百卷之中惟选四，怎容近侍弄机关。百官叩首彤庭下，圣谕无偏果至公。圣恩沛及深闺女，中外咸知主重才，天颜大喜方传谕，司天钦监报时辰。御楼钟鼓交辰刻，各名淑女候金门。黄门官奏君王晓，九重降旨召登朝。饮命宫娥和内侍，引入瑶台间苑仙。原见圣朝真富贵，天威咫尺礼仪遵。日绕旌旗宫殿上，风微燕雀凤楼高。昭容奉旨当阶立，按名点入众娇娥。阵阵铿锵飘玉珮，微微风动麝兰香。都穿锦服春衫薄，曳玉摇金雪浪裙。寿阳妆束皆闺秀，轻盈媚态美人妆。齐呼万岁娇音软，罗列花枝满玉墀。君王殿上春风笑，纶音次第赐平身，照名颁赐硃红卷，召进昭阳谒正宫。御赐珠灯光百盏，彩妃照拥众佳人，瑶宫初降神仙侣，绿舞红飞离殿廷。昭阳宫院祥光集，处处辉煌斗月明。玉带宫官分羽扇，蓝巾彩女卷珠帘。
旨下一声钦召入，名花朵朵谒中宫。同祝千秋三舞蹈，玉阶恭谒女中尊。
锦墩喜动张皇后，旨传免礼女才人。钦赐女卿归本位，龙凤宫茶赐一巡。传教宫侍趋金殿，拜领君王出御题。天子议同文共武，照凭科试一般行。三道御书题目出，宫官复旨奏娘娘，纷纷颁给诸才女，回避宫闱左右人。


一任亲人和伴考，都退宫前不许窥。珠帘初卷金钩挂，东西贵嫔出帘前，昭仪两两排班立，婕妤双双按次分。宫延正坐中宫后，千秋公主侍昭阳。两位贵妃帘外坐，统领宫妃暗察巡。两旁分列仙宫女，个个留神要用心。接到御题都起笔，金龙硃卷吐珠玑。无心细玩皇宫景，低头都要运奇文。怜才圣主从来罕，青云有路望飞升，荣辱由天难预料，不知谁上风凰池。少刻旌旗移日表，娘娘赐点各娇妃。殿庭寂寂无喧闹，氤氲烟篆御炉香。天色不期将过午，各人完卷乱纷纷。接卷东西双贵嫔，弥封一一用图章。懿旨钦传诸淑女，不必回家候圣裁。重赐皇宫茶一道，宫官捧卷献龙庭。九重天子欢无限，召集群臣次第评。国庭有此多才女，方显孤家国祚长。文武官员同拜贺，用心选选敢存私？单取四名呈御案，至尊欢悦旨开封。也赐娇娥三及第，昭容朗诵报芳名，首名经略梅公女，媚仙中式女魁元。罗姓锦春为榜眼，越国勋臣嫡女儿，三名蒋相皇亲府，琴仙中列探花郎，传胪国舅张方女，昭阳侄女绛枝娇。唱罢四名天子喜，果然避选俱真才。拟下一封丹风诏，内宫宣召四佳人。钦赐宫袍和玉带，侍巨奉旨走如飞。昭阳殿内开宣读，四位娇娥不谢恩。一齐跪奏中宫后，臣女庸才敢占魁？况兼臣父臣兄等，久沐天恩挂紫袍，女臣今日重邀宠，怎服诸多才女心。伏望娘娘重再考，莫动招摇耳议多。昭阳闻奏微微笑，女卿何用太谦虚。文卷现从天子选，有谁敢议有存私。况今不是朝廷试，考官阅卷辨公私。既然卿等重求考，孤家再试各诗才。顾命宫娥移儿案，花笺彩笔赐佳人。众女谢恩方起立，就在阶前列锦墩。八首诗题皇后拟，宫妃转奉四娇妃。娘娘亲出珠帘外，面考多才四女郎，众娇接过诗题目，并无思索拂花笺。中山笔下风云动，楷书恭敬细誊明。回身跪奉当今后，娘娘含笑展开观。

赋得鸿胪初唱第一声 梅媚仙
金殿传宣第一声，状头骏骨快初荣。明朝烧尾开新宴，花雾风光满帝京。

赋得一日看遍长安花 梅媚仙
新开蕊榜艳长安，紫陌繁花马上看。自是九重膏泽渥，不教桃李属春官。

赋得郄诜联臂升天路 罗锦春
联臂飞升快此遭，才名真比郄生豪。一枝仙桂经攀折，漫说吴刚有斧柯。

赋得春风得意马蹄疾 罗锦春
宫花灿烂艳障泥，好趁春风快马蹄，上苑簪来今得意，一鞭游遍风城西。

赋得万国衣冠拜冕施 蒋琴仙
鸡呼风阙会群僚，济楚农冠凛早朝。万国赓歌飏拜集，天威直欲迈陶尧。

赋得舒文广国华 蒋琴仙
英才辅弼帝王家，红杏文章炳国华。广厦搜罗徽搜藻，陈情草蔬灿云霞。

赋得众仙同日味霓裳 张绛枝
风管鸾笙彻太清，羽衣一线颂升平。群仙歌啸同欢舞，琼珮铿锵雅韵生。

赋得共登青云梯 张绛枝
乘风拨雾石梯升，绕足青云喜共登。莫道同杯无侣伴，连肩振策快飞腾。

张后看完心大悦，卿才若此复何推，旨传发与诸人看，经孤又考委无私。众多淑女皆心服，娘娘请起四佳人。锦袍御赐君恩重，玉带宫裙拂珮鸣。簪花挂彩多才女，玉人平地上青云。俯伏谢恩参帝后，昭阳欢悦唤贤卿。君王宣召多时久，先往朝君后入宫。孤家备有琼林宴，为卿把盏奖奇才。女元领旨平身立，宫娥左右点珠灯。照出红裙四榜首，崇仁参谒九重君。

这边退出诸才女，皇后恩波赐酒筵。宴罢谢恩方散出，纷纷车马各归家。沐恩四女朝天子，玉陛廷参拜上方，至尊喜展龙眸看，窈窕真如阆苑仙。不因公主求师切，怎得娇娃入紫宸，三年一度还容易，不信多才出女郎。
温旨查询父与母，方知都是有名儿。龙颜大悦开金口，联国当兴文运奇。
可惜今朝惟选四，屈了多多女俊才。卿家知否求才意，实因公主两龙生。深宫讽咏无师傅，朕躬故选女娥眉。岂知果有闺中秀，饱学高才应制科。虽然不比词林样，朕亦无亏汝等才。笑持御笔封官职，经筵学士女翰林。不须待漏随班立，不须管理国家情。入宫伴读皇公主，三天之后进宫门。他年等候都婚配，移封官爵授夫郎。今朝荫父加三级，教女奇才奖慰劳。小姐谢恩呼万岁，合朝文武贺龙廷.太子寿王生暗羡，君王笑命众宫娥。引退四娇朝正殿，昭阳佳宴已开排，万盏绛灯光朗月，干枝龙烛耀金屏。东苑贵妃亲把盏，娘娘笑劝女门生，双双公主都登席，四娇学士领皇恩，琼林宴罢三杯酒，金镜腾空皎洁多、黄门传旨金车退，免谢天恩四女元。佳人得旨欢离位，谢恩公主与娘娘。正后欢欢双挽手，乍逢未便诉亲情。旨遣宫官相护送，金莲宝炬与笙歌。此次天恩诚罕少，玉人得意喜春风。宫前都上香车辇，仪仗纷纷两列迎。车前御赐金莲烛，彩旗飞舞奏笙萧。女郎会折蟾宫桂，蛾眉全不让须眉。天街同动人多少，女元及第古今稀。盖伞圆圆分掌扇，宝马香车拥玉人。
梅帅衙门开次第，扎锦辅毡奏管弦，状元下辇登堂上，仙宫谪下许飞琼。腰缠玉带君恩重，冠插金花映玉颜。披体宫袍夸窈宛，杏脸春风起笑颜。红烛两行人扶拥，妖娇学士拜宗先。交椅双分铺锦褥，殷勤请坐母夫人。叮当珮响低头拜，百音齐奏乐阳春。夫人此际欢无限，扶起娇儿女状元。细看珠颜倾国色，今宵丰采更添娇。祖先有福生奇报，幼女抢元夺占魁。汝父回朝何等喜，加爱娇娇掌上珠。摸惜玉尖言不尽，小姐含羞退小莲。高堂大设华筵酒，歌舞当筵奏巧音，蒋府此朝欢挂彩，探花及第拜先灵。

下拜北堂无母见，伤心泪洒锦宫袍，皇亲扶女心悲切，强含笑色加娇儿。公子舜昭来贺妹，满堂喜宴大开筵。越公府内无穷喜，榜眼多才罗锦春。红罗披挂簪花采，初沐君恩带醉回。金鼓三吹参拜祖，宫袍犹带御炉香。喜煞夫人邹大郡，锦毡扶起女娇娇。兄弟登科犹不异，希奇我女上瀛洲。闻说姻姑魁首榜，这般奇事世间稀。娘娘贵嫔生何样，公主花容是若何？小姐对娘欢细诉，北海樽开设绮筵。罗府春光谈不尽，张侯府第更欢欢。传胪学士千金女，笙鼓腾腾拜画堂。平侯太郡多欢悦，国舅夫人满脸春。天生才女登金榜，夸耀吾家不比常。唤进占元娇小舍，见姐簪花笑色多。张方说对娇娇女，梅衙表姐已抢元。罗衙蒋府双妖贱，彼父皆为我对头。明朝儿拜诸亲眷，不须车马拜三衙，闻语夫人心内气，绛枝小姐失朱颜。乍正金冠含忿答，爹爹此语不通情，儿叨祖德亲恩广，方能侥幸得身荣。同榜三娇如姐妹，岂无一拜被人谈。况又宫帏随侍读，早晚相逢避不能。望吾严父从儿谏，海量宽洪莫记仇。张爷闻语无言答，国丈欢开玳瑁筵。饮至树梢移月影，撤席堂中罢管弦。
次晨早起浓妆束，各排车辇拜亲人。填街笙鼓音嘹亮，塞道红旗舞复飘。来往拜参皆喜悦，纷纷都到越公衙，小姐锦春欢接见，登堂参谒太夫人。东西敛衽都归位，罗府青衣跪递茶，媚仙小姐开星眼，表观嫂嫂貌娇姿，倾盈一段欺西子，有府梅门得玉人，锦春被看羞低首，夫人执手笑吟吟。难得姻姑诸侄女，妙才都步广寒春。众女躬身称岂敢，尊人福庇偶邀恩。琴仙笑挽罗妃手，姐姐今朝必出衢。曾否拜参诸贵戚，梅帅衙中去未曾？锦春闻说羞无语，夫人笑道性娇痴，怀羞怕见梅姻母，姻姑宽宥乞原情。小姐梅娇称岂敢，姻母谦谦怎此言？嫂嫂奇才人所仰，俗套虚文亦不妨。奴家久慕妆前德，有幸今朝晤玉颜。论亲虽属姑和嫂，于理今当姐妹称。笑挽锦春呼姐姐，贱庚尚少两年春。愿同拜结金兰谊，莫作羞惭屡避嫌。罗女闻言羞带笑，太郡欢欢答玉人，同朝正应生如此，姻姑尊谕不差分。

两位千金欢允否，团团作个小桃园，蒋妃张女欢回答，尊人台命敢相违？只恐苍蝇难附骥，能伴高飞正称心，媚仙含笑斜波盼，学此谦言不是亲。夫人悦色连称是，回头携唤女娇儿，弟往江南犹未返，可邀众姐入书轩，香帛待吾随后备，我儿主礼要殷勤。锦春无奈承娘命，含羞离座动金莲。进前轻挽诸娇手，不弃芸窗要片时，三娇哂笑都称扰，相随移玉珮铿铿。鸾带飘飘垂彩服，素手相牵绕画廊。锦春陪伴诸才女，笑语低低步倍迟。侍儿已启窗门候，请进千金众玉人。宝案金交初拂拭，牙签书籍净无尘。请坐词林诸学士，玉盏香茶次第呈。三娇小姐欢瞻玩，笑颜启问锦春娇。闻知令弟离家久，令尊伯父又离京。书轩料没宾朋到，自当锁闭怎长开？锦春小姐微微笑，轻启朱唇诉众娇。家父书轩非此处，此间原属弟攻书。一从远玩江南省，愚妹常常入内来，听毕众娇都点首，散步窗前看菊花。凝蕊枝枝犹未发，叶繁干壮舞迎风，绛枝携手梅家姐，闲谈家事锁双眉。可怜久别双中表，相逢难尽别离怀，杀心严父雷霆性，母氏吞声几度悲。媚仙小姐含愁答，最痛姑娘委屈深，昨日造衙初拜谒，左右人多叙话难。今俟来春姑寿诞，必当拜贺可闲谈，绛枝回答劳贤姐，世亲正望似云霓。至亲久祖难欢会，程途咫尺若天涯。梅家小姐蛾眉锁，挽手清谈又少时。
忽见侍儿移步入，捧将香烛递多娇。锦春带晒离交椅，关圣龛前自检收。
台中宝炬辉煌亮，炉内沉檀结篆飞。请上娇娇四小姐，笑蓉脸上笑春风。整好珠冠舒彩服，齐移玉步上红毡。玉手拈香同检衽，奉上金炉退步行。招展花枝都下拜，依肩一字叩红毹。轻开檀口低低祝，神灵昭鉴愿同心。虽为异姓如同姓，盟爱从今要护持，谁若欺心先负约，神当殄灭莫轻容。誓毕四娇都起立，殷勤对拜叙年庚，锦春为长琴仙次，三列梅娇四绛枝，昔为绣阁红裙女，今作宫中皇后臣，一拜结盟生死约，相爱相怜永不欺，笑挽玉人同举步，登堂再拜太夫人。太郡心欢开绮席，锦春小姐作东人，礼待金兰三姐妹，清歌妙舞递金杯。日西车马如云集，三人谢酒各登车。纱灯照耀皆回府，各将事故禀尊人。惟有绛枝张小姐，领宴回家喜又惊。

只防严父知情节，发起雷霆我怎当。堂前瞒过公和父，私归内阁诉娘亲。夫人欢悦凭儿意，惟嘱休教汝父知。小姐笑容辞母退，卸眼归闺且歇神。一息碧纱穿晓色，梳洗登堂借间安。三天期过多容易，淑女新妆要入宫。堂前拜别诸尊长，各嘱娇儿要小心。家庭寂寞犹闲事，公主娇刚不等闲。








