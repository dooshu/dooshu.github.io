75　善言不離口善藥不離手


「善言不可離口，善藥不可離手」，孟詵之言也，觀物外篇取之。

【閻按】孟詵見唐書隱逸列傳。

【元圻案】唐書隱逸傳：「孟詵，汝州梁人。擢進士第，累遷春官侍郎，拜同州刺史。神龍初致仕，居伊陽山。尹畢構以詵有古人風，名所居爲子平里。其閒居嘗語人曰：『養性者善言不可離口，善藥不可離手。』當時傳其當。」





