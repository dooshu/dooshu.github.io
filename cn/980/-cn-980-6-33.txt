释宝昙　奉川道中四绝

千峰万峰云意动，十里五里溪声喧。

人在昏沉黑甜里，屋山乌鹊两无言。

释宝昙

释宝昙　奉川道中四绝

弹指声中见弥勒，鼓琴安用识昭文。

青山步障五百里，犹有赠行南北云。

释宝昙

释宝昙　奉川道中四绝

夜宿樟林海边寺，海风吹梦五更寒。

此身不似天涯近，枉作并州老泪看。

释宝昙

释宝昙　奉川道中四绝

摘星黄汉在何许，浅水平山容易过。

未必山灵惯看客，勒回俗驾奈渠何。

释宝昙

