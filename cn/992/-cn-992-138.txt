魏了翁　过虎头狼尾滩避险出陆到谭晋仲故居有谢公昌国刘公德修薛公仲章诗

尚记翩然下帝傍，七年才入屈公乡。

山衔西日去家近，风递北氛吹袂凉。

新事感伤心力短，旧交零落话头长。

况堪刘薛吾师友，黄壤堂堂閟夜光。

魏了翁

魏了翁　过虎头狼尾滩避险出陆到谭晋仲故居有谢公昌国刘公德修薛公仲章诗

纷纷操罟入山林，我自终朝不犹禽。

远物只知肥遁利，穷幽不问浚恒深。

毕逋啼日满荒戍，款段行云供醉吟。

宇宙穷空岁迟暮，平沙独立数寒金。

魏了翁

