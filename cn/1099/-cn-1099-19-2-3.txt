○僧道度牒疏 【 僧道度牒】

洪武間天下僧道、給過度牒者、令僧錄司道錄司造冊、頒行天下寺觀、凡遇僧道。即與對冊。其父兄貫籍。告度月日。如有不同。即為偽冒。迨今年久前令寢廢、有亡歿遺留度牒。未經銷繳。為他人有者。有逃匿軍民及囚犯偽造者。有盜賣影射。及私自簮剃者。奸弊百端。真偽莫辨。乞自今以後。給度牒者。仍造冊頒行天下寺觀。以防奸詐。

皇明經世文編卷十九終







