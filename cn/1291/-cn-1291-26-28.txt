【翁离】

〖一作拥离。〗

拥离趾中可筑室。何用葺之蕙用兰。拥离趾中。

（〇《宋书》乐志。《乐府诗集》十六。《诗纪》五。〇逯案。翁离当作翁杂。汉时习语。所以状五采之貌。郊祀歌。殊翁杂。五采文。是其证。趾者。读为沚。诗谷风。湜湜其沚。《说文》水部引作止。诗七月。四之日举趾。《汉书》食货志引作止。趾皆可作止。故趾可借为沚。又沚即畤。见左氏隐三年传释文。汉郊五畤。郊祀志谓五畤祭黄、青、赤、白、黑神。祝宰之衣。各如其色。则五畤土色自亦各别。五畤而五色相映。故曰翁杂。又畤中筑室所以祠神。故以蕙兰葺成。此歌有脱烂处。）

