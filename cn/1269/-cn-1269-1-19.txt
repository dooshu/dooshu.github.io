进：阳引而进，物出溱溱，开明而前。

初一：冥进否，作退母。测曰：冥进否，邪作退也。

次二：进以中刑，大人独见。测曰：进以中刑，刑不可外也。

次三：狂章章，不得中行。。测曰：狂章章，进不中也。

次四：日飞悬阴，万物融融。测曰：日飞悬阴，君道隆也。

次五：进以欋疏，或杖之扶。测曰：进以欋疏，制于宗也。

次六：进以高明，受址无疆。测曰：进以高明，其道迂也。

次七：进非其以，听咎窒耳。测曰：进非其以，毁滋章也。

次八：进于渊，君子用船。测曰：进渊用船，以道行也。

上九：逆冯山川，三岁不还。测曰：逆冯山川，终不可长也。

