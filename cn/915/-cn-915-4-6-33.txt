◇册袁良为梁相

顷者连遇运害，灾条备至，阴阳不和，寒暑不节。昔孔子制义，承奉则有兴盛之福，慢期即致来咎之变。朕以眇身，裘裘继业，二九之戒，今直其际，图记占□，恒在藩国。自先帝至德，犹有七国之谋。盖治世者，不讳其难。朕追寤社稷之重，恐有交会诸国王侯，开导以骄满之渐，令奸邪因缘生慝，相以显选，简练内升。昔掌符竟，惠抚我民，故连拔授，不问勋次；典郡职重，亲执经纬，隐括在手。往者王尊发纵于平阳，清约藩辅，其节ぅ然，忠臣之义，有献善去否，其加精微，测切防绝，朕疚心以戒。今特赐钱十万，杂缯卅匹，玉具剑佩、书刀、绣文印衣、无极手巾各一。往悉乃心，勉崇协同，便宜数上。（《隶释》六《袁良》）

