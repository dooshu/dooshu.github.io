【巴东行人为庾子舆语】

〖南史曰：庾域出守巴西。子子舆以蜀路险难。启求侍从。以孝养获许。父迁宁蜀。子舆亦相随。及父卒。哀恸将绝者再。奉丧还乡。秋水犹壮。巴东有淫预石。高出二十许丈。及秋至。则才如见焉。次有瞿塘大滩。行旅忌之。部伍至此。石犹不见。子舆抚心长叫。其夜五更水忽退减。安流而下。及度。水复旧。行人为之语曰：〗

淫预如幞本不通。瞿塘水退为庾公。（○南史庾域传。）

