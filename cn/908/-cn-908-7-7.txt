静得斋铭【并序】

娄东沈仲益氏以静得名其蔵修之室取程夫子诗语也渤海高启为作铭曰虚哉灵府其体夲静外触未形山止水定诱物而动炽情乃生喜怒爱恶与哀惧并纷纭攫攘厥宰斯防如惊驷奔孰制其放维彼君子能操使存养其真静为动之根周流泛观忘已与物万生芸芸莫不自得咏归扵雩嗟逝在川去圣虽逺微言尚传沈君斋居从事扵此愿言谁师子程伯子

