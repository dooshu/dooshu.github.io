把酒问月





原注：故人贾淳令予问之

青天有月来几时?我今停杯一问之。人攀明月不可得，月行却与人相随。皎如飞镜临丹阙，绿烟灭尽清辉发。[一]但见宵从海上来，宁知晓向云间没。白兔捣药秋复春，[二]嫦娥孤栖与谁邻?[三]今人不见古时月，今月曾经照古人。古人今人若流水，共看明月皆如此。唯愿当歌对酒时，[四]月光长照金樽里。

[一]木华《海赋》：“朱绿烟。”



[二]传玄《拟天问》：“月中何有?白兔药。”



[三]《独异志》：“羿烧仙药，药成，其妻姮娥窃而食之，遂奔入月中。”



[四]曹操《短歌行》：“对酒当歌，人生几何?”





