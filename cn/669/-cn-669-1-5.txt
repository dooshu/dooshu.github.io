王應麟自識


王應麟自識〔一〕




右三十八字乃尚書親筆，常熟毛黼季扆以視徵君，且曰：「盍摹勒諸卷首？」徵君欣然如其請。蓋徵君曾兩遣人至鄞縣訪其裔孫，求行狀、墓銘、神道碑，以補宋史列傳之略，不可得。又欲繪其遺像，亦不可得。今存其手蹟，猶前志也。閻詠臨并記。

【元圻案】全謝山宋尚書王伯厚先生畫像記云：「同學葛君巽亭爲予言，榆莢邨王氏有先生像，亟喜，往請而觀之。須眉惆悵，端居不樂，其當杜門謝客之際乎？」惜不令百詩見之也。

〔一〕按：此題爲校者所加，底本乃勾摹王應麟手書，無標題。





