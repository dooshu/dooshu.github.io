陈造　次韵赵帅寒食四首

瘦岛寒郊只外臣，先生俊逸更清新。

劝耕小出仍寒食，剩办新诗报答春。

陈造

陈造　次韵赵帅寒食四首

日佩诗囊侍贵臣，向人肯作白头新。

自今歌酒追随去，犹有风烟一半春。

陈造

陈造　次韵赵帅寒食四首

散吏容陪汉鼎臣，隆隆恩意为谁新。

重来画戟凝香地，烂醉琼枝璧月春。

陈造

陈造　次韵赵帅寒食四首

夜雨勾芒正主臣，晴云暖霭晓来新。

小輟径趁遨头去，共醉郊园烂熳春。

陈造

