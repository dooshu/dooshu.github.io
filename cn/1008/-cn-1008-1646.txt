赵蕃　晚书二首

春晚苦多风，花残不见红。

问花宁自觉，愁杀白头翁。

赵蕃

赵蕃　晚书二首

落月不可驻，落日不可挥。

岂昧白昼长，畏此余暑威。

人生延促顷，光景变灭微。

水雾已似合，山烟亦成霏。

赵蕃

赵蕃　晚书二首

何处黄鹂语，玲珑芳树间。

可怜求友意，飞去又飞还。

赵蕃

赵蕃　晚书二首

抱道等金玉，乃不知自珍。

终朝噂{左口右沓}间，叩门复随尘。

那知江湖叟，生计竿与纶。

逢人问售否，或至生怒嗔。

此理何谓然，即我我即人。

赵蕃

