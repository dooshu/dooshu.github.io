佚名　大观闻喜宴六首

多士济济，于彼西雍。

钦肃威德，亦有斯容。

函然来思，自西自东。

天畏尔禄，惟王其崇。

佚名

佚名　大观闻喜宴六首

明明天子，率由旧章。

思乐泮水，光于四方。

薄采其芹，用实于王。

我有好爵，寘彼周行。

佚名

佚名　大观闻喜宴六首

乐只君子，式燕又思。

服其命服，揶以威德。

钟鼓既设，一朝醻之。

德音是茂，邦家之基。

佚名

佚名　大观闻喜宴六首

圣谟洋洋，网纪四方。

孙我髦士，观国之光。

遐不作人，而邦其昌。

以燕天子，万寿无疆。

佚名

佚名　大观闻喜宴六首

我求懿德，耿然来思。

笾豆静嘉，式燕绥之。

温温其恭，莫不令德。

追琢其章，髦士攸宜。

佚名

佚名　大观闻喜宴六首

思皇多士，扬于王庭。

钟鼓乐之，肃雝和鸣。

威备抑抑，既安且宁。

天子万寿，永观厥成。

佚名

