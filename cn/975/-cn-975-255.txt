欧阳修　和子履游泗上雍家园

长桥南走群山间，中有雍子之名园。

苍云蔽天竹色净，暖日扑地花气繁。

飞泉来从远岭背，林下曲折寒波翻。

珍禽不可见毛羽，数声清绝如衰弹。

我来据石弄瑟瑟，惟恐日暮登归轩。

尘纷解剥耳目异，祗疑梦入神仙村。

知君襟尚我同好，作诗闳放莫可攀。

高篇绝景两不及，久之想像空冥烦。

欧阳修

