○塘上行

蒲生寒塘流。日与浮萍俦。风波摇其根。飘转似客游。客游在万里。日夕望故州。鶗鳺鸣岁暮。蟪蛄知凛秋。暑退厌絺绤。寒至思重裘。佳人不与处。圆魄忽四周。房栊凄鸣玉。纨素谁为收白云如车葢冉冉东北浮安得云中鴈。尺帛寄离愁。

【辕文曰不必尽合本词自是瑶台中语】

【舒章曰婉丽清发不在建安以下】

