郑清之


清之字德源，初名燮，字文叔，号安晚，鄞县（今浙江省宁波）人。生于淳熙三年（1176）。嘉定十年（1217）进士。以荐为魏宪王府教授。理宗嗣位，以定策功，累拜太傅、左丞相、封魏国公、致仕。淳祐十一年（1251）卒，年七十六，封魏郡王，谥忠定。有安晚堂集七卷。

念奴娇

菊

楚天霜晓，看老来秋圃，寒花犹在。金阙栽培端正色，全胜东篱风采。雅韵清虚，幽香淡泊，惟有陶家爱。同他尘世，落红愁处如海。

多少风雨飘摇，夫君何素，晚节应难改。休道三闾曾旧识，轻把木兰相对。延桂同盟，索梅为友，不复娇春态。年年秋后，笑观芳草萧艾。







