【阳平人为束皙歌】

〖《晋书》曰：束皙。阳平元城人。太康中。郡界大旱。皙为邑人请两三日而雨注。众为皙作歌。〗

束先生。通神明。请天三日甘雨零。（《御览》或重零字。）我黍以育。（《御览》或作萌。）我稷以生。（《御览》或作成。）何以畴（《类聚》作酬。《御览》或作酬。）之。报束长（《御览》或作先。）生。（○《晋书》束皙传。《类聚》十九。《御览》十一、四百六十五。《乐府诗集》八十五、《诗纪》四十三并作束皙歌。）

