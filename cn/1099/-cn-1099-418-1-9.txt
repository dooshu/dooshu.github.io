○覆議虜酋妃號疏 【 虜酋封號】

臣等會同兵部署印左侍郎臣石　等看得總督宣大山西兵部尚書鄭　題稱順義王乞慶哈物故、虜地無主、茲據各部酋長、並頭目投逓番文、公同舉保、得龍虎將軍撦力克、係乞慶哈長子、應嗣王號、晁兔台吉、應替伊父撦力克龍虎將軍職衘、設刺克炭台吉、應替伊父、晁兔台吉夷使頭目賞賫、不他失禮原職驃騎將軍、乞量加龍虎將軍、仍照節年賞格給賞、三娘子原係王妻、今討封一品夫人、隨又討王妃名色。及　誥命冠帶。並陳末議以備采擇、各一節除禦虜事宜、容臣等另行議覆外卷、查萬曆十一年、閏二月內該總督宣大山西右都御史□題為北虜感激　天恩求嗣封爵乞賜准從以慰夷情、以尊　國體事、內稱俺荅物故、黃台吉係伊長子、應准嗣封順義王名號、撦力克應襲伊父黃台吉龍虎將軍職衘、仍恩示賚予等因、該本部尚書徐□等會同太子少保兵部尚書吳□等、酌議具題奉　聖旨是、黃台吉准襲封順義王、寫敕與他、賞大紅五彩紵絲蟒衣一襲、彩?八表裏、撦力克准授龍虎將軍、欽此巳經欽遵在卷、為照北虜之於中國、自古以來、未嘗為不侵不叛之臣、今一旦而讋服威德。入我羈??火。我　穆宗皇帝俯酌群議。封以王爵。許之通貢易市。自是乃烽燧不燔。胡越一家。措邊氓于袵席之上。亦既有成效可覩巳。今黃台吉病故其長子撦力克、援往日請封之舉、希　天朝褒賜之恩欵貢卑辭。比之伊父。備極誠懇。且據虜中之推戴。既巳恊心。而在世及之常規。復有定序。似應准其嗣封。以順夷情。及查晁兔台吉、乃扯力克長子、設刺克炭台吉、係晁兔台吉長子、扯酋既襲順義王之封。則晁兔台吉。自當襲龍虎將軍之號。而設刺克炭台吉。亦當承其父夷使頭目。與其賞賫矣。以上三等揆之、夷派俱屬相應、惟不他失禮。原係驃騎將軍。今量陞龍虎將軍。名雖稍別。賞原不異。亦應允許。既經邊臣詳議停妥、督臣具題前來、相應會議上請、合候　命下、將扯力克襲封順義王、晁兔台吉襲龍虎將軍、不他失禮、量陞龍虎將軍、設刺克炭台吉、准照夷使頭目、給賞、仍行翰林院撰　敕內府承運庫關領衣襲表裏差官齎赴該鎮、宣諭頒給。所稱虜王妻三娘子。求討封號。及　誥命冠帶一節。臣查得　大明會典。凡夷方諸國襲封王爵者。無頒妃封。及　誥命冠帶事例。今據總督宣大軍門、此等皆國朝典故備陳之使知所采焉奏稱三娘子能贊協虜王遵奉約朿戢其部落。寧我邊疆。可謂忠順。而又以　天朝之錫命為榮。祈望懇切。有難以阻其向化之心者。合無據其所請。就中斟酌。量與一相應封號。仍加賜彩?表裏、以示優厚、其王妃封號、難以輕議、臣等不敢擅擬、伏乞　聖裁、謹題請　旨、

皇明經世文編卷四百十八終







