○贈大中丞須野張公廵撫貴州序 【 貴州廵撫】

今　天子念貴州在萬里之外、其地險遠、其俗半雜夷難治、非得博大通方之士以使之、則不可以往、令有司上可者名、有司以張公之名上　天子然之、為下制諭張公、張公得制、其時為南京通政、即以其事問貴州人。而貴州人游南京者甚少。又以問客嘗游貴州者。而愈益少。乃就翰林王子問焉。謂翰典在史局、按輿圖、知其方、考譜牒、知其事、宜令言之、於是王子受令、而以為愚者畢謀、智者畢聽、古之道也。乃為之言曰、夫貴州諸夷、既巳受制稱臣、比于內地久矣。忽而豪暴者興、輒敢干紀者、公知其故乎。彼有所恃也。葢其地多山。而山又峭峻蜿蜒。回互自為城郭。山下激澗千尋。環之如帶。據之成池。夷所居國。必依此為固。彼寬則稽首納貢。効欵欵之忠。急則閉關拒敵。不發一卒。不射一矢。雖有百萬之師。翺翔而不敢進。誠格于險也。　高皇帝知其然。諸夷既降。乃因其故俗官之。於貴州置省。廣遷內地之壯士實其中。若曰。夷安則與安。夷動則與定也。公今往撫其地但仰求　聖祖之指于二百歲之上而??厺其意于萬分之一、則得矣、夫以　聖祖之威、兵甲之力、其剪虜若草菅耳、乃不滅斯種者、非倦而不能舉也、以為西南夷至眾、而斯種頗內屬、將因為扞蔽、內省屯戍轉輸之勞、而外禁侵軼之患故第以漢官命之不純用漢法治之也間者秉金?戊大臣苟揚國威、不講前事如雲南沅江之患、上以虧天家之重、下以啟他夷之奸。此有識之所謂舛也。夫古號貴州為鬼方者。以其人譎詐變幻。執之無從、搏之不得、有似于鬼、故名之也、僕聞法緣俗立順其俗數語巳盡桑遠之道即所以行其法威忌時作當其時乃可以明其威彼諸夷相噬、自其恒俗、方其狺狺而爭之際。兩不相下、則竟必相屠、然畏死亡、戀親戚、亦固有之、適此之際。公若遣一介之使。奉咫尺之書。馳入其境以示爭者。剖判是非。曉以禍福。令各罷兵。彼之聽之。將不俟詞之畢也。僕窃觀大臣之體、與小臣異事、小臣競一節、持一行、即得托名于賢者之林。大臣則問安社稷。保封疆不耳。公所以安之保之者。固甚具也僕言胡益于執事哉。顧獨念兵患輕動。動亦有期。士患弗疆。疆亦有道。惟公裁察而熟慮之。毋忽。

