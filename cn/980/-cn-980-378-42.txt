释印肃　金刚随机无尽颂　叹仰流通

释梵龙天众，憍己加敬重。

悟佛了无生，悟与含灵共。

释印肃

释印肃　金刚随机无尽颂　叹仰流通

钦闻如是经，遍吉示知音。

天上及地下，尽属法王心。

释印肃

释印肃　金刚随机无尽颂　叹仰流通

同心咸信受，万行俱圆就。

一道灌众生，誓愿弘慈救。

释印肃

释印肃　金刚随机无尽颂　叹仰流通

共喜免竛竮，超越生死名。

将虚却作实，以平报不平。

释印肃

释印肃　金刚随机无尽颂　叹仰流通

绿绮霜前奏，妙音无不透。

凡夫入耳通，禅家为有漏。

释印肃

释印肃　金刚随机无尽颂　叹仰流通

焦琴月下听，露柱却知音。

世人应不会，侧耳立松阴。

释印肃

释印肃　金刚随机无尽颂　叹仰流通

曲终人不见，惟日面月面。

尽是龟毛布，漫却琉璃殿。

释印肃

释印肃　金刚随机无尽颂　叹仰流通

江上数峰青，露出卷心经。

明明没个字，向道祗如今。

释印肃

