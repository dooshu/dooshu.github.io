◇　复说王凤起就位

将军深悼辅政十年，变异不已，故乞骸骨，归咎於身，刻己自责，至诚动众，愚知莫不感伤。虽然，是无属之臣，执进退之分，□其去就之节者耳，非主上所以待将军，非将军所以报主上也。昔周公虽老，犹在京师，明不离成周，示不忘王室也。仲山父异姓之臣，无亲於宣，就封於齐，犹叹息永怀，宿夜徘徊，不忍远去，况将军之於主上，主上之与将军哉！夫欲天下治安变异之意，莫有将军，主上照然知之，故攀援不遣，《书》称「公毋困我！」唯将军不为四国流言自疑於成王，以固至忠。

（《汉书》本传）





