○擬請聖斷綜核名實剖判是非以息羣囂定國是疏

臣聞帝王制世、常使臣下盡言、而不使臣下煩言盡言者盡天下之心也、人各有心、心各有口、各是其是各非其非、非可以一人之私議而、掩之也、故曰、必使臣下盡言、若夫言盡矣、言之條理、與言者之心之本來、此作於　神廟時故以沉默為規切也巳瞭然自獻于人主之前、而人主復沉沉墨墨、不為之一剖、則言者各以其言求勝、至言者各以其言求勝、不惟掩人之口、抑且自掩其發言之心、而天下從此多事矣、故不使臣下煩言、夫不使煩言者。非拑而制之也、以言責名、以名責實、執之甚簡易、處之自安和、御臣之術、亦不出此、臣伏見　陛下深居以來于外廷章疏、一切置不問、于是下無言之利、亦無言之禍、筆戰舌爭、鬨然於交戟之下、無復人臣之禮、臣甚駭焉、當此時、即　皇上慨然下一令曰、勿多言、多言者罪、臣固知言者之不止也、再下一令曰、某言是某言非是、臣又知言者之益譁也、何也、不核其是非之所在、而強禁之、又強以是非之名葢之、人必不服、臣以為今之言者、不過兩端或言事、或言人、或言事而爭、或言人而爭、其事與人之實。必有一歸。而言者各有所挾之名。以為爭端。惟就其所挾之名。還以其實責之。則彼之紛紛求勝者。皆可以片言而决。如爭某事矣。即問某事何若。爭某人矣。即問某人何若。循類而推。無事不可質對、無言不可窮詰、及其理有究竟、議有歸著、而　皇上出片言以剖之、以人主之勢、順人心之公、而行顯白之令、其孰能矯其後哉、臣觀近日之煩言、為事而爭者十三、為人而爭者十七、然所爭之意在人、而所托之名必在事、人以因人。事復生事。故言之枝葉。與其事之葛藤。相牽相附而不可斷割故曰多事也。今欲省事不如省言。欲省言不如核其所言之事與人欲兼核其所言之事與人不如專核其所言之事。何也。有附于人之事。亦有附于事之人。人與事皆事也。如就事核事。而功罪自明。賢不肖自分。煩囂自平。若舍事不問。而欲貶朝廷之尊。嘵嘵焉與臣下爭人之賢不肖。非褻則凟矣。唯　皇上之英誼、不肖自處於褻凟也。是故一切置之不問、然不問而議轉劇事轉增、人之所傷滋多國家之綱紀人才、俱可惜也、今其議端之所起、與事理之所歸、天下曉然、士大夫曉然、恨不得朝廷一處分耳、而當事大匣。復一切多避少任。相與徘徊觀望。以聽其自鳴自止。臣愚以為失今不問長此安窮、伏望　皇上盡簡邇年章奏、下所司條議可否、有不决者、再下九卿臺省雜議之、然後付執政大臣、虛心折衷、請自　上裁、則　明旨出而人心服、人心服而國是定矣

李侍御集（疏）

李應昇

