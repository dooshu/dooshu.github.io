赠毕四曜


才大今诗伯，家贫苦宦卑。饥寒奴仆贱，颜状老翁为。同调嗟谁惜，论文笑自知。流传江鲍体〔一〕，相顾免无儿〔二〕。

〔一〕江鲍：《诗品》：文通诗体总杂，善于摹拟，筋力于王微，成就于谢朓。鲍参军诗，其源出于二张，善制形状写物之词，贵尚巧似，不避危仄。

〔二〕无儿：中宗曰：“苏瓌有子，李峤无儿。”公与曜皆有子传其诗，庶免无儿之慨。





