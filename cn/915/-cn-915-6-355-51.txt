◇阳城刘氏妹哀辞

鸟鸣于柏，乌号于荆。徘徊踯躅，立闻其声。相彼羽族，矧伊人情。叩心长叫，痛我同生。诞育圣王，发奇稚齿。如彼名驹，昂昂千里。刘氏怀宝，未曜随和。伊予轻弱，弗克负荷。禄微于朝，贮匮于家。俾我令妹，勤俭备加。珍羞罕御，器服靡华。抚膺恨毒，逝矣柰何！哀哀母氏，蒸蒸圣慈。震恸擗В，何痛如之！魂而有灵，岂不慕思。嗟哉往矣。当复何时？

