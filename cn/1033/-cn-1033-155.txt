洪咨夔　端平三年春帖子词　贵妃阁

梅试催妆粉，兰披入梦香。

迎春占北斗，受福拜东皇。

洪咨夔

洪咨夔　端平三年春帖子词　贵妃阁

象应轩龙次，恩承帝座光。

燕坛风澹荡，蚕馆日舒长。

洪咨夔

洪咨夔　端平三年春帖子词　贵妃阁

春透蓬莱碧玉壶，晴窗恭侍宝奎敷。

从容玩画家人卦，取次题箴列女图。

洪咨夔

洪咨夔　端平三年春帖子词　贵妃阁

鴗鹊雪残笼霁景，鵁鶄波暖飏纹漪。

宫中不用催行乐，草木群生各自熙。

洪咨夔

洪咨夔　端平三年春帖子词　贵妃阁

万年枝上采裁绿，千叶花头酥点红。

镜绶囊丝相映烛，探先半月庆流虹。

洪咨夔

