○清号件

上司公文牌票非催攒案件即拘提人犯各该经承须严立限期完结。如空文可覆者、限三日、催起解钱粮、批审词状者、先具文申覆宽限、俟即解报、亦限三日。其皂快等承票下乡、量离城远近立限。大约三十里限次日、六十里限三日、九十里限四日、或五日、遇有机密紧事、另差马快、星驰回缴不在此限其限期既立。必须照限查比逾限不销。必须照逾限久近责惩使彼有所儆惧。而不敢怠玩然又有地虽近、而事难立销者。若逾限不责。是自爽其法。故于近地又当酌事之难易以少宽之。未可过于、拘泥也。其清号日期一月六次、择定空日查比、早堂事毕责成该吏、唤各房及差役听比、如比日、该吏不禀、即以延捱作弊重责、其销过废牌、即勾抺存署内以备查考、

