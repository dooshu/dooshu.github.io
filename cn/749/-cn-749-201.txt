曹希蕴


希蕴，女郎，货诗都下。宋史艺文志有曹希蕴歌诗后集二卷，今不传。汴京勼记卷二引郑昂撰希元观妙先生祠堂记云：曹仙姑，名道冲，字冲之，宁晋人，曹利用族孙，初名希蕴。苏轼曾叹赏其诗。

西江月

灯花

零落不因春雨，吹嘘何假东风。纱窗一点自然红。费尽工夫怎种。

有艳难寻腻粉，无香不惹游蜂。更阑人静画堂中。相伴玉人春梦。

踏莎行

灯花

解遣愁人，能添喜气。些儿好事先施力。画堂深处伴妖娆，绛纱笼里丹砂赤。

有艳难留，无根怎觅。几回不忍轻轻别。玉人曾向耳边言，花有信、人无的。







