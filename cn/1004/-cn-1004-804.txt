张耒　秋雨二首

急雨凄风未肯晴，墙阴先报候虫鸣。

扫除暑气驱三伏，催促秋声向五更。

美酒若能斟靖节，二毛偏解着潘生。

醉来真有无穷意，老去何劳浪自惊。

张耒

张耒　秋雨二首

南山云起满庭阴，帘幕初凉七月深。

桃子压枝桐叶老，连绵风雨作愁霖。

张耒

张耒　秋雨二首

离披衰柳已无蝉，黄叶闭门风雨天。

陶令无钱难得醉，竹窗过午枕书眠。

张耒

张耒　秋雨二首

陋巷柴门搑寂寥，一窗风雨晚萧萧。

清秋渐冷尤宜懒，闲日苦长无处消。

乌几青筇扶病弱，素琴黄卷伴逍遥。

交朋南北音书隔，虽有芳樽谁可招。

张耒

