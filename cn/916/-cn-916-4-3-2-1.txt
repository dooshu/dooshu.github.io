【答傅咸诗】

□□（六臣本《文选》作皎皎。草堂诗注同。）白素丝。织为寒女衣。寒女（草堂诗注作衣。）虽妙巧。不得秉杼机。天寒知运速。况复雁南飞。衣（草堂诗注作良。）工秉刀尺。弃我忽若（草堂诗注作如。）遗。人不取诸身。世事（李善本《文选》作士。）焉所希。况复已朝餐。曷由知我饥。（○《文选》二十五。《诗纪》三十。又草堂诗笺六自京诗注引衣、机二韵。三十二引衣、遗二韵。）

