送耦长归宣城

期君别在重阳後才过中秋即分手暮雨寒凝阁皁云朔风吹折萧滩柳少年卓荦羞腐儒览胜扁舟放五湖朝吟彭蠡夕滕阁大者琬琰小明珠春晴坐我竹亭下日见青山满官舍藜牀枕藉尽风骚银管丹黄穷午夜分灯有客共聨吟韩孟高梅势相亚【耦长与阮怀有湖西联句】人皆叹尔倾城姿愁絶娉婷犹未嫁相看青?易成丝百年少壮能几时千钧强弩会须发陆殪虎豹水蛟螭爱尔芙蓉艳朝日长歌为我散愁疾嗛嗛寸心两不忘共采春华佩秋实

