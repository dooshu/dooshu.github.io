【武夷君人间可哀之曲】

〖陆鸿渐武夷山记云。武夷君。地官也。相传每於八月十五日。大会村人於武夷山上置幔亭。化虹桥。通山下。村人既往。是日太极太皇、太姥魏真人、武夷君三座空中。告呼村人为曾孙。汝等若男若女呼座。乃命鼓师张安陵等作乐行酒。令歌师彭令昭唱人间可哀之曲。其词曰：〗

天上人间兮会合疏稀。日落西山兮夕鸟归飞。百年一饷兮志与愿违。天宫咫尺兮恨不相随。（○诸真歌颂。《云笈七签》九十六。《诗纪外集》三。）

