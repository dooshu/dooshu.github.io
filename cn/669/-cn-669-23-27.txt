144　葉公好龍之喻好士


子張見魯哀公不禮士也，託僕夫而去，曰：「臣聞君好士，故不遠千里而見。君之禮士也，有似葉公子高之好龍：室彫文盡寫以龍，於是天龍下之，窺頭於牖，施尾選注作「拖尾」。於堂；葉公見之，棄閻本作「弃」。而還走，選注作「退走」。失其魂魄，五色無主。是葉公非不好龍也，好夫似龍而非龍也。今君非不好士也，好夫似士而非士者也。」

【集證】引見文選任彦昇天監三年策秀才文注。





