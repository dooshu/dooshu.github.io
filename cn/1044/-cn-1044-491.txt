王禹偁　赠刘仲堪

刘生颇少秀，为学识根柢。

丘轲有堂奥，试脚到阶砌。

杨墨恣荒榛，挥手欲芟藄。

携文访谪居，趣向非权势。

对挹雏凤下，交言孤鹤唳。

在璞认良玉，行当为国器。

彼茁见灵芽，伫可供王祭。

岂止随众人，区区一枝桂。

宜哉孙汉公，妻之以女弟。

吾家兄之子，笄年未伉俪。

恨不早相逢，取子为佳壻。

王禹偁

