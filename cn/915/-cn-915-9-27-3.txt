◇答释法云书难范缜《神灭论》

弟子琛和南，辱告：伏见敕旨所答臣下审《神灭论》，妙测机神，发挥礼教，实足使净法增光，儒门敬业，物悟缘觉，民思孝道。人伦之本，於兹益明；诡经乱俗，不自坏。诵读藻，顶戴不胜。家弟暗短招愆，今在北理。公私前惧，情虑震越，无以仰赞洪谟，对扬精义。奉化闻道，伏用竦怍；眷奖覃示，铭佩仁诱。弟子萧琛和南。（《弘明集》十）

