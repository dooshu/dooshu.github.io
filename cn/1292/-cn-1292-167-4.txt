◇　又敕掾功曹教

掾功曹各自□厉，助太守为治。其不中用，趣自避退，毋久妨贤。夫羽翮不修，则不可以致千里；□内不理，无以整外。府丞悉署吏行能，分别白之。贤为上，毋以富。贾人百万，不足与计事。昔孔子治鲁，七日诛少正卯，今太守视事已一月矣，五官掾张辅怀虎狼之心，贪污不轨，一郡之钱，尽入辅家，然适足以葬矣。今将辅送狱，直符史诣ト下，从太守受其事。丞戒之戒之！相随入狱矣！」（《汉书·王尊传》）



