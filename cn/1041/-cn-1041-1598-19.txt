袁甫　和毛中书劝宵韵三首

曲奏梅花促晓更，更声方断又鸣钲。

篮舆咿轧亲巡野，枥马喧填看勉耕。

酒酌田翁添醉色，泽均牧叟助欢声。

天公也欲催佳句，特放晴光分外明。

袁甫

袁甫　和毛中书劝宵韵三首

历遍田畴问我农，都言杼柚久虚空。

吏胥祗是工椎剥，仓廪何曾识腐红。

愿得家家歌乐岁，直须日日扇和风。

如今拙手徒餐粟，惭见天民四者穷。

袁甫

袁甫　和毛中书劝宵韵三首

劳农因得步河桥，仰视前贤隔九霄。

凡骨鸡仙安素履，腐儒学吏守邦条。

荷公美意鞭驽质，惠我名篇胜翠翘。

痛饮春醪那可强，胸中磊声把诗浇。

袁甫

