○赐诚惠法号广法大师诏

诚惠鹫岭名流，鸡园上哲，精守护鹅之戒，宏宣住雁之谈。潜括三乘，深明四谛，忍草长新於性苑，意花不染於情田。自隐迹灵峰，栖心胜地，泛慈舟而拯溺，持慧炬以引迷。五百龙神，皆降懿德；一万圣众，尽继元踪。为法两之栋梁，作空门之标表。朕方兴景运，大阐真风，宜旌积行之名，以奉无为之教。今赐号广法大师，赐紫衣。

