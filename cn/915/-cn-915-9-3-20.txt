◇采莲赋



望江南兮清且空，对荷花兮丹复红。卧莲叶而覆水，乱高房而出丛。楚王暇日之欢，丽人妖艳之质。且弃垂钓之鱼，未论芳之实。唯欲回渡轻船，共采新莲。傍斜山而屡转，乘横流而不前。於是素腕举，红袖长。回巧笑，堕明。荷稠刺密，亟牵衣而绾裳。人喧水溅，惜亏朱而坏妆。物色虽晚，徘徊未反。畏风多而榜危，惊舟移而花远。歌曰，常闻蕖可爱，采撷欲为裙。叶滑不留纟延，心忙无假薰。千春谁与乐，唯有妾随君。（《艺文类聚》八十二）



