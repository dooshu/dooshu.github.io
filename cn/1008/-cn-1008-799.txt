赵蕃　寄刘凝远峦四首

旧来人物数诸刘，公更诗名盖几州。

新贵只今多故旧，先生宁久滞反丘。

赵蕃

赵蕃　寄刘凝远峦四首

曾因下府识元龙，深觊归途得款从。

顾我殊非黄叔度，多君不愧郭林宗。

赵蕃

赵蕃　寄刘凝远峦四首

少陵衣钵在涪翁，传述东莱得正宗。

闻道曾经亲授记，不求印可谁更从。

赵蕃

赵蕃　寄刘凝远峦四首

一生已分阻长饥，轻薄羞随造化儿。

远寄微言作君寿，无盐何敢突西施。

赵蕃

