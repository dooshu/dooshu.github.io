【初入山作诗】

〖华阳隐居真□责帖曰：元帝在藩。送碑入山。今犹在朱阳馆东。又有南平王萧伟所造清远之馆。即弘景弟子桓清远所居。其桓师名法□。初入山作《诗》曰：〗

寒谷夜将晨。置赏复寻真。方坛垂密叶。澈水渡（金薤记作度。）朱鳞。杏林虽伏兽。芝田讵俟人。丹成方转石。炉变欲销银。当知胜地远。於此绝嚣尘。（○茅山志二十一。金薤记。《诗纪》九十四。）

