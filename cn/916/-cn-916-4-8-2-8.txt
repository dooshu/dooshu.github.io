【思友人诗】

密云医阳景。霖潦淹（六臣本《文选》注云。五臣作浩。诗练习曲。）庭除。严霜凋翠草。寒风振纤枯。凛凛天气清。落落卉木疏。感时歌蟋蟀。思贤咏白驹。情随玄阴滞。心与回飚（六臣本《文选》作飘。注云。五臣作飚。）俱。思心何所怀。怀我欧阳子。精义测神奥。清机发妙理。自我别旬朔。微言绝于耳。褰裳不足难。清扬未可俟。延首出阶檐。伫立增想似。（○《文选》二十九。《诗纪》三十。）

