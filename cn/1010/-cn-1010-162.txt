郑刚中　即事五首

娟娟好是帘前竹，净绿相依乍晓时。

万叶忽惊风不定，都翻宿雨下清池。

郑刚中

郑刚中　即事五首

窗外斜阳弄晚晖，酴醿更在小窗西。

莫言无酒堪供醉，花气熏人已欲迷。

郑刚中

郑刚中　即事五首

面西楼阁受午暑，傍砌蒲萄生暮凉。

我作城居地去忆，一方新绿亦难忘。

郑刚中

郑刚中　即事五首

古寺孤云际，寒斋落叶中。

消愁惟是酒，无奈酒尊空。

郑刚中

郑刚中　即事五首

日暮鸟雀瞑，空庭风雨悲。

方知古今梦，同寄老槐枝。

郑刚中

