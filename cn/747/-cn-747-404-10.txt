○对元日奏事上殿不脱剑履判

土惟三分，爵有五等，懋勋庸而赐禄，加道德以受封。故郑伯虢公，旌於於家，ガ侯曲逆，表乎汉代。咸以胥宁帝道，宣翼王室，上殿而剑履不脱，立朝而赞拜不名，贵之与尊，粲然明矣。景也元朝上寿，百辟齐列，敷奏昌言，对扬休命，远叶萧何之轨，复同子孟之躅。若三台是职，雅符周典；如一命才登，须遵汉律。

