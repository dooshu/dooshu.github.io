岳珂　小园双竹呈瑞二首

锦绷玉立纪双清，瑞牒千年重得名。

龙竹高标俨元致，熊湘素节凛皇英。

质同陇麦两歧秀，奇并庭柯连理荣。

却羡次峻尤特立，虚心直道不孤生。

岳珂

岳珂　小园双竹呈瑞二首

曲槛红阑小圃西，平池影浸碧玻璃。

便同双剑看龙化，未许孤奁舞凤栖。

连袂纵观金谷妓，联篇频付锦囊奚。

使符永拟章江去，且听平安报帐犀。

岳珂

