项安世　再次韵赠潘阳二君二首

今代潘郎老作诗，友声相应速如递。

燃萁知句梦论步，聊鼎长吟不待思。

武事解歌三箭定，文容堪颂万邦绥。

从公更觅中和什，惭愧无因把蜀麾。

项安世

项安世　再次韵赠潘阳二君二首

杨子高才作小诗，似裁推管制纎篪。

乱流不怕公无渡，绝险宁愁我所思。

百镒黄金装马首，五文绣段击车绥。

横行海内无坚阵，目短曹刘不足麾。

项安世

