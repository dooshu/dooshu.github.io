陆游　忆山南

貂裘宝马梁州日，盘槊横戈一世雄。

恕虎吼山争雪刃，惊鸿出塞避雕弓。

朝陪策画清油里，暮醉笙歌锦幄中。

老去据鞍犹矍铄，君王何日伐辽东？

陆游

陆游　忆山南

醉墨淋漓酒百杯，辕门山色碧崔嵬。

打球骏马千金买，切玉名刀万里来。

结客渔阳时遣简，踏营渭北夜衔枚。

十年一梦今谁记，闭置车中只自哀。

陆游

