84　明道行狀有聖賢氣象


吕子約全云：「大愚先生吕祖儉，東萊之弟。」曰：「讀明道行狀，可以觀聖賢氣象。」

【元圻案】明道行狀，伊川所作，載二程遺書。〇宋史忠義傳：「吕祖儉以鄭僑、張杓、羅點、諸葛庭瑞薦，召除籍田令，遷太府丞。以上書訟趙汝愚，安置韶州。嘗言：『因世變有所摧折，失其素履者，固不足言矣；因世變而意氣有所加者，亦私心也。』所爲文有大愚集。」





