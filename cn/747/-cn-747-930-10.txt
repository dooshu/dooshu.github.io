○宣醮丈人观新殿安土地回龙恩表

臣某伏奉宣旨，以青城山丈人观新殿功毕，修醮安谢者。伏以陛下仁周海岳，泽溥儒元，翘属灵山，垂恩仙观。殿宇之凋摧既久，教门之兴葺无由，诏命真僧，颁宣国力，宏丽有疑於化出，巍峨遽比於神功，镇彼福城，与天齐永。臣获承睿奖，虔启醮坛，严香烛以焚修，遍真灵而告谢。霞峰壑，如聆万岁之音；玉历金符，更广千椿之寿。以今月二十三日设醮讫却回，谨诣ト门奉表起居以闻。

