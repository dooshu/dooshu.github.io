▼五禽言和张水部

湿滑滑，啼空山，行人愁，道路难。

高天浮云自多雨，人不知还空怨汝。

提胡芦，趣沽酒，杏花村中媪家有。

君如不饮过却春，此鸟枝头应笑人。

郭公，郭公，天寒水空，朝飞暮栖蒹苇中。

蒹苇中，啼不息，千载魂应怨亡国。

婆饼焦，婆去饷孙田垄遥，陇头小麦穗已摇。

但愿好收食自饶，尔莫忧，婆饼焦。

脱却破裤，脱却破裤，溪深无船须涉渡。

亦思脱旧复换新，春机已空愁杀人。

