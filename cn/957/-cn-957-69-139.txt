王珪　挽贡南漪三首

燕居宣圣像，侑坐祖黎公。

衿佩一朝集，弦歌九族同。

夜窗书案雪，春服舞雩风。

长使南湖学，千秋纪此翁。

王珪

王珪　挽贡南漪三首

齿德人皆仰，诗书老更耽。

福兼鸿范五，瑞集凤雏三。

岁月供陶写，江湖人笑谈。

流芳钟四叶，兰玉俨相参。

王珪

王珪　挽贡南漪三首

秀野春如绮，平湖水拍天。

商诗凉月夜，把酒狎鸥边。

秋柏已成实，寒花谁为妍。

伤心耆旧尽，何用慰华颠。

王珪

