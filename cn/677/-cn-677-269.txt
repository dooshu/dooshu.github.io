海客


海客乘槎上紫氛① ，星娥罢织一相闻② 。只应不惮牵牛妒③ ，聊用支机石赠君④ 。

【题解】

程梦星曰：“此当为相从郑亚而作。亚廉察桂州，地近南海，故托之以海客。言亚如海客乘槎，我如织女相见。亚非杨、李之党，令狐未免恶之。然昔从茂元，已为所恶，亦不自今日矣。只应不惮其恶，是以又复从亚耳。”

冯浩曰：“海客比郑，星娥自比，支机石喻己之文采，牵牛比令狐也，孰知其遥妒之深哉！”上面两家说法基本相同，可以说是探得了本篇的微旨。

【注释】

①槎：竹、木筏。紫氛：紫霄。《荆楚岁时记》：“汉武帝令张骞使大夏，寻河源，乘槎经月而至一处，见城郭如州府，室内有一女织，又见一丈夫牵牛饮河。骞问曰：‘此是何处？’答曰：‘可问严君平。’织女取揞机石与骞俱还。后至蜀问君平，君平曰：‘某年某月客星犯牛、女。’搐机石为东方朔所识。”

②星娥：织女星。相闻：相见。

③只应：只因。

④支机石：织女所用支机石，即注①所云搘机石。





