64　陽極而否將萌　陽復而泰將至


泰之三，「无往不復」，陽之極也，而否將萌。否之四，「有命无咎」，陽之復也，而泰將至。

【元圻案】宋項氏安世周易玩辭曰：「泰雖極治，以命亂而成否。否雖極亂，以有命而成泰。」〔一〕

〔一〕按此處周易玩辭四句引文，是從清晏斯盛易翼宗轉引而來。按原文，「命亂而成否」之「否」作「蠱」，「有命而成泰」之「泰」作「益」。





