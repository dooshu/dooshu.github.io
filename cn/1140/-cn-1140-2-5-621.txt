吴大宗伯赓庵入阁

朝闻　锡命五云飞江楚声名此日稀旧擅文章雄虎观新参密勿入纶扉礼闱典重频专席　讲幄年深数　赐衣已奏昇平还备箸匡勷端不负恩晖

二

彤墀拜舞领千官吐握还传宾从欢伊吕嘉谟陈　御坐夔龙雅望拥朝端胜游海岳心期远彦会壶觞礼数寛犹有旧时同籍客拂尘倘肯一相看【同年八百人公始入拜】

