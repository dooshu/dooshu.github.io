◎贺循

循字彦先，会稽山阴人，吴中书令劭子。太康中，国相丁请为五官掾，刺史稽喜举秀才，除阳羡令；後为武康令。惠帝时召补太子舍人。赵王伦篡位，转侍御史，辞疾去，後除南中郎长史，不就。元帝承制，以为军谘祭酒，建武初拜太常；及践阼，拜太子太傅，改授左光禄大夫开府仪同三司。大兴二年卒，赠司空，谥曰穆。有《丧服谱》一卷，《丧服要记》十卷，集二十卷。

