○查復舊規疏 【 通濟築埧】

臣潘季馴謹題為乞恩查復舊規以利漕渠事、臣等謬膺簡?、肩厥鉅艱、日夕兢兢、惟恐一事未周、有負任使、茲幸廟堂主持、諸臣効力、導河防決之工、駸駸然有涓埃之驗矣。但于淮安一帶閘河、終有木安者、臣等初至地方。目擊淮安西門外。直至河口六十里。運渠高墊。舟行地面。昔日河岸。今為漕底。而閘水湍激糧運一艘。非七八百人不能牽挽過閘者。臣竊怪之詢之地方、俱云自開天妃閘後、專引黃水入閘。且任其常流。並無啟閉。而高堰決進之水。又復鎖其下流。以致沙淤日積。萬曆五年、河渠堙塞、隨濬隨淤、不得巳開朱家口引清水灌之、方得通舟、臣等乃決意開復通濟閘。以引范家湖清流。且請修舉陳瑄故事。嚴其啟閉。隨該工部覆奉欽依咨行遵照、見□避□閘引水濟舟、河身亦覺漸刷。數年之間。或可復故矣但沙淤可免。而湍溜如舊。牽挽不易而啟閉甚艱。且聞淮河暴發。亦有渾流。臣等求其善處之術而未得也。隨行據司道等官郎中張譽等、博訪志傳、查得永樂初年。原由海運淮郡與黃淮二河隔絕不通後因平江伯陳瑄。疏清江浦之渠。引水以通淮安。東南運艘。始得直達京師。復慮黃淮之水。沉沙易淤也乃建清江福興新莊等閘。逓互啟閉。鎖鑰掌之漕撫。開放屬之分司。法至嚴矣。復慮水發之時。急難于啟閉又于新莊閘外。暫築土壩以遏水頭。水退即去壩用閘如常。延至嘉靖八年、壩禁弛、河渠淤塞、該漕運都御史唐龍、河道侍郎潘希曾、題奉欽依仍復舊規、載在簡冊者、班班可考也、數十年來初議浸失、前患復戡、臣等詢之地方耆宿、皆云運渠卑隘、最易沙淤、淮地低窪、最易盈溢、若倣古人之制。嚴啟閉於春冬之時築外壩于伏秋之際則非惟河身無壅墊之患。而田廬亦無浸潦之苦矣。臣等反覆思惟、請復舊規為便及查每歲三月以前。糧運俱過、六月初旬、鮮貢巳盡。其餘船隻。皆可盤壩。並無妨碍。即如鎮江京口閘、遇冬築塞、入春方啟、其例固可援也、伏望敕下該部、再加查議、如果臣等所言不謬、每歲于六月初旬、一遇運艘、井鮮貢馬船過盡、即于通濟閘外、暫築上壩、以遏橫流、一應官民船雙、俱由盤壩出入、至九月初旬、仍舊開壩用閘、庶于國計民生兩利之矣、

