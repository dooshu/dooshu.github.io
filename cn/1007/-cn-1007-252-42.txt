张载　题北村六首

陆轴呕哑麦上场，讴歌声韵满村坊。

茅斋病叟安闲久，帝力民欢殆两忘。

张载

张载　题北村六首

求富诚非憎执鞭，安贫随分乐丘园。

两间茅屋青山下，赢得浮生避世喧。

张载

张载　题北村六首

负郭吾庐二顷田，面山临水跨通川。

苏秦妾妇无高识，盛诧腰间六印悬。

张载

张载　题北村六首

风泉盈耳鬓斑斑，林下幽窗对万山。

女子职修箪食足，病身何幸亦安闲。

张载

张载　题北村六首

不堪烦暑病荒城，六月倏然寓野亭。

珍重南山且归去，再来相望雨中青。

张载

张载　题北村六首

渭南泾北已三迁，水旱纵横数顷田。

四十二年居陕右，老年生计似初年。

张载

