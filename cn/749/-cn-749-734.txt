包恢


恢字宏父，号宏斋，建昌人，淳熙九年（1182）生。嘉定十三年（1220）进士。历官刑部尚书、签书枢密院事。咸淳四年（1268）卒，年八十七。

水调歌头

三月初三

羽觞随曲水，佳气溢双清。真贤瑞世，恰与真圣日同生。出侍红云一朵，出按皇华六辔，特地福吾闽。底是长生箓，八郡咏歌声。

奏天子，倾义廪，济饥民。南州指使，青州公案一般仁。却恐紫泥有诏，社稷重臣事业，非晚觐岩宸。来岁这般节，宣劝玉堂人。







