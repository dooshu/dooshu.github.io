◎萧琛

琛字彦瑜，素族弟。齐永明中，为太学博士，历郡主簿，举秀才，迁司徒记室，进右长史，出为晋熙王长史，行南徐州事，还兼少府乡尚书左丞。中兴初，为骠骑谘议，领录事，迁给事黄门侍郎。梁台建，为御史中丞。天监初，迁左庶子。出为宣城太守，征为卫尉卿，迁员外散骑常侍，除中庶子，出为平西内史、江夏太守，迁安西长史、南郡太守，历护军长史太尉长史。又出为东阳太守。迁吴兴太守，普通初，征为宗正卿，迁左民尚书，领南徐州大中正、太子右卫率。徙度支尚书、左骁骑将军、领军将军，转秘书监後军将军，迁侍中。大通中，为金紫光禄大夫，加特进。中大通元年，为云麾将军、晋陵太守，改授侍中特进，卒。谥曰平子，有《皇览抄》二十卷。

