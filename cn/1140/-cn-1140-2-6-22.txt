蒋虎臣修撰示近诗得十韵

篇章何汗漫把读转酸辛卒岁长为客新诗半哭人艰难经浩刼清净想前身贪善无虚日寻僧不隔晨行当归禁苑何事守江津病采三茅药羮思千里蓴悲来时有涙痛定竟无嗔【君自号无嗔道人】简易安贫久纒緜念旧频几时重见面一饮共经句湖海风波濶看谁稳钓纶诸贤重会白鹭洲三日【时讲学言及孝弟有闻之流涕者】

邹鲁微言远东南坠绪传不徒怜契濶复此共周旋修渚横江出高楼切汉悬衣冠空郡国耆旧俨神仙辨难毫芒析昭融同异捐道存言简易心动泪潺湲闤闠羣瞻听阶庭竞接联清欢歌雅什列坐叠长筵积雪山城白留宾地主贤【时萧孟昉一人供馔费百余金】百年虚荏苒千里重纒緜诗说惭匡鼎经传想服?他时魂梦绕应傍水云边

