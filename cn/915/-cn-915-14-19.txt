◎梁睿

睿字恃德，安定乌氏人。西魏大统中，袭父御爵广平郡公，累加仪同三司。寻为本邑大中正。恭帝时，加开府，改封五龙郡公。周受禅，徵为御伯。出为中州刺史，镇新安，拜大将军，进封蒋国公。入为司会，迁小冢宰。武帝时，历敷州刺史，凉、安二州总管，进位柱国。大象中，为益州总管，进位上柱国。隋受禅，徵还京师。开皇十五年卒，谥曰襄。大业中，追改封戴公。

