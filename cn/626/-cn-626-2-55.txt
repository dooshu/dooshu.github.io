陈平章有定二首

元末，张士诚据吴，方谷真据庆元，皆能礼贤下士。而闽海之士，归于有定。一时文士遭逢世难得以苟全者，亦群雄之力也。有定起佣伍，目不知书，卒能通晓文翰。其子宗海，善骑射，佐友定据闽十年，亦能宾礼文士。友定被执，宗海自将乐来就死，父子称完节焉。

【送赵将军】

纵横薄海内，不怆别离颜。

几载飘零意，秋风一剑寒。

【被收后作诗】

失势非人事，重围戟似林。

乾坤今已老，不死旧臣心。

