○为濮阳公皇太子薨慰宰相状

右今月日得本道进奏院状报，今月日皇太子奄违储贰。伏以皇太子道著武闱，位高象辂。方将传辉兰殿，积庆桂宫。花枕画︶，永绥福履；铜扉银榜，克懋温文。岂谓衅结氵存雷，祸缠重海。商山羽翼，嗟绮季之俱还；缑岭霞，与浮邱而莫返。相公恩深铭釜，地属持衡。攀东序以心伤，望春坊而目断。某忝蒙委寄，常窃宠荣，不获齿列班行，奔波慰叙，下情无任悲咽遑迫之至。

