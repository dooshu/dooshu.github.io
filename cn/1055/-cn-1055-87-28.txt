【上都运待制启〈庆历六年夏〉】

昨者解官河外，窜迹淮ヂ，顾乃孤危，便于藏缩，虽瞻依之甚久，在讯候以阙修。某人天禀中和，材惟周洽。凛然风操，早肃于朝伦；蔚若谋猷，实裨于圣治。自辍从于侍从，暂临总于剧繁。足食强兵，虽并资于经画；先机别事，诚有系于安危。况成绩之已彰，伫褒功之不次。时炎燠若，天宇泰然，更冀珍调，以符倾祷。

