◎伏曼容

曼容字公仪，平昌安丘人，晋著作郎滔曾孙。宋泰始中，为骠骑行参军，迁司徒参军，历江宁令，入拜尚书外兵郎。升明末，为辅国长史、南海太守。齐初，为通直散骑侍郎。永明初，为太子步兵校尉、率更令，迁中书侍郎、大司马谘议参军，出为武昌太守。建武中，拜中散大夫。梁台建，召拜司徒司马，出为临海太守。天监元年卒官，年八十二，有《周易注》八卷。

