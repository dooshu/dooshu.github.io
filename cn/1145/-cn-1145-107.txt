专心

郁离子曰：“水鸮翔而大风作，穴蚁徙而阴雨零，岂其知之独觉哉？惟其所愿欲莫切于饱与安也，故孜孜以候之。气将来而必知，惟其心之专也。是故知曂潦者莫如农，知水草者莫如马，知寒暑者箕如虫。故以刖守阍，以瞽听乐，取其专也。鲁人有善《易》者，百家之训诂疏义，无不诵而记之，命之卜则不中。吴有医，与谭脉证必折，而请其治疾无不愈者。故曰诚则明矣。水鸮之知风，穴蚁之知雨，诚也。”

