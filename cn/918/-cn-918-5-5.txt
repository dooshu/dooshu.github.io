○首改前弊

夫编审作弊天下皆然、倘官欠精明。全为播弄。穷户吞声。无冤可愬。即或精明。此辈鬼神莫测。亦仅剔其四三。若以套视之。其于司牧又何赖乎。宜于将审之先通传前届经手图里粮书严行面谕。并大张榜示。所有前届飞洒诡寄及妄增丁粮并访本地积习锢陋诸弊逐欵开列许三日内开单自首免其前罪俟本县批准发房各为改正如仍隐匿不报。或从前被害。及诸色人等。出首审实。首人重赏。本犯立行严处。仍取甘结存案。○其前届自报改正者、另立自报册一样二本一存房、一存宅、以便查考

