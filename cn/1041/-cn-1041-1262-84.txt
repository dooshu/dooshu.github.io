夏竦　奉和御製真游殿告成

均和玉烛成冬夕，畴圣珍符纪瑞年。

八景凤舆临紫禁，九微龙檠照祥烟。

森沉藻卫仙游接，瞓穆真仪圣诲宣。

瀎发璿源开物始，密敷鸿荫肇基先。

良金肖像閒三品，宝殿新规度九筵。

绮栋虹升初矫尔，丹楹丛倚倍森然。

高侔帝所威神备，迥据坤灵势胜全。

云雀向阳明翠羽，玉题承月爊珠躔。

元龟协吉休符茂，盛藻迎祥睿志虔。

璧散示慈恩正洽，斯干流咏降琼笺。

夏竦

