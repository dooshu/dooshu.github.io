杨万里　二月十日留子西材翁二弟晚酌

丁流迷沉一小炷，聚作香云散香雾。

清尊相属对花前，政是一年春好处。

海棠初试川样妆，垂丝新出濯锦江。

杏花欲落桃李折，牡丹未折已国香。

酒行莫忙且一瑆，一瑆一番一行散。

遍行九径却重行，莫遣一花不相见。

酒教少酌花多看，看尽千花却深劝。

今宵无月不须灯，千树李花如昼明。

杨万里

