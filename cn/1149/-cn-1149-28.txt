卷二十八

钦定四库全书

续後汉书卷二十八　　　　元　郝经　撰

列传第二十五

魏

曹髦【高贵乡公】　曹奂【陈留王】

谨案曹髦曹奂传文全阙止存议赞

议曰魏自司马懿得政族曹爽黜齐王大福已去天之所废而髦欲兴之宋襄公所以败于泓而死也【原注左氏传楚人伐宋以救郑宋公将战大司马固谏曰天之弃商久矣君将兴之弗可救也已弗听及楚人战于泓宋师败绩公伤股门官殱马宋襄公卒伤于泓故也】奂知鼎命已移垂拱仰成永终天禄甘于亡灭孝献之流尔屯之九五曰小贞吉大贞凶髦之谓也豫之六五曰贞疾恒不死亡奂之谓也赞曰昬童纂统大盗移国酷甚汉季可以徵德







