赵蕃　袁州北崇胜寺二首

病中曾觅扊扅炊，别后东西无自知。

似说诸侯枉行卷，却从群彦赴明时。

相如定辱君王问，郑老宁容尔汝期。

几欲寄书愁不达，偶因閒暇一酬诗。

赵蕃

赵蕃　袁州北崇胜寺二首

故人贻我壁间诗，何处飘零负此期。

蹭蹬我今惭薄宦，飞腾君合趁明时。

虽然不用逢人说，老矣何庸觅世知。

借问还家底为计，儿能樵木妇能炊。

赵蕃

