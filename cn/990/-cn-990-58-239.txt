孙应时　送彭大老提舶泉南

先生学力定如山，应世无非意所安。

一语令人深味处，不言容易祗言难。

孙应时

孙应时　送彭大老提舶泉南

笑谈终日任天真，和气春风自袭人。

毕竟胸中无适莫，不妨一世总相亲。

孙应时

孙应时　送彭大老提舶泉南

人言西府厌编摩，归卧方山意若何。

出处无心亦无累，宁知世上有风波。

孙应时

孙应时　送彭大老提舶泉南

眼观荣辱等虚空，强著衣冠与世同。

长夏清风秋夜月，高怀应不忘山中。

孙应时

孙应时　送彭大老提舶泉南

天然廉素匪沽名，秋入沧浪彻底清。

蛮舶珍奇纵山积，归囊应此去时轻。

孙应时

孙应时　送彭大老提舶泉南

一时人物到如今，人望先生日已深。

愿以苍生置怀抱，勿因空谷有遐心。

孙应时

