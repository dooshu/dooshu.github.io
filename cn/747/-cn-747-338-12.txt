○项王碑阴述

西楚霸王当秦之末，与叔梁避雠於吴，盖今之湖州也。虽灭秦而宰制天下，魂魄犹思乐兹邦，至今庙食不绝。其神灵事迹，具见竟陵子陆羽所载《图经》。大历七年，真卿蒙刺是州。十二载，奸臣伏法，恩命追真卿上都（阙二字）克期首路，竟陵是谂。子以故碑颠趾，尝因（阙三字）已而复（阙）之。真卿乃命再加崇树（阙五字）纪之，时则仲夏方生明之日。

