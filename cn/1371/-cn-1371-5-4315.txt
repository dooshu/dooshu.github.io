雨夜读书

农家冬少事，无地肆吾勤。



急雨生新健，陈编寄一欣。

高风感莘渭，善治仰华勋。



老死今朝夕，何由诵所闻？



雨夜读书

风雨澒洞吞孤村，读书拥褐不出门。



历观忠邪见肝肺，直与治乱穷根原。

博岩之野感帝梦，此事难以今人论。



危冠长剑一见用，万里耕桑吾道尊。



雨夜读书

一灯如萤雨潺潺，老夫读书蓬户间；但与古人对生面，那恨镜里凋朱颜。



功名本来我辈事，人自蹭蹬天何悭？

君看病骥瘦露骨，不思仗下思天山。



