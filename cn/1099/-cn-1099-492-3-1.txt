○大征策 【 朵顏三衞】

夫謀夏亂華、悖逆天道、漢過不先、何嫌武震也、况朵顏我卵翼之餘、目?匿就豺狼、敢為奧主、藩籬荊棘、封植焉用、自昔大寧淪棄、開平不守、宣遼隔絕、藎臣志士、肯一日忘狼望之北哉、自作妖孽、授我其柄矣、海內萬里、帶甲千萬、虜所知也、比權量力、如石壓卵、豈止僨豚之喻乎、若赫然憤發、上下一心、有雪恥除兇之志、竊以為得謀勇節制之將、予之精卒數萬人、騎半之、車千輛、器械蒭蕘稱是、即橫行匈奴中不難耳、特愚以為無事橫行也、欲於戰士之外、副以作徒車徒步騎、列為正兵、聲罪致討方行而前、彼猶吠犬也、我退則前、我進則走耳、我既正兵不動如山、若其不度逆我顏行、犁庭掃穴、在此日矣、即或遠遁、則勿以首虜為功、無須深入、先於近邊百里。擇取要害。水草善處。築為數城。城萬人守之。且耕且戰。憑高藉深。雖數萬來爭。大征勝後措置為難不若屯築為步步□著也未免頓于堅城之下。我聲援相及。亦無可拔之理。漸次斥遠。廣宣恩信。招納降附。稍築列城數十。棊布星列。然後以大寧開平為塞。東接遼右。西聯獨石。不過三五年。而故土盡復。陵京鞏固。叛逆小酋、不縣首藁街、亦亡逃奔竄、死無處所矣、夫一勞永逸、前志所貴也、松山四百里。一朝而復。近事之驗也。大寧稍廣。三倍於松山止矣。即目前事力。或未可幾。經營數載。慮無難就者。迨而諸酋弗靖、漸次騷除、河套遼陽、畢可圖也、所患因循苟安、無討逆之志、浸啟戎心未可測耳、或曰猛獸弭耳、鷙鳥卑飛、苟有其志、可遂暴著耶、曰非此謂也、兵事貴勢、故有戰勝於廟堂之上者、誠修舉振飭、滅賊為期、政恐未及興事、虜先讋伏矣、大勢在我、先聲後實可也、

