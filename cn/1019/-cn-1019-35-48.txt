曹彦约　二郎之官房陵作五言唐律两章送之

入幕曾沾禄，之官始问津。

边城甘冷淡，世路识艰辛。

责重杯柈省，公馀简册频。

先人清白意，百世尚书绅。

曹彦约

曹彦约　二郎之官房陵作五言唐律两章送之

制阃今染栋，霜台昔范模。

近书先问汝，远念早宽吾。

众论宜迁木，官常合守株。

房陵有佳处，稳稳问征涂。

曹彦约

