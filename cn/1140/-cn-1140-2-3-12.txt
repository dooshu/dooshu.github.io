天妃闸歌【在清河县为诸闸险峻之首】

黄河怒流动地轴十舟九舟愁飜覆临矶作闸为通舟水急还忧石相触挽舟泝浪似升天千夫力尽舟不前巫师跳叫作神语舟人胆落输金钱梨园唱尽迎神曲犹杀牛羊啖水族不尔作难在须臾鲸鲵张口待人肉嗟尔运漕於国为咽?粟米力役家家愁愿持尺牒问阳侯

