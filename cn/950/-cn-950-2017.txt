杨万里　晚寒题水仙花并湖山三首

水仙怯暖爱清寒，两日微暄嬾欲眠。

料峭晚风人不会，留花且住伴诗仙。

杨万里

杨万里　晚寒题水仙花并湖山三首

水面无风也自寒，船门已幕更深关。

莫将若下三杯酒，慱与湖边几点山。

杨万里

杨万里　晚寒题水仙花并湖山三首

链句炉槌岂可无，句成未必尽缘渠。

老夫不是寻诗句，诗句自来寻老夫。

杨万里

