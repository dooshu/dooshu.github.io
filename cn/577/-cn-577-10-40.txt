路逢襄阳杨少府入城戏呈杨员外绾

路逢襄阳杨少府入城戏呈杨员外绾〔一〕


甫赴华州日，许寄员外茯苓一本〔二〕。戏题四韵，附呈许员外为求茯苓。

寄语杨员外，山寒少茯苓。归来稍暄一云候和暖，当为青冥〔三〕。翻动一作倒神仙一作龙蛇窟，封题鸟兽形。兼将老藤杖，扶汝醉初醒。

〔一〕杨绾：鹤曰：《旧书》：绾自贼中赴行在，除起居舍人，知制诰，历司勋员外郎。《新史》不书。

〔二〕茯苓：《龟策传》：下有茯灵，上有兔丝。茯灵在兔丝之下，状如飞鸟之形。

〔三〕：《说文》：斫也。《尔雅》：斪谓之定。郭璞注：锄属。





