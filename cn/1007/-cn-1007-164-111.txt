张栻　和陈择之春日四绝

花落花开总可怜，峤南亦复好风烟。

雨余起我故园梦，漠漠浮鸥水拍天。

张栻

张栻　和陈择之春日四绝

年华冉冉春将半，花事匆匆雨满城。

想复东郊变新绿，未妨携酒趁初晴。

张栻

张栻　和陈择之春日四绝

泗上当时鼓瑟人，风雩岂是乐闲身。

言外默传千圣旨，胸中长有四时春。

张栻

张栻　和陈择之春日四绝

日长渐有简编乐，春半已将樱笋来。

无数青山相慰藉，有时明月共裴徊。

张栻

