【武舞辞】

天眷横流。宅心玄圣。祖功宗德。重光袭映。我皇恭己。诞膺灵命。宇外斯烛。域中咸镜。悠悠率土。时惟保定。微微动植。莫违其性。仁丰庶物。施洽群生。海宁洛变。契此休明。雅宣茂烈。颂纪英声。铿□钟鼓。掩抑箫笙。歌之不足。舞以礼成。铄矣王度。缅迈千龄。（○同上）

（《诗纪》云。已上乐章。诗汇云祖□作。按隋书乐志。祖□上书论乐於文宣之时。至武成时始定四郊、宗庙、三朝之乐。而不著作歌之人。则非□作明矣。今考北史。陆□等制。）

