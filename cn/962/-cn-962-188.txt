姜特立　和杨诚斋题梅山诗卷

洋洋海内服诗声，手决云章万象明。

千仞览辉丹穴凤，三春刷羽上林莺。

蒉桴土鼓有遗韵，牛鬼蛇神无遁情。

才大渺瀰如碧海，蹄涔那改斗澄泓。

姜特立

姜特立　和杨诚斋题梅山诗卷

接武东朝集凤鸾，相如亦预赋梁园。

仆旗我合坚诗壁，授鉿君当坐将坛。

妙似春风薰草木，深於元气入脾肝。

宫墙数仞难窥测，一点曾容豹管看。

姜特立

