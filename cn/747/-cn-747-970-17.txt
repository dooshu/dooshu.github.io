○论宰臣常朝宜拜奏（天成三年十二月中书门下）

逐日常朝宣奉敕不坐，两省官与东西两班并拜，押班宰相不拜。或闻班行所论，承前日有廊餐，百官谢食；两省即各有常厨，从来不拜。或云“侍臣不拜”。检寻故实，不见明规。百寮拜为有廊餐，即承旨合宣有敕赐食。供奉官不拜，亦恐非仪。且左右前後之臣，日面天颜，岂可不拜？臣等商量，今後常朝押班宰臣亦拜，通事舍人亦拜，ト门外放仗亦拜。

