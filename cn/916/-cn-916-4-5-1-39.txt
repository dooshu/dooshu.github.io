【月重轮行】

人生一时。月重轮。盛年安（乐府作焉。）可持。（乐府作恃。注。一作持。）月重轮。吉凶倚伏。百年莫我与期。临川曷悲悼。兹去不从肩。月重轮。功名不勖之。善哉。古人扬声。敷闻九服。身名流何穆。既自才难。既（既字衍文。）嘉运。亦易愆。俯仰行老。存没将何所（乐府无所字。）观。志士慷慨独长叹。独长叹。（○《乐府诗集》四十。本集七。《诗纪》二十四。）

