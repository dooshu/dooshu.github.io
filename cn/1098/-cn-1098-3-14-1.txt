○离席行送彭二

昔子从军巴蜀山。横戈千里何间关坐使麒麟日月焕。行收鱼鸟风云闲。文武才名归一姓。兄弟勋华许谁并。起晚已谢时运倾。当阳再覩乾坤正。陟冈在原来复返。海水天风岁将晚行行白马燕雪深飞飞黄鹄秦云远离堂命酒羽觞疾毕昴盈轩月东出主人留连客离席慷慨为子歌今夕

【辕文曰后半古调逸举结势更矫】

