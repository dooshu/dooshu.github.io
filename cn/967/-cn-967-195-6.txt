李商叟　寿吴宰

神仙风骨本巍峨，日角珠庭气更和。

绛丝丹颜长不老，灞城铜狄会重磨。

风高鹤算三千远，天阔鹏程九万多。

弱水蓬莱归未晚，道山瀛馆看先过。

李商叟

李商叟　寿吴宰

清规三尺信持平，何独声华百里称。

易俗移风乃余事，抑强扶弱见真能。

翩翩气岸真冲斗。湛湛心台清映冰。

为问回资封寿母，不知今昔几人曾。

李商叟

