【荆轲歌】

〖《诗纪》作渡易水歌。注。一曰荆轲歌。〗

〖《史记》曰：燕太子丹使荆轲刺秦王。太子及宾客知其事者。皆白衣冠以送之。至易水之上。既祖取道。高渐离击筑。

荆轲和而歌。为变徵之声。士皆垂泪涕泣。又前而为歌曰云云。复为羽声慷慨。士皆□目。发尽上指冠。於是荆轲就车而去。〗

风萧萧兮易水寒。壮士一去兮（《类聚》无兮字。）不复还。（○战国策燕策三。《史记》刺客列传燕丹子下。《文选》二十八。《书钞》百六。《类聚》四十三。《初学记》一、十五。《御览》六十四、五百七十二。《诗纪前集》二。）

