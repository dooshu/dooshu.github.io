◇自理表

高贵不尚节，亩垄之夫，而箕踞遗类，研密失机，婢妾其性，媚世求显，偷窃银艾，有辱天官，《易》讥负乘，诚高之谓，臣不胜鬼言，谨因千里驿闻。（《水经·淇水注》：「光武建武二年，冀作公廨，未就而亡，后守赵高计功用二百万，五官黄秉、功曹刘适言四百万钱，于是冀乃鬼见白日，道从入府，与高及秉等对，共计校定，为适，秉所割匿，冀乃书表自理，其略言「云云。」，付高上之，高以状闻。诏下，还冀西河田宅妻子焉，兼为差代，以旌幽中之讼。）

