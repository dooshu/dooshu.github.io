刘宰　次姜君玉韵且驾北固新居

车来流水马如龙，北上精蓝西复东。

雅意只贫山在近，高標谁与子相同。

门开正好来三益，文就何妨送五穷。

拟向岩前分半席，可能辟地著邻翁。

刘宰

刘宰　次姜君玉韵且驾北固新居

门外青山跨伏龙，山头未晓日生东。

竹林已喜王戎近，莲社还堪惠远同。

盛事正应符地胜，清才岂必坐诗穷。

欲成善颂陪张老，自笑尊前一秃翁。

刘宰

