晁说之　次韵郭帅和杨使者张茶马溪庄诗

溪庄吟兴浩如神，不似逢时富贵身。

云外黄羊眠竹影，月中赤鲤戏河滨。

扬雄奇字情宜密，张令清谈分自亲。

顾我婆娑徒怅望，柴车霜雪未堪巾。

晁说之

晁说之　次韵郭帅和杨使者张茶马溪庄诗

才气雄豪夙会神，暂劳旌旆远荣身。

使华灿烂高秦岭，笔阵纵横落渭滨。

音出琼瑶疲讽诵，韬轻虎豹贵和亲。

何妨戏作蜂腰句，要看时宜折上巾。

晁说之

