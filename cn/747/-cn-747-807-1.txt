○题山赋

茧吾以群嬉兮，乃恣狎於林壑。窘世路之榛榛兮，匪兹焉而何托。仰基矩之惟旧兮，岂孱眇之彼度。矧崭纡而还农兮，亦靡劳於浚凿。壮神工之骋奇兮，树一峰而中擢。<齿彦>鳌鼻而嘘空兮，涌佛螺而旁络。阜交於艮隅兮，俯川塍而黼错。跻遗堞以仰眩兮，汹瀑巅而电薄。腴卉木以骈昌兮，蔼葩屏而麝幄。滋彩纟卒以纷翔兮，玩韶鲜而戏濯。睹群物之遂性兮，澹吾躬而斯乐。笑殊道以狗强兮，喜夸鹏而蠖。虽穴处而志扬兮，邈轩肆於宏廓。借家国之未忘兮，鄙荣伸而陋约。贞明而自勖兮，行与息而靡怍。

