后帝


后皇帝，名禅，昭烈之子。在位四十一年。蜀汉先后共四十四年，而为魏所并。





“先帝创业未半，而中道崩殂。今天下三分，益州疲敝，此诚危急存亡之秋也。然侍卫之臣不懈于内，忠志之士忘身于外者，盖追先帝之殊遇，欲报之于陛下也。诚宜开张圣听，以光先帝遗德，恢弘志士之气，不宜妄自菲薄，引喻失义，以塞忠谏之路也。亲贤臣，远小人，此先汉所以兴隆也；亲小人，远贤臣，此后汉所以倾颓也。先帝在时，每与臣论此事，未尝不叹息痛恨于桓、灵也。臣本布衣，躬耕南阳，苟全性命于乱世，不求闻达于诸侯。先帝不以臣卑鄙，猥自枉屈，三顾臣于草庐之中，咨臣以当世之事，由是感激，遂许先帝以驱驰。后值倾覆，受任于败军之际，奉命于危难之间，尔来二十有一年矣。先帝知臣谨慎，故临崩寄臣以大事也。受命以来，夙夜忧惧，恐付托不效，以伤先帝之明。故五月渡泸，深入不毛。今南方已定，兵甲已足，当奖率三军，北定中原，庶竭驽钝，攘除奸凶，兴复汉室，还于旧都。此臣所以报先帝而忠陛下之职分也。至于斟酌损益，进尽忠言，则攸之、祎、允之任也。愿陛下托臣以讨贼兴复之效，不效，则治臣之罪，以告先帝之灵。责攸之、祎、允等之慢，以彰其咎。陛下亦宜自谋，以咨诹善道，察纳雅言，深追先帝遗诏。臣不胜受恩感激。今当远离，临表涕零，不知所言。”遂行。

南阳，是郡名，即今河南南阳府。泸，是水名，在今四川泸州，春夏有瘴气，人不敢渡。不毛，是蛮夷中不生草木之地。

汉后主建兴五年，丞相诸葛亮出军汉中，欲伐魏以图中原，临行时上表说道：“先帝与臣，本图恢复中原，削平僭乱，重兴汉室，这事业未曾做得一半，便中道崩殂了。如今天下三分，北有曹魏，东有孙吴，未能混一。我止得益州一隅之地，又当百姓疲敝，强不如魏，富不如吴。他这二方都思量吞并我，这是何等危迫存亡不能自保之际。然内而左右侍从之臣，不懈其志，外而忠义志节之士，不顾其身，以图转危为安，易亡为存者，盖先帝平日优礼贤士大夫，深得其心，至今犹追想其恩遇之隆，图报无由，以陛下是先帝亲子，都要就陛下身上，效些功劳，以报答先帝之殊恩，故内外同心有如此耳。今陛下当思基业之重，时势之艰，内外旧臣所以报效之意，正该信任不疑，凡一切宫府的事，都与他谋议，务开广圣听，以光显先帝遗下的恩德，益成其所未成。且以恢弘志士之气，使他无所疑虑，尽心竭力，智者为之谋，勇者为之死，才不负贤士大夫仰望的本意。岂可妄以爱憎，自处菲薄，引喻不当，违忤正言，以闭塞忠谏之路哉！且国家之兴衰，系于君子小人之进退，这二者相为消长，不可并立。能亲信贤臣，斥远小人，用舍停当，则政事自然修举，此先汉高祖、文、景、武、宣诸帝所以兴隆也；若亲近小人，疏远贤臣，用舍颠倒，则政事必然昏乱，此后汉桓、灵二帝所以倾颓也。追思桓、灵之时，如单超、曹节等，专权擅政，浊乱海内，本是小人所当疏远者，他反尊信之，惟言是听；如李固、陈蕃等，刚方正直，忠于国家，本是贤臣所当亲信者，他反诛戮之。又立为党禁，残害善良，以致群小得志，窃弄朝权，董卓乱之于前，李催、郭汜乱之于后，曹操、孙权等遂乘时窃据，把天下都败坏了，深可叹恨。先帝在时，每与臣论此事，未尝不叹息痛恨于桓、灵二帝也。今可不以为鉴戒哉！臣本是布衣贫贱之士，遭世之乱，隐居南阳，以耕田为业，但求苟活性命于乱世而已，并不求声名闻达于诸侯，以希图富贵。不意先帝偶闻臣名，不以臣为卑贱鄙陋，乃轻自妄屈，三次访臣于草庐之中，必求相见。及一见，即问臣以当世之事，情投意合，言听计从。臣因此受知感激，遂许身先帝，愿与戮力驱驰。未几值曹操南破荆州，先帝仓皇逃避，几至倾覆，臣于此时受委任于败军之际，奉使命于危难之间，往说孙权，共拒曹操，驱驰艰险，不敢自爱，幸而竟济大难，以报先帝知遇之恩。自此以来，二十有一年矣。臣事先帝既久，先帝察臣益深，知臣平素谨慎，任事不苟，故临崩顾命，特把讨贼兴汉的大事，付托与臣，非轻授也。臣自受命以来，夙夜忧惧，恐才小力弱，有负委任，不见功效，以伤先帝知人之明。故勉强奋厉，不敢惮劳，五月渡泸，当炎暑，冒瘴气，提军深入塞外不毛之地，七擒孟获，遂平南夷，收其地所出金漆牛马等物以给军资。今南方已定，兵甲已足，正当乘此时，奖劝率励三军之众，北伐曹魏，平定中原，庶竭臣驽钝之力，攘除奸凶之徒，兴复汉室，仍还洛阳旧都。此臣所以报答先帝之恩遇，而尽心于陛下之职分当如此也。至于宫中府中，一切事务，刑赏与夺，斟酌停当，损其太过，益其不及，归于平明，进尽忠言，献可替否，匡辅主德，这乃是侍中郭攸之、费祎，侍郎董允等的责任。三人任其内，以佐主治民；臣任其外，以讨贼兴复。各当专责，以佐其成。臣愿陛下专托臣以讨贼兴复之效，若不能诛灭曹魏，兴复汉室，是臣上负先帝，罪何可辞，则当治臣之罪，以告先帝之灵。若攸之、祎、允等，不能尽忠斟酌，慢弃职业，是其仰负陛下，咎将谁诿，亦当责诸臣之慢，以明著其失职之咎。然有言而不尽，其过在臣；尽言而不听，其过在君。陛下亦宜反己自谋，以咨诹善道，察纳雅言，无塞忠谏之路，深追先帝遗诏，所以付托于臣，及简拔攸之、祎、允等的意思，使皆得以尽其职。此又臣之望于陛下者也。臣不胜受恩感激之至。今当远离，临表涕零，不知所言。”表既上，于是率师前往汉中伐魏。

观孔明此表，惓惓忠爱之意溢于言外。后儒谓其言与《伊训》、《说命》相表里，良不为过。至论君子小人之用舍，关乎先汉后汉之兴亡，于君德治道，尤为切要。其后孔明既没，蒋琬、董允亦相继以亡，而黄皓、陈祗等用事，遂亡其国。然后知孔明之言，深中后主之病，实万世之龟鉴也。





卷之十三





