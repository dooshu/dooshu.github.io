○奏请停徵久远逋悬疏

伏奉诏敕云，度支使所奏，令臣设计徵填当州贞元二年，逃户所欠钱四千四百二十贯。臣当州管田二千一百九十七倾，今已旱死一千九百顷有馀。若更勒徇度支使所为，必惧史官书陛下於大旱中徵三十六年前适悬，臣任刺史，罪无所逃。臣既上不副圣情，下不忍鞭笞黎庶，不敢轻持符印，特乞放臣归田。

