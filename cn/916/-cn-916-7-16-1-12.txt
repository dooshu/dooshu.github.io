【三日侍华光殿曲水宴诗】

薰（《初学记》作董。）祓三阳暮。濯禊（岁时杂咏作拔。文苑云。杂咏作伎。）元巳初。皇心眷（《类聚》作□卷。）乐饮。帐殿临春渠。豫游高夏谚。凯乐盛周居。复以焚（《类聚》作禁。）林日。丰茸花树舒。羽觞环阶转。清澜傍席疏。妍歌已嘹（《初学记》作寥。岁时杂咏同。文苑作赓。）亮。妙舞复纡馀。（岁时杂咏作徐。）九成变丝竹。百戏起（岁时杂咏作动。文苑云。杂咏作动。）龙鱼。（○《类聚》四。《初学记》四。古今岁时杂咏十六。文苑英华百七十二。《诗纪》八十七。）

