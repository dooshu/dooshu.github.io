竹枝词



曹氏妙清，字比玉，号雪，钱塘人。工诗，善鼓琴，行草皆有法度。事母孝谨，三十不嫁，而风操可尚。尝和杨廉夫《竹枝》词云：



美人绝似董妖娆，家住南山第一桥。



不肯随人过湖去，月明夜夜自吹萧。



廉夫答妙清云：



红牙管带紫里毫，雪水初融玉带袍。



写得薛涛萱草帖，西湖纸价顿能高。



玉带袍者，曹之名砚。萱草帖者，状其孝也。



