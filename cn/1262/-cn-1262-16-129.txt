海瑞：

海忠介巡抚江南，华亭徐文贞(阶)家居，子仆积横，讼牒山积，谋于珥笔，并不称意。昆山某年十九，最后至，见各案俱不视，第曰扬汤止沸，不如釜底抽薪。文贞闻而善之，询其策。对曰，相公柄国久，愿假尺一之书，走长安故人足矣，勿与此曹子角胜也。即如其言，致书冯保，又贿给事嘉兴戴凤祥等，劾罢中丞，徐氏之讼熄。操缦既熟，其后凡异彼者，俱以孔方挠之。乌程董氏亦然。



