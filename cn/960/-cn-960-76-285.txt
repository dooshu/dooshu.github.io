胡仲弓　钱塘潮图

轻绡淡墨天冥冥，眼中似觉封西兴。

银山大浪万鼓过，海潮逆上江倒行。

前年南游此饯别，亲友握手难为情。

酒酣拂袂不忍顾，欹枕仰看云帆轻。

平生当迹半天下，摇毫掉舌终何成。

并州故乡真可画，新生白发星星明。

胡仲弓

胡仲弓　钱塘潮图

吴缣半幅浪如堆，开卷晴窗殷地雷。

一见野人心自爽，中秋曾看夜潮来。

胡仲弓

