释印肃　金刚随机无尽颂　如理实见分第五

达得真如理，三界唯心起。

如今心地也无，六道凭谁拟。

释印肃

释印肃　金刚随机无尽颂　如理实见分第五

方明实见身，见身非是身。

法身无所得，非相本来人。

释印肃

释印肃　金刚随机无尽颂　如理实见分第五

如来非所说，要解无说说。

将无闻为闻，方达西来诀。

释印肃

释印肃　金刚随机无尽颂　如理实见分第五

凡有即虚名，恰似晓天云。

日高风一扫，万里廓然明。

释印肃

释印肃　金刚随机无尽颂　如理实见分第五

赤水珠难隐，无限人捞捃。

罔象性无求，得了何凭准。

释印肃

释印肃　金刚随机无尽颂　如理实见分第五

华胥梦易惺，尽属髑髅精。

却将梦说梦，何日得超升。

释印肃

释印肃　金刚随机无尽颂　如理实见分第五

谁知席帽下，今日犹疑怕。

独有裴相知，鼻孔辽天跨。

释印肃

释印肃　金刚随机无尽颂　如理实见分第五

元是昔愁人，昔愁元本真。

迷已为物者，沦却受辛勤。

释印肃

