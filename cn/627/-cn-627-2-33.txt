李翰林祁

祁，字一初，茶陵人。元統元年進士，應翰林文字。母老，就養江南，授婺源州同知，锤江湖提
舉副提舉。母憂，解職，隱居永新山中。入國朝，力辭徵辟，年七十餘卒。一初為左榜進士第二人，其右榜第二則余闕廷心也。嘗為廷心序『靑陽集』，自以不得来一障效死如廷心為惧。
又以為委質事人，不可終負，見諸詠王明妃及和王子讓之詩。子讓名禮，陵人，亦一初同年進士，元亡，累辟不出，以鐵拄杖採詩山谷間者也。國兵入永新，一初被傷，儒衣冠僵仆道左。總
制新安余茂遣人舁歸，辟正舍禮之。歿而刻其遺文，為『雲陽先生集』十卷。少師文正公東陽，一初五世諸孫也，弘治中歸茶陵，刻石以表其慕。



