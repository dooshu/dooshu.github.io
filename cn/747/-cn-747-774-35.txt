○为河东公上李相公状

某顽谢雕镌，散惭绳墨，敢言人地，可至圭符。三刀之占，已闻於为郡；万里之相，复起於封侯。而效若豪轻，功如发细。纵欲志兼冰蘖，性约韦弦，才可立身，未能报主。昨者谁谓尢异，忽致迁升，官逾三命之尊，秩总六条之首。深惟速谤，是切固辞。而假器如前，循墙无及。方兹有，敢以为荣。相公优礼藩维，宏宣渥泽，与之不吝，期以有成。亦既思维，莫能负荷，但当驱羊而鞭其最後，牧马而去其害群。极力训齐，悉心董正。冀无虞前敌，取效他年，用报国恩，兼酬庙算。伏惟特赐恩察。

