只要装扮得时髦


一种西式便帽，合六瓣为之，软胎，前有帽檐，近日华人盛行之，改西装者无论矣，即长衫马褂之流，头上亦顶此帽，亦一时风会所趋也。华人小帽，向惟以黑缎为之；此帽则灰色者，白色者，蓝者，黄者，五色缤纷，初无定制。前日于剧场中竟见一戴绿色者，甚以为异。或曰：“只要装扮得时髦，便是戴了绿帽，也没甚要紧。”





