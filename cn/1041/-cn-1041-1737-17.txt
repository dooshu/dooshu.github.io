仲并　奉陪舅丈祠书彦平主簿兄游慧聚终日小饮上方待月再历妙峰诸胜处用

凭高情不浅，尽日倚胡床。

云散他山雨，风来古殿香。

一川横晚照，重阁枕秋光。

欲写无穷意，诗凡不擅场。

仲并

仲并　奉陪舅丈祠书彦平主簿兄游慧聚终日小饮上方待月再历妙峰诸胜处用

迎宵山吐月，不受寸云吞。

看影筛林杪，移尊藉石根。

参差明梵刹，一二数烟村。

高处僧眠示，携筇试打门。

仲并

