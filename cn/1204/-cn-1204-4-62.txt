◎王安石集句

王荆公筑草堂於半山，引八功德水作小港，其上叠石作桥。为集名填菩萨蛮云："数间茅屋闲临水。窄衫短帽垂杨里。花是去年红。吹开一夜风。 梢梢新月偃。午睡醒来晚。何物最关情。黄鹂三两声。"後黄豫章戏效其体云："半烟半雨桥畔。渔翁醉著无人唤。疏懒意何长。春风花草香。 江山如有待。此意陶潜解。问我去何之。君行即自知。"［能改斋漫录］

