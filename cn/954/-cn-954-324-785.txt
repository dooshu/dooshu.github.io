陈著　兄弟醵饮访雪航次弟观韵地

天女多年为散花，晚年来此寄年华。

贫因好客甘如荠，诗解醒人苦似茶。

入室漫为云作主，开窗惟许月通家。

有时得句忙题处，满壁淋漓字湿鸦。

陈著

陈著　兄弟醵饮访雪航次弟观韵地

梦断天边飞佩霞，短筇松路趁溪斜。

归鸦山外烟如画，过雁云閒雪欲花。

跌岩琴书谁我辈，承平钟鼓自僧家。

从今载酒须同醉，兄已头童弟发华。

陈著

