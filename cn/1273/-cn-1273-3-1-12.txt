有书时事者为赘其卷端　四首


化碧三年血有痕，当时哀感满乾坤，鹑维剪后天方醉，无路排云叫九阍。

此局全输莫认真，东南风急海扬尘；世间傥有虬髯客，未必扶馀别属人。

残山剩水冷斜晖，独向西风泪满衣；皂帽藜床成底事，全家辽海管宁归。

人间成败论英雄，野史荒唐恐未公。古柳斜阳围坐听，一时谈笑付盲翁。





