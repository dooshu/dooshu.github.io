【老】


（先秦）周王朝畿外最高地方长官二伯之别称，亦为列国诸侯、大夫之大臣及家臣之通称。《礼记·王制》：“属于天子之老二人，分天下为左、右，曰二伯。”郑玄注：“老谓上公。”《礼记·曲礼》下：“五官之长曰伯。”同前书：“国君不名卿老世妇。”郑玄注：“卿老，上卿也。”《左传·昭公十九年》：“寡君与其二三老曰。”孔颖达疏：“二三老，郑之卿大夫也。”郑注云：“大夫曰老。”《仪礼·聘礼》：“授老币。”疏曰：“大夫家臣曰老。”《左传·昭公元年》：“不宁唯是，又使围蒙其先君，将不得为寡君老，其蔑以复矣！”杨伯峻注：“《礼记·王制》：‘属于天子之老二人’，注：‘老谓上公。’《礼记·曲礼》下：‘国君不名卿老世妇’，注‘卿老，上卿也。’《仪礼·聘礼》：‘授老币’，疏：‘大夫之家臣曰老’，则天子诸侯大夫之臣之长皆曰老。杜注：‘大臣称老。惧辱命而黜退。’”





