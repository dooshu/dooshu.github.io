申素园先生挽词①

其一


① 甲申之难，先生死焉，长公凫盟，时方叩阙请恤。
乾坤何事竟沧桑，野草燐燐碧血光。
浩气自能昭日月，忠魂原不计蒸尝。
定为精卫填东海，时驾文螭览大荒。
况有遗孤嵇绍在，彩毫五色倍琳琅。

其二

鹤厅清切汉官仪，忆共先人结绶时。
交映鹓鸾趋魏阙，双骑箕尾到坤维。
山川不瘗苌弘血，风雨犹悬姑蔑旗。
一望寒烟迷华表，遥瞻松柏倍凄其。

