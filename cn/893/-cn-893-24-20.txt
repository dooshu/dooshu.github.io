咏邻女东窗海石榴





《太平广记》：新罗多海红并海石榴。唐赞皇李德裕言：花名中带“海”者，悉从海东来。



鲁女东窗下，海榴世所稀。

珊瑚映绿水，[一]未足比光辉。

清香随风发，[二]落日好鸟归。

愿为东南枝，低举拂罗衣。

无由一攀折，引领望金扉。[三]

[一]潘岳《安石榴赋》：“似长离之栖邓林，若珊瑚之映绿水。”



[二]《古诗》：“清商随风发。”



[三]潘岳诗：“引领望京室。”王延寿《鲁灵光殿赋》：“排金扉而北入。”张铣注：“扉，门扉也。”





