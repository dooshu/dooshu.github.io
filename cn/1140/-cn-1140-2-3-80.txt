程穆倩印薮歌

黄山山人真好奇性癖膏肓不可治雕镂文字寿琬琰虫鱼错落蟠蛟螭苦心爱者有数子摩挲只字等禹碑亦如昌黎推作者险奥不废樊宗师九月?关木叶下山人邂逅同僧舍自言好古非雕虫篆籕周秦足方驾诘曲迷离多不辨相逢十人九人诧可怜古籍秦火焚存者如缕金石文岣嵝钟鼎尽奇字恍惚夭矫凌浮云今人能手类刻木仰唇俯足徒纷纷岂若山人眼空六书与八分惊魂骇目天下闻噫嘻山人好古不能长得食何如归老黄山三十六峯之南北赤文绿字藏其间风雨千年无剥蚀

