刘克庄　送游潮州二首

霜简刚言璧有瑕，清朝耳目不应差。

醉翁绝少环滁饮，范老何心庆朔花。

省库钱皆留享士，高斋琴却带还家。

邵平旧圃元无恙，未必封侯胜种瓜。

刘克庄

刘克庄　送游潮州二首

虽森画戟惟清啸，因讨红巾有雪髯。

孟子曾称伯夷隘，汉人亦议弱翁严。

交游皆叹遗公误，仇怨犹言太守廉。

可惜遒人官久废，此诗湮郁在闾阎。

刘克庄

