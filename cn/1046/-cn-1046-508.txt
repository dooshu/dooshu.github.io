王炎　再用前韵答继周丈二首

云路鵷鸿度九关，谁知雾豹隐南山。

追怀先世交朋旧，幸拜英姿丈席间。

叹我壮年犹白发，知公美有养朱颜。

运斤肯试成风巧，当许抠衣侍燕閒。

王炎

王炎　再用前韵答继周丈二首

士女春游喜得晴，焚香燕坐太清生。

绕枝乌鹊如要语，排闼青山不待迎。

倦客琴书来寓处，前人杖屦昔经行。

平生父党惟公在，发药宜闻謦欬声。

王炎

