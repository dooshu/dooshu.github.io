○僧伽罗刹集经后记



大秦建元二十年十一月三十日，宾比丘僧伽跋澄，于长安石羊寺口诵此经，及毗婆沙佛图罗刹，翻译秦言未精。沙门释道安，朝贤赵文业，研核理趣，每存妙尽，遂至留连；至二十一年二月九日方讫。且婆须蜜经及昙摩难提口诵增一阿含并幻网经，使佛念为译人。念乃学通内外，才辩多奇，常疑西域言繁质，谓此土好华，每存莹饰，文句减其繁。长安公赵郎之所深疾，穷校考定，务存典骨，既方俗不同，计其五失，梵本出此以外豪不可差。五失如安公《大品序》所载。余既预众末，聊记卷后，使知释赵为法之至。（《释藏迹》十。）



