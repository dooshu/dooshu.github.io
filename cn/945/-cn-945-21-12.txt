代宰相贺太阳不亏表

臣某等言伏覩司天监翰林天文院今月一日太阳当亏日五更五点後西南方起苍黑云良久徧天霠暗至辰时不见亏蚀与不蚀同者玄德升闻灵符显发三辰式叙万国仰瞻凡在照临咸增庆拚臣某等中谢窃以薄蚀之数盖天象之常文推步而知由日官之谨职苟云物蔽亏而表异乃乾坤眷佑以储祥伏惟尊号皇帝陛下奉若元符诞膺骏命用忧勤而致治体慈俭以化人先而不违实道侔於洪覆寛以御衆遂泽浸於羣生聿臻下武之期光啓同文之运而万方有过必形罪已之言九叙惟歌犹切无灾之惧近者历官以告辰象或亏逮隂生慝作之辰无伐鼓用币之事而陛下斋庄寅畏端委劳谦对越穹旻畴咨旰昃朱丝营社博访於旧章紫宸罢朝特申於明诏果至诚之昭格致玄感以冥符油然作云才肤寸而自合吐者外壤谅侧管以难窥允谓休徵式昭景贶臣等幸尘近列获覩殊祥欢拚之诚倍越常品伏望宣付史氏书之简编传示方来用光册府臣等云云

