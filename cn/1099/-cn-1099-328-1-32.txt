○答三邊總督鄭範溪計順義襲封事 【 順義襲封】

辱示虜情及諭扯力艮夷使云云悉中機宜、具服雄略、襲王之事。大都属之黃酋。但須將今年貢市事早早料理。以見表誠悃。而後可為之請封。諺云若將容易得、便作等閒看、務令大柄在我。使之覬望懇切而後得之、乃可經久。然虜情多變。亦難預設。時三娘子憎黃酋老病不肯與聚也聞近日恰酋與虜婦及諸酋議論不合。頗為失歡。若果有此。且任其參差變態。乃可施吾操縱之術也。順義　卹典、属部議覆、仍當于　旨中從厚以示　天恩、

