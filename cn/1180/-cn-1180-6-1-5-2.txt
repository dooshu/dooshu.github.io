进世宗御笔疏


先该臣等面奏，以皇上圣龄日长，乞留神政务，省览章奏；暇时间取皇祖世宗皇帝所亲批旧本览阅，以为裁决庶务之法，已荷圣明嘉纳。

兹臣等恭查阁中所藏皇祖亲笔圣谕六十三道，御制四十四道，圣旨并票帖共七十道；又于纂修馆中，拣得嘉靖十年起至二十年止亲批奏、题本，共六十五本，进上睿览。

恭惟我世祖天纵聪明，继统之后，二十年间励精图治，孜孜问学，其英谟睿断，诚有作前代帝王所能及者。伏望皇上万几之暇，特加省阅，则致理之方，不外于法祖而得之矣。





