王同祖　时事感慨

壮心如铁气填膺，万里中原尚虏尘。

一枕西风两行泪，封疆谁是死绥人。

王同祖

王同祖　时事感慨

羽书昨夜下长安，胡骑髒髒犯蜀关。

愁杀闺中年少妇，朝朝空望戍夫还。

王同祖

王同祖　时事感慨

襄州蹀血荆州乱，千里金汤狐兔凭。

未定攀城关羽死，汉民何日见中兴。

王同祖

王同祖　时事感慨

蜀又交侵淮又危，江湖风浪沸潢池。

连朝云气浓於墨，想是英雄血战时。

王同祖

