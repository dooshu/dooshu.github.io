夫妇第二


有男女，则有夫妇，故夫妇为第二章





夫妇之道，参配阴阳，通达神明，信天地之宏义，人伦之大也。是以《礼》责男女之际，《诗》著《关雎》之义。由斯言之，不可不重也。

这一节是说夫妇所系之重。

参，是并立而为三。配，是对。达，是通。宏，是大。《礼》，是《礼记》。《诗》，是《诗经》。《关雎》，是《诗经》的篇名。

大家说：夫妇之道甚大。刚柔相济，足以参配阴阳；和敬相与，足以通达神明。乃天地自来之大义，人伦故有之大节也。是以《礼记•昏义篇》言男女之际，甚为可贵；《诗经•关雎》章于好逑之义，发之甚明。由是言之，则知夫妇之道，不可不重也。





夫不贤，则无以御妇；妇不贤，则无以事夫。夫不御妇，则威仪废缺；妇不事夫，则义理堕阙。方斯二者，其用一也。

这一节是说夫妇相须为用。

御，是管束的意思。堕，是落。方，是比方。

大家说：夫有夫之道，妇有妇之道。若夫不能尽夫道而不贤，则不能管束其妇；妇不能尽妇道而不贤，则不能承事其夫。夫不能管束其妇，则夫之威仪废缺，便不成个夫主了；妇不能承事其夫，则妇之义理堕阙，便不成个妇人了。以此比方，可见夫妇二人，虽有男女不同，其相须为用，所系甚重之义，则一也。





察今之君子，徒知妻妇之不可不御，威仪之不可不整，故训其男，检以书传，殊不知夫主之不可不事，礼义之不可不存也。但教男而不教女，不亦蔽于彼此之数乎！

这一节是说后世之人徒知教训男子，不知教训女人。

君子，指父母说。检，是检阅。传，是传记。蔽，是遮隔。数，是分数。

大家说：我看今之为人父母的，只知为妇人者不可不着夫主管束，做夫主的威仪不可不整齐，故专教训男子，检阅书传，讲明道理，使他好管束妇人。却不知女人也要承事夫主，也要存守女人的礼义。若只教训男子，而不教训女人，则于男女分数之重，不亦遮隔而不明乎！





《礼》：八岁始教之书，十五而至于学矣。独不可依此以为则哉？

这一节是说教训男子之法，欲为人父母者，依此以教女也。

《礼》，是《礼记》。书，是写字记事。至，与“志”同。则，是法则。大家说：《礼记》上说，男子之生，自八岁时，便教他写字记事。到十五岁，则教他志于成人之学。夫教男子之法如此，今独不可依此法以教女子乎？





