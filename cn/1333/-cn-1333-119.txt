黄白


颜色之尚，历代不同：夏尚黑，商尚白，周尚赤，近代尚黄，而西人则尚白。或谈论此中之理，有言以方位而尚者，有谓因五行生克之说而尚者。或曰：“皆非也，随其心之所好以为尚耳。近代人莫不想发财，心之所好者惟黄白物：外国人之想发财，不过想赚中国的银子，故尚白。中国人想发财，乃想赚外国人的金子，故尚黄也。”





