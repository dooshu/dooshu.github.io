李流谦　抵简池呈元质进孺二首

持此迂愚漫浪身，忍惭一出竟何营。

枕边客意兼寒意，门外溪声似雨声。

易办蓬蒿三亩宅，可无藜苋一杯羹。

青衫岂是官人样，白鸟私居说败盟。

李流谦

李流谦　抵简池呈元质进孺二首

竹生稚子鹤生雏，重到君家旧隐居。

病后苦无多酌酒，别来唯有自钞书。

身方逐食从飘荡，学久师心恐阔痚。

惭愧故人想念意，欲行为我少踌躇。

李流谦

