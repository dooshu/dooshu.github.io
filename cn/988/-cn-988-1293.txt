苏辙　舟过严陵滩将谒祠登台舟人夜解及明已远至桐庐望桐君山寺缥缈可爱

扁舟匆草出山来，惭愧严公旧钓台。

舟子未应知此恨，梦中飞楫定谁催。

苏辙

苏辙　舟过严陵滩将谒祠登台舟人夜解及明已远至桐庐望桐君山寺缥缈可爱

严公钓濑不容看，犹喜桐君有故山。

多病未须寻药录，从今学取衲僧闲。

苏辙

