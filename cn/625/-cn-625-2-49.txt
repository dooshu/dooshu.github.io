聖賢愚賤之生

造物以愛育生人爲大德則人之生也卽不能
盡聖賢而靈性通賦亦宜造質不遠卽不能盡
冨貴而利用通亨亦宜造位不遠何乃聖賢不
數數而庸愚偏多甚有庸愚之極者富貴不數
数而貧賤偏多甚有貧賤之極者君子日此正
西字通
神怪
恒生
百五下
造物之所以愛育生人也兩賢不相事兩貴不
相使假如堯舜湯武之世元愷伊周在位舉朝
野之人亦皆元愷伊周其才則是满朝野之人
皆當執政皆當富貴層纍相使誰爲隷臣誰爲
胥史誰為輿臺亂之道也故必有共驩桀紂之
至不仁以顯堯舜惕武之至仁而又有唐虞殷
周之臣庶以供元愷伊周之任用庻幾大小想
維德賢相役上不失官民狎其野而厝天地千
清寧之極造物愛育生人之德孰大于是


