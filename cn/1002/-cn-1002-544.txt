曾丰　余蓄石屏风十游稚宜喜而求之辄遗其一侑以五绝

月走地中忙丧精，化为异石琢为屏。

其中幻画山河影，不止数峰江上青。

曾丰

曾丰　余蓄石屏风十游稚宜喜而求之辄遗其一侑以五绝

巨灵神手造江山，潜写为图置石间。

岁久石为图所变，一重峦下一重湾。

曾丰

曾丰　余蓄石屏风十游稚宜喜而求之辄遗其一侑以五绝

太行王屋两嵯峨，移置石图置石间。

指似行人无识者，化身吾恐是夸娥。

曾丰

曾丰　余蓄石屏风十游稚宜喜而求之辄遗其一侑以五绝

后土心恬不爱奇，祁阳人故得私之。

我新取道祁阳过，鬼发其藏使见随。

曾丰

曾丰　余蓄石屏风十游稚宜喜而求之辄遗其一侑以五绝

大道要为天下公，割吾所爱以归侬。

北窗不在西湖上，惊见飞来湖上峰。

曾丰

