○授成希ρ忠州王进诚严州刺史等制

敕。具官成希ρ等。溯峡而上，逾岭而出，其人多处险而错居。处险难制，错居难齐。非尝试其才，素习其俗，未可为其理也。希ρ以敏知变，而不矜雄勇之材。尝试於忠，人皆便之。统帅上言，乃命真守。师长之秩，诸侯所荣。进诚自戎入华，久处遐徼之地。习南方之俗，思还其居。勋帅举之，刻印而当吾委寄，咸被宠光。处险错居，各懋为理。可依前件。

