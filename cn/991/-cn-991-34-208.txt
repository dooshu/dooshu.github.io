汪元量　西湖旧梦

南高峰对北高峰，十里荷花九里松。

烟雨楼台僧占了，西湖风月属吾侬。

汪元量

汪元量　西湖旧梦

如此湖山正好嬉，游人船上醉如泥。

黄莺不入垂杨柳，却立海棠花上啼。

汪元量

汪元量　西湖旧梦

红桡绿舫眜清波，露脚斜飞湿芰荷。

回首涌金门外望，里河独自沸笙歌。

汪元量

汪元量　西湖旧梦

嵯峨云髻簇金钿，血色罗裾湿晓烟。

陌上相逢通一笑，第三桥下是奴船。

汪元量

汪元量　西湖旧梦

溶溶漾漾碧粼粼，船去船来不碍人。

日午中官传上旨，内家宣赐玉堂春。

汪元量

汪元量　西湖旧梦

月香水影逋梅白，雨色晴光坡柳青。

一箇销金锅子里，舞裾歌扇不曾停。

汪元量

汪元量　西湖旧梦

帝城官妓出湖边，尽作军装斗画船。

夺得锦标权遗喜，金银关会赏婵娟。

汪元量

汪元量　西湖旧梦

王孙挟弹打鸳鸯，红藉花前世界凉。

揭起蓬窗弄湖水，潜螭双眼射金光。

汪元量

汪元量　西湖旧梦

芙蓉照水桂香飘，车马纷纷度六桥。

锦幔笼船人似玉，隔花相对学吹箫。

汪元量

汪元量　西湖旧梦

六花飞舞似鹅毛，丞相身穿御赐袍。

不念长安有贫者，下湖打鼓饮羊羔。

汪元量

