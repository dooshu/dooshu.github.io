◇奔楚过周辞於周行人

天子陪臣盈，得罪於王之守臣，将逃罪。罪重於郊甸，无所伏窜，敢布其死：昔陪臣书，能输力於王室，王施惠焉。其子，不能保任其父之劳。大君若不弃书之力，亡臣犹有所逃。若弃书之力，而思之罪，臣戮余也，将归死於尉氏，不敢还矣。敢布四体，唯大君命焉。（《左传》襄二十一年，栾盈过於周，周西鄙掠之，辞於行人。王使司徒禁掠栾氏者。）

