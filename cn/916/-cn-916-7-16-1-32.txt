【酬陆长史亻垂诗】

王粲始一别。犹且（文苑云。集作自。）叹风云。况余屡之远。与子亟离群。如何持此念。复为今日分。分悲宛（《诗纪》云。一作怅。）如昨。弦望殊挥霍。行舟虽不见。行程犹可度。度君路应远。期寄新诗返。相望且相思。劳朝复劳晚。（文苑云。集作相望接风烟。相思劳岁晚。）薄暮阍人进。果得承芳信。（文苑云。集作讯。）殷勤览妙书。留连披雅韵。冽洲（《诗纪》云。一作州。）财（文苑云。集作宋本裁。）赋总。慈山行（文苑云。集作非。）旅镇。已切临睨情。遽动思归引。归欤不可即。前途方未极。览讽欲谖诮。研寻还慨息。来喻勖雕金。比（文苑作此。注云。宋本比。）质非所任。虚薄无时（文苑云。集作举无。）用。徘徊守故林。屏居青门外。结宇霸城阴。竹庭已南映。池牖复东（文苑云。集作西。）临。乔柯（文苑作枝。）贯檐上。垂条拂户阴。条开风暂入。叶合影还沈。帷屏溽早露。阶ニ扰昏禽。衡门谢车马。宾席简衣簪。虽愧阳陵（文苑作春。《诗纪》云。一作春。）曲。宁无流水琴。萧条聊（文苑云。集作寡。）属和。寂寞少知音。平生竟何托。怀抱共君深。一朝四美废。方见百忧侵。曰余滥官守。因之溯庐久。（文苑作九。《诗纪》云。一作九。）水接浅原（文苑作源。）阴。山带荆门（文苑云。集作台。）右。从容少职事。疲病疏僚友。命驾独寻幽。淹留宿庐阜。庐阜擅高名。□□（文苑云。集作迢迢。）凌太清。舒云类紫府。标霞同赤城。北上（文苑作山。）轮难进。东封马易惊。未若兹山险。车骑息逢迎。山横路似绝。径侧树如倾。蒙笼乍一启。□累□危无暂平。倚严忽回望。援萝遂上征。乍观秦帝石。复憩周王城。交峰隐玉ニ。（文苑作流。）对涧距金楹。风传凤台□。云渡洛宾笙。紫书时不至。丹炉且未成。无因追羽翮。及尔宴蓬瀛。蓬瀛不可托。怅然反城郭。时过马鸣院。偶憩鹿园阁。（文苑作日斜归路远。偶憩庵园阁。）既异人世（文苑作商人。）劳。聊比化城乐。影塔图花树。经台总香药。月殿曜朱幡。风轮和宝铎。园桓（文苍作援。《诗纪》云。一作垣。）即重岭。阶基仍巨壑。朝猿（文苑作□。《诗纪》云。一作□。）响甍栋。夜水声帷薄。馀景骛登临。方宵尽谈谑。谈谑有名僧。慧义似传灯。远师教逾阐。生公道复弘。小乘非汲引。法善招（文苑作忘。）报能。积迷顿已悟。为欢得未曾。为欢诚已往。坐卧犹怀想。况复心所积。（文苑作亲。《诗纪》云。一作亲。）兹地多谐赏。惜哉无轻轴。更泛轮（文苑云。一作沦。）湖上。可思不可见。离念空盈荡。贾生傅南国。平子相东阿。优游匡赞罢。纵横辞赋多。方才幸同贯。无令绝咏歌。幽谷虽云阻。烦君计吏过。（○文苑英华二百四十。《诗纪》八十七。）

