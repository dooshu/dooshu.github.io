杨冠卿　四纹四时

轻风透幕罗衾薄，满萼娇红缀小桃。

明月对愁萦锦字，断弦空暗紫檀槽。

杨冠卿

杨冠卿　四纹四时

冰盘莹静风帘阖，酪粉尝残日影曛。

棱枕印红斜玉颊，碧衫揎袖整轻云。

杨冠卿

杨冠卿　四纹四时

纹簟浥香余汗粉，绿眉攒恨旧愁新。

焚香夜拜初生月，暮色窗纱薄雾匀。

杨冠卿

杨冠卿　四纹四时

霜惊叶落催寒晓，梦破人愁觉夜长。

香暗折梅初点玉，镜鸾呵手试新妆。

杨冠卿

