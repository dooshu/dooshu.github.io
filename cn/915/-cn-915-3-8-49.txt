◇使许嘉口谕呼韩邪单於（建昭）

单於上书，愿罢北边吏士屯戍，子孙世世保塞。单於乡慕礼义，所以为民计者甚厚，此长久之策也。朕甚嘉之。中国四方皆有关梁障塞，非独以备塞外也。亦以防中国奸邪放纵，出为寇害，故明法度以专众心也。敬谕单於之意，朕无疑焉，为单於怪其不罢，故使大司马车骑将军嘉晓单於。（《汉书·匈奴传》下）

卷八

