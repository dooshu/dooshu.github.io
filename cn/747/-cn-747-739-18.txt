○与段校理书

人藏其心，不可测度也，摇舌於口，谁不言仁谊哉。清浊相浑，真伪难辨，今虽有提其肺肠以呈众，某必笑而不谅。此亦不足怪也。盖伪者繁而真者寡，况凭区区文字，而能取信於人耶？所以某蕴蓄斯久，不敢轻奋，抑为此也。今幸因执事稍垂ツ睐，以不伦众辈，故得肆陈其愚，惟赐详之。某七岁受教诲，始学箕裘，迄今十六，不见成熟。性本慵惰，强之惟艰，不能戮力尽瘁，服勤先圣。然常谓男子生而悬弧，示有事於四方，固不得与儿女曹并列，依违以没世。每欲奋廓埃曷，破开涛浪，耸翼汉，垂名竹帛。谓舒腕可取耳，殊不知世道隘局，九重阻深，不可也。又欲藏器弛用，洗涤他肠，昧旦调旨甘，入夜吟编简，索圣贤意，探情性源。白云霏空，虚舟泛波，尘机不张，语默自任。然得全其愚，为唐一闲人。而家世清风，承严训，不可也。又欲掉长舌於公卿间，蘧戚施，以媚於人，拱立下流，阿旨从众。善者曰善，不善者亦曰善，巧言如流，俾躬处休。而愚僻已惯，矫之惟病，不可也。三者之惑，心不可屈，志不可谐。歧路难期，岁月易老。践履之道，伥然自迷。执事濯缨清流，敏古多识，试言指其要路，将鞭蹇以趋之。某再拜。

