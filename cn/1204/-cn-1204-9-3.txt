◎金世宗词

金世宗尝赐元悟玉禅师长短句云："但能了净。尤法因缘何足问。日月无为。

十二时中更勿疑。常须自在。识取从来无碍。佛佛心心。佛若休心也是尘。"师献和云："无为无作。认著无为还是缚。照用同时。电卷星流已太迟。非心非佛。唤作非心犹是佛。人境俱空。尤象森罗一境中。"此减字木兰花也。世宗尝以手心书"非心非佛"四字禅师，故及之。［法苑春秋］

