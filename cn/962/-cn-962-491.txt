姜特立　汪尚书挽章二首

昔年宦路意相倾，四纪中间一寄声。

贤嗣登门如对面，新诗缄兴见输情。

安舆方拟来岩邑，急讣俄传上玉京。

叹息于今尠人物，短章吟罢泪沾缨。

姜特立

姜特立　汪尚书挽章二首

文章事业盖群工，盛世明良喜会同。

千首歌诗如白傅，百篇秦议似宣公。

贰师失道违中制，元帅基谋丧后功。

二十年间遂高志，鸱夷一舸鉴湖东。

姜特立

