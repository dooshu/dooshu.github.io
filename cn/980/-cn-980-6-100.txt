释宝昙　梅花

春风不念人寒槁，故遣梅花为掀倒。

溪间陇首欲归时，月淡云低着香恼。

岂知造物亦儿戏，我苦学诗嫌不早。

十分孤瘦为谁妍，一树半开应更好。

竹君从旁代渠说，万恨千愁俱一扫。

半生何逊梦可怜，日暮西湖心独老。

岁寒铁石乃吾事，水仙弟兄诚小草。

更须唤取谪仙来，细与平章答苍昊。

释宝昙

释宝昙　梅花

江南初见一枝春，陇月霜钟亦可人。

不管玉堂岑寂夜，误随驿使马蹄尘。

释宝昙

