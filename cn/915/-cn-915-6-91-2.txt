◇抗表罪状王国宝

後将军国宝得以姻戚频登显列，不能感恩效力，以报时施，而专宠肆威，将危社稷。先帝登遐，夜乃犯ト叩扉，欲矫遗诏，赖皇太后聪明，相王神武，故逆谋不果。又割东宫见兵以为己府。谗疾二昆甚于雠敌。与其从弟绪同党凶狡，共相扇动。此不忠不义之明白也。以臣忠诚，必亡身殉国，是以谮臣非一。赖先帝明鉴，浸润不行。昔赵鞅兴之甲，诛君侧之恶。臣虽驽劣，敢忘斯义。（《晋书·王恭传》，《魏书·晋司马德宗传》。）

