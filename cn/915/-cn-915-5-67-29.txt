◇对尚书祠部问同母异父昆弟服

景初中，尚书祠郎问曰：「同母异父昆弟服，应几月？」太常曹毗述博士赵怡据子游郑注「大功九月」。高堂隆云：「圣人制礼，外亲正服，不过缌麻，异外内之明理也。外祖父母以尊加，从母以名加，皆小功。舅缌服而已。外兄弟异族无属，疏于外家远矣，故于礼序不得有服若以同居从同爨服，无缘章云『大功』，乃重于外祖父母，皆实先贤之过也。」（《通典》九十一）



卷三十二·魏三十二

