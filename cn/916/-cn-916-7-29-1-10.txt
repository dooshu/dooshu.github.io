【昭明为太子时谣】

〖南史曰：梁武帝天监元年十一月。立长子统为皇太子。时民间有谣。按鹿子开者。反语为来子哭也。後太子果薨。

是时长子欢为徐州刺史。以嫡孙次应嗣位。而帝意在晋安王。犹豫未决。及立晋安王为皇太子。而欢止封豫章郡王还任。谣言心徘徊者。未定也。城中诸少年逐欢归去来者。复还徐方之象也。统即昭明太子也。〗

鹿子开城门。城门鹿子开。当开复未开。使我心徘徊。城中诸少年。逐欢归去来。（○南史昭明太子传。）

