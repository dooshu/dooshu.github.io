◎奚斤

斤，代人。登国初，统禁兵，为侍郎。皇始初，为征东长史、越骑校尉。迁都水使者，出为晋兵将军、幽州刺史，赐爵山阳侯。明元即位，为郑兵将军，行右丞相。拜天部大人，进爵为公。授司空、晋兵大将军、行扬州刺史。太武即位，进爵宜城王。为赫连定所擒，后得归，免为宰人。寻拜安东将军，降爵为公。太延初，为卫尉，改封弘农王，加征南大将军。后为万骑大将军。真君九年卒，年八十，谥曰昭王。

