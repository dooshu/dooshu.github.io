池阳至皖口漫兴絶句

寒芦带水作氷花木落空江一雁斜南发青溪浪如屋可知地近长风沙

秋浦谁闻猿夜愁锦袍仙客旧淹留清溪解惜狂歌处纵近长江不肯流

谁遣楼船下石头几番烽火照江流兴亡来去如潮汐恨杀无情是白鸥

舟人谁辨皖公山巉削遥看暮霭间好买鳇鱼送斗酒一鈎新月到江湾

