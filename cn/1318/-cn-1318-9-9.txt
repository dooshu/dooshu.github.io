鬼女联诗



有一逸士，道经一孤村，阴雨，乃吟诗曰：「山前山后雨蒙蒙。」未得接句，忽路傍一宅，有女刺绣帘内，和曰：「才入桃源路便通。」士曰：「偶向堂前逢绣女，」女曰：「岂知帘外有诗翁。」士曰：「三春杨柳家家绿，」女曰：「二月桃花处处红。」士曰：「欲问今宵端的事？」女曰：「想来只是梦魂中。」士曰：「尔鬼耶？」遂不见，惟从棘而已。士惊惧战栗。



