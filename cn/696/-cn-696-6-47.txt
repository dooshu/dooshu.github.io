入都沧州道中


慕义辞江甸，扬舲近皇州。
玄朔气平肃，岁晏路阻修。
徂雨蒙曙雾，寒装带冰流。
沧景出雄塞，河海澄光收。
靡靡薄晖暮，稍稍荒郭投。
林鸟啄沙草，汀雁避行舟。
佳期渺心赏，遐哉莫与俦。
淮岫往路失，吴云天外求。
閒情念文圃，眇欢负清裯。
乡涂廓何许，怅焉奏谁侜。
雷樽徒盈酌，难此忘百忧。
良时匪怀禄，雅愿掳微谋。
既惬金闺趣，遂初石屋幽。
岂伊尘冕士，终老长悠悠。




