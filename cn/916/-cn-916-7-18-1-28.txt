【重光诗】

〖并序○以下四言。〗

〖重光。储後宣制义也。〗

赫赫重光。明明二圣。帝作储述。礼和乐正。中衢置樽。（本集字缺。）高堂悬镜。其酌不穷。其明逾盛。德音孔昭。民胥攸咏。明明二圣。赫赫重光。风神洒落。容止汪洋。瞻彼谈扇。载抑载扬。何斯天辩。如圭如璋。颜闵函席。游夏升堂。以卿以士。惟公惟王。思媚储後。顾哉乐康。□□黍苗。阴雨膏之。诜诜缨冕。储王道（《诗纪》作导。）之。道之以礼。齐之以仁。礼则穷神。言则穷神。训于四国。覃于万民。（○本集。《类聚》十六。《诗纪》八十八。）

