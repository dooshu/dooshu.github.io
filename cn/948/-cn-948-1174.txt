陆游　感旧四首末章盖思有以自广

庚寅岁入巴东硖，卧听清猿月下声。

二十九年穷未死，却思当日似前生。

陆游

陆游　感旧四首末章盖思有以自广

百堂小益最初程，朱栈青崖照眼明。

十日经行图障里，时时马上听莺声。

陆游

陆游　感旧四首末章盖思有以自广

路入梁州似掌平，秋千蹴鞠趁清明。

未论日远长安近，且喜南山天际横。

陆游

陆游　感旧四首末章盖思有以自广

青城山里屏风叠太华峰头腰带　。

跨鹤横空吾欲去，九秋月露看青冥。

陆游

