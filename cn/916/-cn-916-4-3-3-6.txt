【壮士篇】

天地相震荡。回薄不知（《诗纪》云。一作可。）穷。人物禀常格。有始必有终。年时俯仰过。功名宜速崇。壮士怀愤激。安能守虚冲。乘我大宛马。抚我繁（《诗纪》误作系。）弱弓。长剑横九野。高冠拂玄穹。慷慨成素霓。啸吒起清风。震响骇八荒。奋威蚋四戎。濯鳞沧海畔。驰骋大漠（广《文选》作汉。）中。独步圣明世。四海称英雄。（○《乐府诗集》六十七。广《文选》十三。《诗纪》二十一。）

