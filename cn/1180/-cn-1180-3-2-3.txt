帝喾


帝喾，号高辛。玄嚣之孙，黄帝之曾孙也。

高辛，是地名。帝喾起于高辛，因以为号。是帝玄嚣之孙，黄帝之曾孙也。





元年，帝聪以知远，明以察微。顺天之义，知民之急，仁而威，惠而信，修身而天下服。取地之财而节用之，抚教万民而利诲之，历日月而迎送之，明鬼神而敬事之。其色郁郁，其德嶷嶷。其动也时，其服也士。帝喾既执中而遍天下，日月所照，风雨所至，莫不服从。帝喾崩，其子挚立。

郁郁，是和穆的意思。嶷嶷，是凝重的意思。

帝喾的资性聪察，于事能见到那深远的去处。又明睿，于理能穷到那精微的去处。行事则顺乎天之义理，而不敢违越；治民则知那紧急所在，而不敢迟缓。以仁存心，而宽严相济，是仁而有威；有惠及物，皆实心实政，是惠而能信。修身以化天下，而天下自然顺从，不待以法度强之也。取材于地，而用之有节；安抚万民，而施以教诲。按黄帝时所造历书，以察日月之晦朔弦望而成岁时，日来则迎之，去则送之。又能明于鬼神之理，而敬以事之。其容色，则郁郁和穆，有人君之容；其德性，则嶷嶷凝重，有人君之德。凡百举动，务要合乎时宜，不肯任其私意。穿的衣服，只与士人一样，不肯过乎华靡。凡此皆中道所在，而帝能执之，以遍施乎天下。是以天下之人，不止近者悦服，但凡日月照临的去处，风雨沾被的去处，亦无不悦服而顺从者。在位七十五年而崩，其子挚继立。





