赵蕃　又次签判丈惜花绝句三首

江南花草易芳菲，今我还家已似迟。

最恨春风苦无思，卷藏红绮不容披。

赵蕃

赵蕃　又次签判丈惜花绝句三首

蚤作抽书对白间，瓦炉犹有宿香残。

诗来报我群花尽，亟起巡檐忘帽寒。

赵蕃

赵蕃　又次签判丈惜花绝句三首

春事违人去若狂，便惊鶗鴃怨年芳。

儿童强作留连意，拾去残花学试妆。

赵蕃

