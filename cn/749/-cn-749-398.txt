胡寅


寅字明仲，建宁崇安人。元符元年（1098）生。宣和三年（1121）进士甲科，历起居郎、中书舍人、礼部侍郎兼侍读、兼直学士院。忤秦桧，以徽猷阁直学士提举江州水平观。寻落职，贬果州团练副使，新州安置。桧死，自便，复官。绍兴二十六年（1156）卒，年五十九。

水调歌头

不见严夫子，寂寞富春山。空留千丈危石，高出暮云端。想象羊裘披了，一笑两忘身世，来插钓鱼竿。肯似林间翮，飞倦始知还。

中兴主，功业就，鬓毛斑。驱驰一世人物，相与济时艰。独委狂奴心事，未羡痴儿鼎足，放去任疏顽。爽气动星斗，终古照林峦。







