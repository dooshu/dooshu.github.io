兑下兑上


兑：亨，利贞。

这卦辞见人君和悦必得民，而妄悦所当戒。兑取悦义，亨是人情乐与的意思，利贞是不违道以干百姓之誉的意思。这卦名兑者，阴居阳上，非其所望，喜见乎外，有和悦的意，故为兑。文王系辞说，卦体刚中，其说以正，柔外则又未免有不正的嫌。故占者诚能说以待人，而人乐吾可亲；悦以处事，而事因以顺应，可以得亨。然又必于那所悦者，一出于正，顺乎天，而应乎人；无来兑的私，有和兑的吉，无引兑的嫌，有孚兑的实，乃为利耳。





《彖》曰：兑，说也。

这一节只据兑义以解兑名义。孔子说，卦名兑者，盖阴居阳上，喜见乎外，在人是以和悦的道待人，有说义，故名兑焉。





刚中而柔外，说以利贞。是以顺乎天而应乎人。说以先民，民忘其劳；说以犯难，民忘其死；说之大，民劝矣哉！

这一节是以卦体解那卦辞而极言其悦道之大。刚中是存心刚直正大的意思，指二五；柔外是外貌有邪柔媚悦的形状，指三上。顺天是合那天理之正，应人是契那人心之正。说以先民是用那说道之正，去急使民的意思；忘劳是利于趋事的意思。犯难是使民赴难，忘死是乐于效死的意思。大就天人所系上见，劝就忘死上见。孔子说，说固有亨道，而又“利贞”者。盖卦体二五，以刚居中，三上以柔居外，刚中固无不正，柔外似有不正的嫌。故必所亲者，出于义理，而无妄悦的私，乃为利极而论之。天理人心，正而已。既得其正，则上合天理的本然，而仰焉可以顺天；下契人心的同然，而俯可以应人。由是用这说道之正，而率民以从事，则民皆说。劳我者，却是所以逸我处，莫不勇于服役，而忘其劳。用这说道之正，而率民以犯难，则民皆说。死我者，却是所以生我处，莫不急于向义，而忘其死。夫人情莫不欲逸而曰忘劳，人情莫不欲生而曰恶死。即这说道而观，可见悦而顺天应人，有以极说道之大。是以民皆忘劳忘死，因以妙激劝之机。是则非说之正，不足以为说之大；非说之大，不足以致民之劝。此贞之所以利欤！





《象》曰：丽泽，兑；君子以朋友讲习。

这《大象》是君子体兑象而尽两相滋益的道。丽是附丽，两泽交相浸润的意思；讲是议论，习是讲后体验而熟习之。孔子说，两泽相丽，互相滋益兑的象。君子体之，以朋友讲习，或相与究极那天道的精微，或相与推究那入道的极致。故反复辨明，则在人者，有以裕于己；在己者，有以及于人；亦如那泽之互相滋益矣。





初九，和兑，吉。

这一爻是说人以当然之正道而人心莫不与之的意思。和是中节而无乖戾的意思。周公系初爻辞说，初九以阳居卦下而无应，则其所悦者顺乎性情之中正，发皆中节而于天理无所乖，于人心无所拂，正君子参和不偏者。这等，则大同无我，而有以通天下的志，吉。





《象》曰：和兑之吉，行未疑也。

这《小象》是推本初九所说之正。行是去说人，未疑是心正而无私累的意思。孔子说，和兑而得吉者，言以阳居下又无系应，则其说人，顺乎天应乎人，而无偏私之可疑。使有所疑，安得为和哉？





九二，孚兑，吉，悔亡。

这一爻是至诚足以说君者。孚兑是以诚实去说君，吉是得君信任，悔亡无亏臣道。周公系二爻辞说，九二以阳居阴，是人臣处危疑的地，本不足以取信于君，而有悔者。但他有刚中的德，则其所以自结于君者，一本于由衷之诚而非伪为于外者。占者这等，则至诚可以格君，而明良喜起的盛，由此以致，尚何失于人臣之义？故得吉而悔亡。





《象》曰：“孚兑之吉”，信志也。

这《小象》是推本九二有报君之诚。信是诚实，志是心之所在。孔子说，九二所言“孚兑，吉”者，由他事君，一出于诚心无少妄伪，此所以为兑而吉。





六三，来兑，凶。

这一爻是阿谀媚悦取恶于人者。来兑是来就下二阳，求与他相说的意思；凶是可羞恶的意思。周公系三爻辞说，六三阴柔，不中正，妄为说者，为兑的主；深于悦者，上无所应；而反来就初与二之阳以求悦，是谄谀自卑而强合于人者。夫以那和兑、孚兑的二阳，而岂可以那非道去说他？适足以取他疾恶而已。





《象》曰：“来兑之凶”，位不当也。

这《小象》是推本六三媚悦之由。位是居，不当指阴柔不中正言。孔子说，六三妄悦而得凶者，盖以阴柔不中正而德有不足故也。若初之刚正，则能守以和兑；二之刚中，则能率以孚兑，何有于凶？





九四，商兑未宁，介疾有喜。

这一爻是大臣能去奸佞以从大君者。商兑是度量于所悦之间，未宁是未有定从，介是介然从正，疾是疾恶的奸邪，有喜是邪去而君得。周公系四爻辞说，九四上承九五刚正的贤君，下比六三柔邪的奸党，将欲悦乎五则三乃情所可系者，将欲悦乎三则五乃理所当从者。故揆度于邪正间而未能以自决，是为商兑未宁。然其质本阳刚，则阴柔非其类。故能知君臣的分，定于立朝之初者，于是委质以事君，而奸邪之徒则远之为甚严。这等则君臣道合，而民劝之风可成；上下交孚，而天人之助交集，不有喜乎？盖商兑未宁者，势之二也；介疾有喜者，志之一也。





《象》曰：九四之喜，有庆也。

这《小象》是申表人臣忠君之福广被天下。孔子说，九四去六三小人而委身以事君，则明良会而庶事康，始焉自我而喜，终则民悦无疆，而庆及天下矣。





九五，孚于剥，有厉。

这一爻是人君惑于小人之害者。剥是剥害正人，指上六；孚是深信的意思；厉是伤于小人的祸。周公系五爻辞说，上六阴柔小人，妄悦以剥阳，五虽阳则中正，然当悦时，密近小人，能保其不信乎？故因占设戒说天下至可畏者，莫如小人的奸。占者恃在己的聪明，忽国家的治安，以那小人为不足畏，狃于所悦而孚于剥，则必为他所剥，而心志为他蛊惑，国政为他紊乱，其危必矣。





《象》曰：“孚于剥”，位正当也。

这《小象》是推本人君伤于所恃。位是居，正指阳刚中正，是有天下的才；当指居尊位，是有天下的势。孔子说，九五“孚于剥”者，以其阳刚的德而又当那崇高的位，自恃可以去小人而反为小人所惑矣。





上六，引兑。

这一爻是务引正人与之相悦者。引是引下二阳。周公系上爻辞说，上六以阴柔为悦主，处悦极专务悦人。故引二阳以为悦，卑谄邪媚，无所不至。然引之者在上六，从之者在二阳，岂能必其所从哉！





《象》曰：上六“引兑”，未光也。

这《小象》是深鄙上六心迹之私。孔子说，上六引人以为悦，是其心有所利私而不公，邪而不正，未光明也；若那孚兑、和兑的意，则一以刚正，一以刚中，何其正大而光明耶！





