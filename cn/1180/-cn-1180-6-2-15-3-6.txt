九


自借郧台，而忌者日以伺公之衅。重之以先朝之事，而令弟解近侍矣。操之以举刺之例，而科疏纠冒滥矣。或云仆有不足于君所，或云公有所怨滞于周南。众口之铄，有自来矣，故横发于南疏。盖亦积渍渐润使然，非独言者之过也。如闻舆人之言，此举不中，且复有继者。不得已，暂解见任，以息群喙。旋当复公旧毡，涤雪以需大畀焉。然蔽贤之罪，首当在仆，无所归咎。

伏承翰教，深以为愧。余具别楮，统惟鉴存。





