陆游　夜闻雨声

高檐夜雨泻淋浪，起拥寒衾旋炷香。

春事岂堪频破坏，客愁不可复禁当。

长缾磊落输郫酿，轻骑联翩报海棠。

著意物华君莫笑，世间得丧更茫茫。

陆游

陆游　夜闻雨声

我似骑驴孟浩然，帽边随意领山川。

忽闻风雨掠窗外，便觉江湖在眼前。

路过邮亭知几处，身如估客不论年。

未妨剩拥寒衾卧，赢取孤吟入断编。

陆游

