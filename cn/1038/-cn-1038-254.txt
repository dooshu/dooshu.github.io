秦观　题汤泉二首

满斛泠泠注不穷，幻尘乾慧洗皆空。

法流水接诸天上，神瀵香闻一国中。

金粟示为除病恼，跋陀仍已获圆通。

马蹄又入风埃去，回首吴吟谢迮翁。

秦观

秦观　题汤泉二首

温井霜寒碧甽澄，飞尘不动玉奁清。

老翁仙去羸骖共，太子东归废沼平。

据石聊为宝陀观，决渠还落堰溪声。

浣肠灌顶虽殊事，一洗劳生病恼轻。

秦观

