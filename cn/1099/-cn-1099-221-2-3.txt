○與人議戰車書 【 論戰車】

辱教捍車事、謂軍士疲憊、恐不能用又未訓練、恐臨時誤事、弟意正謂軍士疲憊、故藉此遮蔽壯膽。庶立得住。立得住。斯可用器械矣。正欲先於教塲。結數百輪演習。試人心如何。不可慮始而可樂成、人情然也、豈可不預演習而徒扌??勝負於臨時也、昨已以此意再告聯峯公、不知决意先一試否、一試則人心必樂從矣、吾兄亦預有守禦之責、慨然轉達。即請任其事、演之教塲如何、我軍見虜如羊見虎虎逐來時羊得一藩籬亦可幸免今舍車而不用。是又恐藩籬為不足恃。而欲棄之也。且車出器械又如藩籬露鋒?於外也虎之來也能無傷乎我軍必不能迎戰恒欲自守。今若更有可守之具則車誠拙計也。苟又無可恃。而徒疑車。不猶欲保羊而自撤其藩籬乎。亦終付之無可奈何而巳曷不告軍士曰。當年不用車必敗也今年用車亦未可必也。與其不用車而必敗孰與試用車而或不敗乎則軍士亦將無辭以對。而惟我所用矣。大抵國家欲為萬世之利非修邊不可也。欲為一時之保。非用車不可也。今歲歲修邊墻。墻未完而虜或至。則用車以自保。迨墻完斯為守墩嬰堡之計。而拒之於邊外。此書生之迂議。或亦禦邊之確論也。

皇明經世文編卷之二百二十一終







