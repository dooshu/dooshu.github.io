○第二策

窃见诸道选人，合格下解，不出十月，立定三旬。此则常程，向来旧制。却是或有因解样所误，式例稍亏，字内点画参差，印处高下讹舛，便乃驳犯，致有艰难。其如有七年八年选期，千里万里途路，羁穷取士，辛苦到京。若粟错不容，乃滞塞无计。自今後伏乞特行明敕，显布新规。其黄衣选人，只验出身文书，己有前任者，据考牒及解繇历子，转年得尽合格，不许便与判行。小小不赐驳犯，则天下感明时事易，圣主恩宽，不使吏徒得行奸计者。

杜

，晋天福二年官陇州长史。

