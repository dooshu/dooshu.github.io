○會議救荒弭盜疏 【 救荒弭盜實政】

一傳乞陞授文武官、并匠官除見任管事外、其餘月俸、暫為停止、待年豐定奪、一內府各監局及光祿寺招收幼匠廚役多至萬人、乞命科道、及該部官揀選堪用者存留、每名止許月支米五斗、其餘發回原籍原衞、一自弘治十四年以前、江西欠苧布、浙江欠絹絲白綿數十萬計、宜減半折價類解。一光祿寺供應豬羊等料、比舊加至數倍、貽累舖戶。內臣湯飯日傳增。各監匠作月粮已增至一石又重支直米。以歲計之。至于餘萬石。宜盡裁革。一應天并江北、府州自十五年以前、倒失馬價、及草塲子粒、未徵完者、宜悉蠲除、一皇城各門京通二倉水次諸倉壩上各馬牛房、并甲字等庫、及上林苑管事內臣、俱有額員。近來增至數倍。至于內府各衙門亦然宜量為釐革。四衛軍最為囯蠹難于革者以中人所漁藉也公以減修清寧宮軍夫之數為中官所譛賴洛陽正言以免一騰驤等四衞軍人勇士。多有昌名及投充者。宜嚴加清覈一各處輪操官軍。困于工役。逃亡數多。今後有大工役。不得巳暫撥。亦宜止令出力。不許科出財物。一齋醮無益之費、并各處送香掛袍俱暫停免、一各處歲例該派軍徭、宜會計一年合用之數均派、不許設法濫取、一內外監局庫廠等衙門、凡遇解納物料。多加倍折收。宜嚴禁之其巾帽局歲例成造內官內使靴帽皮張。仍照例折價。一外夷進貢、宜令鎮巡官差官佯送赴京、事畢仍令伴送出境。免致差人在途生事。一南京蘇浙等處差官織造、并帶去人匠、宜悉取回、如供應不敷、止行鎮廵官督令所司織辦。一司苑局宜復設嘉蔬所專理種菜、選官任之、庶軍民不至蒙害、一惜薪司擡柴夫每名出銀十兩、亦足僱役、不宜加取、一太醫院額辦藥材、多有本地不產、買辦于京者、或至堆積陳腐、徒費民財、今後缺用者、仍舊解納其餘宜暫停止、

