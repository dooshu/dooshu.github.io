○復戚南塘 【 浙兵】

將軍智略輻輳、為國虎臣、譬則于將莫邪、水剸蛟螭、陸斬犀象無不迎刃解者、南北奚擇焉、第曩時海上百勝之聲、著聞天下、比借重薊左、虜畏威不敢輕犯塞、既無所試其長技、而賢者所在。傍觀者又多責備焉。此與將軍無損亦不足介懷也。然古稱師克在和。建閫北門而優厚南卒此軍中所以有後言也然卒□綏輯使不生変則戚將軍駕御有法改耳今南兵去家萬里。遠戍茲土勢不得不加厚。聞卒乘間頗嘖嘖以不均生怨心此當有以懷輯之耳昔高歡用鮮卑兵建績。衣食倍于漢士。其初相怨望甚而歡能開諭和諧之故卒無它虞今將軍開閫北門。凡在統馭。均其子弟。亦奚有南北之辨。要在辦集疆事而巳。故願善處乎此。而銷其不平。即煩言無足恤也。

