○答雷古和 【 禦倭】

邇者中國、狡賊通倭、刦掠海上、溫台寧紹杭嘉松蘇揚淮十郡、皆被其害、而上海太倉嘉定及敝縣為甚賊五至敝縣、某盡室圍城中、女婦且投井者數矣、思質公及俞參戎搗巢。不為無見。不咎通番大家豪族。齎糧漏師之罪。而乃云云可乎。况羣盜盤據海洋。切近寧紹。謀為不軌已非一日。搗巢則禍速而小否則禍遲而大某嘗聞洪武二十年以前、倭夷侵我海上無虛歲、葢方氏據溫台處。張氏據寧紹杭嘉蘇松。二氏滅。而其餘黨入海。勾引諸倭。故其為害。直至二十年後。壯者巳老。老者已死。方得少息。是時浙中東甌王築城、魏國公輝祖安陸侯傑練兵、都督于顯出海廵哨、都督劉德商暠楊文往來廵捕、葢大將七人。又數數遣使　詔諭日本。今日之事。亦由中國豪族奸商敗吏。及衣冠失職書生。不得志羣不逞者為之禍首。而小民苦于貪酷。困于徭賦。迫于饑寒者。一聞倭至。又樂從之。故其勢益猖獗計擒內賊揀選良吏此為第一要務擇將練兵乃次之。其有名賊首家屬安住中土。莫敢誰何。亦宜有以處之數萬生靈。受其殺戮污辱。而彼之家屬竟若無預者此不知何說也杭嘉松蘇賦稅、當天下十五、今貧者流亡、富者遷徙、田野荒蕪。城郭蕭條、明公通今之學、冠當世、一述洪武永樂遣將遣使諸巳行典故、密密幹旋、豈惟海上萬民之幸、

