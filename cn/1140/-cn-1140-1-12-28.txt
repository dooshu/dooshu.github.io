与林茂之先生

先生春秋八十有三矣矍铄如五六十许人其必臻上夀无疑恨相去日远不得数侍杖屦仕宦日拙艰险日多虽嵞山入署得一开怀解颐坐未移时簿书堆案上下徵求攅眉仰屋先生视此乐否也昨秋晤周伯老辄言及先生饘粥之艰伯老欣然许饷米粲数石盖是时伯老入觐舟经白门定果此诺今嵞山返棹便附二金自媿釡甑将尘作此戋戋鄙薄当令仁祖笑人耳

