表玄师归缙云有怀故雄闍黎成转韵六十四句

括苍古名郡生齿三万家我昔自仙殿捧诏临军牙清心治朞月讼息民无譁雄公真大士宴坐绵岁华驾言造梵宇室迩惊人遐迎门虎溪屐布地牛头花庭松偃翠盖涧泉漱金沙坐闻师子吼归恨踆乌斜驿召还上都腾装即修路别师黄金园赠我碧云句我归步赤墀代言红药署弹指知苦空观心得降住藏识慙宿薰轮回悲晩悟折简问南宗寄言满缃素絶念契真如忘筌离文字刼烧虽洞然龙华决同遇师名逹宸扆恩诏颁方袍欢喜黑白衆萧衰霜雪毛毗邪见有疾示身如幻泡双林忽归寂人天但哀号堆案遗札在满鉢香饭销只应伸臂顷未觉他方遥犀柄挂空壁鴈塔千层霄七返暂来去四大非坚牢口占成尺题手泽着纸尾亲遣上足师浮杯渡江水云朶揺笔精玉音锵里耳遗我方石枕斑文剪霞绮谕我求菩提心坚正如此怆然悲梦形丸澜泪盈眦上足今去归焚修益勤止当续祖灯明无令社莲死

