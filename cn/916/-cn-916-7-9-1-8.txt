【七夕诗】

仙车驻七襄。（《类聚》误作骧。）风驾出天潢。月映九微火。风吹百合香。来（《初学记》作逢。岁时杂咏同。文苑云。一作逢。）欢暂巧笑。还泪已沾（文苑云。一作帝。）裳。（玉台作啼妆。《类聚》、《初学记》、岁时杂咏作啼妆。文苑作妆。《诗纪》云。一作啼妆。）依稀如（玉台作犹。岁时杂咏同。文苑作独。）洛□。倏忽似高唐。别离未（玉台作不。《类聚》、《初学记》、岁时杂咏同。文苑云。一作不。）得语。（玉台作见。）河汉渐汤汤。（○本集一。玉台新咏五作咏七夕。古今岁时杂咏二十五。文苑英华百五十八。《诗纪》八十三。又《类聚》四及《初学记》四引潢、香、妆、汤四韵。）

