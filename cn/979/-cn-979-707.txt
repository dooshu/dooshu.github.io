释文珦　效陶四首用葛秋岩韵

坐石滋南风，幽抱和且衎。

志唯在山水，身不关治乱。

终曲遂忘言，举目送飞翰。

所得皆天真，初不加习玩。

释文珦

释文珦　效陶四首用葛秋岩韵

山深自无暑，五月草树寒。

颇有遁世乐，得之亦非难。

岩翁我同流，邂逅成清欢。

回首功名人，琐琐不足观。

释文珦

释文珦　效陶四首用葛秋岩韵

眼前几富贵，变灭同浮烟。

举非吾所钦，眷然思古先。

穷达无二道，彭{伤亻换歹}可齐年。

中心既昭彻，万象皆澄鲜。

释文珦

释文珦　效陶四首用葛秋岩韵

我居本山林，茅茨荫嘉树。

肮脏尘网间，归心自西鹜。

吾驾今已返，终然守贞素。

每思夜气清，起坐天未曙。

释文珦

