济南行记


予儿时从先陇城府君官掖县，尝过济南，然但能忆其大城府而已。长大来，闻人谈此州风物之美，游观之富，每以不得一游为恨。

岁乙末秋七月，予来河朔者三年矣。始以故人李君辅之之故，而得一至焉。因次第二十日间所游历，为行一篇，传之好事者。

初至齐河，约杜仲梁俱东。并道诸山，南与太山接，是日以阴晦不克见。至济南，辅之与同官权国器置酒历下亭故基。此亭在府宅之后，自周齐以来有之。旁近有亭，曰环波、鹊山。北渚、岚漪、水香、水西、凝波、狎鸥。台与桥同曰百花芙蓉，堂曰静化，轩曰名士。水西亭之下，湖曰大明，其源出于舜泉，其大占城府三之一，秋荷方盛，红绿如绣，令人渺然有吴儿州渚之想。大概承平时，济南楼观天下莫与为比，丧乱二十年，惟有荆榛瓦砾而已。正如南都隆德故宫，颓圯百年，涧溪草树，有荒寒左淡之趣。虽高甍画栋，无复其旧，而天巧具在，不待外饰后奇也。

几北渚亭，所见西北孤峰五，曰匡山，齐河路出其下，世传李白尝读书于此；曰粟山，曰药山，以阳起石得名：曰鹊山，山之民有云：每岁七、八月乌鹊群集其上，亦有一山皆曰鹊时，此山之所以得名欤！曰华不注，太白诗云：“昔岁游历下，登华不注峰。兹山何峻秀，青翠如芙蓉。”此真华峰写照诗也。大明湖由北水门出，与济水合，弥漫无际，遥望此山，如在水中，盖历下城绝胜处也。

华峰之东，有卧牛山。正东百五十里邹平之南，有长白山，范文正公学舍在焉，故又渭之黄堂。岭东十里有南北两妙山，两山之间有闵子骞墓，西南大佛头岭下有寺。千佛山之西有函山，长二十里所，山有九十谷，太山之北麓也。太山去城里而近，特为函山所碍，天晴登北渚。”，则隐隐见之。历山去城四、五里许。山有碑云：“其山修广，出材不匮。”今但兀然一丘耳。西南少断有蜡山，由南山而东，则连亘千里，与海山通矣。”

爆流泉在城之西南。泉，泺水源也。山水汇于渴马崖，洑而不流，近城出而为此泉。好事者曾以谷糠验之，信然。往时漫流，才没胫，故泉上涌高三尺许。今漫流为草木所壅，深及寻丈，故泉出水面才二、三寸而已。近世有太守改泉名槛泉，又立槛泉坊，取诗义而言。然土人呼爆流如故。爆流字又作趵突，曾南丰云然。金线泉有纹若金线，夷犹池面。泉今为灵泉庵，道士高生妙琴事，人目为琴高，留予宿者再。进士解飞卿好贤善，款曲周密，从予游者凡十许日，说少日曾见所谓金线者。尚书安文国宝亦云：“以竹竿约水，使不流，尚或见之。”予与解裴回泉上者三四日，然竟不见也。杜康泉今湮没，土人能投其处。泉在舜祠西虎下，云：杜康曾以此泉酿酒。有取江中泠水与之较者，中冷每升重上者二十四铢，此泉减中泠一铢。以之沦茗，不减陆羽所第诸水云。舜井二，有欧公诗，大字石刻。《甘露园纪·历下泉》云：“夫济远矣，初出河东王屋曰屋◆〈氵允〉水，注秦泽，潜行了中，复出共山，始曰济。故禹书曰：道◆〈氵允〉水东之，逾温，逾坟城，入于河。滥于荥，于曹濮之宰，乃出于陶丘北，会于汶，过历下泺水之北，遂乐流。且济为之渎，与江、淮、河等大而均尊。独济水所行道，障于太行，限于大河，终能独达于海，不然则无以谓之渎矣。江、淮、河行地上，水性之常者也；济或洑于地中，水性之变者也。”予爱其论水之变与常，有当于予心者，故并录之。珍珠泉今为张舍人园亭。二十年前，吾希颜兄尝有诗。至泉上，则知诗为工矣。凡济南名泉七十有二，爆流为上，金线次之，珍珠又次之。若玉环、金虎、黑虎、柳絮、皇华、无忧、洗体及水晶潭，非不佳，然不能与三泉侔矣。此游至爆流者六、七，宿灵泉庵者三，泛大明湖者再。

遂东入水栅。栅之水名绣江，发源长白山下，周围三四十里，府参佐张子钧、张飞卿觞予绣江亭，漾舟荷花中十余里，乐府皆京国之旧。剧谈豪饮，抵暮乃罢。留五日而还。道出王舍人庄。道旁一石刻云：隋开皇丙午十二月铅珍墓志。珍巴郡武昌人，学通三家，优游田里，以寿率。志文鄙陋，字以巴为已，盖周隋以来俗书传习弊。其云葬山 包山之西者，知西南小丘为山包山者。以岁计之，隋开皇六年丙午，至今甲午，碑石出圹中，盖十周天余一大衍数也。道南有仁宗时侍从龙图张待郎掞读书堂。读书堂三字东坡所书，并范纯粹律诗，俱有石刻。掞字叔文，自题：仕宦之后，每以王事至某家，则必会乡邻甥侄，尽醉极欢而罢。各以岁月为识。叔文有文誉，仕亦达，然以荣利之故，终身至其家三而已。名宦之役人如此，可为一叹也。至济南，又留二日，泛大明，待杜子不至，明日，行齐河道中，小雨后，太山峰岭历历可数，两旁小山间见层出。云烟出没，顾揖不暇。恨无佳句摹写之耳。

前后所得诗凡十五首，并诸公唱酬，附于左。

题记：作者怀着儿时美好的回忆，在时隔三十余以后，旧了重游二十天，写下了这篇别具特色的游记。它不以时先后为线索来组材结构，而是以泉池为重点，对号称泉志的济南的山水湖亭等名胜古迹加以分门类的记述。全文以叙述为主，但时用妙语隽词对景物作生动的描写，还穿插了作者对征引诗文、传说所作的考证，和对古迹故事发表的议论和评述，表达了作者对国家盛哀，名宦役人的感慨，也反映了他崇尚天巧，不重外饰的艺术情趣。





●辽夏金元

