骂自己


照像之法，至近日而愈精。从前用湿片时，必照半晌始成。干片出后，其捷不及一瞬。更有一种快镜，人手一具，即可为之，不必师傅矣。然亦必善测光影，方克有济；不然，非过光无影，即过黑成一黑团矣。某甲购得快镜一具，先试自照，百照不得法，不觉自沉吟曰：“此之谓画虎不成也。”滑稽者闻之而笑。甲亦旋自悟曰：“呀！我骂了自己也。”





