◇王群请为从父姊反服

王群从姊丧亡之初，有继儿，群已制小功之服，凡服皆定於始制之日，岂得以葬竟儿亡方欲追改其服乎？异於女子为夫所出申服於父母也。经文多略，可以类推。举近亲之有服，则疏者知无服。凡经於五服之内，文有未备，皆於公子章发凡以明例。无主後之不降文不及从，又无发凡以明之，是知相矜止於周服而已。晋朝丧乱，移都於江南，郡之所仕，同奉天子，何他邦之有乎？（《通典》九十九。）

