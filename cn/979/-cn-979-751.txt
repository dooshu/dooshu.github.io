释文珦　野性

野性乐疏旷，从来厌风尘。

孤寒无所资，屈身随众人。

贵游弃疵贱，不能强相亲。

蹉跎三十年，客路常清贫。

晚来归山林，麋鹿为我邻。

万事不挂意，一一皆天真。

同流乃知此，难与俗子陈。

释文珦

释文珦　野性

野性难谐俗，空林自葺茅。

且教同木石，不是慕夷巢。

竹树长阴合，风泉夜响交。

山中无小草，那许世人嘲。

释文珦

