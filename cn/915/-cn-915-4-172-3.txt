◇正情赋

夫何媛女之殊丽兮，咨温惠而明哲。应灵和以挺质，体兰茂而琼洁。方往载其鲜双，曜来今而无列。发朝阳之鸿晖，流精睇而倾泄。既荣丽而冠时，援申女而比节。余心嘉夫淑美，愿结欢而靡因。承窈窕之芳美，情踊跃乎若人。魂翩翩而夕游，甘同梦而交神。昼彷徨于路侧，宵耿耿而达晨。清风厉于玄序，凉飚逝于中唐。听云雁之翰鸣，察列宿之华。南星晃而电陨，偏雄肃而特飞。冀腾言以俯首，嗟激迅而难追。伤往禽之无隅，悼流光之不归。愍伏辰之方逝，哀吾愿之多违。步便旋以永思，情そ栗而伤悲。还幽室以假寐，固展转而不安。神眇眇以潜翔，恒存游乎所观。仰崇夏而长息，动哀响而余叹。气浮踊而云馆，肠一夕而九烦。（《艺文类聚》十八）

思在前为明镜，哀既往于替口。（《北堂书钞》一百三十六）

