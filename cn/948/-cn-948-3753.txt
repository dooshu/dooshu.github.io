陆游　闲咏园中草木

翦刀叶畔戏鱼回，帔子花头舞蝶来。

领略年光属闲客，一樽自劝不须推。

陆游

陆游　闲咏园中草木

麝香萱草移东郭，锦子葵花买上原。

儿唤乃翁闲一看，欣然曳杖出篱门。

陆游

陆游　闲咏园中草木

一树山樱鸟啄残，悬钓半舍亦甘酸。

儿童采得争来饷，应念衰翁舌本乾。

陆游

陆游　闲咏园中草木

绿侵小径蟆衣草，青络疏篱鬼带藤。

未暇开编寻本草，且将名品问山僧。

陆游

陆游　闲咏园中草木

日高未办续晨炊，一碗村醅且疗饥。

盘箸索然君勿笑，桑间紫椹正累累。

陆游

陆游　闲咏园中草木

仲夏园中百草灵，风吹露坼各青青。

劝君办取金鸦觜，不问昌阳与豨苓。

陆游

