○中书舍人举人自代状

〈朝议郎守中书舍人骑尉赐绯鱼袋臣权德舆准制举自代官朝议郎守尚书司封郎中充集贤殿御书院学士判院事上骑都尉陈京〉

右。伏准建中元年正月五日制：常官上後三日举一人以自代者。前件官文学宏深，资性贞实，历博士补阙，三为郎官，该达古今，议论坚正，掖垣之任，望实所归，使之司言，必能称职。谨录奏闻。谨奏。

