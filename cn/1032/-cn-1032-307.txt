贺铸　彭城三咏之一戏马台歌

秦蛇已中断，刘项方龙战。

叱吒沮风云，睢盱走霆电。

鸿沟一画天地开，楚王洗剑东归来。

新都形胜控淮泗，笼山络谷营高台。

重瞳登览何为者，不知招贤知戏马。

上如激矢下投丸，兰筋霜腕便回盘。

半夜悲歌骓不逝，明日阴陵行路难。

騫牝三千归汉闲，粟豆尤闻蠹县官。

君不见华山之阳古垧牧，春风吹草年年绿。

贺铸

