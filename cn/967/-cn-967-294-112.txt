李曾伯　和将志父春风亭韵

不须举扇障西风，且付黄花一笑中。

渐喜卢{皴去皮加兔}成两毙，仍愁蜂蚁起群雄。

未能长策辕从北，果有真儒辙岂东。

老我数奇何所用，快教儿辈学从戎。

李曾伯

李曾伯　和将志父春风亭韵

谁能草檄愈头风，有酒时时共一中。

莫把丹青羡苏武，且将玄白玩扬雄。

将军事在龙荒北，客子心驰马首东。

休笑晋朝人物少，犹知口不道和戎。

李曾伯

