毛滂　春晓

东皋纷绮水潺潺，翠拂官桥柳欲眠。

出谷黄莺终好在，辞风红树稍萧然。

毛滂

毛滂　春晓

酴醾春晓与谁芳，自是新来雨露香。

燕子觅巢终软媚，杨花满路尚颠忙。

毛滂

毛滂　春晓

炉香烬冷夹衣寒，雨过园林翠作团。

剩得风法何处著，红蔷薇搭小栏干。

毛滂

毛滂　春晓

池塘绿净了无尘，造化裁余十日春。

月树清深语鶗鴃，几时归去亦谩人。

毛滂

