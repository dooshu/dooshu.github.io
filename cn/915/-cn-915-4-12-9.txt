◇减陵工刑徒诏（同上）

比起陵茔，弥历时岁，力役既广，徒隶尤勤。顷雨泽不沾，密云复散，倘或在兹。其令徒作陵者，减刑各六月。（《后汉·桓纪》）

增北王次以幼年守藩，躬履孝道，父没哀恸，焦毁过礼，草庐土度，衰杖在身，头不枇沐，体生疮肿。谅ウ已来二十八月，自诸国有忧，未之闻也，朝廷甚嘉焉。《书》不云乎：「用德章厥善。」《诗》云：「孝子不匮，永锡尔类。」今增次封五千户，广其土宇，以慰孝子恻隐之劳。（《后汉·济北惠王寿传》）

