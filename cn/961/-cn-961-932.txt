黄庭坚　送徐隐父宰余干二首

地方百里身南面，翻手冷霜覆手炎。

赘婿得牛庭少讼，长官斋马吏争廉。

邑中丞掾阴桃李，案上文书略米盐。

治状要须闻岂弟，此行端为霁威严。

黄庭坚

黄庭坚　送徐隐父宰余干二首

天上麒麟来下瑞，江南橘柚间生贤。

玉台书在犹骚雅，孺子亭荒只草烟。

半世功名初墨绶，同兄文字直青钱。

割鸡不合庖丁手，家传风流更著鞭。

黄庭坚

