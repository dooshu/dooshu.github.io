奉观严郑公厅事岷山沱江画图十韵

得忘字


沱水流一作临中座，岷山到一作对此一作北堂。白波吹一作侵粉壁，青嶂插雕梁。直讶杉松冷，兼疑菱荇香。雪云虚点缀，沙草得微茫。岭雁随毫末，川蜺饮练光。霏红洲蕊乱，拂黛石萝长。暗谷一作谷暗非关雨，丹枫一作枫丹不为霜。秋成一作城玄圃外，景物洞庭旁。绘事功殊绝，幽襟兴激昂。从来谢太傅，丘壑道难忘。





