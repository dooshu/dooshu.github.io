苏轼　忆江南寄纯如五首

楚水别来十载，蜀山望断千重。

毕竟拟为伧父，凭君说与吴侬。

苏轼

苏轼　忆江南寄纯如五首

湖目也堪供眼，木奴自足为生。

若话三吴胜事，不惟千里蓴羹。

苏轼

苏轼　忆江南寄纯如五首

人在画屏中住，客依明月边游。

未卜柴桑旧宅，须乘五湖扁舟。

苏轼

苏轼　忆江南寄纯如五首

生计曾无聚沫，孤踪谩有清风。

治产犹嫌范蠡，携孥颇笑梁鸿。

苏轼

苏轼　忆江南寄纯如五首

弱累已偿俗尽，老身将伴僧居。

未许季鹰高洁，秋风直为鲈鱼。

苏轼

