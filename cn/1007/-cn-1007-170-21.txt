张舜民　长沙遇雪赠何待制二首

初过湖南正惨悽，朔风边雪远相随。

林欺橘柚看零落，岸拆蒹薜倚倒垂。

可是辋川真入画，须教梁苑遍题诗。

莫言北客都无有，且与湘人当土宜。

张舜民

张舜民　长沙遇雪赠何待制二首

由来地气本无天，致感中和报有年。

拂槛穿帘初学舞，萦风带雨不成团。

清光并入书仙府，寒色偏留逐客船。

老杜题诗曾有乞，漂零今昔路人怜。

张舜民

