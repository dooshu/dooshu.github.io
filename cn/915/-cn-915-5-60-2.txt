◇议宗圣侯祀孔子不须命祀

宗圣侯亦以王命祀，不为未有命也。周武王封黄帝、尧、舜之後，及立三恪，禹、汤之世，不列于时，复特命他官祭也。今周公已上，达于三皇，忽焉不祀，而其礼经亦存其言。今独祀孔子者，以世近故也。以大夫之后，特受无疆之祀，礼过古帝，义逾汤、武，可谓崇明报德矣，无复重祀于非族也。（《魏志·崔林传》）

