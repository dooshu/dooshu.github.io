○中和秦中化龙池醮词

粤若二气，是分五灵，惟龙司造化之机，运降升之妙，寄神功於乾象，孕元德於坎宫。昔我祖明皇，巡功蜀甸，果闻飞跃，实效祯祥，爰俾池，用资安处。今则年光递易，堤址荒残，草积波痕，砂封泉脉，应灵未爽，犹传。每垂霖雨之恩，以济啬夫之望，眷言故实，深用轸怀。朕寡德承图，抚时有寇，省方巡俗，尚驻坤郊。龙其申彼霆威，震其风令，扫渠凶於北陆，清氛雾於中原。克洽理平，永臻多福。不任。

