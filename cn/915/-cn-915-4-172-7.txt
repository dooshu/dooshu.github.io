◇驰射赋

于是阳春嘉日，讲肆馀暇，将逍遥于郊野，聊娱游于骋射。延宾鞠旅，星言夙驾。树应な路左，建丹旗于表路。群骏笼茸于衡首，咸皆腰与飞菟。陇修勒而容与，并轩翥而厉怒（二句据《御览》三百五十八补）。尔乃结翻侔，齐伦匹。良乐授马，孙膑调驷。筹克明，班次均壹。左揽繁弱，右接湛卫。控满流睇，应弦飞碎。动鼓震，噪声雷溃。重破累暴，流景倏忽。纷纭络驿，次授二八。放长骋（《御览》三百五十八作「门」），神足奔越。终节三驱，矢下虚发。进截飞鸟，顾摧月支。须纡六钓，口弯七规。观者并气息而倾竦，咸侧企而腾移。尔乃萦回盘厉，按节和旋。翩翩神厉，体若飞仙。弈弈も壮，既佶且闲。扬骊沛艾，蠖略相连。（《艺文类聚》六十八，《御览》三百五十八引两条）

节饰齐明。（《文选·赭白马斌》注）

