◎张烈

烈字徽仙。（《北史》作「徽之」。）清河东武城人。居临淄。孝文赐名烈，以本名为字。太和中，历侍御、主文中散。迁洛，除尚书仪曹郎、彭城王功曹史、太子步兵校尉。出为陵江将军、顺阳太守。宣武即位，封清河县子。以母老去官。孝明即位，除龙骧将军、司徒右长史。转征虏将军、司空长史。累迁前将军、给事黄门侍郎，加平南将军、光禄大夫。孝昌初，出为安北将军、瀛州刺史，更满还朝致仕。元象元年卒，年七十七。

