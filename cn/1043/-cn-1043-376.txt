王安石　耿天骘惠梨次韵奉酬三首

陈迹难寻天柱源，疏封投老误明恩。

国人欲识公归处，杨柳萧萧白下门。

王安石

王安石　耿天骘惠梨次韵奉酬三首

桐乡山远复川长，紫翠连城碧满隍。

今日桐乡谁爱我，当时我自爱桐乡。

王安石

王安石　耿天骘惠梨次韵奉酬三首

开国桐乡已白头，国人谁复记前游。

故情但有吴塘水，转入东江向我流。

王安石

