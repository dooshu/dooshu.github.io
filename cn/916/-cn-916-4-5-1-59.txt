【赠冯文罴诗】

（以下五言。）

昔与二三子。游息承华南。拊翼同枝条。翻飞各异寻。苟无凌风翮。徘徊守故林。（六臣本《文选》注云。善无此二句。）慷慨谁为感。愿言怀所钦。发轸清洛（《初学记》作浊渭。）□。驱马大河阴。伫立望朔涂。悠悠回且深。分索古所悲。志士多苦心。悲情临川结。苦言随风吟。愧无杂佩赠。良迅代兼金。夫子茂远猷。颖诚寄惠音。（○《文选》二十四。本集五。《诗纪》二十五。又《初学记》十八引阴、心二韵。）

