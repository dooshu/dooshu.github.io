○白草羌夷歸順疏 【 白草歸順】

該臣會同廵按四川監察御史陳瑫、議照白草諸番地當東南兩路之樞、形列首尾常山之勢、變成犄角、瘍匪皮膚葢緣生齒漸繁、蹢躅思逞兇於羸豕、兼以處心多校、攀援欲藏巧於詐狙、故彼寇松州。此自潛為內應。此驚石縣。彼皆願效前驅。葢相依則齒懼脣亡。共類則狐悲。兔死。宜其有倡而必和。有約而必趨。固羌蠻之所恃以跳梁。亦關堡之知其無可奈何。而輒從隱忍者也。昨茲猖獗顯然之患。誠在松番矣。隱然之憂。非屬於白草乎。况歲內託言蜂蜜猋聚、犬羊意在乘機、潛相煽虐、儻白草不先撫定。制羌夷之道惟在離之而巳然我兵威不振則不可得而離則我欲戰而渠且為爪牙。以增番眾之強。我欲追。而渠且為淵藪。以脫番人於險因而責之則謀彌合并而圖之則敵更多。雖益之以數萬之兵持之以朞月之久恐征之猶未必能勝。勝之猶未必能全也。用是申以告戒之詞、束以牢籠之術、始欲折其悍而聲為從彼進兵之詭說使之懔然危。繼欲消其疑。而示以兵不彼出之真情。使之歡然感。矧遙覩貔貅之雲集。膽巳俱寒。更聞葦荻之風靡。云?鬼應盡喪非特弗陰助而巳。且折斷橋梁以明拒絕之踪。非特弗匿逃而巳。且送還被虜以示忠誠之念。往之巳降者。增納荍粮於蠟外。今之願附者。乞供常賦於邊關。陳甲馬而歸誠、望旌麾而叩血、雖好厥鶚音於食葚、敢云惡質之盡銷、乃馴其鷙性於為鳩、洵應陽春而能變、即頃者六師奏捷易若燎毛、東征而掃蕩黃沙。西討而澄清黑水。孰非白草諸番之效順。先為剪其翼而狐其援哉。故以四八寨之羣兇、稽百餘年之往牒、昔嘗以兵戈禦之而不足、今竟以口吻招之而有餘、伐謀成不戰之功、柔遠信非常之業、實由　皇上聖德弘敷於天外、因為風偃天驕、威明普照於日中、遂致貢通日入、允紹虞階之舞格、何言漢塞之來朝也。

