213　問舜冠家語書大傳不同


家語「問舜冠」，謂魯哀公問閻本有「於」字。孔子，集證云：「見好生篇。荀子哀公篇同。」尚書大傳以爲成王問周公。

【集證云】今本大傳無。北堂書鈔引書大傳曰：「成王問周公曰：『舜之冠何如焉？』周公曰：『古之人有冒皮而勾然，鳳凰巢其樹，麒麟聚其域也。』」荀子哀公篇注引尚書大傳曰：「古之人衣上有冒而句領者。」鄭康成注云：「言在德不在服也。古之人，三皇時也。冒，覆項也。句領，繞頸也。禮正服方領也。」





