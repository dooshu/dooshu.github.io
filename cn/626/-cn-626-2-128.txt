朱朝列希晦二首

【感怀】

自叹颓然一老翁，十年奔走鬓飞蓬。

中原虎斗干戈满，四海人忧杼轴空。

葛亮平生恢复计，汾阳材略中兴功。

何当远望舂陵郭，佳气朝来正郁葱。

【自叹】

匠石搜林弃樗散，不材何敢玷簪裾。

家贫粗有千金帚，国难曾无一箭书。

今日总戎师管葛，明时征士用严徐。

野人不作功名念，欲效陶朱共养鱼。

