方回　寄题休宁赵氏云屋省心翠侍问道亭有有堂五首

不品官班但品人，深云藏屋屋藏身。

就中别有难藏者，名震京师郑子真。

方回

方回　寄题休宁赵氏云屋省心翠侍问道亭有有堂五首

心属何人省者谁，自家主宰自家知。

从来此地惺惺处，不要医工用药医。

方回

方回　寄题休宁赵氏云屋省心翠侍问道亭有有堂五首

青疏老瘦碧孱颜，杳杳深深万翠间。

侍坐侍行仍侍立，雪松霜竹雨余山。

方回

方回　寄题休宁赵氏云屋省心翠侍问道亭有有堂五首

三叉路口驻车轮，莫讶知津更问津。

何限出门向西笑，忙行不似慢行人。

方回

方回　寄题休宁赵氏云屋省心翠侍问道亭有有堂五首

贯配青钱粟腐红，何如心不愧天公。

一方寸里无余物，却笑敖仓武库穷。

方回

