◎刘

字子真，平原高唐人。魏时为郡计吏，除河南尹丞，迁尚书郎廷尉正，历吏部郎；参文帝相国军事，封循阳子。晋受禅，进爵为伯，累迁少府。咸宁中为太常，转尚书，行镇南军司，免。泰康中为大司农，免。後为国子祭酒散骑常侍。元康初进爵为侯，累迁太子太保，加侍中、特进、右光禄大夫开府仪同三司，领冀州都督，永康初代张华为司空，迁太保。太安初转太傅。永兴初代成都王颖为太尉，寻逊位。怀帝时复为太尉，告老。永嘉四年卒，年九十一，谥曰元。有《春秋条例》二十卷，集二卷。

