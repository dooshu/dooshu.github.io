◎齐王攸

攸字大猷，小字桃符，文帝第二子。出嗣景帝後，以从征王氵功封长乐亭侯。後袭景帝爵武阳侯，历散骑常侍、步兵校尉，五等建，改封安昌侯，迁卫将军。武帝受禅，封齐王，迁骠骑将军、开府仪同三司，转镇军大将军，加侍中，行太子少傅，咸宁二年代贾充为司空，太康三年迁大司马，都督青州诸军事。明年，遣就国，临行欧血死，谥曰献王。

