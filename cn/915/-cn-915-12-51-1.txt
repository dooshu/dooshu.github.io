◇非宋景业天保历议

宋景业移闰于天正，退命于冬至交会之际，承二天之后，三月之交，妄减平分。臣案，景业学非探赜，识殊深解，有心改作，多依旧章，唯写子换母，颇有变革，妄诞穿凿，不会真理。乃使日之所在，差至八度，节气后天，闰先一月。朔望亏食，既未能知其表里，迟疾之历步，又不可以傍通。妄设平分，虚退冬至，虚退则日数减于周年，平分妄设，故加时差于异日。五星见伏，有违二旬，迟疾逆留，或乖两宿。轨《析》之术，妄刻水旱。今上《甲寅元历》，并以六百五十七为章，二万二千三百三十八为，五千四百六十一为斗分，甲寅岁甲子日为元纪。（《隋书·律历中志》后齐文宣受禅，命散骑侍郎宋景业造天保历。至后主武平七年，董峻、郑元伟立议非之。）



卷七

