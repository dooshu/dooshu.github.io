周邦彦　天启惠酥

金城良犉不当车，特为人间作好酥。

余湩尚供肥犊子，小卾先入太官厨。

邺中鹿尾空名目，吴地莼羹谩僻迂。

欲比君家好兄弟，不积压谁可作醍醐。

周邦彦

周邦彦　天启惠酥

浅黄拂拂小鹅雏，色好从来说雍酥。

花草偏宜女儿手，缄封枉八野人厨。

细涂麦饼珍无敌，杂炼猪肪术最迂。

脔肉便知全鼎味，它时不用识醍醐。

周邦彦

周邦彦　天启惠酥

南朝珍馔一时无，尚见休文谢北酥。

陶罋解汤香出屋，铜铛掠面乳供厨。

中都价重无钱买，京兆书迟怪路迂。

闻道加餐最肥泽，异时烦与致醍醐。

周邦彦

周邦彦　天启惠酥

高阳太守有遗书，新教齐民炼玉酥。

欲出浮膏先卧酪，为防馋鼠更薰厨。

绝知意重分余弃，渐见诗多人怪迂。

犹恐伧人笑风土，预从贝叶检醍醐。

周邦彦

