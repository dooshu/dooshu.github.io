嗟哉行


钢是铁所为，铮铮抑何美！安知经火炼，竟化柔绕指。噫吁乎嗟哉！行百者半九十里，晚节末路之难乃如此。君不见扶风大儒宫中才子当时果以投荒死，岂不贤名溢青史！左手抚图右引剑，人生变节须臾耳。适从何来集于此，逼人富贵徒为尔。大街赫赫书铭旌，相公竟葬咸阳矣！邓绾好官曾几时？人笑褚公今冷齿。





