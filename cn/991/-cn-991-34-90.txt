汪元量　寄赵青山同舍档四首

六馆风流不可寻，形骸土木泪痕深。

有时咄咄空书字，俗子宁知我辈心。

汪元量

汪元量　寄赵青山同舍档四首

短褐离披紫凤图，非扬非墨亦非儒。

独怜后辈欺前辈，自笑今吾即故吾。

汪元量

汪元量　寄赵青山同舍档四首

聚嘲丛谤腐儒痴，江海漂零酒一卮。

闲把至音调绿绮，朗吟新句写乌丝。

汪元量

汪元量　寄赵青山同舍档四首

谢傅东山喜劫棋，刘生南岳怕联诗。

君侯自有通身胆，用舍行藏且顺时。

汪元量

