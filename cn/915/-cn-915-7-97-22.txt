◇旄头说

晋武尝问侍臣，旄头何义？彭推对曰：「秦国有奇怪，触山截水，无不崩溃，唯畏旄头，故虎士服之，则秦制也。」张华曰：「有是言，而事不经。臣谓壮士之怒，发踊冲冠，义取於此。」挚虞《决疑》无所是非也。徐爰曰：「彭张之说，各言意义，无所承据。案天文，毕昴之中，谓之天街，故车驾以罕前引，毕方昴圆，因其象，《星经》昂一名旄头，故使执之者，冠皮毛之冠也。（《宋书·礼志》五。）

