○公除祭议



古无公除，吉凶之服，不可相干，故缌不祭耳。今既公除，吉服而行，则可吉祭。今既吉服，无事不可，而大事反可阙邪？若以心丧为疑者，则出母子为父後，得以含悲而祭矣。又《礼》有死宫中，三月不举祭；齐衰之礼，三月不从政。意者虽速公除，犹宜待满三月。



又问：“同宫之丧而未葬，虽公除，可以祭不？”答曰：“公除不祭，本与于外丧耳。若同宫之丧，虽未葬，此不可也。”（《通典》五十二）

徐邈

邈，藻子，太傅谢安举补中书舍人，迁散骑常侍，转祠部郎，选为太子前卫率，领本郡大中正，安帝即位，进侍中骁骑将军，有《周易音》一卷，《谷梁传注》十二卷，《谷梁传义》十卷，《答春秋谷梁义》三卷，集二十卷。



