章甫　春日山居

流转情何限，艰难老见侵。

儿啼妨午睡，花落搅春心。

得句从谁说，开尊只自斟。

移家近城市，湖水几时深。

章甫

章甫　春日山居

客舍逢迎少，村居道路迷。

雨晴知虎过，烟暝有雅啼。

轻薄看诸子，辛勤愧老妻。

人生真寄耳，巢燕亦添泥。

章甫

章甫　春日山居

村陋浑成俗，云山要可人。

短篱难唱午，芳树鸟啼春。

地僻愁仍少，身閒懒更真。

扁舟因送客，重到大江滨。

章甫

