李洪　僧惠白莲

逃暑追凉荫碧萝，清池咫尺阻经过。

眼前喜见芬陀利，鼻观重参乾闼婆。

绰约汉宫黄傅额，依稀洛浦袜凌波。

远公自结庐山社，一笑拈花意若何。

李洪

李洪　僧惠白莲

拄颊看山暑顿空，修眉横嶂障晴空。

太真姊妹温泉浴，窦氏儿郎丹桂风。

古驿荒凉征骑还，里居好事古人同。

明年更有秋风便，淡墨联名冠法宫。

李洪

