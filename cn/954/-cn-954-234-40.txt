陈襄　和程公辟游宿猿洞二首

几年营此草堂栖，施饰名园百卉齐。

曾学子真耕谷口，今容摩什老山西。

龙台日上千峰出，雁塔云生一径迷。

知有岭猿犹在否，使君高卧莫教啼。

陈襄

陈襄　和程公辟游宿猿洞二首

老来归鞅海边村，犹喜诸亲聚里门。

汉宗朱辬临祖账，韩侯清酒满离樽。

猿惊出洞时三哭，梅送行人早一番。

此去蓬莱峰顶月，梦魂应到荔枝园。

陈襄

