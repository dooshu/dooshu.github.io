○对佯狂让弟判

〈陈乙袭爵，佯狂以让弟。甲嗣爵後方入仕。邻人告甲非嫡子，不合袭。〉

封袭大典，存乎嫡嗣；公侯荣胄，贻厥後昆。陈乙以代先崇班，天赐重爵，嗣业相继，家声远传。不好荣身，克遵於谦让；欲求封弟，乃致於佯狂。祖业斯广，友于多称，法虽有乖恒典，事则不爽人情。昔元成见承，非妨入仕；今陈甲为袭，难可刑。







