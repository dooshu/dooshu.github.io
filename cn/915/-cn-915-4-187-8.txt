◇附录·唐孙思邈齐人月令四事免与崔书混

凡立春日，食生菜不可过多，取迎新之意而已。乃进酱粥，以导和气。（《御览》二十，《事类赋·春》）

春分不杀生，不吊疾。君子斋戒，衣夹衣，导引不食生冷。（《御览》二十）

四月八日，不宜杀草木。始服生衣，宜进温酒，服温药。是月也，无坏は卵，无伐大树。是月也，宜以夙兴。（《御览》二十二）

重阳之日，必以糕酒登高眺迥，为时宴之游赏，以畅秋志。酒必采茱萸甘菊以泛之，既醉而还。（《御览》三十二，《事类赋·秋》。案：王谟辑本以此前三事当《四民月令》，误也。重阳事，王本漏落。）



卷四十八

