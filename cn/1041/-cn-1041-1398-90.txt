晏殊　辛春日词　御阁

令月归馀届早春，羲舒相望协元辰。

初阳乍逐青旂动，圣寿长随凤历新。

晏殊

晏殊　辛春日词　御阁

三素云中晓望时，上真輟盖保参差。

丹台自有长生籍，睿算方延亿万期。

晏殊

晏殊　辛春日词　御阁

青辂迎春习习来，天泉池上晓冰开。

珠幡已报三阳候，柏叶将陈万寿杯。

晏殊

晏殊　辛春日词　御阁

彩幡双燕祝春宜，献寿迎祥重此时。

腊雪未消宫树碧，早莺声在万年枝。

晏殊

