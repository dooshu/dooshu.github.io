【讽赋歌】

〖讽赋曰：主人之女。翳承日之华。披翠云之裘。来排臣户曰：无乃饥乎。为臣炊凋胡之饭。烹露葵之羹。来劝臣食。以其翡翠之钗。挂臣冠缨。臣不忍仰视。为臣歌曰云云。臣复援琴而鼓之。为秋竹积雪之曲。主人之女。又为臣歌曰云云。〗

岁将暮兮日已寒。中心乱兮勿多言。

内怵惕兮（原注。一本作怵惕之心兮。）徂玉床。横自陈兮君之傍。（○古文苑一宋玉讽赋。）

