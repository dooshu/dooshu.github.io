陆文圭　古意四首寄张可与孙晋卿

长安城头红日斜，王孙金弹打乌鸦。

寄声翠凤穿云去，霜寒莫北梧桐花。

陆文圭

陆文圭　古意四首寄张可与孙晋卿

长松百尺荫官街，街吏斧锯弃官柴。

高寒自是饱风雪，岁晚只合居穷崖。

陆文圭

陆文圭　古意四首寄张可与孙晋卿

老翁持镜向市卖，铜光的皪秋水清。

丑妇鉴容惊隋地，想渠嫌在太分明。

陆文圭

陆文圭　古意四首寄张可与孙晋卿

牧儿狭迳碍樵枝，樵儿格斗暮不归。

于菟一声啸篁谷，两儿惊散走如飞。

陆文圭

