释心月　布袋赞

矬而肥，肥而痴。

肩驼背负，或徐或驰。

回头处，微笑时，

此意明明说向谁。

释心月

释心月　布袋赞

儱侗十围腹，婆娑三尺躯。

折拄杖搅无边香水海，破布囊賏百亿须弥卢。

等个人{左口右悉}哩{左口右悉}哩，觅文钱苏噜苏噜。

天上无，地下无，

四明山色开画图。

释心月

释心月　布袋赞

放布袋而立，携布袋而去。

他日下生来，别道一转语。

补处之尊，弄真像假。

抛却内宫，来使奉化。

回观时髑髅眼睛沥未尽，紧靠处布袋骨董放不下。

放得下，未必遭人强描画。

释心月

