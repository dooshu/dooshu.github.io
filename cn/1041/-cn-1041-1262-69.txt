夏竦　奉和御製五岳观告成

岳镇明神屡降康，圣心尊奉礼文扬。

徽名祇薦昭殊典，秘宇钦崇报美祥。

曲沼甘泉秋湛湛，浮荣嘉气晓苍苍。

金鈍衔壁流繁影，云雀踶甍耀采章。

祇祓王灵涓吉日，密砻文杏架修梁。

都人雾集鸿仪盛，帝御天临絜志彰。

宸唱茂宣昭峻极，春祺纷委顯蕃昌。

升平更属西成日，击壤欢谣遍井疆。

夏竦

