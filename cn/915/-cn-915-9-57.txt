◎范云

云字彦龙，缜从弟，仕宋为郢州西曹书佐，转法曹行参军，齐初历会稽府僚丹阳尹主簿，转征北刑狱参军，迁尚书殿中郎、司徒记室参军，授通直散骑侍郎，领本州大中正，出为零陵内史，建武中召拜散骑侍郎，复出为始兴内史，迁假节建武将军、平越中郎将，广州刺史，坐事下狱，会赦免。永元中起为国子博士，中兴建，拜黄门侍郎，迁大司马谘议参军，领录事，进侍中。梁受禅，迁散骑常侍、吏部尚书，封霄城县侯，领太子中庶子，迁尚书右仆射。天监二年卒，赠侍中卫将军，谥曰文。有集十一卷。（本传作三十卷。）

