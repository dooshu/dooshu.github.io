释重顯　春日怀古

门外春将半，岩冰暖有声。

玄沙曾未到，虚得偃溪名。

释重顯

释重顯　春日怀古

门外春将半，青青野色分。

桃花开欲尽，无处觅灵云。

释重顯

释重顯　春日怀古

门外春将半，群芳斗盛时。

邻家有庭柏，诸祖共相知。

释重顯

释重顯　春日怀古

门外春将半，幽禽语共新。

宝陀岩上客，应笑未归人。

释重顯

