田况　成都遨乐诗二十一首　元日登安福寺塔

岁历起新元，锦里春意早。

诘旦会朋宷，群游候驺导。

像塔倚中霄，翚檐结重橑。

随俗纵危步，超若落清昊。

千里如指掌，万象可穷讨。

野阔山势回，寒馀林色老。

遨赏空闾巷，朼来喧往耄。

人物事多閒，车马拥行道。

顾此欢娱俗，良慰羁远抱。

第尤民政疏，无庸答宸造。

田况

