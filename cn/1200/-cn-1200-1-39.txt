第三十九恭和卦〔阴阳承顺离火正南〕：三上二中三下和睦之象

象曰：在上方宜，下人供职，室家和谐，大小同力，有志不违，所求者得。

颜曰：阴居中位，承顺之象，故曰下人供职，此卦合得群下之力，所求皆遂。

何曰：姻事吉，夫妇和合。居宅平安。行人将至。营业、田蚕有利。孕生男。官事无害。出军大吉。

陈曰：人道柔顺，上下三阳，必主充实，家道方盛之象也。故曰云云。

刘曰：阳刚在上，下以直也。健顺相承，下供职也。家室和谐，求无不得也。

此课居官、处家、行军、治业、婚姻、市贾，无所不利，所求皆吉也。

诗曰：喜气满门庭，家中没蹇迍。贵人青盼处，从此转通津。

