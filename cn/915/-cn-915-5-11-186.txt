◇承露盘颂铭（并序）

夫形能见者莫如高，物不朽者莫如金，气之清者莫如露，盛之安者莫如盘。皇帝乃诏有司，铸铜建承露盘，茎长十二丈，大十围，上盘径四尺九寸，下盘径五尺。铜龙绕其根，龙身长一丈。背负两子，自立于芳林园。甘露仍降，使臣为颂铭。（《艺文类聚》九十八、《初学记》二、《御览》十二、七百五十八。）敞之天壤，以显元功。（《文选·沈约〈齐安陆王碑文〉》注）

承露，峻极太清。神石鬼，洪基岳停。下潜醴泉，上受云英。和气四充，翔风所经。匪我明后，孰能经营？近历阐度，三光朗明。殊俗归义，祥瑞混并。鸾凤晨栖，甘露霄零。神明攸协，高而不倾。奉戴巍巍，恭统神器。固若露盘，长存永贵。圣贤继迹，奕世明德。不忝先功，保兹皇极。垂祚亿兆，永荷天秩。（《艺文类聚》七十三）

