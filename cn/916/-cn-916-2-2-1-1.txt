【讽谏诗】

〖《汉书》曰：孟为元王傅。傅子夷王及孙王戊。戊荒淫不遵道。作诗讽谏曰：〗

肃肃我祖。国（《御览》作家。）自豕韦。黼（《御览》作兖。）衣朱绂。（《文选》作黼。《御览》同。）四牡龙旗。彤弓斯征。抚宁遐荒。总齐群邦。以翼大商。迭彼大彭。勋绩惟光。至于有周。历世会同。王赧听谮。（韵补误作政。）□绝我邦。我邦既绝。厥政斯逸。赏罚之行。非繇（六臣本《文选》作由。注云。善作繇。）王室。庶尹群后。靡扶靡卫。五服崩离。宗周以队。（《文选》作坠。《诗纪》同。）我祖斯微。千（《文选》作迁。《诗纪》同。）于彭城。在予小子。勤诶（《文选》作唉。）厥生。阸（《文选》作□厄。《诗纪》同。六臣本注云。五臣作□危。）此嫚秦。耒耜以（《文选》作斯。《诗纪》同。）耕。悠悠嫚秦。上天不宁。乃眷（《类聚》作眷。）南顾。授汉于京。於赫有汉。四方是征。靡适不怀。万国□（《文选》作攸。《诗纪》同。）平。乃命厥弟。建侯於楚。俾我小臣。惟傅是辅。竞竞（《文选》作矜矜。《类聚》、《诗纪》同。）元王。恭俭净壹。（《文选》作静一。《诗纪》同。《类聚》作静壹。）惠此黎民。（六臣本《文选》注云。五臣作人。）纳彼辅弼。飨（《文选》作享。《诗纪》同。）国渐世。垂烈于（六臣本《文选》作於。注云。善本作于。）后。乃（六本《文选》作乃。《类聚》作爰。）及夷王。克奉厥绪。（六臣本《文选》作次。注云。五臣作绪。《诗纪》云。一作次。）咨命不永。惟王统祀。左右陪臣。此（《文选》作斯。《诗纪》同。）惟皇士。如何我王。不思守保。不惟履冰。以继祖考。邦事是废。逸游（《类聚》作游。《初学记》同。）是娱。犬马繇繇。（《文选》作悠悠。《类聚》、《初学记》、《诗纪》同。）是放（六臣本《文选》注云。五臣作田猎。）是驱。务彼（《文选》作此。韵补、《诗纪》同。）鸟兽。忽此稼苗。烝（《文选》作蒸。韵补、《诗纪》同。）民以匮。我王以愉。所弘非（《文选》作匪。《类聚》、《初学记》、《诗纪》同。）德。所亲非（《文选》作匪，《类聚》、《初学记》、《诗纪》同。）俊。唯囿是恢。唯谀（《初学记》误作谏。）是信。睮睮谄夫。咢咢（《文选》作谔谔。《诗纪》同。）黄发。如何我王。曾不是察。既藐下臣。追欲从（《文选》作纵。《诗纪》同。六臣本注云。五臣作乐。）逸。嫚彼显祖。轻兹（《文选》作此。《诗纪》同。）削黜。嗟嗟（《初学记》作嗟哉。）我王。汉之睦亲。曾不夙夜。以休令闻。穆穆天子。临尔（《文选》作照临。《诗纪》同。注云。《汉书》作临尔。）下土。明明群司。执宪靡顾。正遐繇（《文选》作由。《诗纪》同。）近。殆其怙兹。（《文选》作兹怙。六牙齿本注云。五臣作怙兹字。《诗纪》云。《文选》作兹怙。）嗟嗟我王。曷不此（《文选》作斯。《诗纪》同。）思。非（《文选》作匪。《诗纪》同。）思非（《文选》作匪。《诗纪》同。）鉴。（庄稼地作监。《诗纪》同。）嗣其罔则。弥弥其失。（《文选》作逸。《诗纪》同。案失当为佚。）岌岌其国。致冰匪霜。致队（《文选》作坠。《诗纪》同。）靡（《文选》作匪。《诗纪》同。）嫚。（六臣本《文选》作慢。）瞻惟我王。昔（《文选》作时。《诗纪》同。注云。《汉书》作昔。）靡不练。兴国救颠。孰违悔过。追思黄发。秦缪（六臣本《文选》注云。五臣作穆。）以霸。岁月其徂。年其逮耇。於昔（《文选》作赫。《诗纪》同。注云。《汉书》作昔。）君子。庶显于后。我王如何。曾不斯览。黄发不近。胡不时监。（《文选》作鉴。《诗纪》同。○《汉书》韦贤传。《文选》十九。《诗纪》二。又《类聚》二十四引韦、旗、荒、商、光、同、邦、宁、京、楚、辅、壹、弼、绪、祀、保、考、娱、驱、俊、信、亲、闻二十三韵。《初学记》十八作讽楚元王四言诗。引娱、驱、俊、信、亲、闻六韵。《御览》六百九十引韦、旗二韵。韵补一引同、邦二韵。二引苗、偷二韵。○逯案。昔靡不练。《文选》作时靡不练。《汉书》补注引王文彬云。作时是也。时古作时。与昔形近而误。又於昔君子。《文选》昔作赫。王念孙读书杂志云。韦孟讽谏诗。於赫君子。庶显于后。李善曰：欢美昔之君子。能庶几自悔。故光显於后。念孙案。如此注。李善本本作於昔君子。《汉书》韦贤传亦作昔。李周翰注曰：於赫。美也。言何不美君子之道。庶光明於后代。则五臣本已作於赫君子。□字俗书作昔。赫字俗书作赫。二形相近。故昔讹赫。於□美也。古亦无此训。）

