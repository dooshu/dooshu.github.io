◇浮淮赋

从王师以南征兮，浮淮水而遐逝。背涡浦之曲流兮，望马丘之高ㄛ。泛洪榜于中潮兮，飞轻舟乎滨济。建众樯以成林兮，譬巫山之树艺。于是迅风兴，涛波动，长濑潭氵畏，滂沛汹溶。钲鼓若雷，旌麾翳日，飞云天回。□□□□若鹰飘逸，递相竞轶。凌惊波以高骛，驰骇浪而赴质。加舟徒之巧极，美榜人之闲疾。白日未移，前驱已届，群师按部，左右就队，轴轳千里，名卒亿计。运兹威以赫怒，清海隅之蒂芥。济元勋于一举，垂休绩于来裔。（《书钞》一百三十七，一百三十八，《艺文类聚》八，《初学记》六）

