李昴英　挽钝斋先生许象州三首

家学存斋授，渊源自晦庵。

魁文行海内，师道重天南。

衔未冰条一，州才刀梦三。

芳名却千载，俎豆拜祠龛。

李昴英

李昴英　挽钝斋先生许象州三首

义重人谁及，高风有古人。

己田分友子，黎事保羁臣。

抱负耕莘志，依稀陋巷仁。

丹青遗像在，难写道心真。

李昴英

李昴英　挽钝斋先生许象州三首

丈席即之温，终身佩一言。

栋樑失安定，山斗惨韩门。

恸矣心丧重，凄然手泽存。

江声助悲些，莫返大夫魂。

李昴英

