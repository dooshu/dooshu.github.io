○恩澤公侯伯表序 【 恩澤公侯伯】

古恩澤侯凡有三。曰外戚則如呂武之為王。與王氏之五侯。丁傅梁竇之類。曰中官。則如趙高孫程單超之類。曰嬖幸。則如董賢趙修之類是三者。皆能干斁章典。變動玄象。使帷幄汗馬之勳臣解體。而不可收。志節之士。輕視貂冕而不樂於用。明興　高皇帝毋外家三尺之胤。以故王爵廟貌。雖極隆于楊徐。而朱邸自功臣外無兩者。他若李隴西繇尚主而儋爵。然亦岐陽大勳所推本。而成穆椒房之光寵。其兄楧貴不過參省而又奪之。獨於晚年梁公之券。馬后崩胡妃權攝內政施于充妃之從子顯。出相貴邸。入陪禁蘌。至建文而削奪。識者以為非不幸云。文皇入纂之頃。中宮猶在邸。而仲氏巳前開國。夫固憫其禍。收其悃。而執經者猶疑之。然以中山之勳塞天地。家有兩公。胙及百代。不為幸也。昭皇后母儀奕世。幾於文姒。以故張氏得封二伯。其後漸因之。至有自侯而進公者。自保傅而正太師者。然會昌主兵符而不能易　人主之喜怒。壽寧建昌能易　人主之喜怒。而不能與外庭之進止。其極不過貴富。其樂不過宮室狗馬聲色。其威怒不過行閭開雛匹而巳　世廟憤壽寧建昌之積侈。執而繫僇。之一時肅然而又申明考功令。下所司悉裁諸外戚之世封者。獨定公以中山故。彭城惠安以　昭皇后故。且半援帷幄汗馬焉。它則擁護心乎孝烈。而家一襲晉接穹乎榮恭。而不予世。天下服其公快其斷而不敢以少恩病之斯所以為肅也。若夫中貴人之擅柄。代有甚矣。幸而未鑿其竅、不敢身冒封爵。而正德之亂。其昆從以迨厮養。皆得濫竽焉。至天啟而益甚矣嘉靖之斁方士之亡賴者居一矣皆未幾而絀削繼之。著為令甲。萬世曉然知其非。當可無慮也。作恩澤公侯伯表

