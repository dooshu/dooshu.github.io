三


正月间，班吏刘果送其父盐大使赴任，曾肃启，并别柬二通驰候。兹奉台翰，前启似未彻览，刘吏亦未回京，此书不知竟落何处矣！继斋兄至，备谂起居万福，神理胜常，殆天相吾师，以重国家也。

比来时事，想所悉闻。古人在江湖，则忧其君，况我师以身系天下安危，知必不能忘情于宗社矣。

正望轻德薄，碌碌伴食，秋毫无能裨补。既违鄙愿，深负夙心，惭恨而已。





