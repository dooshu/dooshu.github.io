苓术汤

治脾胃感风，飧泄注下，肠鸣腹满，四肢重滞，忽忽善怒，眩冒颠晕，或左胁偏疼。

白茯苓 浓朴（姜汁制炒） 白术 青皮 干姜（炮） 半夏（汤泡去滑） 草果（去皮） 甘草（炙，各等分）上锉散。每服四钱，水盏半，姜三片，枣两枚，煎七分，去滓，食前服之。

凡遇六戊年，赫曦之纪，岁火太过，炎暑流行，肺金受邪，民病疟，少气咳喘，血溢泄泻，嗌燥耳聋，中热，肩背热甚，胸中痛，胁支满，背髀并两臂痛，身热骨痛，而为浸氵㸒。

为水所复，则反谵妄狂越，咳喘息鸣，血溢泄泻不已；甚则大渊绝者死。

五运时气民病证治

