◇奏议立左鹿蠡王阿佟为北单于

光武昭怀南虏，非谓可永安内地，正以权时之算，可得御北狄故也。今朔漠既定，宜令南单于反其北庭，并领降众，无缘复更立阿佟，以增国费。（《后汉·袁安传》，「窦宪自矜己功，欲结恩北虏，乃上立降者左鹿蠡王阿佟为北单于，置中郎将领护，如南单于故事。安与司空任隗奏，以为」。）

