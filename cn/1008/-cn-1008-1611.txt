赵蕃　挽李子永二首

灵山山下初逢处，溧水水边重见时。

草划犹传出山句，勤勤更枉送行诗。

传闻恍惚疑升报，问讯凄凉自越医。

略计别离能几日，谁知生死遂分岐。

赵蕃

赵蕃　挽李子永二首

封侯寂寞空飞将，佳句流传自谪仙。

半世作民才六考，他年垂世有千篇。

箧中酬唱都无恙，天外音书不复传。

五岭三苗底处所，千岩万壑若何边。

赵蕃

