汪应辰　端午帖子词皇帝合

圣德临尊极，民心戴至仁。

喜逢重午节，共祝万年春。

汪应辰

汪应辰　端午帖子词皇帝合

雨晹皆应节，和气满平畴。

欲识天颜喜，农家麦有秋。

汪应辰

汪应辰　端午帖子词皇帝合

永日虽祥郁，风生殿阁凉。

圣心非独乐，均施遍多方。

汪应辰

汪应辰　端午帖子词皇帝合

躬行盛德基王化，密赞成谋授帝图。

福及万方天所相，祛邪保假佩灵符。

汪应辰

汪应辰　端午帖子词皇帝合

王业艰难素所知，风单喜见献新丝。

盘中更进长生缕，却记新蚕茧馆时。

汪应辰

汪应辰　端午帖子词皇帝合

万年珍木绿阴成，殿阁微凉次第生。

简静初非拘月令，怀冲履正自心清。

汪应辰

