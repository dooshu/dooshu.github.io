○重建孟瀆河閘記 【 孟瀆河閘】

君子之立政、有可以益國而利乎民者、知無不為、為之有力、雖疲民力而民忘其勞、耗其財而民不自恤苟或役於非所當務、則謗怨隨之、其能留聲當旹為利後世者幾希、孔子曰、擇可勞而勞之、又誰怨、孟子曰、以佚道使民、雖勞不怨其信然矣、乎、工部侍郎廬陵周君忱、奉命廵撫蘇常諸郡、常之武進、故有孟瀆河閘、以通東南漕運、及商販之舟、且溉傍近田數千頃、歲久閘壞、公私病焉、常守莫君愚、圖改作之、以役費繁重、弗敢專、謀於周君、議以克合、遂發往歲節省稅賦浮費、以市財僦工礱石姑蘇洞庭山、而舟致之、郡民皆懽忻趨事、作於舊址之南丈餘其下先錯列巨木?戈、貫以長松、而後寘石焉、東西石甃、縱以丈計。為十有六。崇以丈計。為二百五。中廣視縱當八之一。南北為雁翅狀以殺水勢。中夾木石鑿以納。懸板而上下之。經始於宣德八年九月、而畢工於是年之冬、用徒匠以日計。二萬三千七百六十。木以株計。八千九百。石以丈計。三千五百。灰以斤計。二十二萬。磚以片計。十有二萬。始終董其役者。知縣朱恕効勞為多、者、耆民惲昶、閘成而獲利如故、莫君以為苟無記、述則後世莫知所自、遂因通判張齡來京請記於予予述圖誌、兩浙運河貫郡城西行三十里、歷犇牛呂城二埧以達京口、舟行既艱。而河小不足以通巨艦。唐元和中、刺史孟簡始令開北河。自奔牛北行七十里至河莊鎮入楊子江。舟無巨細。皆得逕達于江。此河通則漕舟出江者速而運事及期其所係非細故也而免過埧之勞。第其水上引運河。源遠不能常續。下仰江潮。去來不能常存。簡于是置閘河庄。為之節制、使人以時啟閉、其利益博、其惠之在人、可謂深且久矣、人以其姓名河。謂之孟瀆。又謂之孟子故閘。亦以孟瀆為稱閘廢民失其利、今得周莫二君子、協謀而更置之、二君子之惠足以繼簡、而流於無窮、是可尚也、

