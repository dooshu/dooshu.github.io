陆游　思北邻韩二翁西邻因庵主南邻章老秀才

韩翁生不识官府，半醉长歌老烟浦。

因师老乃学长斋，白饭青蔬自炊煮。

二君要是可喜人，未尝一语欺其邻。

有过无过姑置之，後生孰能如此真？

陆游

陆游　思北邻韩二翁西邻因庵主南邻章老秀才

乡闾耆宿非复前，老章病死今三年。

朝来出门为太息，不见此翁催社钱。

我比翁虽差识字，向来推择尝为吏，

事功自计无一毫，尚不如翁终日醉。

陆游

