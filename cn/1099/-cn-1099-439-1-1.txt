○太廟親王祔食議 【 親王祔食】

最為確當文定礼官當時何不上之天子

謹按　國初建四親廟、以十六王祔食、十六王者、皆太祖之伯叔兄弟、祔食祖禰、禮也、然諸王之享、本祔四祖、及數世之後、　四祖巳祧、而諸王之位、依然如故。則何所祔而享乎。且　二祖列聖以來、親王無後者。代代有之。即禰廟未遷、不聞祔食之禮、况祧廟之後、何以獨存、誠以為　太祖所祔、不敢輕議、則　四親之廟。亦　太祖所立也、又可祧乎。且使　四祖未祧、則十六王者、屬為子姓。配食其旁。統於尊也。　四祖巳祧。則　二祖八宗。皆十六王曾玄之屬。而儼然臨之。使其祔享于下。恐非所以妥先靈而敘世次矣。漢高祖嘗以兄武哀王、姊昭哀后、祔享太上寢廟及孝元之世、凡朝廷□故往代必有巳行者人自不學故不知耳太上寢廟既毀。二祀亦罷。以其無所祔也。今即未忍遽廢。宜照金山諸王事例。於鳳陽墓所。四時祭饗。即園陵無考。則祔饗　皇陵祖陵。亦無不可。在廟非禮也。又十六王之親唯壽春王乃　仁祖之兄、係　太祖伯父、當奉　熙祖陵廟、臨淮盱眙二王、乃　仁祖之子　太祖之兄、當祔　仁祖陵廟、其南昌王、雖係　仁祖之子、見有靖江為後不應祔食。安豊以下九王、俱壽春王子孫、禮有祔禰、無祔祖、俱應罷祀、

