【有所思】

〖选诗拾遗作望远。〗三首荡子好兰期。留人独自思。落花同泪脸。初月似愁眉。阶前看草蔓。（乐府作□。）窗中对网丝。不言千里别。（乐府作望。《诗纪》云。一作望。）复是三春时。（○《乐府诗集》十七。《诗纪》九十八。）

杳杳与人期。遥遥有所思。山川千里间。风月两边时。相对（乐府作待。）春那剧。相望景（乐府作近。）偏迟。当由分别久。梦来还自疑。（○同上）

佳人在北燕。相望渭桥边。团团落日树。耿耿曙河天。愁多明月下。泪尽雁行前。别心不可寄。惟馀琴上弦。（○文苑英华二百二。《乐府诗集》十七。）

