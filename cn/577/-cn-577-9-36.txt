赠献纳使起居田舍人

赠献纳使起居田舍人〔一〕澄


献纳司存雨露边一作偏，地分清切任才贤。舍人退食收封事，宫女开函近一作捧御筵。晓漏追飞刊作趋，吴亦作趋青琐闼，晴窗点检白云篇。扬雄更有河东赋〔二〕，唯待吹嘘送上天。

〔一〕起居舍人：《唐志》：起居郎二人，从七品。其后复置起居舍人，分侍左右，秉笔随丞相上殿。垂拱元年，置知匦使。天宝九载，玄宗以匦声近鬼，改为献纳使，至德二载复旧。田以中书舍人知匦也。

〔二〕河东赋：公既献《三赋》投延恩匦，又欲奏《封西岳赋》，故云“更有河东赋”也。





