王灼　又和

风来云度屋，雨过水盈科。

懒觉诗篇少，闲看景趣多。

垣间生薜荔，床下长娑罗。

空法销诸漏，端如迦叶波。

王灼

王灼　又和

性癖耽杯酒，家贫废臼科。

江山聊作助，崔蔡不须多。

早岁撑吴榜，春风试越罗。

只今中夜梦，突怒见潮波。

王灼

王灼　又和

可惜通三语，相期中六科。

南司章奏好，北阙缙绅多。

想见趋宣室，真成上郁罗，

行装宜速具，未用叹奔波。

王灼

