周礼奇字

《六经》用字，固亦间有奇古者，然惟《周礼》一书独多。予谓前贤以为此书出于刘歆，歆常从扬子云学作奇字，故用以入经。如法为灋、柄为枋、邪为袤、美为媺、呼为噱、拜为□、韶为毊、怪为傀、暴为虣、擉为簎、风为貍、鲜为鱻、槁为薧、螺为蠃、脾为蠯、鱼为䲣、埋为貍、吹为龡、陔为裓、暗为韽、柝为、探为撢、趐为翨、摘为硩、骇为駴、击为轚、辜为橭、掬为輂、羃为榠、藻为薻、吴为□、叩为敂、艰为囏、魅为鬽，与夫庮、皫、胖、鱐、齍、眡、劀、酏、□、□、箈、鬻、柶、絼（zh@）、□、爂、□、朄之类，皆他经鲜用，予前已书之而不详悉。若《考工记》之字，又不可胜载也。

