【奉和皇太子忏悔应诏诗】

〖梁简文有蒙预忏直疏诗。〗

奉和皇太子忏悔诗。仍上皇宸。极□□圣旨即疏降。同所用十韵。私心庆跃。得未曾有。招（广弘明集作捃。）采馀韵。更题鄙拙。

一圣智比明。帝德光四海。荷负诚悠（广弘明集作攸。注云。宫本作假。）属。度脱实斯在。忏说济蒙愚。推心屏欺殆。（广弘明集作绐。注云。宋、元本作殆。明本作诒。）名僧引定慧。朝缨列（广弘明集云。宋本、宫本作烈。）元凯。还学依善导。反心由真宰。和铃混吹音。胜幡荣（广弘明集作萦。注云。三本、宫本作荣。）雪彩。早蒲欲抽叶。新篁向舒{笞心}。翘勤谅恳到。归诚信兼倍。睿艳似烟霞。栏杆（广弘明集作阑干。注云。三本、宫本作栏杆。）若珠□。善诱虽欲继。含毫（广弘明集作舍豪。注云。三本、宫本作含毫。）愧文彩。（○广弘明集三十。《诗纪》八十六。）

