○初秋夜坐赠吴武陵

（武陵，永州流人，来永州在元和三年。公有此赠，下又有《简武陵诗》。）

稍稍雨侵竹，翻翻鹊惊丛。美人隔湘浦，（美人，谓吴武陵。）一夕生秋风。积雾杳难极，沧波浩无穷。相思岂云远，即席莫与同。若人抱奇音，朱弦ㄌ枯桐。（《礼记》：清庙之瑟，朱弦而疏越。朱弦，谓以朱丝为纟玄也。《楚词》：ㄌ瑟兮交鼓。ㄌ，急张也。枯桐，谓瑟也。ㄌ，古邓切。亦作纟亘。）清商激《西颢》，泛滟凌长空。自得本无作，天成谅非功。希声大朴，（《老子》：大音希声。）聋俗何由聪！

