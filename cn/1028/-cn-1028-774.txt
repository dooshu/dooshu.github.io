方岳　渔父词

晚晴铺网占鸥沙，各自分鱼就酒家。

洞品醉眠船正暖，碧桃流出两三花。

方岳

方岳　渔父词

阴阴深树晚生烟，雨急归来失系船。

白鹭不惊沙水浅，依然共在绿杨边。

方岳

方岳　渔父词

烟波渺渺一轻篷，浦溆生寒芦荻风。

昨夜新霜鱼自少，满江明月笛声中。

方岳

方岳　渔父词

沽酒归来雪满船，一蓑撑傍断矶边。

谁家庭院无梅看，不似江村欲暮天。

方岳

