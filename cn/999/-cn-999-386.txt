喻良能　石钟山

坡翁文字妙来今，仙去遗踪杳莫寻。

惟有石钟还好在，未须霜降自清音。

喻良能

喻良能　石钟山

南北两石钟，上下一水侧。

造物妙鎔冶，蜚廉巧撞击。

镗韔仍噌吰，歌钟与无射。

丰山吾焉知，蒲牢尔何力。

咨余久愿游，偶此事行役。

时秋风飕飕，日暮水激激。

初如钧天鸣，乍若金奏寂。

入耳粹而清，洗心欣以怿。

怪奇有如此，游览谁能测。

发端示来今，注经人姓郦。

喻良能

