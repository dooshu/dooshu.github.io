杨万里　水仙花四首

江妃虚却药珠宫，银汉仙人谪此中。

偶趁月明波上戏，一身冰雪舞春风。

杨万里

杨万里　水仙花四首

额间拂杀御袍黄，衣上偷将月秭香。

待倩春风作媒却，西湖嫁与水仙王。

杨万里

杨万里　水仙花四首

韵绝香仍绝，花清月未清。

天仙不行地，且借水为名。

杨万里

杨万里　水仙花四首

开处谁为伴，萧然不可亲。

雪宫孤弄影，水殿四无人。

杨万里

