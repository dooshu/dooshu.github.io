【郭辅碑歌】

〖先生郭辅碑曰：先生讳辅。字甫行。年五十有二。遇疾而终。邑人缙绅。刻石作歌。其辞曰：〗

寔惟先生。虢仲之裔。盛德遗祀。休矣亦世。孝友贞信。仁恕好惠。直己自求。不欲荣势。绰绰令人。获道之至。笃生七子。钟天之祉。堂堂四俊。硕大婉敏。娥娥三妃。行追大姒。叶叶昆嗣。福禄茂止。克昌厥后。身去烈在。镌石作歌。昭示万祀。（○《隶释》十二。）

