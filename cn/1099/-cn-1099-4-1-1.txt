○送胡仲淵參謀序 【 參謀】

至正十五年二月、有詔命江浙行省參知政事恩寧晉公鎮御饒城、公幕下有文武士曰胡君仲淵、實預在行、君之學、本於仁義禮樂、而於天文兵法術數技藝、靡不精通、?有用之材。而其志慨然欲以功名自見者也先是溫之戍卒殺其守帥、據城以畔元制行省大吏皆得辟冪下士用其計策如劉誠意亦常為浙江冪客討方氏是也時公以浙東元帥往討之、訪得君龍泉山中而問策焉、君以謂溫城險而賊守固可以計取不可以力攻公一用其謀畫。賊果就擒。故溫城之平。公之功。君之策也。及是公有饒城之命。復倚君參謀軍事、而饒處江湖之會。最為江浙屏蔽。自數年來。鞠為盜區。斯民生業。蕩析殆盡。今遺孽尚在。軍旅仍戒嚴。殺戮撫綏之際。誠主帥所宜慎。以公之明决。而君以沉機邃略濟之。吾知寇不足平。民不足安矣是以君子既多公能求士為國、且益望君必將為知巳盡相與以有成也。君嘗為禕言。今天下之弊極矣。南北用武。未有休息、元之失馭在將帥各行其意不稟朝命而將帥之權不相統一朝廷之賞罰不能明信。此殆不容言矣。至于軍卒之單寡。而無所於調發。錢粮虛匱。而無所於徵需。變而通之則其有術。夫軍旅錢粮。皆民出也。而今日之民。其困巳甚。誠使常徭橫斂。悉不復以病民。止令民有田者。苗米十石。出一人為兵。而就食之能用此策以今江南一小郡亦足養二萬兵矣以一郡計之米二十萬石當得精壯二萬人軍無遠戍之勞官無養軍之費而二十萬之糧固在也又减而計之。當亦不下糧十五萬。兵一萬五千。行之數年。可使所在兵強而財富矣其操識持論。異于尋常。大抵此類。而固亦未遂於施用也。嗚呼。自我世祖皇帝平定天下。建不拔之基。以開長治久安之道。規模宏遠矣。其制度紀綱之法。後世所?憑藉。夫何僅及百年。而天下遽已日入於敝。若或不可支持。甚而理財制兵之術既窮。末流之弊千古一轍然亦何□振起耶皆坐視而不卹是豈事變終不可為乎抑亦任當世之責者未之思焉耳宋儒有言管仲復生商鞅不死天下乃可得而治其言雖失於有激。世間未必無王葛之才但不能拔之泥途委以事任耳然而一張一弛文武之道意者變通之術誠不可以非其人以任之。諸葛孔明王景?之流不世出此有識之士之所為深慨也。今天子在位日久。圖治日切。方舉?策以收太平之功。士之懷奇見而欲立功名者。寧能不見於設施。而有不盡用之歎耶。匪朝伊夕、參政公行大用、君之所自見、必又有大於今日者矣、於其行、禕故道夫人之所望於君者、序以為贈焉、

