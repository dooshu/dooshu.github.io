卷一百十

<集部，词曲类，词选之属，御选历代诗余

钦定四库全书

御选历代诗余卷一百十

司经局洗马掌局事兼翰林院修撰加二级【臣】王奕淸奉旨校刋

词人姓氏

明

仁宗讳高炽成祖子虚怀嗜书学问渊雅尤好宋欧阳修之文乙夜繙阅每至达旦受诗法於赞善徐善述有御制集上下二卷

宣宗讳瞻基仁宗子天质神敏逊志经史长篇短歌援笔立就雅意兴贤作招隐歌猗兰操以见志

刘基字伯温靑田人负命世才博通天文地理阴符家言元至顺间以明经登进士第累仕皆投劾去入明以佐命功官至御史中丞封诚意伯正德中追諡文成诗文皆手自编定在元季作者名覆瓿集明初作者名犂眉公集

高啓字季迪长洲人至正末隐吴淞江之靑邱自号靑邱子洪武初召入都命纂修元史寻入内府敎功臣子弟授翰林院国史编修官三年七月擢户部侍郎力辞赐白金放还词一卷名扣舷集

杨基字孟载其先本嘉州人以大父仕江左生於吴中九岁背诵六经着书十万余言名曰论鉴洪武二年授荥阳知县谪居锺离久之用荐为江西行省幕官坐省臣得罪落职六年起奉使湖南广右召授兵部员外郎出为山西按察使基少负诗名与高啓张羽徐贲为友时号吴中四杰有眉庵集十二卷

陶安字主敬太平人明祖渡江安率父老奉迎留置幕府历左司郎中出知黄州降桐城令移知饶州仍改黄州寻召为翰林院学士御制门帖赐之曰国朝谋略无双士翰苑文章第一家洪武元年擢江西行中书参知政事有学士集

王行字止仲长洲人髫时从其父为阊门南市人市药主人翁授以鲁论一夕成诵乃令徧阅所藏书未久辞去授徒於城北洪武初郡庠延为训导晩年隐居石湖好谈兵法喜释老工诗画洪武二十六年游京师居凉国公西塾竟同坐法

解缙字大绅一字缙绅吉水人洪武二十六年进士授中书庶吉士改御史建文时待诏翰林永乐初为侍读学士直文渊阁进翰林学士出为广西参议改交址缙生而颖异下笔辄数万言未尝起藳有春雨集

林鸿字子羽福淸人洪武初以荐授将乐儒学训导居七年拜膳部员外郎召试龙池春晓孤鴈二诗名动京师自免归有集

胡俨字若思南昌人洪武末会试乙科授华亭敎谕永乐初擢翰林简讨直内阁进国子监祭酒兼侍讲掌翰林院洪熙元年加太子宾客致仕

王达字达善无锡人洪武中举明经除国子监助敎永乐中擢翰林编修迁侍读学士有盛名与解缙王偁等号东南五才子所传有耐轩天游二稿

王琏字汝器长洲人洪武壬子以会试举子简授编修肄业文华堂终吏部主事

瞿佑字宗吉钱塘人洪武中以荐历仁和临安宜阳训导迁周府右长史

马洪字浩澜仁和人善吟诗词调尤工有花影集莫璠字仲璵钱塘人隐居不仕有西湖十景词盛传於世

晏璧江西人宣德时攘吴草庐三礼改注

徐有贞初名珵字元玉吴县人宣德癸丑进士选翰林院庶吉士授编修历春坊谕德改佥都御史治河张秋天顺改元以迎复功拜华盖殿大学士兵部尚书掌内阁事封武功伯

商辂字弘载淳安人正统乙丑进士自乡试会试以至殿试皆第一授翰林院修撰累官至礼部尚书入东阁諡文毅有文毅集

汤公让其先凤阳人东瓯王和之曾孙隶应天府学为诸生寻弃之巡抚周忱荐其有文武才授锦衣卫百户历官至延绥参将

李东阳字宾之茶陵人以戍籍居京师四岁举神童八岁入京学天顺八年登进士选翰林院庶吉士授编修历官至吏部尚书华盖殿大学士諡文正有怀麓堂集及续集南行东祀诸集

姚绶字公绶嘉善人天顺末进士拜监察御史成化初知永宁府解官作室曰丹邱自称丹邱先生

周用字行之吴江人弘治壬戌进士授行人迁南京工科给事中历仕至吏部尚书諡恭肃

吴寛字原博长洲人成化八年会试廷试俱第一入翰林累迁至掌詹礼部尚书司内阁诰敕諡文定有匏庵集

吴洪字禹畴吴江人成化壬辰进士由刑部主事历官至刑部尚书

赵寛字栗夫吴江人成化辛丑进士第一历官刑部郎中出为浙江提学副使广东按察使有半江集

桑悦字民怿常熟人读书一过辄焚弃年十九领成化乙酉乡荐三赴会试得乙科除泰和训导迁长沙通判调柳州外艰归遂不出尝作两都赋有集

沈周字啓南长洲人受经学於陈寛景泰间举贤良筮得遯之九五遂不应耕读於相城里工诗画有石田先生集

韩守益

史监字明古吴江人博学好古隐居邑之西村有西村集

文徵明初名璧以字行更字徵仲长洲人父林为温州守徵明受文法於吴寛受书法於李应祯受画法於沈周以诸生岁贡入京授翰林院待诏寻告归

顾璘字华玉吴县人徙居金陵弘治丙辰进士历官至南京刑部尚书璘少负才名与陈沂王韦同号金陵三俊有息园浮湘凭几归田诸集

边贡字廷实历城人弘治丙辰进士授太常博士累官至南京户部尚书有华泉集八卷即弘治七子之一王廷相字子衡仪封人弘治壬戌进士选庶吉士改授兵科给事中再谪再起历官至兵部尚书兼都察院左都御史有家藏集行世

陆深字子渊上海人弘治乙丑进士由庶吉士授编修陞国子监祭酒左迁延平府同知历副使布政使召还以太常卿兼侍读学士进詹事府詹事諡文裕有诗文集百卷及河汾燕闲录玉堂漫笔传於世

陆楫字思豫深之子有蒹葭堂集

吴山字静之吴江人大司寇洪之子正德戊辰进士授刑部主事历任南赣河南四川巡抚入为刑部尚书諡忠襄

杨慎字用修新都人大学士廷和之子七岁作拟古战场文正德辛未廷试第一授翰林院修撰以议礼谪戍滇南着述最富诗文集之外凡百余种

张綖字世文高邮人正德癸酉举人选武昌府通判迁知光州着诗余图谱词家奉为指南有南湖集四卷夏言字公谨贵溪人正德丁丑进士授行人历吏科都给事中以议礼称旨改翰林院侍读入直内阁历官至吏部尚书华盖殿大学士諡文愍有元相桂翁词及鸥园新曲行世

徐阶字子升华亭人嘉靖癸未进士廷试第三人授编修历官礼部尚书建极殿大学士諡文贞

王愼中字道思晋江人嘉靖丙戌进士授户部主事改礼部又改吏部历验封郎中谪为常州府通判稍迁南户礼二部终河南左参政

黄正色字斗南无锡人嘉靖巳丑进士历知仁和香山南海三县擢为御史後官至大理卿有辽阳藁

吴子孝字纯叔长洲人大学士一鹏之子嘉靖巳丑进士选庶吉士改工部主事历光禄寺丞迁湖广参议提督太和山有海峰词集

骆文盛字质甫武康人嘉靖乙未进士由庶吉士授翰林院编修寻告归所居在余英溪之下因自号两溪李攀龙字于鳞历城人嘉靖甲辰进士授刑部广东司主事历郎中出知顺德府擢陕西提学副使移疾归用何景明例特予告凡十年起浙江副使迁参政拜河南按察使母丧归卒有沧溟集三十卷

王世贞字元美太仓人嘉靖丁未进士除刑部主事历郎中出为靑州兵备副使以家难解官归隆庆初起补大名兵备迁浙江参政山西按察使入为太仆卿以右副都御史抚治郧阳迁南大理卿应天府尹乞归起南刑兵两部侍郎拜刑部尚书乞归卒与李攀龙辈号後七子有弇州山人四部正续稿百余卷

邬仁卿字汝元丹徒人嘉靖壬子举人知湘潭县有骈语集

吴邦桢字子宁吴江人大司寇山之子嘉靖癸丑进士授刑部主事累迁至太仆卿

于永号励庵金坛人侍郎湛之子嘉靖乙卯举人王世懋字敬美世贞之弟嘉靖乙未进士除南京礼部主事改北礼部主事迁司宝丞出江西参议陕西福建提学副使终南京太常寺少卿有奉常集

王锡爵字元驭太仓人嘉靖壬戌进士第一廷试第二授翰林院编修历官礼部尚书建极殿大学士諡文肃有文肃集

莫是龙字云卿以字行更字廷韩华亭人以诸生贡入太学

陆祖允

徐渭字文淸更字文长山阴人嘉靖中少保胡宗宪督兵浙江以诸生延入幕府掌书记有阙编樱桃馆诸集陈淳字道复吴郡姚湖人自号白阳山人

林章字初文福淸人万历癸酉举人侨寓金陵屡上书言时事卒於狱

赵南星字梦白高邑人万历甲戍进士选汝宁府推官迁户部郎历吏部考功郎中削籍里居三十年天啓初以列卿起废拜吏部尚书坐忤逆奄遣戍大同卒諡忠毅有集

冯琦字用韫临胊人万历丁丑进士选庶吉士授翰林院编修历官至礼部尚书諡文敏有北海集

屠隆字长卿鄞县人万历丁丑进士除颍上知县调靑浦陞礼部主客主事历仪制郎中有由拳白榆采真南游诸集

汤显祖字义仍临川人万历癸未进士授南京太常博士迁南礼部郎疏劾政府谪广东徐闻典史稍迁知遂昌县有玉茗堂集

袁黄字坤仪吴江人万历丙戌进士官至兵部职方司主事

焦竑字弱侯金陵人万历已丑进士廷试第一官翰林院修撰

张琨

王肯堂字宇泰金坛人万历已丑进士由庶吉士补外任历官福建布政司参政

费元禄字无学铅山人南太仆卿尧年之子有甲秀集储昌祚字肩宇宜兴人万历巳丑进士历官四川按察司佥事

储懋端昌祚之子

王衡字辰玉太仓人大学士锡爵之子万历辛丑进士廷试第二授翰林院编修有缑山集

俞彦字仲茅金陵人万历辛丑进士历官光禄寺少卿王坊字元表华亭人万历壬子举人历官河南信阳州知州

俞琬纶字君宣吴县人万历癸丑进士授西安知县有自娱集

钱继登字龙门嘉善人万历丙辰进士知饶州府有壑专堂集

魏浣初字仲雪常熟人万历丙辰进士历官广东提学参政有四如山楼集

吴宗达字靑门武进人万历甲辰进士廷试一甲第三名历官至大学士諡文端

陈继儒字仲醇华亭人隐居小崑山自号眉公

吴正志字之矩有云起楼集

葛一龙字震甫吴之洞庭人官云南布政司理问范汭字东生乌程人祭酒应期之侄太学生辑全唐诗千余卷有诗集四卷

吴鼎芳字凝父世居吴之西洞庭与乌程范汭有披襟倡和集後薙染为僧号唵囕

李鄂

施绍莘字子野嘉兴人有花影集

张逸字泰庵

陈子龙字卧子靑浦人崇祯丁丑进士历官兵科给事中有湘真阁江蓠槛词行世

夏允彞字彞仲华亭人崇祯丁丑进士官至吏部考功司主事

季叔房字孟莲

钱继章字尔斐嘉善人继登之弟崇祯丙子举人有谿嘿山房集菊农词

吴易字日生吴江人太仆卿邦桢之孙崇祯癸未进士授兵部职方司主事有东湖倡和诗词二卷

王泰际字内三嘉定人崇祯癸未进士有冰抱集二十卷

沈泓字临秋

沈友夔初名龙华亭人崇祯癸未进士有雪初堂集沈麖字天鹿华亭人

沈懋德字云嵩嘉善人所着有坊表录及湖目斋诗词行世

陆释麟字瞿弥有集

于玉班字淸卿金坛人孝廉永之孙光禄少卿孔兼之子

于玉珩字佩卿玉班之弟

冯鼎位字素人松江人崇祯戊辰拔贡授翰林院待诏喻综

王彦泓字次回金坛人都御史樵之孙以岁贡授华亭训导

钱应金字星白嘉兴人有古堂集

夏复字存古华亭人吏部主事允彞之子有玉樊堂藳胡偕行字与行徽州人

董斯张字遐周归安人大宗伯份之孙撰广博物志四十卷

程馟字墨仙休宁人有石交堂词

吴兖字鲁于武进人万历庚子举人

高濓字深甫

顾同应字仲从华亭人

张草字石阳有绣香集

陈翼飞字元朋

卓人月字珂月仁和人有蕊渊集

于儒颖字仲金坛人光禄少卿孔兼之孙

沈自炳字君晦吴江人副使珫之子

顾士林字文叔嘉兴人

钱继振字尔玉嘉善人

钱光绣字圣月

沈宗塙字以冲仁和人崇祯癸未进士终行人

沈宗堢字旨庵

钱芬字仲芳

沈锺鹤字同庵

顾孔昭

沈士鑛字宝臣

沈士铣字声令

顾谏字廷直嘉兴人

朱谏

顾志字存英有晖吉堂集

张大烈字言冲钱塘人有诗余类函

唐世瀚字宗之

李伊玉

吴桢字永锡

朱灏字宗远松江人

薛廷宠

周世臣字颖侯

孙茂芝字若英

裘昌令字梅倩有书仙阁词

褚附凤字梧冈

李福谦字子虚嘉兴人

冯盛世字济之

戈止字永淸

失名

梦庵

方外

释涵初

闺媛

朱盛藻字琼蕤黄州楚宗女尝作灌舂逸尚序

端淑卿当涂人敎谕廷弼之女归芮氏有绿牕诗藳王凤嫺字瑞卿号文如子华亭人进士张本嘉妻婺居敎子与二女引元引庆自相倡和有贯珠集双燕遗音行世

张引元字文姝又字蕙如华亭张本嘉之女适杨安世黄氏状元杨慎妻

张红桥闽县人居於红桥之西因自号红桥後归福淸林鸿

孟淑卿苏州人训导澄之女自号荆山居士

陆卿子长洲人尚宝卿师道女太仓赵宧光妻有云卧阁考盘诸集

项兰贞字孟畹秀水黄卯锡妻有裁云月露二草陆卿子为之序

沈宜修字宛君吴江人山东副使珫之女工部郎中叶绍袁妻有鹂吹集

沈静专字曼君宜修之妹归吴氏所着诗词名适适草叶纨纨字昭齐绍袁长女归同邑袁氏藳名愁言叶小纨字蕙绸绍袁次女适同邑沈永桢

叶小鸾字琼章绍袁幼女遗藳名返生香

张倩倩吴江人适同邑沈自徵

徐媛

武氏三水人太仆少卿文翔凤妻

刘氏楚人

钱氏

郭?字素汝长洲人适埭川顾氏

顾若璞字知和钱塘人适王氏有卧月轩集

商景兰字媚生会稽人应天巡抚祁彪佳妻

周兰秀吴江人适平湖孙氏

韩智玥湖州人状元韩敬之女归金坛于銮

谢小湄字中李有集

吴朏号冰蟾子华亭人适曹氏

陈?字无垢宜兴人有茹蕙集

妓女

王微字修微广陵妓自号草衣道人有樾馆诗数卷杨宛字宛叔金陵妓有集

马琼琼

御选历代诗余卷一百十







