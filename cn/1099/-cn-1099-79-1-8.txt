○覆鄒文盛疏 【 邊務】

文盛以朵顏三衞夷人背恩、欲出師征之、守臣則欲先以守備為本、俟城邊築完、兵備充實、然後因其來犯、刻日出兵、直搗巢穴、或殘賊復舉、我軍三面而守一面而戰、庶有全功、守臣之言宜從、文盛又欲弛撲殺襲殺之禁、以倡我軍敢勇之氣、守臣則以為恐啟功生事之心、請移文守臣、當夷人互市之日、遣通事傳諭其眾。令今後宜遠邊墻百里之外住牧。如欲來市。須先期三日。令二三人傳箭答話。欲傳報夷情。亦先期一日。若非答話。而擅入百里之內者。許官軍襲踪撲殺。我軍仍及時于百里之外。築立封堆。或挑壕塹為界。俟功畢。然後弛掩殺之禁其撲襲掩殺者。仍不許以首級報功。妄圖陞賞。文盛又欲罷絕馬市互易。守臣則恐罷絕之後、夷情怨嗟、或搆結為患、今宜不必禁約夷人、止嚴督我邊方軍民監市官、如遇開市之日、止許以布帛米鹽等物入市交易。不許私帶鍋鏵銕器。俟各夷後此有求買鍋鏵者。然後定為年限。許令三年一買。文盛又欲于東西二路添設憲臣整飭兵備、修治邊牆、守臣則以為遼東連遭兵荒、請俟年豐再議、文盛又欲請差御史清理軍伍屯田、并指置粮餉、共給軍粮、每年照豐歉平准定價不得拘以二錢五分之數、守臣議其言宜從、但清軍免差御史、令廵按帶領、

