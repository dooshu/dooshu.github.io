火把节：

云南六月二十五日入夜，家家束松明为庭燎。杂以草花高丈余，燃之，杀牲祭祖。老少围坐火下，饮酒达旦。自官署都邑以及乡村田野，无不皆然，谓之「火把节」，又谓「星回节」。相传汉夷酋阿南夫为人所俘，誓不从贼，以是日赴火死。国人哀之，因为此会。一云孔明是日擒孟获，侵夜入城，父老欢呼，设庭燎迎之。(《滇程记》)或云吊忠臣王祎，非也。



