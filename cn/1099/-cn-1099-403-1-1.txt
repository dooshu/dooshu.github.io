○分黃道淮議

夫孝武固雄才之主也、而又丁漢中午之運、竭宇內以制河、詎不能埒美禹功哉、乃瓠子之決、至長歌欷戲、沈璧馬以徼靈于河、且窮數十萬之力、僅乃塞之、且築宮以侈其盛、河之難治如此其在今日則資其利、而又畏其害、利不可弃、則害不可蠲也、其難且什伯于漢矣、河自汴而合淮。故決在汴。汴幸無決。而東危汶泗。北危清濟間。又決而危豐沛矣。即幸旦夕無恙。而又虞其絕非而厄吾漕。幸漕利矣。而合淮會泗。激而橫溢。淮鳳泗以侵祖陵。縱之則陵危。决之則運道危。愈積愈高。則徐邳之生民危。顧不甚難哉。河之勢合則大。分則小。而河之道寬則緩。隘則急。或塞之以來其流。或濬之以分其勢。古今冶河之策。大都若此矣。故謹偵視繕隄障以待淫潦之水。修洪閘時蓄洩以濟淺澁之患。開支河以多其委。刷海套以沛其流。築遙隄以遏其衝。勤掃捲以盪其淤。當事諸臣日議之而日修之。自開新河及今迄二十年稱利矣。邇者鳳泗之間、洪水返淮、以虞祖陵、　皇上赫然震怒罪諸當事之臣、而議分黃道淮、以安陵寢、此格天純孝、為根本慮至深遠也、萬曆二十一二年有為是議者建議之初。有欲亟開高堰者。而議者謂高堰地卑。淮水所豬。一柝則淮水日東。黃河乘之。濁流西入。淮且益病。葢黃強淮弱。勢必相陵。運道祖陵。並受其害矣。夫淮流壅遏。本于清口。河身之墊高。黃河倒灌淤河日積。至成關限。而旰泗之水。遂侵祖陵。淮流正道。原在清口。與黃交會。故開黃家壩以分黃。闢清口河以縱淮。而高寶諸河。又淮泗旁洩之路。故開周橋武墩以洩之。而安鳳泗。而湖身平淺。容納不廣。則又開涇河諸處。以洩河而入海。又闢金湾芒稻。以引河而入江。而又闢淮口之沙。以通全淮。其歸仁石隄。鬱為陵寢屏捍。歲加修築。以防河之入泗。則河勢益遠而祖陵可長無事矣。今分黃導淮業巳底績。而淮泒既分。注瀉既極。黃堌决口。既深且迅。河勢益復南徙。徐呂之洪。淺澁為梗。河壅成灘。扒撈罔績。則雖稍鑿乾沙。另開小渠。以濟新運。亦一時權宜之術。無補經常之策者。況黃水汎濫。勢且奔潰而四出。則睢宿之間。民且魚乎以今計之、小浮橋。汴河之故道。黃水之所經也。自黃堌旁决。徐呂淺澁。則濬小浮橋。以濟運道者。宜亟講也。小河口睢河之故道。黃涸決水之所經也。頃因淤塞。東潰白洋。黃流溢出而蕭石?易之間。歲罹洚洞矣。則疏小口以通堌塞者宜速圖也。沂河口乃沂武二水入河之道也。河水於隄梗。而邳宿剡城。匯為巨浸矣。黃堌既分。則引沂武汝濟河流之淺者。宜速舉也。葢護陵濟運。並為急務。今分黃導淮。當審幾宜事。誠得已。則不必殫財力于波濤之區。勢誠當舉。又不可弛經畫于先事之防。睿謨獨斷。廟議僉恊奏平成之功、追神禹之績、行旦暮遇之耳、

