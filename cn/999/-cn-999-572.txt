喻良能　雪

翦水轻花著地消，弱肌无力倚风飘。

欲知回旋空中舞，恰似杨家静婉腰。

喻良能

喻良能　雪

密雪乘风逞素肌，穿窗透隙入帘帏。

漫空隐隐琼瑰悄，乱眼纷纷鸥鹭飞。

三客新成梁苑赋，六花又舞谢庄衣。

回思拜表明光罢，携得香烟满袖归。

喻良能

喻良能　雪

长风永夜搅青冥，晓起寒光乱眼凝。

回旋舞空端入画，飘萧着水自成冰。

松篁被练三千士，冈阜瑶台十二层。

茆舍倍添薪火费，只因无事读书灯。

喻良能

