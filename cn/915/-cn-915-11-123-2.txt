◇自理

窃欲清明佛法，使道俗兼通，非敢排弃真学，妄为訾毁。且鬼神之名，皆通灵达称，自百代正典，叙三皇五帝，皆号为鬼。天地曰神，人死曰鬼。《易》曰：「知鬼神之情状。」周公自美，亦云「能事鬼神」，《礼》曰：「明则有礼乐，幽则有鬼神。」是以明者为堂堂，幽者为鬼教。非天非地，本出于人，应世导俗，其道幽隐，名之为鬼，愚谓非谤。且心无不善，以佛道为教者，正可未达众妙之门耳。（《魏书·孝伯附传》上言绝户，不听为沙门。沙门都统僧暹等忿鬼教之言，以为谤毁佛法，泣诉灵太后，太后责之。自理云云。罚金一两。）

