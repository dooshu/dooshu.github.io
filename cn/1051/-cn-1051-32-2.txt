卫博　不寐

夜深耿不寐，鼻息闻比邻。

家童亦倡酬，轰雷隐床湑。

病夫默欹枕，愈觉展转频。

天籁寂不闻，独此声轮囷。

悬知鼾睡夫，定非识字人。

不然事纷纠，岂得全其夫。

世上学书儿，颇结烦恼因。

多识一丁字，便欲了八垠。

谁甘冻龟缩，竞作寒螀呻。

今日为何时，酣寝图安身。

往往中夜兴,

起舞徒逡巡。大哉出世上，

天地衾枕均。首压西山巅，

气盖北海滨。死生一梦觉，

寒暑同屈伸。时於两踵间，

出息疑氤氲。蝴蝶亦翩翻，

客主谁痚亲。譬如善饮人，

号呶观众宾。又如富家翁，

经营笑弥贫。优游木雁际，

卒岁谁斧斤。问我无眼禅，

答君妙入神。我亦起洗醆，

软脚长安春。垂我大鹏翼，

脂我神马轮。未经华胥国，

聊追葛天民。梦回复惘然，

唤起啼丛榛。

卫博

