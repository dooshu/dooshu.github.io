王灼　题游昭画牛四图

晴昫布阴来灌木，村童地坐弄鹹鹆。

老牸食丰草，侧身顾其犊。

鸟踙踙，朱逐逐，

无人见此春波绿。

王灼

王灼　题游昭画牛四图

游丝如许长，翠影落横塘。

吴牛最畏暑，赖此五月凉。

想见下饮时，不念刍菽香。

摇荡水生痕，凌乱日浮光。

可惜莲与蒲，勿涉水中央。

王灼

王灼　题游昭画牛四图

山平皋垅低，秋深云雨晦。

牧人荷蓑笠，匍伏在牛背。

穉牛先跳逸，两牛追不及。

安得青天出白日，重来缓驱莫相失。

王灼

王灼　题游昭画牛四图

云蔽天，雪欺树。

山径之蹊断来去，飞花扑面朔风吼。

儿把牛索藏袖，拥鼻冲过缩其脰。

茅芦咫尺且忍寒，儿归附火牛系栏。

王灼

