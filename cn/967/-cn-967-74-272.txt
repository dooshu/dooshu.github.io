李复　王夫人挽词

家声昔冠秦中望，妇学今传颍上风。

百岁流光方过半，新春逝水忽驰东。

丹山凤泣归巢冷，寒月乌啼反哺空。

他日拂弦悲旧曲，应将哀恨寄孤桐。

李复

李复　王夫人挽词

郁郁佳城颍水涯，素旌今见出重扉，

不逢玉鼎仙丹转，忍见春风画翣归。

马鬣起封占鹤表，锦书赐邑得乌衣。

须知千古芳魂在，漠漠孤云岭上飞。

李复

