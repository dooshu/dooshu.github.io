【七步诗】

〖《诗纪》云。本集不载。〗

煮豆持作羹。漉豉（草堂诗笺作菽。又《世说新语》作叔。误。）以为汁。萁在釜下（《诗纪》作中。）然。豆在釜中泣。本自（鸣沙类书作是。《诗纪》同。）同根生。相煎何太（鸣沙类书作乃。）急。（《诗纪》云。一作煮豆燃豆萁。豆在釜中泣。本是同根生。相煎何太急。○《世说新语》文学篇。草堂诗笺三十四别李诗注。《诗纪》十四。又鸣沙石室古籍丛残类书残卷引泣、急二韵。）

