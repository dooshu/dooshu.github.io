震下坤上


复：亨。出入无疾，朋来无咎；反复其道，七日来复。利有攸往。

这卦辞是言君子当阳复之世，进无不利行无不得的意思。复是阳几灭而复生之义。亨是君子退而复进的意思。出入无疾是己之行无不利。朋来无咎是朋类之进，亦无不利。反复其道是天道有否泰之会。七日来复是自姤卦一阴始生，至此七爻一阳复生，见阳道有大行之机的意思。利往是君子可以进而有为。这卦为复者，盖阴剥而至于坤，阳几尽而不可复，然又复生于下，是造化无终尽的理，而阳道妙生息的机，所以为复。其在人是君子退而复进，则善类既塞而复通，正道几绝而复续，有亨道焉。然使处之不以其道，又安得亨？今卦德阳于下而以顺上行，故不惟己的一出一入，既得以无阻滞的忧，而朋类之来，亦将无摧抑的咎。然这固是君子类进之时，而亦天道好还之会。盖自姤而来，于卦历七爻，于时为七日，当得来复。然这固是天运复兴之日，而实阳道大行之机。盖刚德方长，一君子进而众君子皆进，相与同心协力，而开世道之泰矣。何攸往之不利哉！





《彖》曰：“复，亨”，刚反。

这一节是以阳复生解亨义。刚即是阳。孔子说，卦名为复，而辞说亨者，盖剥极之余，小人得志君子道否。今阳既往而复反，则善类复植，正道岂有不亨乎？





动而以顺行，是以“出入无疾，朋来无咎”。

这一节是以卦德解卦辞。动是举动，顺行处置协宜的意思。孔子说，卦辞说“出入无疾，朋来无咎”者，盖阳长固可喜，而自恃其长，动有不顺，却也可惧。今卦德一阳动于下，而以顺上行，是能虑善而动，相时而行，凡那更张措置，一皆从容顺以处之，则自处有道，无隙可乘，达己达人，无所不善，是以无疾而无咎也。





“反复其道，七日来复”，天行也。

这一节是指阴阳消息为天运之自然，见君子之复为当然的意思。孔子说，卦辞说“反复其道”至于“七日来复”者，岂人为哉！盖以五月姤卦一阴始生，至此七爻而一阳来复，其阴阳消息，一天运自然而已。然则君子来复，非天之所为哉！





“利有攸往”，刚长也。

这一节是以卦体解利往之气。长字有渐盛之义。孔子说，一阳虽复，君子的道尚未盛，而乃言“利有攸往”者，何哉？盖卦体一阳既生，则其势渐长，而历《临》《泰》以至于《乾》，无非阳明用事之日，君子于此何往不利？





复，其见天地之心乎！

这一节是咏叹阳动之机。孔子说，观那复于世道，固足以见阳道之幸，而观那复于天地，其有以见造物之心乎？夫天地以生物为心，方其阴气盛行，为《剥》为《坤》。天地生物的心几于灭息，而泯无所见。至此一阳来复，则无中含有而乾元资始者，于此露其机；贞下起元而坤元资生者，于此呈其朕。生物的心，虽非至此而始有，则固至此而始见，化机之无息也固如是夫。





《象》曰：雷在地中，复；先王以至日闭关，商旅不行，后不省方。

这《大象》是言先王体复义，而有安静以养微阳之政。先王是古之先王，至日是冬至一阳初动之日，商旅是在下的民，后是今之时王。孔子说，雷在地中，静极而动，阳气始复的象。然运化之机，虽存乎天，而赞化之妙却存乎人。一阳初复，其气尚微，不安静以养之可乎？故先王立法，不以至日闭关，使下而商旅不行，以培养那生意；上而君后亦不省方，以静养那化机。这非是妨民，却也非是废事，必养得固，然后发必力，这乃先王顺天时、赞化育的道也。





初九，不远复，无祗悔，元吉。

这一爻是言初九能复心过可以几道的意思。不远复是一念人欲，即反求天理的意思；无祗悔是不至有离道之远的悔；元吉是大善。周公系初爻辞说，初九一阳在下为复的主，又居卦初，是人心一念之萌，失尚未远者。即能知而改图，以复那道心之正，初不至离道甚远而有愧于心。这等则天理日萌，人欲日消，可以希贤圣可以参天地，大善而吉也。





《象》曰：“不远之复”，以修身也。

这《小象》是申言初九尽克己之功，即是修身之学。孔子说，过有不寡，身有不修；初九不远之复，正所以修身。盖省察必精，正欲维此身于有道之归，克治必加，正欲举此身于天理之正。不然，则有过而或不知，知之而或复行，岂所修身哉！





六二，休复，吉。

这一爻是言六二能资人以复于善，亦可以成德的意思。休复是复得顺适美利的意思，吉是德业以成。周公系二爻辞说，六二柔顺中正，近那初九而能下求，取他的善以辅我的仁，则人的善即我的善，不待困心衡虑，而理自复，复之休美者。这等则德因人而日进，业因人而日修，可以希贤而希圣。何吉如之？





《象》曰：“休复之吉”，以下仁也。

这《小象》是推原六二有成德之美，由他亲仁贤的意思。仁指初九。孔子说，初九不远复，是克己的仁人；二有虚中的德，而能下以亲他；则初的仁，是即我的仁；这所以复之休美而吉也。





六三，频复，厉，无咎。

这一爻是不深足六三屡失屡复，见复善贵守之固者。厉是不免有从欲之危，无咎是无惮改之非。周公系三爻辞说，六三资禀虽偏，却喜于有为，而又不能持久，是以复善未固，出入于那理欲之间，有频失频复的象。自他屡失，固将陷于人欲之危，若几于迷复之凶而厉；目他屡复，则终不失为天理之归，又若有不远之复者。故占者虽厉而无咎。





《象》曰：“频复之厉”，义无咎也。

这《小象》是许六三之顺复终能免过的意思。孔子说，过而不改犹可以过咎，他六三频复，虽不免于厉，然能屡复，则过而能改，固非遂非，而文过亦非，畏难而苟安于义无咎也。





六四，中行独复。

这一爻是深嘉六四能拔出邪党，而独从善人的意思。中行是同行于群阴之中，独从初九之善的意思。周公系四爻辞说，四处群阴中，而独与初应，是不以凡民为伍，而毅然以豪杰自期；不以异端乱心，而挺然以圣贤自待；是与众俱行，而独能复于善；真可谓善变者矣。





《象》曰：“中行独复”，以从道也。

这《小象》是推原六四能独复乎善，由他能从初九之有道者。孔子说，四之“中行独复”者，岂有他哉？以初九“不远复”，乃道之所在；道之所在，则从之而已；何恤乎违众之嫌哉！盖不求同俗，而求同理；不系于类，而能出类者矣。





六五，敦复，无悔。

这一爻是原六五复善之已纯，自无私欲之或累的意思。敦复是复得安固敦厚的意思。周公系五爻辞说，六五当复时，而有中顺的德，则是操存已至，践履已熟，本然的善得于心者，安固而不摇固有的理；体于身者，重厚而不迁，有敦复的象。占者这等，则心安于善，行协于理，固非复之频者，亦非复之远者，何悔之有？





《象》曰：“敦复无悔”，中以自考也。

这《小象》是推本六五复善之固，由他自成其德的意思。中是中德，自考是自能完全而无亏的意思。孔子说，“敦复无悔”者，盖五的德本中，以吾之所固有者，吾自成之，固不假下仁以要其成，亦不假从道以考其成，此所以为敦复欤。





上六，迷复，凶，有灾眚。用行师，终有大败；以其国君凶；至于十年不克征。

这一爻是言上六终迷于欲而不复于善，其凶危必甚的意思。迷是昏冥而不醒觉的意思，凶是下愚下贱的意思，灾眚是为天厌人恶的意思，用行师以下是甚言其灾眚的象。周公系上爻辞说，上六以阴柔居复之终，则既无为善的资，而又无为善的念；故性善虽天之所命，他固昏冥而莫知所觉，好善虽人所同，他则蒙昧而莫知所为，有终迷不复的象。这等则困而不学，民斯为下，凶。其凶何如？上则为乘天的命，而天必厌他，天灾有所不免；下则拂人的性，而人必绝他，人眚有所不免。且以是而行，徒足以败已的事，而反足以致害于人，终身昏闇而不德以振拔。是象犹用行师，终有大败，以其国君凶，至于十年不克征的象。吁，迷复之凶一至于此，学者可不畏哉？





《象》曰：“迷复之凶”，反君道也。

这《小象》是由言溺于欲者非君道之宜，见君道贵勇于从善的意思。孔子说，“迷复之凶”者，盖君贵于改过，若迷而不改，则反乎君道，此所以凶。





