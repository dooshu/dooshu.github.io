☆郭璞

〈璞。字景纯。河东闻喜人。惠怀间避乱过江。宣城太守殷佑以为参军。後为王导参军。大兴初。除著作佐郎。迁尚书郎。以母忧去职。明帝初。王敦起为记室参军。以阻敦谋逆。太宁二年被害。年四十九。有《尔雅》注五卷、音二卷、图十卷、图赞二卷、方言注十三卷、三苍注三卷、穆天子传注六卷、《山海经》注二十三卷、图赞二卷、《水经注》三卷、周《易林》五卷、洞林三卷、新林四卷、又九卷、卜韵一卷、《楚辞》注二卷、子虚上林赋注一卷、集十七卷。〉

