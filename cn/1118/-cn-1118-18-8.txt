【藩王】


（汉）诸侯王别称。《三国志·魏书·武帝纪》：“（建安十八年五月丙申）天子使御史大夫郗虑持节策命公（曹操）为魏公曰：‘魏国置丞相以下群卿百僚，皆如汉初诸侯王之制’。裴松之注引《魏略》载公上书谢曰：‘……开国备赐，以贶愚臣，地比齐、鲁，礼同藩王。’”　（唐）亲王别称。宋周煇《清波杂志》卷一：“唐太宗以藩王夺长嫡，推刃同气，其于悌也何？”《新唐书·高祖纪》：“秦王世民杀皇太子建成、齐王元吉。……立秦王世民为皇太子，听政。”　（宋）亲王别称。《宋史·黄震传》：“移浙东提举常平，镇安饥民，折盗贼萌芽。时皇叔、大父福王与芮判绍兴府，遂兼王府长史。震奏曰：‘外虽藩王，监司（按：指提举常平）得言之。今为其属，岂敢察其非？奈何自臣复坏其法？’固不拜长史。”　（明）亲王别称。《明史·诸王传》四：“庐江王载堙厉声曰：‘吾天朝藩王，肯降汝逆贼耶！’”明沈德符《万历野获编》卷四《亲王迎谒》：“天子行幸，至藩王境内，例出迎谒。祖宗朝唯永乐七年巡幸北京，至济宁州，鲁王肇煇来朝。……嘉靖十八年，世宗幸承天府，先敕谕诸路近王府封疆者，出城候驾，跪道傍……于是赵王迎至磁州，汝王迎于卫辉，郑王迎于新郑。”　（清）亲王、王之别称。《清史稿·灾异》四：“康熙十四年，藩王尚可喜于粤秀山筑垒。”《清史稿·尚可喜传》：“（康熙）十四年正月，进封可喜平南亲王。”





