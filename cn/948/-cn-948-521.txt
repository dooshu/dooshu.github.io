陆游　春晴出游

芳树参差叶已成，园林随处听莺声。

游人正乐还兴叹，造物无心却有情。

糁径落红犹可藉，涨溪分绿已堪耕。

兰亭禹庙年年好，剩伴乡邻醉太平。

陆游

陆游　春晴出游

一春强半病，颇废山泽游。

今晨忽良已，风日亦清柔。

朝餐具冷饼，瘦骨辞重裘。

稚荷出沟港，芳杜满汀洲。

勿言酒苦薄，一笑失百忧。

且当咏寻壑，讵必赋登楼。

陆游

