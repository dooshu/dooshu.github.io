○请覆勘寇彦卿致死梁观奏

彦卿位是人臣，无专杀之理。况天津桥御路之要，正对端门。当车驾出入之途，非街使振怒之所。况梁观不时回避，其过止於鞭笞。ㄏ首投躯，深乖朝宪。请论之以法。

安重诲

重诲，应州人。其先本北部豪长，後唐明宗镇安国，以为中门使。及即位，领枢密使，迁左领军卫大将军兼领山南东道节度使。改兵部尚书，累加侍中兼中书令。徙河中节度使，坐与宦者交私，明宗令太傅李从璋过杀之。

