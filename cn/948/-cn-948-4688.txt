陆游　杂兴六首

秦汉区区了目前，周家风化遂无传。

君看八百年基业，尽在东山七月篇。

陆游

陆游　杂兴六首

义和分职授人时，断自唐虞意可知。

兽舞凤来余事耳，西成东作要熙熙。

陆游

陆游　杂兴六首

老无添虎仍逢病，春欲残时未减寒。

架上汉书浑忘尽，床头周易却常看。

陆游

陆游　杂兴六首

一身逋负愁赊酒，满眼关山悔上楼。

子细推来惟合睡，五更风雨已如秋。

陆游

陆游　杂兴六首

面颜日瘦口眼大，气血顿衷须发狞。

不用凌烟写冠剑，一蓑烟雨事春耕。

陆游

陆游　杂兴六首

故交零落形吊影，陈迹凄凉口语心。

辛苦一生成底事，祈招空解诵愔愔。

陆游

