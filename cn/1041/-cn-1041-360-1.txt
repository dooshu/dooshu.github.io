蒋璨　过冲寂观

兔井桥边鹢首横，过逢仍怯近乡情。

路人失喜交头语，邻犬何知掉尾迎。

重到云房惊落寞，直须金阙早崇成。

百年香火追先志，始信吾宗世济荣。

蒋璨

蒋璨　过冲寂观

惯见琳宫全盛时，朼来荒梗倍伤恓。

虚堂不复瞻遗迹，败壁才容觅旧题。

帝傅前修皆榘砮，云孙后裔合攀跻。

兴衰补弊应商略，徙倚修廊日欲西。

蒋璨

