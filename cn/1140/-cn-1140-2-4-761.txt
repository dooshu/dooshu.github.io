恩遇余生敢自寛

五

金门从索米漆室敢忧时鱠忆鲜随网蓴思滑满匙地维摇北极朋会罢南皮賸有呼天泪旁人未遣知

六

乍霁云初敛轻寒日易晡揽裘毛似鞟把卷粟成肤山阁思红叶家书问白须素餐吾老去浩荡复何拘

七

傍炉烧紫芋列瓮脍寒虀味转憎熊掌香偏畏麝脐残葵秋雨数独树夕阳低星陨知何意看垂屋角西

八

衰嫌药力少病起杖藜轻腕脱烦书札愁眠警柝声细虫终夜语独雁九霄鸣稍喜无家累翛然几榻清

九

文章成底事秃笔日频拈敢望班张辈谁能仕学兼清谈收玉麈艶体薄香奁尚有难闲处徵诗债屡添

十

俸钱兼僦屋荒馆即高斋土锉人同?牙籖手自排苍顔惭赤绂旧梦逐青鞵眼底西山近还悭立翠崖

学余堂诗集卷三十二







学余堂诗集卷三十三

钦定四库全书

学余堂诗集卷三十三

翰林院侍读施闰章撰

五言律

