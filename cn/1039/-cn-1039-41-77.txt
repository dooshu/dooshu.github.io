叶适　橘枝词三首记永嘉风土

蜜满房中金作皮，人家短日挂痚篱。

判霜剪露装船去，不唱杨枝唱橘枝。

叶适

叶适　橘枝词三首记永嘉风土

琥珀银红未是醇，私酤官卖各生春。

只消一盏能和气，切莫多杯自害身。

叶适

叶适　橘枝词三首记永嘉风土

鹤袖貂鞋巾内鸦，吹箫打鼓趁年华。

行春以东峥水北，不妨欢乐早还家。

叶适

