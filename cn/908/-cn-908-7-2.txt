静学斋铭

体具动静实惟二仪夫静真一又动之基交轨荡摩风鼓雷应万生芸芸而此自定凡人之心本寂而虚纷纭攫攘为欲所驱载驰载奔蚩蚩者子内防外劳莫知所止君子山立其闲其安不诱于听不于观如鉴漠然有来必酢岂彼幻徒冥黙无作木静则夀水静则清所以为学匪静曷成子居是名矢则先正我维铭之请直以敬

