◇笳赋（并序）

顷还北馆，遇华发人于润水之滨，向春风而吹长笳，音声寥亮，有感余情。爰作斯赋：

衔长葭以泛吹，敫啾啾之哀声。奏胡马之悲思，咏北狄之遐征。顺谷风以抚节，飘逸响乎天庭。尔乃调唇吻，整容止，扬清卢，隐皓齿。徐疾从宜，音引代起，叩角动商，鸣羽发征。若夫广陵散吟，三节白，太山长曲，哀及梁父。似鸿雁之将雏，乃群翔于河渚。（《艺文类聚》四十四）

