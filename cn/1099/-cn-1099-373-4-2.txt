○延綏鎮修邊記 【 延綏邊防】

延綏並北邊為塞。東起黃河堧。而西接于寧夏境。延亘千有五百餘里。其繕塞為垣。實自青城余肅敏公始。當其時虜患未甚熾。其垣堵庳薄。取足限內外而巳。北虜入屯河南。侵軼煩數。肅敏所築垣。歲久僅餘殘址。正德中楊文襄公築邊墻者正以休士馬力得因間用之若專以守保為事則我反勞而虜反逸矣乃擬為巨垣遏之冀以時休士馬力驅之北渡為猷甚壯工方興。文襄代去嘉靖初王恭襄公視西師。度虜未可即驅。而文襄所繕垣。去軍營遠。據守不易。乃尋肅敏故蹟繕之畫為三?自定邊而東至于龍城為西?。自龍城而東至于雙山為中?。又自雙山而東至于黃甫川為東?。敘險易明了西?最為虜衝其防禦之阻亦惟西?最急故役興自西?始。工未半。恭襄復代去。嗣是諸公葢皆相繼繕之。或數里而止。或十餘里而止。而前所築垣。間復隤壤葢自隆慶中。而西?之工始竣。其東中二區。不暇及也。然延鎮卒前此稱驍果為虜所憚其為守禦不專恃地利近以虜數闖畿輔此言邊備在于兵力而墻堡次之也。歲徵選鋒萬餘入衛者幾二紀。奔命往來。耗敝且極。虜矙延卒不足憚。靡歲不內訌。而五原北地間蕭然不支矣今廵撫大中丞大石張公初以臬使分廵榆西西路、自邊垣外、凡郡邑屯衛、其城多不足恃、文武小吏、至有露居無公宇者、公亟為經營之、兼城二鹽池。懇營田萬頃餘。歲徵租供軍費。軍府用以強富。巳調公廵榆東、復為葺城堡、飭公廨、不啻西路、然而自建昌抵黃甫川若干里邊垣以成、即王恭襄所畫東?地也、　天子嘉公治西事有績、謂公任事忠乃進公中丞、付以全鎮、是時虜歸款奉約束不敢輒寇塞矣。公益汲汲為桑土謀。若虜旦夕至者。乃首增築鎮城。崇視前加一倍。闊三之重樓其四隅。甃堞以磚。其諸公宇倉庫學舍祠廟。一切搆葺之於是繕鎮城以北邊垣。西接鎮靖。東連建安。凡三百餘里。葢恭襄所畫中?地也其地多水。大小河無慮百餘。且沙礫參雜。艱于得土。故前後無敢輒舉工者。公周爰審視。具有規畫。凡石砌大河口二。土築大河口四。石劵水洞暗門八十有三。水口四十有五。水眼五十有一。水道四百三十有二。由是汎濫衝決之患悉所不畏而全鎮亘北邊千五百里崇墉蜿蜒屹為巨障矣是役也。役軍丁不及三萬人。三年而終事。用銀兩十萬二千有奇。公乃疏言其狀。詔下司馬氏、司馬氏曰、榆塞邇虜。且平土無關閡自虜匪茹。建議者率先修守非一人非一朝矣。而卒莫能舉事者。則以延袤廣邈。工不可計日就。役民眾而經費夥耳。茲鎮臣能于三年中城千里塞。無加役。無厚費。法當徵實而大賚之以風諸鎮。　天子韙之、特詔夏官大夫往覈其績、於是備得公措置規畫之方、調劑樽節之用、種種甚偉、　天子乃晉公右副都御史、錫之金幣、勉以修廢惜疲圖畫戰守、用顯竟于前猷、葢異典也、榆之文武耆彥總兵姜應熊、舉人馬希龍等以及屯隊閭閻父老子弟、感公保障功、且為延人百世永庇、屬鎮人藩參榆浦崔公以手狀述公建創之詳、及諸蒐卒乘、庀器械、完倉廩、固帑蓄、汰奸宄、豐軍實、諸嘉政至備以余叨從太史後、祈識其事于石、俾其後世尸祝公者、有所考云、公名守中、山西聞喜縣人

