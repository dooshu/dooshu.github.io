赵蕃　寄怀在伯三首

沅水与湘水，合流俱洞庭。

如何君于我，乃隔影与形。

沧江鸥鹭野，深林兰蕙馨。

含章斯发发，遂性逐冥冥。

赵蕃

赵蕃　寄怀在伯三首

我苦千里役，儿荒三月书。

役苦殆委顿，书荒廑垦锄。

夜雨倒湖水，春耕竞田庐。

事贵在勇决，尔胡但居诸。

赵蕃

赵蕃　寄怀在伯三首

倏尔听鸣鴃，慨然悲众芳。

春事且衰歇，吾行可相羊。

问年逾不惑，噀噀斯谓狂。

益矣多闻友，从之道阻长。

赵蕃

