丁姬

王莽秉政，贬丁姬号，开其椁户。火出，炎四五丈。吏卒以水沃灭，乃得入，烧燔冢中器物。公卿遣子弟及诸生四夷十余万人，操持作具，助将作，掘平恭王母傅太后坟及丁姬冢，二旬皆平。又周棘其处，以为世戒。云：“时（”时“原作”将“，据明抄本改）有群燕数千，衔土投丁姬穿中。今其坟冢，巍然尚秀。隅阿相承，列郭数周，面开重门。（出《水经》）

【译文】

王莽执政期间，贬除了丁姬的称号，并下令掘开她的坟墓。掘墓时有火从墓道里喷出，火焰达五丈远。士兵用水浇灭后才能进入，烧掉了墓中的器物。王公大臣派遣子弟、学生和家奴等十余万人，拿着工具，帮助掘开恭王母亲傅太后墓和丁姬墓，二十多天全部挖平，又在四周围上棘黎，用来警戒世人。有人说，当时有数千只燕子，衔土投到丁姬的墓穴。如今丁姬的坟墓高大壮美，建筑互相承接，似城郭排列数层，几重门相对大开。

