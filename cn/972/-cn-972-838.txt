楼钥　张工部挽词

忠简传汪白，家声属弟昆。

惟公殿诸老，积善见多孙。

两桂昌书种，双椿蔼庆门。

寿终无可憾，况有典刑存。

楼钥

楼钥　张工部挽词

壮岁登郎省，旌麾历五州。

仁声号循吏，治行最诸侯。

忧国言多切，筹边虑更周。

积薪无恨望，终老得夷犹。

楼钥

楼钥　张工部挽词

敕局同寅旧，雌堂屡肯过。

故人今有几，朝士更无多。

问信书犹湿，相望鬓已皤。

忽闻埋璧痛，薤露不成歌。

楼钥

