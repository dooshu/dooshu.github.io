○上皇太子婚礼奏（同光二年礼仪使）

按本朝旧仪，自一品至三品，婚礼得服衮冕剑佩衣九章。今皇太子兴圣宫使继岌，虽未封建，官是检校太尉，合准一品婚礼施行。其妃准礼妇人从夫之爵，亦准一品命妇。至行亲迎之日，太常卤簿鼓吹前导，乘辂车，其妃花钗九枝博鬓プ翟衣九等。其日平明，皇帝差官告亲庙一室，宗正卿摄婚主行礼。其夕亲迎，兴圣宫使乘辂车，卤簿鼓吹前导，至女氏之门，以结彩车御轮交车。

