招隐诗


其一

薄暮寻兰皋，幽栖欢早岁。
愿与佳人期，攀条弄云际。
疏峰间乔林，潜池留阴翳。
石濑扬秋英，绪风转明丽。
弹琴对飞泉，悠悠相与逝。
遐尚光景外，无心慢人世。
朝露坠涧松，夕霞散岩桂。
起坐揽群籍，古今自遥缀。

其二

良辰偃层岫，君子知我心。
流泉带高馆，清晖照嘉林。
玄鹤下遥岭，寄此云中音。
采芝畅幽期，丹井自清深。
弱龄辞宠辱，无闷观古今。
风涂抗灵驾，宵表披重襟。
流景同终始，好道寡浮沈。
昔时巢居子，心迹托鸣琴。




