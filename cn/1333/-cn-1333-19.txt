蛇


蛇最喜伸腰，而所居之穴，每苦狭隘，必盘屈而后能居之。欲伸腰，则必出穴外。然常出穴，又恐惊人。乃欲寻一能伸腰之穴，久之而不可得。一日，寻到象鼻孔内，象鼻甚长，其鼻大可以容蛇伸腰。蛇大喜，即据以为穴，便在穴内大伸懒腰。象觉鼻痒，打一喷嚏，将蛇打到十余丈以外，跌得周身骨节酸痛，偃卧不得动。偶遇他蛇，问何故如此苦楚，蛇具告之。他蛇笑曰：“你要图过分之幸福，所以有这一番意外跌扑。”





