【唐雁门王田氏神道碑〈代宗时〉】

右《唐魏博节度使雁门郡王田承嗣碑》，营田副使裴抗撰，子绪碑，节度判官邱绛撰。按《唐书》列传，承嗣十一子：维、朝、华、绎、纶、绾、绪、绘、纯、绅、缙，而绪次当第七。此二碑皆以绪为第六子，而无绾。自绪而下，有绘、纯、纷、缙，与史不同。二碑当时故吏所作，必不误，盖史之缪也。其文与字皆不嘉，故余特录其世次而已。





卷一四一·集古录跋尾卷八

