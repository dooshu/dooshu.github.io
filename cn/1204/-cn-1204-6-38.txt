◎周邦彦咏梅

周美成咏梅，调寄花犯云："粉墙低，梅花照眼，依然旧风味。露痕轻缀。

拟净洗铅华，无限清丽。去年胜赏曾孤倚。冰盘共宴喜。更可惜，雪中高士，香篝熏素被。 今年对花太匆匆，相逢似有恨，依依憔悴。凝望久，青苔上、旋看飞坠。相将见、脆圆荐酒，人正在、空江烟浪里。但梦想、一枝潇洒，黄昏斜照水。"此只咏梅花而纡徐反覆，道尽三年间事。其词尤圆美流转如弹丸。［黄升］

