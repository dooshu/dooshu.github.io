程公许　已尝早稻晚禾得雨亦骤长出城按行阡陌历诸寺而还成七言二章

欢谣千里庆古成，小队传呼略按行。

雨足陈根重颖木，眼明多稼尽坻京。

灵君禅悦屏燔炙，乐岁人和喧送迎。

老守何功享成事，祗凭一念辑和平。

程公许

程公许　已尝早稻晚禾得雨亦骤长出城按行阡陌历诸寺而还成七言二章

稻垅枫林锦缬文，秋郊乐事压芳春。

为山谷访竹尊者，介卫公寻石丈人。

午暑缓觞休北寺，夕曛趣驾度东津。

胜游偶际文书暇，一笑溪山面目亲。

程公许

