黄彦平　临川投赠

主计怀萧相，临氏起次公。

履声元自识，环赐固宜蒙。

便觉长安近，宁论茂苑雄。

别计无好语。虚忝荐贤中。

黄彦平

黄彦平　临川投赠

翰林带华盖，天策视瀛洲。

哀痛扶兴运，从容赞庙谋。

终篇常称惬，两君却淹留。

更试平原匀，方看相且侯。

黄彦平

黄彦平　临川投赠

今休昌黎伯，琳宫尚陆沉。

极知延阁峻，仍记掖垣深。

简古元和样，精微正始音。

居然合廊庙，过听著山林。

黄彦平

黄彦平　临川投赠

发策魁丹陛，摛文重禁林。

麒麟鞭缕玉，菡萏烛摇金。

事与京尘改，愁将瘴发侵。

东还应晚合，未用欢升沉。

黄彦平

