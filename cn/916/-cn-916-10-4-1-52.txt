【重别周尚书诗二首】

阳关万里道。（诗集或作路。）不见一人归。唯有河边雁。秋来南向飞。（○本集六。文苑英华二百六十六。庾开府诗集下作别周尚书弘正。又作重别周尚书。《诗纪》百十八。）

河桥两岸（诗集作堤。）绝。横歧数路分。山川遥不见。怀袖远相闻。（○本集六。文苑英华二百六十六。庾开府诗集下作重别周尚书。《诗纪》百十八。）

