王灼　次韵晁子与

新诗字字救朝饥，仁义之言反类痴。

谁办千金收骏骨，大胜列屋养蛾眉。

王灼

王灼　次韵晁子与

清豩西岸作鶉居，敢怨投闲百不如。

喜得君家好兄弟，相逢如对古人书。

王灼

王灼　次韵晁子与

大晁富丽比南金，令弟清新敌楚琳。

死却庐陵老居士，二苏那得有知音。

王灼

王灼　次韵晁子与

韩门今日有真传，兴起斯文四百年。

可惜飞龙卧荒枥，闲看翠翮落虚弦。

王灼

王灼　次韵晁子与

长贫我欲为巴叟，高咏君能继洛生。

自许一丘成小隐，仰瞻千载立修名。

王灼

