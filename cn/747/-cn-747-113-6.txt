○谕在京文武令

余叨居冢嫡，谬列盘维，成家於十死九生，立国於千征万战。事父母敦於至孝，为臣子敢於尽忠，将期夹辅之勋，以广文明之祚。一昨先皇晏驾，嗣圣承祧，敢不遵周召以勤王，相成康而在位？社稷既然有奉，人民於是知归，但固宗礻方，敢论季孟？岂意梓宫在阼，灵驾未归，而朱宏昭、冯ど等，妄兴猜忌之心，骤起窥图之计。丧纪在近，除书遽行，津涯莫知，迫促尤甚。况又不宣麻制，便降使臣，立遣离藩，俾其惧祸，霆电之速，军民可知。是以聊葺城池，以缓パ机。十镇驱貔貅而遽至，六师拥组练以齐来，当此阽危，如何旅拒，不谓天道鉴其非罪，人情愍以无辜，单以攻城自来束手。数镇凭陵之帅，立自灭亡；九重侍卫之师，翻为心腹。以至抱义者感泣，怀愤者咄嗟，凡百有知，皆悲无罪。今则军戎大集，园寐将成，群帅献忠，迫令赴阙。载念遗弓在近，仙驾将归，既息忧惶，又盈哀惨。今则须将禁旅，入赴山陵，面朝太后太妃，自诉为臣为子。今月二十七日已次陕州，其在京文武两班内诸司使务，除朱宏昭、冯ど家族伏法外，凡百士庶，并无忧疑。况禁令严明，军都整肃，必无暴犯，克保平宁。苟渝此言，何以行令。

