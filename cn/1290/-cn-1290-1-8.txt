8.蜀黍

一名高粱，一名蜀秫，一名芦穄，一名芦粟，一名木稷，一名荻粱。以种来自蜀，形类黍稷，故有诸名。种不宜卑下地，春月早种得子多。秋收茎粗，高丈馀，状似芦荻而内实，叶亦似芦。穗大如帚，粒大如椒，红黑色。米性坚实，黄赤色。熟时，先刈其穗，秸成束，攒而立之，方得干。米有二种。粘者可和糯秫酿酒，作饵；不粘者可作糕煮粥，可济饥，亦可养畜。茎可织箔、编席、夹篱、供爨。梢可作筅帚。壳浸水色红，可以红酒。有利于民者最博。性甘温涩。温中涩肠胃，止泄泻。

【诠释】

蜀黍茎干粗而中心充实，高达2米馀。叶阔大，长达3～4分米。叶与茎部都呈淡绿色，略带赤褐色。夏月茎梢分梗抽穗，集成大圆锥花序，呈绿色，花后结红褐色的果实。一年生草本，亦名高粱，学名为Sorghum vulgare。本种尚有两个变种：芦粟秆内含糖分，可以生食或制糖；扫帚粟果穗可作扫帚。

