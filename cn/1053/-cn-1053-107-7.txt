马廷鸾　陈菊圃参政寄诗千里外托兴于秋燕春花以示玩芳病叟叟病不能吟强和

风雨危巢萎百花，坐看百鸟竞衔茶。

斜阳对语归飞处，底是乌衣王谢家。

马廷鸾

马廷鸾　陈菊圃参政寄诗千里外托兴于秋燕春花以示玩芳病叟叟病不能吟强和

桃李盘中天地宽，误渠鼎实为才悭。

苔荒草没浑无耻，犹自青黄烟雨间。

马廷鸾

马廷鸾　陈菊圃参政寄诗千里外托兴于秋燕春花以示玩芳病叟叟病不能吟强和

冠峨獬豸服绯花，欲献甘芹谓苦茶。

误尽灵乌报凶吉，终然爰止托谁家。

马廷鸾

马廷鸾　陈菊圃参政寄诗千里外托兴于秋燕春花以示玩芳病叟叟病不能吟强和

灿灿黄花老圃宽，秋芳不采岂云悭。

江南九日闽千里，尚挹寒香纸墨间。

马廷鸾

