◇又明帝诛诸弟论

夫噬虎之兽，知爱己子，搏狸之鸟，非护异巢。太宗保字螟蛉，剿拉同气，既迷在原之天属，未识父子之自然，宋德告终，非天废也。夫危亡之君，未尝不先弃本枝，妪煦旁孽，推诚嬖狎，疾恶父兄，前乘覆车，後来并辔。猎使仲叔有国，犹不失配天，而他人入室，将七庙绝祀，曾是莫怀，甘心扌前落。晋武背文明之托，而覆中州者贾后，太祖弃初宁之誓，而登合殿者元凶，祸福无门，奚其豫择，友于兄弟，不亦安乎？（《通鉴》一百三十三。）

