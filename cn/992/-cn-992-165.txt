魏了翁　和李校书沐川三绝

静看青山簇髻鬟，动观碧水漱潺湲。

若教此景来酆鄗，争奋应成触与蛮。

魏了翁

魏了翁　和李校书沐川三绝

花时乘传奈边心，撩弄新诗逼少陵。

诗到湖边春未老，不禁春思也微吟。

魏了翁

魏了翁　和李校书沐川三绝

玉节行边春正浓，边头壮士簸旗红。

何当平贼携诸吏，径上高寒翦翦风。

魏了翁

