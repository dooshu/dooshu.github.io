魏了翁　尝为赵太社作章泉二字及匹纸写诗二十二首赵一再有诗因次韵

易象於坤必有章，泉翁此义发天光。

离趋外卦文加质，乾伏中多絥覆裳。

欲验吾心观羽坎，诚知是理识归藏。

公诗谢我祗成辱，敢复从公质寸长。

魏了翁

魏了翁　尝为赵太社作章泉二字及匹纸写诗二十二首赵一再有诗因次韵

几度诗来儆谬悠，怀人应念水三州。

宁睎太白怀金马，忍效灵均驷玉蚢。

上帝汝临毋敢贰，中心如噎本何求。

狂言又被公挑拨，知我惟我不我邮。

魏了翁

