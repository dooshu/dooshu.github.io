○麓川奏捷疏 【 麓川奏捷】

去年十一月初十日既破上江賊寨、由夾蒙古渡下江通高黎貢山道、閏月初至騰衝、留左副總兵都督同知李安領軍隄備、臣等由南甸至羅小思莊、令指揮江洪等率精銳八千人哨至杉木籠山、賊首思任發令陶孟靠者罕心等率其眾二萬餘、據高山中立硬寨、左右山顛、連環為七營、首尾相應左參將官聚右副總兵劉聚分左右翼攀緣山嶺林木而上、攻之不下臣等遂同內官蕭保由中路進、左右翼亦賈勇夾擊、賊遂潰殺靠者罕心等、斬首數百餘級、餘賊遁止?帚巢穴乘勝進戞賴隴巴至馬安山軍勢大振、于十二月初直擣賊巢、山岡陡峻、周廻餘三十里、立柵開塹、深廣不可越、東南一面、傍江壁立、臣令前哨官軍三千人周視攻取地利。賊伏兵泥溝箐、驅象陣突起為我軍所敗賊復從永毛摩泥寨至馬安山潛出我軍後、臣等令軍中毋得擅動即調都指揮方英等率軍六千突入賊寨賊首衣黃衣居帳中、麾眾拒敵、我軍擊敗之、斬首數百餘級、賊投崖谷、自相蹂踐死者甚眾、未幾賊驅象八十餘、復來衝陣我軍佯卻。尋整墜力戰敗之而原委右參將用保勳衛陳儀報云、巳從東路會合木邦人馬、招徠夷民一十二寨降孟通賊首刀門顛、元江府同知杜凱等、亦報率里車大侯夷兵五萬招降孟連長官司亦保等寨、攻破烏木弄戞邦等寨、斬首二千三百九十餘級、餘黨招剛火頭人等、率夷民詣軍門降、撫令復業五千餘戶、差人守把西峩渡以阻賊奔竄之路。就通木邦信息。俱刻期至麓訓策應。臣等於是添造攻具畫圖分定地方、期以環圍齊攻、且遣人齎榜招諭、賊誓以守、拒而不納遂令貴攻西中門、臣驥攻西北門、都指揮李信內官吉祥攻西南門、宮聚攻南江上二門、蕭保劉聚攻東北門、冉保攻東北出象門、分遣少卿李蕡郎中侯進等往來督戰、且令軍士廣積薪草、會西風大作。隨風舉火。烟淊漲天。死者不計其數。房舍庫藏。皆為煨燼明日獲思任發從者、詰之云、賊父子三人挈妻孥七人、象馬數十、從間道渡江、往遁孟養等處其餘老稚數萬人俱就溺、浮屍蔽江、獲原給虎符金牌信符宣慰司印、及賊所擄掠、騰衝千戶所等衙門印三十二顆、隨平其巢穴。撫其流散。臣等于是月十五日班師臣惟自賊梗化、于今有年、虐殺酋長、吞噬部落、罪惡貫盈神人共怒、臣等奉命伐叛、王師所至、無不克捷雖賊首父子竄身草野、然夷醜皆其讐敵。終就夷??烕是皆　皇上聖德神武所致實宗社萬萬年之福也

