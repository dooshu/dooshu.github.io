◇仲虺之告

我闻于夏，人矫天命，布命于下，帝伐之恶，龚丧厥师。（《墨子。非命上》引《仲虺之告》。又《非命中》引作「我闻有夏，人矫天命，布命于下，帝式是恶，用阙师。」又《非命下》引作「我闻有夏，人矫天命于下，帝式是增，用爽厥师。」凡三引互异。）

诸侯自为得师者王，得友者霸，得疑者存。自为谋而莫己若者亡。（《荀子。尧问》引《中蘬之言》，又《吕氏春秋。骄恣》引无「霸得疑者」四字。）

乱者取之，亡者侮之。（《左传》襄十四年引「仲虺有言」。又襄三十年引《仲虺之志》同。又宣十二年引「仲虺有言曰：「取乱侮亡」」。盖约文。）

【卷二】 《全上古三代文》

