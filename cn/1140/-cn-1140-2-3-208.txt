千顷堂藏书歌为黄俞邰作

藏书共说须名山黄子草堂?市间山中有盗能胠箧市上何人肯闭关黄子示我藏书记使我太息还开顔天厄斯文意不测嬴汉宋元几沾臆金泥玉册尽飞灰驼负辇驰归絶域人间流落存残编注疏补辑勤诸贤寇垒横摊作甲胃围城拉杂供炊烟马牛蹂踏裹粪土颉籒夜号哀九天自从八股轻六经後生搦管登彤廷百家子史太琐碎略数书名已倦听风俗藐书人贱卖闻说朝鲜国偏爱旧家稇载救饔飱估客收罗换珠瑁此时丧乱渐无书君家六万卷有余几度桑田变沧海帝敕掌书守尔庐多君先世真卓荦【谓俞邰尊甫明立先生】秘笈奇文靡不学青箱世守重裒增排籖插架无参错虞山宗伯为君叹闳览高风两独难石仓缃帙既珍袭手校家传还借看恨我将衰难夜读瞑坐有时背灯烛雄吞万卷心不死会向高斋看书目

