自临海赴黄岩

黄岩不三舍高岭踰四五山谷何茫茫人家余宿莽顾视修坂侧白骨相撑拄故垒血痕腥日斜闻鬼语乱定成初归惸独少儿女兵宼互俘索千村无完堵杈枒深树间夹路多伏虎回风响林薄相看色如土

灵岩【岩皆奇石为雁荡诸山最高处有天柱展旗丹霞双鸾诸峰小龙湫龙鼻水】

巨灵藴灵蹟层城郁巍巍羣峰相倚蔽白云无端倪崇台倚丹嶂天阙何参差触目耸玉柱临风翔羽旗皎皎匹练明喈喈双鸾啼惊雷洞石峡仙液垂龙?青冥万象列伫立百情移密竹翳阳景重岩交清晖徯彼域外客投迹偃荆扉

