○古贤能书录

我唐四圣，高祖神尧皇帝、太宗文武圣皇帝、高宗天皇大圣皇帝，鸿猷大业，列乎册书，多才能事，俯同人境。翰墨之妙，资以神功，开草隶之规模，变张王之今古，尽善尽美，无得而称。今天子神武聪明，制同造化，笔精墨妙，思极天人。或颂德铭勋，函耀金石，或恩崇惠缛，载锡侯王。赫矣光华，悬诸日月，然犹进而不已，惟奥惟元。非区区小臣，所敢扬述。

