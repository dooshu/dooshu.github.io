【奉和泛江诗】

春江下白帝。画舸向黄牛。锦缆回沙碛。兰桡避荻洲。湿花随水泛。空巢逐树流。建平船{姊女=木}下。荆门战（《初学记》误作载。）舰浮。岸社（《初学记》误作杜。）多乔木。（《初学记》作群树。文苑同。）山城足（《初学记》作是。）迥（文苑作回。）楼。日落江风静。龙吟回（文苑作迥。）上游。（○《初学记》六作周庾信。文苑英华百六十二作庾信。《诗纪》九十三。又《类聚》八作泛江诗。引牛、洲、流、楼四韵。）

