王之道　和子厚弟春日见寄三首

睡起晴窗正忆渠，老兵声喏到前除。

新诗价重连城璧，便觉贫家富不虚。

王之道

王之道　和子厚弟春日见寄三首

一鞭春色去迢迢，溪上红妆笑语娇。

酒醉不知行客避，竞眠芳草斗裙腰。

王之道

王之道　和子厚弟春日见寄三首

十里西畴马送曛，晚风依约度溪云。

悬知今夜桃花雨，一洗焦枯慰使君。

王之道

