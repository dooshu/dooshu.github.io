○为荥阳公上仆射崔相公状

某以今月九日到任上讫。疆分楚越，民杂华夷。殚犷俗巫风，带三居五宅。颁条之寄，称职为难。伏幸过潭州日，得与舆人咏我台座。闻寇恂之理行，窥樊仲之官司。誓欲披拂仁风，祷祈膏雨。粗师遗爱，俯惠疲。伏料清光，必亮丹款。至於酌泉投香之戒，饮冰食蘖之规，实惟素诚，敢有贰事？伏惟特赐恩察。

