○请禁府郡以仆使代书判奏

使府郡牧，例以随身仆使为中门代判通呈等，名目极多，皆恃势诛求，不胜其弊，伏请特行止绝。如藩侯郡守不能书札，请委本判官代押。其职务监临，请差本处衙院官吏，庶得渐除逾滥。兼使州奏荐判官，多非才行。或以贿赂求进。今後奏荐，请令本人随表至京，令所司比验。

蔡同文

同文，後唐长兴三年官国子博士。

