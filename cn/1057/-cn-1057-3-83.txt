题新定八松院小石


雨滴珠玑碎 (1) ，苔生紫翠重 (2) 。故关何日到 (3) ？且看小山峰 (4) 。

(1) 《陈书·虞寄传》：“梁大同中，尝骤雨，殿前往往有杂色宝珠。”

(2) 《初学记》：“《广志》曰：空室无人行，则生苔藓，或青或紫。”

(3) 《元和郡县志》：“秦函谷关在汉弘农县，即今灵宝县西南十一里故关是也。汉武帝元鼎三年，杨仆为楼船将军，本宜阳人，耻居关外，上疏请以家僮七百人徙关于新安，武帝从之，即今新安县东一里函谷故关是也。”

(4) 《初学记》：“郭缘生《述征记》及《华山记》云：山上有三峰直上，晴霁可睹。”





