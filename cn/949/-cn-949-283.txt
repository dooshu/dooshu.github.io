范成大　次韵同年杨廷秀使君寄题石湖

仪凰当瑞九韶成，何事栖鸾滞碧城？

公退萧然真吏隐，文名藉甚更诗声。

句从月胁天心得，笔与冰瓯雪碗清。

书到石湖春亦到，平堤梅影縠纹生。

范成大

范成大　次韵同年杨廷秀使君寄题石湖

半世轻随出岫云，如今归作卧云人。

小山有赋招游子，大块无私佚老身。

禅版梦中千嶂晓，鬓丝风里万花春。

新年社瓮鹅黄满，胜醉田头紫领巾。

范成大

