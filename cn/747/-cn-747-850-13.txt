○请禁州郡供亿疏

伏以运当昭泰，时属丰成。金銮己议於省方，彩仗将离於上国。沿路供亿，固有旧规。况闻诏旨丁宁，不许分外科率。所在藩侯郡守，竭力推忠。奉迎须备於贡输，徵敛或及於黎庶。伏望更加示谕，免至烦劳。使四海九州，遐迩共闻於圣德。千乘万骑，经过不扰於疲民。俾谐望幸之心，以显来苏之义。

郑韬光

韬光，字龙府，洛京清河人。自京兆府参军累迁谏议大夫给事中。梁贞明六年充知匦使。入後唐授工礼刑部侍郎，天成长兴中历尚书左右丞。晋天福初以户部尚书致仕，五年卒，年八十，赠右仆射。

