王禹偁　寄献仆射相公

三朝文匠百僚师，再秉洪钧七政齐。

一道白麻来玉署，两条红烛上沙堤。

池波尚浴当时凤，省树犹存旧日鸡。

炉冶正开无弃物，应怜折剑在尘泥。

王禹偁

王禹偁　寄献仆射相公

圣君宵旱念生民，重命甘盘秉国钧。

引马但传三刻漏，喘牛休问四时春。

羹和旧鼎黄金铉，雪压新堤白玉尘。

应念前年献诗客，谪官无俸不胜贫。

王禹偁

