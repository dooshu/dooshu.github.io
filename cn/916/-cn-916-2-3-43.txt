【刘辅引里语】

〖《汉书》曰：成帝欲立赵婕妤为皇后。先下诏封婕妤父临为列侯。辅上书言。妙选有德之世。考卜窈窕之女。以承宗庙。犹恐晚暮。今乃触情纵欲。倾於卑贱之女。欲以母天下。不畏于天。不愧于人。惑莫大焉。里语曰：〗

腐（《御览》作朽）木不可以（《御览》或无以字。）为柱。卑人不可以（《御览》或无以字。）为主。（○《汉书》刘辅传。《御览》一百八十七、二百二十三、四百九十五。）

