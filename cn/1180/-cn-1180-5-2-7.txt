遣使求仙


秦史纪：始皇帝东巡海上，遣方士齐人徐市等，入海求蓬莱、方丈、瀛洲三神山及仙人不死之药。市等诳始皇，言未能至，望见之焉。请得斋戒，与童男女，及百工之事求之，即得之矣。始皇从其言，使童男女三千人，与百工之事偕往。徐市止，王，不来。

秦史上记：始皇帝好神仙，说海中有三座山，一名蓬莱，一名方丈，一名瀛洲，这三座山都是神仙所居。始皇东巡至海上，遣方士齐人徐市等，入海访求此三山，及仙人长生不死之药。

这神仙之说，本是妄诞，徐市因始皇好之，遂哄他说：“海中实有三神山，臣等虽不曾到，常在海上望见之焉。请得斋戒，与童男童女，及百工技艺之人，入海求之，则三山可到，不死之药可得也。”始皇不知其诈，遂发童男童女三千人，及百工技艺之事，使徐市等泛海求之。徐市得了这许多人，走在海外，寻个地方，就在那里做了王，不回来，而仙药终不可得也。

尝观秦始皇既平六国，凡平生志欲，无不遂者，所不可必得者寿耳。于是信方士之言，觅不死之药，竟为徐市等所诳。何其愚哉！至汉武帝，亦遣方士入海，求蓬莱安期生之属，终不可得，迨其末年，始悔为方士所欺。乃曰：“天下岂有仙人，尽妖妄耳。”吁，亦晚矣！宜史臣表而出之，以戒后世人主之惑于方士者。





