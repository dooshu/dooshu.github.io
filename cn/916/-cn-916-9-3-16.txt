【徐之范引童谣】

〖北《齐书》曰：徐之才大善医术。太宁二年春。武明太後又病。之才弟之范为尚药典御。敕令诊候。内史皆令呼太後为石婆。盖有俗忌。故改名以厌制之。之范出。告之才曰：童谣云云云。今太後忽改名。私所致怪。之才曰：□求伽。胡言去已。豹祠嫁石婆。岂有好事。斩冢作媒人。但令合葬自斩冢。唯得紫纟延靴者。得至四月。何者。紫之为字此下系。纟延者熟。当在四月之中。之范问靴是何义。之才曰：靴者革旁化。宁是久物。至四月一日。後果崩。〗

周里□求伽。豹祠嫁石婆。斩冢作媒人。唯得一量紫纟延靴。（○北《齐书》徐之才传。）

