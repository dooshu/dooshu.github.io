陆游　夜饮即事

天涯久客我何堪，聊喜灯前得纵谈。

磊落金盘荐糖蟹，纤柔玉指破霜柑。

烛围宝马人将起，花堕纱巾酒正酣。

更作茶瓯清绝梦，小窗横幅画江南。

夜饮示坐中

胡雁叫群寒夜长，峥嵘北斗天中央。

达人大观眇万物，烈士壮心怀四方。

纵酒长鲸渴吞海，草书瘦蔓饱经霜。

付君诗卷好收拾，後五百年无此狂。

陆游

