◇龙瑞赋

太和七年春，龙见摩陂。行自许昌，亲往临观。形状瑰丽，光色烛耀。侍卫左右，咸与睹焉。自载籍所纪，瑞应之致，或翔集于邦国卓荦于要荒，未有若斯之著明也。

惟殷ぽ之旧式，乃展义而省方。皇舆发于洛邑，遂巡幸于许昌。宪宸极之天居，建正殿以当阳。岁在析木，时惟仲春。灵威统方，句芒司辰。阳升九四，或跃于渊。有蜿之龙，来游郊甸。应节合义，象德效仁。纡体萦，ゼ藻布文。青耀章采，雕琢玢。焕若罗星，蔚若翠云。光舄奕以外照，水清景而内分。圣上观之无射，左右察之既精。聊假物以拟身，忽神化而无形。泉含物而下澹，固保险而常宁。昔太昊之初化，首帝德以表名，暨明后之隆盛，又降见以扬声。惟珍兽之玄真，实殊异于四灵。信应龙之道扬，将天飞于泰清。（《艺文类聚》九十八、《初学记》三十）



