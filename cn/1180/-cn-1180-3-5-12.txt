宣王


宣王名静，是厉王之子。厉王奔彘，静年尚幼，周公、召公共摄国事。至是厉王崩，静年亦长，周、召二相乃共立之为王。





元年，召公、周公辅王修政，法文、武、成、康之遗风。王命召公伐平淮夷，申伯、仲山甫顺天下，更失理，喻德教，举遗士，海内翕然向风，诸侯复宗周，尹吉甫作诗美之。

宣王既立，召公、周公辅王内修政事，外攘夷狄，法文、武、成、康之遗风。于是狁、蛮荆，次第剪伐。时淮上之夷亦叛，王命召公虎帅师讨平之。又委任申伯、仲山甫，内则辅养君德，外则统领诸侯，入则典司政本，出则经营四方。由是顺抚天下的人民，更补朝政的阙失，宣布天王的德教，搜举隐遗的贤士，一时纪纲振肃，中外清明，海内之人皆欣然仰德向风，诸侯也都复尊周室，而修朝贡之礼。故贤臣尹吉甫作诗以美之，即今《诗经》上《崧高》《烝民》诸篇是已。盖宣王有志拨乱反正，而又能推心任用众多贤臣，此其赫然中兴也。





王不籍千亩，虢公谏曰：“民之大事在农，故稷为大官。今欲修先王之绪，而弃其大功，匮神乏祀，困民乏财，将何以求福用民？”王不听。

千亩，是天子躬耕籍田之处。

宣王不修籍田之礼，其臣虢文公谏说：“民之大事，惟在于农，盖农为国家根本命脉，上以供神之祭祀，下以足民之财用，故我先王后稷在虞廷之时，特为九官之首，有大功于生民，传至子孙，以此积功累仁，而有天下。今王欲修先王绪，而乃弃其大功，上匮缺了神祇的祭祀，下困乏了生命的财用，国本先伤，将何以求福用民乎。”王竟不听。

夫宣王，贤君也，顾乃忽于躬耕之大事，而不用贤臣之忠言。此中兴之治，所以终不能及成周之盛时，而诗人因之美刺并作也。岂不深可惜哉！





四十六年。初，王将杀其臣杜伯，而非其罪。伯之友左儒争之于王，九复之而王不许。王曰：“汝别君而异友也。”儒曰：“君道友逆，则顺君以诛友；友道君逆，当师当作帅友以达当作违君。”王怒曰：“易而言则生，不易则死。”儒曰：“士不枉义以从死，不易言以求生。臣能明君之过，以正杜伯之无罪。”王杀杜伯，左儒死之。在位三十七当作四十六年崩，子宫涅立。

初时，宣王要杀其臣大夫杜伯，杜伯本无可杀之罪，是王用刑差了。那时杜伯有个朋友叫做左儒，进谏于宣王，说杜伯不当杀，凡九次往复言之，王都不准，且怪责左儒说：“我欲杀杜伯，而汝力救之，不知顺上之意，是汝自外于君，而独私其友也。”左儒对说：“君臣朋友，都是人之大伦，臣岂敢违背君父，而私厚朋友？但看道理上顺逆何如耳。若君上所为合道理，而朋友为逆，则顺从其君以诛友。此非从君，乃从道也。若朋友所为合道理，而君上为非，则率从其友以违君。此非违君，乃违其非道也。”宣王发怒说：“你改换了这言语，顺从我则生，不然则死。”左儒对说：“为士者只论是非，不顾生死。如其非义，岂可枉义以就死；如其合义，岂肯违义以求生。今王枉杀杜伯，是王的大过失，而王不自知，故臣能尽言发明君上之过失，而辩理杜伯之无罪，何敢易言以避死乎？”宣王终不听左儒之言，杀了杜伯，左儒亦相从而死。

夫人君以从谏为盛德，以改过为美事，然往往不能者，其故有二：一是不晓得自家的不是，而疑其臣之偏私；二是不肯认自家的不是，而耻其臣之面诤，如讳疾而忌医，宁灭其身而不悟也。宣王只这一念之差，以致二士不得其死，未免为中兴之累，前面许多功业，都不得为全美。后世论治者不称宣王为明君，而称左儒为义士，过归于上，名归于下，岂不甚可惜哉！

杀杜伯在四十三年，后三年而王崩。子宫涅立，是为幽王。





