○对毁濯龙泉判

与人毁濯龙泉，或失其利。杨氏因形胜兴废业，邑人诉劳役不伏事。

秦起曲江之沼，汉兴濯龙之泉。或因山壅流，或平地出水。皆导达沟渎，修利堤防。竭役费财，穷侈极丽。今国家罢苑囿燕游之所，为农桑禾黍之场。浸彼稻粱，实我箱庾。事失业废，其何可知。杨氏用因其资，大兴其利。非直务尽地利，盖亦诱人归本。我疆我理，既叶农夫之庆。载劳载役，徒使邑人有言。

许鼎

鼎，梁贞明六年进士。

