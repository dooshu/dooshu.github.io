◇征天山赋（案：《御览》三百五十三，题作「撰征赋」。）

有汉丞相武平侯曹公，仗节东征。观六军于三江，浮五湖以耀武。素甲玄焰，皓旰流光。左骈雄戟，右攒干将。观弧朱，丹羽绛房。望之如火，焰夺朝阳。华旗翳云霓，聚刃曜日钅芒。于是贲р云趋，威弧雨发。钲鼓雷鸣，猛火风烈，跃刃雾散，虏锋摧折，呼吸无闻，丑类剥灭。（《艺文类聚》五十九，《御览》三百三十九三百五十三。）

