游西山海潮岩用前游韵　二首







游西山海潮岩[99]用前游韵　二首


海雨初过浴佛天，寺门香拥稻花田。七层金碧消砖塔，万里风潮长石泉。

楼观总含沧海气，江山还属太平年。劫尘屡换名僧尽，唤起闲云与话禅。

一片斜阳入渺冥，再来人更访山灵。江帆叶叶收前浦，野鸟时时下古亭。

满院吉祥花气紫，半林连理树阴青。归筇如带西来意，风送钟声下界听。山中吉祥花盛开。





