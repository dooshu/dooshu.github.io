杨万里　和吴盐丞雪中湖上访梅四首

朔风敢傍贵人严，约束天花莫入檐。

药玉船宽初潋潋，销金帐暖政厌厌。

杨万里

杨万里　和吴盐丞雪中湖上访梅四首

七字全胜五字城，清於庾信及锺嵘。

君诗妙绝端何似，不似梅花似麽生。

杨万里

杨万里　和吴盐丞雪中湖上访梅四首

雪与梅花两逼真，不知谁好复谁新。

无端更入吴融手，剪取西湖半遐春。

杨万里

杨万里　和吴盐丞雪中湖上访梅四首

闻君蹈雪访梅花，不怕苏堤十里赊。

老子怯寒那敢出，地炉榾柮是生涯。

杨万里

