陈文蔚　题傅岩叟悠然阁三章章八句

悠然君之见，不与凡见同。

正似东篱下，山忽在眼中。

谁昔夜登阁，歌罢饮亦终。

恍若有真契，可知不可穷。

陈文蔚

陈文蔚　题傅岩叟悠然阁三章章八句

悠然阁这名，名从见中起。

长哦好仁诗，高山勤仰止。

意与口俱到，掘井真得不。

嗟哉世间人，穿鉴求义理。

陈文蔚

陈文蔚　题傅岩叟悠然阁三章章八句

悠然君之心，非古亦非今。

忘言犹有时，无弦安用琴。

渊明此时意，千载无知音。

但见登阁时，山高白云深。

陈文蔚

