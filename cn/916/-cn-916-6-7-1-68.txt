【登歌二首】

褚渊〖褚渊。字彦回。河南阳翟人。仕宋中书令。後佐高帝受禅。进位司徒。封南昌郡公。〗

惟王建国。设庙凝灵。月荐流典。时祀晖经。瞻宸ㄊ思。雨露追情。简日筮晷。□奠升文。金□氵亭桂。冲幄舒薰。备僚肃列。驻景开云。（○南《齐书》乐志。《乐府诗集》九。《诗纪》六十三。）

至飨攸极。睿孝□礼。具物咸□。馨声（《齐书》作馨香。）合体。气昭扶幽。眇慕缠远。迎丝惊促。送佾留晚。圣衷践候。节改增怆。妙感崇深。英徽弥亮。（○同上）

