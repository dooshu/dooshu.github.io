楼钥　喜雨次韵併呈郡守吴居父

一旱祷而雨，此心天与通。

为霖三日起，起舞万家同。

破块朝方爽，翻盆夜正中。

随车真响应，巫觋又何功。

楼钥

楼钥　喜雨次韵併呈郡守吴居父

洗印日无几，载芟春已祈。

龙神来鄮岭，香炷爇流眉。

自笑受廛许，堪为学稼迟。

洋洋添野水，已足乐吾饥。

楼钥

楼钥　喜雨次韵併呈郡守吴居父

雨师争自效，风伯尚可施。

膏泽由分阃，空餐愧奉祠。

农功今可济，水利更毋隳。

喜雨无烦记，行人口似碑。

楼钥

