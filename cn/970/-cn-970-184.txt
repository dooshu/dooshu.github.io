刘子翚　寄题陈良臣颐轩四首

七事疑生何晏，三爻梦感虞翻。

独养灵龟不昧，有人高卧颐轩。

刘子翚

刘子翚　寄题陈良臣颐轩四首

啼鹃底用流血，渴水犹贪饮河。

勿谓山雷象浅，人生口祸常多。

刘子翚

刘子翚　寄题陈良臣颐轩四首

奇峰一叠两叠，乱涧清流浊流。

那识高人胜处，閴然心地能幽。

刘子翚

刘子翚　寄题陈良臣颐轩四首

道醇泮宫识面，德润梓里知名。

相从固应未晚，畏君难弟难兄。

刘子翚

