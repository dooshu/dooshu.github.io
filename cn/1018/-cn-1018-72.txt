曹勋　春晚五首

春事纷来似到家，恨无仙术驻年华。

一声雷送晓来雨，百和香凝栏里花。

曹勋

曹勋　春晚五首

满城新绿障清尘，景物回环付大钧。

无奈垂杨千万结，织成幽恨付残春。

曹勋

曹勋　春晚五首

杨柳密栽烟外缕，丁香娇结雨中愁。

细推物理何能理，且作东风烂熳游。

曹勋

曹勋　春晚五首

新荷帖水翠田田，绿满花梢午影圆。

饭了从容春事静，螭头闲掬水溅溅。

曹勋

曹勋　春晚五首

春过花飞不可寻，空余新叶翠光深。

炉香袅袅轩窗静，时有珍禽啭好音。

曹勋

