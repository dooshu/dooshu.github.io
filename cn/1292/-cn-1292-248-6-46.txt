◇　刚印文

正月刚卯既央，（《续汉·舆服志》下、《通典》六十三作「决」。）灵殳四方。赤青白黄，四色是当。帝令视融，以教夔龙。庶疫刚瘅，莫我敢当。

疾日刚卯，（《续汉志》作「严卯」）帝令夔龙。

（《续汉志》作「夔化」）顺尔固伏，（《续汉志》作「慎尔周伏」）化兹灵殳。既正既直，既觚既方，庶疫刚瘅，莫我敢当。

（《汉书·王莽传》中注，晋灼曰：刚卯长，一寸，广五分。四方，当中央从穿作孔，以采丝茸底，如冠缨，头蕤，刻其上面，作两行书文云云，其一铭云云。又见《续汉·舆服志》下，长寸二分，方六分。乘舆：诸侯王公列侯以白玉，中二千石以下至四百石皆以黑犀，二百石以至私学弟子皆以象牙，上合丝各如其印质，刻书文云云。凡六十六字。又见《通典》六十三。）



