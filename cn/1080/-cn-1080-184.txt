●大明會典卷之一百八十五

營造四

儀仗四

親王儀仗

令旗一對。紅素綾質。中黃綾為令字、闊二幅。上長六尺九寸、下三尺六寸。硃漆攢竹竿、長八尺二寸。內鐵(矛贊)五寸。柄、或以木為之

清道二對。硃漆攢竹杖、銅裹兩末、長四尺九寸

幰弩一張。并箭、紫幰蓋、以帛為之 【 洪武間停造】

刀盾一十對。盾、以木為之。畫獅頭、加飾硃漆。刀、金塗。紅靶、綠鞘、紅緣、間點魦魚皮為飾。帶、青絛紅穗 【 洪武間停造】

弓箭二十副。每副、弓一、櫜二。剌綠斜皮條雲子、鐵釘鉸、絡于韋帶。箭三十枝。以竹為之。上黑翎、下鐵鏃 【 洪武間停造】

白澤旗一對。紅質、黃襴、赤火焰腳。繡白澤形為飛狀。旗上四角繡五色雲子。竿長一丈三尺六寸九分。內貼金木鎗頭一尺三寸五分。上紅纓。下鐵(矛贊)。柄、或以木為之

金鼓旗一對。紅質。黑金鼓二字。闊二幅。硃漆攢竹竿、上貼金木鎗頭、下鐵(矛贊)、共長一丈四尺九寸。上飾紅纓

畫角十二枝。木質、黑漆戧金。上寶相花。中單龍纏身雲文。下八寶雙海馬為飾

花匡鼓二十四面。紅油木匡、畫寶相花。釘環鈸皆擺錫。粉塗革面、畫獅子綵毬。徑一尺七寸、懸以紅絨匾絛

杖鼓二面。黑漆木匡、細腰、戧金花文。粉塗革面、掛以青絨匾絛

金鉦二面。以響銅為之、徑九寸。邊有小竅。外以紅竹匡。絡以紅絨綆

鑼二面。鑼口、徑一尺三寸

扛鼓二面。紅油木匡、畫寶相花。粉塗革面、畫荷并葉。鐵釘環鈸皆擺錫。懸以紅絨綆

板一串。鐵力木板六、各長一尺一寸。上闊一寸九分。下闊二寸五分。聯以青絛

笛二管。以竹為之。長一尺六寸、六孔

小銅角一對。以銅為之。高三尺五寸。加硃漆、描金雲龍文

大銅角一對。以銅為之。高三尺四寸八分。硃漆描金升降雲龍文

戲竹一對。硃漆竹柄、通長六尺。內貼金木龍頭七寸。竹絲二十四莖、長四尺五寸。上垂紅綠(巾分)錔

大樂鼓一面。紅油木匡、畫寶相花。冒以革。傳以粉、畫荷并葉。匡高一尺六寸。面徑二尺。貼金銅釘鈸環。木紅絹鼓衣、畫盤螭并花文。舉以紅木扛、紅絨匾絛

板一串。制同前。但加紅綠(巾分)錔

杖鼓十二面。制同前。但加木紅絹鼓衣、畫盤螭并花文。及有貼金木魚、首銜紅綠(巾分)錔、名魚頭鞭

笛四管。制如前。貼金木龍頭、共長一尺七寸。鹿角管束兩末。八孔。龍口銜紅綠(巾分)錔

頭管四管。以烏木為管、長六寸八分。以牙管束。卷蘆為梢。九竅

絳引旛一對。硃漆攢竹竿、貼金銅龍頭、共長一丈二尺五寸。內龍頭一尺。旛用五色平羅、長六尺三寸、闊五寸五分。四角紅羅。蓋高七寸五分、圍二尺七寸五分。蓋上、有抹金銅釘鈒花文。綠二簷、共長一尺九寸。紅綠(巾分)錔四。自此至信旛、腰皆用綠色、描金香草。二簷、銷金雲文。旛下、綴五色板。自此至節、凡竿柄、或以木為之。凡挑竿銅龍頭、皆以鐵為鉤

傳教旛一對。硃漆攢竹竿、貼金銅龍頭、共長一丈二尺五寸。內龍頭一尺。旛用紅平羅、長六尺三寸、闊五寸五分。四角紅羅。蓋高七寸五分。圍二尺七寸五分。蓋上、抹金銅頂鈒花文。青二簷、共長一尺九寸。旛上黃羅牌內、書青傳教二字。紅綠(巾分)錔四、以羅為之

告止旛一對。制同傳教。但紅平羅二簷。黃羅牌內、書青告止二字

信旛一對。制同傳教。但黃平羅二簷。黃羅牌內、書青信字

儀鍠氅一對。硃漆攢竹竿、貼金頭、共長一丈二尺五寸五分。內貼金木儀鍠、並龍頭一尺三寸五分。抹金銅氅頂一箇。氅用五色平羅、長六尺三寸、闊五寸五分。氅下、銅鈴五箇

戈氅一對。硃漆攢竹竿、貼金頭、共長一丈二尺五寸。內貼金木戈、並龍頭一尺六寸二分。氅用五色平羅、長六尺三寸、闊五寸五分。下綴銅鈴五箇。氅上、硃漆木板

戟氅一對。制同前。但貼金木戟、並龍頭長一尺七寸五分

吾杖一對。攢竹為之。硃漆。長六尺九寸五分、兩末貼金

儀刀四對。刻木為刀、鞘及靶、銀地貼金為螭虎文。紅(巾分)錔

班劍一對。刻木為劍、並靶。靶下有龍頭、皆貼金。惟劍貼銀。紅(巾分)錔

斧一對。硃漆攢竹柄、長六尺九寸。內貼金木斧、並龍頭、長一尺六寸五分

立□一對。硃漆攢竹柄、長六尺九寸。內貼金木立□、及龍頭、長一尺四寸

臥□一對。硃漆攢竹柄、長六尺九寸。內貼金木臥□、並龍頭、長一尺二寸五分

骨朵一對。硃漆攢竹柄、長六尺九寸。內貼金木骨朵、並龍頭、長一尺六寸

鐙杖一對。硃漆攢竹柄、長六尺九寸。內貼金木鐙杖、並龍頭、長一尺六寸

殳□一對。硃漆攢竹竿、貼金木殳、並龍頭、共長一丈二尺五寸。內龍頭長一尺八寸五分

戟十對。硃漆攢竹竿、長一丈二尺五寸五分。內貼金木戟、及龍頭、長二尺五分

槊十對。硃漆攢竹竿、長一丈二尺五寸。內貼金木槊、及龍頭、長一尺七寸

夾槊一對。制同前。但其首為夾槊

麾一把。硃漆攢竹竿、貼金銅龍頭、共長一丈二尺五寸五分。內挑竿龍頭鐵鉤一尺。綠蓋下、三紅纓為三層。每層、各綴抹金銅頂、藍斜皮雲蓋、下綴銅鈴。其綠蓋上、抹金銅頂、鈒花文

幢一把。制同麾。但為五纓五層

節一把。制同麾。但為八纓八層

響節四對。漆貼銀攢竹竿、長一丈二寸五分。其首以鐵條長一尺二寸五分、貫銅鐵錢十二。用紅平羅、銷金鳳文衣籠之、長一尺五寸、闊八寸。上加貼金木圓頂。下木盤。攀頂絨線四。錢文曰天下太平

紫方傘二把。傘骨面闊並頂、徑四尺。柄及貼金木葫蘆、共長一丈九寸。面用紫平羅。紫三簷。其頂四角、抹金銅龍頭四箇。凡傘柄、俱用紅油竹、間纏以籐。惟曲柄、硃漆攢竹為之

紅方傘二把。傘骨面闊並頂、徑四尺。柄及貼金木葫蘆、共長一丈九寸。面用紅平羅。紅三簷。其頂四角、抹金銅龍頭四箇

紅銷金傘一把。傘骨面闊並頂、徑四尺一寸五分。柄及貼金木葫蘆、共長一丈九寸。面用紅平羅、銷金寶珠團文。紅三簷。銷金香草。邊、寶珠龍文

紅繡圓傘一把。傘骨面闊並頂、徑四尺一寸五分。柄及貼金木葫蘆、共長一丈九寸。面、用紅平羅。紅三簷。頂繡雲文。簷繡瑞草文

紅曲柄傘二把。傘骨面闊並頂、徑四尺一寸五分。柄及貼金木葫蘆、共長一丈九寸。面用紅平羅。紅三簷。當曲柄處、用鐵心貼金木龍頭承傘

紅油絹銷金雨傘一把。傘骨面闊並頂、徑六尺四寸。柄及貼金木葫蘆、共長八尺六寸。面銷金寶珠龍文。邊銷金雲龍文

青繡圓扇四把。扇及黑漆竹柄、共長一丈七寸五分。面背風衣、俱青平羅。面徑三尺三寸五分、繡升降孔雀雲文。背銷金龍團花文。凡扇柄、俱以攢竹為之

紅繡圓扇四把。扇及黑漆竹柄、共長一丈七寸五分。面背風衣、俱紅平羅。面徑三尺三寸五分、繡四季花。背銷金龍團花文

紅繡方扇四把。扇及黑漆竹柄、共長一丈七寸五分。面背風衣、俱紅平羅。面徑三尺三寸五分、繡升降孔雀雲文。背銷金寶珠團文

誕馬八匹。紅轡、青韁、錦韉。韉以紅油皮為之

鞍籠一箇。皮質、紅油、貼金升降龍文。邊香草文

馬杌一箇。木質、銀葉裹。銀釘鉸。中鈒盤龍文。間抹金

拂子二把。黑漆木柄。用銅環、銅釘鉸、繫素犛牛尾。末垂紅(巾分)錔。今拂用馬尾、紅纓為心

交椅一把。木質、銀葉裹、間抹金。銀釘鉸。中鈒花雲龍文、穿以紅絲匾絛。四垂紅(巾分)錔。紅織金紵絲褡襠

腳踏一箇。木質、銀葉裹、間抹金。銀釘鉸。鈒方勝文。紅織金紵絲踏褥

水盆一箇。銀質、間抹金。寬緣平底、鈒盤龍。邊鈒香草文。手巾一條

水罐一箇。銀質、間抹金。有蓋、有提、小口、巨腹、鈒花文

香爐一箇。銀質、渾抹金。兩耳、三足、有蓋、鈒龍文。硃漆竿、貼金龍頭、並尾

香盒一箇。銀質、渾抹金。蓋、鈒龍文。邊、鈒香草文

唾盂一箇。銀質、間抹金。形圓如缶。蓋僅掩口。盤鈒龍文 【 洪武間停造】

唾壺一箇。銀質、間抹金。小口、巨腹、有蓋、鈒香草文 【 洪武間停造】

紅紵絲拜褥一

紅紗燈籠二對。紅油竹骨。下有燭盤。蒙以紅紗、玊色紗蓋。硃漆竿、貼金龍頭、並尾

紅油紙燈二對。紅油竹骨。下有燭盤、木座。以竹絲編為籠、加紅油紙。硃漆竿、貼金龍頭、並尾

(耽去耳改魚)燈一對。紅油鐵骨。以(耽去耳改魚)為籠。餘同紙燈

帳房一座。幃幕全、以青綿布為之。綠色螭頭。硃漆柱、並帳竿。竿首、各施彩妝蹲獅。頂用氈

象輅一乘。高一丈一尺六寸九分。闊七尺九分。輅上平盤板。前後車櫺、並鳳翅板。其下轅三條、皆硃紅漆。轅、各長一丈八尺五寸。用抹金銅龍頭、龍尾、葉片裝釘。前施硃紅油馬搭攀皮一條。平盤左右下、護泥板、及車輪二。貫軸一。每輪輻、十有八條、皆硃紅漆。周圍輞全、各以抹金銅葉片裝釘。輪內車轂各一、用抹金銅鈒蓮花瓣、輪盤裝釘。軸首左右、各用紅漆鐵插拴一箇、以抹金銅鈒龍頂管心裝釘。軸中纏紅絨駕轅等索。面至地、三尺五分

輅亭、高五尺二寸九分。硃紅漆四柱、其長同檻。高一寸四分。其上周圍、硃紅漆絛環板門、高四尺五寸九分、闊二尺二寸五分。左右門、闊同前。並左右各硃紅漆上明下暗隔二扇。明栨全、抹金銅鈒花葉片裝釘。後硃紅漆五山屏風。屏後板、俱用抹金銅鈒花葉片裝釘。亭底、硃紅漆板。上施紅花毯、紅錦褥、並席。硃紅漆坐椅一座、硃紅漆納板一、並褥。椅中紅織金綺靠坐褥。四圍椅裙全。周圍施紅羅幃幔。

【或用紅綺】

亭外、用青綺緣邊硃紅簾十二扇。各用拽簾紅線圓絛二條。黃銅圈全輅頂、並圓盤、高二尺四寸五分。又抹金銅寶珠頂、帶仰覆蓮座、高九寸。垂攀頂紅線圓絛四條。盤上下、皆硃紅漆。以青飾輅蓋內。寶蓋硃紅漆木匡。鬥以八頂、冒以紅綺。頂心、繡雲龍一。餘繡五彩雲文

天輪三層。皆硃紅漆。上安雕木貼金邊耀葉板六十三片。內飾青地雕木五彩雲文。三層、間繪五彩雲襯板六十三片。盤下周圍、黃銅釘裝。上施紅綺瀝水三層、每層、八十一摺、繡瑞草文。前垂青綺絡帶二條、各繡升龍二、並五彩雲文。圓盤四角、連輅座板、用攀頂紅線圓絛四條、並紅漆木魚

輅亭前、一字欄干一扇。後、一字帶轉角欄干一扇。左右、欄干各一扇。內嵌絛環板、皆硃紅漆。四扇計一十四柱。各柱首、雕木紅蓮花一。用線金青綠妝蓮花抱柱。前欄干櫺板上、布花毯

紅旗二面。在輅亭後左右。用紅線羅夾為旗。每面六斿。每斿內外繡升龍一。紅漆攢竹旗竿二。左竿旗腰、繡日月北斗。竿首用抹金銅龍頭。右竿旗腰、繡黻字。竿首用抹金銅戟。各竿、綴抹金銅鈴二。垂紅纓五。纓上各施抹金銅花蓋、下垂(巾分)錔

踏梯一。硃紅漆。以抹金銅鈒花葉片裝釘

行馬架三。硃紅漆。其上紅絨匾絛。用抹金銅葉片裝釘。鐵搭鉤全

紅絹幰衣即遮塵、油絹雨衣、並氈衣、各一座

世子儀仗同

郡王儀仗

令旗一對。紅質、黃令字。硃漆攢竹竿、通長八尺二寸。下有鐵(矛贊)。柄、或以木為之

清道一對。硃漆攢竹杖、銅裹兩末、長四尺九寸

幰弩一張、並箭。紫幰蓋、以帛為之 【 自此至弓箭、洪武間俱停造】

刀盾八對。盾、以木為之。畫獅子首、飾以硃漆。刀、金塗、紅靶、綠鞘、紅緣、間點魦魚皮為飾。帶青絛紅穗

弓箭十八副。每副弓一、櫜二。黑質、紅緣、剌綠斜皮雲子。鐵釘鉸、絡干韋帶。箭三十枝、以竹為之。上用翎。下鐵鏃

金鼓旗一對。紅質、黑金鼓二字、闊二幅。硃漆攢竹竿、貼金木鎗頭、共長一丈四尺九寸。末有鐵(矛贊)。上飾紅纓

畫角十枝。木質、黑漆戧金文。上寶相花。中單龍纏身雲文。下八寶雙海馬為飾

花匡鼓二十面。木質、紅油匡、畫寶相花。釘鈸環皆擺錫。粉塗革面、畫獅子綵毬、徑一尺七寸。掛以紅絨匾絛

扛鼓一面。紅油木匡、畫寶相花。粉塗革面、畫荷並葉。鐵釘環鈸皆擺錫。懸以紅絨綆

金鉦一面。以響銅為之。徑九寸。邊有小竅。外以紅竹匡、絡以紅絨綆

鑼二面。鑼口、徑一尺三寸

板一串。鐵力木板六、各長一尺一寸。上闊一寸九分、下闊二寸五分、聯以青絛

笛二管。以竹為之。長一尺六寸、六孔

戲竹一對。硃漆竹柄、共長六尺。內貼金木龍頭七寸。竹絲二十四莖、長四尺五寸。上垂紅綠(巾分)錔

大樂鼓一面。紅油木匡、畫寶相花。粉塗革面、徑二尺、畫荷並葉。匡高一尺六寸。釘鈸環皆銅抹金、木紅絹鼓衣、畫盤螭並花文。舉以紅木扛、紅絨絛

板一串。制同前。但加紅綠(巾分)錔

杖鼓八面。黑漆木匡、細腰、戧金花文。粉塗革面。聯以紅綆。掛以青絛。木紅絹鼓衣、畫盤螭並花文。及有貼金木魚、首銜紅綠(巾分)錔、名魚頭鞭

笛四管。貼金木龍頭、共長一尺七寸。鹿角管束兩末。八孔。龍口銜紅綠(巾分)錔

頭管四管。以烏木為管、長六寸八分。以牙管束。卷蘆為梢。九竅

絳引旛一對。硃漆攢竹竿、貼金銅龍頭、共長一丈二尺五寸。內龍頭兩耳。旛用五色平羅、長六尺三寸。闊五寸五尾用紅羅蓋、高七寸五分、圍二尺七寸。蓋、鈒龍有抹金銅頂鈒花文。綠二簷、共長一寸。紅綠(巾分)錔四。自此至信旛、腰皆用綠色、描金香草文。二簷、銷金雲文。旛下綴五色板。自此至節、凡竿柄、或以木為之。挑竿銅龍頭、皆以鐵為鉤

傳教旛一對。硃漆攢竹竿、貼金銅龍頭、共長一丈二尺五寸。內龍頭一尺。旛用紅平羅、長六尺三寸、闊五寸五分。四角紅羅蓋、高七寸五分、圍二尺七寸五分。綠腰、描金香草文。紅二簷、共長一尺九寸、銷金雲文。旛上黃羅牌內、書青傳教二字。四垂紅綠(巾分)錔。旛下綴五色板

告止旛一對。制同傳教。但青平羅二簷。黃羅牌內、書青告止二字。凡旛(巾分)錔、以羅為之蓋上銅頂鈒花文

信旛一對。制同傳教。但黃平羅二簷。黃羅牌內、書青信字

吾杖一對。硃漆攢竹為之。兩末貼金、長六尺九寸五分

儀刀一對。刻木為刀、鞘並靶、銀地貼金為螭虎文。紅(巾分)錔

立□一對。硃漆攢竹柄、長六尺九寸。內貼金木質□頭、及龍頭、長一尺四寸

骨朵一對。硃漆攢竹柄、長六尺九寸。內貼金木骨朵、及龍頭、長一尺六寸

斧一對。硃漆攢竹柄、長六尺九寸。內貼金木斧長一尺六寸五分

戟八對。硃漆攢竹竿、長一丈二尺五寸五分。內貼金木戟、及龍頭、長二尺五分

槊八對。硃漆攢竹竿、長一丈二尺五寸。內貼金木槊、及龍頭、長一尺七寸

麾一把。硃漆攢竹竿、貼金銅龍頭、共長一丈二尺五寸五分。內龍頭鐵鉤一尺。綠蓋下三紅纓為三層。每層、各綴抹金銅頂。藍斜皮雲蓋、下綴銅鈴。其綠蓋上、抹金銅頂鈒花文

幢一把。制同麾。但為五纓五層

節一把。制同麾。但為八纓八層

響節三對。硃漆貼銀攢竹竿、長一丈二寸五分。其首以鐵條貫銅鐵錢十二、長一尺二寸五分。用紅平羅、銷金鳳文衣籠之、長一尺五寸、闊八寸。上加貼金木圓頂。下木盤。攀頂線四。錢文曰天下太平

紅銷金圓傘一把。傘骨面闊並頂、徑四尺一寸五分。柄及貼金木葫蘆、共長一丈九寸。面用紅平羅。紅三簷、銷金香草。邊、雲文。凡傘柄、俱用紅油竹、間纏以籐。惟曲柄、硃漆攢竹為之

紅圓傘一把。傘骨面闊並頂、徑四尺一寸五分。柄及貼金木葫蘆、共長一丈九寸。面用紅平羅、畫雲文。紅三簷、畫瑞草文

紅曲柄傘二把。傘骨面闊並頂、徑四尺一寸五分。柄及貼金木葫蘆、共長一丈九寸。面用紅平羅。紅三簷。當曲柄處、用鐵心貼金木龍頭承傘

紅方傘二把。傘骨面闊並頂、徑四尺。柄及貼金木葫蘆、共長一丈九寸。面用紅平羅。紅三簷。其頂四角、抹金銅龍頭四箇

青圓扇四把。扇及黑漆攢竹柄、共長一丈七寸五分。面背風衣、俱青平羅。面徑三尺三寸五分、畫升降孔雀雲文。背銷金龍團花文

紅圓扇四把。扇及黑漆攢竹柄、共長一丈七寸五分。面背風衣、俱紅平羅。面徑三尺三寸五分、畫四季花。背銷金龍團花文

誕馬四匹。紅轡、青韁、紅油皮韉

鞍籠一箇。皮質、紅油貼金升降龍文。並邊、香草文

馬杌一箇。木質、銀裹、間抹金。銀釘鉸。中鈒盤龍文

拂子二把。黑漆木柄、銅環釘鉸、繫素犛牛尾。垂紅(巾分)錔。今拂用馬尾、紅纓為心

交椅一把。木質、銀葉裹、間抹金。銀釘鉸。中鈒花雲龍文、穿以紅匾絛。四垂紅(巾分)錔。紅織金紵絲褡襠

腳踏一箇。木質、銀葉裹、間抹金。銀釘鉸。鈒方勝文。紅織金紵絲踏褥

水盆一箇。銀質、間抹金。寬緣平底、鈒盤龍。邊鈒香草文。手巾一條

水罐一箇。銀質、間抹金。有蓋、有提、小口、巨腹、鈒花文

香爐一箇。銀質、渾抹金。兩耳、三足、有蓋、鈒龍文。硃漆竿、貼金龍頭、並尾

香盒一箇。銀質、渾貼金。蓋、鈒龍文。邊、鈒香草文。

紅紵絲拜褥一

紅紗燈籠二對。紅油竹骨。下有燭盤。蒙以紅紗、玊色紗蓋。硃漆竿、貼金龍頭、並尾

(耽去耳改魚)燈一對。紅油鐵骨。下有燭盤木座。以(耽去耳改魚)籠之。竿、同紗燈

帳房一座。以青綿布為之。綠色螭頭、硃漆柱、並帳竿。竿首、各施彩妝蹲獅。頂用氈







