【陇头水二首】

陇头鸣四注。征人逐贰师。羌笛含（文苑作合。注云。一作含。）流咽。胡笳杂水悲。湍高飞转驶。涧浅荡还迟。前旌（文苑作旗。）去不见。上路杳无期。（○文苑英华百九十八。《乐府诗集》二十一。《诗纪》百二。）

陇头流水急。流急行难渡。远（文镜秘府作伴。）入隗嚣营。傍侵酒泉路。心交赐（文镜秘府作赠。）宝刀。小妇成纨□。（文镜秘府作裁纫素。）欲知别家久。戎衣今已故。（○文镜秘府论西作徐陵。文苑英华百九十八。《乐府诗集》二十一。《诗纪》百二。）

