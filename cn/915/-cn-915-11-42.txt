◎中山王英

英，字虎儿，晃孙。太和中，为平北将军、武川镇将、假魏公，迁梁州刺史，进安南大将军，赐爵广武伯。丁父忧，起为左卫将军，加前将军，迁大宗正，转尚书，镇荆州。免。宣武即位，行徐州，还复尚书、镇南将军，拜吏部尚书，进爵常山侯，复假镇南将军。正始元年，改封中山王。兵败，恕死为民。复假征南将军，除尚书仆射。永平三年薨，赠司徒，谥曰献武王。

