宋祁　送太尉相公赴镇安军二首

连章得请避洪钧，赭案除书天下闻。

久冠鹓鸾为上宰，别驱貔虎作中军。

单车款曲怀辽帐，一燧平安出陇云。

今日朝绅回首看，始知知退是元勋。

宋祁

宋祁　送太尉相公赴镇安军二首

碧波三宿暂沿洄，豹尾双驱大旆开。

堂上谟成萧宰去，人间事少赤松来。

岩霖旧润为轩雨，醴麴馀甘作宴醅。

下客无缘陪后乘，只应前席欠邹枚。

宋祁

