○再上內閣書 【 粵寇】

入境諮諏時事、山猺海寇、縱橫四出獸聚鳥散、叛服無常、葢自昔仁化之所不覃、威武之所不讋、由來非一朝夕、而於今為甚、則以兵力日薄、兵食相須、而頻年財用匱乏、計歲入之數、不足以供額設之需、即有調遣、又將何以為計、今海寇之黠、莫曾一本若、頃徵三參將之兵、備四萬之費、主帥不親統領、眾將各一其心、失律喪師、損威虛費、欲再整巳無備矣、不得巳調取西鎮俞大猷前來、暫攝東事、頗聞將士歸心。賊亦素憚。日下理舟航。括粮餉。申嚴號令。查覈行伍。至日將併力。??烕賊、不敢不殫竭心力、仰荅明命、但茫洋巨海、追逐良難、成功與否、不敢逆覩也、

