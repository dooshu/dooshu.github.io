张耒　不出偶成二首

结茅亭下小池新，积雨通沟滟晚春。

风掠尘埃出明镜，影吞林木卧青云。

泥中苹藻生无数，江上鵁鶄坐得闻。

太液渐台深斗极，乘闲杖履得相亲。

张耒

张耒　不出偶成二首

老人杖履一茅亭，花谢西园不复扃。

翠被一方都盖覆，红妆数子尚娉婷。

可怜莺蝶狂都歇，颇觉风云意有营。

闻说陂田雨三尺，远城酾水种春秔。

张耒

