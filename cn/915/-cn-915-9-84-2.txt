◇答释法云书难范缜神灭论

杲和南。伏览敕旨答臣下审神灭论。夫从无住本，在默阻思，伏如来藏，绝难言，故使仲初建薪火之执，宣远广然灭之难，传疑众谈，春沦旷稔。宸聪天纵，圣照生知，了根坠药，随方运便，遂乃辨礼矫枉，指孝示隅，良由迷发俗学，使俗以洗况道，（《宏明集》作「便浇俗以况道）惑资外文，即就外以明内，任言出以出奇，因所据理，固以城堑三世，负荷群生，现在破暗，当来掴网，一牍之间，于何不利，片言之益，岂可缕，生因曩，庆至德同时，预奉馀论，顶戴踊跃，惠示不遗，深抱笃念。陆杲和南。（《弘明集》十。）

