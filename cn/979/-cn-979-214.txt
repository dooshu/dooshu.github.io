释文珦　记梦

神清发幽梦，梦到仙人峰。

老仙启玄门，问我来何从。

仙发映山绿，仙颜眩日红。

高低种玉田，异植方茸茸。

里闾见翁媪，亦复非尘容鸡犬声相闻，

略与桃源同。云中飞仙人，

缥缈如游龙。遄征不可即，

得非是乔松。白云既变灭，

仙輟亦无踪。梦觉两何有，

闻打西林钟。

释文珦

释文珦　记梦

吟是大乘禅，禅深梦亦仟。

放身行碧落，古乐听钧天。

骨换言方异，心空意始圆。

手挼黄菊蕊，写放瀑厓边。

释文珦

