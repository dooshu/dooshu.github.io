●大明會典卷之二百

河渠五

橋道

洪武二十六年定、凡各處河津、合置橋梁者、所在官司起造。若當用渡船去處、須要置造船隻、僉點水手。其通行驛道、或有損壞、須於農隙之時修理。所用樁木灰石等項、於本處丁多戶內起夫、附近山場採辦。若在京橋梁道路、本部自行隨時計工成造修理。果有千係動眾、具奏施行

○永樂七年、令海子橋至西湖一路水道、差辦事官十員、給與行糧、往來巡察、不許作踐

○正統四年、令各府州縣提調官、時常巡視橋梁道路。但有損壞、隨時修理堅完、毋阻經行

○成化二年、令京城街道溝渠、錦衣衛官校、並□城兵馬、時常巡視。如有怠慢、許巡街御史、參奏拏問。若御史不言、一體治罪

○六年令、皇城周圍、及東西長安街、並京城內外大小街道溝渠、不許官民人等、作踐掘坑、及侵占淤塞。如街道低窪、橋梁損壞、即督地方火甲人等、併力填修○七年奏准、各處渡船、每船設稍夫十名。每州縣設老人一名管理。於附近巡司衙門掌之。仍大書老人稍夫姓名於船尾。如有違誤擺渡、及勒要渡錢、聽過往諸人指名陳告

○十年奏准、京城水關去處、每座蓋火鋪一、設立通水器具。於該衙門撥軍二名看守。遇雨過、即令打撈疏通。其各廠大小溝渠、水塘、河漕、每年二月、令地方兵馬、通行疏濬。看廠官員、不許阻當

○十五年奏准、虞衡司添註員外郎一員、專一巡視在京街道溝渠

○二十三年奏准、凡豪強據河津要處、以船擺渡規利者、拏問治罪。渡船入官

○弘治十三年奏准、京城內外街道、若有作踐、掘成坑坎、淤塞溝渠、蓋房侵占。或傍城行車、縱放牲口、損壞城腳。及大明門前御道、棋盤街、並護門柵欄、正陽門外御橋南北、本門月城將軍樓、觀音堂、關王廟等處、作踐損壞者、俱問罪、枷號一箇月發落

○嘉靖十年題准、大通橋至京倉糧運陸路、每年二月內、巡城御史、督併兵馬司修築。該司仍將行過緣由、呈報督理糧運衙門查考

○又題准、京城內外勢豪軍民之家、侵占官街、填塞溝渠者、聽各巡視街道官員、勘實究治。若係各鋪面招牌酒旗、及布棚傘幔、不礙經行者、聽從其便。不許地方旗校狄甲人等、一概驅逐

○二十四年題准、良鄉琉璃河建橋一座、取用各處帑銀三十餘萬兩。內

欽助銀九萬三千八百餘兩

○四十年、修理琉璃河博岸、支用工部銀七萬六千餘兩

○萬曆二年、令於涿州胡良河、建石橋一座。北關外、修浮橋一座。

慈寧宮發銀一萬五千兩。

欽發銀五萬兩。選差司官、同內監官管理。分毫不擾於民

○八年題准、京師街道溝渠、近朝去處、間用磚石攔砌、以防車碾作踐。及各腰牆河牆隄岸門廠修理、用銀三十二萬二千七十兩有奇。凡五城兵馬、掌京城內外街道溝渠、各奉劄付、分坊管理、每二年、申呈更調

船隻【河泊麻鐵課附】

洪武二十六年定、凡在京并沿海去處、海運遼東糧儲船隻、每年一次修理。其各衛征戰風快船隻等項。若有缺少損壞、及當修理者、務要會計木釘灰油麻藤、及所用工具、依數撥用。如有不敷、亦當豫為規畫。或令軍民採辦、或就客商收買、或外處撥支、審度便利、定擬奏聞。行下龍江提舉計料明白、行移各庫放支物料。其工程物件、照依料例文冊、然後興工。如或新造海運船隻、須要量度。產木水便地方、差人打造。其風快小船、就京打造者、亦須依例計造。木料等項、就於各場庫支撥。若內外有船隻、務要周知其數。設或需索運用、酌量勞逸多寡撥與。其各湖泊所、帶辦魚油鰾、每歲催督進納備用

一千料海船一隻、合用

杉木三百二根

雜木一百四十九根

株木二十根

榆木舵桿二根

粟木二根

櫓坯三十八根

丁線三萬五千七百四十二箇

雜作一百六十一條箇

桐油三千一十二斤八兩

石灰九千三十七斤八兩

(舟念)麻一千二百五十三斤三兩二錢

船上什物

絡麻一千二百九十四斤

黃藤八百八十五斤

白麻二十斤

棕毛二千二百八十三斤一十二兩

四百料鑽風海船一隻、合用

杉木二百二十八根

桅心木二根

雜木六十七根

鐵力木舵桿二根

櫓坯二十枝

松木五根

丁線一萬八千五百八十箇

雜作九十四條箇

桐魚油一千一斤一十五兩

石灰三千五斤一十三兩

(舟念)麻七百二十九斤八兩八錢

船上什物

絡麻五百七十四斤一十四兩四錢

黃藤三百八十三斤八兩

棕毛七百三斤

白麻一十斤

黃船

國初造黃船、制有大小、以備

御用。至洪熙元年、計三十七隻。正統十一年、計二十五隻。常以十隻留京師河下、聽用。成化八年奏准、照快船事例、定限五年一修、十年成造。其停泊去處、常用廠房苫蓋、軍夫看守

馬船

國初、四川雲南市易馬騾、及蠻夷酋長貢馬者、皆由大江以達京師。有司用民船載送。洪武十年、令武昌、岳州、荊州、歸州、各造馬船五十隻。每隻定民夫三十名、以備轉送。後復定江西、湖廣二省、并直隸安慶、寧國、太平三府、造馬船共八百一十七隻。僉撥水夫二萬三百六十餘名。廣西全州、灌陽縣、造馬船二十一隻。僉民夫五百二十五名。俱隸江淮濟川二衛。其工食料價銀兩、亦係原編省府徵解。永樂以後、定都北京、遂專以運送官物、及聽候差遺。弘治十三年、免廣西全州、并灌陽縣馬船民夫。其修造、并差撥運送等例、詳見南京兵部

快船

國初、於錦衣等四十衛、造風快船九百五十八隻、以備水軍征進。後止用供送官物、與馬船相兼差撥。定撥各衛軍丁、充小甲人夫、撐駕修造。弘治十七年、裁減水軍左衛二十隻。十八年、又減各衛多餘在塢船一百五十隻。嘉靖二十一年、減疲敝衛分三十三隻。其修造差撥運送等例、詳見南京兵部

海運船

永樂五年、改造海運船二百四十九隻、備使西洋諸國。正統七年、令南京造遮洋船三百五十隻、給官軍、由海道運糧赴薊州等倉。又登州衛、原設海船一百隻、因罷海運、至十三年、減八十二隻、止存一十八隻。歲撥五隻、裝運遼東賞軍布花鈔錠。弘治十六年、復減四隻。其十四隻、分派湖廣、江西、各四隻、就彼成造。浙江、福建、各三隻、解銀赴部成造。正德四年、以布花折價陸運、前船俱罷。五年、議復造。嘉靖三年奏罷。仍行各布政司、再不許科派料價擾民。隆慶五年、議復海運、題准動支節慎庫銀一萬五千兩、并淮揚商稅銀一萬五千兩、俱差管解赴漕司、轉委淮揚蘇松兵備、及淮揚二府、掌印官、雇覓堪用堅固海船三百餘隻、加修完備、裝載漕糧一十二萬石。將各船分為六小總、以平定寧靜安全為號。每號管運正糧二萬石、由海道入天津交割。六年題准、每年定派海運漕糧二十萬一千一百五十石、共用船四百二十六隻、并把總運官船十隻、酌派湖廣廠造二百隻、責督糧道管理。儀真廠造二百三十六隻、責海防道管理。湖廣每隻、給銀二百五十兩。儀真每隻、給銀二百九十兩。定限十五年一改造。將河船額數內、免造六百五十四隻、即□料價抵造海船。俱應於清江抽分、并浙江蘇州額解料價內扣解。其不足之數、量借河工贓罰等銀支補。萬曆三年、罷海運、船亦停造

供應船

南京光祿寺掌醢署、供應打魚船二隻。每五年一修、十年改造

後湖船

南京後湖樓座船二隻。平船一十隻。每三年一小修。六年一大修。十年改造

備倭船

沿海衛所、每千戶所、設備倭船十隻。每一百戶、船一隻。每一衛五所、共船五十隻。每船、旗軍一百名。春夏出哨。秋回守。月支行糧四斗。船有虧折、有司補造。損壞者、軍自修理

【 今沿海地方、自行添造】

戰船

新江口戰船、永樂五年、額設一百三十一隻。宣德以後、增至三百一十九隻。至成化十年、堪操者、止一百四十隻。其拆卸未造、內三四百料者、俱改造二百料快船。嘉靖四年、添造蜈蚣船四隻。每船、架佛朗機銃十二副。七年奏准、新江口造完戰巡等船共四百隻。每十隻作一幫、日輪軍一人看守。季終、南京兵工二部各委官一員、會同兵科給事中一員點閘。遇有拋棄搕塤、及將隨船什物、私自借貸、輕則責令本船官軍陪修。重則參究提問。十一年、額定二百隻。內兩班操守一百二十二隻。備補二十八隻。改輕淺便

利船五十隻 【 以上南京工部所隸戰船、凡遇改造具題、五年一修、十年一造、本部覆行】

糧船

糧船有二、曰遮洋。曰淺船。永樂初、漕江南粟、一由海道、至直古口、入白河、抵通州。一渡淮、溯黃河、至陽武、又陸運至衛河、由衛河、抵通州。海運用遮洋船。裏河用淺船。永樂九年、濬治會通河成運船由淮直達於衛、遂罷陸運。十三年、增造淺船三千餘隻。一年四次、從裏河轉漕。遂罷海運。獨薊州軍餉、用遮洋船、海運如初。凡修理改造、南京并

中都留守司、江南江北直隸諸衛、湖廣、江西、浙江三都司淺船、俱隸清江提舉司。北直隸諸衛、山東都司淺船、并遮洋船、俱隸衛河提舉司。內江南、直隸、湖廣等三都司淺船、經由□洲儀真壩者、每五年一造。其餘止由裏河者、并遮洋船、俱十年一造。宣德以後、江南、直隸、湖廣等三都司淺船、各歸原衛所自造。嘉靖三年、北直隸、山東都司淺船、并遮洋船、俱改清江提舉司造。淺船

今運京通倉糧三百七十萬石。遮洋船今運薊州軍糧二十四萬石、并天津倉糧六萬石

舊額造船共一萬八百五十五隻 【 淺船一萬五百九隻、遮洋船三百四十六隻】

原衛所五千一百四十集

江南直隸一千三百五十□隻

浙江一千九百九十九隻

江西八百六十六隻

湖廣九百二十四隻

清江提舉司四千七百三十五隻

南京衛分一千五百八十隻

江北直隸二千三百八十五隻

中都留守司七百七十五隻

衛河提舉司九百八十隻

北直隸九十三隻

山東五百四十一隻

遮洋隻三百四十六隻

今額、造船共一萬二千一百四十三隻 【 淺船一萬一千六百十八隻、遮洋船五百二十五隻】

原衛所五千三百四十隻

江南直隸上江總下、建陽等衛六百四十八隻

江南直隸下江總下、鎮江等衛、松江等守禦千戶所七百七十五隻

浙江都司總下、杭州前等衛、金華等守禦千戶所二千三十九隻

江西都司總下、南昌等衛、吉安等守禦千戶所八百六十六隻

湖廣都司總下、武昌等衛、德安等守禦千戶所一千一十二隻

清江提舉司六千八百三隻

南京總下、錦衣等衛八百八十三隻

南京總下、旗手等衛八百七十一隻

中都留守司總下、鳳陽等衛、潁上等守禦千戶所八百八十七隻

江北直隸總下、揚州等衛、通州等守禦千戶所九百五十五隻

江北直隸總下、淮安等衛一千六百一十隻

江南直隸上江總下、水軍左等衛、領駕徐左泗州二衛缺軍八十六隻

江南直隸下江總下、水軍右等衛、領駕泗州衛缺軍三十六隻

江南直隸上江總下、水軍左等衛、領駕德州等四衛一百二十五隻

江南直隸下江總下、水軍右等衛、領駕天津等五衛五十二隻

山東都司總下、臨清等衛、東平等守禦千戶所七百七十三隻

遮洋總下、淮安等衛五百二十五隻

四百料淺船一隻、合用

底板楠木三根

棧板楠木三根

出腳楠木一根

梁頭雜木三根

前後伏獅拏獅雜木二根

草鞋底榆木一根

封頭楠木連三枋一塊

封梢楠木短枋一塊

挽腳梁雜木一

面梁楠木連二枋一塊

將軍柱雜木一

桅夾雜木一

大小釘鋦七百斤

(舟念)麻二百斤

油灰六百斤

桐油三十斤

船上什物

大桅一根

頭桅一根

大篷一扇

頭篷一扇

(□律)索三副

度(□律)三副

貓纜一條

貓頂一條

繫水一條

紝亶一條

箍頭繩一條

八皮四條

牽(上□下亶)三條

抱桅索二副

櫓四枝

腳索二副

招頭木一根

篙子十根

挽子一把

水橛二根

郎頭一箇

跳板一塊

櫓跳四塊

櫓繩四條

戽斗一箇

鐵貓一箇

弔桶一箇

挨(上□下亶)木二條

竹水斗一箇

舵一扇

舵牙一根

舵關門棒一根

水桶一箇

前後襯倉水基竹瓦全

蓋篷並襯倉蘆席全

船式樣

底長五丈二尺

頭長九尺五寸

梢長九尺五寸

底闊九尺五寸

底頭闊六尺

底梢闊五尺

頭伏獅闊八尺

梢伏獅闊七尺

梁頭一十四座

底板厚二寸

棧板厚一寸七分

釘一尺三釘

龍口梁闊一丈、深四尺

使風梁闊一丈四尺、深三尺八寸

後斷水梁闊九尺、深四尺五寸

兩(□敢)共闊七尺六寸

遮洋船一隻、合用

底板楠木三根

棧板楠木四根

出腳楠木一根

梁頭雜木十根

草鞋底榆木一

前後伏獅拏獅雜木二根

封頭楠木連三枋一塊

封稍楠木短枋一塊

挽腳梁雜木一

面梁楠木連二枋一塊

將軍柱雜木二

桅夾雜木板四片

木小釘鋦八百斤

(舟念)船麻二百二十斤

石灰七石

樁灰並油船桐油一百五十斤

船上什物

大桅一根

頭桅一根

大篷一扇

頭篷一扇

(□律)索三副

度(□律)三條

貓纜一條

貓頂一條

繫水一條

紝(上□下亶)一條

箍頭繩一條

八皮六條

牽(上□下亶)四條

抱桅索二副

櫓四枝

腳索二副

招頭木一根

篙子十二根

挽子二把

水橛二根

郎頭一箇

跳板一塊

櫓跳四塊

櫓繩四條

戽斗一箇

鐵貓一箇

弔桶一箇

挨(上□下亶)木二根

竹水斗一箇

舵一扇

舵牙一根

舵關門棒一根

水桶二箇

前後襯倉水基竹瓦全

蓋篷並襯倉蘆席全

船式樣

底長六丈

頭長一丈一尺

梢長一丈一尺

底闊一丈一尺

底梢闊六尺

底頭闊七尺五寸

頭伏獅闊一丈

梢伏獅闊七尺五寸

梁頭十六座

底板厚二寸

棧板厚一寸七分

釘一尺四釘

龍頭梁闊一丈二尺、深四尺八寸

使風梁闊一丈五尺、深四尺八寸

後斷水梁闊六尺、深六尺

兩(□敢)各闊四尺五寸、共九尺

造淺船遮洋船則例

舊例、清江提舉司、每年該造淺船五百三十三隻。衛河提舉司九十五隻。每隻、該用銀一百兩。俱以三分為率、原船舊料一分。旗軍自備一分。官給一分、該銀三十三兩三錢。遮洋船三十五隻、每隻、該用銀一百二十兩。以十分為率、除原船舊料三分外。官給銀八十四兩

今例、清江提舉司、每年該造船六百八十隻。俱用楠木料。內南京、並中都留守司、江北直隸等衛淺船五百三十三隻。每隻、用銀一百二十兩。底船准二十兩。軍自辦三十五兩。官給六十五兩。無底船者、在運貼軍辦料銀二十兩。北直隸、山東都司淺船九十五隻。每隻、用銀一百二兩八錢。底船准二十兩。軍自辦三十二兩八錢。官給五十兩。無底船者、在運貼軍辦料銀二十兩。遮洋船五十二隻。每隻、用銀一百二十七兩三錢三分。軍自辦六十五兩六錢。官給六十一兩七錢三分。底船不准銀數、聽拆卸相兼成造

江南直隸衛所、每年該造船不等、用料不一、凡杉木楠木者、十年一造。每隻、用銀一百四十一兩四錢六分。底船准二十八兩。雜木者、七年一造。每隻、用銀九十六兩七錢一分。底船准二十一兩五錢八分。餘俱軍三民七出辦。松木者、五年一造。每隻用銀七十四兩六錢三分、軍三民七出辦。底船不准銀數、聽拆卸相兼成造

浙江都司、每年該造船四百七隻、俱用松木料。底船全者、每隻用銀八十八兩。沈水拆造者、九十三兩。無底船者、九十七兩。民出七十三兩、餘運軍自備

江西都司、每年該造船不等、其料用株松二木。株雜木者、七年一造。每隻、用銀九十三兩。松木者、五年一造。每隻、用銀八十三兩。底船各准十兩、餘俱軍三民七出辦

湖廣都司、每年該造船不等、用料不一。凡杉木者、十年一造。每隻、用銀一百三兩。底船准三十兩。株雜木者、七年一造。每隻、用銀九十兩五錢。底船准二十七兩。松木者、五年一造。每隻、用銀七十三兩九錢一分。底船准二十五兩。餘俱軍三民七出辦

○宣德五年奏准、運糧官軍船、南京中都留守、及直隸衛所、於淮安修理。山東等都司、於臨清修理。浙江、江西、湖廣都司、皆回原衛修理。有司給與材料

○正統八年、令運糧船損壞、附近地方、產有物料、於清江衛河提舉司修造。每處工部差官一員、監收督造。各衛所仍差撥官軍、蓋立廠房、相兼匠作用工、及貼辦物料

○成化七年、令工部差官、於杭州、荊州、太平三處、抽分竹木等物。選上等者、按季送清江衛河二提舉司造船。後以解運竹木不便、折抽價銀給領○十六年、令各處運糧、通加耗一斗。各把總官、變賣時價、解送清江衛河提舉司、給與官軍造船。其有司木料、並抽分木植價銀、停止

○十七年議定、清江衛河二提舉司、造船料價銀、共一萬七千兩

○二十一年議准、淺船舊料一分、每隻添銀一十一兩六錢六分有零、連前官給、共銀四十五兩。二提舉司出批、差人於浙江杭州、湖廣荊州、二八分廠領回、分給官軍。聽其買料、從便造完、順運糧、赴本部原差提督二提舉司官處、查驗印烙

○弘治三年議准、每船一隻、官給銀五十兩。軍自辦五十兩、底船准二十兩、共銀一百二十兩

○十四年議准、清江提舉司船、每隻增銀五兩。荊州造船價銀、悉於蕪湖取用

○十六年議准、清江提舉司船、增銀十兩、通前共銀六十五兩。軍止辦三十五兩

○嘉靖八年議准、通行各該巡按、嚴督各該司府州縣衛所、各將年例軍民料價、預為派徵、務在上年九月以裏給發。若徵收未完者、將貯庫別項官銀借給、候完補還。如十二月終不完給者、府州縣衛所收料官、住俸。正月終不完者、府州縣衛所各掌印官住俸。收料官仍革去冠帶。首領官吏提解漕運衙門問罪。四月終不完給者、都布二司、並府州縣衛所各掌印官、並催料官、收料官、一體參究提問。府州縣衛所官降級、文職送吏部別用。軍職發回原衛帶俸差操。中間若有侵那等項情弊、從重究問

○又議准、各處衛所、將運糧官私料造船隻、每隻出印信文憑一紙、開寫原編字號、料力打造緣由、付與駕船旗軍、收執運糧。如遇糧完、其船損壞、不堪駕使、赴大通關提舉司具告。相看是實、就將前文憑、收銷附卷。官船著令拆卸、帶回原衛、或清江提舉司交收。自造船隻、聽從發賣。仍送通州抽分竹木局、照例拆卸抽分

○又議准、通行各該衛所、自嘉靖十三年為始、軍三料銀、俱要及時追徵。與民七料銀、一同解赴工部抽分衙門、驗發寄庫、以便督造。拖欠不完者、許本部督造官、輕則住俸提問、重則指實參究

○二十年議准、南京不可、將貯庫□引紙價積餘銀內、每年、動支一千七百八十四兩。南京兵部、將武庫司收貯缺官柴薪銀內、每季動支一千兩。俱自嘉靖十九年為始、聽候總督漕運巡撫都御史、委官支領前去淮安清江浦造船。代南京疲敝衛所餘丁料價、永為定規

○二十六年題准、遮洋總歲造糧船、自明年為始、經過臨清、衛所提舉司、不許重復印烙、以免稽遲

○四十四年奏准、杭州主事專管抽分。其造船事務、以該省督糧道兼管

○隆慶四年題准、令漕運衙門、行各司道、並船廠主事、用心督造。如糧船過淮驗烙之時、查有船不如式者、該管官員、不分軍職有司、一體參奏

○六年題准、清江廠造船主事、不必註選、聽工部選擇司屬題差。仍三年更代。其原委指揮等官革回。經歷縣丞改選。如成造不堅、支銷不明、聽漕臣問究

○萬曆元年議准、將江北南京等節年損壞缺船六百餘隻、行督糧道、照依湖廣江西二省船式、就於□儀、設廠打造。約裝載正耗米可五百石、務要底平倉闊、入水不深。合用料價、於漕庫收貯清江廠船料、及堪動銀內支用。船完之日、編為字號、次第驗烙。仍將經造官匠姓名、刻於船尾。如無故早壞一年、於官匠名下追補一分。二年遞加。浙江下江等處、一體行令刷造。不許雇船誤事

○十三年奏准、清江廠、每年修造南京錦衣等衛漕船二百一十餘隻、改歸南京龍江關舊廠團造

河泊麻鐵等課

河泊所、舊制、設官管徵麻鐵魚油翎鰾等料、以為造船之用、原解本色。如遇丁字庫收貯數多、間改折色。嘉靖四十二年、以廣東、廣西、福建、四川地遠、全徵折色。其餘司府、仍徵本色。萬曆三年、丁字庫黃麻、熟鐵、絡麻、翎毛、收貯數多、將浙江、江西、湖廣、并南直隸十四府州、題改折色。其餘各料、仍解本色

浙江布政司

黃麻一萬二千二百八十八斤八兩四錢。遇閏加八百八十斤一十三兩七錢

白麻四百九十三斤三兩七錢。閏加五十一斤六兩五錢

黃絡麻五千九百三十四斤一十五兩。閏加四百八十二斤一十三兩五錢

苧麻四百五十二斤十兩四錢。閏加三十九斤四兩二錢

熟鐵三萬七千五百二十八斤五兩。閏加二千八百三十二斤一十三兩九錢

生鐵一千三百三斤二兩。閏加一百八斤九兩七錢

熟銅五百二十六斤。閏加四十三斤五兩二錢

生銅九百三十六斤六兩。閏加六十六斤一十三兩三錢

魚線膠一千七百二斤九兩四錢。閏加一百三斤七兩五錢

銀硃一百四十四斤一十四兩七錢。閏加一十二斤四兩三錢

生漆二百二十六斤二兩一錢。閏加一十九斤一兩六錢

桐油五百九十五斤一十五兩六錢。閏加三十四斤三兩

以上黃麻、絡麻、熟鐵、共折銀一千五百六十兩八錢七分四釐七毫三絲五忽

閏加一百一十九兩一分八釐三毫二絲三忽、餘解本色

江西布政司

黃麻鐵等料、共五千六百二十七斤七兩三分八釐。遇閏不加

折銀一千九百七十二兩六錢七分七釐五毫八絲八忽六微九纖

湖廣布政司

麻鐵等料、共六十萬四千六百四十四斤九兩五錢三分四釐五毫三絲。閏加三萬二千五百四十斤一十兩六錢八分五釐四毫七絲

折銀一萬三千六百三十一兩二錢六釐八毫。閏加八百三十四兩九分五釐五毫

福建布政司 【 全徵折色】

黃麻八十八斤。閏加一十九斤

熟鐵二千三百三十四斤一十兩一錢。閏加一百九十斤七兩二錢

魚線膠五百九十一斤一兩四錢。閏加四十六斤五兩一錢

以上折銀九十五兩九錢三分二釐七絲。閏加七兩八錢六分九釐五毫六絲

四川布政司 【 全徵折色】

黃麻一萬五千三百七十九斤

魚線膠三千三百六斤一十五兩

熟鐵二萬五百五斤一兩

以上折銀五百七十六兩三錢六釐九毫。閏加三十四兩二錢二分五釐六毫

廣東布政司 【 全徵折色】

熟鐵一萬七千一十四斤五兩。閏加一千二百八十七斤三兩

黃麻一萬一千一百一十三斤六兩九錢。閏加八百九斤三兩七錢

魚線膠一千二百八十四斤一十一兩。閏加一百二十五斤一十二兩九錢

熟銅四百六十四斤一十兩六錢。閏加三十八斤五兩二錢

生銅一百一斤二兩五錢。閏加一十四兩一錢

翎毛一十七萬七千八百四十七根。閏加一萬五千四百八十九根

以上折銀九百二十九兩二分二釐八毫。閏加七十九兩五錢三分六釐

廣西布政司 【 全徵折色】

黃麻一千五百一十六斤四兩四錢

熟鐵一萬二百三十四斤四兩

生銅二百八十四斤三錢

魚線膠一千一十六斤五兩

翎毛一十八萬五千一百九十七根

以上折銀四百三十六兩八分二釐四毫六絲。遇閏不加

應天府

黃麻一萬七百五十九斤五兩。閏加三百一斤一兩

白麻八千三百一十九斤七兩。閏加二百四十六斤一十一兩三錢

魚線膠四百三十八斤一十五兩。閏加一十一斤一十二兩

翎毛一十二萬三千三百根。閏加三千九百三十四根

碎小翎毛七百六根。閏不加

以上黃麻、熟鐵、翎毛、共折銀五百八十兩九錢三分四釐。閏加一十五兩六錢七分六釐。餘解本色

直隸鳳陽府

黃麻三百一十二斤八兩

白麻二百六斤四兩

以上黃麻、折銀一十三兩五錢五分。遇閏不加

廬州府

黃麻一萬二千四百二十一斤。閏加五百五十二斤

白麻一千四百五十二斤六兩。閏加四十一斤一十兩

熟鐵一萬一千四百二十六斤。閏加六百六十三斤十兩

生銅六百六十九斤四兩。閏加八斤一十二兩

魚線膠三百八十三斤八兩。閏加二十一斤八兩

翎毛一十二萬四千六百一十六根。閏加七千一百七十八根

牛角一十六副。閏加一副

牛觔四斤。閏加十二兩

以上黃麻、熟鐵、翎毛、共折銀六百九十七兩一錢九分二釐。閏加三十三兩一錢八分五釐。餘解本色

淮安府

黃麻二萬八千四百三十八斤九兩

白麻二萬六千二百三十一斤四兩五錢

桐油一千二百斤

生鐵九百六斤六錢

熟鐵七百五十四斤一十一兩八錢

魚線膠七百六十五斤九兩

翎毛二十九萬四千九百五十五根

以上黃麻、熟鐵、翎毛、共折銀一千六百七十五兩五錢七分七釐。遇閏不加。餘解本色

揚州府

黃麻二萬六千五百八十七斤三兩二錢。閏加一千九百二斤九兩

白麻二萬三十八斤一兩二錢。閏加一千六百斤一兩六錢

魚線膠八百三十四斤九兩三錢。閏加五十八斤七兩八錢

熟鐵一千二百六十六斤四兩四錢。遇閏不加

翎毛二十五萬六千五百二十一根。閏加一萬六千九根

桐油八十八斤四兩。遇閏不加

以上黃麻、熟鐵、翎毛、共折銀一千四百三兩六錢六分四釐。閏加一百三兩四錢五分六釐。餘解本色

蘇州府

黃麻一萬五千六百二十六斤

白麻一萬一千五百五十九斤

魚線膠六百一十八斤

桐油一百九十斤四兩

翎毛二十一萬三千五百八十八

以上黃麻、翎毛、共折銀七百六十九兩四錢五分六釐七毫。遇閏不加。餘解本色

松江府

黃麻九百斤

白麻四百七十五斤

魚線膠二十七斤

桐油一百九十一斤四兩

翎毛八千六百八根

以上黃麻、翎毛、共折銀四十六兩七分。遇閏不加。餘解本色

常州府

黃麻一萬六千四百五斤八兩四錢

白麻七百七十三斤

魚線膠二百八十六斤五兩五錢

翎毛九萬一千四百二十四根

以上黃麻、翎毛、共折銀四百一十七兩九錢九分二毫八絲。遇閏不加。餘解本色

鎮江府

黃麻三千二百二十九斤七兩。閏加六百三十一斤一十五兩

魚線膠八十二斤五兩。閏加一十二斤七釐

翎毛二萬八百八十七根。閏加九百三十三根

以上黃麻、翎毛、共折銀一百七十二兩三錢一分一釐三毫四絲五忽。閏加一十三兩八錢四分四釐一毫二絲。餘解本色

寧國府

熟鐵五千九百三十三斤四兩。閏加四百九十二斤四兩一錢

生銅七百三十斤二兩四錢。閏加六十斤八兩八錢

魚線膠一百五十二斤三兩。閏加一十一斤一十五兩三錢

翎毛四萬八千六百七十七根。閏加六千六十一根

以上熟鐵、翎毛、共折銀二百一十三兩五錢九分。閏加一十八兩六錢七分五釐二毫四絲五忽。餘解本色

池州府

黃麻八千六百三十五斤四兩五錢。閏加二百八十九斤八兩九錢

白麻六千五百四斤一十兩。閏加一百九十一斤一兩六錢

魚線膠四十八斤一兩。閏加二斤一兩三錢

翎毛七萬三千三百三十六根。閏加一千九百五十二根

以上黃麻、翎毛、共折銀四百四兩二錢七分四釐九毫七絲九忽。閏加一十三兩八分四釐六毫一絲。餘解本色

太平府

黃麻二萬四千五百四十四斤一十四兩四錢。閏加二千二百二十二斤七兩

魚線膠四百斤一十三兩五錢。閏加三十五斤二兩二錢

翎毛一十三萬九千七百一十八根。閏加二萬三千四百二根

採辦翎毛一萬七千七百三十七根

以上黃麻、翎毛、共折銀六百四十八兩六錢四分一釐。閏加五十四兩五分七釐。餘解本色

安慶府

黃麻四萬四千二百二十九斤。閏加三千二百三十二斤一十二兩一錢

白麻三萬八千五百二十八斤二兩。閏加一千八百六十二斤一兩

熟鐵一萬七千三百六十七斤。閏加七百一十八斤一十三兩

魚線膠二千三百八十七斤。閏加一百二十二斤一十三兩八錢

翎毛七十八萬五千八百一十三根。閏加八萬七千七百五十九根

以上黃麻、熟鐵、翎毛、共折銀三千四十四兩三錢六分八釐。閏加二百九十二兩二錢一分二釐。餘解本色

和州

黃麻三千八百三十三斤一十二兩八錢。閏加一百八十二斤九兩九錢

白麻三千五十一斤一十二兩九錢。閏加二十斤七兩三錢

生鐵一千九百五十八斤九兩。遇閏不加

魚線膠一百六斤八兩五錢。閏加一十九斤一十五兩三錢

翎毛五萬三百九十一根。閏加一萬七千三百二十九根

以上黃麻、翎毛、共折銀二百二十九兩九錢二分八釐。閏加一十二兩四錢九分四釐。餘解本色

車輛

洪武五年、令造獨轅車。山西、河南、八百輛。北平、山東、一千輛

○二十六年定、凡大小車輛、若有成造、及修理者、務要計算合用木植、魚膠、鐵箍等項物料。行下丁字庫等衙門依數放支。如式修造。其有司預備車輛、必須備知其數。倘或需索使用、酌量勞逸多寡換與

牛車一輛、合用

榆木三根

棗木一根

槐木一根

杉木板枋一根

魚線膠一斤

鐵箍八箇

鐵釘四十枚

鐵穿四箇

車澗八條

車頭三箇

永樂十三年、令各處造車、務用乾燥堅壯木植、依降去羕車成造。就於車上編號印烙。附冊開寫看驗提調官吏、並匠作姓名。日後有不堅固者、照名究治

○正統十四年、造戰車一千輛。每

輛、上用牛皮十六張。下用馬皮二十四張 【 戰車、舊屬都水司、今隸虞衡司軍器條下】

計各處造車數目

河南布政司一千四百輛

都司五百輛

陝西布政司五百輛

都司三十輛

山東布政司一千二百五十輛

都司六百二十輛

山西布政司一千五百輛

都司八百輛

直隸鳳陽府二百五十輛

徐州三十輛

淮安府一百五十輛

淮安衛二十五輛

大河衛二十五輛

壽州衛二十輛

泗州衛二十輛

邳州衛二十輛

宿州衛二十輛

徐州衛二十輛

中都留守司一百五十輛

北京行後府一十輛







