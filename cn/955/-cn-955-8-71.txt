程公许　观壁间郑宣威早春赏杏花之作司令洪太命余即事用韵

乍听归燕语窗栊，催放莲灯万炬红。

扫尽妖氛春色外，唤回和气雨声中。

时机翻覆须天定，人事扶持愿岁丰。

幕府贤劳愧群彦，吟诗留俟采民风。

程公许

程公许　观壁间郑宣威早春赏杏花之作司令洪太命余即事用韵

过雨麴尘缲浅绿，倚风绶带娜殷红。

稍知春在酒深处，尤觉日长书课中。

典记误令参邓下，封囊也拟学新丰。

黄去催执崆峒麦，破敌何须鹤唳风。

程公许

