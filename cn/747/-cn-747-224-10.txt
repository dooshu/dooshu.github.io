○重定南郊星辰位次议

晋元帝建武二年，定郊礼於建业之南：去城七里，一坛之上，尊卑杂位，千有五百神，去圣日远，损益不同。臣等按《祠令》，五星已下，内官五十三座，中宫一百六十座，外官一百四座，众星三百六十座。臣共所由勘史传及《星经》，内外所主，职有尊卑，旧图座位，外降颇错。今奉墨敕授尊卑外降，又新加降等座总三百一十九座，并众星三百六十九座，凡六百八十八座，具图如左。

