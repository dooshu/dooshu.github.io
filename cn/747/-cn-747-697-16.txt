○授け没斯改姓李名思忠制

昔项伯归义，奉春建策，赐之刘氏，列在汉宗。爰宠茂勋，仰惟前典。け没斯代雄沙漠，勇冠天山，早称良将之材，常佩明王之绂，附於绝塞，岁已再期，秉是一心，竟全大节。今则解其毳服，始列牙旗，自我加恩，益闻厉志，骥登吴坂，感顾盼而长鸣，剑出丰城，因拂拭而增焕。朕以汉北平太守李广，北狄避之，号为飞将，顾其苗裔，颇在龙庭。美瓜瓞之所兴，因而命氏，念棣萼之方к，当使同荣。夫思在无邪，忠为令德，嘉其立志，用以锡名。尔宜念之，无替休命。

