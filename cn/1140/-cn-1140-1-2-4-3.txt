快阁纪存序

古道之罕存久矣其发乎文辞咏歌者古人之余也历岁既久亦往往不存於是知仅存者之为可惜也西昌之快阁盖登望江山之所而说者以为古也以黄山谷先生重也从而祠之歌咏之邑人刘鸿为辑存古录四卷纪祠阁废兴祀典碑碣之属今其书缺逸过半欲求残碑断碣而阁已数毁荡焉无复存矣然则人之务为文词以夀金石者不亦惑欤删其烦附谓之快阁纪存古人往矣亦何古人之系人思一至是乎

