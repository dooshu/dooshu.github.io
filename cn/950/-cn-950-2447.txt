杨万里　夜坐

欲雪天还惜，不风寒自生。

灯摇无定影，火作始然声。

又遣庭闱讯，悬知骨肉情。

履端犹几日，有梦未归程。

杨万里

杨万里　夜坐

夜永留清坐，诗舑称病客。

溪鸣风处停，月湿露中松。

喜事何曾梦，灯花诳杀侬。

欲归归已得，归得却无悰。

杨万里

杨万里　夜坐

背壁青灯劝读书，窥窗素月唤看渠。

向来诸老端何似，未必千年便不如。

春後春前双雪鬓，江南江北一茅庐。

只愁夜饮无供给，小雨新肥半圃蔬。

杨万里

