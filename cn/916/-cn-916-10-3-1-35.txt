【和乐仪同苦热诗】

火井沈荧散。炎洲高《□炎》通。鞭石未成雨。鸣鸢不起风。思为鸾翼扇。愿借明光（文苑作光明。）宫。临淄迎子礼。中散就安丰。美酒含（文苑作合。注云。一作含。）兰气。甘瓜开蜜筒。寂寥人事屏。还得隐墙东。（○本集四。文苑英华二百十作苦热和乐仪同。《乐府诗集》六十五作苦热行。庾开府诗集上。《诗纪》百十六。）

