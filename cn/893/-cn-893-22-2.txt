之广陵宿常二南郭幽居





广陵，郡名，即扬州也，唐时隶淮南道。



绿水接柴门，有如桃花源。[一]忘忧或假草，[二]满院罗丛萱。暝色湖上来，微雨飞南轩。故人宿茅宇，夕鸟栖杨园。[三]还惜诗酒别，深为江海言。明朝广陵道，独忆此倾樽。

[一]桃花源，见二卷注。



[二]《述异记》：萱草，一名紫萱，又呼为忘忧草。吴中书生呼为疗愁草，嵇中散《养生论》云：萱草忘忧。



[三]《诗·小雅》：“杨园之道。”《毛传》曰：“杨园，园名。





