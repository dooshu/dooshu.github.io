释绍昙　六言山居

野菜花飞胡蝶，古藤枝挂清猿。

闲倚柴门看倦，枕肱高卧云根。

释绍昙

释绍昙　六言山居

积雪封无过路，乱云堆满空庭。

我也谁能扫得，掩关且读残经。

释绍昙

释绍昙　六言山居

盘石新封翠藓，破龛重绕青萝。

唤起惊回残梦，月筛林影婆娑。

释绍昙

释绍昙　六言山居

粉芋头煨软火，懒黄菁煮沙瓶。

饭后乌藤用事，小奚忙启岩扃。

释绍昙

释绍昙　六言山居

石磵霜凝松粉，竹篱雪点梅肤。

春到山家日远，愧贫管领全无。

释绍昙

释绍昙　六言山居

晓迳旋除榛翳，午厨要款雘僧。

童子扫雪归晚，忍饥趁机□娇藤。

释绍昙

释绍昙　六言山居

香雾晓垂帘幕，幽禽春弄笙簧。

谁料贫无一物，迩来富敌君王。

释绍昙

释绍昙　六言山居

两耳炉焚柏子，一拳不养菖蒲。

客至莫谈尘事，略寒温外跏趺。

释绍昙

释绍昙　六言山居

得夫心无半点，圣凡机裂千差。

终日山禽聚集，且无个去衔花。

释绍昙

释绍昙　六言山居

香醉人寻梅坞，马嘶声度云坳。

急把柴门深掩，从教小外推敲。

释绍昙

