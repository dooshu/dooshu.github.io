【十二月一日夜方丈左台昭灵李夫人作与许玉斧】

〖《诗纪》云。真诰翼真检云。二许虽玄挺高尚。而质挠世迹。故未得接真。今所授之事。多事为许立辞。悉杨受旨疏以许尔。○受旨之受原作授。疑误。〗

飞轮高晨台。控辔玄垄隅。手携紫皇袂。（诸真歌颂作被。）倏忽（真诰作□□。）八风驱。玉华翼绿帏。青裙扇翠裾。（《云笈七签》作裙。误。）冠轩焕崔嵬。佩玲带月珠。薄入风尘中。塞鼻逃当涂。臭腥凋我气。百阿（真诰作こ。）令心徂。（真诰作殂。）何不飚然起。萧萧步太虚。（○真诰运象篇三。《云笈七签》九十九。诸真歌颂。《诗纪外集》二。）

