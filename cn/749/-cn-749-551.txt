邵怀英


怀英，字里不详。其词乃寿刘珙者，盖孝宗时人，官于胡南者。张孝详于湖居士文集卷五有送邵怀英分鲁直诗韵人间风日不到处天上玉堂森宝书得生书诗，又有元宵同张钦夫邵怀英分韵得红旗字诗。

水调歌头

寿刘帅

香衬紫荷陌，和气满长沙。黄堂庶寝春晓，风软碧幢遮。天遣武夷仙客，来掌元戎金印，千骑拥高牙。收了绿林啸，喜动紫薇花。

青藜杖，鸿宝略，属公家。长城应与借一，天语屡褒嘉。且伴彩衣行乐，指日丝纶飞诏，归去凤池夸。千岁祝眉寿，福海浩无涯。







