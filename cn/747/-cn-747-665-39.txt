○答李谢许游宴表

朕自御万方，仅经三载，运逢休泰，俗渐和平。当朝野无虞之时，见君臣相遇之乐，是故去滋彰之化，宏优贷之恩，近自宗亲，下及士庶，赐其宴ぅ，遂以优游。盖以已之所安，思与人之共乐。虽夕惕而若厉，每戒志於无荒，赐春游以发生，宜助时而有庆。卿等荣崇宗寺，恩重本枝，省所谢陈，弥嘉诚恳。

