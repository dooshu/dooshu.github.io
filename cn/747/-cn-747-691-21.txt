○为崔氏妹祭大夫何郎文

呜呼！莫莫女萝，萦纡葛ぱ。我有弱妹，克配君子。《关雎》之化，夫妇之始。礼奉笾豆，义济生死。常恐寡训，昧章懵理。夙夜箴规。庶无愧耻结成婚，垂三十春。乐逾鼓瑟，敬越如宾。才盛道贵，为唐硕臣。拥旄树羽，夏水之滨。鼎食锦衣，长戟朱轮。宗族百口，庇公清尘。浩浩陂池，常为无津。坊崩水涸，哀此穷鳞。呜呼！序当仲姊，自惭疏昧。用礼过恭，丰家甚泰。良辰美景，长幼高会。错落圆方，抑扬眄睐。神理如何，杳杳茫茫。朝荣夕落，使人摧伤。言自汉江，将归洛阳。丧旗旅榇，新坟旧乡。苟可荐诚，藻馨香。感深恩而何报，寄沉痛於孤孀。

