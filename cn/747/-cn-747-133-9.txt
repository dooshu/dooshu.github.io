○将赴陇右上高祖奏

天人之望，诚有所归，愿早膺图，以宁兆庶。老夫犬马暮齿，恐先朝露，得一睹紫殿，死无所恨。

萧

字时文，後梁明帝子，封新安郡王。入隋累官河池郡守。高祖入京师，遣书招之，以郡归唐，封宋国公，拜民部尚书，进右仆射。贞观中图形凌烟阁，进太子太保同中书门下三品。罢为商州刺史。二十一年卒，年七十四，诏赠司空荆州都督，太常谥曰肃。帝以其性忌，改谥贞褊。

