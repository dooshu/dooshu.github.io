陆游　雨中熟睡至夕

拥炉听雨生睡思，涩眼瞢瞢惟欲闭。

丈夫少壮要自力，饱食养慵真可媿。

我今不睡欲何为，常恐儿曹落吾事。

蛮毡纸帐方施行，五鼎八珍无此味。

陆游

陆游　雨中熟睡至夕

少陵今雨无客至，寂寞衡门昼常闭。

孝先酣枕梦周公，弟子虽嘲可无媿。

世上纷纷荣辱多，不如睡中差省事。

小儿忽报煎茶熟，起拥寒炉究余味。

陆游

