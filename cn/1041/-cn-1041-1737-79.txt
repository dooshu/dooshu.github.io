仲并　晚坐和韵

好月侵阶已十分，太清不受一尘昏。

今霄定自梅花发，疏影横斜何处村。

仲并

仲并　晚坐和韵

篇篇振玉妙玲珑，字字春风和气中。

安得居家无一事，搜吟日日与君同。

仲并

仲并　晚坐和韵

醉眠全醒病亦醒，虚斋危坐听无声。

锦囊欲报清攀°句，自笑常谈只老生。

仲并

仲并　晚坐和韵

城东韩李城南赵，欲往从之道阻长。

与我诗盟烦借问，角弓永好愿无忘。

仲并

