欧阳修　退居述怀寄北京韩侍中二首

悠悠身世比浮云，白首归来颍水濆。

曾看元臣调鼎鼐，却寻田叟问耕耘。

一生勤苦书千卷，万事销磨酒百分。

放浪岂无力外士，尚思亲友念离群。

欧阳修

欧阳修　退居述怀寄北京韩侍中二首

书殿宫臣宠并叨，不同憔悴返渔樵。

无穷兴味闲中得，强半光阴醉里销。

静爱竹时来野寺，独寻春偶过溪桥。

犹须五物称居士，不及颜回饮一瓢。

欧阳修

