33.蒲公英

〔二〕

一名金簪花，一名紫花地丁，一名黄花地丁，一名耩耨草，一名蒲公罂，一名凫公英，一名白鼓丁，一名耳瘢草，一名狗乳草。处处有之，亦四时常有。小科布地，四散而生。茎叶花絮并似苦苣，但差小耳。叶有细刺。中心抽一茎，高三、四寸，中空。茎叶断之皆有白汁。茎端出一花，色黄如金钱，嫩苗可生食。花罢成絮，因风飞扬，落湿地即生。二月采花，三月采根。有紫花者，名大丁草。甘平无毒。解食毒，化滞气，散热毒，消恶肿、结核、丁肿，乌须发，壮筋骨。白汁涂恶刺、狐尿刺疮，即愈。

【诠释】

〔一〕蒲公英，系菊科多年生草本。叶自根出，丛生，匙形或狭长倒卵形，边缘羽状浅裂或齿裂。春月叶间生花轴，内有乳状汁液，顶上着花，头状花序，舌状花冠，深黄色。果实成熟时形似一白色绒球，可随风飞散。中医以全草入药。学名Taraxacum mongolicum。

〔二〕与《花镜》所载属堇菜科“紫花地丁”异。

