◎张欣泰

欣泰字义亨，竟陵竟陵人，宋左卫将军兴世子。辟州主簿，历诸王府佐，入齐历官宁朔将军，除尚书都官郎。武帝即位，以为直阁将军，历豫章王太尉参军、安远护军、武陵内史，复为直阁、步兵校尉，除正员郎，徙随王子隆镇西中兵，改领河东内史，免。明帝即位，为领军长史，迁谘议参军，出为永阳太守。东昏侯即位，除辅国将军、庐陵王安东司马，进雍州刺史，以谋废立伏诛。

