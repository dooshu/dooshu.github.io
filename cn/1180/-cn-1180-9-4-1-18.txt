潜

一章六句


一章讲：此季冬荐鱼，季春荐鲔于寝庙之乐歌。若曰：君子之致孝，非必品物之备也，即有一物之荐，亦足以告虔而通神明之感者也。自今言之。





猗与漆沮，潜有多鱼。

猗与，叹词。潜，是椮，即鱼所藏者。猗与漆沮之水，蕃育鱼鲔之所也。其积柴所养之鱼，盖至多矣。





有鳣有鲔，鲦鲿鰋鲤。

但见鳣鲔有焉，鲦鰋鲤有焉。





以享以祀，以介景福。

是固四时之物，而可以顺孝子之心也。于是以之享焉，以之祀焉。一念荐物之敬，有以孚祖考之心，而感通之余，遂介以景福矣，岂但祭祀之间能获福哉！





