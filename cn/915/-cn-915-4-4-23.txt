◇诏追封梁竦（十月）

制诏三公、大鸿胪曰：「夫孝莫大于尊尊亲亲，其义一也。《诗》云：『父兮生我，母兮鞠我，抚我畜我，长我育我，顾我复我，出入腹我。欲报之德，昊天罔极！』朕不敢兴事，览于前世，太宗、中宗，实有旧典，追命外祖，以笃亲亲。其追封谥皇太后父竦为褒亲愍侯，比灵文、顺成侯。魂而有灵，嘉斯宠荣，好爵显服，以慰母心。」（《后汉·梁竦》）

