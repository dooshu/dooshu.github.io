○广狱成还南昌候了

时至鲜枯林。朱兰被长坂。临峤觌贤迹。停楫暂游衍。灵雨吐葛花。柏叶已复展。佳哉溪上邑。流峙亘而缅。岑岑徐岩秀。飞泉洒丹巘岩亭交景风裾带时自卷居高乃虑孤。涉历悟攸遣。枚枚三陆宫。千秋竟兹显。

【辕文曰似康乐】

【卧子曰风景可怀】

其二

夕栖瑞洪渚。遥览渚北山。相传洪崖子。乘云自此间。履迹今尚存。其人邈莫攀。粤余登征途。□年涉间关毁誉一婴心窹言多所叹于兹诚踟蹰。振衣蹑前峦。洚水莾浩浩。惊风荡回川。欲济惜无梁。飙轮傥中还。

【辕文曰意旨忠厚君子之言】

