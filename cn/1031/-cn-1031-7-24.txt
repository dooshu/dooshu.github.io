葛立方　次韵刘无言寿山中五绝句敢请诸僚和之

载酒陶春久不归，将花判断定忘疲。

寻芳便作而今计，莫待他年子满枝。

葛立方

葛立方　次韵刘无言寿山中五绝句敢请诸僚和之

命友登山共寄情，亦逢佳处便班荆。

有时便取琴双锁，写出苍髯夜半声。

葛立方

葛立方　次韵刘无言寿山中五绝句敢请诸僚和之

萧閒谷饮更岩栖，应笑痴人簿领迷。

万顷青油行省舫，嫩黄轻拂柳条低。

葛立方

葛立方　次韵刘无言寿山中五绝句敢请诸僚和之

川原红绿远交加，春物关心梦到家。

体骨素轻唯燕子，面皮最好是桃花。

葛立方

葛立方　次韵刘无言寿山中五绝句敢请诸僚和之

荣杭如环浪自循，一筇双屐伴行春。

溪翁野老来争席，不识蓬山第一人。

葛立方

