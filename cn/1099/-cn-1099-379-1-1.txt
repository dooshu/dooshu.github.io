○議覆成國公朱希忠卹典疏 【 成國追封】

查得諸司職掌、凡功臣歿後、公追封為王、侯追封為公、合封三代者、照依追贈封爵一體追封、其襲爵子孫、非建立奇功異能、生死只依本爵、查得正德十年該錦衣衛帶俸指揮同知張欽、奏稱故父英國公張懋、歷事　五朝、隨同討獲逆賊曹欽、及提督操練効勞、乞要追封王爵、該本部議得張懋前項、俱係本等職分、似難追封、題奉　武宗皇帝　聖旨、還會官議了來說、欽此、隨該本部會同中府掌府事成國公、朱輔等、議得諸司職掌所載係　聖祖定制、萬世所當遵守、別難議擬、具題奉　旨再經本部會同議得、張懋於例、不該追封、題奉　武宗皇帝　聖旨、還准追封王爵、其餘的罷、欽此通查案呈到部、看得後府都督朱希孝、奏乞已故太師兼太子太師成國公朱希忠卹典、乞要比照英國公張懋事例、追封王爵一節、為照世爵追封。以軍功為主。具載　令甲至於歿後封王。　朝廷名器。於斯為極。尤當慎重。國家二百餘年非軍功而王者止張懋一人耳張懋王爵巳經言?叉革然當張欽陳乞本部具覆、初議巳為不可、及兩奉　旨會議、舉朝持議以為不可、最後奉　特旨追封、非可為例、今成國公朱希忠襲爵、垂四十年、事我　世宗皇帝、則扈蹕督營、効有勤勞、逮事我　穆宗皇帝、暨翊載我　皇上登極、皆恪恭厥職、平生忠謹。固足為多。但不過際遇熙時。效臣子職分之常。未嘗勒奇偉於邊疆。投艱鉅於戎馬。生前被籠。巳足酬勞。歿後論功。輒難優異。所據追封王爵、朱亦奉旨贈王爵旋巳革去揆之於例、實非所應、臣等未敢輕議伏候　聖裁

