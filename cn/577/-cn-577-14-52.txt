课小竖鉏斫舍北果林枝蔓荒秽净讫移床三首

一云秋日闲居三首


病枕依茅栋，荒净果林。背堂资僻远，在野兴清深。山雉防求敌，江猿应独吟。泄云高不去，隐几亦无心。

众壑生寒早，长林卷雾齐。青虫悬就日，朱果落封一作成泥。薄俗防人一作狸面，全身学马蹄。吟诗坐一作重回首，随意葛巾低。

篱弱门何向，沙虚岸只一作自摧。日斜鱼更食，客散鸟还来。寒水光难定，秋山响易哀。天涯稍曛黑，倚杖更一作独徘徊。





