第一则 先谋后事者昌，先事后谋者亡

夫志心笃行之术，长莫长于博谋。

解读 想要遵循自己的意志，专心行事，最好的办法莫过于深思多谋。

张注“谋之欲博。”

王氏曰“道、德、仁、智存之于心；礼、义、廉、耻用之于行；人能志心笃行，乃立身成名之本。如伊尹为殷朝大相，受先帝遗诏，辅佐幼主太甲为是。太甲不行仁政，伊尹临朝摄政，将太甲放之桐宫三载，修德行仁，改悔旧过；伊尹集众大臣，复立太甲为君，乃行仁道。以此尽忠行政贤明良相，古今少有；人若志诚正心，立国全身之良法。

“君不仁德、圣明，难以正国、安民。臣无善策、良谋，不能立功行政。齐家、治国无谋不成。攻城破敌，有谋必胜，必有机变。临事谋设，若有机变、谋略，可以为人师长。”

