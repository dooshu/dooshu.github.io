【长乐佳七首】

小庭春映日。四角佩琳琅。（乐府作琅。）玉枕龙须席。郎瞑首何当。（○《乐府诗集》四十五。《诗纪》四十一。）

雎鸠不集林。体洁好清流。贞节曜奇世。长乐戏汀洲。（○同上）

鸳鸯翻碧树。皆以戏兰渚。寝食不相离。长莫过时许。（○同上）

比翼交颈游。千载不相离。偕情欣欢念。长乐佳。（○同上）

欲知长乐佳。中（乐府作仲。下同。）陵罗淑女。媚兰双情谐。（○同上）

欲知长乐佳。中陵罗雎鸠。美死两心齐。（○同上）

欲知长乐佳。中陵罗背林。前溪长相随。（○同上）

