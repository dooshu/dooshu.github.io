○请迁举假内差官勾当状

臣某伏奉去二月十五日诏命，许臣迁，起四月二十日至七月十五日，合在准式假内。使事请令摄节度副使检校尚书水部员外郎兼殿中侍御史樊宗师勾当，其府事请令少尹王士郎勾当。其间四使，各有判官，若事关师旅钱谷稍要重者，并须有闻奏者，臣自躬亲，不敢阙事。谨录奏闻，伏听敕旨。元和十二年四月十日使奏。

