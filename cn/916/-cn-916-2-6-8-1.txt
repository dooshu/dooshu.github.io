【述婚诗】

群祥既集。二族（《诗纪》作姓。）交欢。敬兹新姻。（《广文选》作昏。《诗纪》同。）六礼不愆。羔（《初学记》作羊。）雁总备。玉帛笺笺。君子将事。威仪孔闲。（《诗纪》作间。）猗兮容兮。穆矣其言。（○《初学记》十四。章本古文苑八。《广文选》十五。《诗纪》四。）

纷彼婚姻。祸福之由。卫女与齐。褒姒灭周。战战竞竞。惧德（《初学记》作其。）不仇。神启其吉。果获令攸。我之爱矣。荷天之休。（○同上）

