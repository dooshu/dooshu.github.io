苏轼　望海楼晚景五绝

海上涛头一线来，楼前指顾雪成堆。

从今潮上君须上，更看银山二十回。

苏轼

苏轼　望海楼晚景五绝

横风吹雨入楼斜，壮观应须好句夸。

雨过潮平江海碧，电光时掣紫金蛇。

苏轼

苏轼　望海楼晚景五绝

青山断处塔层层，隔岸人家唤欲＊。

江上秋风晚来急，为传钟鼓到西兴。

苏轼

苏轼　望海楼晚景五绝

楼下谁家烧夜香，玉笙哀怨弄初凉。

临风有客吟秋扇，拜月无人见晚妆。

苏轼

苏轼　望海楼晚景五绝

沙河灯火照山红，歌鼓喧呼笑语中。

为问少年心在否？角巾敧侧鬓如蓬。

苏轼

