◎叶焕金

黄广文又曰：吾乡回龙村叶焕金家好行善事，生平撑渡为业，于人众往来，随其给付，概不习索。而素习水性，每有溺水者，辄赴捞救，活人无算。不索谢，亦不居功也。一日，溪滨坊遭回禄，火势炎炽，虽峻墙之屋皆被焚烧，而叶屋桑户蓬枢，救火者但见火焰至叶屋壁，便觉有数十人浇水救之。及火烬后，四邻皆成焦土，而叶屋独存。

