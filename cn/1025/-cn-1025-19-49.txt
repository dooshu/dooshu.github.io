邓肃　古意三首

妾身如暮云，阴霾愁渐浓。

郎来如晓色，日高云自空。

晓色未应夜，愁云不可重。

会持一杯酒，举室生春风。

邓肃

邓肃　古意三首

妾心如寒梅，随郎遍江东。

妾身如飞雪，知落何亭中。

雪花故清绝，何人能击节。

梅花岁岁春，千秋香不灭。

邓肃

邓肃　古意三首

妾如傍篱菊，不肯嫁春风。

郎如出谷莺，飞鸣醉乱红。

乱红有何好，风雨一夕空。

菊英虽枯淡，不愁霜露浓。

邓肃

