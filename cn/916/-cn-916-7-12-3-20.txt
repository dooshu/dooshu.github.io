【咏捣衣诗】

足伤金管遽。（玉台作处。）多怆缇光促。露团池上紫。风飘庭里绿。下机骛西眺。鸣砧遽东旭。芳汗似兰汤。雕金辟龙烛。散度广陵音。掺（玉台作操。误。）写渔阳曲。别鹤悲不已。离鸾断还（玉台作更。《诗纪》云。一作更。）续。尺素在鱼肠。寸心凭雁足。（○玉台新咏六引促、旭、烛、曲、续、足六韵。《类聚》六十七引促、绿、曲、续、足五韵。《诗纪》七十八。）

