李流谦　梅花

昨夜临溪一树开，人言应与雁俱回。

霜葩只在寒梢上，却是春风自去来。

李流谦

李流谦　梅花

殷勤蝶障与蜂遮，一点幽香不许赊。

岁岁相逢只如此，问花羞我我羞花。

李流谦

李流谦　梅花

照影月斜寒濑浅，吹香风细夜帘痚。

萼绿华来谁得见，借君云佩与霞裾。

李流谦

李流谦　梅花

似嫌洁白太清寒，故着微红略破颜。

俯仰聊同閒草木，不妨游戏住人间。

李流谦

李流谦　梅花

道人一味着幽禅，谁遣天花到眼边。

乱插铜瓶看尽日，向人终是好因缘。

李流谦

