○條為議單款目永為遵守疏 【 漕政利弊】

議照漕運之有議單、　典制也、會議之有條陳、故事也、但臣惟天下之事、承弊壞之後、則反之必尋其源、摠煩劇之司、則慮之當盡其變、漕運事宜節該諸臣經畫擬議、載在議單、極為明當、顧以法在而徒為文具、行久而習見故常、今不悉理其急切之弊、以收實在之功則無以肅久渙之心、而成維新之政、除其事關大體、更革最重者巳經臣陸續特行題請、及事體稍輕得以自達干下者、今亦不敢剿集故事凟陳外、所有利弊、干係漕政切務、皆臣親歷實際、悉心思惟數事、謹用條列、乞敕該部會議題請、通人議單、永為遵守

計開

一申全單之規照依各總衛所、每年應運糧斛、漕司自准部咨到日、即分派十二把摠把摠然後分派各衛、各衛然後分派各幫、緣水次有難易之分。遂人心起避就之計。故把摠派粮與衛所。則官旗先有常例之餽。有司派粮與州縣。則吏書先有賄賂之通。所以派撥不公。源頭受病。一也。粮數巳定。而官軍告支月粮。掌印官不即造冊。有司不即関支。以致運軍藉口。坐待守支。二也。及到水次。而軍衛官旗。以米之粗惡不兌。有司粮里。以軍之勒增為詞。爭講牽纏。持久曠日。甚則聚兵相毆。三也。漕司設立水程。本以稽考遲慢。然而使之自填。既可那移。查比又疏。所以漕規日廢、人心愈頑。四也。軍船到遲水次、一切皆責各官、固係正法、然亦有等刁頑旗軍、不聽運官約束、以致坐違限期運官不敢申治、甘受其責、縱惡長奸、莫此為甚、五也粮運到京、起空船隻、委官當押南下、以圖新運今委官多從陸路偷回。而各船頑軍。得以攬載延緩。且前後散漫無統。每至中途遺棄。六也、為今之計、必須設法置單、漕司親為派粮註限、摠括諸弊、而悉釐之、使官旗一遵繩約、而運政始有善圖、合無乞敕該部再加查議、自隆慶七年為始、以後將應運漕粮、聽漕司親派、及分布全單、每幫各給一紙、備開某衛運官??几員、領船若干隻、旗軍若干名、運某府州縣兌改正粮若干石、自派粮文到之日、運官即會掌印官整點軍船、造冊送赴所在有司、限五日內。支與月粮。如或倉庫一時缺乏、許將別項見銀借給、以濟起程、仍追原坐粮銀補還、一面計算該衛去水次若干里、係空船赴兌、每日約行七十里、路遠者再與三日守風、定限某日到水次、軍船一到水次、每粮一萬石、限五日、再二日參見各衙門、二日較斛開兌、定限某日兌完開行、計算水次、到淮安若干里、再除風日不便、及?儀盤壩進閘量寬外、係重船每日約行六十里、定限某日到淮、到淮之日、運官將單送漕司編幫改限、定立過洪到京限次、候起粮完日、單送巡倉御史查比、限定委官管押空船、于某日到淮、投臣查點、以防稽遲遺棄、至千刁頑旗軍、坐視不赴水次、遺累運官違限者、就于單末、另立一款、許運官密填姓名、過淮之日、聽臣從重懲治、仍擇委能幹賢明推官一員住淮、凡運官到日、將單先投推官查算某處違限??几日、某處違限??几日、內扣除風水不便、或上司守候、或江河阻淺、給有明文執照外、如月粮違限。則罪分坐支有司。如水次無粮。則罪分兌所有司。其餘違者、即係各運官誤事、開帖于單、投臣計日責治、若各官果能依限先到先納者、聽臣分別獎賞、庶法令一新、人心齊肅、而漕規可期振舉矣、

一嚴有司之限、照得全單既置、則各衛所官旗之遲誤、不容復蹈、然必須有司之月粮。以時関支。水次之漕粮。預期徵兌。庶官軍輕于離家。而敏干交兌。臣查議單開載有司十二月無粮者、掌印管粮官住俸半年、正月終無粮者、住俸一年、二月終粮不到者、降二級、今有司徵兌不得如期、軍衛運納不能速達者、良由姑息久而積玩深、法紀弛而漕規廢、故也、臣訪有司徵粮故弊、大抵先設欺局、如軍船未到。則申報粮巳在倉庫。船既到。則水次又復無米。旋徵旋兌。二月尚多未完。自知降罰例不可免、而乃輒為申報、完在正月、以為避罪張本、而監臨督兌者、又往往為之庇護、以致有司視降罰之例、有同文具而巳、且各交兌之時、紛據告報、及訪查中間有司、或庸弛愆期、或好名偏護、或陳兵毆打、或坐視盜折、臣皆不敢以聞者、亦以事成積習、其埶固未能一旦全以議單敕諭之法、便深求而盡繩之也、今運士既始食早運之利。而　朝廷亦巳明知有可速之勢。則凡各有司。寧容再誤。相應申嚴法紀、以除故弊、乞敕該部再加查議、今後各司府州縣漕粮、務要依期徵收完兌、軍士月粮、務要如限関支、若延出限外、聽臣遵照敕諭、照例參降、若果粮完如期、交兌早畢者特為薦舉不次陞擢、庶人心警惕而漕糧不至誤兌矣

一重旗甲之選、照得有司粮既速齊、管領全在旗甲、委託錢粮、干係特重、如水火之交兌。沿途之照管。到倉之起納。俱責在一人。必須殷實有力者克當。方克濟事。夫何邇來有等富軍畏懼漕運繁難。神庙初年衛所旗甲巳畏避漕運之役至于迩來又復不堪旗甲愈貧而漕事愈坯矣營求衛所。或掣改別差。或援納吏承。或別籍止?帚宗。或投托影射。躲避之奸。無所不至。以致在運。率多貧窘之人。漕政由此而壞每年雖委有司會選。而正官又以多務不遑。未免委及佐貳。各衛掌印所伍官。遂得肆為賣富差貧。但以虛數交與運官。便稱了事。其運糧官員。中多不才。每為掌印官所制。依違苟且。畏縮應承。所以各旗甲無賴之徒。自知無家以挽其心。故乃大肆折乾以快其欲。稍有事發。若非逃?。必為刁挾。縱使盡法懲治。彼亦有死而巳。及至查究。彼此相推。莫可究詰。為今之計、相應設法點選、令其掌印官與運官均任利害使有同舟共濟之義。乃為補偏救弊之圖。敕該部再加查議、通行南京兵部、及各該巡撫、督行司道等官、轉行所属運粮衛所、各掌印官、即便會同運官、將各船旗甲逐名點選。但係身家有力者照舊存留。其貧難不堪。及壞事累欠者。盡行革退。就于在運軍餘之內。或在衛雜差之中。無拘所分。選取殷實頗過。及素有力量之人頂補。務要人人著實。不許仍以不堪之人搪抵。選完開造花名長單一樣二紙、送赴臨近府州縣正官、于各單上大書審訖無辭四字、用有司軍衛印四顆鈐盖、掌印官與運官各收半印一紙、如選旗巳得其人。則運官方可收領半印啟行他日運粮壞事。則罪坐運官。如選旗不當。許運官當時口爭。府州縣再審更定。如掌印官挾勢逼承。許運官到于水次指實某人不當。某人買閑。參呈漕司。將文案候不遽施行、如他日運中誤事。適係運官所呈之人。就將掌印官差人提解到淮責賠損失。如無誤事、立案不行、但不許假此挾私、刁難妄害、其運官所領半印、過淮繳報漕司查考、不過淮者類送天津兵備差人總繳、至于各船軍餘、亦要汰其老弱。并將事故名缺。逐一僉補精壯人丁著運。務足原額如有坐視不補、致累旗甲、有損船粮者、所伍官一體治罪、庶精選得人、運事無誤矣、

一併造船之廠、查得軍既齊集、則船為最要、除清江一廠、巳該臣會奏處分外、其上江摠属建陽新安安慶九江宣州伍衛淺船、原在安慶地方設廠團造、下江摠属鎮江蘇州太倉鎮海松江嘉興六衛所淺船原在蘇州地方設廠團造每廠委把摠一員每衛所委干百戶一員管理、後因各衛所官旗圖便以故安慶衛告于本處、九江衛于龍坑建陽宣州新安三衛于蕪湖、蘇州太倉鎮海三衛于蘇州、鎮江松江嘉興三衛所、各于本處打造、因而奸弊叢生、造作苟簡已該漕司題奉欽依、責成九江兵備副使、專管上江廠蘇松兵備副使、專管下江廠、各提調督造、但查二道一駐九江、一駐蘇州、相去各衛所廠地窵遠、不便親臨督察、而催工止于文移、事工料費、坐督尤恐侵欺遙制焉能完善。相應照舊止?帚復故廠以便團造乞敕該部再加查議、准將上江廠所属建陽宣州新安九江與安慶共五衛、仍舊于安慶府地方、下江廠所属鎮江松江嘉興與蘇州太倉鎮海共六衛所、仍舊于蘇州府地方、比照浙江湖廣江西事例、各設廠造船悉聽本地二督粮參政提調監督、悉照臣先題事理施行、庶廠造止?帚一、而船制可堅矣、

一增督理之官、照得漕屬浙江江西湖廣山東河南五布政司、俱有督粮參政、或參議一員專管督催漕粮、其江南江北應天蘇松等十五府州、原無設官、是以徵兌愆期、往往誤事、近該臣議革漕運參將、更設參政一員、專管漕務、兼督江北廬鳳淮陽四府粮儲、而江南蘇松常鎮四府漕粮、亦該言官建議、添設參政一員督理、是五布政司、與江南江北各有官專管矣、惟應天安慶寧國池州太平廣德六府州地方廣遠、錢粮重大、尚未設官統攝、遙寄托于九江兵備、事不相蒙。文移寢閣、輒該原任副使張岳呈稱不便、委宜添設、且六府州地廣粮多、相應議處、乞敕該部再加查議、添設參政一員、安慶府駐劄、每歲徵兌押運過淮畢日、仍將各府州一應歲額夏秋起存錢粮、及造船軍民料價、悉聽催徵完解、如遇本官陞遷等項必候新官至日交代、方許離任、庶督責有官、而粮運無誤矣、

一建通江之閘、查得?洲鎮當江南粮運咽喉、節該先任漕運都御史鄭、及科道等官張博等建議、將原有土壩改閘、工部題奉欽依、備行候勘、近該河道都御史萬、會臣酌議、應于本鎮花園港建閘二座、分定附近通州泰州如皋泰興四州縣掌印官管造、但查建閘節年議論雖多、竟未估計興舉、恐復因循、時月或誤、該臣督行管理漕務右參政潘允端親詣踏勘、自花園港從江口勘至鎮西月河出運河口、止計長六里六分、路道環遶、水流平緩、而上河與下港。地勢間有高低。應建四閘。合于本港時家洲月河口建為頭閘。估計合用工料銀二千三百六十六兩一錢四分。自月河裏港陸地開濬至尤家碾為二閘。又于詹家橋為三閘。每閘該銀二千二百四十一兩三錢二分、阮家莊為四閘。該銀二千三百六十六兩一錢四分、共銀九千二百一十四兩九錢二分、開港三十六畝七厘五毫、每夫日給工食銀三分、共銀二千九百二十兩四錢四分、各閘起盖官廳、置辦車盤器具、共銀八百四十六兩七錢五分、以上通共該銀一萬二千九百八十二兩一錢一分、其各閘幫隄撈淺栽樹等項、所費不多、俟建閘工完另議、臣看得前項閘工既該道府各官估計明白、相應及時建造、况近來粮運、限以十二月完兌。即正月前後。重船可抵?州所據興工。勢不可緩。其四閘官吏人夫、不必添設、即以本鎮原有閘壩官二員條記一顆、司吏一名、壩夫二百五十八名移置應用、每年粮運到日、查照儀真事體、開閘放行過盡封閉、將鑰匙封送漕司收貯、每閘止留夫五名看守、其餘退回各壩、仍舊車放民船粮運空船回南、如前啟閉、其一應民載客船。俱常川由壩挑盤不許由閘出入。再照江北三摠粮船、例不下壩、盖先年原係民運至?淮水次兌軍、其後雖改官軍前赴江南領兌、船仍寄壩、而有司每粮一石、徵過江腳米一斗三升內以七升雇覓江船、裝至?洲壩盤入軍船轉運又以六升折銀、給與旗軍、俱為修船什物之用、今若使之由閘南兌、則有司腳米一斗三升、計銀四萬餘兩、將或藉口不出、船將何修、且江北三摠空船到淮巳近冬令、若赴南兌、必須修辦完整不但時日甚迫抑恐有司江船既不雇募、而年例六升修船之費、亦不能預徵解淮給用不無躭誤運限、况江北船係寄壩不赴遠兌故限以十年一造、今若聽其出閘渡江赴兌、則當改為七年一造、料價頓增數萬兩無從出辦、及查先年儀真建閘、止令江西湖廣上江三摠之船由閘、其南京二摠、仍令有司照舊雇覓江船運抵儀真盤入軍船、盖江西等摠、原係下壩五年七年一造船隻、而南京二總船隻、原不下壩、故限十年一造、此係舊例今?洲建閘、應照儀真事體、止令浙江下江三摠由閘、所省挑盤腳費巳多、其江北三摠粮船、仍寄在壩、有司照舊雇覓江船對埧盤運有司毋得風聞妄生異議、致誤漕期庶兩利俱全、而漕運有裨矣

一處疲困之摠、照得漕属十二把摠惟南京二摠疲弊至極、運官率多不肖、旗甲盡皆貧難、而隨船軍人十缺三四、近例各衛掌印官。與運官更番領運。使才幹者不得以管印而避難不肖者不得以充數而戀運補弊救偏、善計無過于此、隨該南京兵部議題、京衛比之外衛不同、掌印官免令更番、將各運官查係戶部會考存留姑留者、照舊領運、革退者止于僉書以下官內選補、固為保護留都至計、但運事凋疲、豈可偏廢、相應酌處、乞敕該部再加查議、自隆慶七年為始、南京各衛運官、俱與軍政僉書官、更番領運、仍責成掌印官、每年會同僉書官先期在衛點選旗軍、追補舊欠、徵扣料價、修理淺船、以俟粮單派到、僉書官即率軍船赴兌、再照南京衛分旗甲、十分貧窘、軍士過半逃?、仍乞行令南京兵部照例選委主事一員。專管選軍之責。每臨運期。逐名通融選補務使旗甲殷實。軍士精壯取足原額。該衛開造半印長單。交付運官收領起運、如掌印官怠玩誤事、照依議單、每摠缺旗甲五名、中途在逃旗甲十名、運軍二百名以上者、聽臣提問降級、其選委主事、南京兵部坐名題請仍行漕司知會、所委主事陞遷事故、該部另題委代、不得曠廢、及查得南京各衛軍士。上戶殷實者。殷實軍旗皆營求別差則僉運者皆貧?宜悉以上戶充之今言除黃馬快船小甲者亦斟酌人情之言也盡僉黃馬快船小甲。其次為幫甲。再次為營操屯田聽繼等差。選剩方僉運役是以貧難者專一在運。有力者皆得安閑。所以漕粮積欠。摠衛累疲。當此亟宜挑選。但係南京兵部職掌、漕司不得干預今照該部尚書王、素抱宏猷。忠先體國、若議行本官必能仰承　明命。斟酌更番事例立法、將各衛旗甲除黃馬快船小甲正役外、其幫甲及營操聽繼屯丁跟隨等項軍餘、一體通融選補、以救疲運，誠于國計有裨矣、

一併水次之便、據湖廣監兌戶部主事牛可麟管理漕務右參政潘允端、湖廣運粮把摠夏時寅、各先後開呈本省漕粮交兌水次、原設漢口掛口城陵磯三處地方、除漢口掛口二處泊船穩便外。惟岳州府城陵磯水次、往年交兌、俱在五六月間、湖水正漲、船隻得泊蛇林港、以避風波、近奉新例、嚴限十二月交兌、此時適值冬深水消。港內成陸。粮船只得泊于洞庭湖口。一遇北風大作。漂沒勢所不免。恐非長便。查得漢口水次廣濶、可容于艘、且衡永荊岳長沙等府民粮、自城陵磯直抵漢口、又係一水順流、民亦樂從其便、呈乞止?帚併等因、備呈到臣、據此查得湖廣城陵磯水次坐兌荊州岳州長沙永州等府粮米、近例限于十二月以裡交兌開幫、此時正值冬深、港水乾涸、粮船俱泊大湖、致有漂失之患、今監兌及該道把摠官、議要改併漢口一節、既于軍民兩便、相應議處、乞敕該部再加查議、轉行湖廣撫按官、速將城陵磯水次改併漢口、行今荊州等府、自隆慶六年秋粮為始、遵照依期徵運、赴彼交兌、以便粮運、

一處停造之船、照得漕運淺船、原有定額、年來旗軍奸頑、駕使既不如法。看守又不用心以致漂流火燬數多。每遇全運之年。往往缺船裝載。以故前任漕臣、乃有補造之請、初則本以足運。久而漸成弊端。臣訪各衛有等積猾旗軍、專慣侵盜粮米、慮恐交納掛欠故意將船鑿沉、捏報漂流、以圖掩餙、盖掛欠則追本船旗軍。漂流則攤槩衛賠補。既豁侵盜之粮。又窃賣板之利。及至下年復領新造之料設此一奸。數利兼得。所以各衛旗軍。率皆倣效蠹漕之大。莫甚于斯。臣又查清江衛河二廠管造江北南京等九摠新船。例將底船兼造如有欠缺、照依分數、每一分追銀二兩買木補用、近年各衛送廠該造船隻內、因底船銀板不完、遂令停待不造、旗軍以無船而得減存。廠官以存料而得展轉。年復相沿。致損船額。因有改折臨年加減故有□運之文本集所載改折一設即是也萬一全運。不免議雇民船。每船計費水腳銀七八十兩。少亦不下四五十兩。止了一年運事。明年又復雇之。雖曰議用本船存軍粮銀。及修艌什物銀兩。而有司徵給愆期。豈能濟急。逓年俱是取足漕銀。有借無還。庫藏難繼。及查改造新船一隻、限定裝運十年、今止缺欠底船銀或三五兩、或十數兩、致將及年應造之船、不得成造、每年大費水腳雇船、止裝一次、不無可惜、為今之計、莫若借與不敷底銀行廠凑同原料打造、以補年例之數、則一船有十年之用、比與雇船所省不知幾十倍矣。且此船既造。而漂燬之數多在其中。補造之行自可停止。乞敕該部再加查議、自隆慶七年以後、停止補造、容臣督行各該把摠通查節年各衛因缺分數、停造年例淺船若干隻、內除巳追完足、并有見板外、其餘所少銀若干兩、暫于漕庫收貯各衛減存軍辦料銀內、每底船一分、借給銀二兩、提取旗軍併發該廠成造、以免逐年雇船之費、其所借銀兩、就將隨船各軍月粮、限于二年扣補完庫、庶旗軍免追併之難、而漕船無停閣之積矣、

