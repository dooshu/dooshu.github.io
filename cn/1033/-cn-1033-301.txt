洪咨夔　秋山即事

避俗鹿挺走，依僧龟深藏。

淡中般若味，定后摩尼光。

坏垣被杂卉，烂漫野媪装。

丛薄鸣幽禽，凄抑怨女吭。

桂谢红不坠，菊繁青已香。

瘖蝉怯露叶，忙蜂急寒芳。

魁芋鹜护乳，拳栗蝟脱芒。

菘莳虀瓮绿，粟登酿簄黄。

田父时泥饮，樵夫间谈王。

意适两竖屏，神王三仇攘。

龙耶老聃化，凤兮接舆狂。

翠壁千仞表，西风吹我裳。

洪咨夔

