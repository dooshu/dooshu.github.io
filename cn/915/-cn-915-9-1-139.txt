◇禁豪家占假公田诏（十一月丁丑）

用天之道，分地之利，盖先圣之格训也。凡是田桑废宅没入者，公创之外，悉以分给贫民，皆使量其所能，以受田分。如闻顷者豪家富室，多占取公田，贵价僦税，以与贫民，伤时害政，为蠹已甚。自今公田悉不得假与豪家，已假者特听不追，其若富室给贫民种粮共营作者，不在禁例。（《梁书·武帝纪》下）

