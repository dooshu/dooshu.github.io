张耒　小雨

稍稍阴霭集，萧肃春寒生。

窗灯耿初照，小雨细无声。

还来就温炉，依然有故情。

燕坐悄无语，军城递远更。

张耒

张耒　小雨

萧萧小雨不能收，一霎西风便似秋。

枕席夜凉灯火暗，丁丁更漏隔南楼。

张耒

张耒　小雨

小雨廉纤晚，幽花寂历秋。

嘉时空冉冉，白日付悠悠。

乱思工萦恨，危肠只贮愁。

唯应时扣寂，一念万缘休。

张耒

