◇玺书诘范缜（天监四年）

亮少乏才能，无闻时辈。昔经冒入，群英相与，岂薄晚节，谄事江┙，为吏部末，协附梅虫儿茹法珍，遂执昏政，比屋罹祸，尽家涂炭，四海沸腾，天下横溃，此谁之咎？食乱君之禄，不死於治世，亮协固凶党，作威作福，靡衣玉食，女乐盈房，势危事逼，自相吞噬，建石首题，启靡请罪。朕录其白旗之来，贳其既往之咎，亮反覆不忠，奸贿彰暴，有何可论，妄相谈述，具以状对。（《梁书·王亮传》）

