○功臣配享议

古之王者，富有四海，而不朝夕上膳於宗庙者，患其礼过也。故曰春秋祭祀，以时思之。至於臣有大功，享禄其後，子孙率礼，洁粢丰盛，礻龠祀尝，四时不辍，国家大，又得配焉。所以昭明其勋，尊显其德，以劝嗣臣也。其及时享，功臣皆不应预。故周礼六功之官，皆配大而已。先儒皆以大为袷祭。高堂隆庾蔚之等多遵郑学，未有将为时享。又汉魏祀，皆在十月。晋朝礼官欲用孟秋殷祭。左仆射孔安国启弹，坐免者不一。梁初误功臣，左丞何佟之议，武帝允而依行。降洎周齐，俱遵此礼。窃以五年再殷，合诸天道，一大一小。通人雅论，小则人臣不预，大则兼及有功。今礼无功臣，诚谓礼不可易。

