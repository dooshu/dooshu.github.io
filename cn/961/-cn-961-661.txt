黄庭坚　贾天锡惠宝薰乞诗多以兵卫森画戟燕寝凝清香十字作诗报之

险心游万仞，躁欲生五兵。

隐几香一炷，露台湛空明。

黄庭坚

黄庭坚　贾天锡惠宝薰乞诗多以兵卫森画戟燕寝凝清香十字作诗报之

昼食鸟窥台，宴坐日过砌。

俗氛无因来，烟霏作舆卫。

黄庭坚

黄庭坚　贾天锡惠宝薰乞诗多以兵卫森画戟燕寝凝清香十字作诗报之

石蜜化螺甲，榠樝煮水沈。

博山孤烟起，对此作森森。

黄庭坚

黄庭坚　贾天锡惠宝薰乞诗多以兵卫森画戟燕寝凝清香十字作诗报之

轮囷香事已，郁郁著书画。

谁能入吾室，脱汝世俗械。

黄庭坚

黄庭坚　贾天锡惠宝薰乞诗多以兵卫森画戟燕寝凝清香十字作诗报之

贾侯怀六韬，家有十二戟。

天资喜文事，如我有香癖。

黄庭坚

黄庭坚　贾天锡惠宝薰乞诗多以兵卫森画戟燕寝凝清香十字作诗报之

林花飞片片，香归衔泥燕。

闭合和春风，还寻蔚宗传。

黄庭坚

黄庭坚　贾天锡惠宝薰乞诗多以兵卫森画戟燕寝凝清香十字作诗报之

公虚采蘯宫，行乐在小寝。

香光当发闻，色败不可稔。

黄庭坚

黄庭坚　贾天锡惠宝薰乞诗多以兵卫森画戟燕寝凝清香十字作诗报之

床帷夜气馥，衣桁晚烟凝。

瓦沟鸣急雪，睡鸭照华灯。

黄庭坚

黄庭坚　贾天锡惠宝薰乞诗多以兵卫森画戟燕寝凝清香十字作诗报之

雉尾映鞭声，金炉拂太清。

班近闻香早，归来学得成。

黄庭坚

黄庭坚　贾天锡惠宝薰乞诗多以兵卫森画戟燕寝凝清香十字作诗报之

衣篝丽纨绮，有待乃芬芳。

当念真富贵，自薰知见香。

黄庭坚

