送孔心一分守罗定

西曹风义旧难忘晩节重临百粤乡揽辔朔南多宦蹟行春岭峤足篇章烟开桂郡连峰远雨入泷川涨海长自喜遐陬饶药物丹砂看试养生方

答博问亭留别【时送祖母太夫人榇归葬辽阳】

旗亭别绪日纷纷君去含情怅白云出塞归鸿沙际落临关哀笛夜中闻天山地冻花偏晩边雪春深路未分谁信王孙正衔恤重将尺素念离羣

