【行舟值早雾诗】

水雾（文苑误作露。）杂山烟。冥冥不见（《类聚》作见晓。万花谷同。）天。听猿方忖岫。闻濑（文苑作籁。）始知川。渔人惑（《初学记》误作或。文苑作感。）澳（《类聚》作□奥。《诗纪》云。一作□奥。）浦。行舟迷溯沿。日中氛（《初学记》作气。）霭尽。空水共澄鲜。（○《类聚》二。《初学记》二及文苑英华百五十六作行舟遇早雾。万花谷後二作伏挺诗。《诗纪》九十一。）

