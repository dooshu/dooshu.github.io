刘天益　呈陈紫微

欲下未下属玉双，喧瀑飞雪明石砿。

扁舟激沥苍雪淙，断岸菰柳穿蓬窗。

舟程未达君子邦，心源直指如湍泷。

后生薄俗邪说咙，老成砥柱回淳庞。

雄文翼道宝鼎扛，日月旂常九仞杠。

急流通退挂冠逄，饮水啮雪嗤羊腔。

孤轮绝翳空吠尨，飞蛾眇影捉明鈍。

翻思解缆鹿城江，寸莛不揣洪钟撞。

八年乔岳劳心悾，北望云迷翠羽幢。

袖裹虹霓气不降，珍储未辨珉与珁。

借公大扣声枞枞，庶几蚊蝱附奔駹。

刘天益

