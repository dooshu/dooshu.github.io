◇武都太守李翕天井道碑（建宁五年四月廿五日）

盖除患蠲难，为惠鲜能行之。斯道狭阻，有坂危峻。天井临深之厄，冬云则冻，渝夏雨滑汰，顿踬伤害。民苦拘驾，推排之役，勤劳无己。过者战战，以为大戚。太守汉阳阿阳李君履之，若辟风雨。部西部道桥掾李[129]（阙）馔锤西坂天井山止（阙）入丈四尺，坚无陷溃，安无倾覆，四方赖之，民悦无疆。君德惠也，刊勒纪述，以示万载。建宁五年四月廿五日巳酉讫成。（《隶续》十一）

