楼钥　送赵清臣宰姚江

玉立君家好弟兄，蓝田风采照花城。

版舆寿母人间盛，千里何曾去送迎。

楼钥

楼钥　送赵清臣宰姚江

鄞江水与舜江通，久矣威名满一同。

试问何时到封部，数声柔橹一帆风。

楼钥

楼钥　送赵清臣宰姚江

长江东去跨虹桥，千丈横堤捍海潮。

更向烛豨图永利，坐令百里沸歌谣。

楼钥

楼钥　送赵清臣宰姚江

才刃恢恢妙拨烦，邻封抚字尚何难。

更能触事如长虑，自有甘棠向后看。

楼钥

楼钥　送赵清臣宰姚江

妇家故步懒重寻，藏拙年来恐不深。

短棹有时乘兴去，径登竹所听鸣琴。

楼钥

