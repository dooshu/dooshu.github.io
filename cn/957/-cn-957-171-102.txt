王阮　送晦翁十首

精微元不在河汾，原道词雄亦浅闻。

自得正心诚意论，始知天未丧斯文。

王阮

王阮　送晦翁十首

渊泉溥博与天大，土苴绪余聊觉民。

千古濂溪好风月，一回拈出一回新。

王阮

王阮　送晦翁十首

武夷山下孤高节，五老亭中抚字心。

出处本来无二致，讵分钟鼎与山林。

王阮

王阮　送晦翁十首

灵台一似大圆镜，妍丑自分吾不知。

秋杀春生天道尔，先生喜怒一何私。

王阮

王阮　送晦翁十首

去年民食十分灾，一力先生尽救回。

今日手攀辕下者，人人都自翳桑来。

王阮

王阮　送晦翁十首

移苗时节雨连天，白水青秧满大田。

天欲先生归去后，故留遗爱在丰年。

王阮

王阮　送晦翁十首

忌口年来积渐除，君王方信是真儒。

稍移全活一州手，再使江西十郡苏。

王阮

王阮　送晦翁十首

白鹿堂中巧铸颜，天留一派在庐山。

它时沂水春风里，笑我於中独自顽。

王阮

王阮　送晦翁十首

糟粕从来空自忙，筌蹄今幸得师忘。

明年重即韩门去，拈出胸中一瓣香。

王阮

王阮　送晦翁十首

平生自谓此心刚，不信离樽可断肠。

今日江边两行泪，更地馕绪折垂杨。

王阮

