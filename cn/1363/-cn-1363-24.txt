死生交范张鸡黍


死生交范张鸡黍杂剧

〔元〕宫大用撰






题目　义烈传子母襃扬　正名　死生交范张鸡黍

楔子



〔正末扮范巨卿同冲末扮孔仲山、张元伯、净扮王仲略上，正末云〕小生姓范名式，字巨卿，山阳金乡人也。这一个秀士，姓张名劭，字元伯，是汝阳人氏。我和元伯，结为死生之交。他有老母在堂，本不乐于远游，只因小生劝道，今日君圣臣贤，正士大夫立功名之秋，为此来就帝学，未及数年，选居上馆。声动朝廷。累次辟召，皆不肯就，盖因志大，耻为州县。又见谄佞盈朝，辞归闾里。这一小秀士，是小生同乡人氏，姓孔名嵩，字仲山，是孔宣圣一十七代贤孙，亦同游学京师。这个秀士，姓王名韬，字仲略，洛阳人氏，乃天官主爵都尉兼学士判院门下女婿，虽天文才，同在帝学。今知小生与元伯归乡，故来相别于长亭之上。仲山兄弟，我和你今日作别，不知几时。再得相会。

〔孔仲山云〕您兄弟做下万言长策，要贡院中献去。争奈差事在身，哥哥，可为兄弟觅个方便，央带的去加一美言咱。

〔正末云〕你不早说。仲略泰山见为学士判院，你将仲山万言长策献了，可加一美言。但得一官半职，也是朋友的情，弟兄的意。

〔王仲略云〕将来我看。哥哥放心，这等文才，愁甚么不做大官。仲山不用你去，我独自去与你捎一官来，才显我的面情。我也是个有行止的人。

〔孔仲山云〕谢了兄弟。

〔张元伯云〕哥哥，今日在此酌别，再几时相会？

〔正末云〕兄弟今日酌别，直至后二年今月今日，汝阳庄上，拜探老母。

〔张元伯云〕哥哥，您兄弟在家杀鸡炊黍等待哥哥相会。哥哥，你休失信也。

〔正末云〕兄弟，为人岂敢轻言！可不道：信近于义，言可复也。去食去兵，不可去信。大车无輗，小车无軏，其何以行之哉。

〔唱〕

【仙吕】【赏花时】俺本是义烈堂堂大丈夫，况同在成均共业儒。聚首数年余，今日个临岐归去，情悯默意踌躇。

【幺篇】直等到后岁今胡来探汝，参拜白头堂上母。

〔张元伯云〕既然肯来赴约呵，您兄弟只鸡斗酒，等待我的哥哥也。

〔正末唱〕何必酿云腴，若但杀鸡炊黍。

〔张元伯云〕只怕路途遥远，不能俺两个相会到一处。

〔正末唱〕岂避千里远程途。

〔同下〕



〔音释〕

辟音壁　酿尼降切

