○编户籍敕

诸户籍三年一造，起正月上旬，县司责手实计帐，赴州依式勘造。乡别为卷，总写三通。其缝皆注某州某县某年某籍。州名用州印，县名用县印。三月三十日纳讫，并装潢。一通送尚书省，州县各留一通。所须纸笔装潢，并皆出当户户口，内外一钱。其户每以造籍年预定为九等，便注籍脚。有折生新附者，於旧户后，以次编附。

