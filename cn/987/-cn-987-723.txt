苏轼　和穆父新凉

家居妻儿号，出仕猿鹤怨。

未能逐什一，安敢搏九万。

常恐樗栎身，坐缠冠盖蔓。

受知如负债，粗报乃焚券。

但知眠牛衣，宁免刺虎圈。

清风来既雨，新稻香可饭。

紫蟹应已肥，白酒谁能劝。

君今崔蔡手，正比赵张健。

三公行可致，一语先自献。

幸推江湖心，适我鱼鸟愿。

苏轼

苏轼　和穆父新凉

若人今已无，此竹宁复有。

那将春蚓笔，画作风中柳。

君看断崖上，瘦节蛟蛇走。

何时此霜竿，复入江湖手。

苏轼

苏轼　和穆父新凉

晁子拙生事，举家闻食粥。

朝来又绝倒，谀墓得霜竹。

可怜先生盘，朝日照苜蓿。

吾诗固云尔，可使食无肉。

苏轼

