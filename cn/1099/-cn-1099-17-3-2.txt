○大祀宿齋壇倡和詩序 【 大祀齋壇】

正統巳未春正月、十有五日甲午昧爽　皇上以明白乙未大祀天地、乘法駕、從百官、恭詣南郊、省觀犧牲品物、巳乃御齋殿、凝神端穆、預嚴對越、左右侍衛與臣工執事者、亦皆秉寅清之忱、思以駿犇自效、罔敢或怠、夜三鼓、　上具袞冕登壇、升降裸獻、天宇澄霽、月星明潤、大樂迭奏、聲歌協和神祗洋洋。來享來格。禮成、和風飄揚。香靄芬馥。聖心悅懌、凡與祭者、莫不歡欣、以為　皇上誠敬純孝之至、昭孚感格、以至於此、神之儲祥、降福於國家者、豈有窮哉、予以衰邁猥承恩命、以相大禮、深竊慶幸、乃賦二詩、以紀其實、而詞林諸君子属和者甚眾、得詩凡若干首、夫以予之謭才、固不能詩、而國之祀禮、莫大於郊穹祗百靈、於是乎饗、　皇上至誠大孝、於是乎盡、而臣子助祭精白之心、亦於是乎見、非常祀之比也、詩之作其可巳哉、

