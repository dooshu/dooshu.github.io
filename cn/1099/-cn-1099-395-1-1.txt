○請處降倭疏 【 降倭處置】

題近該朝鮮解到降倭二十名、臣等昨相約會於射所、同九卿等官面審其情、臣等每親問之、據通官逐句傳報云、倭寇有十萬是真、前被我兵在平壤等處殺去二萬餘、尚有五六萬、見在釜山停住、又問其何以不去、倭酋關白尚在否、荅云、彼眾不知、只聞關白之子已死、又問何以歸降、荅云、彼畏中國兵威、欲來報效求用、又問其此來諸人歸降、莫為倭奴作奸細否、荅云、並不敢懷此心、臣等再三研審、委無別情、隨與兵部尚書石星商議、今此降倭、俱係壯丁、宜并前八十四名、俱發送宣大薊鎮、各邊收養、以備禦虜之用、臣等切見自有倭變以來、有言朝鮮之救、為舍巳之田、芸人之田者、有言倭本無多、不足慮者、有言倭三四十萬者、總之道路隔遠、傳聞不的、故眾言淆亂徒惑觀聽、今此番降倭解審前來、詳問明白、可見倭奴本情、實欲占朝鮮。以窺中國救属國實所以自救善守者守之門戶也中國兵之救朝鮮實所以自救非得巳也其倭眾之多少。總不如所聞之言。要之屢敗之後。其氣巳衰。不足為深慮。但昨又見經略宋應昌塘報云、倭將行長。巳去復來。隨而攻剠全羅道。則夷情尚不可測耳。臣等與本兵商議。行令宋應昌、李提督、嚴整兵馬、防扼要害。儲蓄糧芻。為相持之計。彼日日久乏食。自然遁去。務保萬全。决不敢遺皇上東顧之憂。伏望　聖心寬慰。

