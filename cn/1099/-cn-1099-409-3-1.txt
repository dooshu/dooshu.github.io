○練兵始議 【 練兵】

穆皇帝始載、有石州之事、時華亭徐公階、在講幃前、得邊聲甚棘、卒大司馬面奏云、山西石州、為虜所攻陷、臣某等不敢蔽欺、　上為惻然、降旨憂邊計長便、於是總群議、而挈其要曰、擇將練兵、練兵當先備京師後鑰。於是始議練薊鎮之兵。時少司馬譚君綸。副總戎戚繼光。屢殲閩中倭寇。有功名。於是召譚為大司馬。召戚至京師。將授以練兵方略。使鎮北陲。初兩君合議。當練浙中義烏諸兵。頗精勍。以此入閩所向克捷。及兩君既至。當事者問便計。此亦非萬全必勝之策則主練浙兵。當北虜。一時士大夫頗難之。謂捨現兵。再添餉非便計也、戚將軍曰。廉頗思用趙人。此我二人經効之方。不可易也。議久不决。會華亭公引疾歸。起新鄭高公拱代相。高徐素不相能。遂寢其議。雖用戚將軍於薊鎮。使練浙兵。然大非其初指也。是歲適俺酋戀其犢。受欵頓。惜戚將軍生不逢時哉顙貢市之議用而戰伐之謀絕口無論者矣邊無牧馬。寧成且三十餘年。虜日飽。我日削。虜伺我日狎。我備虜日疏。倘練兵一議。亦撤土苞桑之遠筭乎。余嘗與戚將軍游。備聞其說。將軍之議曰。國家與虜為隣。旦夕烽烟。可通甘泉。庚戍之虜門閶闔列幛焉。今諸邊見謂宿重兵。二百三十年來。尺籍幾銷盡矣。每使者行邊。核尺籍。借馬懸羊。具數乃止。太平耗矣。莫敢詰焉。士卒之勢強於偏禆主帥流易不常掛空名其上核實計餉往往側目蝟毛以起邊長數千里兵馬不能滿張謂之擺邊守垣士備人數耳可為太息所得餉常不及時。又半入私橐。輦載出刺載入。此搃戎伎倆要以上下相蒙積習故套則謂之諳曉邊事矣間有武弁。分餉養家兵者。僅以護其身。備一旦緩急。然九塞之將二百年來亦無復對壘堂堂一戰者若及今鼓弦改調。事須有次第必在先練新兵新兵之威立將可自固以行其令乃可簡汰舊兵核其名實兵得實用餉亦是如故繼光之意略。如其新書所云。日月招揀。選必甚少甚精須先有此輩勇力出眾乏人乃可教練以方畧常以器之用配其人之能。必精必熟。萃鋒銳士。唯我指臂使。無不一當百。百當萬。此所以能有成功。若因仍舊伍。循習宿鏌。即韓白無能見奇矣。夫戰以鬪勇也。以决氣也。士勇技精慣捷則氣倍何神之有哉余聞而嘆嘉之。因謂戚將軍曰。方今中國氣盛。二三有司藉廟社之靈。支撐度歲月。亦或以無咎。萬一他時大更邊鎖。如公所規摹者。自一石畫也。然石無擇地。土著可久。浙兵之議。倘出一時權宜。以公雄畧。隨地成軍。市人可戰。何必專用浙人哉。時余友王子叔杲為職方郎。甚重戚將軍。思調停其事。兼練南北兵未幾王子以議不恊竟去。余為記其始議如此。萬一異日者。有裁擇焉。

