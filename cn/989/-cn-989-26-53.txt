苏颂　次韵李希荀寄念七侄庄并用前韵和十七侄彀送其行

初从童乷祝千春，俄见骞腾祝更频。

已喜吏资能可问，又嘉文笔速如神。

室堂宜念承先构，乡里须教号善人。

我待儿曹上霄汉，便归林下岸仙巾。

苏颂

苏颂　次韵李希荀寄念七侄庄并用前韵和十七侄彀送其行

里閈相从秋复春，矜怜几类党频频。

摛词已识言浮物，学艺兼知义入神。

纵使声名高世俗，直须慈惠及生人。

吾家自有青毡在，岂羡林宗垫角巾。

苏颂

