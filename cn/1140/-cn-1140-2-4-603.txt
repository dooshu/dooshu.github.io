宿敬亭巢云阁

采茶新雨後随兴宿岩阿夕照下檐树春星横石萝竹楼重影静山磬一声多梦与玄晖接宵分独寤歌

送梅定九重赴皖口【梅谙象纬之学故有末句】

又挂孤帆去春城暮雨疎江行过雷泽旅食饱鳇鱼水驿重题壁蓬窗小读书夜阑看象纬兵气近何如游响山潭得斜字【梅瞿山桐岩招同王□怀沈方邺梅耦长】

江山邀好客丝管醉浮槎绀壁崩云断风潭老树斜天清谿见石夏浅寺余花回眺高斋近重怀小谢家

