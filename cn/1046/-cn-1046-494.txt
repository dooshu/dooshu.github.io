王炎　与三山相士林子和三绝

鸢肩燕颔刺天飞，自顾而今已后时。

巾褐萧然成野老，有何情绪更哦诗。

王炎

王炎　与三山相士林子和三绝

年登八十更何为，手足支离视听衰。

自笑已如鸡失旦，不须苦说鹤知时。

王炎

王炎　与三山相士林子和三绝

鱼虾琐细不堪求，水涩溪寒欲断流。

若叩侯门逢短李，钓鳌便可月为钩。

王炎

