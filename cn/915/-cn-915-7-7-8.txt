◇恤刘π诏（元徽初）

夫义实天经，忠惟人则。篆素流采，金石宣，自非识洞情灵，理感生极，岂有捐驱卫主，舍命匡朝者哉。故持节、镇军将军、守尚书右仆射、中领军鄱阳县开国侯π，思怀亮粹，体业淹明，弘勋树绩，誉洽华野。绸缪顾托，契阔屯夷，方倚谋猷，翌康帝道。逆蕃扇祸，逼扰京甸，援桴誓旅，奉律行师。身与事灭，名随操远。朕用伤悼，震恸於厥心。昔王允秉诚，卞壶峻节，均风往德，归茂先轨。泉途就永，冤逝无追，思崇徽策，式光史。可赠散骑常侍、司空、本官，侯如故，谥曰忠昭公。（宋书刘π传。）

