◎窦瑗

瑗字世珍，辽西辽阳人。初为御史，转奉朝请、兼太常博士，尔朱荣表为北道大行台左丞，赐爵阳洛男，除员外散骑常侍，封容城县伯，除征虏将军、通直散骑常侍，迁太山太守。前废帝即位，除征南将军、金紫光禄大夫，孝武时拜廷尉卿。孝静时除镇东将军，出为广宗太守，转中山太守，加征东将军，授使持节、平州刺史，入为齐献武丞相府右长史，又行晋州事，还除大宗正卿、加卫将军，领本州大中正、兼廷尉卿。卒，赠太仆卿、济州刺史，谥曰明。

