◎高柔

柔字文惠，陈留圉人，高干从弟。曹公平河北，以柔为管长，辟丞相仓曹属。魏国建，为尚书郎，转丞相理曹掾，迁颖川太守，复还为法曹掾。文帝践阼，为治书侍御史，赐爵关内侯，迁廷尉，明帝即位，封延寿亭侯，齐王时转太常，迁司空，徙司徒。曹爽诛，进封万岁乡侯。高贵乡公即位，进封安国侯，转太尉。景元四年卒，年九十，谥曰元侯。

