苏籀　和卷中韩子苍梅花三首

先开媚晴昊，孤艳断魂时。

绕树沈烟主，凌寒檀晖披。

参横明月观，雪细影娥池。

结实冥冥雨，君看雀啅枝。

苏籀

苏籀　和卷中韩子苍梅花三首

冻卉虽舑甚，含英山意催。

斲冰冲晓色，绽绿透春回。

健步故人信，流芳好事杯。

不论山水僻，往往拾香来。

苏籀

苏籀　和卷中韩子苍梅花三首

国香倾国色，天质殆天怜。

含笑冰崖侧，无言石濑溅。

湘娥愁暮倚，孙令馥终筵。

卜夜多松炬，玉容殊更妍。

苏籀

