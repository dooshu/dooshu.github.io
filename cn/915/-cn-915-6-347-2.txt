◇议禁僚属故避事任

诸僚属乘昔西台养望馀弊，小心恭肃，更以为俗，偃蹇倨慢，以为优雅。至今朝土纵诞，临事游行，渐弊不革，以至倾国。故百寻之屋突直而燎焚，千里之堤蚁垤而穿败，古人防小以全大，慎微以杜萌。自今临使称疾，须催乃行者，皆免官。（《晋书·陈传》。又略见《北堂书钞》一百五十八引王隐《晋书》作「百寻之屋，突直而烟焚，千里之堤，蝼蛾之穴败。」案：引在穴篇，则穴败不误也。）

