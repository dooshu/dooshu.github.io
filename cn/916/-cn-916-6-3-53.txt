【宣城郡内登望诗】

借问下车日。匪直望舒圆。寒城一以眺。平楚王苍然。山积陵（《类聚》作棱。）阳阻。溪流春谷泉。威纡距遥甸。□□带远天。切切阴风暮。桑柘起寒烟。怅望心已极。惝（《类聚》作敞。三谢诗作忄敞。六臣本《文选》注云。五臣作忄敞。）恍魂屡迁。结发倦为旅。平生早事边。谁规鼎食盛。宁要狐白鲜。方弃汝南诺。（《类聚》作诏。）言税辽东田。（○本集三。《文选》三十。《类聚》六。三谢诗。《诗纪》五十九。）

