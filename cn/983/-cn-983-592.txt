宋祁　攎王右丞瓜园

荷锄往瓜田，烟蔓纷广畴。

植杖未及憇，有客眷林丘。

驺哄罗户前，冠盖荫道周。

进客北堂上，藉以氍毺柔。

持盃再三跪，酌我清白醥。

时时高兴酣，矫首望神州。

长衢贯广陌，反宇注飞楼。

惠风林间翔，早晖花上浮。

新叶向蒙密，彀雏已啁啾。

时哉物可玩，況复忘吾忧。

故人心偿尔，驾言时见求。

宋祁

