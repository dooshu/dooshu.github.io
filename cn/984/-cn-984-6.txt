宋庠　北台

古丘危磴接云梯，远目临高意自迷。

千里绿芜平野北，半边红日乱峰西。

台倾邺苑多残瓦，凤没漳河失故堤。

近塞春郊无胜事，跛{特寺搎羊}风马满山溪。

宋庠

宋庠　北台

远日春风外，韶光晚思前。

短青平野树，斜碧半楼天。

芝术参云岭，桑麻冒蕨田。

诗成无所况，题作咏怀篇。

宋庠

宋庠　北台

城堞俯漳湍，关河远近看。

晓山天外紫，秋日雾中寒。

短鬓却成葆，孤心转似丹。

萧家穷僻地，归去养衰残。

宋庠

