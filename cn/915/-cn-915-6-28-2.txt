◇与赵穆、王承、阮瞻、邓攸、谢鲲等书

礼：年八岁出就外傅，明始可以加师训之则。十年曰幼学，明可以渐先王之教也。然学之所受者浅，体之所安者深。是以闲习礼度，不如式瞻轨仪；讽味遗言，不如亲承辞旨。小儿毗，既无令淑之质，不闻道德之风，欲屈诸君，时以闲豫，周旋燕诲也。（《世说·赏誉篇》注引赵《吴郡行状》。又见《晋书·阮瞻传》。）

