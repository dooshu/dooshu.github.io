曹勋　和钱处和大资四首

迷云公已性天开，双涧相逢若再来。

二老果能如洛下，固宜慧远赋优哉。

曹勋

曹勋　和钱处和大资四首

五峰懒瓒笑颜开，正欲乘闲特特来。

十里松风一鞭稳，虎溪捉手亦奇哉。

曹勋

曹勋　和钱处和大资四首

曹源一滴鉴云开，便觉星蟾动地来。

君去我方专此兴，只应空照话诚哉。

曹勋

曹勋　和钱处和大资四首

松窗暂向瑞岩开，便拟寻云步月来。

只恐紫泥催去路，都俞还复咏康哉。

曹勋

