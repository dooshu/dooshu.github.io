○谢敕停依俗法条表

沙门元奘言：伏见敕旨，僧尼等有过，停依俗法之条，还依旧格。非分之泽，忽委缁徒；不訾之恩，复г元肆。阳沐道，实用光华；地循躬，唯增震惕。窃以法王既没，像化空传，宗绍之规，寄诸明後。

伏惟皇帝陛下宝图御极，金轮乘正，眷兹释教，载怀宣阙，以为落饰元门，外异流俗。虽情牵五浊，律行多亏。而体被三衣，福田斯在。削玉条之密网，布以宽仁；信金口之直词，允兹回向。斯固天载悦，应之以休徵，岂止梵侣怀恩，加之以贞确？若有背兹宽贷，自贻伊咎，则违大师之严旨，亏圣主之深慈。凡在明灵，自宜谴谪，岂待平反之律，方科奸恶之罪！

元奘庸昧，猥厕法流，每忝鸿恩，恐怀惭惕，重祗殊奖，弥复兢惶。但以近婴疾疹，不获随例诣阙，无任辣戴之诚。谨遣弟子大乘光先奉表陈谢以闻。

