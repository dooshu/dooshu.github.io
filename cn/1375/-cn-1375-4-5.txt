封禅仪记


马第伯自云：“……是朝，上山骑行。往往道峻峭，下骑步牵马。乍步乍骑，且相半。至中观留马，去平地二十里。南向极望，无不睹。仰望天关，如从谷底仰观抗峰。其为高也，如视浮云；其峻也，石峻窅窱，如无道径。遥望其人，端如行朽兀，或为白石或雪。久之，白者移过树，乃知是人也。殊不可上，四布僵卧石上。有顷复苏，亦赖赍酒脯。处处有泉水，目辄为之明，复勉强相将行。

到天关，自以已至也。问道中人，言尚十余里。其道旁山胁，大者广八九尺，狭视溪谷，碌碌不可见丈尺。遂至天门之下。仰视天门窔辽中视天。直上七里，赖其羊肠逶迤，名曰环道。往往有緪索，可得而登也。两从者扶挟，前人相牵，后人见前人履底，前人见后人顶，如画重累人矣。所谓摩胸、口石、扪天之难也。初上此道，行十余步一休；稍疲，咽唇焦，五六步一休，蹀蹀据顿地，不避湿暗。前有燥地，目视而两脚不随。早食上，晡后到天门。……东山名曰日观者，鸡一鸣时，见日始欲出，长三丈所。秦观者，望见长安。吴观者，望见会稽。周观者，望见齐。西北有石室，坛以南有玉盘，中有玉龟。山南胁神泉，饮之极清美利人。

日入下去，行数环。日暮时颇雨，不见其道。一人居前先知，蹈有人，乃举足随之。比至天门，下夜人定矣。

题记：这是东汉马第伯记写其汉光武帝封禅泰山的经过的文章。虽不是典型的游记，但描绘山势的高峻，登陟的艰难，却极细腻、真切。作者通过在不同的高度，仰视不同景物，所接生的不同的感受；表现山高路险。他从谷底仰视不同景物，觉其高如浮云，峻若无路；人 天关仰视岩石松树，若在云中；仰视天门，如穴中视天。他写山势渐高，登陟愈难，也很有层次：从乍步乍骑，到留马中观，到：“殊不可上”、“勉强相将行”；从前牵后扶，“十余步一休”到“咽唇焦，五六步一休”，到“蹀蹀据顿地，不避湿暗”，以至“前有燥地，目视而两脚不随”，读来宛如目睹身受。作者简介：马第伯，东汉光武帝时人，曾从光武帝封禅泰山。余不详。





