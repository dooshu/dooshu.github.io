◇答议牲色诏（景初元年）

诸议所依据各参错，若阳祀用も，阴祀用黝，复云祭天用玄，祭地用黄，如此，用牲之义，未为通也。天地至尊，用牲当同以所尚之色，不得专以阴阳为别也。今祭皇皇天帝、皇皇后地、天地郊、明堂、宗庙，皆宜用白；其别祭五郊，各随方色；祭日月星辰之类用も，社稷山川之属用玄，此则尊卑方色，阴阳众义畅矣。（《宋书·礼志一》，《通典》五十五）

