张嵲　送别

岁晚多烈风，鸿雁号广泽。

寒日行天边，及兹送归客。

余生足暌异，不作儿女色。

此夕复何夕，伤离重悽恻。

子櫂既云西，余行亦将此。

岂但今日别，方异平生迹。

千里既寄书，万里空叹息。

朝市与山林，从兹恐乖隔。

张嵲

张嵲　送别

十年漂转鬓成丝，细话平生万事非。

却忆青灯初罢酒，俄闻铁骑已成围。

当时痛饮今谁在，从此羁游与愿违。

客里别君还岁晚，江湖寥廓泪堪浑。

张嵲

