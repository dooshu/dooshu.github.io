○正國典明選法以便遵守疏 【 申明選法】

去年四月、荷蒙　皇上念臣孤弱保王、止?帚田未久、即蒙詔命起用、臣感激思振、惶懼之餘、豈不思奮、切念法弛而弊、當揭其由、政蠱而害當指其實、臣讀呂刑之書、而得其端焉□刑述刑之五過、究其出入之弊曰惟官惟反惟內惟貨惟求、五者之病、不獨用刑可以出入人罪。顛倒法度。凌犯事體。自古國家之政也教也令也制也度也。其廢弛也。罔不由此五病而然何也。此五事于銓部猶輕不□政本之重也曰官者謂威勢也。八臣有威勢則能氣使百司而惟命是從。曰反者謂報恩怨也。人臣挾勢以報恩怨、則能以禍福加人。無不如意。曰內者謂女謁也。公卿大夫。為其妻妾子孫之親黨。而恣意干求。不顧國法。曰貨者賄賂也。用財請求。如市易之道。以瀆亂天紀。曰求者于請也。不顧禮法。徇私嘱託。以變亂事例、五者有一于此。欲望履當官清慎勤之三事難矣。况兼而行。其害可知。臣不知其他、今履任之初、謹以吏治職守、自　祖宗之建立、與　陛下之申明者、條陳上聞、臣誠欲履　祖宗之成憲、守　陛下之良猷、以祛五弊、以清庶務、盖事實申明。則人心知儆。而不敢輕犯。事例一變。則僥倖無厭。而爭競成風。伏望　皇上、念治道之係為甚大、用人之知為至難、留神一覽、特勑中外臣工將後開事例、著實舉行、仍令臣等永為遵守、無少改渝庶臣感恩思報、可效犬馬之力、可傾葵藿之誠臣不勝激切仰望勤惓之至

一禁薦舉之濫、夫旅薦賢能。所以備遷擢、陞轉官員、所以昭激勸、盖因能授任、隨才器使、而不肖者。不得廁其中也、今各處撫按薦舉所属官員、真知其賢者、薦之可也、而任淺及陞任去任巳久者、往往掇拾舉薦、或曰錄去思、或曰薦陞任、夫既巳陞遷去任矣。又何薦焉其意不過結歡收功。而不顧激揚之大體也又有考語開註賢能、論奏劾稱貪暴者、有在任褒詞行獎、文冊填註不職者、有撫按舉劾異同者、以致本部查覆甚難、又撫按獎勵過官員本部通不與聞、亦非事體、合候命下、通行各該撫按官員、今後舉薦官員。務要精當。不貴繁多。其陞遷任淺去任巳久者、不許一槩濫舉。仍通行直隸各府浙江等按察司、每年終、將撫按及別差御史獎勵過官員批詞造冊送部查考、其考語薦劾繳冊開註、及獎勵批詞、或一人而自相牴牾、或彼此薦劾不同、考語背馳者、聽本部題請行勘實罪坐註者、庶幾臧否一定、黜陟自明、清議不淆、官方斯允矣

一慎民牧之選、夫守令之賢否、生民休戚所関、而賢否之由分、則志向之崇卑。年力之精倦也。本部常選舉貢官恩、與夫納粟監生、挨次取選考試、限于盡補正官之缺、所以正官缺多、或以監生補之、率多才力不振、往往被劾、留之則不通于用、去之則寔可惜、而邑牧恒不得其人也、合候命下、本部取選、除照常取定額數之外、遇有各縣正官缺多、量為多取舉人名數、以充正官之選、歲貢精力強壯、學識優長者、一體選除正官、大抵量缺多寡。以為斟酌。如此、則職任易稱。而選法不亦通乎。

一革隱缺不報之弊、夫在外大小衙門缺官、巡撫巡按兩月一奏、以憑選補、查得近來奏報、或遲或漏、全不嚴究、又各處王府缺官、紀善而上、品秩既崇、自不容以不報、良醫而下、官級頗小、每見其有隱漏、若報一缺。必保一人。無人則缺不報、盖皆彼處軍書有過人犯占包管事所致然也。本部一遇起復、該選人員到部、無憑查選、或守至一年半年者有之、或自告缺而至于重選者有之、俱于事體未便、合候命下、通行各處撫按衙門、今後奏報缺官、務要及時盡行開報毋致遲漏、仍各行各府長史司、今後凡王府官員有缺。即行查報類奏。以憑銓補、不許良醫典膳等缺。隱藏包占希圖保補。則奸弊既除、而選法亦不至壅塞矣、

一嚴官員躭延之弊、訪得在外有司官、三六年考滿各有給文到京、不即報名、朝見投文、每每潛住觀望者、又有考畢應該領憑回任、輒稱患病、不赴該科畫字、延住京師者、又有領憑不依限到任者規避營求、百方鑽刺、合無今後但有前項官員、初到不即朝見考畢不即領憑者、許緝事衙門、訪拿送問重治、其領憑不依限到任者比照朝覲事例、過違一月之上、問罪申報、二月之上送部別用、三月之上、罷職不敘、監司不舉者同罪、庶法令昭明、人無玩愒矣、

一革冗員之弊、翰林院譯字通事等官、及兩京欽天監太常寺太醫院不係堂上官者、九年考滿、給由到部、查考稱職無缺陞俸、近年以來、牽合比例、添註帶俸、額外漸多。合無今後各衙門不係堂上官、九年考滿到部、例應陞職者行查不係額外添註等項、原衙門見有應陞員缺、照例陞職外、其有雖無應陞員缺本官員缺、見在者照例陞俸二級、仍以舊職辦事、遺下員缺、不必銓補、以遵近日題准不許添註官員事例、若果係額外冗官、并既無見缺可陞、又將原缺巳補者、照例搭選若譯字通事例難改選者、候挨次照缺陞補、則仕途可清、而冗費稍節矣、

一重恩廕之典、切惟世賞世祿、雖肇于虞周一顰一笑、見愛于明主、盖恩施于上。而忠勸于下。上重之則人以為恩而益勸于忠。一或輕之。則不惟無以勸忠而僥倖之門啟矣。查得我朝　太祖高皇帝、欽定諸司職掌。而斟酌損益凡累朝事例備載于大明會典一書、大略謂在京三品以上、果政聲顯著者曾經考滿、乾関給誥命、許一子自陳入監讀書、又春官侍從講讀輔導有功者、死後許一子孫乞恩、又雖非三品官員奉命出使海外、死于王事者、亦許其子送監、其官雖三品、未經請給誥命、或累經彈劾得實、退官閒住及一應年遠并襍流出身者、俱不許一槩陳乞、一時經畫、至詳至備、盖于優禮之仁、而寓裁制之義、甚盛典也、事體止?帚一、萬世所當遵守、奈何近年以來、士習漸澆、紛紛陳乞、巳納粟者求改廕、未考滿者求錄後、似乎太濫、若不申明戒止。則得之者以為悉恩。不得者反生怨望。末流之弊。將有不可勝言者矣。合無今後大臣果有動勞於國。出自特恩。錄用其子孫者不限外。其餘各項廕敘。悉遵前項事例施行。其雖至三品未經考滿、或有過被劾退官閒住、及一應年遠妄引事例、以納粟改官、不許濫陳、候命下之日、敢有違例奏擾者、聽該科及本部參回治罪。補廕一事、查照近年題准事例、止補一次、如此、庶陳乞者絕他岐之覬、而承行者有一定之守矣、

一嚴查革官員腳色、夫官員腳色、一生之歷閱、出身之階資也、監生之行、有歲貢、有納粟、有官生、有舉人、其除選也、有大選有揀選、有遠方、有乞恩。有功陞、吏典出身、有省祭、亦有遠方免考、有免當該、有納銀免一二考、有納銀色第三考、免辦事等項、至為不一、開具腳色、當具前項來歷、一一取具實供、方纔造冊繳部、以憑查考、閱歷其實、而低昂之、或陞遷考覈、方得明白、今各處撫按兩司、開具官員腳色、全然朦朧含糊不明、隱僥倖之踪跡、漏躐等之進取、或曾經問革而不查報、或巳經考降而不明註、其弊不可勝言、合候命下、通行在外大小衙門、今後官員腳色、務要照前、一一詳具開報、不許仍前朦朧含糊、違者聽本部駁回另報、

一嚴究賍污官吏、臣惟天下之事。是非異形。則無兩可之理。曲直相勝。難以一律而斷。盖是非曲直。不可以一毫混淆也。今各處問革污吏、往往辯明、各還職役、起送吏部收選、多有事涉出脫、招情不明、而其原問革緣由通行不招出照參、是何緣由枉問、所以為賍誣出脫之路也。臣每每親自參詳、駁行另問、而又不見回報一二、公法難行、往往如此、致賍官污吏、肆志橫行、合候命下、通行在外撫按按察司衙門、如果本部駁回另問官吏、通行查出、從公問明回報、事無冤枉實跡、亦與辯理、務要原問官員。或徇情。或聽嘱緣由。招內明白聲說。應參奏者參奏。應提問者提問。如有將原問官隱情不行參究。本部具實奏請重治。庶奸濫不敢隱情而刑政昭明矣。

一嚴各部職守之辨、夫列官有等級。出身有資格。此吏部確守　祖宗一定之制。而不可易者也。夫　朝廷授人官職。未有不考試其萟能者。于吏之出身者。專取其理辦文書。書寫行移。本朝之制。民家子弟初在本處納銀充吏。謂之農民、巡按考其刑名行移寫字。刑名者具招詳罪招行也行移者、上下通行文案也、考稱者、照納銀司府州縣令典等項、挨次參充、不中者降參著役、三年役滿、謂之一考、又送巡按御史如前考試、中者陞參、不中者降參、及挨次收參著役三年、謂之二考、又巡按御史考試不稱者黜退、稱者起送吏部、撥各衙門辦事十八箇月、吏部堂上考稱者、依本等陞參、不稱者長行各等、一二三年之上、挨參府部院寺各衛所等衙門當該、又三年役滿到部、謂之三考、本部堂上又行考試招移、中者照本等品級出身、不中者襍職隨大選赴　御前叩頭給與冠帶、又分撥各衙門辦事、謂之官辦、半年滿日、給引回籍省祭、或二十年、或十五六年、行取到京又經守部半年、或一年過期者、又壓選等例、先考中本等者、本部覆考中者、照本等品級選用、不中者選未入流襍職、此該吏部。職掌百六七十年事例也、近年吏典、有隨軍隨工隨邊當該辦事等項。謀求著役。一遇事完、各該衙門徑自申請。聽從各官各吏口告。不分勞逸久近。輒與具奏減免當該省祭官辦考試。是吏部考選之法。本部通不得與聞。未免侵越職掌。各該衙門止知免其當該、不知中間又有聽撥二三年之勞、部考一次、止知免其省祭、不知中間又有守部復考壓選等項、皆不在奏內、而暗將減免盖以本朝用吏等級、如臣前項所陳者、一時不能詳知、止憑官吏口告方便故然耳、凡奉　旨陞職、官員品級巳定。尚由吏部銓註、方纔受職、豈有吏典減免等級選官、不由吏部題請者乎、即今選法壅滯實歷者、守候三十年、不□本等選用、優減不一年即受品官、苦樂頓異、人心不平、見今大工已完、事務已畢、今後隨工隨軍隨邊當該辦事官吏、除三月以下者不開外、果有在工在役久勞之人、該部止將在工在役年月、或當該或辦事月日明白、開具奏候命下之日、本部斟酌勞逸查照節年大工事例、應免當該者、免其當該應免考試者、免其考試應免省祭者、免其省祭、明白其奏定奪以重恩典、以明職掌、大抵在外兩考、俱係納銀、未曾著役一日、即係未曾歷事、不許撥赴隨工隨軍隨邊再希減免、又脫京考、其應免考。止免初考。不免臨選覆考。若巳經奏蒙減免。或復奏出希例圖跟隨巡按監生。本無書辦之勞一槩倣傚。奏要越次除選者。本部嚴行查革改正。在外兩考。止許一次納銀。如此則于　祖宗用吏之法　皇上申明之意。尚存一二。兼以職守。不相侵越。而倖進可杜矣

一革撥吏頂頭之弊、頂首一事近來建言清理即明旨亦諄諄而卒木易除也臣聞欲革弊、先正法法既正、弊自革、今在京各衙門、吏典交代。頂頭銀兩漸至數百兩。屢經奏准。查革重治。往往肆無忌憚。滋稔不改。又人之常情。孰不庇其鄉里孰不庇其親戚黨與多則弊端滋。耳目廣則関節易。若使一司之吏盡用一省之人或六七人或十餘人自然有壞事體巳經松江府吏彭纊開具揭帖到部、極言其事、不謂弊端傳襲謂臣不行禁治、查得各衙門設官分職。皆編地方多少選除。何獨吏典全然不論。此彭??廉所以為不平也。合候通行申明近例吏典頂頭銀兩嚴加革究。違例巧取。同房吏典并私幫說合之人通行從重究問。凡撥吏典人多。至七八人以上司分。每省每處。不得過三人都吏以下。悉從□撥。毋得聽其自行認識先交頂頭然後註撥。則黨與分。公法行。而弊端可革矣皇明經世文編卷之終

皇明經世文編卷之一百三十七終







