袁燮　望东湖五首

澄泓万顷浸冰轮，千尺惊看玉塔新。

满目辉光相照耀，乾坤何处不精神。

袁燮

袁燮　望东湖五首

天上金波印水心，心中波浪亦成金。

小舟荡漾金波里，陡觉广寒宫殿深。

袁燮

袁燮　望东湖五首

世故纷纷赚白头，何如良夜一扁舟。

霜风拂面心神肃，尘虑宁容一发留。

袁燮

袁燮　望东湖五首

五十颓然一秃翁，湖山清兴渺无穷。

扁舟欲学鸱夷字，未有平吴霸越功。

袁燮

袁燮　望东湖五首

世上功名姑置之，微茫心事要深思。

水光月色精神好，长使襟怀似此时。

袁燮

