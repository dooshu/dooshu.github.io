○行廵海道并裨將 【 禁止督船】

提督軍門都御史塗為軍務事、訪得上年南征兵船、各文武官員、輒差旗牌中軍武生舍人丁徤等役坐駕各船、名為督陣報效、所差人役、不能體心、挾勢需求、冐奪功級、甚至占據一船。臨陣不進。任情毀譽。顛倒是非。多用一人則多一人爭功多一船退縮甚為大弊。即今會勦舟師。巳該本院會同鎮道議編、每裨將管把總二員。每把總管哨官四員。每哨官管捕盜四名。節節有制且總鎮統督親征兩院委官隨船紀察。各兵之勇怯功罪。衡鑑莫遁。與上年事體逈異。恐各衙門。仍襲舊套。差人督船。復蹈前弊。合行禁止。為此牌仰廵海道、即行三營裨將、轉行本部把總哨官補盜、　體遵照、但係原派本船哨隊兵夫丁役有名在冊者。聽其在船協力殺賊報功。此外若有各衙門差人名為督陣報效等項名色。俱即發回。不許一人在船生事。若總哨捕盜違令容留、查出重究革役、各差人等縱有斬獲之功。船冊無名。亦不准錄。

