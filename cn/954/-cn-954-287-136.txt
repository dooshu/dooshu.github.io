陈与义　火后借居君子亭书事四绝呈粹翁

天公恶剧逐番新，赖是今年有主人。

君子亭中眠白昼，燕公楼上步青春。

陈与义

陈与义　火后借居君子亭书事四绝呈粹翁

祝融回禄意佳哉，挽我梅花树下来。

一夜东风不知惜，月明满树十分开。

陈与义

陈与义　火后借居君子亭书事四绝呈粹翁

斫竹和梢编作篱，微风如在竹林时。

无人来访庞居士，晚日疏阴光陆离。

陈与义

陈与义　火后借居君子亭书事四绝呈粹翁

入山从此不须深，君子亭中人不寻。

青竹短篱园昼静，梅花两树照春阴。

陈与义

