陈师道　寒夜

闭户风将雨，通宵浪打头。

若为中夕听，复作别时愁。

宿雁鸣渔火，村舂急暗投。

不应田二顷，能使寸心休。

陈师道

陈师道　寒夜

一夜风澎浪，中宵月脱云。

到窗资少睡，远响倦多闻。

星火远相乱，江山气不分。

早鸡先得便，断雁屡鸣群。

陈师道

陈师道　寒夜

留滞常思动，艰虞鄐悔来。

寒灯挑不焰，残火拨成灰。

冻水滴还歇，风帘掩复开。

孰知文有忌，情至自生哀。

陈师道

