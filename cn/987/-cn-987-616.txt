苏轼　归宜兴，留题竹西寺三首

十年归梦寄西风，此去真为田舍翁。

剩觅蜀冈新井水，要携乡味过江东。

苏轼

苏轼　归宜兴，留题竹西寺三首

道人劝饮鸡苏水，童子能煎莺粟汤。

暂借藤庆与瓦枕，莫教辜负竹风凉。

苏轼

苏轼　归宜兴，留题竹西寺三首

此生已觉都无事，今岁仍逢大有年。

山寺归来闻好语，野花啼鸟亦欣然。

苏轼

