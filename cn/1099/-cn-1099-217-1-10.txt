○會題處置南京叛軍疏 【 南京叛軍】

兵科抄出南京兵部等衙門尚書等官張□等、所載南都兵變事甚詳故存之題近緣南京戶部扣減月糧、五營兵眾一時並起、攻圍督儲公署、將侍即黃懋官、追逼越墻、頓跌昏死、拖入大中街、懸屍橋坊、備極慘辱、又將本官故妻破棺出屍、所有家財、刼掠蕩盡、彼事起倉卒、只得委曲撫處、緣各兵原無叛心、秪十數兇徒、乘見眾怨、誘脅至此、當即解散、即巳各隨營伍操習如常、而首事姦人、自知罪重、乃復招誘徒黨、或謀於野肆、或飲於神祠、倡為洗營之訛、圖行走海之計、以致人情危懼、洶洶動搖臣謀同本部右侍即李遂、訪據坐營華恩把總張勳等開報首惡周山等、參互無枉、乃先期出給各軍安家小票、文各一張、隨於三月十六日部勒戒嚴、行各營把總分投捕獲周山蔡忠劉鑾滕彪顧山陳官三鄭計孫鮑惠褚號金嚴甫張玉馬紀繆鑾劉華夏鐸李伸李文昇祝昶朱受兒謝學及先獲今故錢周江伏住江甫蔣貴葛貴等二十五名、并未獲天名唐四兒、臣等會同內外守備鞫審無詞、隨行給示榜開各惡姓名、即有脫漏、俱不查究、大抵事干人眾、寧有遺奸、不敢濫及、要以杜其轉攀之口、而安其反側之心耳、再照前項兇逆、雖釁起於積怨。委過于激成則事局易結此亦從來積弊矣而事緣於激成然各軍叨蒙　國家厚養、垂二百年、承平日久、曾無征戍之勞、即使支放愆期、亦不過有司出納之吝、乃敢於白畫大都之中戕害大臣、逼脅府部、重傷　國體、厚負　天恩、但原其初心、止因饑年艱窘、讐害所司本無他意、不有重創何以正法、不有大赦、何以安人、伏望　皇上早　賜處分、以釋疑懼、此輩茍有人心。感蒙生全之　恩當益效死之報矣。等因奉　聖旨兵部看了來說、臣等看得南京營兵。本以烏合。原非虎旅豐儲部覆數語尚有斟酌坐食受　朝廷養育之恩。沃土安居。無邊陲征戍之苦。不能感奮效忠。外淨倭氛。乃敢於白晝大都之中。脫巾羣譟。戕辱部臣。據城勾虜。雖少異雲朔之兇。越貨傷人。實不減甘凉之變。律以無將之戒。即便通行誅夷。亦不為過。仰蒙　聖皇在上、好生之心、乾坤合德、燭微之智、日月同明、憫其無知、止欲擒其首惡。開其自新遂盡赦其脅從、至仁大義、招揭無遣、隨令渠魁相繼就縳、一時根本之地、倏爾輯寧、四方觀望之情、居然消弭、地方幸甚、臣等幸甚、

皇明經世文編卷之二百十七終







