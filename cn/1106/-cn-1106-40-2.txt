○雷塘祷雨文

（公集有《弟宗直殡志》，谓元和十年十月，公至柳州数日，同其弟宗直谒雨雷塘，故有此文。或载之于韩《集》，非是。事见志中。）

惟神之居，为坎为雷，（坎，北方。震，东方。雷，即震也。震为雷。）专此二象。（一作“状”。）宅于岩隈。风马云车，（“马”，一作“”。）肃焉徘徊，（“焉”，一作“然”。）能泽地产，（“泽”，润泽也。《周礼》：以地产作阴德。泽，一作“宅”。）以祛人灾。（“祛”，一作“扌失”。）神惟智知，（一作“诚为致敬”。）我以诚往。（“我”，一作“敬”。）钦兹有灵，爰以庙飨。（“飨”，一作“享”。一本，“神惟智知”二句在此下。）苟失其应，人将安仰？（“将”。一作“神”。）岁既旱，（，音罕，又音汉，乾也。）害兹生长，敢用昭告，期于兮。（兮，犹冥漠也。《说文》：知声虫。兮，黑乙切。又许讫切。，音享。）某自朝受命，（“朝”，一作“从”。）临兹裔壤。莅政方初，（或作“一方”。）庶无淫枉。廉洁自持，忠信是仗。（“是”，一作“犹”。）苟有获戾，神其可罔！擢擢嘉生，（嘉生，见上注。）惟天之养。岂使粢盛，夷于草莽！腾波通气，（《易》：山泽通气。）出地奋响。（《易》：雷出地奋豫。）钦若成功，（“成”，一作“神”。）惟神是奖。

