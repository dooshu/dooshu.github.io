【赋席】

〖文士传曰：张敦子纯与张俨及异俱童少。往见骠骑将军朱据。据闻三人才名。欲试之。告曰：老鄙相闻。饥渴其矣。夫騕褭以迅遽为功。鹰准以轻疾为妙。其为吾各赋一物。然后乃坐。俨乃赋犬曰云云。纯赋席曰云云。异赋弩曰云云。三人各随其目所见而赋之。皆成而后坐。据大欢悦。〗

席为冬设。簟为夏施。揖让而坐。君子攸宜。（○《三国志》朱异传注。《类聚》六十九。《初学记》十七、二十五。《御览》三百八十五。《诗纪》二十。）

