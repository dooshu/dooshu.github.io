赵崇鉹　壁间韵

雨又入帘风又斜，东风吹客客思家。

浣纱西去谁家子，青绢围裙插杏花。

赵崇鉹

赵崇鉹　壁间韵

山月溪风两自由，紫兰绿桂等离忧。

狂歌郁郁成何事，一片夕阳芦荻秋。

赵崇鉹

赵崇鉹　壁间韵

海棠开尽故清寒，漠漠梨花暮色闲。

酒满绿樽愁满酒，醉凭枕障认巫山。

赵崇鉹

赵崇鉹　壁间韵

半髧婵娟垂两鸦，惊潮微隐宝簪斜。

客愁政自游丝乱，莫戴钗头百结花。

赵崇鉹

