○答郜文川督府 【 互市】

互市之權、我與虜共之者、一低一昂。勢居然也。惟彼方挾其重以要我。我怵于其挾而急與之講。則彼得勢而益昂矣惟不有其挾。而亦不受其要。彼以急來。我以緩應。曠日持久。彼計滋窮。勢必自折。翁處卜酋得其術矣、來貢者進。不來者不強。貢市愆期于邊事有何損益而邊臣欲爭之以息在內者之口耳此云期先後不較亦制虜之權也馬好惡期先後。悉置不較。若是則我乃益緩。彼乃益急。宜其遷要挾之謀。為就講之說也。卜酋既下。諸酋畢來。此所謂以拒之之法招之耳。且莊酋認罰、又巳有端、套虜聯翩而下、功何偉也、顒佇顒佇、

