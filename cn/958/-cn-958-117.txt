文同　官舍春日书怀

自趋戎幙佐韐橐，四见新阴发旧柯。

学饮不成欢意少，好吟无倦苦心多。

无伤池柳风图甚，泣破庭兰雨奈何。

敢对青春叹留滞，且须开口更狂歌。

文同

文同　官舍春日书怀

琵琶泉水碧溶溶，又见春归玉柱峰。

欢绪已兰羞老大，交期将近懒游从。

杏开暖萼融红蠟，柳放晴花拆白茸。

赋得上林佳景尽，不知谁为荐临邛。

文同

