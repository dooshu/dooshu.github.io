◇求才诏（景和元年八月）

昔凝神伫逸，溪赞道，湛虑思才，傅岩毗化。朕位御三极，风澄万宇，资电断，正卯斯戮。思所以仰宣遗烈，俯弘景祚，每结梦庖鼎，瞻言板筑，有劬日昃，无忘昧旦。可甄访郡国，招聘闾部，其有孝性忠节，幽居遁栖，信诚义行，廉正表俗，文敏博识，干事治民，务加旌举，随才引擢。庶官克顺，彝伦咸叙。主者精加详括，称朕意焉。（《宋书·前废帝纪》。）

