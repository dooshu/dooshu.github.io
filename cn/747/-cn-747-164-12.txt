○谏於宣政殿会百官命妇疏

臣以为前殿正寝，非命妇宴会之地；象阙路门，非倡优进御之所。望诏命妇会於别殿，九部伎自东西门入。散乐一色，伏望停省。若於三殿别所，自可备极思和。微臣庸蔽，不闲典则，参预礼司，轻陈狂瞽。

刘允济

允济，洛州巩人。弱冠举本州进士，累除著作佐郎，迁左史兼直宏文馆，长安中拜凤阁舍人。中兴初，坐与张易之款狎左授青州刺史。

