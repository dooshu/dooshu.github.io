○送東崖崔先生陟山東大參序 【 關中屯政】

自夫兵農岐二、農始饟兵、而徵輓繹騷、閭閻坐困、至漢始元初。屯田張掖郡而趙充國之在金城。最有成效。古今言屯田者咸稱之。我國家兵制與屯政並立。內開衛府。外設邊戍。咸授以田。戰則荷戈。休則秉耜。使農不厭兵。兵不坐食。法至善也。百六十年以來。浸浸廢壞。無論中原。即河西數千里之地。古張掖金城之故塞也。羌胡雜處戍守為急。屯田之務。大不如昔豈其地力異邪。葢充國以方隆之漢。制垂盡之先零。國初兵力強盛羌胡遠徙其為之也暇而無敢害其成者。故耕卒相保。迄於有秋。今之時能若彼哉。田作方出。屯事未收殺掠巳至得不償費則屯者少矣殺掠四至。禾黍未登。塲。而馳突蹂踐。得不償費如之何其可耕也矧夫疆圉不守。阡陌淪陷。兵籍日虗。屯田寡額。膏腴勢據。版策莫稽。叢奸積弊。又紛紛然出矣故今議屯田者視昔時為最難實天下之大計。而謀國者之先憂也嘉靖初　朝廷議欲修復之乃遣專臣遴才望、而崔子自重慶守遷陜西憲副以行、命下之日、君子曰、是人也廉而明。毅而有執。惠而和。屯政其興乎。葢皆徵之平生矣、崔子至西、咸如其言、首以屯之廢。惟戎馬是害。而害之莫遏。惟備之弛也。為之築城堡。增戍卒。剪荊棘。通道路。繕官室。具田器俾耕者有居居者有備又為之正經界以息爭。浚溝洫以備旱。抑貪併以伸法。定賦額以贍用。興利剔蠹。靡有遺策。於是土地闢。田野治。耕者成聚。嘉禾繁碩。沙磧之區。兵食攸賴。觀風者上其績、　天子嘉之、慶以金帛、爰擢山東大參、行之曰、憲長方山劉子、以別言見屬、某也不佞、亦復何言、竊聞君子之論矣、夫山東齊魯之鉅藩、大參旬宣之重寄也。是故百司望風、庶民瞻德、激頑警懦、為世之則廉克田賦之計。錢穀之司。訟獄蝟興。出納川至。細入秋毫。紛如繭絲。百弊藏於吏胥。萬端集於簿牒明克豪強廉并。姦巧撓法。狥時者不返。屯膏者不流毅。而有執克上賦日苛。民隱日急。徭役不均。寇賊不息。禮教闇而不修。風俗漓而不惠而和克山東之民。其庶幾乎。夫以崔子才。敭歷之久、行且入秉樞要、坐論治理、執是四者、可以經綸天下而奚有於一方也、君子之論、又將徵之於他日云、

