○倭寇論

禦海之筞。有言其可行者、有言其不可行者、將以何者為定乎、曾嘗親至海上而知之、向來定海奉象一帶貧民以海為生。盪小舟至陳錢下八山取殼肉紫菜者。不啻萬計。每歲倭舶入寇五島開洋。東北風五六晝夜至陳錢下八。分舟?宗以犯閩浙直隸此輩恒先遇之。有被殺者。有被擄為鄉導者。因此諸山曠遠蕭條無居民守禦。賊得以深入。總督胡公與趙工尚之議所由建也、國初以來、從來無人發此、自二公上疏之後、罔不羡其卓識、然事理雖長而未經試練嗣後將官遵而行之、始覺其間有不便者。何也、離內地太遠、聲援不及。接濟不便。風潮有順逆。舟?定舶有便否。蛟龍之驚。觸礁之險。設伏擊刺之難。將官之命危于累卵。無惑乎其爭執為難行也。然自禦海洋之法立。而倭至必預知。為備亦甚易。非若乙卯以前倭船至岸。人猶未覺其為寇也。苟因將官之不欲、而遂巳之、是因咽而廢食也、烏可哉如愚見哨賊于遠洋而不常厥居擊賊于近洋而勿使近岸是之謂善體二公立法之意而悠久可行矣

