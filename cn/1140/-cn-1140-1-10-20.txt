故宁国郡守金公太阿像赞

公於学为名儒於行谊为善士於守宛陵为良二千石皎然其不滓者玉韫渊渟清标之独立蔼乎其可亲者霁日春风和气之洋溢盖尝於谢公之北楼辟高斋为讲席收先大父於逢掖之中而与之朝夕今公去已数世我宁人之俎豆歌思者如一日矧余小子望公之光仪交公之子孙能不瞻拜涕流感怆乎今昔

附记　西华数经兵火公像藏於家者已失去而我宁郡五贤祠貌公木像独存岁时俎豆不坠今公之三世孙国香来谒公祠摹像以归忆公守郡时讲学高斋与先大父允升公为布衣交欢好无间故附及之

