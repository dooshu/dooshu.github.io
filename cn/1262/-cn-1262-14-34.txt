土神阴谴：

吾宁石井村某怙讼，寓杭城十三弯巷，醉而溲土神祠前，已悔而礼谢。及讼胜，赛饭而酣，谓「神费我，爇一札于炉，当诉汝城隍庙」，盖戏也。夜梦神曰：「汝自亵自禳，于我何预？即诉于城隍可也。汝狂悖，关公行挞汝二十矣。」明日惧不出，晚巷见辇上人传呼，过者避入酒肆，所悬牌适触之堕辇上。怒之，逮酒家，误及某，挞二十。则通判关世教也。



