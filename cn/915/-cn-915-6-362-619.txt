○为虞领军张道顺文



盖闻骊龙之珠，必沈紫泉之里，垂天之翼，必翔青冥之表。窃见处士吴国张道顺，天挺圭璋，明达清秀，下笔掩龙之文，发言吐谈天之藻，慕西道之阳生，希北巷之颜回，若得清水淬其锋，越砥敛其锷，必腾跃天路，出观圣世。（《御览》六百三十二）

孔恢

恢，咸和初为句容令，升平中为太常博士，太和未为祠部郎。



