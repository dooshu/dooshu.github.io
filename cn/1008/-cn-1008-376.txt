赵蕃　从莫万安觅柑子并以玉山沙药合寄之六言三首

忆过万安连郭，家家碧树团栾。

想见如今霜后，摘来可口甘酸。

赵蕃

赵蕃　从莫万安觅柑子并以玉山沙药合寄之六言三首

我识令君人物，传柑合侍清都。

寂寞当思林下，有时病渴犹须。

赵蕃

赵蕃　从莫万安觅柑子并以玉山沙药合寄之六言三首

世态多随燥湿，物情大费堤防。

遗以药筒如截，取其勿败甘香。

赵蕃

