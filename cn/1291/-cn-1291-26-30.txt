【巫山高】

巫山高。高以大。淮水深。难以逝。我欲东归。害梁不为。我集无高曳。水何梁。汤汤回回。临水远望。泣下沾衣。远道之人心思归。谓之何。

（〇《宋书》乐志。《乐府诗集》十六。广《文选》十二。《诗纪》五。〇逯案。害梁不为。害者。曷之借字。《汉书》翟方进传。予害敢不於身抚祖宗之所受大命。是其比。我集无高曳。集高曳为济篙栧之借字。）

