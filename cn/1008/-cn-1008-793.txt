赵蕃　寄李舒州二首

剩欲寄书兼寄诗，病余殊觉不能支。

西山南浦风前恨，皖水灊山天外思。

四海旧知宁我识，百年深契舍公谁。

自违门第秋重老，华发萧萧异别时。

赵蕃

赵蕃　寄李舒州二首

剩欲题诗诗不成，遣人空复附书行。

言边讵止寒温事，纸上胡能底里倾。

以我向公深有托，知公天我未忘情。

扶持未可言门户，老大相看只弟兄。

赵蕃

