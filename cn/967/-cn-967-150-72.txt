李昴英　送广东宪陈均二首

十五年间再绣衣，幡然一出浩然归。

囹空但欲全人命，纲打谁能避祸避。

壬巧交攻邪害正，丁铁奏免是成非。

离亭父老遮如堵，莫驻春江去棹飞。

李昴英

李昴英　送广东宪陈均二首

我如越雪致狺狺，此事牵连亦到君。

久矣浮名等蛮触，付之公论定犹薰。

四知谁不推杨震，三已何曾损子文。

甚欲一行陪祖帐，万山遥隔几重云。

李昴英

