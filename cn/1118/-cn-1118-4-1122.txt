【水监】


（宋）都水监省称。宋前期，由三司河渠案领水利修治事。仁宗嘉祐三年（1058），因治理黄河需要，专设都水监，由判都水监事掌领。元丰正名，罢判监，而置都水使者。清徐松《宋会要辑稿·职官》一六之三：“国朝初隶三司河渠案，后领于水监，本司无所掌。元丰改制后，员外郎始实行本司事。”同前书一六之二：“凡虞衡之政令，皆归三司河渠案，后领于都水监，本司无所掌。元丰改制，员外郎始实行本司事。”《宋史·职官志》五《都水监》：“旧隶三司河渠案，嘉祐三年，始专置监以领之。判监事一人，以员外郎以上充。元丰正名，置使者一人，丞二人，主簿一人。使者掌中外川泽、河渠、津梁、堤堰疏凿浚治之事。”





