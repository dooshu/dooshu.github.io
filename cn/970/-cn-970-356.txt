刘子翚　题王岩起乐斋三首

数丛修竹拥斋居，兴味翛然乐有余。

午枕睡酣窗寂寂，清风来去自翻书。

刘子翚

刘子翚　题王岩起乐斋三首

怪底愁端生不已，劳心逐事事无穷。

陶然一点冲融趣，只在清虚淡泊中。

刘子翚

刘子翚　题王岩起乐斋三首

我亦云根结小房，年来与世略相忘。

定知可蜕纷华事，不及弦歌气味长。

刘子翚

