孙吴会


吴会字楚望，淮安人，居京口。端平二年（1235）进士。宝祐间，沿江制置使参议。景定五年（1264），以朝请郎知常州。自号霁窗，晚年更号牧隋翁。诗文豪健。有煮石吟稿若干卷，不传。

摸鱼儿

题甘露寺多景楼

八窗空、展宽秋影，长江流入尊俎。天围绀碧低群岫，斜日去鸿堪数。沉别浦。但目断、烟芜莽苍连平楚。晨钟暮鼓。算触景多愁，关人底事，倚槛听鸣橹。

英雄恨，赢得名存北府。寄奴今寄何所。西风依旧潮来去，山海颉颃吞吐。霜月古。直耐冷、相随燕我瑶芝圃。掀髯起舞。看羱伏苍苔，龙吟翠葆，天籁奏韶舞。







