【梁末童谣】

〖南史曰：梁末有童谣。及王僧辩灭。说者以为僧辩本乘巴马。以击侯景。马上郎。王字也。尘谓陈也。江东谓□羊角为皂荚。隋氏姓杨。杨。羊也。言陈终灭於隋也。〗

可怜巴马子。一日行千里。不见马上郎。但有（《御览》作只见。）黄尘起。黄尘污人衣。皂荚相料理。（○南史陈本纪赞。《乐府诗集》八十九。《诗纪》九十七。又《御览》九百六十引起、理二韵。）

