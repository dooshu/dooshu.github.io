◇安公失译经录

校安公旧录，其经有译名，则继录上卷，无译名者，则条目于下寻安录。自修行本起，讫于和达，凡一百有三十四经，莫详其人。又关凉二录，并阙译名。今总而次，列入失源之部，安录诚佳，颇恨太简，注目经名，撮题两字。且不列卷数，行间相接，後人传写，名部混糅。且朱点为标，朱灭则乱，循空追求，困于难了，斯亦之一玷也，且众录杂经，包集逸异，名多复重，迭相散紊。今悉更删整，标定卷部，使名实有分，寻览无惑焉。（同上）

