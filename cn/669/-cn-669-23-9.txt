126　紼謳所生之義


紼謳所生，必於斥苦。【原注】司馬彪曰：「斥，疏緩也。苦，用力也。引紼所以有謳歌者，爲人用力不齊，故促急之也。」

【全云】原注是正文。

【集證】引見世説任誕門注。

【元圻案】世説注引司馬彪注「斥，疏緩也」之上有「紼，引柩索也」五字。〇酉陽雜俎砭誤引司馬彪注曰：「紼，引柩索。謳，挽歌。斥，疏緩。苦，急促。言引紼謳者，爲人用力也。」與世説注所引不同。





