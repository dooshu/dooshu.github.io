答蒋大鸿

昨夜鄱湖风浪起飞出江南一双鲤美人寄我歌曲长緜緜远道九回肠生未相逢苦相忆置书三叹谁能忘跋扈词塲殊不少可怜难得心期好侧闻意气略时辈论交执义非草草十年不肉亦不妻南游江楚东会稽寻山自具客儿癖挥策直蹋青云梯餐霞弄日絶壁外碧萝琪树千峯低栖迟爱作陵阳客手自钞书动盈尺登我溪上阁坐看敬亭山把杯半醉叫李白谢公楼畔时往还我欲因之附归梦枫林踯躅摧心顔

