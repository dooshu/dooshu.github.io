无名氏　题旌忠亭

转战谯门日再晡，空拳犹自把戈鈇。

身垂虎口方安坐，命弃鸿毛更疾呼。

柱下杲卿存断节，裦间杵臼得遗孤。

可怜三尺英雄气，不愧山西士大夫。

贼壮兵孤众胆惊，忠臣此日见专城。

负君罪大宁如死，守土诚坚不问生。

报国寸心无自愧，呼天浩气几时平。

潺湲多少英雄泪，千古封江不断声。

无名氏

