【唐智乘寺碑〈咸享四年〉】

右《智乘寺禅院碑》者，唐郑惠王所作也。惠王名元懿，高祖第十三子也。有子十人，列于碑后，而第五子乐陵公阙其名。按《唐书·宗室世系表》，乐陵公名球，不知何为独阙也。今《唐书》年表以嗣王敬为敬，乐平公为乐安公，新平公遂为遂，三者皆史家之失，当以碑为正。世系、谱牒岁久传失，尤难考正，而碑碣皆当时所刻，理不得差。故《集古》所录于前人世次，是正颇多也。治平元年清明前一日书。

