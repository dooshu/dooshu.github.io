○谏罢丰州书

丰州控河遏贼，实为襟带。自秦汉以来，列为郡县，田畴良美，尤宜耕牧。隋季丧乱，不能坚守，乃迁徙百姓，就宁庆二州，致使戎羯交侵，乃以灵夏为边界。贞观之末，始募人以实之，西北一隅，方得宁谧。今若废弃，则河傍之地，复为贼有，灵夏等州，人不安业，非国家之利也。

韦展

展，杜陵人，官少府监主簿。

