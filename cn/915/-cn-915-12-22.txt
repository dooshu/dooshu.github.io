◎卢潜

潜，范阳涿人，魏散骑常侍元明从子，魏末为贺拔胜开府行参军，补侍御史，文襄引为大将军西合祭酒，转中外府中兵参军，天保初除中书舍人左民部郎中，出为清河王岳行台郎，还迁中书侍郎，历黄门侍郎、魏郡丞、司州别驾，江州刺史，扬州道行台左丞，加散骑常侍，除行台尚书仪同三司，河清中除扬州刺史，武平中徵为五兵尚书，寻复为扬州道行台尚书，为陈将吴明彻所擒，寻死，赠开府仪同三司尚书右仆射兖州刺史。

