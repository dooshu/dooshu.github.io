【过旧宫诗】

〖北周《书》曰：二年九月丁未。行幸同州故宅。赋诗。〗

玉烛调秋气。金舆历旧宫。还如过白水。更似入新丰。秋（北《周书》作霜。）潭渍（《初学记》或作清。万花谷作清。）晚菊。寒井落疏桐。举杯延故老。今（《周书》作令。文苑同。《初学记》或同。）闻歌大风。（○北《周书》明帝纪。《类聚》六十二。《初学记》十三、二十四。文苑英华百七十四。《御览》五百九十一。万花谷後二十三。《诗纪》百十二。）

