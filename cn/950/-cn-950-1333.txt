杨万里　七字谢绍兴帅丘宗卿惠杨梅二首

梅出稽山世少双，情知风味胜他杨。

玉肌半醉红生粟，墨晕微深染紫裳。

火齐堆盘珠径寸，醴泉绕齿柘为浆。

故人解寄吾家果，未变蓬莱阁下香。

杨万里

杨万里　七字谢绍兴帅丘宗卿惠杨梅二首

越绝诸杨盛一时，与侬瓜葛不曾知。

老夫自笑吾襄矣，此客何从梦见之。

也解过江寻德祖，政缘作尹是丘迟。

渠伊不是南村泒，未分先驱事荔支。

杨万里

