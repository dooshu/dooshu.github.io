姜特立　代陈公实上通守王刚父四首

我识通川守，人才世所稀。

金陵传正印，叶县悟圆机。

国论曾三接，边城且一麾。

从今雌甲子，洗眼看雄飞。

姜特立

姜特立　代陈公实上通守王刚父四首

戍解淮山月，波平瀚海秋。

主忧销北顾，宾宴接南楼。

自愧成村叟，无因接胜流。

铃斋听客雁，应念稻粱谋。

姜特立

姜特立　代陈公实上通守王刚父四首

淮上津程远，山阴信息稀。

有尘生晓甑，无帛寒机。

稚子莫垂泣，故人今把麾。

岁阑归意速，目断雁南飞。

姜特立

姜特立　代陈公实上通守王刚父四首

洗甲通盟乒，同庚缓带秋。

边声寒卧鼓，海色静明楼。

冉冉岁云莫，栖栖诗者流。

不才同社栎，一饮愧身谋。

姜特立

