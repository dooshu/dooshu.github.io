陶梦桂　平塘三首次子辉韵

归来荒却旧田园，手自诛锄又一番。

江上清风终耐久，依然和月到柴门。

陶梦桂

陶梦桂　平塘三首次子辉韵

秋水清明镜不如，含羞照影独红蕖。

莫因风冷嫌衣破，容我傍边看戏鱼。

陶梦桂

陶梦桂　平塘三首次子辉韵

平筑三塘共一园，个中宜著老癯仙。

随缘妆点非难事，粗果闲花不值钱。

陶梦桂

