【康衢谣】

〖《诗纪》云。一作康衢歌。

《列子》曰：尧治天下五十年。不知天下治与。不治与。愿戴己与。乃微服游於康衢。闻儿童谣云云。尧喜。问曰：谁教尔为此言。童儿曰：闻之大夫。大夫曰：古诗也。〗

立我□（《类聚》作蒸。《御览》同。）民。莫匪尔极。不识不知。顺帝之则。（○《列子》仲尼篇。《类聚》十九、五十六。《御览》四百六十五、五百八十六。《乐府诗集》八十八。《诗纪前集》三。）

