148　趙簡子田獵得士事


趙簡子出田，鄭龍爲右。有一野人，簡子曰：「龍下射彼，使無驚吾馬。」三命鄭龍，鄭龍不對。簡子怒。鄭龍曰：「昔吾先君伐衞克曹，退爲踐土之盟，不戮一人。吾案：「吾」當作「君」。今一朝田〔一〕，而曰『必爲我殺人』，是虎狼殺人，故將救之。」簡子愀然曰：「不愛其身以活人者，可無從乎？」還車輟田，曰：「人之田也得獸，今吾田也得士。」

【集證】引見御覽四百五十七人事部。

【元圻案】今本御覽作：「鄭龍曰：『昔踐土之盟，不戮一人。虎狼殺人，固將殺之。』簡子還車輟田，曰：『今吾田也得士。』」文多缺誤。

〔一〕「吾」，清嘉慶本作「君」。





