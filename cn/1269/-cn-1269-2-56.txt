守：阴守户，阳守门，物莫相干

初一：闭朋牖，守元有。。测曰：闭朋牖，善持有也。

次二：迷自守，不如一之有。。测曰：迷自守，冲无所以也。

次三：无丧无得，往来默默。。测曰：无丧无得，守厥故也。

次四：象艮有守。。测曰：象艮之守，廉无个也。

次五：守中以和，要侯贞。。测曰：守中以和，侯之素也。

次六：车案轫，圭璧尘。测曰：车案轫，不接邻也。

次七：群阳不守，男子之贞。。测曰：群阳不守，守贞信也。

次八：臼无杵，其碓举。天阴不雨，白日毁暑。。测曰：臼无杵，其守贫也。

次九：舆荼有守，辞于卢首，不殆。。测曰：舆荼有守，故愈新也。

