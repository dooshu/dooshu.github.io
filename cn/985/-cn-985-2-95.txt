宋伯仁　梅花喜神谱　烂熳二十八枝

尘匣启菱花，丑妍无不识。

羞杀几英雄，霜髯太煎逼。

宋伯仁

宋伯仁　梅花喜神谱　烂熳二十八枝

谁叹月娟娟，霜天闲却手。

醉者未能醒，不必重斟酒。

宋伯仁

宋伯仁　梅花喜神谱　烂熳二十八枝

兖鷩毳杀元，君尊十二旒。

璪取玉以文，五采宗成周。

宋伯仁

宋伯仁　梅花喜神谱　烂熳二十八枝

秀铁压肩寒，中原思未报。

何日报边尘，别裹朝天帽。

宋伯仁

宋伯仁　梅花喜神谱　烂熳二十八枝

汉帝欲成仙，王母从天下。

结实动千年，三偷尤可诧。

宋伯仁

宋伯仁　梅花喜神谱　烂熳二十八枝

缯壳烂缃枝，夏果收新绿。

玉真望甘鲜，不管邮兵哭。

宋伯仁

宋伯仁　梅花喜神谱　烂熳二十八枝

览辉千仞高，君子思在治。

朝阳如不鸣，敢言当自愧。

宋伯仁

宋伯仁　梅花喜神谱　烂熳二十八枝

经纬出天机，画檐斜挂箅。

可惜巧於蚕，无补人间世。

宋伯仁

宋伯仁　梅花喜神谱　烂熳二十八枝

舣艇白鸥边，寒雨敲青箬。

骇浪不回头，方识江湖乐。

宋伯仁

宋伯仁　梅花喜神谱　烂熳二十八枝

八珍风味清，藜肠岂曾识。

堪嗤尝脔人，欲与鱼兼得。

宋伯仁

宋伯仁　梅花喜神谱　烂熳二十八枝

花香专引蝶，非蝶亦飞来。

顾影不知耻，良为贪者哀。

宋伯仁

宋伯仁　梅花喜神谱　烂熳二十八枝

足下一封书，子卿归自虏。

虽曰诳单于，孤忠传万古。

宋伯仁

宋伯仁　梅花喜神谱　烂熳二十八枝

十鑽无遗策，宁免刳肠忧。

何如隐莲叶，千岁成仙游。

宋伯仁

宋伯仁　梅花喜神谱　烂熳二十八枝

苍生望云霓，难作池中物。

孔明卧隆中，天子势亦仙。

宋伯仁

宋伯仁　梅花喜神谱　烂熳二十八枝

三拍羽翎寒，风雨不改度。

起舞何人斯，男儿当自寤。

宋伯仁

宋伯仁　梅花喜神谱　烂熳二十八枝

赤壁梦醒时，雨洒玄裳湿。

声欲闻于天，故向松梢立。

宋伯仁

宋伯仁　梅花喜神谱　烂熳二十八枝

新绿小池沼，田田浮翠钱。

雨中珠万颗，巧妇其能穿。

宋伯仁

宋伯仁　梅花喜神谱　烂熳二十八枝

世久无渊明，黄花为谁好。

青女自凌威，寒香未容老。

宋伯仁

宋伯仁　梅花喜神谱　烂熳二十八枝

点异二三子，铿尔舍而作。

江上数峰青，湘灵徒寂寞。

宋伯仁

宋伯仁　梅花喜神谱　烂熳二十八枝

冬冬和歌管，蒉桴无复存。

堪笑不知量，以布过雷门。

宋伯仁

宋伯仁　梅花喜神谱　烂熳二十八枝

紫陌暖风细，露房山更深。

蜜甜不知味，万花空损心。

宋伯仁

宋伯仁　梅花喜神谱　烂熳二十八枝

东风开绣帘，且向花梢立。

主人忘旧交，万花空损心。

宋伯仁

宋伯仁　梅花喜神谱　烂熳二十八枝

雪羽卧晴沙，渔人无可虑。

机事亦难忘，不知且飞去。

宋伯仁

宋伯仁　梅花喜神谱　烂熳二十八枝

很禽忘所俦，翻身拿鸟雀。

羽毛同所天，何夺强凌弱。

宋伯仁

宋伯仁　梅花喜神谱　烂熳二十八枝

世道多巇{左山右虚}，进趋思退却。

一步一回头，庶无轻失脚。

宋伯仁

宋伯仁　梅花喜神谱　烂熳二十八枝

粉黛巧妆施，菱花还自照。

底事不争妍，又恐西施笑。

宋伯仁

宋伯仁　梅花喜神谱　烂熳二十八枝

万里收纤云，一钩悬碧落。

缺圆无定时，人间几愁乐。

宋伯仁

