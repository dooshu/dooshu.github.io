○與按院王又池議將書 【 南路防勦】

此書為擒劇賊曾一本而集者曾一本□患於閩廣台兵討之兩廣總督為劉公燾閩撫則塗公也廣之總鎮為俞大猷為郭成而閩之大帥為李錫擒曾一本者廣之參將王詔也

秋汛事勢、大約預卜、不過如此、但近得南路所報、廣中消息曾賊巳乘間焚劫廣中關郊、復舟?羲舟潮之河渡門、切近林賊巢穴、雖聲言要攻林賊其後林竟不與曾同惡官兵亦□勿誅然賊計頗狡兩虎自鬪。彼必不落此套。縱使是真則必無俱生之勢當有伺隙而流突者。又况假道之謀。尤不可不過為之防也。大抵兩賊若合。則船眾黨多。此方亦不得不集船聚兵以伐謀。昨擬立蔣伯清為副將、昭參遊體統總統五寨兵船專為南路防勦之計、又慮烽火為閩中上游、小埕為省城門戶、議留烽火一寨兵船、益以商漁船隻為守、而南路則行海道照依會題事例、亦集商漁船隻。以助官船之勢。其間發兵發器發火藥并支糧、各項一一細碎事宜生巳一一有行、不及一一請教、謬妄施行、不知稍合機宜否、臺下弘材妙略、幸俯念同舟之誼、不吝見教、以啟顓愚、生謹當一一遵奉也、兵防之計、貴在神速、間有行令司道郡邑將領、一面便宜、一面照例通詳兩院者、想臺下自能為地方體諒也、蔣伯清台人海上老將。舊日譚二華公曾薦其橫戈立馬。有萬夫不當之勇。此次建寧二都司缺、必其人矣、今以副將名目、令以參遊都司體統總領南防、正為相應、不知臺下以為何如、

