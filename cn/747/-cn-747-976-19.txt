○对孔目判

〈得诸司长官，初上皆孔目。所由不送，依问已付散官，遂被遗失。〉

百揆分曹，六官咸事，由来区别，各有司存。旋降丝纶，遽覃簪绂，令首正长，实繁有徒。众务条流，须施孔目，凭之以提纲纪，藉之以恤玑衡。爰洎有时，彰乎无替，所由自宜遵奉，所阙须有科绳。散官非受纳之人，小吏是施行之辈，苟乖其事，盍於辜。恭视事端，方取诮於周客；敬寻失状，欲何黜於尧封？据律不见本条，论情有亏《通典》，请归司败，以正刑书。

