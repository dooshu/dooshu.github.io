刘兼　秋夕书怀呈戎州郎中

素律初回枕簟凉，松风飘泊入华堂。

谈鸡寂默少窗静，梦蝶萧条玉漏长。

归去不云多阻隔，别来情绪足悲伤。

霜砧月笛休相引，只有离襟泪两行。

刘兼

刘兼　秋夕书怀呈戎州郎中

风送秋荷满鼻香，竹声敲玉近虚廊。

梦回故国情方黯，月过疏帘夜正凉。

菱镜也知移艳态，锦书其柰隔年光。

鸾胶处处难寻觅，断尽相思寸寸肠。

刘兼

