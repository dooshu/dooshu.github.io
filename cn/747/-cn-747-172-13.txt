○王觇山有策略解行兵选司补拟神武军御史弹不应置而置选部为首岘山为从并仰处分

岘山素闲武略，早习戎昭。张良千里之谋，陈平六出之术。观丁父若阝俘也，楚王以为军帅；李左车赵囚也，韩信收其兵计。求贤为国，进善无私。压长敌而振威容，安国家而利社稷。徵虽要籍，准法勿论；量事应机，据条尤坐。更宜审鞫，方可裁科。

