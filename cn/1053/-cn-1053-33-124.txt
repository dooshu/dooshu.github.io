晃冲之　与秦少章题汉江远帆五首

楚山全控蜀，汉水增吞吴。

老眼知佳处，曾看八境图。

晃冲之

晃冲之　与秦少章题汉江远帆五首

江山起莫色，草木敛余昏。

谁感离骚赋，丹青吊屈原。

晃冲之

晃冲之　与秦少章题汉江远帆五首

云埋凤林寺，浪打鹿门山。

今日江风恶，郎船劝不还。

晃冲之

晃冲之　与秦少章题汉江远帆五首

江阔雁不到，山深猿自迷。

传闻杜陵老，只在瀼东西。

晃冲之

晃冲之　与秦少章题汉江远帆五首

石似浣纱石，江如濯锦江。

征帆向何处，云雾晦蓬窗。

晃冲之

