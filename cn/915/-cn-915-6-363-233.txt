○答谯王论孔释书



仰复渊旨，匪迩伊教，俯惟未造，鞠躬泛对。窃以为遂通资感，涉悟籍缘，诚微良因，则河汉滋惑，故待问拟乎撞钟，启发俟于愤悱。夫妙学穷理，乃圣乃神，光景烛八维，ぽ仰观九有。然而运值百龄，均万劫者，岂非嘉缘未构，故业化莫孚哉？是以圣灵辍轨，斯文莫载，靡得明徵理归，指斥宗致，只以微显，婉而成潜，徙冥远之生，导三世之源，积善启报应之辙，网宿昭仁之苗，弘信既以渐渍，习成吝滞日祛，然後道畅皇汉之朝，训敷永平之祀，物无<韦军>荧，人斯草偃，实知放华犹昏，文宣未旭，非旨睽以异逋，谅理均而俱踬者，附会玄远，孰夷冒言，谬犯不韪，轻率狂简。（《弘明集》十二）

羊孚

孚字子道，泰山南城人，历太学博士兖州别驾，桓玄为太尉，以为记室参军。



