王之道　送董令升舍人归朋溪二首

西掖归来鬓未华，著书论字当生涯。

撑肠何止五千卷，溢箧定逾三十车。

秋露青黄新种橘，春风红紫旧栽花。

东还贪逐朋溪乐，只恐金銮诏草麻。

王之道

王之道　送董令升舍人归朋溪二首

仙舟东去访金华，歌彻骊驹向水涯。

试问玉堂司凤诏，何如蓬岛驾云车。

雨余翠筱初翻箨，风暖风葵欲放花。

天气清和行色好，江南江北半桑麻。

王之道

