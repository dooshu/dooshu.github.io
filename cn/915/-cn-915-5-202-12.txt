◇为四男作名字诏（永安五年）

人之有名，以相纪别，长为作字，惮其名耳。礼，名子欲令难犯易避，五十称伯仲，古或一字。今人竞作好名好字，又令相配，所行不副，此瞽字伯明者也，孤尝哂之。或师友父兄所作，或自己为。师友尚可，父兄犹非，自为最不谦。孤今为四男作名字；太子名л，л音如湖水湾澳之湾，字м，м音如迄今之迄；次子名雷大，雷大音如兕觥之觥，字о，о音如玄贤首之贤；次子名月，月音如草莽之莽，字р，р音如举物之举；次子名◆，◆音如褒衣下宽大之褒，字[B137]，[B137]音如有所拥持之拥。此都不与世所用者同，故钞旧文会合作之。夫书八体损益，因事而生。今造此名字，既不相配，又字但一，庶易弃避。其普告天下，使咸闻知。（《吴志·嗣主休传》「立子л为太子」注引《吴录》。）

