董嗣杲　早泊江城三首

俗务脱始轻，病体自然愈。

今朝泊船早，消摇大江浒。

前林青芒回，众芳锦唇吐。

庐山知几峰，閒背晓星数。

董嗣杲

董嗣杲　早泊江城三首

下江逢好春，入城赏新霁。

千花春有机，四望天无际。

老篙不语还，晦迹得少憇。

登览且穷探，岂顾跋涉滞。

董嗣杲

董嗣杲　早泊江城三首

归栖藉知旧，相视绝秦越。

无言叹生浮，尘鞅磨岁月。

数时苦驰鹜，百计学休歇。

芒鞋起庐峰，掀泥挑笋蕨。

董嗣杲

