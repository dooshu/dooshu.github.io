汪元量


元量，“全”已见。

瑞鹧鸪

内家雨宿日辉辉。夹遥桃花张锦机。黄纛软舆抬圣母，红罗凉伞罩贤妃。

龙舟缥缈摇红影，羯鼓喧哗撼绿漪。阿监柳亭排燕处，美人門把玉箫吹。

汉宫春

春苑赏牡丹

玉砌雕栏。见吴宫西子，一笑嫣然。舞困人间半亸，艳粉争妍。珠帘尽卷，看人间、金屋神仙。歌队里，霞裾袅娜，百般轿态堪怜。

别有一枝仙种，更同心并蒂，来奉君筵。猩蜃若教解语，曲谱应传。柘黄独步，昼笼睛，锦幄张天。试剪插，金瓶千朵，醉时细看婵娟。

瑶花

天中树木，高耸玲珑，向濯缨亭曲。繁枝缀玉。开朵朵九出。飞琼环簇。唐昌曾见，有玉女、来送春目，更月夜、八仙相聚。素质粲然幽独。

江淮倦客再游，访后土琼基，树已倾覆，攀条掐干，细嗅来、尚有微微清馥。却疑天上列燕赏，催汝归速。恐后时、重谪人间，只剩把铅华妆束。

莺啼序

宫中新进黄莺

檀栾宫墙数仞，敞朱帘绣户，正春暖、飘拂和风，衮入红尘香雾。见丝柳青青，袅娜如学宫腰舞。有黄莺、恰恰飞来，一梭金羽。

小巧身儿，锦心绣口，圆滑遽如许。避人，渐飞入琼林藏身，桃杏深处。对银屏、珠圆翠陈，隔叶底、恣歌金缕。忽群妃，拍手惊飞，奋然高举。

晓来雨湿，花娜柳垂，误投罗网去。缓缓访、六宫寻问，玉纤争握。放入金笼，眼娇眉妩。身如旅

琐，无心求友。烟窗分影光阴里，听蛮声，似怨还如诉。

青山隔断，红妆满眼，谁怜一匊。幽恨难吐，沉香拂拂。亭北阑干，已得君王顾。但暗忆、西湖美景，雨色晴光，入翠穿红，巧转娇语。莺莺休怨天家，已赠金衣公子。生前号这恩荣，物类将何补。妖黄白奏词臣，为尔翻成，太平乐府。

失调名

宫人鼓瑟奏霓裳曲

绿荷初展。海榴花半吐，绣帘高卷。整顿朱弦，奏霓裳初遍，音清意远。恍然在广寒宫殿，窈窕柔情，绸缪细意，闲愁难剪。

曲中似哀似怨。似梧桐叶落，秋雨声颤。岂待闻铃，自泪珠如霰。春纤罢按，早心已笑慵歌懒。脉脉凭栏，槐阴转午，轻摇歌扇。

长相思

阿哥儿。阿姑儿。两个天生一对儿。偷吹玉琯儿。笑些儿。话些儿。罗带同心双绾儿。团团似月儿。

忆秦娥

笑盈盈。晓妆扫出长眉青。长眉青。双开雉扇，六曲鸳屏。

少年心在尚多情。酒边银甲弹长筝。弹长筝。碧桃花下，醉到三更。

又

雪霏霏。蓟门冷落人行稀。人行稀。秦娥渐老，着破宫衣。

强将纤指按金徽。未成曲调心先悲。心先悲。更无言语，玉箸双垂。

又

天沉沉。香罗拭泪行穷阴。左霜右雪，冷气难禁。

几回相忆成孤斟。塞边鞞鼓愁人心。愁人心。北鱼南雁，望到而今。

又

水悠悠。长江望数据无归舟。无归舟。欲携斗酒，怕上高楼。

当年出塞拥貂裘。更听马上弹箜篌。弹箜篌。万般哀怨，一种离愁。

又

风声恶。个人蕉萃凭高阁。凭高阁。相思无尽，泪珠偷落。

锦书欲寄鸿难托。那堪更听边城角。边城角。又添烦恼，又添萧索。

又

如何说。人生自古多离别。多离别。年年辜负，海棠节。娇娇独坐成愁绝。胡笳吹落关山月。关山月。春来秋去，几番圆缺。

又

马萧萧。燕支山中风飘飘。风飘飘。黄昏寒雨，直是无憀。

玉人何处教吹箫。十年不见心如焦。心如焦。彩笺难寄，水远山遥。

人月圆

钱塘江上春潮急，风卷锦帆飞。不堪回首，离宫别馆，杨柳依依。

蓟门听雨，燕台听雪，寒入宫衣。娇鬟慵理，香肌瘦损，红泪双垂。

太常引

四月初八日庆六十

广寒宫殿五云边。看天上、烛金莲。香袅御炉烟。拥彩仗、千官肃然。

世间玉母，月中仙子，花甲一周天。乐指沸华年，更福寿，千年万年。

婆罗门引

四月八日谢太后庆七十

一生富贵，岂知今日有离愁。锦帆风力难收。望断燕山蓟水，万里到幽州。恨病馀双眼，冷泪交流。

行年已休。岁七十、又平头。梦破争银屏金屋，此意悠悠。几度口口，见青冢，虚名不足留。且把酒、细听箜篌。

锦瑟清商引

玉窗夜静月流光。提鸳弦、先奏清商。天外塞鸿飞呼，群夜渡潇湘。风回处，戛玉铿金，翩翻作新势，声声字字，历历锵锵。忽低颦有恨此意极凄凉。

炉香帘栊正清洒，转调促柱成行。机籁杂然鸣素手，击碎琳琅。翠云深梦里昭阳。此心长。回顾穷阴绝漠，片影悠扬。那昭君更苦，香泪湿红裳。

玉楼春

度守愍忌长春宫斋醮

咸淳十载聪明帝。不见宋家陵寝废。暂离绛阙九重天，飞过黄河丈水。

长春宫殿仙璈沸。嘉会今辰为愍忌。小儒百拜酹霞觞，寡妇孤儿流血泪。

又

赋双头牡丹

帝乡春色浓于雾。认遣双环堆绣户。金张公子总封侯，姚魏弟兄皆列土。

碧纱窗下修花谱。交颈鸳鸯娇欲语。绛绡新结转官球，桃李仆奴何足数。

丁无悔

待考。

满庭芳

道格天渊，令行海岳，凛然名德尊崇。云烟千里，分付笑谈中。川后波神效职，潮声细、一鉴涵空。风樯便，蛮珠贾舶，累译更遥通。

雍容。廊庙手，著龟先见，日月精忠。自丛机初解，眷渥尤隆。共道奇宠福艾，衮衣到，宁久居东。谯门晓，高牙大纛，辉映醉颜红。

又

偃屋霜清，棱层烟碧，玲珑移在人间。山光林色，常伴主人闲。元有仙风道骨，无心趁、玉简朝班。归来赋，不因五斗，谈笑挂衣冠。

尤难。谁不羡，商山橘乐，湄水渔竿。引相君王子，助发幽欢。满泛寿觞多祝，南溟共、比海波澜。君知否，庙堂有意，相与问寒岩。







