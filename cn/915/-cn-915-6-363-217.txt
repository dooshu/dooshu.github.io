○怀春赋



夫荣凋之感人，犹色象之在镜。事随化而迁回，心无主而虚映。眄秋林而情悲，游春泽而心令。孰云知其所以，乘天感而叩性。虽四时之平分，何阳节之清淑。日婉变以舒和，气有仁而无肃。雷发响于南山，雨渐泽于四溟。启潜蛰于九泉，收灵蛇于天庭。修虹焕绿以东ぁ，幽涧泮冰而流清。鸿飘翮于归风，燕衔泥而来征。鸷鸟感仁而革性，鹈乘化而变声。麦而含秀，桑蔼蔼而敷荣。华照灼以烂林，叶婀娜以媚茎。（《艺文类聚》三，《初学记》三，《御览》二十。）



