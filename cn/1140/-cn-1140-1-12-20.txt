答张祖望

士为知已者用女为悦已者容男子之篇翰殆犹女子之膏沐也意所悦可忻然相许欲默不能伏蒙示诗赋拳拳属一言冠其首会舟车辐辏宾从填委局?环堵间不克引避远近惠示书帙文词堆案连牀猝难周省迫於君子之命导以糠粃之言牵率芜陋无可比伦报书洋洋扬许至千百言是犹报木桃以琼瑶飨爰居以钟鼓也仆少孤家贫守先人之训屡空晏如仕不改行今兹之来凡以为西湖也困於风雨之连旬疲於人事之徵逐屐齿不徧湖山而尊酒无以赡宾客将怅怅而返棹矣侨肸在望缟带缺焉惧命之辱若知已之言不敢忘也

