○贺迎玄元皇帝真容有庆云见表

伏以玄元孚，圣感潜通，将垂介福，必有丕应。顷属初夏，微阳暂愆，自梦协已来，频降膏泽，变兹秋稼，成此丰年。又数日阴云：通霄澍雨，圣容将出，天景廓清。加以霏烟在天，瑞气捧日：元符稠叠，若此再三，惟皇祖之降灵，表吾君以大庆，爰自古昔，所未守闻。臣等何人，睹兹明应？伏望宣付史官。

