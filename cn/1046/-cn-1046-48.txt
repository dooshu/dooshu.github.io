王炎　次韵巴陵罗簿送行二首

旌阳峰下水成渊，可约凫鸥共一川。

种秫渐营浮蚁瓮，结茅重理蠹鱼编。

敢期晤晤方倾盖，遽有新诗当赠鞭。

仰望青云多鼎贵，无由换骨学飞仙。

王炎

王炎　次韵巴陵罗簿送行二首

削去浮夸意味真，襟期殊不似今人。

庆传于后珠成树，德润其身玉有筠。

在昔雁行尝并进，只今鹤发独相亲。

仕虽不达俱强健，剥复何须问大钧。

王炎

