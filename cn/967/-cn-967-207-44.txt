李石　东湖感事二首

桃李洲中别一春，雪山肯为障红尘。

鬼神半夜应怜我，魑魅今朝不喜人。

烟雨晦明窗外眼，风霜来去树边身。

细思只合归耕好，并舍何由笑我贫。

李石

李石　东湖感事二首

一官职檄冷秋水，尽日量书接夜灯。

老去髭须无可染，秋来面目自生憎。

湖通堰尾听泉激，日出山尖见雪层。

结习未除江海客，不忘回首梦觚棱。

李石

