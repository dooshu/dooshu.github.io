曹勋　和双溪五首

琱章琢句老双溪，秀韵凌虚独擅时。

字似金陵诗似甫，风流词翰两相宜。

曹勋

曹勋　和双溪五首

从来绝粒喜留侯，作个庵成漫几秋。

未得归休桐柏去，每寻故老话台州。

曹勋

曹勋　和双溪五首

发缄喜读五篇诗，诗到天成分外奇。

五一自应归定位，他时笑领更何疑。

曹勋

曹勋　和双溪五首

秋窗夜雨湿晴空，水国新凉满袖风。

更向西湖见西子，御风如过紫霄峰。

曹勋

曹勋　和双溪五首

别去仙山今几春，客心牢落渴生尘。

建溪寄向双溪去，一饮还应念故人。

曹勋

