○議處光祿寺廚役 【 光祿廚役】

該戶科給事中楊僎題為酌時宜明舊法、以裨國用事、近聞光祿寺添補廚役一百五十名、每名月給米一石、選數既多、謀充必濫城市廝養之徒、皆得夤緣聚食于太倉、月將萬計、歲計十萬餘矣且見在廚役四千、通融差使、亦自有餘、乞將新收廚匠、差官精選如果技藝通曉、量留應用、係廝養無籍盡行革退、仍將月糧分別新舊亦行裁減等因、奉　聖旨、該衙門看了來說、案照先據光祿寺掌醢署廚役葛昇奏為□缺廚役、供應不敷事、該寺議稱掌醢一署、獨為偏累本部議准量添廚役一百餘名、于嘉靖十六年九月初六日、題奉　聖旨是、今該都給事中楊僎等所奏在寺廚役、見今四千名、通融差用、亦自有餘、若使選補既多、必致冗濫一節、誠節財惜費至意、巳經就行該寺查勘、應否通融、差用去後、今據該寺呈據大官等四署各申、先年各署原額廚役共有六千八百八十四名、見今各署當差廚役止有四千九十三名、逃亡事故二千七百九十一夕、吡之原額之數、損失巳及三分、近年以來、添設　四郊　九廟、并　駕詣山陵、比與先年舊制、復有增益以致事繁役少、應當不前、若欲四千人通融四署之事、則間有動作、未免顧此失彼理合備繇呈請議處施行等因到部、看得該寺呈稱大官等四署廚役共有六千八百八十四名之數、雖係先年舊額。然揆事圖治。要在講求長策。豈容牽泥舊文。當因仍積習之餘。而為振勵變革之計此今日之務也况節年事例以奉　旨在後者為准、查得嘉靖九年九月間、該禮科左給事中田秋等題准光祿寺廚役。至不滿四千名者。方將在冊餘丁頂補今該寺廚役既有四千九十三名。未至不滿四千名之數。　明旨具在、近歲遵行、未聞廢事、雖稱添立　郊廟。比于舊制有增。要之舉事動眾。各有其時未有重襲併積。同日並會者也若使綜核其人。夙夜在公。宜無不足之理。訪得四署官員、將各役濫占跟用數多、或因而差撥奉承所私繫籍公家、服役私室、以致往往負累逃匿如此。即使其數愈多愈不足用。徒費廩粟之繼。祗為姧利之資。但查掌醢一署、缺人尤甚合無查照原議、候命下之日、本部委官將掌醢署先年報冊餘丁、嚴加揀選、年約二十以上、藝業精良之人、查無違碍、然巳自違前令矣量取七八十名、撥補應役、以後三署、不許援例奏添背違　成命如違聽本部參送治罪

