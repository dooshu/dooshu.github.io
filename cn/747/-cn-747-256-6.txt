○第二状

臣等伏奉墨制，固违群请，未许公除，臣等茫然，罔知攸措。臣闻孝者贵合道，礼者贵从宜，合道始可行孝，从宜始可达礼。况先皇遗旨，行孝者共遵；国朝旧章，达礼者同守：非宜将焉用礼？违命岂得称孝？伏以至尊之制，与凡庶不同，故易月更除，以时渐降，山陵既毕，谓之反虞，宗庙当，无不从吉。今若除不易月，降不以时，岂得虞而不，尚居丧服？所以先儒执礼，适变而除，王者从权，将除必降。伏惟圣怀永慕，虽增罔极，故事不远，孰可亏违？臣等至愚，期於死请。

