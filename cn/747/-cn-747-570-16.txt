○为王京兆皇帝即位礼毕贺表

臣某等言：臣闻大人继明，百神所以受职；天子有道，万国由是承风。伏以皇帝陛下缵圣垂休，顺时御极，负而会朝夷夏，践祚而统和天人。幽明感通，遐迩昭泰，遂使祥光下烛，嘉气旁通。周王谢流火之符，鲁史愧书云之典。食毛含齿，欢忭无穷。臣某等幸睹昌时，获奉大庆，踊跃之至，倍万恒情。无任蹈舞欣跃之至。

