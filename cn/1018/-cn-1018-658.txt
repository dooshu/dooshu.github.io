曹勋　再答前韵二首

不裘而暖得横披，绝叫西昆不复诗。

耸入山容成紫障，暖回玉糁缀繁枝。

从知公有青云士，聊欲文成黄绢辞。

但得锦囊风月在，胸中佳处未妨痴。

曹勋

曹勋　再答前韵二首

客居索寞厌天穷，抚事无能笑语中。

破睡好茶盈碗白，曝檐晴日半帘烘。

向来切己连丁祸，政以临民获罔功。

赖有破除余羽在，后在端欲扣南丰。

曹勋

