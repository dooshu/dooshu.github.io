第四折



〔正末引从众、华幡、法器上，云〕行者，将香盒过来。

〔行者云〕香盒在此。

〔正末云〕南无阿弥陀佛。此一炷香愿吾主万寿，臣串千秋。此一炷香愿黎民乐业，五谷丰登。此一炷香愿法轮常转，佛日增辉。

〔唱〕

【双调】【新水令】爇龙涎一炷透穹苍，祝吾王寿元无量。八方无士马，四海罢刀枪。同泰国康，愿甘雨及时降。



〔云〕行者，你去两廊下僧院经阁钟楼叫者，但有那铜头铁额，钉嘴木舌，不能了达者，都来法座上问禅。

〔行者云〕理会得。

〔做叫科〕

〔东坡领牡丹上，云〕牡丹，谢端卿在法座上问禅，我去问倒了他，你就过来。

〔旦儿云〕是，晓得。

〔东坡云〕上告我师和尚，苏轼特来问禅。

〔正末云〕速道。

〔东坡云〕佛印从来快开劈，苏轼特来闲料嘴。

〔正末云〕葛藤接断老婆禅，打破沙锅问到底。

〔东坡云〕可被他说倒了。牡丹，你过去问禅。

〔旦儿云〕上告我师和尚。牡丹特来问禅。

〔正末云〕速道。

〔旦儿云〕我白牡丹因何到此？慕风流特来嫁尔。

〔正末云〕你本不是妓馆猱儿，堪做俺佛门弟子！

〔唱〕

【水仙子】俺本是庐山长老恰升堂，

〔旦儿云〕你的是东林寺。

〔正末唱〕倒做了普救寺莺莺来闹道场。

〔旦儿云〕你出家人比不得唐三藏。

〔正末唱〕你道俺出家人不及那往西天的唐三藏，却原来你是曲江头黄四娘。

〔旦儿云〕我只待坚心招你做新郎。

〔正末唱〕你道是坚心儿招俺做新郎，

〔旦儿云〕留了方丈，和你同归洞房。

〔正末唱〕你教我留了方丈，同归那个洞房，

〔带云〕那里有和尚做女婿的？

〔唱〕俺可甚么帽儿光光。



〔旦儿云〕天香妓馆久沉埋，好向东林寺里栽。

〔正末云〕若把牡丹移在此，几年能勾上莲台。

〔唱〕

【落梅花】你素魄儿十分媚，慧心儿百和香，更压着魏紫姚黄。

〔旦儿云〕牡丹花摘将来胆瓶儿里供养者。

〔正末唱〕你道是牡丹花摘将来胆瓶里堪供养，休、休、休，只怕耽阁你浅斟抵唱。



〔旦儿云〕情愿离了花街柳陌不为娼。

〔正末唱〕

【风入松】你道是离花街柳陌不为娼，

〔旦儿云〕一心待弃贱要从良。

〔正末唱〕你一心待弃贱要从良，

〔旦儿云〕输情愿嫁你个山和尚。

〔正末唱〕输情愿嫁这山和尚，兀的不是那画堂中别样风光？你明明的把禅机问答，怎知俺暗暗的把春色包藏？



〔旦儿云〕果然是真僧，问他不倒。告师父借金刀一把，削发为尼，跟师父出家。

〔诗云〕礼拜庐山出世僧，一心向佛苦修行。免教莺燕频来往，不在尘中挂孽名。

〔下〕

〔东坡云〕我着牡丹魔障此人，倒被他脱度出了家。待我再过去问禅。那和尚，可惜巫山窈窕娘，梦魂偏嫁你秃襄王。

〔正末云〕堂上教师无答语，坐中狂客恼柔肠。

〔四友上〕

〔梅云〕上告我师父和尚，红梅特来问禅。

〔正末云〕速道。

〔梅云〕玉骨冰肌谁可比，寂寞前村深雪里。

〔正末云〕只愁昨夜梦中魂，一枝漏泄春消息。

〔竹云〕上告，我师和尚，翌竹特来问禅。

〔正末云〕速道。

〔竹云〕冷气虚心效琴瑟，洒泪成斑憔悴死。

〔正木云〕东坡节外便生枝，算来不是真君子。

〔桃云〕上告我师和尚，夭桃特来问禅。

〔正末云〕速道。

〔桃云〕粉腮香脸淡匀红，普赚刘郎入洞中。

〔正末云〕自是桃花贪结子，错教人恨五更风。

〔柳云〕上告我师和尚，嫩柳特来问禅，

〔正末云〕速道。

〔柳云〕傍路临溪不长久，落叶归秋又衰朽。

〔正末云〕可惜南海观音柳，昨宵折入东坡手。

〔东坡云〕敢问四位小娘子是谁氏人家？甚么姓名？

〔正末云〕酒冷灯残月半昏，名花倾国两殷勤。武陵溪畔曾相识，今日佯推不认人。

〔唱〕

【川拨棹】想昨夜在玉春堂，与东坡曾共赏。这一个竹影悠扬，这一个柳叶芬芳，这一个梅蕊馨香，这一个柳絮颠狂。都是咱使的伎俩，故将你嘶魔障。

〔东坡云〕小官已醉矣，委实不认的四位小娘子。

〔正末唱〕

【七弟兄】你道是醉乡。

〔东坡云〕敢是做梦哩。

〔正末唱〕又道是梦乡，也不似这等忒乖张。昨夜个喜孜孜灯下相亲傍，今日里假惺惺堂上问行藏。可是你困腾腾全不记娇模样。

【梅花酒】呀！你从来有些技痒，你从来有些技痒。正夜静更长，对月貌花庞，饮玉液琼浆。一个个逞歌喉歌婉转，一个个垂舞袖舞郎当。只教你似刘伶怎惜的酒量？似李白怎爱的诗章？似周郎待按着宫商？似宋玉待赴着高唐。

【收江南】呀！这的是主人情重出红妆，怎做得司空见惯只寻常？不由你不坐中狂客恼柔肠。一句句对当，一句句对当，总不离一曲［满庭芳］。

〔东坡云〕佛印从来多调笑，到被花枝夸俊俏。

〔正末云〕高烧银烛照红妆，灯光不把自身照。

〔东坡云〕果然是真僧，问他不倒。苏轼从今忏悔，情愿拜为佛家弟子。

〔正末云〕学士请尊重。

〔行者云〕上告我师和尚，行者特来问禅。

〔正末云〕速道。

〔行者云〕搂住牡丹，胜坐莲台。师父咳嗽，徒弟便来。

〔正末云〕痴迷性改，分毫不来。色即是空，空即是色。

〔唱〕

【鸳鸯煞尾】从今后识破了人相我相众生相，生况死况别离况，永谢繁华，甘守凄凉。唱道是即色即空，无遮无障。笑杀东坡也忏悔春心荡，枉自有盖世文章，还向我佛印禅师听一会讲。



〔音释〕

穹区容切　祝音主　劈铺米切　璺音问　猱音挠　孽音聂　息丧挤切　瑟生止切　傍去声　庞音忙　忏搀去声　相去声

题目　云门一派老婆禅　

正名　花间四友东坡梦

花间四友东坡梦杂剧终




