【采菱曲】

炎光销玉殿。凉风吹凤楼。雕辎（乐府云。一作青辂。《诗纪》同。）亻素平隰。朱棹泊安流。金华妆翠羽。□首画（《诗纪》误作昼。）飞（《类聚》作龙。乐府、《诗纪》云。一作龙。）舟。荆姬采菱曲。越女江南讴。腾声翻叶静。发（乐府云。一作散。《诗纪》同。）响谷云浮。良时时一遇。佳人难再求。（○《乐府诗集》五十六。《诗纪》五十七。又《类聚》四十三引楼、舟、讴、求四韵。）

