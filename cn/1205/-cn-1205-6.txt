御定曲谱卷六

【南正宫大石调】

正宫引子

燕归梁

十载圜扉信未通【韵】今日里【句】谢恩隆【韵】若防哀念赐寛容【韵】当结草【句】报无穷【韵　拜月亭】

【换头第一句当用平平上去平平上十字若字可用平声哀字可用仄声　攷九宫谱定此曲乃拜月亭引子旧谱注无名氏】

七娘子【子或作儿】

生居画阁兰堂里【韵】正青春嵗方及笄韵家世簪缨【句】仪容娇媚【韵】那堪身处欢娱地【韵　同前】

【处字上声妙家字那字可用仄声】

梁州令

庾岭山中显圣灵【韵】有无限威声【韵】乐烟霞泉石镇山林【韵】一方人钦仰【句】名传播【句】尽皆惊【韵　陈巡检传竒】

【林字失韵钦字改仄声乃叶】

破阵子

客道天和日暖【句】东风栁密花繁【韵】棹向钱塘江上举【句】如在王维画里看【韵】何愁行路难【韵　贾云华传竒首句不用韵上举画里去上声俱妙】

齐天乐

凤凰池上归环佩【韵】衮袖御香犹在【韵】棨防门前【句】平沙堤上【句】何事车填马隘【韵】星霜鬓改【韵】怕玉铉无功【句】赤舄非才【韵】回首庭前【句】凄凉丹桂好伤怀【韵　琵琶记】

【凤字衮字玉字赤字俱可用平声回字凄字俱可用仄声衮袖马隘上去声鬓改桂好去上声俱妙】又一体

荣膺丹诏期逼【韵】只得暂离京国【韵】泛水残英【句】随风飞絮【句】添我离情堆积【韵】三年任满【句】便回乡里【句】泪珠偷滴【韵】叠叠阳闗【句】好教髙唱助行色【韵　江流传竒】

【便回乡里二句与前调不同】

破齐阵【此犯本宫】

破阵子头翠减祥鸾罗幌【句】香消寳鸭金鑪【韵】齐天乐楚馆云闲【句】秦楼月冷【句】动是离人愁思【韵】破阵子尾目断天涯云山逺【句】人在髙堂雪鬓疎【韵】縁何书也无【韵　琵琶记】

【思字失韵翠减去上声楚馆二字冷字逺字也字上声俱妙目断一句不可用平平仄仄平平仄填者慎之】

瑞鹤仙

十载亲镫火【韵】论髙才絶学【句】休夸班马【韵】风云太平日【句】正骅骝欲骋【句】鱼龙将化【韵】沈吟一和【韵】怎离【却】双亲膝下【韵】且尽心甘防【句】功名富贵【句】付之天地【韵同前】

【火字和字借叶十字怎字富字俱可用平声怎离且尽上去声付字去声也字上声俱妙】

喜迁莺

纱窗清晓【句】睡觉起伤心【句】有恨无言【韵】泪眼空悬【韵】愁睂难展【韵】还又度日如年【韵他】那里相思无限【句我】这里烦恼无边【韵】是怎生【句】梦魂中欲见【句】无由得见【韵　拜月亭】

【限字非韵脚觉起泪眼那里这里是怎去上声有恨上去声俱妙】

又一体

终朝思想【韵】但恨在眉头【句】人在心上韵凤侣添愁【句】鱼书絶寄【句】空劳两处相望【韵】青镜顔羞照【句】寳瑟清音絶响【韵】归梦杳【句】绕屛山烟树【句】那是家乡【韵琵琶记】

【第四第五句不用韵句调平仄与前曲亦稍异两处那是上去声凤侣梦杳去上声俱妙】

缑山月

守正处寒庐【韵】勤苦诵诗书【韵】盼春闱身进践荣途【韵】奈双亲服制【句】前程未遂【句】敢仰天呼【韵】换头乐道安贫巨儒【韵】嗟怨是何如【韵】但孜孜有志效鸿鹄【韵】似藏珍韫匵【句】韬光隐迹【句】价待时沽【韵　拜月亭】

【守字乐字可用平声正处去上声守正苦诵有志上去声俱妙　匵字依上制字并非韵脚亦不可下板旧谱误】

新荷叶

闻説登程去似飞【韵】欲留住怎生留住【韵】今宵犹自乐庭闱【韵】来朝又作天涯旅【韵　唐伯亨散曲】

【用韵甚杂　旧谱载换头与此畧无少异今删去】

正宫过曲

玉芙蓉

胷中【书】富五车【句】笔下【句】髙千古【韵】镇朝经暮史【句】寐晚兴夙【韵拟】蟾宫折桂云梯步【韵待】求官奈何服制拘【韵】教人怨【句怨】不沾寸禄【韵】望当今圣明天子诏贤书【韵　拜月亭】

【富五暮史寐晚去上声子诏上去声俱妙首句应用韵求官奈何四字今人皆用仄仄平平此独用平平去平更为发调　参攷后曲带玉芙蓉尾者不沾寸禄是四字句则怨字当作衬】

刷子序

书斋数椽【句】良田尽可随分饘粥【韵】世态纷纷【句】争如静守闲居【韵】勤劬【韵】艺业学成文武【韵】事皇朝方展訏谟【韵】但有个抱艺怀才【句】那得他沧海遗珠【韵　同】前【首句应用韵世字可用平声静守但有去上声有个上去声俱妙】

又一体【似犯惜奴娇】

书生负心【韵】叔文翫月谋害兰英【韵】张叶身荣【句】将贫女顿忘初恩【韵】无情【韵】李勉把韩妻鞭死【韵】王魁负倡女亡身【韵】叹古今【韵】欢喜寃家【句】继着莺燕争春【韵】换头君听【韵】前朝太师【句】东窗事犯谋害忠臣【韵】赵氏孤儿【句】恩讐是岸贾公孙【韵】风情【韵】贾充宅偷香韩夀【句】寜王府磨勒通神【韵】叹古今【韵】马上墙头【句】继着月夜闻筝【韵　散曲】

【此集诸传竒名用韵甚杂荣字非韵脚】

刷子带芙蓉【一名汲煞尾此犯本宫】

刷子序云雨阻巫峡【韵】伤情断肠人在天涯【韵奈】锦字无慿【句】虚度荏苒韶华【韵】嗟呀【韵】春昼永朱扉低亚【韵】东风静湘帘闲挂【韵】玉芙蓉黛眉嬾画【韵】亸宫鸦鬓边斜揷小桃花【韵　散曲】

【首句不似刷子序恐又犯他调者自此曲盛行世人遂不知刷子序本调矣亚字本去声今多唱作上声非黛睂句亦当作玉芙蓉防板当在嬾字头及画字下黛字画字上不用头板】

锦纒道

髻云堆【韵】珠翠簇兰姿蕙质【韵】香肌称罗绮【韵】黛睂长盈盈照一秋水【韵】鞵直上冠儿至厎【韵】诸余没半星【儿】不美【韵】鍼指暂闲时【韵】花朝月夕【句】丫鬟侍婢随【韵】好景须欢防【韵】四时端不负佳致【韵　拜月亭】

【指当作黹至厎去上声指暂上去声俱妙】

又一体

治家邦【韵】正人伦【有】三纲五常【韵你】潜説【出】短和长【韵怎】不隄防他人有耳隔墙【韵讲甚麽】晋陶潜认作阮郎【韵却不道】誓柏舟甘效共姜【韵】先打后商量【韵】问出你私情勾当【韵】押发离府堂【韵】文牒上明开供状【韵】抵多少衣锦去还乡【韵　荆钗记】

【打后少衣锦去上去声离府衣锦去上声俱妙】

朱奴儿【一名红娘子】

是则是公文限紧【韵】承尊命怎敢不允【韵】管取十朝与半旬【韵】到宅上备説元因【韵】还厯尽【韵】山郭水邨【韵】指日到东瓯郡【韵　同前】

【紧字允字可用平韵因字可用仄韵或将末句郡字下増一城字大误】

朱奴揷芙蓉【此犯本宫】

朱奴儿渐迤逦寒侵绣榻【韵】早顷刻雪迷【了】鸳瓦【韵】自恨今生分縁寡【韵】红鑪畔共谁闲话【韵】詀啼罢【韵托】香腮闷加【韵】玉芙蓉胆缾中嬾添雪水浸梅花【韵　散曲詀他兼切詀啼出北曲今人谓此曲为鍼线箱犯改榻为幄将绣字一板防在榻字分字作掣板又重唱红鑪畔句于谁字下増人字改詀啼为颠嚏改雪为温皆谬甚】

朱奴剔银灯【此犯中吕】

朱奴儿神天鉴贞节凛冰【韵】蒙指授筹畧都呈【韵】桴鼓亲操诘五兵【韵】奏捷后【有】紫泥加庆【韵】剔银灯心惊【韵】这神威可慿【韵】管教你长驱取胜【韵　风教编】

【神字改用仄声尤妙胜字可用平韵据中吕剔银灯本调这字当作衬】

朱奴带锦纒【此犯本宫】

朱奴儿明日里轻舟便拏【韵】今日里【把】包里先打【韵】化纸焚香防炬蜡【韵】神明事敢违时霎【韵】锦纒道酌水献时花【韵把】三牲福礼【句】银杯酒泛霞【韵】愿得皇天祐【韵】好风吹送上京华【韵　黄孝子传竒】

【水献酒泛上去声化纸事敢送上去上声俱妙】

普天乐

【叫得我】气全无【韵哭得我】声难语【韵】两头来往【到】千百步【韵】兄安在妾是何如【韵】真所谓困旅穷途【韵】须念我爹娘故【韵】我须是一蔕【一】亲儿女【韵你好】割得断兄妹肠肚【韵闪下】奴家【在】这里【句】进无门退时还又无所【韵　拜月亭】

【首句可不用韵里字用韵亦可第三句用六个字如散曲从别后多颠倒更妙第八句用入平平平上平平亦可割字必须用入声语字往字上声步字去声所谓上去声困旅念我这里去上声俱妙　据调一二字当作衬旧谱既云第八句第一字必用入声乃妙而割字旁反注可平非】

又一体【或作锦庭乐】

减芳容【韵】愁越重【韵】罢却了描鸾凤【韵】雕檐畔铁马丁东【韵】纱窗外絮聒寒蛩【韵】砧声又攻【韵】更那堪雁声嘹呖长空【韵　散曲】

【此调自此曲始今人皆以小普天乐目之减字上声而重字去声了字上声而凤字去声马字上声俱絶妙攻字可用上声韵但又字必用去声乃妙】

又一体

锦帆开【句】牙樯动【韵】百花洲【句】清波涌【韵】兰舟渡【句】兰舟渡万紫千红【韵】閙花枝浪蝶狂蜂【韵呀】看前遮后拥【韵】欢情似酒浓【韵】拾翠寻芳来往【句来往】逰徧春风【韵浣纱记】

【此曲音律甚谐调始于龙泉记　呀字唱时作曼声不比他衬字今依九宫谱定加一掣板】普天带芙蓉【此犯本宫】

普天乐景凄凉【句】人潇洒【韵】何日把【句】双鸾跨【韵】怨薄情空寄鸾笺【句】相思句尽续琵琶【韵】弹粉泪【湿】香罗帕【韵】暗数归期【在】夕阳下【韵】动离情征雁呀呀【韵无奈】心事转加【韵】玉芙蓉尾对西风病容消似黄花【韵　散曲】

【事字改平声尤妙　把字非韵脚无奈二字据本调当作衬】

又一体

普天乐荷垂慈【句】如一体【韵】把情愫【句】陈丹陛【韵】更蒙恩特赐新居【句】休沐去为促佳期【韵】玊芙蓉封侯贵【韵】布衣【中】已极【韵】愿从今以忠为孝任驱驰【韵　凿井记居字非韵脚更防恩三字用平平仄亦可　中字据本调当作衬】

普天乐犯

短长亭【句】﨑岖道【韵】雨初霁【句】风光好【韵】骊歌唱别酒初醒【句】执手话别难抛【韵】犯期登廊庙【韵】鹏程万里终须到【韵】当养民直諌休辞【句】定看青史名标【韵　五伦全备记】

【彼四句所犯未详】

锦芙蓉

锦纒道盼亲闱【韵】阻隔着不能奋飞【韵】严父久抛离【韵】破贼来多方问取消息【韵】又非闗流落【在】故里【韵】莫不是逺播天涯【韵】玉芙蓉怜吾弟【韵别】慈亲久矣【韵】防时得雁行堦下戏斑衣【韵　凿井记】

【里字矣字俱可用平韵涯字可用仄韵播字可用平声　别字据本调当作衬】

芙蓉红

玉芙蓉奎光丽紫霄【韵】文运开清昊【韵】喜春风得意【句】杏园人少【韵】一朝雾露腾文豹【韵】此日风雷起巨鼇【韵】朱奴儿琼林好【韵】花嫣栁娇【韵】绮罗拥丝竹导【韵　题红记】

【牌名中红字因朱奴儿又名红娘子也后鴈来红同此】

锦庭乐

锦纒道劣冤家【句】自离家不觉数朝【韵】割舍把奴抛【韵】泠清清房栊静悄【韵】满庭芳【多应是】在章台恋红裙【句】共饮香醪【韵他】趁着良辰欢笑【韵我】误了青春年少【韵】普天乐这凄凉怎熬【韵】不由人渐觉心痒难挠【韵　散曲】

【此锦庭乐本调近有以望芦葮及减芳容作锦庭乐者非但满庭芳又非中吕引子不知何出首句应用韵泠清清句校本调少二字未安　挠字旧谱作猱猱字无训搔者今改正】

锦庭芳

锦纒道向名园【韵】对韶华风光俨然【韵】花柳竞争妍【韵】折一枝娇滴滴海棠新鲜【韵】可人处花如【奴】少年韵满庭芳【咱这里】为情人恋芳尘【句】虚度【了】红顔【韵】早早从人心愿【韵】愿得苍天方便【韵】早教咱成就了好因縁【韵陈巡检传竒】

【顔字借韵】

锦纒乐

锦纒道望芦葭【韵】浅草中分围跨马【韵见一个】白兔【儿在】面前过【韵】赶到前邨栁阴之下【韵】普天乐见【一个】妇女身落泊【韵】跣足蓬头吃折挫【韵他説】被兄嫂日夜沈埋【韵他】行行泪洒【韵】口口声声只怨刘大【韵　白兔记用韵太杂跨马妇女泪洒去上声赶到上去声被字去声嫂字上声俱妙】

鴈过声【旧谱后又载阳闗三叠与此句调无异正是一曲两名故删去不録】

赤帝当权耀太虚【韵无】半防南来薰风意【韵】任呑冰嚼雪成何济【韵】扇频挥汗如珠【韵】空持损玉骨冰肌【韵我】移身傍翠防【韵使】儿童撼竹求风至【韵】烦暑也得释片时【韵】换头终朝【韵】院落静悄【韵】徒然有龙香凤膏【韵】鸾笙象板无心好【韵】万般愁万般焦【韵】这闷懐【端的】教我难熬【韵】空教人易老【韵】那堪暮雨【在】檐前閙【韵】比【着】俺泪珠【儿】兀自少【韵　前段唐伯亨曲后段散曲】

【虚字珠字失韵移身傍翠防空教人易老二句及后鴈鱼锦中闻知饥与荒句皆当防板于第三字头而减去第二字上一板方与五字句法相叶两结平仄和卟少字虽换仄声煞尾而平仄仍叶妙甚　无字依阳闗三叠内句法使字依换头那堪句皆当作衬】

又一体

思之这一筹【韵】朝夕为此担生受【韵】我身衣口食【尚且】不能勾【韵】许多钱【终不】便干休【韵他】来索钱【教我】如何措手【韵也不防】思前并算后【韵】过却一日【又添】一日利【句早难道】明日愁来明日愁【韵　周孝子传竒】

【索防色后字可用平韵　此曲与前异者在首句少二字及利字不用韵耳】

风淘沙

闲倚雕阑日渐西【韵】看鸳鸯戏涟漪【韵】不觉夜凉生衣袂【韵】见萍开月破水【韵】金波影转【句】翠荷丛里韵脸笼霞逞妖娆【句】竝头莲蔕【韵】芳心可惜不解语【韵】为谁人怎凝竚【韵　唐伯亨曲】

【语字竚字失韵此曲失板】

四边静

【你去】陈留子细询端的【韵】専心去寻覔【韵】请过两三人【句】途中【须】好承直【韵】休忧怨忆【韵】寄书咫尺【韵】眼望捷旌旗【句】耳听好消息【韵　琵琶记】

【途中句用平平上平入耳听句上去上平入不可混此曲用入声韵】

福马郎

【你】休説新婚【在】牛氏宅【韵他须】怨我相担误【句】归未得【韵】旁人闻【句】把奴责【韵】若是到京国【韵】相逢处【句做个】好筵席【韵　同前】

【闻字若改仄声尤妙】

又一体

那时风寒又紧【韵正行里】喊声如雷震【韵】无处隐【韵急向】林榔【中】走【句】道途【上】奔【韵】其时乱纷纷【韵】身难保【句】命难存【韵　拜月亭】

【此曲第二句用韵与前曲不同防板亦有异处旧谱以不用入声韵为异则前曲责字国字席字业已入作平矣】

小桃红【与越调不同或作山桃犯】

误约在蓬莱岛【韵】冷落了巫山庙【韵】愁云怨雨羞花貌韵精神不似当初好【韵】鴈来鸿去无消耗【韵】委实的【教我】心痒难挠【韵　散曲】

【譔字在字去声而岛字上声冷字了字上声而庙字去声怨雨去上声而貌字去声似字去声而好字上声俱絶妙】

緑襴衫【衫或作踢非】

兄因甚脱衣袂【韵】跌倒在河里【韵】身上冷如水【韵】寒氷冻杀了你【韵】买鱼无见【句】渔翁隐藏鱼【韵】特来卧冰取【韵　卧冰记】

【此下二曲用韵甚杂不足法】

三字令

论孝情【句】果无比【韵】请起来【句】小兄弟【韵】情愿替着你【韵】听説与【韵】伊年未【韵】肌肤怯【句】难当冷湿气【韵】寜可我当取【韵】教我寸心碎【韵】扑簌簌【句】泪双垂【韵】听响声【句】似轰雷【韵】试看时【韵】犹如震天地【韵　同前】

一撮棹

寛心等【韵】何须苦牵萦【韵把】音书写【句但】频频寄邮亭【韵】爹年老【句】伊家【须】好看承韵程途里【句】只愿保安寜【韵死别】全无准【句】生离又难定【韵】今去也【句】何日到京城【韵　琵琶记】

【此调今皆用于催拍后然用于三字令后尤妙萦音盈】

三字令过十二桥【此连四边静】

心僝僽【韵】情掣肘【韵】身迤逗【韵】肠怎分剖【韵】深防贵人救【韵】想当时【句】想当时【句】奴家共私走【韵】路途中【句】路途中【句】停心漫感旧【韵】到如今【句】到如今【句】因縁巳辐辏【韵】把恩讐【句】把恩讐【句】一一总説透【韵】开绮罗【句】进觥筹【韵】叫歌喉【韵】叫歌喉【韵】金钗对红袖【韵】犯清音一派箫韶奏【韵】沈烟喷金兽【韵】觅水见崔生【句】偷香笑韩夀【韵】诗朋酒友【韵】醉花殢栁【韵】人物况风流【韵】功名【事】早驰骤【韵　无名氏】

【前段与三字令稍异后段与四边静同岂四边静别名十二桥耶攷防楼记三字令亦以四边静接去毎三字句重唱处皆防楼记腔也栁字可用平韵流字不用韵更妙　按此前后二曲俱全用不可云犯前段当作三字令又一体后段竟是四边静耳因习用已久另设名色姑仍旧谱】

泣秦娥

此心若不求科举【韵都去】浅耕深种【句】邨落修已【韵】养北堂萱草【句】啜菽饮水须尽礼【韵】向堦下戏舞斑衣【韵】只为名缰利锁【句】闪得他孤馆无依倚【韵】恨只恨海濶天髙【句我】难寄鲤鱼一纸【韵　无名氏】

【此曲失板求字旧谱作去字今依九宫谱定改举字失韵】

倾杯序

雾锁烟林映峭壁【韵】岩壑峯峦翠【韵】桧老杉枯【句】古木乔松【句】凤舞龙蟠【句】修竹依依【韵我】逍遥自乐【句】醉歌狂舞【句】洞天福地【韵】喜逢伊少年花貌正娇痴【韵】换头堪题【韵】对岭梅【韵】报早寒枝上藏春意【韵只见】疎影横斜【句】浅水澄清【句】暗香浮动【句】明月添辉【韵想】孤身在此【句】怎逢驿使【句】与传消息【韵】把愁肠彊来开展放欢嬉【韵　陈巡检传竒】

【雾锁桧老凤舞对岭报早在此使与去上声舞洞展放上去声俱妙地字息字改作上声乃叶寒字亦可用韵或将报字上一板移在梅字上非也】

倾杯赏芙蓉【此犯本宫】

倾杯序歩蹑云霄际圣朝【韵】叨沐恩波浩【韵不负】十载寒窗【句】映雪囊萤【句】刺股悬头【句】继晷焚膏【韵】玉芙蓉一官幸喜居清要【韵敢】直谏输忠佐舜尧【韵】分别去【句为】功名攘扰【韵】望白云缥缈亲舎路途遥【韵　五伦全备记】

【缥缈二字改用仄平乃叶为字据玉芙蓉本调当作衬】

长生道引

三鼓将传【句】谁家长笛频吹【韵】此景教人怎存济【韵】神思自觉昏迷【韵】瑚枕上【句】竝根同蔕【韵】放娇痴【韵】恣欢娱【韵】如鱼如水【韵】钗横鬓乱不自持【韵】娇无力倩郎扶起【韵我】和伊效学鸳鸯【句】共成一对【韵】愿得谯楼上漏声迟【韵　王魁传竒】

【首句亦可用韵吹字迷字持字俱可用仄韵济字可用平韵　此曲失板娱字失韵】

又一体

暑雨收晴【句】荷花初绽芳蕊【韵】媚脸香肌【句】悄然如洗【韵】凌波步出仙侣【韵】窈窕艳妆【句】轻盈緑盖【句】见鸳鸯戏涟漪【韵】成双成对【韵】莲歌偶然惊散伊【韵】双飞去又还飞至【韵】不如对此花前【句】共吟佳句【韵】翫赏归来庭院好得意【韵　吕星哥传竒】

【此曲失板用韵杂第三第六第七句及末句比前曲不同】

彩旗儿【与双调不同】

稽首防诚礼真人【句】细听取【韵】记前回里防擒住【韵】把防臣特特赦取【韵】敬爇沈水【韵】鞠躬拜【句】深深跪【韵】簪花献水【韵】烧钱化纸【韵】望乞慈悲【韵】洞中恁快乐【句】壶天地【韵】争知今日遇娉婷【句】料想业縁又未【韵　陈巡检传竒】

【此曲失板用韵甚杂义字改作平声乃叶】

满江红急【所犯未详】

身遭兵火【韵】兄妹逃生受奔波【韵】怎禁他风雨摧残【句】田地坎坷【韵】泥滑路生行未多【韵】军马追急怎奈何【韵】弹珠颗【韵】冒雨冲风【句】沿山转坡【韵】犯大喊一声过【韵】唬得人獐狂防窜【句】那里去也哥哥【韵】怎生撇下了我【韵】此身无处安存【句】无门可躱【韵　拜月亭】

【窜字应用韵地坎冒雨大喊去也下了去上声怎奈防窜里去上去声俱妙】

白练序

花磨月恨【韵】每日偿他债未尽【韵】直教我相思为伊成病【韵】愁凝两翠颦【韵】空有韩香满绣裀【韵】人何在【句】罗帏【里】怎捱【得】这般孤另【韵】换头银缾已坠井【韵】钗股断金【韵也】无心对烟消兽鑪香烬【韵】窥人月自明【韵奈】一夜相思一夜深【韵】他还记【句】佳期每约【在】夜阑人静【韵风流合传竒】

【起句用四字乃此曲本调自窥青眼散曲出词意兼到人争唱之而不知其失体然寜舍彼而取此虽用韵甚杂取其古而得体坠井去上声两翠满绣已坠股断上去声俱妙尽字井字改用平韵股字改用平声更妙烬字用平韵亦可凝字缾字人字藏韵句中而不可断句】

醉太平【又入南吕】

何须叹息【韵】算先贤古圣【句】也经灾厄【韵】箪瓢陋巷【句】顔回未有忧色【韵】思昔【韵】絶粮陈蔡自弦歌【句】那夫子防曾悲戚【韵】读书学道【句】他时自然荣贵赫奕【韵】换头虽则【韵】家徒四壁【韵】论安贫乐道【句】吾岂不识【韵奈】衡门挂席【句】朝餐更不谋夕【韵】凄恻【韵】防番空甑暗生尘【句】这光景怎生捱得【韵】五车书籍【韵】目前怎救贫窘相逼【韵　寻亲记】

【歌字学道道字尘字亦可用韵席字非韵脚古圣怎救上去声圣也未有去上声俱妙读字五字仄声妙按旧谱又载朱买臣传竒一曲与此无异今删去】

小醉太平【又入南吕】

明日恁地【韵】神前拜跪【韵】神还许妾嫁君时【韵】待觅个圣杯【韵】换头娘行恁説有些意【韵】不须我毎为媒主【韵】出个猪头祭土地【韵】有縁时贺喜【韵　张叶传竒用韵甚杂圣杯犹俗语圣笤也我毎毎字曲中作们字用此处须改作仄声乃叶出个一句仍依神还一句平仄为妙】

双谿

听伊説教人怒起【韵】汉朝中惟吾独贵【韵】我有女偏无【句】贵戚豪家匹配【韵】奉圣防使我招状元为壻【韵】不知他回话【有】何言语【韵】换头媒婆告相公知【韵】恨那人作怪跷蹊【韵】道始得及第【句】纵有花貌休提【韵】骂相公骂小姐【道】脚长尺二【韵】这般説谎没巴臂【韵　琵琶记按千金记寻亲记双谿各与此不同　我有女至匹配十一字句法虽一气贯下然依换头第字断句则无字亦应读断语字失韵第字非韵脚】

洞仙歌

家私没半分【韵】靠着奴此身【韵】只要救取公婆【句】岂辞多苦辛【韵】空把泪珠揾【韵】谁怜饥与贫【韵】这苦説不尽【韵　同前】

【救取这苦去上声把泪上去声此字岂字与字上声俱妙辛字可用仄韵】

鴈鱼锦【此犯中吕及本宫后四段毎段末二句俱犯鴈过声】

鴈过声思量那日离故乡【韵记】临岐送别多惆怅【韵】携手共那人不厮放【韵教他】好看承我爹娘【韵】料他每【应】不防遗忘【韵】闻知饥与荒【韵只怕】捱不过嵗月难存养【韵若】望不见信音【却把】谁倚仗【韵】三犯渔家傲思量【韵】幼读文章【韵】论事亲为子【也须要】成模様【韵】真情未讲【韵】怎知道吃尽多魔障【韵】被亲彊来赴选场【韵】被君彊官为议郎【韵】被婚彊效鸾凰【韵】三被彊【韵】肠説与谁行【韵】埋寃难禁这两厢【韵这壁厢道咱是个】不撑达害羞【的】乔相识【句那壁厢道咱是个】不覩事负心薄幸郎【韵】二犯渔家镫悲伤【韵】鹭序鹓行【韵怎如】鸟鸟反哺能终养【韵】漫把金章绾着紫绶【句】试问斑衣今在何方【韵】斑衣罢想【韵】纵然归去【句又怕】带麻执杖【韵只为他】云梯月殿多劳攘【韵落得】泪雨似珠两鬓霜【韵】喜渔镫防回梦里【忽】闻鸡唱【韵】忙惊觉错呼旧妇【句同】问寝堂上【韵】待防胧觉来【句依然】新人凤衾和象牀【韵怎不】怨香愁玉无心绪【句】更思想【韵】和他拦挡【韵】教我怎不悲伤【韵俺这里】欢娱夜宿芙蓉帐【韵他那里】寂寞偏嫌更漏长【韵】锦纒道犯漫悒怏【韵】把欢娱都成闷肠【韵】菽水既清凉【韵】我何心贪着美酒肥羊【韵】闷杀人花烛洞房【韵】愁杀我挂名【在】金榜【韵】魆地【里】自思量【韵正是】在家不敢髙声哭【句】只恐人闻也断肠【韵　同前】

【向作只恐猿闻也断肠江边可説猿闻在家不可説猿闻不如人字为妥手共倚仗彊效覩事反哺紫绶雨似两鬓水既我挂也断上去声未讲被彊这两漫把罢想泪雨梦里问寝去上声俱妙三彊字藏韵句中识字哭字用韵亦可】

山渔镫

二十八年【在】江湖上【韵】水涉陆驰【句】途路飘荡【韵】亲遭掳难觅行藏【韵】徒然涕滂【韵】防时得遂儿终养【韵】酬乌鸟寸草辉光【韵】如今知他【在】那厢【韵】乳哺劬劳空思报【句】役梦断魂无计赏【韵】提将起【句】不由人惨伤【韵】念冬温夏凊【句】谁候端详【韵　黄孝子传竒】

山渔镫犯【此犯本宫或名虞美人犯非】

山渔镫燕将雏【句】逢初夏【韵】梦转华胥【句】风弄檐马【韵】闲扃了刺绣窗纱【韵】香销寳鸭【韵】那人【在】何处贪欢耍【韵】空孤负沈李浮【韵】寂寞【厌】池塘闹蛙【韵】庭院日长谁怜我【句】枕簟【上】夜凉不见【了】他【韵】多娇姹【韵】爱风流俊雅【韵】玉芙蓉倚防干猛思容貌胜荷花【韵　散曲首句校前本调少一字姹字可不用韵上字依本调当作衬】

鴈过沙

【他】沈沈向冥途【韵】空教【我】耳边呼【韵我】不能尽心相奉事【句】翻教你为我归黄土【韵】教人【道】你死縁何故【韵你】怎生【便】割舍抛弃【了】奴【韵　琵琶记】

【为我弃了去上声俱妙呼字奴字俱可用仄韵心字可用仄声事字宜用韵亦可用平韵　了字据九宫谱定应作衬】

鴈来红

鴈过沙【论】穷通各有时【韵是】吾心欲预知【韵想】石崇豪富甘罗贵【韵】堪嗟陋巷居顔子【韵】都是五行先定期【韵】朱奴儿防不弃【韵】特求指迷【韵】选髙的留一位【韵　防楼记】

【向误作鴈过声第五句拗】

沙鴈防南枝【此犯双调拣字向误作练】

鴈过沙【想】当初共佳期【韵似】鸾交效于飞【韵】当初对酒同宴逸【韵】观花翫月成欢防【韵】乐极果然生悲忆【韵】锁南枝愁似织【句】远自释【韵】泪揩干【句】又偷滴【韵　寳妆亭传竒】

【织字非韵脚】

金殿喜重重

利锁名缰【句】鸿飞不到【句】只得暂时分袂【韵】拜别堂上【句】乍离膝下【句】顿使愁肠千缕【韵】此行専为【韵】忧民束吏【韵】耳听佳音消息【韵除是】政寛徳化【句】管教名字【句】传达丹墀【韵】换头听启【韵】念儿初防圣主恩【句】于官处不致误失差池【韵】谢亲恩庇【句】谢亲擡举【句】岂敢辱没先辈【韵】汝有此志【韵】汝子竒伟【韵】可为于门祥瑞【韵】好生看视【句】任满回来【句】一团和气【韵　唐伯亨曲向云即花药阑今查大同小异故增收此调缕字失韵　此曲失板字字庇字视字俱非韵脚辱没没字旧谱作莫字非】

花药防

新緑池边【韵】猛拍阑干【韵】心事向谁宣【韵】花也无言【句】蝶也无言【句】离恨满懐萦牵【韵】恨东君不解留去客【句】叹舞红飘粉飞绵【韵】景依然【韵】事依然【韵】悄然不见俺的郎面【韵】换头嗟怨【韵】自古风流误少年【韵】那堪值暮春天【韵】生怕黄昏【句】难捱黄昏【句】独自闷不成欢【韵】换寳香薰被谁共宿【句】叹长夜枕泠衾寒【韵】你孤眠【韵】我孤眠【韵】只除魂里梦里相见【韵　散曲】

【干字欢字寒字俱借韵此曲甚古雅惜失腔极　两言字非韵脚】

赚【疑即倾杯赚】

行李都办【韵】早登程去心如箭【韵】休苦留恋【韵】渐觉江天红日晚【韵】欲临行又孜孜的覰着【句】心儿里窨约【句】教人怎不埋寃【韵】黯然分散【韵】恁时两处销魂【韵】闷萦方寸【韵　同前】

【散字办字晚字魂字寸字俱借韵旧谱不防板今据九宫谱定补板】

怕春归

便我心儿里闷【韵】那更万緑枝头【句】声声叫杜鹃【韵】啼不如归【句】听不如归【句】教人闷转添【韵】霎时间相聚【句】又怎知明日天涯孤馆【韵　同前】

【闷字馆字俱借韵添字失韵　此曲失板】

春归犯【所犯未详】

羞见【韵】对栁睂揾泪眼【韵】千万缕添萦绊【韵】自从别后【句】休教人盼【韵】向晚来深沈院落【句】料为伊停鍼频作念【韵】待防时【句】怕水逺山逺人逺【韵】犯唱彻阳闗【韵】满斟别酒【句】醉防圗得不知离别叹【韵　同前】

【眼字绊字盼字闗字叹字俱借韵念字失韵　此曲失板】

蔷薇花

三十哥【句】你央不来也尽教【韵】又着王二走一遭【韵】只恁担阁【韵　王焕传竒】

【句虽少大有元人遗意着字唱作招阁字唱作稿　此曲失板】

又一体

萱亲不爱怜【句】焦聒性如火【韵】况嬭娘曰夜挑唆【韵】搬鬬得我家不和【韵】王祥竭力孝情多【韵】甘心受折磨【韵卧冰记】

丑奴儿近

恩情到此【韵】无奈只得如是【韵】但两下愁怀【句】翻作四人悲凄【韵】独倚门儿【韵】自家骨肉在何处【韵】寻寻觅觅【句】铁心肠那时应也垂泪【韵】换头孩儿【韵】非是再三丁寜频语【韵】两口夫妻【韵】休起二心三意【韵】谨领慈防【韵】拜别不忍又一杯【韵】阳闗低唱【句】休教路人听也憔悴【韵　唐伯亨曲】

【向以朱奴儿为丑奴儿故收此以正之处字语字失韵　此曲失板】

黄钟赚

昔有朱文【韵】太平钱为缔姻【韵】陈辛可悯【韵】失妻苦为经梅岭【韵】君须听【韵】法师风流道迪【句】媒人是报恩云卿【韵】开封府【句】神奴儿幼小为厉魂【韵】为逢何正【韵】前腔【郑将军】红白蜘蛛【句】功名遂共登蓬瀛【韵】陈留李寳【韵】银猫智伏鏖天神【韵】相思病【韵】凤凰坡越娘背镫【韵】王家府倩女离魂【韵】逰春景【韵】绣鞵儿范四郎成契姻【韵】显灵通圣【韵　散曲集传竒名】

【按此调当用在玉芙蓉之后刷子序之前鏖字旧谱既譌作金字而又注云金音拗非】

正宫慢词

安公子【旧谱误作公安子】

长川波潋滟【韵】楚乡淮岸迢逓【句】一霎烟汀雨过【句】芳草青如染【韵】驱驰携书剑【韵】当此好天好景【句】自觉多愁多病【句】行役心情厌【韵】换头望处旷野沈沈【句】暮云黯黯【韵】行侵夜色【句】又是急桨投邨店【韵】认去程将近【句】舟子相呼【句】遥指渔镫一防【韵　栁耆卿词】

长生道引

风光最美【韵】画堂内逢多丽【韵】无计诉情【句】漫惜分飞【韵】两意难忘情如醉【韵】花心动也【句】共效于飞【韵】共伊同跨彩鸾归【韵　盗红绡传竒】

【用牌儿名】

正宫近词

划锹令【划或作刬非】

咱每本是簪缨裔【韵】官差来此苦寒地【韵】儒身挂荷衣【韵】勉随队里【韵】河堤运泥【韵】筑城万里【韵】大家努力【句唱个】划锹令儿【韵　孟姜女传竒】

【此调向谱在越调内今查越调自有铧锹儿与此不同按香囊四景诸记皆有此调俗不识划字妄改作刬又或改名铲锹儿皆非】

湘浦云【旧注云即刷子序今查不同】

倍觉伤春【句】绕画防十二独凭徧【韵】红粉嬾匀【句】乌云无心绾【韵】蝶双双【句】舞翩翩【韵】可煞奴偏教没方没便【韵】良宵梦逺【韵】寸心千里【句】觉来肠断九转【韵】换头无言【韵】寳鸭无奈【句】万叠千缕愁如茧【韵】蟾窗抱影【句】鸳衾独自一个和谁展【韵】意悬悬【句】泪涟涟【韵】待甚日重逢潘郎一面【韵】相思病染【韵】望穷湘浦【句】云烟春水隔断【韵　锦香囊传竒】

【用韵甚杂然词颇古雅首句用韵亦可乌云句恐尚有脱字九转九字改平声潘字改仄声乃叶　此曲失板悬字非韵脚末二句旧谱于烟字读断然依前半里字句自应断在浦字】

正宫尾声总论

若用倾杯序第一起调第二以后换头赚或一或二朱奴儿或二或四则尾声云平平仄仄平平仄【韵】仄仄仄平平平仄【韵】仄平仄平平仄仄【韵】

若用白练序第一起调第二换头赚或一或二红芍药或二或四则尾声云平平平仄平平仄【韵】平仄平平平仄平韵仄仄平平平仄仄【韵】

【正宫谱中并无红芍药旧谱云与中吕不同岂借用南吕曲耶】

若用白练序四曲第二以后换头捣白练或二或四则尾声云平平仄仄平平仄【韵】仄平仄平平仄平【韵】仄仄平平仄仄平【韵】或云仄仄平平平仄仄【韵】平平仄仄仄平平【韵】仄仄平平仄仄平【韵】

【捣白练借用南吕曲】

若用金殿喜重重第一起调第二换头赚或一或二丑奴儿第一起调第二换头则尾声云平平仄仄平平仄【韵】平仄平平平仄平【韵】仄仄平平仄仄平【韵旧谱误将以上四条复载一徧今删去】

大石调引子

东风第一枝

宫日添长【句】壸冰结满【句】仲冬天气严寒【韵】绣工闲却金鍼【句】红鑪画阁人闲【韵】金鑪香褭【句】丽曲趁舞袖弓弯【韵】锦帐中褥隐芙蓉【句】肯教鹦鹉杯干【韵　拜月亭仲字曲字可用平声天字鹦字可用仄声满字非韵脚】

碧玉令

朔风一夜寒多少【韵】拥重衾捱将天晓【韵】小玉来传【句】报道栁绵飘【韵】勉彊起【句】嬾临鸾【句】红鑪围绕【韵　卧冰记】

【朔字红字可用仄声　字小字报字勉字可用平声】

少年逰

常学无违【韵】奈此心与天地合异【韵】能书符善防咒水【韵】遣阴兵百万【句】英灵猛将【句】断人间兴妖魅【韵陈巡检传竒】

【奈字合字文理欠顺防字改作平声乃叶合字入作平与何字同音疑本何字譌为合】

念奴娇

楚天过雨【句】正波澄木落【句】秋容光净【韵】谁驾冰轮来海底【句】碾破琉璃千顷【韵】环佩风清【韵】笙歌露冷【韵】人在清虚境【韵】真珠帘卷【句】小楼无限佳兴【韵　琵琶记楚字可用平声谁字流字环字可用仄声　清字冷字用韵与诗余异】

烛影摇红

终日寻芳【句】怎知迤逦归来晩【韵】逺山低处夕阳斜【句】郊外逰人散【韵】恐遇风流俏脸【句】向花前频频顾盼【韵】口中不道【句】心下思量【句】何时得见【韵　王焕传竒终字郊字心字俱可用仄声恐字俏字俱可用平声脸字非韵脚见字借韵】

大石调过曲

沙塞子【又名玉河滚】

紫府神仙会早【韵】料应姑射【句】击碎琼苞【韵】渐布满万山千壑【韵】浑如腻粉妆巧【韵】光耀【韵】只见杨花乱滚【句】鵞毛飞舞【句】正正斜斜【句】竞随风来到【韵】俄然堆满须臾【句】瑶堦玉砌【句】宛若棃花【句】满地慵埽【韵】幺篇向河边打听【句】有时不拘多少【韵】是则冒寒途路遥【韵】顺父母顔情【句】怎敢惮劳【韵】但愿天地保【韵】冰消冻解【句】渔翁可堪垂钓【韵】鱼儿买得归来【句】娘免心焦【韵】强似遇金寳【韵　卧氷记】

【壑字唱作好字音今人曰前腔古人曰幺篇其义一也此依古谱题曰幺篇但后段句字多少全不似前腔未知何故　此曲失板姑射之射音夜旧谱误音亦】

本宫赚

黄雀吃了【韵】中意物娘所好【韵】寻思要鲤鱼【句】教君即便买来到【韵】漫自懊【韵】天冷河冰都冻合【句】料鱼儿藏深杳【韵】金珠易得【句】料此物应难寻讨【韵】转萦懐抱【韵同前】

沙塞子急

满目纷纷【句】乱撒真珠小【韵】料是处河冰【句】冻合难消【韵】钓叟不捕网【句】无鱼卖后【句】只怕母亲焦躁【韵】禁持打骂劳神【句】病还增了【韵】心下转烦恼【韵　同前此曲失板】

余音【即尾声】

孝切心坚天知道【韵】冲寒拂冷走一遭【韵愿】买得鱼儿真个好【韵　同前】

念奴娇序

长空万里【句】见婵娟可爱【句】全无一防纎凝【韵】十二防干光满处【句】凉浸珠箔银屏【韵】偏称【韵】身在瑶台【句】笑斟玉斚【句】人生防见此佳景【韵】惟愿取年年此夜【句】人月双清【韵】换头孤影【韵】南枝乍冷【韵】见乌鹊缥缈【句】惊飞栖止不定【韵】万疉苍山何处是【句】修竹吾庐三径【韵】追省【韵】丹桂曽攀【句】嫦娥相爱【句】故人千里漫同情【韵】惟愿取年年此夜【句】人月双清【韵】又换头光莹【韵我欲】吹断玉箫【句】骖鸾归去【句】不知何处冷瑶京【韵】环佩湿【句似】月下归来飞琼【韵】那更【韵】香雾云鬟【句】清辉玉臂【句】广寒仙子也堪竝【韵】惟愿取年年此夜【句】人月双清【韵　琵琶记】

【引子是念奴娇而此曲为念奴娇序故曰本序非别名本序也凝字屏字情字俱可用仄韵景字定字径字更字竝字俱可用平韵万里见此愿取乍冷万防去上声可爱满处防见此夜上去声俱妙甚第三换头与第二换头不同故録之】

摧拍【又名急板令】

受君恩身居从班【韵】食君禄争敢避难【韵此行】非同小看【韵缉探】上京虚实【句】便往边闗【韵】漠漠平沙【句】路逺天寒【韵】一别后涉水登山【韵】今日去【句】甚时还【韵　拜月亭】

【敢字改作平声京字改作仄声乃叶难字不可作去声唱第三句或重唱一句亦可】

赛观音

雨儿催【句】风儿送【韵】叹一旦家邦尽空【韵】想富贵荣华如梦【韵】哽咽伤心气填胷【韵　同前】

人月圎

途路里奔走流民拥【韵】胆丧魂飞心惊恐【韵】风吹湿衣襟重【韵】止不位双双珠泪涌【韵】行不上【句】惟闻得战鼔声震苍穹【韵　同前】

【涌字可用平声途路里三字原无板或将后一曲军马来改作军马又来叠唱两句妄増二板因并增途路里二板大非】

长夀仙

路人诉寃【韵】事急到山巅【韵】有縁遇神仙【韵】君有何事【句】但请一言【韵】陈辛妻子【句】离家因往南雄【句】大庾岭被妖染【韵】今闻非别祟纒【韵】左道术【句】名申公【句】属坤兑【句】猕猴状【句】搊搜脸【韵　陈巡检传竒】

【染字脸字失韵】

大石调慢词

蓦山溪

小桥流水【句】欲下前溪去【韵】唤起故人来【句】伴先生风烟杖屦【韵】行穿窈窕【句】时厯小﨑岖【韵】斜带水【句】半遮山【句】翠竹栽成路【韵　辛幼安词】

【唤起带水去上声窈窕上去声俱妙　岖字上诗余多不用韵】

乌夜啼

懊恨孤贫命【韵】圗一子晚景温存【韵】可怜不遂平生愿【句】到如今子母两离分【韵　孟姜女传竒】

【命字失韵】

丑奴儿

冯夷翦碎澄溪练【句】飞下同云【韵】着地无痕【韵】栁絮梅花处处春【韵　康伯可词】

大石调近词

揷花三台

打和鼔乔妆三教【句】舞狮豹间着大旗【韵】小二哥敲锣击鼔【句】使牛儿箫笛乱吹【韵】浪猪娘先呈百戏【韵】驷马勒妆神跳【韵】牛筋引防哥一队【韵】忙行走竹马似飞【韵　白兔记】

大石调尾声总论

若用摧拍以一撮棹收之或用三字令亦以一撮棹收之俱不用尾声

【一撮棹三字令俱系正宫曲盖大石与正宫本相通也】

若用摧拍或二或四亭前栁或二或四下山虎或二或四亦不用尾声

【亭前栁下山虎借用越调曲】

若用赛观音二曲人月圆二曲亦不用尾声







