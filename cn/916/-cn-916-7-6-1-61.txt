【侍宴乐游苑饯吕僧珍应诏诗】

丹浦非乐战。负垂切君临。我皇秉（《类聚》作蕴。文苑同。）至德。忘（文苑作恭。注云。一作忘。）己用尧心。愍兹区宇内。鱼鸟失飞沈。推（《御览》作持。）毂二崤道。（李善本《文选》作□。）扬旆九河阴。超乘尽三属。选士皆百金。戎车（《类聚》作主。）出细柳。饯席遵（《类聚》作樽。《诗纪》云。一作樽。）上林。命（文苑作兴。）师诛後服。授律缓前禽。函に（文苑作亟辕。）方解带。□（文苑作骁。）武稍披（文苑作已按。）襟。伐罪芒山曲。吊民伊水浔。将陪告成礼。待此未抽簪。（○《文选》二十。《类聚》二十九。文苑英华百六十九。《诗纪》七十三。又《御览》七百七十六作饯吕僧珍诗。引阴一韵。）

