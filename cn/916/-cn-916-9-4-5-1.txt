【梦人倚户授其诗】

〖北史曰：斛律光尝在朝堂。垂帘而坐。祖□不知。乘马过其前。光怒。谓人曰：此人乃敢尔。後□在内省。言声高慢。光过闻之。又怒。□知光忿。□省事褚士达梦人倚户授其《诗》曰云云。以告□。□占之曰：角斗。斛字。津却水。何留人。合成律字。非真者。解斛律於我不实。士达又言所梦状。乃其父形也。□由是惧。〗

九升八合粟。角斗定非真。堰却津中水。将留何处人。（○北史斛律光传。）

