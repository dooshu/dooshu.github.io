○再報播酋情形疏 【 播酋】

臣看得逆酋殘我內地也、可謂不遺餘力矣、驍將碟嚴城墮、獸驚鳥徙之民、膏原齒?而莫必其命、彼其陳兵三溪而嫚書以相加也。豈真愛我而不攻哉。越國深入。踰嶺渡江。頓兵於堅城之下。彼固亦有所忌也。當是時。我誠無兵無將。無可為守。顧嚴行文告以折其不逞之心。亟集兵防以遏其方張之勢。稍稽時日。自可保全。事機之會間不容髮柰何其周章失措而甘心為失策之事也。夫屍棺之歸。雖經詳允。顧求而與之則直。挾而與之則辱。加幣焉則過矣。至欽依人犯。縊而與之則又過。竝生者之家屬而與之。則又益過。國體一辱。不可復全。士氣一喪。不可復伸。當是時在城鎮道府縣文武如林。乃視若、等閑。漫然相付。獨何心哉。臣今方獎率諸臣、共圖戡定即諸臣方飭兵治餉、緝奸峻防、夜以繼日、猶苦不足、葢冀為桑榆之收、以葢其東隅之失者、臣亦欲徐觀其定、忘於無言、顧川東人心不知有法久矣。皆原奏民也自合江獻袁子升。黃平獻羅承恩。竝此而三。不於此時別白言之近亦有買賊以為全民者上必欲置之法此甚正也從此各官遂以女??賊為排難解紛。以辱國為達權通變。以足上首下為屈巳安民。行見巽愞成風。豪傑解體。戰不力。守不堅。其不胥而為夷者幾希。臣以為兵戈擾攘。籌應寔難。固不可逐事苛求。致難展布。第損威傷重。所關非小。尤宜一處以杜將來。合行題請、伏乞敕下吏兵二部酌議覆請、將獻囚送柩并綦城失守有罪官員、姑行令戴罪管事以責後効、待事定之日、通計功罪竝論、一面行廵按御史將前後情節、通行查勘、分別議處具奏、定奪施行、庶士氣可振、國法可彰、使過之效可收、夷氛之息有日矣、

