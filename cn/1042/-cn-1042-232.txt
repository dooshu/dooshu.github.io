王之道　和徐伯远见寄三首

我家湖上面九华，无钱买山山见赊。

待栽北牖一坡竹，追配东门千载瓜。

王之道

王之道　和徐伯远见寄三首

新炊香软桃花红，蕲州竹簟初出筒。

老翁易饱更甘寝，便便一觉南窗风。

王之道

王之道　和徐伯远见寄三首

三诗自可当尺书，得书何必须双鱼。

黄花强把酬雪白，丐君捧腹聊轩渠。

王之道

