南昌罗氏

南昌罗某，精于命理所推，乾隆间各造多奇验。自推命运无大禄籍，惟庚子科可得一榜，与王某同学，推其命，则谓毕生无中理也。己亥冬，馆邻有孀妇，少年美艳而不能自持。初挑王，力拒之。继挑罗，罗诧为奇遇，遂频往来。

庚子秋，王某登乡荐，而罗落孙山矣。罗方疑谓命理不灵，岂知冥冥中，有默为转移者乎？












