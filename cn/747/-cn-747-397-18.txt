○对西陆朝觌判

〈西陆朝觌，阙彤绎之供，御史劾之，云非其时，不合礼。〉

献岁发春，列宿分曜，人其不惑，序惟莫愆。乙也司存，式瞻天道，令乎穷谷，以将纳冰。物其惟新，时渐於庙。日在北陆，其藏之也以周；星见东方，其出之也以遍。克谐冬夏之气，不悖阴阳之宜，彼彤绎而不修，何祭祀之为礼？御史之举，差执简而不违；有司之仪，盍变通而尽利？刑惟不滥，其可加诸？

张景

景，开元时擢书判拔萃科，官侍御史。

