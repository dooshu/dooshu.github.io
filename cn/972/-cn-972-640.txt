楼钥　王修撰挽词

十载频褰刺史帷，名卿风裁映绅緌。

庆门共仰联三凤，禁路咸嗟欠一夔。

神武衣冠终遂志，平泉花木总成诗。

伤心积翠楼前月，斜入栏干欲向谁。

楼钥

楼钥　王修撰挽词

贱子何能直一钱，夫君於我独知怜。

樽罍谈笑几侵夜，琴剑周旋不计年。

此去空悬徐孺榻，重来无复孝廉船。

百身愿赎嗟何及，衰涕满襟如迸泉。

楼钥

