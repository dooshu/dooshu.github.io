君臣鱼水


三国史纪：诸葛亮隐于襄阳隆中，有王霸大略。刘先主闻其名，亲驾顾之，凡三往，乃得见。亮因说先主以拒曹操，取荆州，据巴蜀之策。先主深纳其言，情好日密。关羽、张飞不悦，先主解之曰：“孤之有孔明，犹鱼之有水也，愿诸君勿复言。”

三国史上记：诸葛亮初隐居于襄阳之隆中地方，有兴王定霸的才略，不肯出仕，人称他为卧龙。蜀先主刘备闻其名，乃亲自枉驾去见他，凡去三次，才得相见。亮以道自重，本不求仕进，见先主屈尊重道，诚意恳切如此，心怀感激，遂委质为臣，因说先主以拒曹操、取荆州、据巴蜀的计策。先主以这计策甚善，深纳其言，与他相处，情好日益亲密。

当时先主有两个结义的兄弟，叫做关羽、张飞，见先主一旦与亮这等亲密，心中不喜。先主劝解说：“孤之有孔明，如鱼之有水一般。鱼非水，无以遂其生；我非孔明，无以成帝业。诸君既与我同心要兴复汉室，不可不亲厚此人也。愿诸君勿再以为言。”

夫先主信任孔明，虽平日极相厚如关、张，亦离间他不得如此。故孔明得展其才，结吴拒魏取蜀，当汉祚衰微之时，成三分鼎立之势。其后又于白帝托孤，辅佐后主。观其前后《出师》二表，千古读之，使人垂涕。盖其心诚感激先主之恩遇，故鞠躬尽瘁而不辞也。后世称君臣之间，相亲相信者，必以鱼水为比，盖本诸此云。





