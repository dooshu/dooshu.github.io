◎董昭

昭字公仁，济阴定陶人，举孝廉，除瘿陶长柏人令。袁绍以为参军事，进魏郡太守，寻入朝，拜议郎。建安中除符节令，迁河南尹，又为冀州牧，徙徐州牧，又徙魏郡太守，拜谏议大夫，封千秋亭侯，转拜司空军祭酒。文帝即王位，拜将作大匠。及受禅，迁大鸿胪，进封右乡侯，徙封成都乡侯，拜太常，徙光禄大夫给事中，拜太仆。明帝即位，进爵乐平侯，转卫尉，拜司徒。卒年八十一，谥曰定侯。

