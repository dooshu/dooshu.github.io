【获麟歌】

〖《孔丛子》曰：叔孙氏之车子Θ商樵於野而获麟焉。众莫之识。以为不祥。弃之五父之衢。冉有告曰：麇身而肉角。岂天之妖乎。夫子往观焉。泣曰：麟也。麟出而死。吾道穷矣。乃歌云。〗

唐虞世兮（《论语》摘衰圣作之世。）麟凤游。今非其时来（《孔丛子》作吾。）何求。（《论语》摘衰圣作由。）麟兮麟兮我心忧。（○《孔丛子》记问篇。古微书《论语》摘衰圣。《御览》五百七十一、八百八十九。《诗纪前集》一。）

