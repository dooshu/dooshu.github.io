李曾伯　定花阻风五首

客缆相衔系柳边，不禁雪浪苦粘天。

寻常溪口鱼暇贱，今度船留倍索钱。

李曾伯

李曾伯　定花阻风五首

准拟新烟定到家，可怜漂泊对风沙。

见他红雨飞篱落，忆杀小园桃杏花。

李曾伯

李曾伯　定花阻风五首

绿柳桥头旧酒炉，几番舣棹劳篙夫。

恍疑风撤青帘去，敲尽荆扉闭不酤。

李曾伯

李曾伯　定花阻风五首

夜色昏昏带远烟，谁家灯火待归船。

小迟月上风须息，且伴白鸥今夕眠。

李曾伯

李曾伯　定花阻风五首

边湖六六片时程，况可篮舆度岸行。

西舫东船从此办，任他风浪与阴晴。

李曾伯

