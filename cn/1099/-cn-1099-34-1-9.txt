○兵部為懷柔遠人疏 【 貴州宣慰】

吏科抄出吏部左侍郎何文淵題、臣訪得貴州地方洪武年間、止設貴州思南思州宣慰司、管屬土民、仍設都司衙門鎮守其地、　太祖高皇帝命鎮遠侯顧成、在彼鎮守事簡民安、遠人畏服、永樂十一年、湖廣布政司參政蔣廷贊、具奏於貴州開設布按二司、設立布按二司則撫綏有方人民殷凑若止立軍衞不設二司如遼東地方終成邊鄙此亦得失之騐也於今巳漸開闢多成樂土信此議之未允矣將思南等三宣慰司地方、改設六府、每府所管不過三四長官司、人民每司不過一二百戶、官多民少、點差弓兵皂隸門子庫子驛夫等項、應荅不前、官吏在彼、廉潔者少。貪墨者多。又從取索民財。土民受逼。日漸困窮。以致去歲苗賊反叛。殺害軍民。總兵官宮聚又生事激變。水西等處土官共起謀逆。刼殺地方。燒毀衙門。驅擄人口。官軍征討。屢常交鋒。殺人盈野。自去春以來。米糧艱難。人多餓死。傷天地之和。召水旱之災。未必不繇於斯。今兵疲民困。又遺將南征。師旅之行。糧餉為先。湖廣四川雲南三布政司。儹運供給。勞苦萬端恐生他變。貴州地方。山嶺高峻。林木深奧。雖有雄兵猛將。急難成功。又且土人之性。叛服不常。懇乞　勑兵部計議、其被賊燒毀衙門、弗復起盖、布按二司、幷各府大小官吏、及從征官軍、俱各取回、地方止照洪武年間、設立宣慰司衙門、管屬土人、設都司衙門都指揮等官、以鈐束軍衞、遣大將一員、前去鎮守、仍降　勑書出給賞賜、命大臣一員。便於言語者。前去招撫。便宜行事宣布恩威。賞勞土官土人。候西、北胡寇寧息。另行計議。於今多事之秋。且置此小寇於度外等因、具題奉　旨欽遵到部、臣等切詳貴州地方、雖僻在一隅、人多頑獷、係我　太祖高皇帝開創于前、　太宗文皇帝經營于後、迨今八十餘年。改土為流則難改流為土則易若因事弃地豈易收復乎法制巳定地方無虞比年以來為因邊將處置乖方。加以征南之師數出。兵疲於久戍。民困於遠輸。遂致各種賊寇。乘機生發。殺掠人畜。上于　聖慮。勞師遠征。巳及一年之上各該城池雖被蠻賊圍困而各城官員皆能効力死守及總兵總督參將廵按三司等官。又不曾要將貴州地方遺棄。幷征進官軍取回緣繇具奏。况土地　祖宗之土地。人民　祖宗之人民。豈可輕易棄擲。兼且事干邊務。難以遙制。合無行令總督軍務本部左侍郎侯璡、總兵官保定伯梁珤等、將本官所言取回各衙門官員等項、緣繇、公同勘議明白、務在斟酌停當、處置合宜、上不違　祖宗之成法。下不貽邊境之後患。通行具實回奏定奪、其言要出給賞賜。命大臣一員前去招撫一節、緣此賊勢巳猖獗。惡巳稔盈。四出紛擾。種類不一。倚山箐而為險。効蜂蟻而屯聚。既無所指定處。又無常管頭目。非得深曉夷情。熟知道路之人。卒難招撫訪得何文淵先巳出差貴州。備諳本處山川險易夷情向背。合無將本官量與陞職、即遣建議之人于事局恐亦未當請　勑幷關領賞賜前去貴州、與同侯璡等相度賊勢。便宜招撫。惟復不必差官、只差人馳驛賫文、歟璡公同總兵官梁珤等、審度前項賊情、量宜撫捕、務在日下寧帖、緣奉　欽依該衞門看事理具題、

