郭印　送张道从上行起复帅夔二首

初辞丘陇重哀荣，旆卷春风第一程。

帝委才猷专外阃，人推勇略过长城。

孤忠炯炯能移孝，温诏谆谆遽夺情。

三峡壶浆应满道，江山草木旧知名。

郭印

郭印　送张道从上行起复帅夔二首

白帝层城统十连，肘联荆属阻山川。

翠华久瞔舟车会，紫诏先收柱石贤。

雪净已通梁阁道，浪平空舣汉楼船。

不妨腰絰登廊庙，典故先朝尚宛然。

郭印

