胡仲弓　和赵同叔见寄韵

湖海归来世念轻，短篷终日载吟声。

天风约住云来往，万里长空一雁横。

胡仲弓

胡仲弓　和赵同叔见寄韵

满园桃李手亲栽，治世何尝弃不材。

可恨天南流落客，九霄雨露不曾来。

胡仲弓

胡仲弓　和赵同叔见寄韵

星星吟随已成翁，万斛尘埃一笑空。

自是黄花留晚节，肯将顦顇怨西风。

胡仲弓

