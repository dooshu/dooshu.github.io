【题书後寄行人诗】

自君之出矣。临轩不解颜。砧杵夜不发。高门昼恒（玉台作常。文苑作恒昼。注云。一作昼恒。）关。帐（文苑作帏。注云。一作帷。乐府作帷。）中流（文苑作浮。注云。一作帐中流。）熠□。（玉台作耀。文苑、《诗纪》同。）庭前华紫兰。物（《诗纪》作杨。）枯识节异。鸿来（文苑作归。乐府、《诗纪》同。）知客寒。游用（乐府作取。）暮冬（文苑作秋。乐府作春。）尽。除春（文苑作馀思。《诗纪》同。）待君（文苑作春。注云。一作思。）还。（《诗纪》云。乐府作游取暮春尽。馀思待君还。○玉台新咏四。又文苑英华二百二、《乐府诗集》六十九并作自君之出矣。《诗纪》五十四。又《类聚》三十一引颜、关、兰、寒四韵。）

