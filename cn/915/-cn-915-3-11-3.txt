◇废少帝诏（四年夏）

凡有天下治为万民命者，盖之如天，容之如地；上有欢心以安百姓，百姓欣然以事其上，欢欣交通而天下治。今皇帝疾久不已，乃失惑昏乱，不能继嗣奉宗庙祭祀，不可属天下。其代之。（《史记·吕后纪》：帝壮，或闻其母死，非真皇后子，乃出言曰：「后安能杀吾母而名我，我未壮，壮即为变。」太后幽之永巷中，太后曰云云。《汉书·吕后纪》作《诏》。）

