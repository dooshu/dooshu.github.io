115　學教二字皆從孝字


王去非云：「學者學乎孝，教者教乎孝，故皆從孝字。」【原注】慈湖、何云：「楊簡。」蒙齋何云：「袁甫。」謂古「孝」字只是「學」字。愚按古文韻「學」字，古老子作「」；「教」字〔一〕，郭昭卿字指作「」。

【全云】袁正肅公甫，字廣微，號蒙齋，正獻之子。

【集證】隋志：「雜字指一卷，後漢太子中庶子郭顯卿撰。」

【元圻案】説文：「，效也，从子爻聲。」郭忠恕汗簡云出字指。〇嘉定錢氏大昕養新録曰：「王伯厚引王去非云云，又引慈湖、蒙齋説，古『孝』字只是『學』字。案古文『學』作『』，『』从『爻』，『孝』从『老』，判然兩字，不可傅會爲一。」〇王去非，名遂，一字穎叔，金壇人。嘉泰二年進士。理宗時權工部尚書，謚正肅。

〔一〕「教字」，原脱，據元刊本、清嘉慶本補。





