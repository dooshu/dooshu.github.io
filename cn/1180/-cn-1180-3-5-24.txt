灵王


三年，无终子嘉父，使孟乐如晋，因魏绛请纳虎豹之皮以和戎。晋悼公曰：“戎狄无亲，不如伐之。”魏绛曰：“诸侯新服，陈、郑来和，将观于我。我德则睦，否则携贰。”因陈和戎有五利。晋侯乃使魏绛盟诸戎。十年，郑人赂晋以歌钟、镈磬、女乐。悼公以其半赐魏绛，曰：“子教寡人和诸戎狄，以正诸华，九年之中，如乐之和，无所不谐，请与子乐之。”二十一年，孔子生。在位二十八年崩，子贵立。

无终子嘉父，是戎狄之君长，名叫做嘉父。携贰，是离心改变的意思。

周灵王之三年，晋悼公方为诸侯盟主，以尊周攘夷为事，于是戎狄慕义，欲求通好。当时诸戎中，有无终国君名嘉父者，使其臣孟乐，来到晋国，持着他国中所出的虎豹之皮，托晋之贤臣魏绛，献与悼公，以求和诸戎。魏绛劝悼公从其所请。悼公说：“戎狄无亲，难以恩结，不如伐之，未可与和。”魏绛对说：“今君方取威定霸，诸侯新服于晋，陈、郑来通和，正看我的德义何如。我若修德招怀远近，他便都来亲睦；我若灭德逞威，他便离心改变，不肯服从。君不可失此机会，绝戎好而弃诸侯也。”因详陈和戎的利益有五：戎狄聚处贵货财，轻土地，其土可交易而得，是一利；边鄙不惊，民安田野，农夫成功，是二利；戎狄事晋，四邻振动，诸侯威怀，是三利；以德抚戎，师徒不勤苦，甲兵不劳顿，是四利；远人既至，近者亦安，是五利。晋悼公闻言，欣然从之，就使魏绛盟约诸戎，与之讲和。自此，戎狄归顺，诸侯宾服，王室得安，晋国亦强。到周灵王之十年，郑人因感晋悼公有存郑之德，遂谢晋以歌钟、镈磬、女乐。前面魏绛所谓“我德则睦”者，至此验矣。晋悼公思魏绛之功，因以其乐之半赐之，说道：“子教寡人和诸戎狄，以正诸中华之未服者。到今九年之中，虽然戎狄怀柔，诸侯辑睦，如音乐之和，无所不谐，这都是子之力也。我岂可独享此乐，请与子共乐之。”周灵王二十一年，孔子生。盖天生圣人，万世道统所系，故作史者，谨书之。灵王在位二十八年崩。子贵继立，是为周景王。





