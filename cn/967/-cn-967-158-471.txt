李弥逊　张柔直知郡挽诗二首

世路狐狸正急贤，并游长恐着鞭先。

龚黄政术江湖上，贾马声名雨露边。

白发空违三斧养，青衿独抱一经传。

伤心才大难为用，不为酸风说泫然。

李弥逊

李弥逊　张柔直知郡挽诗二首

金兰臭味百年期，生死那知歨两岐。

路断束刍难寄恨，封成挂剑谩传悲。

向来不诵凌云赋，此日休歌薤露诗。

自愧千秋负良友，剩留清泪与君垂。

李弥逊

