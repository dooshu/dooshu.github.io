刘过　舟中

扁舟去时风怒恶，舟入深溪雪花落。

我行无事有底忙，且向荻花深处著，

邻船乞火炮蛤蜊，樽中浊醪把一卮。

陶陶万事不复理，冻口且味寒酸时。

刘过

刘过　舟中

下水南风未觉难，我舟不动稳如山。

东西日月寻常事，变化烟云顷刻间。

沙鸟似惊皆退避，椅峦如画亦浑间。

归期只俗长安近，屈指何时到北关。

刘过

