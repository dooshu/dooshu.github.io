◇白马赋

惟皇有造，曰灵有秘，丽气擒精，底爱覃粹。八埏稽首以宾庭，九荒敛衽而纳贽，众车垂德以服箱，龙马宅仁而受辔。是以周称逾轮，汉则天驷，体自乾维，衍生坎位。伊赭白之为俊，超绝世而称骥。尔其为状也，竦身轻足，高颡露精，气猛声烈，步远视明，著献西宛，表德东京，价倾函夏，观竭都城。饰金钅之倏烁，扬玉銮之珑玲。发鸣镝於悬月，驱永埒垌。施四介以作好，耀二矛之重英。举旧闲而未俦，考前迅而较名。（《初学记》二十九。）

