张嵲　秋怀

忽忽经年事，悠悠滞客心。

晚花生废圃，老树立秋阴。

岂有清樽醉，宁辞白发侵。

楼高见膏发，老大怯登临。

张嵲

张嵲　秋怀

前山跻暮气，虚檐纳轻阴。

沉疴稍轻体，徐步望遥岑。

泬寥天宇净，斐亹秋云深。

原野旷萧条，岗阜何崎嶔。

微霜被群物，悴叶声萧森。

游鳞奔巨壑，翔鸟候穹林。

结念非一端，滞思纷相寻。

伊昔抱微尚，夙怀尘外心。

风波一震荡，飘流安可任。

廉颇思赵士，钟仪怀楚音。

往愤既切古，来忧方在今。

安排谅{上卫下足}言，委顺亦虚襟。

由来穷达士，万古同堙沉。

聊申悽断意，持和双南金。

张嵲

