释印肃　金刚随机无尽颂　法界通花分第十九

法界是檀那，人天福德魔。

力尽箭还坠，依前入爱河。

释印肃

释印肃　金刚随机无尽颂　法界通花分第十九

福德元无实，本光常湛寂。

圆明法界内，杳廓无穷极。

释印肃

释印肃　金刚随机无尽颂　法界通花分第十九

方云福德多，多数尚谣讹。

法身超数量，菩提萨婆诃。

释印肃

释印肃　金刚随机无尽颂　法界通花分第十九

大千堆七窦，不及黄头老。

刹刹等微尘，当□日杲杲。

释印肃

释印肃　金刚随机无尽颂　法界通花分第十九

樵唱牵渔唱，川陆无间障。

两个且无声，佛在舌头上。

释印肃

释印肃　金刚随机无尽颂　法界通花分第十九

田歌答郢歌，露柱中心和。

田郢本自无，露柱是什么。

释印肃

释印肃　金刚随机无尽颂　法界通花分第十九

不辞山路远，要见唐朝面。

对面也不识，谁知者方便。

释印肃

释印肃　金刚随机无尽颂　法界通花分第十九

蹈雪也须过，不是听巴歌。

□见本来人，雪曲应难和。

释印肃

