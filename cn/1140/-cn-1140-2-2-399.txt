寻光福寺

新月已在天余霞犹隐树柔艪漾清波直随塔影去不闻水际钟但闻烟中语借问隔船人僧庐向何处白乐天有吾年五十七诗尤展成又广为五十八余适当是岁因和之

吾年五十八出游月在午回忆我生初衰门方薄祜只影悲鲜民蓼虫习蓼苦仰屋与向壁心口自相语夙好惟诗书无心问庾釡白眼睨青天空手思撑补终安野老愚难竞衆女妩肉食忝半生磵石行当煮如何甫清暇杲日忽阴雨安坐少弦歌澒洞多钲鼔乐郊成战场祸山福如羽生民复何辜百万饱貔虎中宵或涕泪实耻同儿女杖策还出门局?愁索处南憩石头城东寻笠泽浦灵境恣幽怀登涉忘炎暑向禽良独难稷契徒自许游讌恋友生内顾伤羇旅烽火淹岁年醉乡迷国土何当坐虎邱看月当三五

