◇造石窟像记

皇巍永平四年岁次辛卯十月十六日，假节督、华州诸军事、征虏将军、华州刺史安定王，仰为亡祖亲孟太妃、亡考太傅静王、亡妣蒋妃敬，造石窟一躯。依岩褒宇，刊崇冲室，妙镌灵像，外相显发，工绘严仪，凝华紫极，敬恃此福，上资先尊。咸使舍此尘躯，即彼真境，□□六通□嘱□□值遇□□早登十地，又愿居□□□□祥熙□永作山河，□□□世一切含生，普同斯愿。（碑拓本。）

