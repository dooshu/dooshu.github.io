程大昌　高宗皇帝挽词四首

先汉运尝屯，令周历再新。

必知天地泰，为有帝王真。

立极绵三纪，垂鸿更万春。

鼎龙俄天矫，升鹤肯逡巡。

程大昌

程大昌　高宗皇帝挽词四首

英明如艺祖，慈厚类仁宗。

民隐深忧恻，天骄入益容。

前芳尝北指，鸣镝自回功。

戢动皆时当，居然八政农。

程大昌

程大昌　高宗皇帝挽词四首

智超黄屋表，不以位为怡。

罢省斋居事，安持寿殿卮。

尊荣天子父，巍焕圣王师。

盛德几无古，惟尧始济兹。

程大昌

程大昌　高宗皇帝挽词四首

九龄几协梦，三载忽缠丧。

地卜周巡旧，山因禹穴傍。

云卿飞步阔，风沛着思长。

八表神游处，天高鞏洛阳。

程大昌

