秦观　还自广陵四首

薄茶便当乌程酒，短艇聊充下泽车。

坟墓去家无百里，往来仍不废观书。

秦观

秦观　还自广陵四首

南北悠悠三十年，谢公遗埭故依然。

欲论旧事无人共，卧听锺鱼古寺边。

秦观

秦观　还自广陵四首

邗沟缭绕上云空，坐阻层冰不得通。

赖有东风可人意，为开明镜玉奁中。

秦观

秦观　还自广陵四首

天寒水鸟自相依，十百为群戏落晖。

过尽行人都不起，忽闻水响一齐飞。

秦观

