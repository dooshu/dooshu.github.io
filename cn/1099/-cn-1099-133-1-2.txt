○治河通運以濟國儲疏

臣聞河流遷徙不常、自古為患、歷考周漢、至今未有能治久而不决之術、國家救災恤民、亦未有聽其决而不治之理、今之河流漲溢、淹浸豐沛徐三州地方、數年于茲矣、去年以來、復致運道阻塞、夫此三處。兩京南北衝要國家咽喉之地也。其民常歲為國運道。勞苦不息。猶之咽喉之氣也。今之被水迯亡過半。猶之咽喉之氣有傷。救之不可以不亟也。國家財賦。仰給東南。而運道少阻、猶人嗝口?壺之病。為飲食之阻。救之尤不可以不亟也。其救之之道奈何、臣以為今日之事。開運道最急、而治河次之、然今運道之塞者、河流致之也。葢使運道不假于河。則亦易防其塞矣。臣請先述治河之說。而後言運道、夫自古言河流者曰分則勢小。合則勢大。言河身者曰寬則勢緩狹則勢急。大而急則難治。小而緩則易防理固然也。其言治河者。曰順其性則易。遏其性則難又曰不與水爭地其所言河身治河之道、葢盡于數言。此其大法也。河自吐蕃發源。流入中國。漸納百川之止?帚。而行萬數千里。其勢之猛烈可知也。其過孟津。下至汴梁以東。土疏易决。故能為患。然自宋以前多决而東北自宋以後漸决而東南其决于東南也入海路近所經為害猶小决于東北也入海路遠。所經為害猶大。然因决而分。得以殺其勢者亦多矣。夫河自經汴以來。南分二道。一出汴梁城西榮澤縣。經中牟陳頴等州縣。至壽州入淮。一出汴梁城東祥符縣。經陳留亳等州縣。至懷遠縣入淮。其東南一道自止?帚德宿州經虹縣睢寧至宿遷縣出其東。分新舊五道。一自長垣曹鄆等縣至陽穀出。一自曹州雙河口至魚臺縣塌塲口出。一自儀封止?帚德等州縣至徐州小浮橋出。一由沛縣之南飛雲橋出。一在徐沛之中境山之北溜溝出是此新舊分流六道皆入漕河而總南入淮今聞皆塞矣。而止存沛縣一道。則所謂合則勢大。而河身又狹不能納。所以不得不泛濫橫溢。豐沛二縣。徐之半州。漫為巨漫。近又溢出沛縣之北。漫入昭陽湖。以致運道舊河。流緩沙壅。而漸致汙塞也。或恐沙壅積久。其地漸高。水高趨下。其勢必决。而東南有山限隔禍猶小也决而東北。則往年張秋之潰。運道因之以竭。前宋澶州之决。郡縣數十之灌。禍不可言也故今治河不得不因故道。而分其勢。其前出陽穀一道。魚臺一道恐其决而東北。斷不可開也。其在汴西榮澤近開孫家渡至壽州一道。决宜常濬以分其上流之勢。不可使壅也。乃若自汴東南。原出懷遠宿遷二道。及正東如徐州小浮橋溜溝二道。各宜擇其利便者開濬一道以分其下流之勢或恐豐沛漫流。久而北徙。欲修城武以南廢堤一帶。至於豐單等縣。黃德賀固楊明等集地方。接至沛縣之北廟道口築堤一道。以塞新决河口而防其北流。此亦一計也。此治河急患。當急施功。而開運道尤在所急也。然今運道止塞沛縣。以北三十餘里。而不能遂開者。雖人力不至。亦由天時未利也。方夏秋水溢。其塞處半為流沙所壅。使人撈沙水中。為力甚難。而沙隨水勢。隨掘隨壅。豈能成功。或謂乘今冬初水退。昭陽湖暫可通船之日。預備工力。截其上流。乾其下土而併工挑築。旬月可開矣或慮此挑沙開築。終不能固。來歲水淹。或憂再塞。不若趁冬水涸?凍船阻不行之時。照依南旺湖式樣。就於昭陽湖中開河一帶。兩面築堤以通運道。比今塞舊道。不增十里之遠。來歲通漕。與舊道二處。隨便行舟。此一策也。或又慮河水入湖。亦能帶沙致塞。只如今昭陽南口金溝舊閘處所。漸入沙塞。此其騐也。臣與尚書李承勛同行計議、以為莫若於昭陽湖東岸滕沛魚臺鄒縣地方之中。地名獨山新安社等處擇其土堅無石處所。另開河一道。南接留城。北接沙河口二處舊河其間應開不過百十餘里。更或隨勢便利。各尋近道。工力尤省。其河新開。深則各隨地勢。濶則先止五六丈。以通二舟之交行。就取其土厚築兩岸以為湖之東堤。阻防河流之漫。山水之洩。而隔出昭陽湖在外。以為河流漫散之區。所謂不與水爭地也。來冬?結船止之時。更加濬闊以為運道。仍於彼處立一夫廠。量撥山東州縣人夫接逓以暫寬豐沛之民。而消息咽喉之氣。此其上策也。其開築之處。有碍民田民居。則宜補給閑田。扣除粮稅。而量措與開荒遷徙之力可也但其地高下。土之堅疏。勢之難易。臣等不能親歷試騐。未敢執定為是。乞敕總督河道都御史、一面料集工力、一面親騐可行、趁今興役開掘此河、或此河難開、則止開豐沛縣舊河、及前前擬湖中近河二道、兼使放舟、以防一道之塞、運道既開、而後以次相度河勢、順其性而分導其流。則大决可免矣、臣等又慮山東河南并直隸江北之民、連年水旱災傷、勞苦特甚、豈可復興此役、乞敕戶部計議從權、於兩淮兩浙召商額外多賣塩引、令其買補灶煎餘塩、照常販賣、急可得銀數十萬兩、以顧役近河貧民、并備應用器物、興此大役、則亦宋范仲淹浙西救荒之術也、昔唐中葉、疆土分占日促、田賦所入甚少、而養軍多費、專賴劉晏理財、亦惟興此塩利、况我國家全盛、食塩生齒、數倍於昔、而塩課舊額有限、民間所食皆私塩也、今取而止?帚官、河成之後、以資邊餉、實為大利、嘗有疏亦言宜聽民私販而收其稅入官且塩既官賣。民間私塩漸少。而廵邏之役可减塩徒意外之慮可無。又弭大患。豈不當為。然以為難者、第恐勢要狥私之徒、乘之以占利、庸俗泥常之人、因之以起謗、大臣持循保名、不為國計者、又不肯於是而擔當、必賴聖明革此三弊、而後可行也、至於挑土之器、工役之流、亦宜量募江浙衢嚴二府之人、百十用之、其人取土一工勝如北人數十工之力是宜給其路費。厚其傭值。使樂應募。來必漸多。又使北人漸次效之。亦以後治田勸農之利也。臣愚又念豐沛南北一帶近河州縣之民。近年十分困苦。朝廷宜加十分愛惜。伏望聖恩垂念、以後進貢等項舡隻計可停止者、暫為停止、可减省者、量為减省、其南京工部、該派器物、內府應用者、或令原解州縣、倒批徑解、或令該部委官自解、不必經由南京監局、以致多造器皿裝盛因而多撥舡隻裝載、又因而多用人夫牽送、其士夫往來舡隻、倚勢多索人夫者、乞嚴加禁治、其河道驛逓夫役、照前管河郎中、兼理稽考、撫按官不時廵察糾治、庶使衝要之民、得以安養休息、而國家南北咽喉之地、不致阻塞矣、近該少卿黃綰、奏乞修復海運、以備不虞、其為國遠憂甚忠、然聞其事勢甚難、不得巳而思其次、則聞國初漕運。自淮達河。由陽武起岸百十餘里。陸運至衛河。復下船至京。又聞沁水至武陟縣紅荊口分流一道六十里通衛河。近年始塞是河流因沁可以通衛也後當國家間暇之時。亦宜差官踏勘。如紅荊口舊河可開則開。舊河不開。則於陽武上下。相度地勢相應處所。離岸十數里。開掘一道。北通衛河。歲撥江南相應衛分粮舡百十隻於彼轉運習慣以備徐沛之北會通河一處之塞此亦一計也

