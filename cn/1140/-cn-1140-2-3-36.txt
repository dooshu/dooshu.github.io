书太守钱侯传後【并序】

四明钱侯孝直尝守宁国识闰章童子试中目以国士侯去五载胄子圣月过宛陵述侯少壮时有抗疏辩寃赎父出狱一事使予泪涔涔下纪以短歌

钱侯昔守宛陵郡簪缨不改烟萝性去住总无赫赫名悠游万户载清净网罗才彦罕留良怜予下士收门墙侧闻平昔着奇节至孝激烈凌风霜为痛父寃不得白身撄虎豹号天阙洒血直使鬼神惊遂使囹圄觏日月念兹一事垂千年何须政绩耀简编况复宦成甫中岁卧龙抗志归林泉於乎余父早殁叔含寃实耻自讼耽灌园当涂弃斥何足憾白璧蒙尘不可言我欲碎首呼苍天覆盆抑鬰向谁宣自伤不若钱侯贤踯躅吞声徒涕涟

学余堂诗集卷十五







学余堂诗集卷十六

钦定四库全书

学余堂诗集卷十六

翰林院侍读施闰章撰

七言古

