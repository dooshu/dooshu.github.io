楼侍讲琏一首

【云南即事】

五云南国在天涯，六诏山川景物华。

摩岁中山标积雪，纳夷流水带金沙。

翠蛙鸣入云中树，白雉飞穿洞口花。

独有江南征戍客，寻常清梦苦思家。

◎补人

☆郭太学濬（二首）

【柳枝词】

送郎西上别魂消，却道纤身似柳条。

只恐别魂销远客，柳条翻似阿郎腰。

【春闺怨】

鸟惊残梦隔窗纱，起坐钩帘看落花。

游子不归春事晚，鹊声长日在邻家。

