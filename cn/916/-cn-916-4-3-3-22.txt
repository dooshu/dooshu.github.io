【游仙诗四首】

云霓垂藻旒。羽□（《类聚》作挂。）扬轻裾。飘登清云间。论道神皇庐。箫史登凤音。王後吹鸣竽。守精味玄妙。逍遥无为墟。（○《类聚》七十八。《诗纪》二十一。）

玉佩连浮星。轻冠结朝霞。列坐王母堂。艳体餐（《类聚》作艳餐琼。）瑶华。湘妃咏涉江。汉女奏阳阿。（○同上）

乘云去中夏。随风济江湘。□□陟高陵。遂升玉峦阳。云娥荐琼石。神妃侍衣裳。（○同上）

游仙迫西极。弱水隔流沙。云榜鼓雾□□。飘忽陵飞波。（○《书钞》百三十八。《御览》七百七十一。）

