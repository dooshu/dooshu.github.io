○江防論 【 中】

海船入江。必由崇明南北二路。縣後掮擔二沙。在縣之北。易於膠淺。凡舟之輕小者由此而行。竹箔宋信嘴在縣之南其水深窪。凡舟之重大者由此而行。二路堵截。更無入江之路矣。崇明者。天生此沙。以鎖江之水口。江防第一關鍵。實在是也。過此以西。方論營前靖江金焦。此設險之大旨也。向之建議者。設將官結水寨分守乎江之兩岸。而海口入江之處。止以崇明官兵禦之。遊兵都司應援之。愚以為非計也。海口兵力。孰與江中諸寨之多。分戰江中。孰與并力禦外之易、似宜立為規制。賊尚在海之時。江南江北兵船。分番互出。常以一半至海口恊守崇明南北二路舟眾力齊則賊必不能入江矣此守江之上也。舍此不務。容賊入江。江中之師。舟?宗散力分。欲望其能勝敵得乎。雖然擒江賊亦無難。所患者我兵自分彼巳。不若敵膽之合一耳。若賊過營前沙。而營前之江南江北。火速出援。左右翼擊。不坐視乎營前之兵之受敵也。過靖江亦如之。過金焦亦如之。賊進不得前退無所遁我兵有增而無限賊舟有限而無增勝負不亦較然矣乎愚故曰、二提督為操廵、必四人同心而後可濟也、

