○与戒贤法师书

弟子凡夫，习染世乐，於佛法中，未知回向，今闻外国僧名，身心欢喜，似开道芽之分。师复不许其来此，乃欲令众生长沦永夜，岂是大德绍隆遗法汲引物哉？不胜渴仰，谨遣重谘，若也不来，弟子则分是恶人。近者设赏迦王犹能坏法毁菩提树，师谓弟子无此力耶？必当整理象军，云萃於彼，踏那烂陀寺，使碎如尘！此言如日，师好试看。

钵伐多罗王

王名无考，其国即为北印度境。

