○贺赵相公拜相启

某启：伏见某月日诏书，伏承相公膺启沃之心，登辅弼之任，人望巳久，天意下从。休声飙驰，浃洽海内，凡在士庶，不胜庆幸。伏以陛下文德聿修，武功克静，不作，平渐阶。正可乘天时以创制，因人事以立法，天其或者必以相公乘启圣之运，致全寿之期。自然百度以贞，九流式叙，霜露所坠，罔不开化，蠢动含生，皆遂其性，致君尧舜，何独古人。其受命荒服，职在天涯，瞻望喜跃，无任下情。

