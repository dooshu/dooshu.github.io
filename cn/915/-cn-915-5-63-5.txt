◇与刘文达书（刘靖字文达）

入作纳言，出临京任，富民之术日引月辰。藩落高峻，绝穿窬之心；五种别出，远水火之灾；农器必具，无失时之阙。蚕麦有苫备之用，无雨湿之虞。封符指期，无流连之吏；鳏寡孤独，蒙廪振之实。加之以明挝幽微，重之以秉宪不挠，有司供承王命，百里垂拱仰办，虽昔赵张三王之治，未足以方也。（《魏志·刘馥传》）

仆顷倦游谈之事，欲修无为之术，不能与足下齐镳骋辔，争千里之表也。（《御览》三百五十八）

