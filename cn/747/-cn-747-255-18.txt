○进东岳朝觐颂表

臣言：臣学不渊博，词荩实滞，陛下过听，被恩最久。喜规封岱增天，帝王壮观，臣以宗伯秩礼陪清道之舆，臣之幸一也。又伏睹自天垂象，铭岳昭训，臣以有司上载封禅之烈，臣之幸二也。臣再三之幸，万百常情，臣某中谢。臣东京奉旨，窃闻刻石，三颂臣草，一敷圣主之元猷，次纪宰臣之鸿笔。斯事至大，咎繇吉甫之难也，臣自料度，不胜惶悚。而议者谓臣光荣之至，死且不朽，臣所羸疾翳然，言能述，忠（阙二字）愚臣极思虑罄肝胆而为之。伏希演修德之符，非敢助亲文之化，傥以润色鸿业，一蒙睿览，则臣之至恳，万殒知归。轻尘冕旒，若冰，无任区区战灼之至。

