○请刻睿宗老子孔子赞元宗颜回赞奏

先奉恩敕，令臣校搭御书睿宗大圣真皇帝集，臣伏见集中具载前事赞文，又见孔子庙堂，犹未刊勒，臣窃以为尊儒重道，褒贤纪功，本於王庭，以及天下，一则崇先圣之德，一则纪先圣之文。其衮州孔子旧宅、益州文翁讲堂，经今千有馀载，皆未题颂，臣特望搭御书赞文，及陛下所制颜回赞，并百官撰七十二弟子及廿（阙一字）贤赞，令东都及天下诸州孔子庙堂，精加缮写，御制望令刻石，百官作望令题壁。陛下孝理天下，义冠古今，使海内苍生，欣逢圣造，冀敦劝风俗，光阐帝猷。

张景毓

景毓，元宗时人。

