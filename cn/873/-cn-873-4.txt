海圃续红楼梦书后

海圃续红楼梦四十回，大意谓前书宝玉以通灵之灵，一生惟儿女情深，终交抱恨远逝，并未见其经济大事，横梁高选，不过佳人才子之流，应负此通灵玉矣。

故此续编，虽补其不足，为之尊虚将定，KK贾政期颐上寿，贾兰状元宰相，文武全才，如斯奢K，始不忝通灵入世一场。既阐光前书，又另出手眼，一部大意，不分其开卷衍说之数语而已。

余谓此不合雪芹作书本心，前书谓石头是补天之石，因遗才不用，久已无意于功名出世矣，故隐于儿女，消遣壮怀，贻情醇酒、妇人之意，豈希借境复起，为补天之冯妇耶。

以通灵之独善，何必定借补天名头。余之此语，或稍足慰雪芹于地下乎？

书中如借今内K事，既将克食、膳牌、养心殿、无逸屏等，明明言之矣，皆前代所无者，不能古今通用之。

胡独于黄本奏事，将之红本，非有意参差违时制也，是作者打听未确也。

前书不言官事，赦政二公自处细事尚无暇及之，惟细写闺阁闲情而已。况降妖捉怪，显圣情凡，对王平责等，更缄口不道矣。

所写贾政等稻禾雅集，宝钗等大观高吟，定以陛官报喜为收场，数回一辙不变，作者其䘵蠹乎？

贾兰月娥虽非宝黛后身，亦其小影。所写月娥事，除堆雪狮集花片外，无杰出之作。又与贾兰无甚K会，即另易一人为传伉俪未为不可。则是视前书呕心血处，作为闲笔，而不是为情矣。

又书中不当呆写甄宝玉，效尤前续，其所以然，前论言之详矣，兹不复赘。至于文中字眼误处种种，如几乎说成吸呼，作诗将二冬韵之舂字误作春字用。观诗上听，便知误用之处。太师椅误作太史椅。情谓国是云者，如动摇国是，谓动摇国事之是处也。作者见此成语未解，遂于凡用国事处，一例全用国是，方自以为用成语之内造人也。

再者宝钗将孙锦哥，久覩K赐匾矣，又梦将孙，醒来重见积善之家必有余K八字之匾，用作收场。意谓此点睛者，殊无意趣。

书中叙说各处风土山川，论草药，讲弹琴，谈鸡评蟹，颇事博收，诸论平平无一警句。全部四十回，余视如嚼蠟，不欲观也。




