临安寺僧


宋时临安一寺，有僧行二十余人，僮仆十数人。皆不守佛门法戒，惟以邪淫为事，其寺基趾极大，山门之内，各有长廊深巷，曲折环通，入寺者非熟人道引，则左盘右转，终无门可出。周围高筑垣墙，期与居民隔绝。垣墙之内，又增设夹，中置数道钢栅，以防属垣之耳。僧房各置私室一间，匿藏妇女。虽俗家父母亦不令知有此室也。又於中间空阔地面，择人所不至处，掘一土窟，阶级下七八曲，方广十余丈，上留小窗透明，外高坎，坎外堆石，石外叠高阜，阜上复有墙。窟中四壁以木板装嵌，置有床帐被褥、椅桌器皿，乃众共恣淫之地，非如私室中，一僧一妇丑秽自知之所也。僧行僮仆往往立市井丛杂处，引诱失群迷路妇女，间有妇女肩舆在途，则乘人眼错扛抬入寺，凡此僧引得妇女即先在此僧私室，淫谑数宵，方引至窟室，任僧行僮仆杂然群通，彼僧亦然。有居窟多年，老者病者，则相次引去，不知置於何处。

湖州有一士人携妻来临安订亲，泊舟蓝桥河下，士语妻曰：一我借轿来迎汝，我或不来，当令轿夫持紫衫为证，汝可即来。”士去未时，有轿夫持紫衫至，士妻乃登轿，轿夫竟舁入寺中，见一少年持引，曰：“官人在此。”妇随之而入，转深巷数曲，至小室中。少年去巾，乃僧也。妇惊呼，僧以刃挟止之，脱其衣裳，摸弄淫耍，极尽鄙亵之状，妇亦无奈何，淫宿数日，引入窟室，见先有妇女三十三人在焉，皆美姿绝色。是日僧众亦共三十余人，置酒欢饮，乱行淫秽，妇甚厌之。间有新至者，一日引一女子至，年十四五，丰姿美艳，眉攒万斛忧愁，见群妇始略舒眉。群妇问之，女曰：“我某太守女，全家候差临安，因观灯於人丛中，与婢相失，被一士引至其房，乃僧也。强相凌逼，我极力自持，衣带展转不得间，为渠所扯断矣。渠神酣兴发，我羞惨呻吟，遂为所狎。花心才折，痛欲消魂，以口啮唇、实难存活。谁知渠竟夕不眠，蓄云覆雨，恋恋不休，不念人之苦也。在其室十数夜矣！不知今日何缘又引我至此？”群妇曰：“尔且莫喜欢，少刻大众斋来，尔还要受他们这多荼毒，然後免得此苦也。”己而果然，女不胜悲怨，於是群妇日夕切齿，谋脱无计，以每日有僧三四人居守耳。

一夕，只一僧守之。群妇问故，云：“各僧送丧过海，明日方归。”群妇谋道，中有三四妇勇健者，伺僧熟睡，启关而出，至窟外，墙达大路，离临安城五里，一妇颇知路名，访问归家，陈告於府。府尹大惊，时孝宗内禅，明日放赦。府尹即部百卒，捕杀僧众，焚其寺以归，妇召主收领。府尹至寺时，众僧方归，置宴窟中，初亦然不察三妇之遁也，湖州士妻因得归。

盖士初在舟语妻时，僧已瞰舟有美妇，往来岸侧，窃闻其语，遂以紫衫并轿舁妇而去。有一妇相随行，至郊外，轿去如飞，婢遂失後不知所在。府尹拷僧，诘其老者病者何在，言引出杀之，葬於寺後，因掘出骸骨三十余副，金帛亦不赀云。

又有士候差临安，一日与妻联舆，出市井丛杂处，停舆市买，转盼间不见妻舆，士执舆夫至官推问，莫可究竟。年余，忽有舆来门外，乃其妻也，云：“被人扛去时，已非旧舆夫矣。约行数里，入一大门长廊下，出舆询问官人，舆夫曰：“且入内。”一僧迎之，心疑退步，僧自後推之，乃大呼。僧挽拽而入，曰：“此间是要性命去处。”转数曲入暗室，扃闭甚严，略无人声，虽钟声亦觉甚远，坐久微觉明，僧携酒至，忧愤不食，每日两次送饭，暮则携酒强之饮就同寝。一日僧出忘扃户，我行至暗巷中，遥望灯明甚远，至则观音堂长明灯也，遂礼拜，愿见天日，解帕上金钱络索，环观音身，用指甲指观音足上成川字，复回入室。

月余，僧力疲意阑，我泣拜求归。僧曰：“到此本无出理，念尔本分，又可商量，一夕合之达旦。天微明，引出登舆送至此也。”

士诉临安府，时赵师睾尹府，正值亢早祈祷，乃於明日行香，备膀遍挂示谕：僧众曰：“夜梦观音感应，凡远近寺院观音皆请求此寺观音有感，当申请於朝。寺主僧加号、赐紫，行童皆给度牒。”出榜未几，辐辏迎至，果有身环金钱络索，足成川字文者。逐集此寺僧人，会士妻竹帘内窥认，正本寺主僧也。送狱推问承服，戮於市。

吴中一士与临安一寺僧善，从游最久。一日过寺，值僧他出，径入其奥室，见榻前悬一木鱼，无心敲击一声，忽榻板铃响，一少妇出，即士所识中表戚也。两相骇诧，板即地屏内一月，而巧合缝，可阖可开，所谓地窖子也。妇惧缩入，士亦奔归，遇僧於门，僧即惊失锁户，而又讶士色异，知事已露，故以好意强挽士返，曰：“今日之事，势不两全，惟足下自裁。”生亦嗟讶曰：“自角堕坑，知贼秃不能杀我，固我死日，第求一大醉，而子诵经拜忏，我遂自缢耳。”僧从之，大以酒，而僧拜诵如法，士睨其垒巨，注酒复满，当其拜伏，忽举以击僧脑破，连刺之死，奔出以闻官。官尽屠诸髡，妇女出者凡五六批，皆先後诱入，或以求子羁之者。

吴有男子，假宿僧舍，见僧每出必锁其房，不容人入。一夕忘锁其门，男子究之，有少妇在室，急趋出，而僧自外挈酒一壶入，置之几上。见门未锁，愕然问：“汝道何所见？”答曰：“无有。”僧怒掣刀在手，曰：“可就死，不可令吾事败，死他人手。”男子泣曰：“容我醉後，公断我头，庶懵然无觉也。”僧许之。男子佯举杯吃，曰：“包中盐菜乞一茎。”僧乃持刀入厨，男子急脱布衫塞壶口，酒不泄，重十许筋，潜於门背。伺僧至，连击其首数十下，僧闷绝而死。问其妇，乃谋杀其夫而夺得者，分僧橐而遣之。

和尚的计较布置也是极炒的了，只是天理不容，所以不免要露出来。





