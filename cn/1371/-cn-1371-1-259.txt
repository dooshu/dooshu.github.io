长门怨

寒风号有声，寒日惨无晖，空房不敢恨，但怀岁暮悲。



今年选後宫，连娟千蛾眉；早知获谴速，悔不承恩迟。

声当彻九天，泪当达九泉，死犹复见思，生当长弃捐。



长门怨

未央宫中花月夕，歌舞称觞天咫尺。



从来所恃独君王，一日谗兴谁为直？



咫尺之天今万里，空在长安一城里。



春风时送箫韶声，独掩罗巾泪如洗。



泪如洗兮天不知，此生再见应无期，不如南粤匈奴使，航海梯山有到时！



