王安石　江宁夹口三首

茅屋沧洲一酒旗，午烟孤起隔林炊。

江清日暖芦花转，只似春风柳絮时。

王安石

王安石　江宁夹口三首

月堕浮云水卷空，沧洲夜泝五更风。

北山草木何由见，梦尽青灯展转中。

王安石

王安石　江宁夹口三首

落帆江口月黄昏，小店无灯欲闭门。

侧出岸沙枫半死，系船应有去年痕。

王安石

