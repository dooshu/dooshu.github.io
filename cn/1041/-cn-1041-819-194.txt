蒲寿宬　又渔父四首

昨日卖鱼到城郭，暑气千门正炮烙。

买酒归来风露凉，始信人间渔父乐。

蒲寿宬

蒲寿宬　又渔父四首

钓得鱼来日又斜，潮廻无路可归家。

炙鱼当饭且一饱，閒看白鸥飞浪花。

蒲寿宬

蒲寿宬　又渔父四首

海光潋滟月团圆，一颗明珠落玉盘。

鸥鹭不知何处宿，白头閒坐把钱竿。

蒲寿宬

蒲寿宬　又渔父四首

青山淡淡水悠悠，有客江边孟浪游。

渔父相逢欲借问，掉头吟咏不相酬。

蒲寿宬

