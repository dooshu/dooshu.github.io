○赴火蛾赋（并序）



悉达有言曰：愚人忘身，如蛾投火。诚哉斯言，信而有征也。（《艺文类聚》九十七，《御览》九百五十一。）



翔无常宅，集无定栖。类聚群分，尘合电移。因温风以舒散，乘游气以徘徊。于是朱明御节，时在盛阳，天地郁蒸，日月昏茫，烛耀庭宇，灯朗幽房，纷纷群飞，翩翩来翔，赴飞焰而体焦，投煎膏而身亡。（《艺文类聚》九十七。）



