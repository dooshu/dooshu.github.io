巽下坎上


井：改邑不改井，无丧无得，往来井井。汔至亦未井，羸其瓶，凶。

这卦辞是言人君得王道之宜而因示欲速之戒。井是地中之泉，改邑是宜民之道可变更者，不改井是王政之一定不可变更者，无丧是世乱莫能损的意思，无得是世治莫能加的意思；往来井井是帝王以前用这王道，帝王以后也用这王道。汔至是泽几及民，是井索，未井是未化的意思；羸是弱，汲水之人弱不胜其瓶，将瓶坠落于井也；凶是民不被泽，化终不成也。这卦名井者，盖象巽木入坎水下而上出其水，是吾心津涵德泽而时出不穷，有井的象，故为井。文王系辞说，井以上出为功，以大成为极，故有可以与民变更者。王者神化宜民的方，得以随时变易者也，有不可以变革者，王者公平正大的体，垂及万世无弊者也，如邑可改，而井不可改一般。是以世乱，不能为之损，而无丧于其旧；世治不能为之加，而无增于其旧。前乎千百世既往，而所以灌溉乎天下者此道；后乎千百世之将来，而所以润泽乎生民者此道；不犹无丧无得而往来井井者乎？行王道而王者亦惟慎终如始，而使泽被无穷可也。苟或不能敬勉，泽虽下流，而未遂息于垂成；惠虽下沛，而功及亏于一篑；犹汲井未尽绠而羸其瓶，则前功尽弃无益有害。虽有井养不穷的泽，亦徒为瓮敝漏而已，欲求上下并受其福，胡可得哉？凶！





《彖》曰：巽乎水而上水，井；井养而不穷也。

这一节是以卦象解卦的名义。巽乎水是言巽木入在井水下，上水是言坎水出在井之上，井养不穷是王泽普于无方的意思。孔子说，巽象为木，而入乎水之下，是君子德裕渊泉者，足以为出而渊泉的本；坎象为水，而行于木之上，是君子道裕于时出者，足以收入而上行的功；这卦所以名为井。然这井为用可以为大烹的资，可以为溉物的用。本不可穷，君子以这井道养民，则有本的仁，时出不匮，而无一夫不被其泽，其养宁有穷乎！





“改邑不改井”，乃以刚中也；“汔至亦未井”，未有功也；“羸其瓶”，是以凶也。

这一节以卦体解卦辞。刚中是以天德具于中，未有功是民未被泽；凶是王道未行，天德已亏的意思。孔子说，“改邑不改井”者，二五以刚居中，则天德渊涵于一心者，浑然全具，而莫非康济万民的泽。此卦非养民之本乎？有天德立其体，宜乎有王道以达其用。乃言“汔至亦未井”者，盖不能敬慎其始，是以泽不克终，功亏一篑，犹为弃井，而未有成功。因而“羸其瓶”，则渊泉的泽有亏，时出之功莫收，何以备天德而行王道？是以凶。





《象》曰：木上有水，井；君子以劳民劝相。

这《大象》是君子曲尽养民的道。劳民是安存慰劳的意思，劝相是劝民使辅相以相养的意思。孔子说，木上有水，泽润上行，有井的象。君子体那井养不穷的义，而尽惠养斯民的道，不有以劳民，则泽壅于上而不流；不劝他相养，则恩限于我而易竭，皆未尽养民的道。于是慰劳其民，为他制田里而教树畜，薄税敛而时补助，皆得以遂那引养引恬之天。又劝免其民，使他无事则相友，有事则相固，如那井之养物，其利溥矣。





初六，井泥不食，旧井无禽。

这一爻是德不足于己功不及于人而难济的意思。井泥则无泉，是无德的象；不食是不为世用的象。旧井即有泥者，无禽是甚言不为人用的意思。周公系初爻辞说，以阳刚为泉者，井的体；以上出为功者，井之用。今初六阴柔，则不泉，而无济利的才；居下则无位，而无及物的功；遂无补于天下国家，为人所废弃者；如那井有污泥，不见食于人。不特人不食这旧废的井，虽是禽鸟，也不回顾无德者，不见用于世有如此。





《象》曰：“井泥不食”，下也；“旧井无禽”，时舍也。

这《小象》是申言初六无德，则泽不及人不见用。下是居下无位，故德不及物；“时舍”是时为君相摈弃。孔子说，“井泥不食”，言阴柔居下，而泽不及于人；“旧井无禽”者，言其不能济物，而为时所弃也。





六二，井谷射鲋，瓮敝漏。

这一爻是德修于己但限于时，而功不上行不能济物者。井谷是井旁穴出水处，射鲋是但可下注井中的小鱼，是仅能自润的象。瓮敝漏是汲水的坏瓮，反漏水去井，是不能济人用的象。周公系二爻辞说，九二有刚中的德，固非井泥，而足以济乎物者；然上无正，应与他同升诸公；下比初六，又是卑贱的交，不能维持以相推觳者。故道腴仅足以自润，而未能使往来井井者也。其象以言井，如那井旁穴出的水仅能下注于鲋，而不能为人所食；泽不及远以汲井言，如那敝坏的瓮不能承水，而漏乎下也。





《象》曰：“井谷射鲋”，无与也。

这《小象》是推本九二无济物之功，由其无汲引之人。无与只指上无正应说，不兼下比初六。孔子说，“井谷射鲋”者，言九二有刚中的德，而上无正应以为援引，是以功不上行也。





九三，井渫不食，为我心恻；可用汲，王明并受其福。

这一爻是圣人深慨九三有德不为时用，而尤望其有及物的效。井渫是清洁的泉，有涵养之德的象；不食是未为人用的象；为是使；我是在傍见的人；心恻是隐然悯他，未为人用的意思。可用汲是可举用他的德，以润泽苍生的意思；王明是若遇贤明的君；并受福是君民皆被九三的福泽。周公系三爻辞说，井以阳刚为泉，上出为功；九三以阳居阳，在下之上，而未为时用，是渊泉的德，本足以尊主而庇民，而功未及于物，如那井渫不食一般。而吾人嘉其德者，宁免其心之恻乎？然我心所以恻者，何哉？为他德可用汲，而无人以汲耳。使遇王明未汲，而委他劳民劝相的任，则籁他启沃的方，上可以克绥乎先王的禄，资他惠鲜的泽，下可以永底烝民的生，而君民咸受其福。其可用汲如此，而莫能汲焉。此所以为我心恻也。





《象》曰：“井渫不食”，行恻也；求“王明”，受福也。

这《小象》亦是悯九三不为人用，而望其终有及物的功。行是行道的人，求是遇。孔子说，贤才用舍，世道隆污所系；九三有德不为世用，不但相识者为他属心，虽行道的人，却也哀怜其穷。若此者，正以无那王明来汲用他；若遇王明，则必知举用，而君民并受其福矣。





六四，井甃，无咎。

这一爻是徒能修己而未能治人者。甃是砌井，井甃是德修于己的象，无咎是自治无亏的意思。周公系四爻辞说，六四柔顺得正，有谨厚的德，无刚果的才；但能进德修业，以尽修己的事，不能博施济众，以广及物的功；其象如那旧井完而更加修饰，使不坏焉。占者这等，则虽不能兼善天下，却也可以彼善而为清修的吉士，又何咎？





《象》曰：“井甃无咎”，修井也。

这《小象》是申言六四仅能自治。孔子说，“井甃无咎”者，六四阴柔得正，虽不能及物，而却能自修，如人能修井也。





九五，井冽，寒泉食。

这一爻是天德纯全而王道弘敷者。冽是洁，寒泉是渊深中的泉，总是圣德澄彻静深的象；食是德泽及人的象。周公系五爻辞说，井以清冽为养，泉以见食为功，九五以阳刚中正的德而功及于物，是他修井的功已裕，而蕴之为内圣之德者，渊渊乎资深而不匮。由是那上出的利以溥，而措之为外王之政者，荡荡乎周遍而不穷，其象如井冽寒泉，而为人所食者焉。这便是初泥已浚，敝漏已修，所谓井养不穷者在是矣。





《象》曰：“寒泉之食”，中正也。

这《小象》是推本九五得位以行道。中正是居上卦之中，居阳位之正，以位言。孔子说，九五寒泉为人所食者，盖位者行道之资，功不及于物者，皆时位有以限之。今五以阳刚居中正之位，则帝位是履，而济世有机；此所以德以位显，有及物的功。





上六，井收，勿幕；有孚，元吉。

这一爻是泽被生民皆本于实德所流出者。收是成，幕是盖井之具，井收勿幕是德泽上出，济民利物的象；有孚是有纯王之心的象，元吉是王道大行的象。周公系上爻辞说，井以上出为功，上六虽非阳刚，而坎口不掩，是井养不穷的泽，无所壅于上，而斯民皆得蒙其惠，不犹井收勿幕者乎？然其所以致泽者，由其根本于有孚耳。故必洗心以裕渊泉的本，而使实德积中者，足以沛实惠之施，则有本的治，其出不穷而井收勿幕的功，于是乎大成矣。何无吉乎？夫井收勿幕，王道之所以溥其施也。有孚，天德之所以预其基也，养道之大固如此。





《象》曰：“元吉”在上，大成也。

这《小象》是申赞上六养道之盛。孔子说，九三“井渫可食”，而用犹未行，不可以语成；九五井冽虽食，而功犹未极，不可以语大成；今上六元吉在上，则始所以劳民者。至是而忘其为劳，始以劝相者；至是而忘其为劝，功化媲休于帝王，神化同流于天地，养道大成，岂曰小补之哉！





卷七





