○中书门下贺对躬减膳降雨表

臣某等言：臣闻王者祗若天心，勤恤人隐，必有交感之速，以叶顺成之祥。顷自春及夏，时雨尚少，稼事所切，皇情载勤，分命官师，虔修祠祷。而又斋诚减膳，感达上元。以蒸人望岁之心，为陛下纳隍之虑，兼轸幽系议，宽狴牢。意才发於穆清，月巳离於星毕，霈然周洽，曾不崇朝。靡失长嬴之期，方兴多稼之咏。茂遂生植，统和阴阳，欢康之诚，音浃遐迩。臣等忝居近列，获奉昌时。无任欣踊跃之至！谨奉表陈贺以闻，牙某等诚惶诚恐顿首顿首。谨言。

