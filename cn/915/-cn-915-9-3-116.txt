◇与刘孝绰书

执别灞，嗣音阻阔，合璧不停，旋灰屡徙，玉霜夜下，旅雁晨飞，想凉燠得宜，时候无爽，既官寺务烦，簿领殷凑，等张释之条理，同于公之明察，雕龙之才本传，灵蛇之誉自高，颇得暇逸於篇章，从容於文讽，顷拥旄西迈，载离寒暑，晓河未落，拂桂棹而先征，夕鸟归林，悬孤帆而未息，足使边心愤薄，乡思回，但离阔已久，戴劳寤寐，伫闻还驿，以慰相思。（《艺文类聚》三十）

