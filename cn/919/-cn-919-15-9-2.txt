乌头煮盐丸

治元脏气虚， 风入胃，上攻头疼眼赤，眵泪昏涩，口干咽燥；下注四肢疼痛， 节重着，阴下湿痒，足胫腰膝，遍生疮疡，及风水浮肿。

川乌头（洗净，大者破开，小者全用） 苍术 吴茱萸（各四两） 京三棱（半两） 白盐（十二两，用水煮四味，候乌头透，控干洗净盐）上为末，米糊丸，梧子大。每服五十丸，空腹温酒、盐汤任下。凡水病必忌盐，此药用盐无所忌。

升麻和气饮

治如前。（方见疮疡门）

天麻煎

治如前。（方见疮疡门）

