○列城善後建衛世守疏 【 建設戍守】

黔中地瘠無粮不難于無險可據而難于鮮戍守之卒然事屯築據肥饒而又以威信撫御誠治荒服之要策也

臣惟邊徼雖安、不可忘戰、制夷之法、必先內固、水西自河以外。六目九司之地。亦頗廣衍。業巳悉入版圖。大渡要隘。俱築建新城。列兵據守。既有扼項附背之勢。當為深根固本之謀。從來人土財用。原自相因。參據眾議。必須分本衛所。責成有功各將。久任世守。不惟鼓舞激勵。用為酬勸之資。且因以勞來安集。永杜窺何之漸。請備陳之、安酋地方。中有河一條。安莊與普定適中之所。為三岔。眾水至此。始匯為河。織金臥這等酋。皆由此出犯。臣於三年四月內、牌行參將范邦雄、在地方鐵王旗築城一座、距安莊九十里、普定六十里、距河尚十五里、建高寨一堡、另設山京下窩。化處蔣義架底五哨以環之、由鐵王旗迤北與平壩衛相對為思臘河係應擦阿奎阿傀等各酋出犯之路。臣牌行遊擊金良田。離平壩西三十里、地名樂平、為三路總隘。建城一座移兵屯劄、又都司僉書任先覺、率里民於七百房延河築一石堡、離樂平又四十里、由思臘而北為簸箕隴、又迤北十里為鴨甸河、又迤北三十里、為鴨池河、此則各酋會聚出入之大隘。與威清衛相對、隔一百四十里、崇禎二年六月、臣與御史蘇琰、查此一路、群賊如毛、先於距威清六十里乾溝地方、督副將楊正芳、一面驅殺、一面建造石城以便駐師及後過河戰勝、臣因與撫、撤出各兵、劄於河上、總兵林兆鼎、率同楊正芳、陳謙彭應魁袁可成覃載勳等、各將兵於鴨池河岸上分定丈尺、建城一座都司僉書任先覺、亦於簸箕隴建□一座、皆上據高原。而下瞰長流即一葦片刀。無不□然者自鴨池迤北三十里為大索橋、乃各賊暗渡之所。巳建一石堡、又迤北四十里、則為六廣、此酋千百年通省官道也。天啟六年、該前任御史傅宗龍、行副將今陞總兵官王國禎建劄佐等處五小城又崇禎元年前任督臣張鶴鳴、會同廵按御史陸獻明、行本官建龍塲大城一座、題奉　明旨、命名敷勇、臣履任後、與御史蘇琰、酌審地勢。去河尚遠。仍牌行王國禎責成將官方國安劉鎮藩、於六廣河岸建城一座、又於迤北三十里虎塲地方建城一座、以防暗抄。自此迤北三十里為黃沙渡、臣行袁桂芳於九莊地方築城一座、距渡可十里又迤北六十里為明家渡、先是崇禎元年督臣張?鳴、行參將牟文綬建城一座、題奉　明旨命名息烽、臣閱其矢?見制稍狹。行參將牟文綬展拓。工未竣而奉調入衛。臣行袁桂芳同守備牟海奇修築報竣、今年二月又於烏江口渡口築一小堡、過此河皆遶蜀境矣。以上各城如敷勇鐵王旗乾溝俱九里三分。高二丈。鴨池息烽俱七里三分。高一丈。八尺。六廣六里三分。高一丈六尺。虎塲九莊簸箕隴樂平劄佐俱三里三分。高俱一丈五尺。內外用石包砌以上皆在酋地控制河岸用以防邊者也貴州省城向苦湫窄。居民多在北關。酋變將積聚盡焚。以致大餒。臣行王國禎楊正芳陳謙彭應魁張舜齡孫志學袁可成覃載勳等共築新城一千丈、添造三門、廣順州無城、向苦賊害、三年二月內、行屯田都司孫志學、定廣守備蔡紹周、署州事都事馬登崙、新築石城一座、洪邊開科地方、該河防道僉事沈翹楚、親督築石城一座、又安南普安二衛地方、該參政朱家民、督率各將前後築新城十一座、此該防盜賊竊發用以內固者也迤西四衛除永寧衛城堞無恙、畢節衛安酋代修、其赤水衛普市所摩尼站多被毀掘、該道參政鄭朝棟會同總兵許成名督。各將從新修造、用以聯滇蜀而馭夷通商者也以上各城。木因於箐。石因於山。採取扛擡。則因之兵力。惟木石二匠。磚灰二窯。頗費價值。皆各將捐貲督兵。拮据其效。臣與按臣。或助工費。或犒工匠。俱載部冊。為費頗省。臣據各將報到工次、恐其苟且搪塞、於今年正月初八日、自省出廵、南至普安北至烏江、遍歷查閱、至二月十七日回省查驗所報俱符、中有未建月城、與丈尺稍不合者。摘出修補。今四月內陸續具報到臣、該臣看得城垣立則屯劄有區。田土闢。則粒食漸廣。與酋相隔。近則一河。遠亦不過數十里。　息易聞哨探聯絡若守之俾無失墜。定無意外。惟是各將勞苦十年。無不勃勃各懷出谷之思。臣惟久任。屢煩　明旨、重地須用宿將、近日兵部推用王國禎為總兵、不惟　地相宜、且見功苦得酬、將士暮氣、劃然一開、此亦鼓舞責成之大關鍵也、所有各款事宜、具列於左

一設建衛所、查得通省新城、如安普十一座、廣順開科等處、皆係內地、祗是整頓舊日營哨、因壘為守、不煩更置、惟沿河自三岔起至於烏江內如鴨池敷勇、各宜設衛、鐵王旗息烽各宜設一直隸守禦千戶所、敷勇則以六廣虎塲九莊烏栗為四所、劄佐小索橋凹絞設為三哨、鴨池則以大索橋簸箕隴乾溝樂平為四所、七百房安家橋麥城設為三哨、鐵王旗則以山京下窩化處蔣義架底設為五哨、息烽則以烏江明家渡落邦開科設為四哨、大小相權。如臂使指。無事荷臿而耕。有警一呼可應。為長久計似無出此。伏候　聖裁、

一久任世守、查得沿河一帶、向為酋地、今俱各將戍守、應增新缺除兵王國禎外、如鴨池副總兵楊正芳、安莊副總兵商士傑、鐵王旗參將范邦雄六廣遊擊方國安、初守六廣今調犭?羊狼遊擊劉鎮藩、樂平遊擊金良田、九莊部劄遊擊袁桂芳、簸箕隴僉書任先覺皆應責成久任、內范邦雄應加副將、方國安劉鎮藩應加參將、袁桂芳應與實授、敷勇鴨池宜設指揮各三員、千戶各六員、百戶各十員、鐵王旗息□宜設指揮各二員、千戶各四員、百戶各六員、擇其勞久功多、且專任版築之役者、容臣酌議敘題世守、再照九司尚存其三、如養龍司土官蔡啟東、底寨司土官蔡應吉、垂西司土官楊光綬、家口俱被殺虜、或無助逆實跡。應照播州袁初袁切事例。改為世職副千戶。附入息烽。其產業悉聽照舊管業。庶省此贅痝。且便控制。伏候　聖裁

一監臨提調、衛所既建、將士碁布。則勢易相畸。而力亦易分。如總兵官王國禎、整飭沿河一帶、奉有　明旨、如責成駐劄龍塲、時時廵歷經理外。中間統馭查覈必藉監司、如沿河廵視、兼理屯田、此河防道責任、然官係添設、未必久任、如鴨池鐵王旗一路、應隸威清安平二道、敷勇息烽、應隸貴寧畢節二道屬威清安平、則安順府為提調、屬貴寧畢節、則貴陽府為提調、各有界限、庶便責成、伏候　聖裁、

一官俸兵食、衛所既設、土地亦闢、添官必資俸廩、設戍必需口粮、相應即以地之所出。收取為用。今計沿河一帶。地儘廣衍。惟是各將士從去歲至今。甫息水西之役。又有狼峒擺金火烘兩江之役。未遑開墾。近日又抽援滇省。故未能一一清楚。大約二衛二所安定之後。祗可用兵萬人、計舊例一軍授水田十二畝、旱地六畝、今應照　二祖成例、量寬之、俾足自贍、其各官俸廩、亦就中取足近日見兵除下六衛、省城併安南普安二衛外、沿河一帶幾及二萬、自此地可漸闢。兵可漸裁。今方寓戰於耕。後可即兵為軍。其田見在清丈。地方豪強侵占影射負固不明者、容臣一一以法懲之、伏候　聖裁、

一更易新名、二衛二所之地。經臣親閱二遍。公署街市雖云草創。亦可棲止。街市團集。多者千餘。少者亦有數百家。生聚日久自當改觀。如敷勇息烽于襄連雲有嘉靖氛恬波奉膚、俱蒙　欽命新名、今如鴨池鐵王旗樂平?車?巳?溝簸箕隴六廣九莊虎塲開科鼎站阿機尾灑定頭小龍塲亦資孔、乞請　皇上俱賜新名、改易耳目、一振僻陋、其二衛應設經歷各一員、二所應設吏目各一員、臣巳行各將、俱草創一署、合敕吏部選授、伏候　聖裁、

