李洪　同子永和贝元复春日韵

平生前计拙如鸠，更向周南怨滞留。

无奈春风欺客病，蕙兰狼籍伴牢愁。

李洪

李洪　同子永和贝元复春日韵

偶访东瓯谢守家，池塘春草柳阴斜。

遥思上下登山屐，不为溪头桃李花。

李洪

李洪　同子永和贝元复春日韵

村村春到野花开，蛮榼红醪尽醉回。

客子哦诗惊节物，林端杜宇不须催。

李洪

李洪　同子永和贝元复春日韵

杏雨桃鬟一饷红，楞伽三昧旧家风。

江南江北松楸远，泪眼昏花瘴雾中。

李洪

