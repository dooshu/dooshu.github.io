◇下诏贬削齐王晃等（六年）

朕闻人君正屏，有所不听。宗尊为小君，宫卫周备，出有辎之饰，入有牖户之固，殆不至如谮者之言。晃、刚愆乎至行，浊乎大伦。《甫刑》三千，莫不大孝。朕不忍置之于理，其贬晃爵为芜湖侯，削刚户三千。於戏！小子不勖大道，控于法理，以堕宗绪。其遣谒者收晃及太姬玺绶。（《后汉·齐武王纟寅传》）

