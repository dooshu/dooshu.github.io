寄王临江端侯【先是予参藩湖西久驻临江王为郡守】

故人念野老寓书双泪流我发故人书临风搔白头借问何以尔同心怜匹俦临阳久凋瘵拱木生田畴遗黎鸟兽走村落成荒丘尔我中肠断辛苦为绸缪我归君雨泣五载怀百忧流民起沟壑逋赋寛徵搜江城橘柚中父老行且讴遥闻一抚掌何时复同游多惭仁祖意为我饔飱谋怀惠岂小人念君无储留考功尚能绩循牧多沈浮缄书告宪府亷吏今难求愿旌颍川长一使苍生瘳老病赧疏贱倘纳刍荛不惟余杜陵叟高颂元道州

