无赖妄奏：

万历口口，丹徒张昱奏其叔占收第一祖宗高宗驸马陪赐物，又第二祖蔡京丞相女奁物，并发吴庆封濞子冢宗物万万。汤显祖《若士诗》：「天帝诙谐一字闻，宣和遗事莫纷纷。独怜千载椎埋客，不到延陵季子坟。」按《金史》宣宗兴定三年十月癸未，平阳判官完颜阿剌左箱，讥察霍定和发宋蔡京故居，得二百万有奇，准格迁赏。秽相封殖，祗供后人官帑，又供后人诖墨。何不将六州铁，铸其身于铜山金穴间耶？



