周麟之　望秦川歌

长安回首战尘中，马背行吹一笛风。

寄恨翻成谪仙怨，始知深负曲江公。

周麟之

周麟之　望秦川歌

锦囊留得玉环香，不见佳人空断肠。

北望秦川烟草满，尚疑飞燕舞昭阳。

周麟之

周麟之　望秦川歌

向来花萼弄春辉，曾把宁王玉笛吹。

乐事已随风烛过，如今横笛不胜悲。

周麟之

周麟之　望秦川歌

蜀山春动锦江流，水绿山青总是愁。

愁色不堪山上望，无人解与月宫游。

周麟之

周麟之　望秦川歌

雨声鸣栈不堪听，尽日穿云上杳冥。

羯鼓催花浑不记，曲中空唱雨霖铃。

周麟之

周麟之　望秦川歌

渔阳千帜扫空来，满目妖氛斗不开。

为问玉京何日复，伤心黄屋几

回。

周麟之

周麟之　望秦川歌

烟霞标缈认骊山，远想楼台紫翠间。

尚欲神游太真院，不知身过换门关。

周麟之

周麟之　望秦川歌

阿瞒按舞长生殿，妃了洗妆端正楼。

此去恰如巫峡梦，相望千里事悠悠。

周麟之

