王禹偁　哭同年罗著作

宿草离披泪满衫，孤坟遥想帝城南。

天生贾谊成何事，只得人间三十三。

王禹偁

王禹偁　哭同年罗著作

一枝丹桂谩成名，一片绯衫未是荣。

赖有遗文在东观，直应千载气如生。

王禹偁

王禹偁　哭同年罗著作

荒凉故宅何人住，寂寞孀妻即日还。

一岁婴儿安健否，巨源虽在谪深山。

王禹偁

王禹偁　哭同年罗著作

生死虽殊道义存，晓来襟袖有啼痕。

只应知我方憔悴，时向商山入梦魂。

王禹偁

王禹偁　哭同年罗著作

同试五题为县吏，共求三字作词臣。

西垣谪宦何须恨，若比罗三是幸人。

王禹偁

