魏野　次韵和酬知开封县钱易学士见寄三首

赤县滞清才，家曾有国来。

埋金宁变土，烧玉岂为灰。

敏手知谁敌，冥心懒自媒。

雅章蒙寄惠，味胜沃醇杯。

魏野

魏野　次韵和酬知开封县钱易学士见寄三首

远劳仙馆客，相勉寄诗来。

岂有口更叹，兼无心可灰。

贫资闲寿命，吟助道梯媒。

信拙过朝暮，除能泥酒杯。

魏野

魏野　次韵和酬知开封县钱易学士见寄三首

珠落银钩向玉牋，不还合浦到溪边。

无双双美真堪爱，似听湘娥鼓舜弦。

魏野

