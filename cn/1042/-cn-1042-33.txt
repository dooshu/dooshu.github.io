王之道　春日郊行和郭希鲁二首

萦风杨柳绿丝长，过雨桑麻沃以光。

联骑不妨多载酒，看花无用更烧香。

望穷岩电搜诗眼，愁转车轮感别肠。

胜集清游定何处，它年曲水记流觞。

王之道

王之道　春日郊行和郭希鲁二首

坐对烟江叠嶂图，何如门外翠屏纡。

寻芳敢擅携筇去，命友应从折简呼。

酒里光阴閒活计，诗余情思静功夫。

浪吟痛饮真难遇，休问西山日欲晡。

王之道

