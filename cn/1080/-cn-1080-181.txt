●大明會典卷之一百八十二

【營建二】

【儀仗一】

洪武二十六年定、凡製造

皇帝、皇太子、親王、鹵簿車駕等項儀仗、及修理者。除金銀器皿、於內府成造。其餘器仗、照數行下軍器等局、委官督工計料、依式修造、完備、進赴鑾駕房收貯供用

軍器局造

戟　　　　槊　　　　節

角　　　　鑼　　　　刀盾

弓箭　　　小鼓　　　杖鼓

扛鼓　　　金鉦　　　骨朵

夾槊　　　樂人大鼓

營繕所造

清道御杖　交椅坯　　腳踏坯

馬杌　　　頭管　　　戲竹

龍笛　　　笛　　　　板

鍼工局造

金鼓旗　　白澤旗　　令旗

紅曲蓋　　紫方傘　　紅方傘

傳教旛　　告止旛　　絳引旛

紅團扇　　青團扇　　紅方扇

紅繡傘　　紅銷金傘　儀鍠氅

戈氅　　　戟氅　　　信旛

幢　　　　麾

寶源局造

香爐　　　香盒　　　交椅

腳踏　　　銀盆　　　水罐

鞍轡局造

拂子　　　鞍籠　　　誕馬錦韉

巾帽局造

立□　　　臥□　　　鐙杖

響節　　　儀刀　　　吾杖

班劍　　　幢竿　　　殳□

斧

大駕鹵簿 【 洪武初定】

肅旗一面。黃質、上闊七尺二寸。下三尺二寸。黑肅字。硃漆攢竹竿、長八尺二寸。下有鐵(矛贊)

靖旗一面。與肅旗制同、但用靖字

金鼓旗一對。黃質、連腰闊一丈二尺五寸。下七尺。紅金鼓二字。硃漆攢竹竿、貼金木鎗頭、通長一丈四尺九寸。內鎗頭長一尺五寸八分。上飾紅纓下有鐵(矛贊)

金龍畫角二十四枝。木質、黑漆戧金為飾。上節寶相花。中節纏身單龍雲文。下節八寶雙海馬

鼓四十八面。木匡、加紅油、冒以革。面徑一尺七寸。匡畫寶相花。面畫雙獅綵毬

金四面。以銅為之、徑一尺七寸

金鉦四面。銅質、竹匡。用紅綆繫鉦干匡。鉦徑九寸五分

杖鼓四箇。木匡、細腰。匡兩頭、加黑漆戧金雲龍丈。鐵圈二、皆冒以革、附於匡、聯以紅絨綆、加銅龍頭鉤子、以青絨匾絛懸之

笛四管。截竹為之。六竅、長一尺六寸

板四串。鐵力木板各六、貫以青絲組、各長一尺一寸。上闊一寸九分、下闊二寸五分

白澤旗二面。一面、紅質。上下並各邊加黃襴赤火燄、間綵腳。傍竿加紅腰。綵織白澤飛狀、及雲文。旗上旁、有素額、織白澤二青字。旗身、黃襴火燄。長六尺六寸。闊二尺九寸。腳長五尺。揭以硃漆攢竹竿、貼金木鎗頭、通長一丈三尺六寸九分。內鎗頭長一尺三寸五分。飾以紅纓、(矛贊)用鐵。一面、青質。但白澤為走狀。餘同前制。後凡繡旗、襴、腳、腰、額、並字色竿、纓、(矛贊)、制皆同。惟黃旗、北斗旗、稍異

門旗四對。紅質、中織金為門字。餘同白澤制

黃旗四十面。黃質、上闊八尺。下四尺。硃漆攢竹竿、貼金木鎗頭、共長一丈一尺三寸五分。內鎗頭、長一尺三寸五分。上飾紅纓。下有鐵(矛贊)

金龍旗十二面。織金雲龍文。額織龍旗二字。自此至雨旗皆青質

日旗一面。織為日、紅色、及日字

月旗一面。織為月、白色、及月字

風旗一面。織箕星四、及風字

雲旗一面。織五色雲文、及雲字

雷旗一面。織雷文五、及雷字、自此至北斗旗□宿皆金織

雨旗一面。織畢星八、附耳一星在旁、及雨字、白月

木星旗一面。青質、織木星一、及木字

火星旗一面。赤質、織火星一、及火字

土星旗一面。黃質、織土星一、及土字

金星旗一面。白質、織金星一、及金字

水星旗一面。黑質、織水星一、及水字

角宿旗一面。織角宿二、及角字。自此至軫宿旗皆青質

亢宿旗一面。織亢宿四、及亢字

氐宿旗一面。織氐宿四、及氐字

房宿旗一面。織房宿四、鉤連二小星在旁、及房字

心宿旗一面。織心宿三、及心字

尾宿旗一面。織尾宿九、神宮小星一、及尾字

箕宿旗一面。織箕宿四、及箕字

斗宿旗一面。織斗宿六、及斗字

牛宿旗一面。織牛宿六、及牛字

女宿旗一面。織女宿四、及女字

虛宿旗一面。織虛宿二、及虛字

危宿旗一面。織危宿三、及危字、墳墓四星在下

室宿旗一面。織室宿二、及室字、離宮六星在旁

壁宿旗一面。織壁宿二、及壁字

奎宿旗一面。織奎宿十六、及奎字

婁宿旗一面。織婁宿三、及婁字

胃宿旗一面。織胃宿三、及胃字

昂宿旗一面。織昂宿七、及昴字

畢宿旗一面。織畢宿八、及畢字、附耳一星在旁

觜宿旗一面。織觜宿三、及觜字

參宿旗一面。織參宿七、及參字、玊井四小星在左足下、伐三星在內

井宿旗一面。織井宿八、及井字、鉞一星在旁

鬼宿旗一面。織鬼宿四、及積屍氣一、並鬼字

柳宿旗一面。織柳宿八、及柳字

星宿旗一面。織星宿七、及星字

張宿旗一面。織張宿六、及張字

翼宿旗一面。織翼宿二十二、及翼字

軫宿旗一面。織軫宿四、及軫字、長沙一星在中、左右轄二星在旁

北斗旗一面。黑質、三邊黃襴、黑腰、火燄。間綵腳、織北斗星七、及北斗二字、輔星一、在旁東嶽旗一面。青質、織綵為山形、及東嶽二字。自此至熊旗、山、水、及諸形、皆綵織

南嶽旗一面。赤質、織山形、及南嶽二字

中嶽旗一面。黃質、織山形、及中嶽二字

西嶽旗一面。白質、織山形、及西嶽二字

北嶽旗一面。黑質、織山形、及北嶽二字

江旗一面。赤質、織水文、及江字

河旗一面。白質、織水文、及河字

淮旗一面。青質、織水文、及淮字

濟旗一面。黑質、織水文、及濟字

青龍旗一面。青質、織青龍形雲文、及青龍二字

白虎旗一面。白質、織白虎形雲文、及白虎二字

朱雀旗一面。赤質、織朱雀形雲文、及朱雀二字

玄武旗一面。黑質、織龜蛇形雲水文、及玄武二字

天鹿旗一面。赤質、織天鹿形雲文、及天鹿二字

天馬旗一面。赤質、織天馬形雲文、及天馬二字

鸞旗一面。赤質、織鸞形雲文、及鸞字

麟旗一面。赤質、織麟形雲文、及麟字

熊旗一面。赤質、織熊形雲文、及熊字

羆旗一面。赤質、織羆形雲文、及羆字

紅纛一對。硃漆攢竹竿、貼金木鎗頭、共長一丈三尺九寸。內鎗頭長一尺六。寸徑一寸四分。用氂牛尾染紅、簇為纛。上施抹金銀寶蓋。周圍瓷珠絡、建於竿、下有鐵(矛贊)

皂纛一把。與紅纛制同。但用黑氂牛尾、抹金銅寶蓋

紅節一對。硃漆攢竹竿、抹金銀寶珠頭、用氂牛尾染紅、簇成如圓斗大、凡四層。每層、上施抹金銀頂。周圍綴瓷珠絡、建於竿、下有鐵(矛贊)。竿長同紅纛

小銅角二箇。長三尺八寸。加漆貼金

大銅角二箇。長三尺六寸一分。加漆貼金

纓頭一箇。硃漆攢竹竿、貼金木鎗頭。用氂牛尾染紅、簇圓、上施抹金銀頂、建於竿、下有鐵(矛贊)、共長一丈一尺四寸九分。內鎗頭一尺九寸五分豹尾一箇。硃漆攢竹竿、貼金銅龍頭、共長一丈三尺四寸九分。內龍頭長一尺一寸八分。下銜抹金銅頂、藍斜皮雲蓋、垂貼金銅鈴十二箇。周圍瓷珠串、懸紅黃綠三色鬚頭。中垂大豹尾、長五尺。竿下有銅束。凡麾、幢、旛、節等、挑竿銅龍頭、俱以鐵為鉤

弓矢一百副。弓、用竹為體。木為拓靶並梢、置黑角於梢末。又用角為面、牛筋鋪背、四節纏以絲、加黑漆面、硃漆背。用黃蠟絞絲為絃。矢、用竹為榦。木為扣、加鐵箭頭、柳葉形、兩頭俱用牛筋並絲纏之、加硃漆。近扣處、加鴈羽。櫜二、用黑斜皮為之

御杖六十根。硃漆攢竹杖、銅裹兩頭、長四尺九寸

誕馬二十四匹。紅轡黃韁、上施錦韉

領頭六對。硃漆攢竹杖、銅裹兩頭、長四尺九寸

黃麾一對。硃漆攢竹竿、貼金銅龍頭、共長一丈二尺五寸。內龍頭鉤一尺、銜抹金銅圈懸抹金銅頂。四角紅羅寶蓋、高七寸五分。圍二尺七寸五分。蓋四角、加抹金銅龍頭四箇、懸絨線、繫抹金銅佩一十六件。間銅鈴三十六箇。寶蓋下、周以綠羅腰、黃羅三簷、銷金雲龍文。中垂大紅羅旛、長六尺三寸、闊五寸五分。旛上節綵繡荷葉蓋、蓮花座。其中青羅額、金書黃麾二字。中節描金雙升龍。下節描金雲日文。旛下、綴五色橫板

絳引旛五對。制同黃麾。但用五色羅為旛、不加金繡、三簷用紫、無額並字

傳教旛五對。制同黃麾、但額用黃羅、繡青傳教二字。中描金升降雲龍、無下節雲日。三簷、用綠。龍頭、銜銅佩四件、銅鈴三十二箇、其銅佩銅鈴、俱抹金。後同

告止旛五對。制同黃麾、但額用黃羅、繡青告止二字。描金升降鸞鳳雲文。三簷、用青、銅佩銅鈴、如傳教之數

信旛五對。制同黃麾、但額用黃羅、繡青信字。描金升降雙雲龍、及銅佩銅鈴之數、與傳教同、但三簷用黃

龍頭竿五對。硃漆攢竹竿、貼金木龍頭、共長一丈二尺五寸。內龍頭、長二尺五分、銜抹金銅圈、懸抹金銅頂。五角、紅羅寶蓋、高七寸五分、圍二尺七寸五分。蓋五角、加抹金銅龍頭五箇、絨線繫抹金銅佩十件、綴以銅鈴十五箇。寶蓋下、周以紫羅腰、紅羅三簷飾雲龍香草文。中垂青羅帶五、縫成旛、長六尺三寸、闊五寸五分。每帶、上描銀、下描金、皆香草文。中描金孔雀形。下綴銅鈴五箇

豹尾二對。硃漆攢竹竿、貼金銅龍頭、共長一丈二尺五寸。內龍頭鉤長一尺、下銜抹金銅頂、藍斜皮寶蓋、周圍帶銅鈴八箇、中垂豹尾、長四尺五寸

儀鍠氅十對。硃漆攢竹竿、貼金竿頭、共長一丈二尺五寸五分。內竿頭、長一尺三寸五分。帶抹金銅索圈、並頂、縫五色羅為氅懸之、長六尺三寸、闊五寸五分。氅下綴銅鈴五箇

戈氅十對。硃漆攢竹竿、貼金木龍頭承戈、共長一丈二尺五寸。內龍頭、長一尺六寸二分、繫木板、粉塗之、畫升降雙鳥、綴五色羅氅、長六尺三寸、闊五寸五分。末綬銅鈴五箇

戟氅十對。與戈氅制同。但貼金木龍頭承戟、長一尺七寸五分

單戟三對。硃漆攢竹竿、貼金龍戟頭、共長八尺□寸九分。內戟頭、長一尺九寸

龍戟三對。制同單戟。但戟枝有龍頭

班劍三對。刻木為劍、其上有靶、靶下有龍頭銜劍、皆貼金為飾、垂紅絲(巾分)錔

吾杖三對。硃漆攢竹為杖、長六尺九寸五分。兩頭貼金為飾。杖、或以木為之

立□三對。硃漆攢竹竿、刻木為□、立置於上、承以龍頭、共長六尺九寸。內□及龍頭、長一尺四寸、貼金飾

臥□三對。制同立□。但以□臥置其上、承以龍頭。□及龍頭、長一尺二寸五分

儀刀三對。刻木為刀、鞘、及靶、貼銀為地。貼金龍文為飾。垂紅絲(巾分)錔

鐙□三對。硃漆攢竹竿、刻木為馬鐙、承以龍頭、貼金飾、置於竿首、共長六尺九寸。內鐙頭、長一尺六寸

金鉞三對。硃漆攢竹竿、刻木為斧形、承以龍頭、貼金飾。置於竿首、共長六尺九寸。內鉞頭、長一尺六寸五分

骨朵三對。硃漆攢竹竿、刻木為骨朵、承以龍頭、貼金飾、置於竿首、共長六尺九寸。內骨朵頭、長一尺六寸

羽葆幢五對。硃漆攢竹竿、貼金銅龍頭、共長一丈二尺五寸五分。內龍頭鉤長一尺。銜抹金銅圈。加白羽、銅頂、綠羅寶蓋、下以紅絲圓絛、貫紅纓簇圓、凡五層。每層、上施抹金銅頂、藍斜皮雲蓋。懸銅鈴

青龍幢一把。制同羽葆幢。但頂無白羽、有青紗衣籠之、衣長七尺五寸、闊一尺二寸、金繡青龍雲文

白虎幢一把。制同青龍幢。但用白紗衣籠、金繡白虎雲文

朱雀幢一把。制同青龍幢。但用紅紗衣籠、金繡朱雀雲文

玄武幢一把。制同青龍幢。但用皂紗衣籠、金繡龜蛇雲文

響節十二對。貼金攢竹竿、並鐵條、共長一丈二寸五分。內鐵條至頂、長一尺二寸五分、貫天下太平錢六鐵錢六。頂並下盤、皆木質、貼金飾、攀頂、用絨線四條、黃羅為衣籠之、銷金升龍文

金節三對。硃漆攢竹竿、貼金銅龍頭、共長一丈二尺五寸五分。內龍頭鉤一尺、銜抹金銅圈、並銅頂、綠羅寶蓋、以紅絲圓絛貫紅纓、凡八層。每層、上施抹金小銅頂、藍斜皮雲蓋懸銅鈴、黃紗為衣籠之。衣長七尺五寸。闊一尺二寸、繡升龍四

方天戟十六對。硃漆攢竹竿、其上、以木為戟、承以龍頭、貼金飾、共長一丈二尺五寸五分。戟及龍頭、長二尺五分

紫方傘四把。傘骨面闊並頂、五尺五寸。柄、及貼金葫蘆頭、共長一丈一尺五寸九分。冒以紫羅、垂三簷。凡傘柄俱用竹、加紅油、間纏以籐。惟曲柄傘、硃紅漆攢竹為之

紅方傘四把。制同紫方傘

紅曲柄繡傘四把。傘骨面闊並頂、四尺二寸五分。柄、及貼金葫蘆頭、共長一丈一尺二寸九分。冒以紅羅、繡綵雲、垂三簷、上簷雲龍、下二簷瑞草文。當曲柄處、用鐵心。貼金龍頭承傘

紅直柄華蓋繡傘四把。傘骨面闊並頂、四尺七寸五分。柄、及貼金葫蘆頭、共長一丈一尺二寸九分。冒以紅羅、垂三簷、皆繡雲花文

黃直柄繡傘四把。傘骨面闊並頂、四尺二寸五分。柄、及貼金葫蘆頭、共長一丈一尺二寸九分。冒以紅羅、繡綵雲文。垂三簷、雲龍文

紅直柄繡傘四把。冒以紅羅、繡綵雲文。垂三簷、瑞草文。餘同黃直柄繡傘

黃曲柄繡傘二把。抹金銀鈴全。傘骨面闊並頂、五尺一寸五分。柄、及貼金胡蘆頭、共長一丈二尺一寸九分。冒以黃羅、繡綵雲文。垂三簷。雲龍文。當曲柄處、用鐵心、貼金龍頭承傘

青銷金傘三把。傘骨面闊並頂、五尺一寸五分。柄、及貼金葫蘆頭、共長一丈二尺一寸九分。冒以青羅、銷金雲文。垂三簷、雲龍香草文

紅銷金傘三把。冒以紅羅、垂三簷。餘同青銷金傘

黃銷金傘三把。冒以黃羅、垂三簷。餘同青銷金傘

白銷金傘三把。冒以白羅、垂三簷。餘同青銷金傘

黑銷金傘三把。冒以黑羅、垂三簷。餘同青銷金傘

黃油絹銷金雨傘一把。傘骨面闊並頂、七尺八寸。柄、及貼金葫蘆、共長九尺二寸九分。面銷金寶珠龍文。邊如意龍文

紅繡花扇十二把。扇及柄、共高一丈一尺二寸。內扇、圓徑三尺三寸五分。面、背、風衣、俱用大紅羅。面、繡四季花。背、銷金龍團花文。柄用攢竹加硃漆

紅繡雉方扇十二把。扇及柄、共高一丈一尺二寸。內扇、連黑漆板、高三尺五寸二分。板、高五寸。扇、下闊一尺四寸五分。中闊二尺六寸五分。大紅羅面、繡鸞鳳花文。青羅背、銷金寶珠花。面、風衣、白羅、繡雉尾邊。背、風衣、青素羅。板、戧金雲文。扇柄、用攢竹、加黑漆

紅單龍扇一十把。扇及柄、共高一丈一尺二寸。內扇、圓徑三尺三寸九分。面背、皆大紅羅。面、繡單龍雲文。背、銷金龍團花文黃單龍扇一十把。扇及柄、共高一丈一尺二寸內扇、圓徑三尺三寸五分。面背、皆黃羅。面、繡單雲龍文。背、銷金龍團花文

紅雙龍扇二十把。扇及柄、共高一丈一尺二寸。內扇、圓徑三尺三寸九分。面背、皆大紅羅。面、繡雙龍雲文。背、銷金龍團花文

黃雙龍扇二十把。扇及柄、共高一丈一尺二寸。內扇、圓徑三尺三寸五分。面背、皆黃羅。面、繡雙龍雲文。背、銷金龍團花文

紅素扇二十把。扇及柄、共高九尺六寸。內扇、圓徑三尺四寸。面背皆紅羅

黃素扇二十把。扇及柄、共高九尺六寸。內扇、圓徑三尺四寸。面背皆黃羅

黃羅銷金九龍傘一把。與前黃銷金傘制同

壽扇二把。與前黃羅雙龍扇制同

黃羅曲柄繡九龍傘一把。與前黃曲柄傘制同 【 常朝用】

鳴鞭四條。以黃絲為鞭。梢漬以蠟。柄用龍頭、木質、貼金為飾

金馬杌一箇。木質、金葉裹、金釘裝釘、鈒盤龍雲文

金交椅一把。木質、金葉裹。金釘裝釘。椅中鈒花升龍雲文。穿以黃絲匾絛、四垂黃絲(巾分)錔、黃織金紵絲褡襠

金腳踏一箇。木質、金葉裹、金釘裝釘、鈒方勝花文。黃織金紵絲踏褥

金水盆一箇。黃金為盆、中、鈒、盤龍雲文。邊、鈒香草文。西洋布手巾一條

金水罐一箇。黃金為之、有蓋有提、小口巨腹、純素質、不加飾

金香爐一箇。黃金為之、有蓋有繫、兩耳、三足、爐鈒雲龍文。以硃漆竿舉之、竿首、抹金銅龍頭、其下龍尾

金香盒一箇。黃金為之、蓋、鈒龍文。邊、鈒香草文

金唾盂一箇。黃金為之、形圓如缶、蓋僅掩口、下有盤鈒龍文 【 洪武間停造】

金唾壺一箇。黃金為之、小口、巨腹、有蓋、鈒龍文 【 洪武間停造】

拂子四把。以紅絲拂為心、上以素氂牛尾籠之。抹金銅龍首。硃漆木柄、戧金雲龍花文。垂黃絲(巾分)錔。今拂用馬尾。心、用紅纓

紅紗燈籠六對。紅油竹燈骨、銅燭盤、外以紅紗蒙之。硃漆竿、竿首、貼金龍頭。其下龍尾。竿頭、帶黃熟銅鉤、垂玊色紗罩之

紅油紙燈籠三對。紅油竹骨、下有燭盤木座、以竹絲編為籠、加紅油紙、竿同紅紗燈

(耽去耳改魚)燈三對。制同紅紙燈。但用(耽去耳改魚)為之、鐵為燈骨

仗馬六匹。紅鞦轡、上施鞍韉、頷下、垂綠蓋紅纓、飾瓷珠絡

鍍金銅玲瓏香爐一箇。制同金香爐

寶匣一座。木質、硃紅漆。匣蓋頂、並四面、戧金雲龍文。座戧金仰覆、蓮花、並香草文

硃紅漆馬杌子四箇

鞍籠二。皮質、硃紅油飾、描金升降龍文。邊描香草、上施抹金銅蓋、頂飾紅纓。又平頂鞍籠一、制同。惟無銅蓋紅纓

黃帳房一座。用黃木綿布、帳並幃幕、上施獸吻、硃紅漆柱、並杖竿、竿首、綵粧蹲獅、頂用氈

大輅一乘。高一丈三尺九寸五分。闊八尺二寸五分輅上平盤、前後車櫺、並鴈翅、及四垂如意文珠板。其下轅二條。皆硃紅漆、各長二丈二尺九寸五分。鍍金銅龍頭、龍尾、龍鱗、葉片裝釘前施硃紅油象搭攀皮一條。平盤下、方箱四面、硃紅漆匡、各十有二隔、內飾綠地描金、繪獸六、麟、獅、犀、象、天馬、天鹿。禽六、鸞、鳳、孔雀、朱雀、雉、鶴。盤左右下有護泥板、及車輪二、貫軸一。每輪輻十有八條。周圍輞全、皆硃紅漆、抹金銅鈒花葉片裝釘。輪內車心各一、用抹金銅鈒蓮花瓣輪盤裝釘。軸首左右、各用漆貼金、減鐵龍頭插拴一箇、以抹金銅鈒龍頂管心裝釘。軸中纏黃絨駕轅等索。面至地、四尺一寸五分

輅亭、高六尺七寸九分。四柱、長五尺八寸四分。檻座、高九寸五分。皆硃紅漆。前二柱、戧金、柱首、寶相花。中、雲龍文。下、龜文錦。門、高五尺一寸九分。闊二尺四寸九分。左右門、各闊二尺二寸五分。其上四周、粧雕木沉香色、描金香草板十二片。前並左右、各硃紅漆隔二扇、明栨全、以抹金銅鈒花葉片裝釘。隔編黃線絛穿、後硃紅漆屏風上、雕沉香色描金雲龍五。上硃紅漆板、戧金雲龍一。屏後、俱沉香色地。上四隔雕描金雲龍四。其次、雲板如其數。下三隔、雕描金雲龍三、其次雲板亦如之。俱抹金銅鈒花葉片裝釘。亭內、編黃線絛穿、硃紅漆匡、軟座、黃絨墜座大索四條。座下、蓮花墜石、軟座上施花毯。大紅錦褥、並席、硃紅漆坐椅一座。其上靠背、雕以沉香色描金雲龍一。下、雕雲板一片。硃紅漆福壽板一。並褥、椅中、黃織金綺靠坐褥、四圍椅裙全。周圍、施黃綺幃幔

【 或用黃線羅】

亭外、用青綺緣邊、硃紅簾一十扇。各用拽簾黃線圓絛二條。黃銅圈全輅頂並圓盤、高三尺一分。又鍍金銅蹲龍頂、帶仰覆蓮座、高一尺二寸九分。垂攀頂黃線圓絛四條。盤高一寸九分。上以硃紅漆、其下外四面、沉香色地、描金雲。內四角青地、繪五彩雲。以青飾輅蓋。亭內周圍、貼金斗拱承硃紅漆匡、寶蓋、鬥以八頂、冒以黃綺、謂之黃屋。頂心並周圍、繡五彩雲龍九

天輪三層。皆硃紅漆、上安雕木貼金邊耀葉板八十一片。內綠地、雕木貼金雲龍文三層間繪五彩雲襯板八十一片。盤下周圍、黃銅釘裝。上施黃綺瀝水三層、每層八十一摺、間繡五彩雲龍文。四角、垂青綺絡帶四條、各繡五彩雲升龍三。圓盤四角、連輅坐板用攀頂黃線圓絛四條、並貼金木魚

輅亭前、有左右轉角闌干二扇。後、一字帶左右轉角闌干一扇。皆硃紅漆、內嵌雕木貼金龍、間以五彩雲。三扇、計一十二柱、各柱首、雕木貼金蹲龍一。及線金五彩粧蓮花抱柱、闌干內四周、布花毯

太常旗二面。在輅亭後左右、用黃線羅夾為旗。每面十有二斿。每斿內外、繡升龍一。硃紅漆攢竹旗竿二。左竿旗、腰繡日月北斗、竿首、用鍍金銅龍頭。右竿旗、腰繡黻字、竿首、用鍍金銅戟。每竿、綴抹金銅鈴二。垂紅纓十有二。纓上、施抹金銅寶蓋。下垂青線(巾分)錔

踏梯一。硃紅漆、以抹金銅鈒花葉片裝釘

行馬架二。硃紅漆、其上黃絨匾絛、用抹金銅葉片裝釘、鐵搭鉤全黃絹幰衣即遮塵、油絹雨衣、並青氈衣、各一座

硃紅油合扇梯一副。硃紅油拓□一件

抹金銅寶瓶、並象鞍、鞦、轡、氈籠、各二副

玊輅一乘。高一丈三尺九寸五分。闊八尺二寸五分

輅上平盤、前後車櫺、並鴈翅、及四垂如意滴珠板。其下轅二條。皆硃紅漆、各長二丈二尺九寸五分。鍍金銅龍頭、龍尾、龍鱗葉片裝釘。前施硃紅油象搭攀皮一條。平盤左右下護泥板、及車輪二、貫軸一。每輪輻十有八條、皆硃紅漆、周圍輞全、各以抹金銅鈒花葉片裝釘。輪內車心各一、用抹金銅鈒蓮花瓣輪盤裝釘。軸首左右、各用漆貼金減鐵龍頭插拴一箇。以抹金銅鈒龍頂管心裝釘。軸中、纏黃絨駕轅等索。面至地、四尺一寸五分

輅亭、高六尺七寸九分。硃紅漆、四柱、各長五尺八寸四分。前二柱、有搏換、貼金升龍檻。座高九寸五分。門、高五尺一寸九分。闊二尺四寸九分。左右門、闊一尺二寸五分。其上四周、粧雕木沉香色描金香草板十二片。前並左右、各硃紅漆隔二扇、明栨全。俱以抹金銅鈒花葉片裝釘。隔編黃線絛穿、後硃紅漆屏風、上雕沉香色、描金雲龍五。屏後下三隔、雕木沉香色、描金雲龍三、下雕雲板、如其數、俱抹金銅鈒花葉片裝釘。亭內、編黃線絛穿、硃紅漆匡。軟座、黃絨垂座大索四條。座下、蓮花墜石。軟座上施花毯、大紅錦褥、並席。硃紅漆坐椅一座。其上靠背、雕以沉香色、描金雲龍一。下、雕雲板一片。硃紅漆福壽板一、並褥。椅中黃織金綺靠坐褥、四圍椅裙全。周圍、施黃綺幃幔。

【或用黃線羅】

亭外、青綺緣邊、硃紅簾一十扇。各用拽簾黃線圓絛二條。黃銅圈全輅頂、並圓盤、高三尺一分。又鍍金銅蹲龍頂、帶仰覆蓮座、高一尺二寸九分。乘攀頂黃線圓絛四條。盤一寸九分。上以硃紅漆。其下外四面、沉香色地描金雲。內四角、青地、繪五彩雲。以青飾輅蓋。亭內周圍、貼金斗拱承硃紅漆匡、寶蓋、鬥以八頂、冒以黃綺、謂之黃屋。頂心、並周圍、繡五彩雲龍九天輪三層。皆硃紅漆、上安雕木貼金邊耀葉板、八十一片。內青地、雕木、飾玊色雲龍文。三層、間繪五彩雲襯板八十一片。盤下周圍、黃銅釘裝、上施黃綺瀝水三層、每層八十一摺、間繡五彩雲龍文。四角、垂青綺絡帶四條、各繡五彩雲升龍二。圓盤、四角、連輅座板、用黃線攀絛四條。並貼金木魚

輅亭前、有左右轉角闌干二扇。後、一字帶左右轉角闌干一扇。皆硃紅漆、內嵌雕木貼金龍間以五彩雲。三扇、計一十二柱、各柱首、雕木貼金蹲龍一、及線金五彩粧蓮花抱柱。闌干內、四周、布花毯

太常旗二面。在輅亭後左右、用黃線羅夾為旗。每面、十有二斿。每斿、內外繡升龍一。硃紅漆攢竹旗竿二。左竿旗腰、繡日月北斗、竿首、用鍍金銅龍頭。右竿旗腰、繡黻字、竿首、用鍍金銅戟。每竿、綴抹金銅鈴二。垂紅纓十有二。纓上、施抹金銅寶蓋。下垂青線(巾分)錔

踏梯一。硃紅漆、以抹金銅鈒花葉片裝釘

行馬架二。硃紅漆、其上黃絨匾絛、用抹金銅葉片裝釘。鐵搭鉤全

黃羅幰衣即遮塵、油絹雨衣、並青氈衣、各一座

硃紅油合扇梯一副。硃紅油拓□一件

抹金銅寶瓶、並象鞍、鞦、轡、氈籠、各二副

大馬輦一乘。高一丈二尺五寸九分。闊八尺九寸五分

輦上平盤板、前後車櫺、並鴈翅、及四垂如意滴珠板。其下轅三條。皆硃紅漆、各長二丈五寸九分。用鍍金銅龍頭、龍尾、龍鱗葉片裝釘。前施硃紅油馬搭攀皮一條。平盤左右下、護泥板、及車輪二、貫軸一。每輪輻十有八條。皆硃紅漆、周圍輞全、各以抹鈒花銅葉片裝釘。輪內車心各一、用抹金銅鈒蓮花瓣輪盤裝釘。軸首左右、各用漆貼金、減鐵龍頭插拴一箇、以抹金銅鈒龍頂管心裝釘。軸中纏黃絨駕轅等索。面至地、三尺四寸五分

輦亭、高六尺四寸九分。硃紅漆。四柱、各長五尺五寸四分。檻座、高九寸五分。其上四周、硃紅漆絛環板門、高五尺九分。闊二尺四寸五分。左右門、闊二尺二寸五分。前並左右、各隔二扇。後隔三扇明栨全。皆硃紅漆、抹金銅鈒花葉片裝釘。隔心、編黃線絛穿。亭內、編黃線絛穿、硃紅漆匡。軟座、黃絨墜座大索四條。座下蓮花墜石。軟座上施紅毯、紅錦褥、並席。硃紅漆坐椅一座。其上靠背、雕沉香色描金雲龍一。下雕雲板一片。硃紅漆福壽板一。並褥。椅中黃織金綺靠坐褥、四圍椅裙全。周圍、施黃綺幃幔。

【 或用黃線羅】 亭外、用青綺緣邊、硃紅簾一十二扇。各用拽簾圓絛二條。黃銅圈全

輦頂、並圓盤、高二尺六寸五分。又鍍金銅蹲龍頂、帶仰覆蓮座、高一尺二寸九分。垂攀頂黃線圓絛四條。盤上下、俱硃紅漆、以青飾輦蓋。內寶蓋、硃紅漆木匡、鬥以八頂、冒以黃綺、謂之黃屋。頂心、並周圍、繡五彩雲龍九

天輪三層。皆硃紅漆。上安雕木貼金邊耀葉板、計八十一片、內飾綠地、雕木貼金雲龍文。三層、間繪五彩雲襯板八十一片。盤下周圍、黃銅釘裝。上施黃綺瀝水三層、每層八十一摺、間繡五彩雲龍文。四角、垂青綺絡帶四條。各繡五彩雲升龍三。圓盤四角、連輦座板、用攀頂黃線圓絛四條。並貼金木魚

輦亭前、一字闌干一扇。後、一字帶轉角闌干一扇。左右闌干二扇。內嵌絛環板、皆硃紅漆、四扇、計一十四柱。各柱首、雕木貼金蹲龍一。用線金五彩粧蓮花抱柱。前闌干內、布紅毯一

太常旗二面。在輦亭後左右、用黃線羅夾為旗。每面、十有二斿。每斿、內外繡升龍一、硃紅漆攢竹旗竿二。左竿旗、腰繡日月北斗、竿首、用鍍金銅龍頭。右竿旗、腰繡黻字、竿首、用鍍金銅戟每竿、綴抹金銅鈴二。垂紅纓十有二。纓上、施抹金銅寶蓋、下、垂青線(巾分)錔

踏梯一。硃紅漆、以抹金銅鈒花葉片裝釘

行馬架三。硃紅漆、其上黃線匾絛、用抹金銅葉片裝釘。鐵搭鉤全

黃絹幰衣即遮塵、油絹雨衣、並青氈衣、各一座

硃紅油合扇梯一副。硃紅油拓□一件

馬鞍、韉、鞦、轡、鈴、纓、全

小馬輦一乘。高一丈一尺五寸九分。闊七尺九寸五分

輦上平盤、前後車櫺、並鴈翅、及四垂板。其下轅二條。皆硃紅漆。轅各長一丈九尺五分。用鍍金銅龍頭、龍尾、龍鱗葉片裝釘。前施硃紅油馬搭攀皮一條。平盤左右下、護泥板、及車輪二、貫軸一。每輪輻十有八條、皆硃紅漆。周圍輞全。各以抹金鈒花銅葉片裝釘。輪內車心各一、用抹金銅鈒蓮花瓣輪盤裝釘。軸首左右、各用漆貼金減鐵龍頭插拴一箇。以抹金銅鈒龍頂管心裝釘。軸中纏黃絨駕轅等索。面至地、三尺四寸五分

輦亭、高五尺五寸九分。硃紅漆、四柱、各長五尺四寸五分。檻高一寸四分。其上四圍、硃紅漆絛環板、門、高五尺。闊二尺二寸五分。左右門、闊二尺一寸九分。前並左右、各硃紅漆隔二扇。明栨全。抹金銅鈒花葉片裝釘。隔心、編黃線絛穿。後硃紅漆屏風壁板。周圍、俱用抹金銅鈒花葉片裝釘。亭底、硃紅漆板、上施紅花毯、紅錦褥、並席。硃紅漆坐椅一座。其上□背雕以沉香色描金雲龍一。下雕雲板一片。硃紅漆福壽板一、並褥。椅中、黃織金綺靠坐褥。四圍椅裙全。周圍、施黃綺幃幔。

【 或用黃線羅】

亭外、用青綺緣邊、硃紅簾四扇。各用拽簾、黃線圓絛二條、黃銅圈全

輦頂、並圓盤、高二尺五寸五分。又鍍金銅寶珠頂、帶仰覆蓮座、高一尺二寸九分。垂攀頂黃線圓絛四條。盤上下皆硃紅漆、以青飾。輦蓋內寶蓋、硃紅漆匡、鬥以八頂、冒以黃綺、謂之黃屋。頂心、並周圍、繡五彩雲龍九。圓盤下、用黃綺幃幔四扇

【 或用黃線羅】

天輪三層、皆硃紅漆、上安雕木貼金邊耀葉板、計八十一片。內飾綠地、貼金雲龍文。三層間繪五彩雲襯板八十一片。盤上周圍、黃銅釘裝、上施黃綺瀝水三層。每層、八十一摺、間繡五彩雲龍。四角、垂青綺絡帶四條、繡五升雲龍二。圓盤四角連輦座板、用攀頂黃線圓絛四條、並貼金木魚

輦亭前、一字闌干一扇。後一字帶轉角闌干一扇。左右闌干二扇。內嵌絛環板、皆硃紅漆。

四扇計一十四柱。各柱首、雕木貼金蹲龍一。用線金五彩粧蓮花抱柱。前闌干內、布花毯太常旗二面。在輦亭後左右、用黃線羅夾為旗。每面十有二斿。每斿內外、繡升龍一。硃紅漆攢竹旗竿二。左竿旗、腰、繡日月北斗。竿首、用鍍金銅龍頭。右竿旗、腰、繡黻字。竿首、用鍍金銅戟。各竿、綴抹金銅鈴二、並紅纓十有二。纓上、各施抹金銅寶蓋。下垂青線(巾分)錔

踏梯一。硃紅漆、以抹金銅鈒花葉片裝釘

行馬架二。硃紅漆、其上黃絨匾絛、用抹金銅葉片裝釘、鐵搭鉤全

黃絹幰衣即遮塵、油絹雨衣、並青氈衣、各一座

硃紅油合扇梯一副。硃紅油拓□一件

鞍、韉、鞦、轡、鈴、纓、全

步輦一乘。高一丈二尺二寸五分。座高三尺二寸五分。方闊八尺二寸五分

輦座、用硃紅漆、其下四面、雕木五彩雲渾貼金龍板十二片。間以渾貼金仰覆蓮座、其下雕木線金五彩雲板二十片。座下、硃紅漆轅四條。中二條、各長三丈五尺九寸。左右二條、各長二丈九尺五寸九分。每轅、以鍍金銅龍頭、龍尾、裝釘

輦亭、高六尺三寸九分。四柱、各長六尺二寸五分。檻、高一寸四分。皆硃紅漆。其上四圍、雕木沉香色描金香草板十二片。抹金銅鈒花葉片裝釘。門、高五尺七寸九分。闊二尺四寸五分。左右二門、闊二尺三寸五分。前並左右、各硃紅漆十字隔二扇。雕飾沉香色描金雲龍板八片。其下雲板如其數。後硃紅漆屏風上、雕沉香色描金雲龍五。屏後雕沉香色描金雲龍板三片。又雲板如其數、俱用抹金銅鈒花葉片裝釘。亭內、施紅花毯、大紅錦褥、並席。硃紅漆、坐椅一座。其上靠背、雕以沉香色描金雲龍一。下雕雲板一片。硃紅漆福壽板一、並褥。椅中、黃織金綺靠坐褥。四圍椅裙全。周圍、施黃綺幃幔。

【 或用黃線羅】

亭外、用青綺緣邊硃紅簾一十扇、各用拽簾黃線圓絛二條、黃銅圈全

輦頂、並圓盤、高二尺六寸一分。又鍍金銅蹲龍頂帶仰覆蓮座、高一尺二寸九分。垂攀頂黃線圓絛四條。盤上下、硃紅漆、以青飾。輦蓋內、硃紅漆匡、鬥以八頂、冒以黃綺、謂之黃屋。頂心、並周圍、繡五彩雲龍九

天輪三層、皆硃紅漆、上安雕木貼金邊耀葉板八十一片。內飾以綠地、貼金雲龍文。三層、間繪五彩、雲襯板八十一片。盤下周圍、黃銅釘裝。上施黃綺瀝水三層。每層、八十一摺、間繡五彩雲龍文。四角、垂青素綺絡帶四條、各繡五彩雲升龍二。圓盤四角、連輦座板、用攀頂黃線圓絛四條、並貼金木魚

輦亭前、有硃紅漆左右轉角闌干二扇。後、一字帶左右轉角闌干一扇。各嵌雕木貼金龍、間以五彩雲。三扇計一十二柱。柱首、各雕木貼金蹲龍一。用線金五彩粧蓮花抱柱、闌干內四周、布紅花毯

踏梯一。硃紅漆、以抹金銅鈒花葉片裝釘

硃紅油合扇梯一副。硃紅油拓□一件

黃絹幰衣即遮塵、油絹雨衣、並氈衣、各一座

大涼步輦一乘。高一丈二尺五寸九分

輦座、硃紅漆。座板並四面、硃紅漆匡、粧青地雕木五彩雲粧板二十片。間以貼金仰覆蓮座、其下、硃紅漆如意絛環板如其數、座下、硃紅漆轅六條、中二條、各長四丈三尺五寸九分。左右二條、各長四丈九分。左右二邊二條、各長三丈六尺五寸九分。前後俱飾以雕木漆、貼金龍頭、龍尾。座、高三尺二寸五分。方闊一丈二尺五寸九分

輦亭、高六尺五寸九分。闊八尺五寸九分。四柱、以硃紅漆。門、高五尺八寸九分。闊二尺五寸九分。左右二門、闊同。其上四周、沉香色描金香草板十二片。前並左右、各有隔二扇。後隔三扇、明栨全。皆硃紅漆、通編黃線絛穿。輦板上施墊氈、加紅錦褥、並席。硃紅漆坐椅一座、坐下四面、雕木沉香色、描金寶相花。其上靠背、雕沉香色、描金雲龍一。下雕雲板一片、硃紅漆福壽板一、並褥。椅中、黃織金綺靠坐褥。四圍椅裙全。周圍施黃綺幃幔、【 或用黃線羅】

內設硃紅漆卓二隻。硃紅漆闌干香卓一座。闌干四柱、各柱首、雕木貼金蹲龍一、銅金銅龍蓋香爐一、並香匙箸、瓶。內設大紅錦墩一對。亭外青綺緣邊、硃紅簾三扇。各用拽簾黃線圓絛二條、黃銅圈全

輦頂、高二尺七寸五分。又鍍金銅寶珠頂、帶仰覆蓮座、高一尺三寸二分。垂攀頂黃線圓絛四條。頂用硃紅漆、上冒紅氈。四垂、以黃氈為如意雲、黃氈緣條。周圍施黃綺瀝水三層。每層、一百三十二摺。間繡五彩雲龍文。或用大紅羅冒頂、用黃羅為如意雲緣條、瀝水、亦用黃羅。頂下周圍、以紅氈為幃、黃氈緣條。四角、鍍金銅雲四朵。亭內寶蓋、繡五龍頂、以硃紅漆木匡、冒以黃綺、謂之黃屋。頂心、並四圍、繡雲龍各一。輦亭四角、至輦座、用攀頂黃線圓絛四條、並貼金木魚

輦亭前左右、硃紅漆轉角闌干二扇、後一字帶轉角闌干一扇、皆雕木渾貼金龍、間以五彩粧雲板。三扇計一十二柱。各柱首、雕木貼金蹲龍一、用線金五彩粧蓮花抱柱。闌干內四周、布席

踏梯一。硃紅漆。以抹金銅鈒花葉片裝釘硃紅油合扇梯一副。硃紅油拓□一件

黃絹幰衣即遮塵、油絹雨衣、並氈衣、各一座

紅板轎一乘。高六尺九寸五分。轎頂、高一尺六寸五分、外紅漆。近頂、裝圓匡蜊殼窗在上、鍍金銅火燄寶珠、帶仰覆蓮座、高六寸九分。四角、鍍金銅雲朵。轎扛二條、前後以鍍金銅龍頭龍尾裝釘。黃絨墜角索全。四圍硃紅漆板。左右門二扇、高四尺五寸九分。用鍍金銅釘鉸事件。轎內、硃紅漆坐椅一座。福壽板一、並褥。椅內、黃織金綺靠坐褥、四圍椅裙全。下鋪席、並踏褥。黃絹轎衣、並油絹雨衣各一座。又青氈衣　座。紅氈緣條雲子全







