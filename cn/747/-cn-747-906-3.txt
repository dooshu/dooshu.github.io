○进新译经论表

沙门元奘言：窃闻八正之旨，实出苦海之津梁；一乘之宗，诚入涅之梯登。但以物机未熟，致蕴蒽山之西，经胥庭而莫闻，历周秦而靡至。暨乎摩腾入洛，方被山川；僧会游吴，始г荆楚。从是以来，遂得人修解脱之因，家树菩提之业。固知传法之益，其利博哉！次复严显求经，澄什继译，虽则元气日扇，而并处伪传。唯元奘轻生，独逢明圣，所将经论，咸得奏闻。蒙陛下崇重圣言，赐使翻译，比与义学诸僧等，专精夙夜，无堕寸阴，虽握管淹时，未遂终讫，已绝笔者见得五部五十八卷，名曰《大菩萨藏经》二十卷、《佛地经》一卷、《六门陀罗尼经》一卷、《显扬圣教论》二十卷、《大乘阿毗达磨杂集论》一十六卷，勒成八，缮写如别，谨诣阙奉进。元奘又窃见宏福寺尊像初成，陛下亲降銮舆，开青莲之目。今经论初译，为圣代新文，敢缘前义，亦望曲垂神翰，题制一序，赞扬宗极。冀冲言奥旨，与日月齐明；玉字银钩，将乾坤等固。使百代之下，诵咏不穷；千载之外，瞻仰无绝。

