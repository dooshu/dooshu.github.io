【梁武帝接民间为萧恪歌】

〖南史曰：南平王恪为雍州刺史。年少。未闲庶务。委之群下。百姓每通一辞。数处输钱。方得闻彻。宾客有江仲举、蔡□、王台卿、庾仲雍四人俱被接遇。并有蓄积。故人间歌曰云云。帝接之曰云云。寻以庐陵王代为刺史。恪还奉见。武帝以人间语问之。恪大惭。不敢一言。〗

江千万。蔡五百。王（《御览》误作正。）新车。庾大宅。主人愦愦不如（乐府作知。）客。（○南史南平王恪传。《御览》二百五十四引三国典略。《乐府诗集》八十六作雍州歌。）

