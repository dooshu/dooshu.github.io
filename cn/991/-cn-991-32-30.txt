汪应辰　太上皇后合端午帖子词

周室兴王业，尧图授圣人。

谁知皆内助，功德古无伦。

汪应辰

汪应辰　太上皇后合端午帖子词

仁心均动植，风化正邦家。

福庆方骈集，灵符尚辟邪。

汪应辰

汪应辰　太上皇后合端午帖子词

心境俱清净，能令五月凉。

芬香随处有，不待沐兰汤。

汪应辰

汪应辰　太上皇后合端午帖子词

坤元厚德孰能名，履正怀冲本至诚。

自是从容常中道，非因欲待晏阴成。

汪应辰

汪应辰　太上皇后合端午帖子词

俯视纷华等秕糠，随时邀乐任嫔嫱。

宫中斗草知多少，自有金芳芝冠众芳。

汪应辰

汪应辰　太上皇后合端午帖子词

自然长寿又康宁，德合无疆万物亨。

圣主爱新思尽美，更羞仙杧助延生。

汪应辰

汪应辰　太上皇后合端午帖子词

中兴虽帝业，内治本阴功。

天下供荣养，方知福报崇。

汪应辰

汪应辰　太上皇后合端午帖子词

乾坤皆数五，日月正符同。

但仰重离照，难名厚载功。

汪应辰

汪应辰　太上皇后合端午帖子词

宝殿名康寿，皇心在祝延。

愿从重五日，更阅万千年。

汪应辰

汪应辰　太上皇后合端午帖子词

阳居大夏方行令，已有微阴次第生。

细宗天时知物理，常将儆戒保和来。

汪应辰

汪应辰　太上皇后合端午帖子词

上古遗书究治终，长编通鉴更参同。

端居坐照无穷事，何用江心百鍊铜。

汪应辰

汪应辰　太上皇后合端午帖子词

晋国燔山求介子，荆人角黍祀灵均。

圣君今旧仍从谏，千古忠贤气亦伸。

汪应辰

