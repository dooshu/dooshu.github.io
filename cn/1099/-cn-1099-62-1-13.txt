○謹啟為追究庸醫用藥非宜明正其罪事疏 【 追究太醫】

照得弘治十八年四月十九日、該司禮監太監陳寬、觀此疏巳有故事臣子忠愛之心惻然可見可引以為罪案乎傳奉大行　皇帝聖旨、朕偶感風寒、欲調理數日、暫免視朝、該衙門知道欽此、臣等連日問安、至五月初七日、忽聞聖躬升遐、臣等五內分崩、叫地號天、不勝哀痛、既而風聞原命醫人用藥非當之所誤也。雖九重深邃、莫知其的、伏思大行　皇帝平昔節膳寡慾、善養天和、縱感風寒、豈宜遽爾至此、臣等哀恨尤深、且　朝廷設置太醫院衙門。訪取天下名醫。授以大官。養以厚祿。又設御藥房於內府嚴密之地。尤選上等之醫。日支酒飯。正為調理聖躬之用。今臣等風聞之言。內外相同。臣子之恨。何忍遽巳。伏望　殿下、早行睿斷、薦醫并用藥非宜、有誤聖躬官醫人等、合行拏送法司追究、節次巷所用藥餌、有無當否、擬罪如律、上請發落、庶上有以紓　殿下痛悼之心、下可少釋軍民無窮之恨、臣等不勝哀悼之至

