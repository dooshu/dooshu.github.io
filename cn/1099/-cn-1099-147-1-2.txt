○處置經費議 【 經費】

國家近日以來、經用不給、至有欲以鬻爵度僧為言者、夫二事者所獲無幾、而所害甚大、誠非　聖世所宜行、臣竊惟之、天下非小蹙也。土地之所生。人力之所養。其出不為少也。而猶每患用之不給。其來必有自矣。葢欲足費莫若省費。所以省費者有三。一曰昭儉德其本也。二曰裁濫賞。三曰汰冗食。其末也二事言之甚易而行之甚?至於所以經畫之方有二曰清理塩法開廣屯田二者是巳。臣讀食貨志、見文帝躬行玄默。而紅腐貫朽。武帝商工計利。不遺錙銖。而大司農每每告匱。以是知省費之可以足費也。曩者　朝廷以大婚詔戶部措置銀四十萬兩、廷臣議欲減半、尤巳多矣、而　陛下竟莫之從。夫一事之舉。所費如此。可謂百日累之。一日捐之矣。今耗財之路。不可縷舉。姑以光祿寺言之。一日之費。供一宴之設。而或至於鉅萬。　先帝巳嘗裁減。近日復以如舊。尾閭漏巵。一至於此矣。烏得不竭也。　陛下誠躬行儉約。明詔中外。則凡耗財之路。猶庶幾其以漸而可塞也。古者非有功不賞。賞一人則千萬人勸。為武宗言之也彼獻一技。弋一鳥者。何功國家而　陛下輒厚賚之耶。又况享內庖之奉者多贅設。支太倉之粟者率市人。則一人耕之而聚而食之者。復不止于十人矣。此而不為之裁抑。臣恐財用日耗於上。而民生日困于下也。夫不塞耗財之路。無以開生財之源今取於民者。軍需襍征。與夫斗斛耗米之加。巳不啻數倍於常時矣。民巳竭矣。不可以有加矣其尚有可行者。臣聞劉晏理財。歲收數十百萬而塩利居其大半。夫塩之為利。上下交濟。公私兼益。昔之人行之而有驗。　祖宗制之而有法。固可以坐享其利而永永無弊也。今利不止?帚於國家。而止?帚于權倖之門。豈不惜哉。必使憲臣與轉運等官。絕交通互鬻之私。而輕減塩估多召塩商。循常股之制以次而給之。而苞苴請託禁絕而不行焉。則利不止?帚于權門。而上下交受其益矣。臣又聞西北邊。地肥而人鷙。今　主上聖明儉德彰著濫賞冗食亦所絕無而每憂不給者專坐邊餉耳曩者小有邊警　朝廷遣使以數十萬給之此其可以常繼也哉誠使將臣召募邊人。墾田給之。使之世為土著之兵。則不惟可以備不虞於無事之日而轉輪餽餉之煩。亦可計日而減也。此葢諸葛亮郭子儀行之而有效范仲淹朱熹議之而未及行者、今欲行之。亦在擇其人焉。專委任之而巳矣舍此而欲別議經費之方。則桑羊孔僅之謀。非臣之所敢出也臣聞之易大傳曰。何以守位曰人、何以聚人曰財、財也者所以守邦之本也。今竊見四方之人。來京師者。言今年天下州郡多被水旱。而田南為尤甚不知　朝廷將何以恤之不幸而卒然邊鄙有急數十萬之師又將何以餽之此臣之所以為大懼也。且天下之事。上因循則下玩愒因循玩愒之餘、而不有振勵作興之政出其間以鼓動中外之心、而革其故習、則其勢將有至于不可為者矣、此臣之所以重為之寒也謹條所聞上塵睿覽伏惟詔旨、特賜施行不勝幸甚、

