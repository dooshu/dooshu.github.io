○冯延鲁江都少尹制

敕：朝议郎行尚书虞部员外郎武骑尉赐绯鱼袋冯延鲁，顷者尹县留都，首变田制。克勤於事，以利於人。自归朝行，已逾周岁。如闻众庶，未甚乐成。矧彼浩穰，所宜为一。是用假尔亚尹，往毕旧功。其在条理得中，厚薄无挠。俾乃比屋，咸遂所安。止於刑谳之繁，亦以公平为用。务令称职，无忝加恩，可以本官判江都少尹公事。

