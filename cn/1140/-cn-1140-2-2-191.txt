官湖西二载矣感而有作

期月昔言可两载惊逝波稍见喘者息未闻呻者歌窃禄备藩篱敢言无斧柯十羊乃九牧牵束一何多芜田急刍饷禁旅频经过凉风吹木叶??随江波中夜独转侧积痗成烦疴幸寛简书责自顾将如何

青原五贤祠【王文成守仁以欧阳文庄德邹文庄守益罗文恭洪先聂贞襄豹配】

姚江有遗泽螺水首渐被从者纷如云青原成讲肆遂令空山阿络绎勤车骑弦歌响林谷逢掖满僧寺四君尤挺出嗣音相鼓吹寂寥四十春讲席蔓薜荔荒祠犹岿然俎豆将委地山鸟怀好音林木自深蔚昔人未云远顾瞻横涕泗百年一须臾峻阪策奔骥裵岐路间白日忽西坠如何丁我躬吾党竟憔悴题字破莓苔振衣独遐思

