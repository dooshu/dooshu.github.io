◇卫尉箴

茫茫上天，崇高其居，设置山险，画（《文选·西都赋》注作「尽」）为防御。重垠累垓，以难不律。阙为城卫，以待暴卒。国以有固，民以有内。各保其守，永修不败。维昔庶僚，官得其人。荷戈而歌，中外以坚。齐桓怵惕，宿卫不敕。门非其人，户废其职。曹子В剑，遂成其诈。轲挟匕首，而卫人不寤。二世妄宿，败于望夷。阎乐矫诏，（《古文苑》作「矫搜」）戟者不谁。尉臣司卫，敢告执维。（《艺文类聚》四十九、《初学记》十二。）

