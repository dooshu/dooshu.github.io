袁说友　和同年张季良少卿馈家酿韵三首

六十衰颓愧鬓蓬，黄花更负一年中。

白衣谁荐红萸酒，吸尽残荷碧玉筒。

袁说友

袁说友　和同年张季良少卿馈家酿韵三首

与君昔日赋斜阳，绮语曾窥万丈光。

节物撩人人更老，篱边犹是去年黄。

袁说友

袁说友　和同年张季良少卿馈家酿韵三首

拭目高吟陋戴盆，续貂何敢曳诗门。

百壶荡桨惟公尔，此外应无说尹村。

袁说友

