【武陵人歌】

〖黄闵武陵记曰：有绿萝山。侧严垂水。悬萝百里许。得明月池。碧潭镜澈。百尺见底。素严若雪。松如插翠。流风叩阿。有丝桐之韵。土人为之歌曰：〗

仰兹山兮迢迢。层石构兮嵯（《御览》作峨。）峨。朝日丽兮阳严。落景梁（《诗纪》云。一作阳。）兮阴阿。鄣壑兮生音。吟籁兮相和。敷芳兮绿林。恬淡兮润波。乐兹潭兮安流。缓尔（《书钞》作子。）棹兮咏歌。（○《御览》五百七十二引黄开五陵记。广博物志五引《水经注》。桃花源志七引黄闵武陵记。《诗纪》四十三。又《书钞》百六引黄闵五陵记引迢、峨、流、歌四韵。○逯案。隋志地理类有神壤记。黄闵撰。武陵记作者。当即此人。《书钞》桃花源志所载是也。今从之。《御览》作黄开。《诗纪》作黄阁。皆误。）

