高似孙　九怀　东山

若有人兮山要，乐莫乐兮在藀。

絜余佩兮有兰，惬余裳兮有萝。

凌八荒兮骋望，怅山河兮悲壮。

倒天汉兮濯江淮，眇风云兮晤怀。

竹树兮冥蒙，海月兮杝胧。

君何为兮山中，鸿奔南兮带轻舟。

歌闻天兮击中流，气浩浩兮横九州。

山冉冉兮生雨，水汪汪兮迷浦。

鴃一叫兮花愁，期美人兮春渚。

高似孙

