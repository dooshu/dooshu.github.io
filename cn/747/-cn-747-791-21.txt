○对借罐打破佩刀刺人判

村人借罐人家罐，未出门打破，未离本处，又有人持佩刀伤人。县以为用刃，州以为非。仰正判。

九野太清，兆人承庆。凿井而饮，方闲射鲋之泉；持刃以雄，仍均佩犊之日。澄澜可汲，思抱瓮而无阶；刃将挥，提弗刂钟而可拟。故乃旁求假器，甫当於铜瓶；何轻用伤人，有类於铅筑。衡门未出，遽睹亏全，疏网难容，俄闻罚。讼端斯起，异共弊而无憾；刑柄终疑，遂殊条而靡决。慎非投鼠，破则宜陪。法在爽鸠，伤固难逭。比盗之诉，不亦厚颜；用刃之科，诚非次骨。文惭陆海，晷落三晡。空有荐於刍词，谅轻尘於藻镜。

濮阳宁

宁，乡贡进士。摄馆驿巡官。

