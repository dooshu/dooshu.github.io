◎倪瓒人月圆

云林有人月圆词云："惊回一枕江南梦，渔唱起南津画屏云嶂，池塘春草，无限消魂。 旧家应在，梧桐覆井，杨柳藏门。闲身空老，孤篷听雨，灯火江村。"词意高洁。别有赠妓小英柳梢青云："楼上玉笙吹彻。白露冷、飞琼。

黛浅含颦，香残栖梦，子规啼月。扬州往事荒凉，有多少、悉萦断结。燕语空津，鸥盟寒渚，画阑飘雪。"又何其婉转多风如是。［词苑］

