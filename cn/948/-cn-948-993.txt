陆游　独坐

博山香雾散駃駃，袖手何妨静掩扉。

六十年前故人尽，八千里外寄书稀。

昨朝送客桐江去，今日逢僧剡县归。

欲作小诗还复嬾，海鸥与我两忘机。

陆游

陆游　独坐

巾帽欹倾短发稀，青灯照影夜相依。

穷边草木春迟到，故国湖山梦自归。

茶鼎松风吹谡谡，香奁云缕散駃駃。

羸骖敢复和銮望，只愿连山苜蓿肥。

陆游

