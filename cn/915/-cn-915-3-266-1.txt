◇驳息夫躬谋间匈奴议

中国常以威信怀伏夷狄，躬欲逆诈造不信之谋，不可许。且匈奴赖先帝之德，保塞称蕃。今单於以疾病不任奉朝贺，遣使自陈，不失臣子之礼。臣禄自保没身不见匈奴为边竟忧也。（《汉书·息夫躬传》，会单於当来朝，遣使言病，愿朝明年。躬因是而上奏，以为云云。书奏上，引见躬，召公卿将军大议，左将军公孙禄以为。）

