【谢法曹惠连赠别】

昨发赤亭渚。今宿浦阳□。方作云峰异。岂伊千（韵补作十。）里别。芳尘未歇席。零（《文选》作涔。）泪犹在袂。停舻望极浦。弭棹阻（本集作□。草堂诗笺作值。）风雪。风雪既经时。夜永起（六臣本《文选》注云。五臣作岂。）怀思。汛滥北湖游。苕（李善本《文选》作□。）亭南楼期。点翰咏新赏。开□莹所疑。摘芳爱气馥。拾蕊怜色滋。色滋畏沃若。人事亦销铄。子衿（本集作矜。）怨勿往。谷风诮轻薄。共秉延州信。无惭仲路（本集作申。）诺。灵芝望三秀。孤筠（本集作云。）情所托。所托已殷勤。祗足搅怀人。今行□雩嵊外。衔思至海滨。觌子杳未亻孱。（本集作未亻孱聚。注。或云觌子杳未亻孱。）款（本集作凝。）睇在何辰。杂佩虽可赠。疏华竟无陈。无陈心ぉ劳。旅人岂游遨。幸及风雪霁。青春满江皋。解缆候前侣。还望方郁陶。烟景若离远。末响寄琼瑶。（○本集四。《文选》三十一。《诗纪》七十六。又草堂诗笺六自京诗注引一句。韵补五作拟古。引□、别二韵。）

