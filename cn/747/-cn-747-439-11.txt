○为郭令公出上都赴奉天行营敕赐锦战袍并口脂等谢表

臣某言：臣今日已时至临皋驿西，开府鱼朝恩见。奉宣进止：赐臣锦战袍等，又未时至管城驿，悬中使至赐臣瓜两颗。圣兹荐及，宠赐频加，荣有同於衣锦，恩乃及於挟纩。重裘莫比，被练非坚，以此临戎，期於尽敌。况传之香泽，分以甘瓜，推食解衣，未足为喻。誓当毕命，少答殊私，身膏草野，实伸至愿。无任受恩稠叠之至！

