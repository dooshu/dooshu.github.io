○詰盜議 【 海盜】

或問袁子曰、子東海之人也、今海有盜、若之何捕之請、試言其略、袁子曰夫海盜之為患久矣、蘇之州縣崇明居海中、而太倉嘉定常熟皆濱海、海之利莫大乎魚鹽、故濱海而居者、多業魚鹽而習剽劫、且其地多沙渚洲港、浮海而後能達、故土著者、憑險以弄兵而群不逞之人、亡命避辠、咸竄匿其中、緩則鬻販魚塩以自業、急則剽寇商賈、劫掠村聚、以為利、賦役之弗共、禁令之弗及、非一日也、元季張士誠李伯昇之徒、起自泰州之白駒塲、販鹽為盜、遂竊據吳粵、以與中國抗、南面稱孤、幾於霸矣、　高皇帝覽殷鑒之不遠、慮島夷之難制、設立太倉崇明金山三衛。以防海盜。承平既久。武備漸弛。廵舟戰艦。朽蠹而弗脩。弓裓干櫓。缺敗而亡用。武官邏卒。陽託捕盜之名。而陰資煮海之利。奸弊相通禁防盡廢。崇明一縣。萑蒲為藪。而太倉之民。亦多效之。衣冠之族與賊為婚姻則未之前聞乃至衣冠之族。世與賊為婚姻。而甚者則豪奴佃僕。往往乾沒寇攘、而主弗禁也。又以為守令者。緝捕無術。撫綏失宜。平居則受其賄遺。凡鮮船鹽艖入境者。多取其歲例。年飢盜起。肆出行刼而弗敢詰。州縣之權益輕。所衛之司徒設。一旦興兵臨之。則嘯聚以抗。勝則憑陵近地。敗即竄逸大洋。散而復合。莫之誰何。雖非腹心之憂。而甚為手足之病。弘治間、施天泰、紐東山、紐西山兄弟、奮臂一呼、三吳大困、幸就誅夷、終難撲滅、因循至今、為患日甚、王董兩姓、互相讐殺、秦璠黃良、從而繼之、竊伏海沙、公行刼掠、當衡者憂之、添復兵備、冀寧海徼、謀之不審、輕信人言、始也招之不來。繼也勦之不勝。先鋒未交而外間內作、倒戈奔北、殺戮覆溺、慘不忍言、何者、驅烏合之市人。今之奏疏皆名賊為死賊也以當鴟張之死寇。統馭之無人。簡教之無素。海陸殊勢。舟楫異宜。輕舉而寡謀。既無後援又無旁覆以此而□求靖盜難哉進無懸爵之賞退無收孥之罰固宜聞鼓而戰慄。望風而奔散矣。敗衄之由。此其已往者也。今　天子赫怒。本兵張皇。命大將以征之。總數郡之師旅。因三吳之糧餽。下召募之令。而白徒雲集。行勸借之典。而富室叢怨。加之揚州之民。輕揚易惑。訛言沸謄。互相扇動。饑饉薦臻。物價涌貴。兵革一起。日費千金。亡賴之徒。竝緣為奸。貪婪之吏。乘機歛括。江之東。浙之西。嗸嗸喪其樂生之心。有識者痛之。而淺謀者猶以為不足過慮。何者幸而勝。則三吳之民困。而國家之元氣傷。不幸而不勝則兵連禍結而賦役亡已賦役亡巳而事不可中止夫以天下之大。其半仰給於江之東。浙之西。無事尚不支。而况禍生於肘腋之下。難作於枕席之間者乎。故三吳之困。天下之憂也此非吳人之私憂過計也。然則為今之計者、莫利於速勦而又必出於萬全萬全之計。莫如因其鄉間。而用海人。以攻海賊。夫海寇不過千人止矣。其舟艦之小。不足畏也。刀矢之弱。不足畏也。技藝之弗習。不足畏也。糧餉之弗繼。不足畏也。然反為所敗者。彼海我陸彼長於舟楫而我利於原野風濤之漂震。潮沙之淤淺。地利弗如也。主帥之權輕。應募之士脆。賞罰之弗嚴。鄉間之弗用。人和弗得也。徒曰我眾彼寡。我有餘。彼不足。可以必勝而無虞。此僥倖之謀。而非萬全之筭也。兵法曰知彼知巳者勝、又曰妙莫妙於用間用間則賊之虛實強弱、我悉知之、而後用我之所長以攻彼之所短、彼長於舟楫、而我亦以長於舟楫者制之簡其精銳、嚴其教令、信其約束、明其部伍、懸重購以殲其渠兇。恤巳降以散其黨脅。猝然而發。翕然而集。倍而攻之。什而圉之。樓船巨艘。以乘其舴艋之小。標鎗火藥以制其刀矢之弱。凡江中之群盜。海濱之鹽徒。習知水戰而樂為我用者。雜用以夾攻之。而市井之亡賴。望風而靡者。悉汰而弗用。分布偏哨。四面合圍。風?炎馳電駭諸道竝進。人不及旋。矢不及發。而小醜夷矣。又且豫為規畫。檄告鄰疆。西則江陰通州東則瞰浦寧波。嚴加隄備以防豕突退無所歸。散無所止。一勞永逸。且絕後患。斯萬全之萬全者也或曰用海人因鄉間、斯誠善矣、近有漳人失風。而漂至崇明者。賊嘗以數十舟。而環攻其一舟。賊以覆敗。漳人願應募以滅賊。當事者疑而弗用。是乎。袁子曰。奚獨漳人哉。凡知江海之利者悉可用也疑而弗用敗之道也故天下之患。莫大於狐疑。而恥功之不出於巳也疑而忌未有不敗天下之事者也。

