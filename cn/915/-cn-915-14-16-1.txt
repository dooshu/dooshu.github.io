◇论刑罚

帝王制法，沿革不同，自可损益，无为顿改。今之赃重者死，是酷而不惩也。语曰：「人不畏死，不可以死恐之。」愚谓此罪宜从肉刑，刖其一趾，再犯者断其右腕。流刑刖去右手三指，又犯者下其腕。小盗宜黥，又犯则落其所用三指，又不悛下其腕，无不止也。无赖之人，窜之边裔，职为乱阶，适所以召戎矣，非求治之道也。博弈淫游，盗之萌也，禁而不止，黥之则可。（《隋书·隐逸·李士谦传》，又见《北史》三十三）

