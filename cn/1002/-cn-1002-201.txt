曾丰　戒永州道闻思归乐三首

宦游佳处是零陵，廪稍优饶水石清。

心不思归归不乐，汝休强劝拂人情。

曾丰

曾丰　戒永州道闻思归乐三首

张翰陶潜出信缘，思莼爱菊返丘园。

帝魂已托杜鹃去，今汝宁非二子魂。

曾丰

曾丰　戒永州道闻思归乐三首

田园无力办难俱，有益犹堪学把锄。

二者即今皆未具，教吾归去却如何。

曾丰

