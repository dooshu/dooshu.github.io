○评子敬兰亭帖

此卷用笔萧散，而字形与笔法，一正一偏，所谓右军书如凤翥鸾翔，迹似奇而反正。迩来学黄庭经、圣教序者，不得其解，遂成一种俗书。彼倚藉古人，自谓合辙襟毒人心。如油入面，带累前代诸公不少。馀故为拈出，使知书家，自有正法眼藏也。

○又

余观二王真迹，十馀帖矣。独此卷心眼相印，自许不惑。又须知永兴书法，从此发源也。

