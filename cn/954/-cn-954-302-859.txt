陈造　再次韵答许节推二首

起依筇竹似桴浮，改就新词却自讴，

囊锦斩关聊袖手，酒兵推户且扶头。

东风已拆红踯躅，碧树更啼黄栗留。

醒醉醉醒殊未沫，不应通守羡通侯。

陈造

陈造　再次韵答许节推二首

步屧巉岩屏骑旌，松风茵露为谁轻。

已无桃李擅春事，忽事鸟乌啼晚晴。

羽客不妨同水厄，宿酲端解败诗情。

开缄又拜同寮赐，锦段中含掉尾鲸。

陈造

