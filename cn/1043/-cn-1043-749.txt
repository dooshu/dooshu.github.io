王安石　暮春

芙蕖的历抽新叶，苜蓿阑干放晚花。

白下门东春已老，莫鸣杨柳可藏鸦。

王安石

王安石　暮春

无限残红著地飞，溪头烟树翠相围。

杨花独得东风意，相逐晴空去不归。

王安石

王安石　暮春

春期行晼晚，春意剩芳菲。

曲水应修禊，披香未试衣。

雨花红半堕，烟树碧相依。

怅望梦中地，王孙底不归。

王安石

王安石　暮春

北山吹雨送残春，南涧朝来绿映人。

昨日杏花浑不见，故应随水到江滨。

王安石

