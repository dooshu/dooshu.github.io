田锡　寄陈处士

柳暗江亭春正深，黄莺百啭有余音。

自惭分判颁条政，谁信常怀易俗心。

吟次落花浮砚水，静中飞絮满帘阴。

及瓜即是归丹阙，莫惜时来一访寻。

田锡

田锡　寄陈处士

簿书军吏日相随，心在諠哗旨趣卑。

明月夜吟无意绪，白云秋约笑羁縻。

宛陵古寺经游少，叠嶂名楼眺望迟。

堪重高人陈处士，不来寻访已多时。

田锡

