梅尧臣　送王微之学士知池州

秋江渺然生寒潮，北风吹帆上青霄。

旗脚舒舒战红鬣，旗心闪闪交皂雕。

樯下健儿发金铙，屋上鸾僮鸣紫箫。

岸傍舟人望且拜，溪口直入当高谯。

正闻鼓角波动摇，齐山舞翠挹迢巃。

郭西猛虎夜莫入，太守号令如怒飚。

长戈椿尔喉，长刀断尔腰。

牙兵将吏无敢嚣，新威烈烈野火烧。

梅尧臣

