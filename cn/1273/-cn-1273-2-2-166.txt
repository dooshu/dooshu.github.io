唐之观察以净翠园诗见示有怀旧园主人维卿方伯师　四首


蕉芭叶展楝花开，铃阁深严客又来，喜是诗人重管领，不曾孤负好亭台。

惜花心与爱才同，新咏红蕉句子工，想见风流贤刺使，微吟巡遍药栏东。

旧事思量倍惘然，鸣珂人正去朝天，谁知利市斓衫客，坐领春风已六年。

花笺重叠墨痕浓，大海涛声荡客胸，自散锦袍银烛会，诗魂时绕斐亭钟。





