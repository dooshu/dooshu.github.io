孙应时　和陈及之

不妨客子归路滑，且喜雨来天破悭。

剑南剑北好颜色，吾从心事略相关。

孙应时

孙应时　和陈及之

诗无雕刻未为癖，战胜纷华聊自肥。

万里归期劳梦想，百年世事几从违。

孙应时

孙应时　和陈及之

蟠龙山头行且歌，嘉陵江上重相过。

人生如音不易得，举似诸人委悉麽。

孙应时

孙应时　和陈及之

江头风雨暗行李，习气虽洗儒生酸。

更欲从君细商略，不道挥斤愁鼻端。

孙应时

孙应时　和陈及之

吾非斯人谁与群，覆手翻手知交情。

天南海北有离合，此生此意无寒盟。

孙应时

