○对畋猎三品判

〈景畋猎三品，自称有功，所统断为强暴天物，且违时禁。景诣三司，诉持法不平。〉

大《易》立象，以畋以渔；明君顺人，有典有则。用能遵彼狩，奉於尝。景何人斯？若王命。弧矢之利，未闻贯於两会；笾豆之宜，遽见论於三品。断暴天物，几於深文；张皇己功，何逭自汰。且因贰而济，刑可小惩；欲一以穷，理云奚获，徒为薄诉，岂不多惭！

