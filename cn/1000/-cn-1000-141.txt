袁说友　和康叔探梅韵三首

今年人忆去年梅，试问今年花已开。

见说春风正料理，不应小雨便花摧。

袁说友

袁说友　和康叔探梅韵三首

诗坛传檄未应虚，忍负东君自作疏。

急急花前岩下看，横斜浅浅两何如。

袁说友

袁说友　和康叔探梅韵三首

寻梅著语乐清閒，已觉孤山气象还。

未办轻舟行百里，也须踏脚法华山。

袁说友

