刘克庄　送方蒙中赴辟二首

谁云逢掖不知兵，一士居然击重轻。

往昔下愚融铁鏁，即今上圣倚金城。

可怜蒋子开三迳，又被乌公夺二生。

旋作凯歌驰露布，残年犹拟看升平。

刘克庄

刘克庄　送方蒙中赴辟二首

圣君羔雁远相求，去去榆关迫盛秋。

应念霜寒履中野，定分月色照鄜州。

画江谋拙难言智，出塞诗豪不惹愁。

却笑缚轮观井者，一生过计更私忧。

刘克庄

