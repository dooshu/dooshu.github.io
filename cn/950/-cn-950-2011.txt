杨万里　晚皈再度西桥四首

皈近溪桥东复东，蓼花迎路舞西风。

草深一鸟忽飞起，侬不觉他他觉侬。

杨万里

杨万里　晚皈再度西桥四首

水落沙滩倍有情，漩来漩去不成行。

暗丛飞下小瀑布，栏住溪声独作声。

杨万里

杨万里　晚皈再度西桥四首

尽日山行意未销，皈来再与坐溪桥。

山童抛石落溪水，唤作鱼儿波面跳。

杨万里

杨万里　晚皈再度西桥四首

朝过溪头听水鸣，似哀如怨百般声。

皈来依旧鸣未了，知向何人诉不平。

杨万里

