苏颂　宋中道都官挽辞二首

儒雅名公子，风流粉署贤。

精神清比鉴，论议直如弦。

朝已期登俊，天胡不畀年。

永怀三友益，一恸寝门前。

苏颂

苏颂　宋中道都官挽辞二首

文章微婉气清遒，议论精通学赡优。

方见璠玙为国器，忽经兰菊陨霜秋。

梦中应讲阴堂奥，天上须刊白玉楼。

闻道遗编已成帙，何人列上载蓬丘。

苏颂

