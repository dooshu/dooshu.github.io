汪元量　送琴师毛敏仲北行

西塞山前日落处，北关门外雨来天。

南人堕泪北人笑，臣甫头低拜杜鹃。

汪元量

汪元量　送琴师毛敏仲北行

五里十里亭长短，千帆万帆船去来。

请君收泪向前去，要看幽州金筑台。

汪元量

汪元量　送琴师毛敏仲北行

苏子瞻吃惠州饭，黄鲁直度鬼门关。

今日君行清泪落，他年勋业勒燕山。

汪元量

