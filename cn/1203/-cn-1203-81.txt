卷八十一

钦定四库全书

御选历代诗余卷八十一目録【起一百三字至一百四字】

西平乐【又一体】

晁补之

安平乐慢

万俟雅言

长相思【又一体】

柳永

二郎神【又一体】

马庄父

湘江静

史达祖

曲游春【又一体】

施岳

秋霁

曾纡

西江月慢

吕渭老

情久长

吕渭老【二首】

霓裳中序第一【又一体】

周密

詹正

罗志仁

应法孙

忆旧游【又一体】

刘将孙

雨霖铃

柳永

前调【又一体】

黄裳

前调【又一体】

王庭珪

双声子

柳永

双头莲【又一体】

周邦彦

春从天上来【又一体】

吴激

吴易

西湖月

黄子行

金盏子【又一体】

吴文英

蒋捷

楚宫春【又一体】

周密

龙山会【又一体】

赵以夫【二首】

澡兰香

吴文英

春云怨

冯艾子

王世贞

竹马子

柳永

前调【又一体】

叶梦得

绮罗香

张炎

看花回【又一体】

赵彦端【二首】

征部乐

柳永

水龙吟【又一体】

蒋捷

花心动【又一体】

谢逸

赵长卿

李弥逊

刘镇

高观国

史达祖

吴文英

蒋捷

阮逸女

黄子行

张翥

刘基

前调【又一体】

刘焘

长相思【又一体】

袁去华

阳春【又一体】

杨无咎

望远行【又一体】

柳永

向湖边

江纬

清江裂石

屠隆

于未

迎新春

柳永

倾杯乐【又一体】

柳永

潇湘逢故人慢【又一体】

王秋英

御选历代诗余卷八十一目録

钦定四库全书

御选历代诗余卷八十一【起一百三字至一百四字】

司经局洗马掌局事兼翰林院修撰加二级【臣】王奕清奉旨校刋

西平乐

【又一体双调一百三字】

西平乐【广陵送王止仲赴阙】　　　　　　　晁补之

凤诏传来绦阙当宁思贤辅淮海甘棠惠化霖雨商岩吉梦熊虎周郊旧卜千秋盛际催促朝天归去动离绪空眷恋难暂驻新植双亭临水风月佳名未覩准拟

金尊时举况乐府风流一部妍歌妙舞萦云回雪亲教与恨难诉争欲攀辕借住功成绣衮重与江山作主安平乐慢

【双调一百三字】

安平乐慢【都门池苑应制】　　　　　　万俟雅言

瑞日初迟绪风乍暖千花百草争香瑶池路稳阆苑春

深云树水殿相望柳曲沙平看尘随青盖絮惹红妆卖酒緑阴旁无人不醉春光　有十里笙歌万家罗绮身世疑在仙郷行乐知无禁五侯半隐少年塲舞妙歌妍空妒得莺娇燕忙念芳菲都来几日不堪风雨踈狂长相思

【又一体双调一百三字】

长相思　　　　　　　　　　　柳　永

画鼓喧街兰灯满市皎月初照严城清都绦阙夜景风传银箭露暖金茎巷陌纵横过平康款辔缓听歌声凤烛荧荧那人家未掩香屏　向罗绮丛中认得依稀旧日雅态轻盈娇波艳冶巧笑依然有意相迎墙头马上漫迟留难写深诚又岂知名宦拘检年来减尽风情二郎神

【又一体双调一百三字】

二郎神【柳花】　　　　　　　　　马庄父

日高睡起又恰见柳梢飞絮倩说与年年相挽却又因他相误南北东西何时定看碧沼青浮无数念蜀郡风流金陵年少那寻张绪　应许雪花比并扑帘堆户更羽缀游丝氊铺小径肠断鹁鸠唤雨舞态颠狂恨腰轻怯散了几回重聚空暗想昔日长亭别酒杜鹃催去湘江静

【双调一百三字一名潇湘静】

湘江静　　　　　　　　　　　史达祖

春草堆青云浸浦记匆匆倦篙曾驻渔榔四起沙鸥未落怕愁沾诗句碧袖一声歌石城怨西风随去沧波荡晚菰蒲弄秋还重到断魂处　酒易醒思正苦想空山桂香悬树三年梦冷孤吟意短屡烟钟津鼓屐齿厌登临移橙後几番凉雨潘郎渐老风流顿减闲居未赋曲游春

【又一体双调一百三字】

曲游春【清明湖上次周草牎韵】　　　　　　施　岳

画舸西泠路占柳阴花影芳意如织小楫冲波度麴尘扇底粉香帘隙岸转斜阳隔又过尽别船箫笛傍断桥翠绕红围相对半篙晴色　顷刻千山暮碧向沽酒楼前犹系金勒乘月归来正棃花夜缟海棠烟羃院宇明寒食醉乍醒一庭春寂任满身露湿东风欲眠未得秋霁

【双调一百三字胡浩然作秋晴词遂以名调又作春晴词亦名春霁但胡词乃一百五字其有多寡者皆後人所损益也】

秋霁　　　　　　　　　　　　曾　纡

木落山明暮江碧楼倚太虚寥廓素手飞觞钗头笑取金英满浮桑落鬓云漫约酒红拂破香顋薄细细酌帘外任教月转画阑角　当年快意登临异乡节物难禁离索故人远凌波何在惟有残英共寂寞愁到断肠无处着寄寒香与凭渠问讯佳时弄粉吹花为谁梳掠西江月慢

【双调一百三字】

西江月慢　　　　　　　　　　吕渭老

春风淡淡清昼永落英千尺桃杏散平郊晴蜂来往妙香飘掷傍画桥煮酒青帘緑杨风外数声长笛记去年紫陌朱门花下旧相识　向宝帊裁书凭燕翼望翠阁烟林似织闻道春衣犹未整过禁烟寒食但记取角枕题情东牎休误这些端的更莫待青子緑阴春事寂情久长

【双调一百三字此调惟见吕渭老二作并无别格或作百二字者悞】

情久长　　　　　　　　　　　吕渭老

冰梁跨水沈沈霁色遮千里怎向我小舟孤楫天外飘坠夜寒侵短髪睡不稳牕外寒风渐起岁华暮蟾光射雪碧瓦飘霜尘不动寒无际　鸡咽荒郊梦也无归计拥绣枕断魂残魄清吟无味想伊睡起又念远楼阁横枝对倚待归去西牕翦烛小阁凝香深翠幙饶春睡

前调　　　　　　　　　　　　吕渭老

琐牕夜永无聊尽作伤心句甚近日带腰移眼棃脸挥雨春心偿未足怎忍听啼血催归杜宇暮帆挂沈沈暝色滚滚长江流不尽来无据　点检风光岁月今如许趁此际浦花汀草一棹东去云牕雾阁洞天晓同作烟霞伴侣算谁见梅帘醉梦柳陌晴游应未许春知处霓裳中序第一

【又一体双调一百三字】

霓裳中序第一　　　　　　　　周　密

湘屏展翠疉恨入宫沟流怨叶银釭冷金花暗结又鴈影带霜蛩音凄月珠宽腕雪叹锦笺芳字盈箧人何在玉箫旧约忍对素娥说　愁絶衣砧幽咽任帐底沈烟渐灭红兰谁采赠别怅洛浦分绡汉皋遗玦舞鸾光半缺最怕听离弦乍阕凭阑久一庭香露桂影弄栖蝶

前调【羽士丈室宣和古镜】　　　　　　　　詹　正

一规古蟾魄瞥过宣和几春色知那个柳?花怯曾搓玉团香涂云抹月龙章凤刻是如何儿女消得便孤了翠鸾何限人更在天北　磨灭古今离别幸相从蓟门仙客萧然林下秋叶对云淡星疎眉青影白佳人巳倾国漫赢得痴铜旧画兴亡事道人知否见了也华髪

前调【四圣观】　　　　　　　　　　罗志仁

来鸿又去燕看罢江湖收画扇漫湖曲雕阑倚倦正船过西陵快篙如箭淩波不见但陌花遗曲凄怨孤山路晚蒲病柳淡緑锁深院　离恨五云宫殿记旧日曾游翠辇青红如写便面怅下鹄池荒放鹤人远粉墙随岸转漏碧瓦残阳一线蓬莱梦人间那信坐看海涛浅

前调【和周草牎韵】　　　　　　　　　应法孙

愁云翠万疉露柳寒蝉空抱叶珠帘卷流苏宝结乍庭户嫩凉阑干微月玉纤胜雪委素纨尘消香箧思前事莺期燕约寂寞向谁说　悲絶漏签声咽渐寒灺兰釭未灭良宵长是间别恨酒凝红绡粉涴瑶玦镜盟鸾影缺吹怨笛西风数阕无言久和衣成梦睡损缕金蝶忆旧游

【又一体双调一百三字】

忆旧游　　　　　　　　　　　刘将孙

正落花时节顦顇东风緑满愁痕悄客梦惊呼伴侣断鸿有约回泊归云江空共道惆怅夜雨隔篷闻尽世外纵横人间恩怨细酌重论　叹他郷异县渺旧雨新知历落情真匆匆那忍别料当君思我我亦思君人生自非麋鹿无计久同羣此去重消魂黄昏细雨人闭门雨霖铃

【本唐明皇蜀归曲也取以名词双调一百三字】

雨霖铃【秋别】　　　　　　　　　柳　永

寒蝉凄切对长亭晚骤雨初歇都门帐饮无绪方留恋处兰舟催发执手相看泪眼竟无语凝咽念去去千里烟波暮霭沈沈楚天阔　多情自古伤离别更那堪冷落清秋节今宵酒醒何处杨柳岸晓风残月此去经年应是良辰好景虚设便纵有千种风情更与何人说

前调【又一体】　　　　　　　　　　黄　裳

天南游客甚而今却送君南国西风万里无限吟蝉暗续离情如织秣马脂车去即去多少人惜望百里烟惨云山送两程愁作行色　飞帆过浙西封域到秋深且檥荷花泽就船买得鲈鳜新谷破雪堆香粒此兴谁同须记东秦有客相忆愿听了一阕歌声醉倒?今日

前调【又一体】　　　　　　　　　　王庭珪

璚楼玉宇满人寰似海边洲渚蓬莱又还水浅鲸涛静见银宫如许紫极鸣箫声断望霓舟何处待夜深重倚层霄认得瑶池广寒路　郢中旧曲谁能度恨声歌响入青云去西湖近时絶唱总不道月梅盐絮暗想当年宾从毫端有惊人句漫说向枚叟邹生共作梁园赋双声子

【双调一百三字】

声子　　　　　　　　　　　柳　永

晚天萧索断蓬踪迹乘兴兰棹东游三吴风景姑苏台榭牢落暮霭初收夫差旧国香径没徒有荒丘繁华处悄无覩惟闻麋鹿呦呦　想当年空运筹决战图王取霸无休江山如画云涛烟浪翻输范蠡扁舟验前经後史嗟漫载当日风流斜阳暮草茫茫尽成万古遗愁双头莲

【又一体双调一百三字】

头莲　　　　　　　　　　　周邦彦

一抹残霞几行新鴈天染断红云迷阵影隐约望中点破晚空澄碧助秋色门掩西风桥横斜照青翼未来浓尘自起咫尺凤帏合有人相识　叹乖隔知甚时恣与同携欢适度曲传觞并韀飞辔绮陌画堂连夕楼头千里帐底三更尽堪泪滴怎生向緫无聊但只听消息春从天上来

【又一体双调一百三字】

春从天上来　　　　　　　　　吴　激

海角飘零叹汉苑秦宫坠露飞萤梦回天上金屋银屏歌吹竞举青冥问当时遗谱有絶艺鼓瑟湘灵促哀弹似林莺呖呖山溜泠泠　棃园太平乐府醉几度春风鬓髪星星舞彻中原尘飞沧海风雪万里龙庭写清笳幽怨人憔悴不似丹青酒微醒一轩凉月灯火青荧

前调　　　　　　　　　　　　吴　易

有个惺惺记云嚲春鬟波翦秋睛哀弹丽曲嘹唳流莺笔走锦字蛇惊忆挑灯丙夜翻青史评判豪英两心期待功成拂袖梅墅蓴汀　蓦然江湖风景怅柳拂章台憔悴青青是耶非耶楼空人去梦语呜咽悲凝纵成灰心事多情债浩劫魂萦任飘零韦郎两世杜牧三生西湖月

【双调一百三字】

西湖月　　　　　　　　　　　黄子行

湖光冷浸坡瓈荡一晌薰风小舟如叶藕花十丈云梳雾洗翠娇红怯壶觞围坐处正酒醁吹波潮晕颊尚记得玉臂生凉不放汗香轻浃　殢人小摘墙榴为碎搯猩红细认裙摺旧游如梦新愁似织泪珠盈睫秋娘风味在怎得对银釭生笑靥消痩沈约诗腰彷佛堪捻金盏子

【又一体双调一百三字】

金盏子【寓牕桂花晚开】　　　　　　　　吴文英

赏月梧园恨广寒宫树晓风揺落莓砌扫蛛尘空肠断熏鑪烬消残萼殿秋尚有余花锁烟牎云幄新鴈又无端送人江上短亭初泊　篱角梦依约人一笑惺忪翠袖薄悠然醉魂唤醒幽丛畔凄香雾雨漠漠晚吹乍颤秋声早屏空金雀明朝想犹有数点蜂黄伴我斟酌

前调　　　　　　　　　　　　蒋　捷

练月萦牕梦乍醒黄花翠竹庭馆心字夜香消人孤另双鹣被他羞看拟待告诉天公减秋声一半无情鴈正用恁时飞来叫云寻伴　犹记杏栊暖银烛下纤影卸佩款春涡晕红豆小莺衣嫩珠痕澹印芳汗自从信误青鸾想笼鹦停唤风刀快翦尽画檐梧桐怎翦愁断楚宫春

【又一体双调一百三字】

楚宫春【牡丹】　　　　　　　　　周　密

香迎晓日看烟佩霞绡美女金谷倦倚画阑无语情深娇足云拥瑶房翠幙煖卷东风倾国半捻愁红念旧游凝竚兰翘瑞鸾低舞庭緑　犹想沉香亭北人醉里芳笔曾题私曲浥浥露痕移取春归华屋緑幛银屏静掩悄未许莺窥燕宿酒半阑重遶鸳机醉靥争妍红玉龙山会

【又一体双调一百三字】

龙山会【九日二首】　　　　　　　　　赵以夫

佳节明朝九彩舫凌虚共醉西风酒湖光蓝润透云浪碎巧学波纹吹皱碧落杳无边但玉削千峰寒痩留连久秋容似洗月华如昼　回头南楚东徐暝霭苍烟处处空刁斗山公今健否功名事付与年时交旧白髪苦欺人尚堪插黄花盈首归去也东篱好在觅渊明友

前调　　　　　　　　　　　　赵以夫

九日无风雨一笑凭高浩气横秋宇羣峰青可数寒城小一水萦回如缕西北最关情漫遥指东徐南楚黯消魂斜阳冉冉鴈声悲苦　今朝寒菊依然重上南楼草草成欢聚诗朋休浪赋旧题处俛仰已随尘土莫放酒行踈清漏短凉蟾当午也全胜白衣未至独醒凝竚澡兰香

【双调一百三字】

澡兰香【淮安重午】　　　　　　　　　吴文英

盘丝系掔巧篆垂簪玉隐绀纱睡觉银瓶露井彩箑云牕往事少年依约为当时曾写榴裙伤心红绡褪萼黍梦光隂渐老汀洲烟蒻　莫唱江南古调怨抑难招楚江沈魄薰风燕乳暗雨梅黄午镜澡兰帘幙念秦楼也拟人归应翦菖蒲自酌但怅望一缕新蟾随人天角春云怨

【宋冯艾子自度曲其词伤春感昔故以怨名双调一百三字】

春云怨　　　　　　　　　　　冯艾子

春风恶劣把数枝香锦和莺吹折雨重柳腰娇困燕子欲扶扶不得软日烘烟乾风收雾芍药荼蘼弄顔色帘幙轻阴图书清润日永篆香絶　盈盈笑靥宫黄额试红鸾小扇丁香双结团凤眉心倩郎贴教洗金罍共看西堂醉花新月曲水澄空丽人何处往事暮云万叶

前调　　　　　　　　　　　　王世贞

风僝雨僽渐柳眠无力花如中酒睡怯象牀寒峭幽梦几回浑不就燕搊华弦莺调清管细谱新词杜鹃噣行路方难归期无据愁与闷相守　芳醪点出天公手解翻寒作暖撺辰成酉枕畔华胥暂拖逗青眼朦胧一任长门送来银漏未举尊前乍停杯後半刻也堪白首竹马子

【子或作儿双调一百三字】

竹马子　　　　　　　　　　　柳　永

登孤垒荒凉危亭旷望静临烟渚对雌霓挂宇?风拂槛微收烦暑渐觉一叶惊秋残蝉噪晚素商时序览景想前欢指神京非雾非烟深处　向此成追感新愁易积故人难聚凭高尽日凝竚赢得消魂无语极目霁霭霏微断鸦零乱萧索江城暮南楼画角又逐残阳去

前调【又一体】　　　　　　　　　　叶梦得

与君记平山堂前细柳几回同挽又征帆夜落危槛依旧遥临云巘自笑来往匆匆朱顔渐改故人俱远横笛想遗声但寒松千丈倾崖苍藓　世事终何巳田园纵在岁隂仍晚嵇康老来尤嬾只要蓴羮菰饭却欲便买茅庐短篷轻檝尊酒犹能办君能过我水云聊为伴绮罗香

【双调一百三字】

绮罗香　　　　　　　　　　　张　炎

候馆深灯辽天断羽近日音书疑絶转眼伤心慵看剩歌残阕才忘了还着思量待去也怎禁离别恨只恨桃叶空江殷勤不似谢红叶　良宵谁见哽咽对熏鑪象尺闲伴凄切独立西风犹忆旧家时节随款步花密藏春听怯语柳踈嫌月今休问燕约莺期梦游空趁蝶看花回

【又一体双调一百三字】

看花回　　　　　　　　　　　赵彦端

注目正江湖浩荡烟云离属美人衣兰佩玉澹秋水凝神阳春翻曲烹鲜坐啸清净五千言自足横劒气南斗光中浩然一醉引双鹿　回鴈未归书未续梦草处旧芳重緑谁忆潇湘岁晚为唤起长风吹飞黄鹄功名异时圯上家传谢宠辱待封留拜公堂下授我长生籙

前调　　　　　　　　　　　　赵彦端

爱日报踈梅动意春前罅白画栋晓开夀域度百和温黁霜华无力斑衣翠袖人面年年照酒色环四座璧月琼枝恍然江县拟郷国　闻道抚东岩旧迹又殊胜谢家清逸知与桃花笑了定何似青鸟层城消息他年妙高峰上优昙会堪折拥轻轩未妨游戏看取朱轮十征部乐

【双调一百三字】

征部乐　　　　　　　　　　　柳　永

雅欢幽会良夜可惜虚抛掷追念狂踪旧迹长秖恁愁闷朝夕凭谁去花街觅细说与此中端的道向我转觉厌厌梦役魂劳苦相忆　须知最有风前月下心事始终难得但愿我虫虫心下把人看待长似初相识况逢春色便是有举觞消息待这回好好怜伊更不轻折水龙吟

【又一体双调一百三字】

水龙吟【招梅魂】　　　　　　　　　蒋　捷

醉兮琼瀣浮觞些招兮遣巫阳些君毋去此飓风将起天微黄些野马尘埃污君楚楚白霓裳些驾空兮云浪茫洋东下流君住他方些　月满兮方塘些叫云兮笛凄凉些归来兮为我重倚蛟背寒鳞苍些俯视春红浩然一笑吐幽香些翠禽兮弄晓招君未至我心伤些花心动

【又一体双调一百四字】

花心动　　　　　　　　　　　谢　逸

风里杨花轻薄性银烛高烧心热香饵悬鈎鱼不轻吞辜负钓儿虚设桑蚕到老丝长绊鍼刺眼泪流成血思量起拈枝花朶果儿难结　海様情深忍撇似梦里相逢不胜欢悦出水双莲摘取一枝可惜并头分折猛期月满会姮娥谁知是初生新月折翼鸟甚日于飞时节

前调【客中见寄煖香书院】　　　　　　　　赵长卿

风软寒轻暗香飘扑面无限清楚乍淡乍浓应想前村定是早梅初吐马儿行过坡儿下危桥外竹梢踈处半斜露花花蕊蕊灿然满树　一晌看花凝竚因念我西园玉英真素最是系心婉娩精神伴得水云仙侣断肠没奈人千里无计向钗头频觑泪如雨那堪又还日暮

前调【七夕】　　　　　　　　　　李弥逊

水馆风亭晚香浓一番芰荷经雨簟枕乍闲襟裾初试散尽满轩袢暑断云却送轻雷去踈林外玉鈎微吐夜未阑秋生败叶暗催庭树　天上佳期久阻星河畔仙车缥缈云路旧恨未平幽欢难驻洒落半天风露绮罗人散金猊冷醉魂到华胥深处洞房悄南楼画角自语

前调　　　　　　　　　　　　刘　镇

鸠雨催晴遍园林一番緑娇红媚柳外金衣花底香须消得艳阳天气障泥步锦寻芳路称来往纵横珠翠笑携手旗亭问酒更酬春思　还记东山乐事向歌雪香中伴春沈醉粉袖殢人彩笔题诗陶写老来风味夜深银烛明如昼待归去看承花睡梦云散屏山半熏沈水

前调【梅意】　　　　　　　　　　高观国

碧藓封枝点寒英踈踈玉清冰湿梦忆旧家春与新恩曾映夀阳妆额緑衣青袂南邻伴应怪我精神都别恨衰晚春风意思顿成羞怯　犹念横斜性格恼和靖吟魂自来清絶斜傍劲松偷倚修篁总是岁寒相识绿隂青子当时意到如今芳心销歇小桥夜清愁倦陪澹月

前调　　　　　　　　　　　　史逹祖

风约帘波锦机寒难遮海棠烟雨夜酒未苏春枕犹攲曾是误成歌舞半褰薇帐云头散奈愁味不随香去尽沈静文园更渴有人知否　嬾记温柔旧处偏只怕临风见他桃树绣户锁尘锦瑟空弦无复画眉心绪待拈银管书春恨被双燕替人言语意不尽垂杨几千万缕

前调【柳】　　　　　　　　　　　吴文英

十里东风袅垂杨长似舞时腰痩翠馆朱楼紫陌青门处处燕莺晴昼乍看揺曳金丝绶青浅映鵞黄如酒嫩隂里烟滋露染翠娇红溜　此际雕鞍去久空追念邮亭短枝盈首海角天涯寒食清明泪点絮花沾袖年年折赠行人远今年恨依然纤手断肠也羞眉画应未就

前调【南塘元夕】　　　　　　　　　　蒋　捷

春入南塘粉梅花盈盈倚风微笑虹晕贯帘星球攒巷徧地宝光交照涌金门外楼台影参差浸西湖波渺暮天远芙蓉万朶是谁移到　鬒鬓双仙未老陪玳席佳宾暖香云绕翠簨叩冰银管嘘霜瑞露满锺频釂醉归深院重歌舞琱盘转珍珠红小凤洲柳丝丝淡烟弄晓

前调　　　　　　　　　　　　阮逸女

仙苑春浓小桃开枝枝巳堪攀折乍雨乍晴轻暖轻寒渐近赏花时节柳揺台榭东风软帘栊静幽禽调舌断魂远闲寻翠径顿成愁结　此恨无人共说还立尽黄昏寸心空切强整绣衾独掩朱扉簟枕为谁铺设夜长更漏传声远纱牕映银釭明灭梦回处梅梢半笼淡月

前调【落梅】　　　　　　　　　　黄子行

谁倚青楼把谪仙长笛数声吹裂一片乍零千点还飞正是雨晴时节水晶帘外东风起卷不尽满庭春雪画阑小斜铺乱颭翠苔成缬　嫋嫋余香未歇空怅望音尘两眉愁切翠袖泪乾粉额妆寒此恨有谁同说江南春信无痕迹余情在冷烟残月梦魂远兰灯伴人易灭

前调【劒浦有感】　　　　　　　　　　张　翥

花信风寒绮牕深匆匆禁烟时节燕子乍来宿雨才晴满树海棠如雪黛眉准拟明朝画灯花翦妆匳双疉负佳约鹊还悞报燕应羞说　宝镜将圆又缺从涩尽银簧怕吹呜咽一霎梦魂也唤相逢依旧断云残月古来多少春闺怨看薄命无人如妾软绡帊凭谁寄将啼血

前调　　　　　　　　　　　　刘　基

墙下红葵向斜阳犹开那时顔色半卷绣帘独倚雕阑泪眼为谁长滴九疑烟雾连蓬岛蜚鱼去浑无踪迹旧游处空余满地緑苔堆积　百岁真如过客待落蕊重荣不知何夕镜掩素尘香歇罗衣此恨怎生消得夜凉月转梧桐影青灯共踈萤寥寂正顦顇饥虫又啼暗壁

前调【又一体咏梅】　　　　　　　　　刘　焘

偏忆江梅有尘表丰仪世外标格低傍小桥斜出踈篱似向陇头曾识暗香孤韵氷霜里初不怕春寒邀勒问桃李盈门怎生向前争得　省共萧娘去摘玉纤暎琼枝照人一色淡粉晕酥多少飞来到得夀阳宫额再三留待东君管都将那别花不惜但只恐高楼又三弄笛长相思

【又一体双调一百四字】

长相思　　　　　　　　　　　袁去华

叶舞殷红水揺痩碧隐约天际帆归寒鸦影里断鴈声中依然残照辉辉立马看梅试寻香嚼蕊醉折繁枝山翠埽修眉记人人蹙黛愁时　叹客里光隂易失霜侵短鬓尘染征衣阳台云归後到如今重见无期流怨清商空细写琴心向谁更难将愁随梦去相思惟有天知阳春

【又一体双调一百四字】

阳春　　　　　　　　　　　　杨无咎

蕙风轻莺语巧应喜乍离幽谷飞过北牕前迎晴晓丽日明透翠帏縠篆台芬馥初睡起横斜簪玉因甚自觉腰肢痩新来又寛裙幅　对青镜无心忺梳裹谁问着余酲带宿寻思前欢往事似惊回好梦难续花亭徧倚槛曲厌满眼争春凡木尽顦顇过了清明候愁红惨緑望远行

【又一体双调一百四字】

望远行　　　　　　　　　　　柳　永

绣帏睡起残粧浅无绪匀红铺翠藻井凝尘金阶铺藓寂寞凤楼十二风絮纷纷烟芜冉冉永日画阑沈吟独倚望远行南陌春残悄归骑　凝睇消遣离愁无计但暗掷金钗买对好景空饮香醪争奈转添珠泪待伊游冶归来故故解放翠羽轻裙重系见纤腰图信人憔悴向湖边

【双调一百四字】

向湖边　　　　　　　　　　　江　纬

退处郷关幽栖林薮舍宇第须茅盖翠巘清泉启轩牕遥对遇等闲邻里过从亲朋临顾草草便成欢会策杖携壶向湖边柳外　旋买溪鱼便斫银丝鱠谁复欲痛饮如长鲸吞海共惜醺酣恐懽娱难再矧清风明月非钱买休追念金马玉堂心胆碎且鬭尊前有阿谁身在清江裂石

【双调一百四字】

清江裂石　　　　　　　　　　屠　隆

淼淼重湖背郭斜永日坐蒹葭四面山青不断楼阁外乱水明霞有画船锦缆载词客金翘杂佩强半挟吴娃水穷处长林古寺夏木緑隂遮　回首望空明白鸥隐隐飞来带一片轻沙把酒问西湖今来古往都不管兴亡旧恨年华与客櫂扁舟听取哀弦急筑散髪弄荷花

前调　　　　　　　　　　　　于　未

忽见推帘起暮鸦风逼小灯斜又被打牕雪片呼奴问可压梅花有开釭初试乌程酒举杯豪饮强半惜年华纵博得玉壶香暖毕竟是天涯　浑一片云山四围隐隐飞峦带不起烟霞驴背叹行频垆头暂醉料醒来孤踪依旧尘沙正醒醉含愁猛聼征鸿嘹喨哀怨过谁家迎新春

【双调一百四字】

迎新春　　　　　　　　　　　柳　永

嶰管变青律帝里阳和新布晴景回轻煦庆佳节当三五列华灯千门万户徧九陌罗绮香风微度十里燃绦树鳌山耸喧喧箫鼓渐天如水素月当午　香径里絶缨掷果无数更阑烛影花隂下少年人往往奇遇太平时朝野多欢民康阜堪随分良聚对此争忍独醒归去倾杯乐

【又一体双调一百四字】

倾杯乐　　　　　　　　　　　柳　永

木落霜洲鴈横烟渚分明画出秋色暮雨乍歇小檝夜泊宿苇村山驿何人月下临风处起一声羌笛离愁万绪闻岸草切切蛩吟如织　为忆芳容别後水遥山远何计凭鳞翼想绣阁深沈争知憔悴损天涯行客楚峡云归高阳人散寂寞狂踪迹望京国空目断远峰凝碧潇湘逢故人慢

【又一体双调一百四字】

潇湘逢故人慢【荅韩　　　元女鬼梦云】王秋英

春光将暮见嫩柳拖烟娇花带雾顷刻间风雨把堂上深恩闺中遗事钻火留饧都付却落花飞絮又何心挈罍提壶鬭草踏青盈路　子规啼蝴蝶舞徧南北山头纸灰緑醑奠一丘黄土叹海角飘零湘隂凄楚无主泉扃也能得有情鸡黍画角声吹落梅花又带离愁归去

御选历代诗余卷八十一







