戴复古　松江舟中四首荷叶浦时有不测末句故及之

夜听枫桥钟，晓汲松江水。

客行信匆匆，少住亦可喜。

且食鳜鱼肥，莫问鲈鱼美。

戴复古

戴复古　松江舟中四首荷叶浦时有不测末句故及之

垂虹五百步，太湖三万顷。

除却岳阳楼，天下无此景。

范蠡挟西施，功名付烟艇。

戴复古

戴复古　松江舟中四首荷叶浦时有不测末句故及之

秋风吹客衣，归兴浩难写。

寒林噪晚鸦，红日堕平野。

篙师解人意，檥棹酒旗下。

戴复古

戴复古　松江舟中四首荷叶浦时有不测末句故及之

扁舟乃官差，舟子吾语汝。

汝为我作劳，吾亦不汝负。

好向上塘行，莫过荷叶浦。

戴复古

