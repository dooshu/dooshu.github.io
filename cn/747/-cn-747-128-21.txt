○奉大周皇帝书

愿陈兄事，永奉邻欢，设或俯鉴远图，下交小国，悉班卒乘，俾苍黔，庆鸡犬之相闻，奉琼瑶以为好，必当岁陈山泽之利，少助军旅之须，虔俟报章，以答高命，道涂朝坦，礼币夕行。

李煜（南唐後主）

煜字重光，初名从嘉嗣主景第六子，封安定郡公，进封郑王，徙吴王，以尚书令知政事。宋建隆二年，嗣主南迁，立为太子监国。嗣主殂，袭位，更今名。开宝七年，宋师南征。八年，金陵陷，肉袒降於军门，封违命侯。太平兴国初改封陇西郡公。三年七月薨，年四十二，赠太师，封吴王。

