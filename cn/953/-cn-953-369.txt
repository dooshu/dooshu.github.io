晁说之　上元前再金题南庄壁二首

苍皇徒步子孙随，倒邑空城失所之。

十日不通京国信，一灯谁忆上元时。

大河难阻金人过，远道休论铁马期。

弭难九州宜祭鼎，庆云翔鹤误声诗。

晁说之

晁说之　上元前再金题南庄壁二首

古今之祸此云奇，倏忽犬戎城下师。

犯阙过于侯景速，劫君更比禄山危。

万方瑞物问何在，五世誓书知谩为。

祸茌群凶谁首尾，京如狼虎黼狐狸。

晁说之

