王安石　次韵酬邓子仪二首

清溪相值各青春，老去临流辄损神。

事事只随波浪去，年年空得鬓毛新。

论心未忍遗横目，干世还忧近逆鳞。

嘉句感君邀我厚，自嗟才不异常人。

王安石

王安石　次韵酬邓子仪二首

金陵邂逅府东偏，手得新蒲每共编。

采石偶耕垂百日，青溪并钓亦三年。

君才有用方求禄，我志无成稍问田。

一笑欲论心迹事，白头相就且欹眠。

王安石

