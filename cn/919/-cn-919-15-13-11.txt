通天再造散

治大风恶疾。

郁金（半两，生） 大黄芪（一两，炮） 白牵牛（六钱，半生半炒） 皂角刺（一两，炮，经年黑大者）上为末。每服五钱，日未出面东以无灰酒下，尽量为度。晚利黑头小虫；病稍轻者，止利如鱼肠臭秽物。忌毒半月，但食稠粥软饭，渐生眉毛，皮肤如常。甚者，不过三两次。须将理，不可妄有劳动，及终身不得食牛、马、骡、驴等肉，犯者死不救。

