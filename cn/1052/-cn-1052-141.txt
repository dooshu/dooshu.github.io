佚名　政和鹿鸣宴五首

思乐泮水，承流辟雍。

思皇多士，贲然来从。

雝雝济济，四方攸同。

登于天府，维王是崇。

佚名

佚名　政和鹿鸣宴五首

钟鼓皇皇，声筦锵锵。

登降维时，利用袜王。

髦士攸宜，邦家之光。

媚于天子，事举言扬。

佚名

佚名　政和鹿鸣宴五首

鸣鹿呦呦，载弁俅俅。

孙然来思，旨酒思柔。

之子言迈，泮涣尔游。

于彼西雍，对扬王休。

佚名

佚名　政和鹿鸣宴五首

首善京师，灼于四方。

孙我髦士，金玉其相。

饮酒乐曲，吹笙鼓簧。

勉武徒御，观国之光。

佚名

佚名　政和鹿鸣宴五首

遐不作人，天下喜乐。

何以况之，鴖飞鱼躶。

既勤之驾，献酬交错。

利用实王，縻以好爵。

佚名

