第八十一回　断劾张转运之罪



断云：



一封疏入君王奏，转使脏行罢职归。



正直为人持国法，包公才干更惟谁。



话说包拯得脱身而回，遂与少府主簿密谋此事，便差弓兵二百人，令去北门藏伏，候转运过时，见有行李扛箱之类，即群起而夺之。弓手领诺而去。良久，转运果有行李盈途而来，诸率尽背夺之，回见拯。拯开其行李，但见金帛无数，尽是赃物，即大骂云：「公为转运，巡行州县，反受官员财物，当奏之朝廷。」转运闻之甚怨，力恳之，不从。拯遂前往东京，迤行到帝城，乃击鼓朝门外。监鼓郎官备问事因，拯具以张运使之事告之。郎官遂接之，便见天子，拯山呼，殿下奏之。上因览奏大怒，即罢张转运之职，发放为民。



