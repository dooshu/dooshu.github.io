◇驳彭城国李太妃谥议

由於妇人无爵，既从夫爵，则己无实爵，以从为称也。以从为称，则无谥可知。《春秋》妇人有谥者，周末礼坏耳。故服虔注声子之谥「非礼也」。杜氏注惠公仲子，亦云「非礼，妇人无谥。」泰始以来，藩国王妃，无有谥者。中兴，敬后登祚乃追谥耳。琅邪武王诸葛妃、恭王夏侯妃，元帝犹抑蒸蒸之至，不追谥，今彭城太妃不应谥。（《通典》一百四）

