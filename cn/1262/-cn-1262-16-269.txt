丹银：

沁水张都督道浚好方术，谓丹客俱绐人。偶平阳人传方试之并验，都督欲授余，余不应。又有小方，日得一镮。吴兴茅止生(维)请其法，遂广作之。谓余不妄作者传之，日佐薪水可也。余辞曰：「寒士命厄，正惟是半菽不充，藜藿无措。若日享一镮，则腹且果，然岂上天见困之意哉？尝见《稗官家言》，吴人某好丹，偶延方士某试作黄白殊验，特宴之，方士某才举箸颐脱。此事往往多阴谴，仆虽长饿，不愿闻也。」



