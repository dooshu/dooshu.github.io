◎李谐

谐字虔和，平第二子。受父前爵彭城侯。自太尉参军，历尚书郎、徐州北海王元颢抚军府司马，入为长兼中书侍郎。崔光引为兼著作郎，加辅国将军、相州大中正、光禄大夫，除金紫光禄大夫，加卫将军。元颢入洛，以为给事黄门侍郎。颢败除名。孝静初，徵为魏尹，不起。除大司农卿，加骠骑将军，转秘书监。武定二年卒，赠骠骑大将军、卫尉卿、齐州刺史。有集十卷。

