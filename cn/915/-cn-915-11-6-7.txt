◇淮南平遣郑道昭劳彭城王勰诏（景明元年八月）

王戚尊上辅，德勋莫二，孤心昧识，训保攸凭。比以寿春初开，镇压任重，故令王亲董元戎，远抚淮外。冒兹炎蒸，衡盖飘，经略逾时，必有亏损。淹达诣觌，夙夜系情。兼制胜宣规，威效兼著，公私允称，义所钦嘉。虽凯旋有期，无申延属，可遣给事黄门侍郎郑道昭就彼祗劳。（《魏书·彭城王勰传》）

