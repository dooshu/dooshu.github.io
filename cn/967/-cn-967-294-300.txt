李曾伯　挽虞沧江提刑三首

南渡称名相，西来见嫡孙。

蜀珍交友盛，雍国曲刑存。

桂苑连鸣鹿，枫宸拟簉鵷。

平生经济略，雅志在中原。

李曾伯

李曾伯　挽虞沧江提刑三首

准旟三易守，髎辔两观风。

欲扫龙庭穴，犹参虎幄弓。

草余周圄绿，粟积汉屯红。

野渡方横棹，俄成夜壑空。

李曾伯

李曾伯　挽虞沧江提刑三首

自得沧江胜，归来伴鹤龟。

晚年尤好易，暇日且论诗。

欲问更生佛，非关二竖医。

诸生毋试袂，公训有余师。

李曾伯

