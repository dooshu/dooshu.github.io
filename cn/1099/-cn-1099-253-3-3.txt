○與徐存翁一

閩倭寇止十二三耳、大抵皆閩亂民也、背公黨惡之徒、未易收拾、縱一鼓蕩平、如蚊虫?民然、雨收風息、一響復鬨然矣、閩誠難於獨濟也、必須數省財力、各路勁兵、以殺伐殄滅為標、以還安定輯為本。或假數年後可就理、葢蠱壞之者深矣、其在浙中邊遠力分、而兵將又多閩去。人心動搖。葢彼中危急、何敢吝惜、近探處州界賊、雖稍遠去、然目今春汛、舊賊新倭、飄忽叵測、如人一身、手足兩用、必不備矣、况又有隱憂者乎。且浙當直福之中。二鎮安危所係。全浙所以全心腹非敢拘拘為浙計也。

