◇答访烈懿太妃题碑

任城王澄遭太妃忧，臣寮为立碑颂，题碑欲云「康王元妃之碑」，澄访于普惠。答曰：谨寻朝典，但有王妃，而无元字。鲁夫人孟子称「元妃」者，欲下与「继室声子」相对。今烈懿太妃作配先王，更无声子、仲子之嫌，窃谓不假「元」字，以别名位。且以氏配姓，愚以为在生之称。故《春秋》「夫人姜氏至自齐」，既葬，以谥配姓，故经书「葬我小君文姜」，又曰「来归夫人成风之衤遂」。皆以谥配姓。古者妇人从夫谥。今烈懿太妃德冠一世，故特蒙褒锡，乃万代之高事，岂容于定名之重，而不称烈懿乎？（《魏书·张普惠传》，又《北史》四十六。）





卷四十八

