◇为王导答华太常书（华恒）

省示并博士议。今明尊尊，不复得系本亲矣。先帝平康，北面而臣愍帝，及终而升上，惧所以取讥于《春秋》。今所论太庙坎室，足容神主不耳？而下愍帝于东序。若案尊尊之旨，愍帝犹子之列，不可为父，与兄弟之不可一耳。案闵公，僖公之弟也。而《传》云子虽齐圣，不先父食。如此，无疑愍帝不宜先帝上也。今唯虑庙窄，更思安处，宜令得并列正室。（《通典》四十八）

