【古意诗】

〖《诗纪》云。一云游侠。英华作乐府。〗

青丝控（文苑作被。）燕马。紫艾饰吴刀。朝风吹锦带。落（文苑作晚。注云。一作落。）日映珠袍。陆离关右客。照耀山西豪。虽非学诡遇。终是任逢遭。人生会有死。得处如鸿毛。宁能偶（文苑作若。注云。一作偶。）鸡鹜。寂寞（《类聚》作寂寂。）隐蓬蒿。（○《类聚》三十三。文苑英华二百五。《诗纪》七十八。○逯按。此诗在《类聚》人部游侠。在文苑英华乐府类。《诗纪》说谬。）

