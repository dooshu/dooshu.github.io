手足阳明少阳脉动发喉痹咽痛第八


〔一〕喉痹不能言，取足阳明；能言，取手阳明。

〔二〕喉痹，完骨及天容、气舍、天鼎、尺泽、合谷，商阳、阳溪、中渚、前谷、商丘、然谷、阳交悉主之。

喉痹咽肿，水浆不下，璇玑主之。

喉痹食不下，鸠尾主之。

喉痹咽如哽，三间主之。

喉痹不能言，温溜及曲池主之。

喉痹气逆，口 ，喉咽如扼状，行间主之《千金》 作间使 。

咽中痛不可纳食，涌泉主之。





