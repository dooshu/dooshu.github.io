厉寺正　贺乔丞相

乔年国同永，寿星秋见丙。

社稷资夹扶，乾坤赖重整。

厉寺正

厉寺正　贺乔丞相

孔山民具瞻，位高心愈谦。

待人冬日暖，持己晓霜严。

善类藉培植，贤材无滞淹。

更栽椿百本，岁岁绿阴添。

厉寺正

厉寺正　贺乔丞相

天下达尊三，加之量海涵。

忠言今稷契，眉寿古彭聃。

渭水功犹小，汾阳考欲参。

料应宣劝处，花不数优昙。

厉寺正

厉寺正　贺乔丞相

相公一身兼，爵德齿俱全。

剑履登金殿，山川锡土田。

龟游莲叶露，蚁泛菊花天。

白鹭洲边守，重赓绿竹篇。

厉寺正

