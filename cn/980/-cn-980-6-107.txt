释宝昙　拳毛騧唐太宗所乘马御墨亲题其下

太宗自是人中龙，黑闼未当鬼蜮雄。

穣城洺水龙自若，天遣此马收全功。

歨然一举雷电起，智名勇力不入耳。

身当矢石不忍嘶，我宁饮血不饮水。

人间只作拳毛看，谁知忠义事所难。

归来四海一家日，锦茵却覆黄金鞍。

万金赖有不死药，御手摩挲箭痕落。

西风顾影一长鸣，身在天闲意沙漠。

驌髄在御臣的卢，郭家师子诚仆奴。

画师画肉不画骨，权奇无乃天之徒。

宝墨淋漓三十六，几代流传到华屋。

真人固在马不亡，堪愧驽骀费粟。

释宝昙

