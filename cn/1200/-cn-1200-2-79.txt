第七十九戒逢卦〔阳居阴下震雷正东〕：四上三中知止之象

象曰：前有寇盗，后无行人。安步止往，可得保身。

颜曰：三阳共居，下无其位，群阴在上，如寇贼之在前。然三阳始盛，安步止往，彼不能害，虽无吉庆，仅可全身。此卦游行小吉。又曰：无此下位，故曰后无行人。

何曰：初有口舌，欲还乡也，且宜暂停，乃得免患，百事小咎。此卦不宜行，只宜止。凡事宜缓。

陈曰：阴邪在上，主人刚强，足以制之，故曰云云。

刘曰：群阴在上，前有寇也。有上无下，无人在后也。知难而止，可无咎也。

诗曰：行去未能多阻隔，更防阴小暗中伤。明香一炷宜禳谢。保护灾消身自康。

