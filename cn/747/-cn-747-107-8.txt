○答卢文纪整饬辞谢朝班等例诏

卢文纪自领宪纲，颇思振举，备观条奏，皆叶通规。李琪以内殿起居，不废辞谢，盖虑留滞，乃是权宜。卢文纪以正衙序班，恐隳故事，请候次日，亦可允依。所请三铨免朝，事系繁省，选人既少，公务非多，宜且依所奏，锁铨前五日免朝。将来人数渐多，须容点检，即许开曹後免朝，永以为例，付所司。

