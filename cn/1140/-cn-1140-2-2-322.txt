天坛

清秋就灵境芳草蔼芊眠古松围夹道长垣亘星躔遂造羽人居远闻仙乐传前朝肃典礼遗器存筦弦圜丘峻穹宇白日生紫烟森然看绦节百神罗堦前斋厨七十二丹楹相接连郊宫含宿雨坛树阴远天中有白玉井清比惠山泉尘襟一浣漱消歇为之蠲北首瞻黄屋巀嶪浮云颠却忆为郎日趋陪大祀年积雪夜方霁皎皎明星悬重来忽斑髩驻策心茫然

