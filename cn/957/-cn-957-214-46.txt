王同祖　夏日金陵制幕即事

五更三点造辕门，了却文书日欲昏。

出入戴星吾岂禅，要须一饭不忘恩。

王同祖

王同祖　夏日金陵制幕即事

早来留得气清明，吏振军书课日程。

秉烛搀先书押了，闲欹凉枕数残更。

王同祖

王同祖　夏日金陵制幕即事

荷花池畔竹凉床，一枕闲消夏日长。

燎过水沉天正午，旋移小艇采莲房。

王同祖

王同祖　夏日金陵制幕即事

幕府人才不在多，同寅难得是恭和。

一堂宾主春风裹，剩有工夫到切磋。

王同祖

王同祖　夏日金陵制幕即事

入夏边烽渐报安，不妨拄笏共观山。

西风易把江涛涌，整暇规摹肯放闲。

王同祖

