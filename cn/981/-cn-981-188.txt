舒岳祥　即事

麦熟南风挂衲畦，山禽快活晓来啼。

中分草色柴车路，半压藤花石步豩。

茅屋数家深避马，竹林三里远闻鸡。

荒村得句将谁赠，墙壁还随即事题。

舒岳祥

舒岳祥　即事

菜花随麦长，田水入池平。

此景寻常有，何人自在行。

舒岳祥

舒岳祥　即事

冬旱井泉竭，霜清天宇空。

惊心严戍马，极目览征鸿。

弓手徵中产，船官及老农。

可怜时节在，吾道自终穷。

舒岳祥

舒岳祥　即事

二月东风始见梅，山童折得数枝来。

铜瓶棐几修清供，香鼎中间易卷开。

舒岳祥

舒岳祥　即事

渔翁一叶舞波澜，不及牛童自在眠。

短备数声烟草晚，柴门疏柳小星悬。

舒岳祥

