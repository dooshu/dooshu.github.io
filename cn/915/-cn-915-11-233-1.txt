◇规崔亮书

殷周以乡塾贡士，两汉由州郡荐才，魏晋因循，又置中正。谛观在昔，莫不审举，虽未尽美，足应十收六七。而朝廷贡秀才，止求其文，不取其理，察孝廉，唯论章句，不及治道，立中正，不考人才行业，空辨氏姓高下。至于取士之途不溥，沙汰之理未精。而舅属当铨衡，宜须改张易调。如之何反为停年格以限之？天下士子谁复修厉名行哉！（《魏书·崔亮传》。亮迁吏部尚书，奏为停年格制。亮外甥司空谘议刘景安书规亮。又见《北史》四十四，《通典》十四。）



卷五十三

