○献文阙下不得报上书

马周、张嘉贞代人作奏，起逆旅卒为名臣。今臣备於朝，自陈文章，凡五晦朔不一报。窃自谓才不後周、嘉贞，而无因入，又不露所蕴，是终无振发时也。汉主父偃、徐乐、严安以布衣上书，朝奏暮召。而臣所上八万言，其文锻炼精粹，出入今古千百年，披剔剖抉，有可以辅教化者未始遗。拔犀之角，擢象之齿，岂主父等可比哉！盛时难逢，窃自爱惜。

