莫蒙


蒙字养正，“全”已见。

寿星明

翠樾阴浓，见嵩山洛水，紫薇光聚。鷟雏华飞，黄驹天下，夜擎香露奋身许玉斧，来作明堂一柱。试看人间，谁能具此，神峰眉宇。

烟缕摇曳暗雾。想高正簇清歌妍舞。黑蚌生珠，蟋、蟠桃结子，从此几回相遇。去天无尺五，人望城南韦杜，画戟衣翻，门施行马，行看开府。

瑞庭花引

对画帘卷，正钩挂虾须细锦幄。展凤屏，开朱户。初启宝兽，香飘龙麝，袅袅烟成穗。神仙宴满座，瑞色笼金翠。

□□□窈窕，秦娥唱，行云散，梁□坠。花满帽，酒盈樽，长富长贵。唯愿如松似□，永保千秋岁。红日晚笙歌，拥入瑶池醉。

江城子

博山香暖衬红云。舞飞琼。拜双成。雾鬓风鬟，不改下时青。滟滟金船罗袖劝，齐祝寿，比松椿。

照人冰雪自天真。翠绡轻。下蓬瀛。却笑乘鸾，奔月望长生。曾侍瑶池王母宴，犹认得，佩环声。

又

秋堂风露月初弦。望灵源。隐珠躔。曾许东皇，游戏了尘缘。四海声名收不得，麾玉节，下清关。

相逢只说好江山。紫宸班。待公还。压帽黄花，喜映两眉间。袖里春风医国手，应不惜，紫金丹。







