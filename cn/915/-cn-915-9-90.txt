◎殷钧

钧字季和，芸族人。晋荆州刺史仲堪五世孙，尚永兴公主。天监初拜驸马都尉，除秘书郎、太子舍人、司徒主簿、秘书丞，迁骠骑从事中郎、中书郎、太子家令、给事黄门侍郎、中庶子、尚书吏部郎、司徒左长史、侍中、东宫学士，领国子博士左骁骑将军，出为明威将军临川内史，迁五兵尚书，不拜，更授散骑常侍，领步兵校尉，改领中庶子，又领右游击，除国子祭酒，中大通四年卒，谥曰贞子，有天监六年《四部书目录》四卷。

