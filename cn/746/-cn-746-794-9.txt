卷794_9【渚山春暮，会顾丞茗舍，联句效小庾体】  皎然

谁是惜暮人，相携送春日。因君过茗舍，留客开兰室。

--陆士修

湿苔滑行屐，柔草低藉瑟。鹊喜语成双，花狂落非一。

--崔子向

烟浓山焙动，泉破水舂疾。莫抝挂瓢枝，会移阆书帙。

--皎然

颇容樵与隐，岂闻禅兼律。栏竹不求疏，网藤从更密。

--陆士修

池添逸少墨，园杂庄生漆。景晏枕犹奇支，酒醒头懒栉。

--崔子向

云教淡机虑，地可遗名实。应待御荈青，幽期踏芳出。

--皎然

