○論光祿寺錢糧疏 【 節省】

監察御史彭程監收光祿寺錢糧、近　疏論修齋器用、下錦衣衞獄、移文本部擬罪、程為御史。不擬建言者之罪而□申明其說真古大臣之風論諫乃其職事。但不能極言見今本寺錢粮消乏之由。卻稱弊端所起。援引往年李孜省等事。致觸　聖懷。傷念　先帝。誠為有罪。然原其心。不過欲因事納忠而巳。仰惟朝廷清明。臣等于此際忝備卿佐。每嘆為千載難逢。但思四海之大。日引月長。民窮財盡。又未嘗不愓然深俱也。且以光祿寺言之、支費泛濫、錢糧缺少、凡一應牲口油果等物、悉皆賖買、久無可還、各色舖行、往往逃竄及今若不撙節、恐無以善其後乞令本寺將每日支費之數、不分公取私取。備開上陳。取自　聖心。何者當削。痛加裁省。則羣情震懾。退無　言。不過歲時之間。自可充積不匱矣。臣等偶因由獄所及。輒敢妄陳。伏望　聖慈、將彭程并光祿寺事、從容處置、以悅人心天下臣民、不勝幸甚、

