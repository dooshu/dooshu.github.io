○昭成皇后谥议

昭成皇后谥，宜引圣真冠后谥之上，而误加大字，非也。若取单谥配之，应曰圣昭；若睿成以复谥配之，应曰大圣昭成圣真昭成。且太穆皇后武德元年五月追谥为穆皇后，贞观元年五月六日又追尊为太穆皇后，上元中又追尊太穆神皇后；文德皇后贞观年中谥曰文德，上元中追遵文德圣皇后：即後汉皇后纪范煜论明矣。

苏晋

晋，赠太子宾客向子。举进士及大礼科皆上第，先天中累迁中书舍人。历户部侍郎，袭爵河内郡公，开元中加银青光禄大夫。终太子左庶子，年五十九。

