艳歌何尝行

何尝求贵，贵不可言。
但见高楼绮户，车马宾客游其门（一解）。
新拜金吾彻侯，子弟十二乘朱轩（二解）。
问谁为此乐，小女入增城宫，贵宠承大恩（三解）。
但当请田宅，畜狗马，歌姬婉㜻而婵媛。
置身其间，乐无晨昏（四解）。
人命苦短，忧苦相触。
安致周全，心何殷烦（五解）。
起家蔓草间，托身青云枝。
君自富贵，沧浪之天君何疑。
勿学为吏，吏不可为，居中用事天下危。
馈君白璧黄金卮，日饮醇酒人爱之（六解）。




