黄庭坚　次韵韩川奉祠西太乙宫四首

万灵未对甘泉，五福问祀迎年。

旍旂三斿半偃，风马云车闯然。

黄庭坚

黄庭坚　次韵韩川奉祠西太乙宫四首

白髦下金神节，青祝携御炉香。

百礼尽修亳祀，九歌不取沈湘。

黄庭坚

黄庭坚　次韵韩川奉祠西太乙宫四首

紫府侍臣鸣玉，霜台御史生风。

官烛论诗未了，知秋自属梧桐。

黄庭坚

黄庭坚　次韵韩川奉祠西太乙宫四首

泰坛下瑞云黄，雨师洒道尘香。

便面犹承坠露，金钲半吐东墙。

黄庭坚

