王之望　再用前二诗韵

洞府仙扃本不关，凡踪长堕世尘间。

胜游得得今须遍，俗驾迟迟肯遽还。

绝巘晨光收雨脚，群峰春色亸烟鬟。

感通珍重神灵意，诗思虽荒讵敢悭。

王之望

王之望　再用前二诗韵

胜境名标第五天，殊庭佳气蔼非烟，

鼓钟与看千人会，玉石难分十种仙。

幽壑旧传灵药富，苍崖曾现宝光圆。

尘劳未决丹梯急，只得虚堂一夜眠。

王之望

