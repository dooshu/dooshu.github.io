○南顇廵撫案行江西兵備分廵嶺北道兵符節制 【 兵符節制】

先據該道具呈、計處武備以便經久事、議將原選聽調人役、如寧都殺手廖仲器之屬、盡行查出頂補各縣選退機兵、通拘贑城操演、以備征調、已經批仰施行去後、看得習戰之方。莫要於行伍。治眾之法。莫先於分數。所據各兵既集。部曲行伍。合先預定。為此仰抄案回道。照依定去分數、將調集各兵、每二十五人編為一伍。伍有小甲。五十人為一隊。隊有總甲。二百人為一哨。哨有長。恊哨二人。四百人為一營。營有官有參謀二人。一千二百人為一陣。陣有偏將二。千四百人為一軍。軍有副將。偏將無定員。臨事而設。小甲於各伍之中。戚少保東伍法大都□此選材力優者為之。總甲於小甲之中選材力優者為之。哨長於千百戶義官之中選材識優者為之副將得以罰偏將。偏將得以罰營官。營官得以罰哨長。哨長得以罰總甲。總甲得以罰小甲。小甲得以罰伍眾。務使上下相維。大小相承。如身之使臂。臂之使指。自然舉動齊一。治眾如寡。庶幾有制之兵矣、編選既定。仍每伍人給一牌。備列同伍二十五人姓名。使之連絡習熟謂之伍符每隊各置兩牌。編立字號。一付總甲。一藏本院謂之隊符每哨各置兩牌編立字號。一付哨長。一藏本院。謂之哨符每營各置兩牌。編立字號。一付營官。一藏本院謂之營符凡遇征調發符。比號而行。以防姧偽。其諸緝養訓練之方。旗鼓進退之節。皆要逐一講求。務濟實用。以收成績事完備造花名手冊送院、以憑查考發遣、

