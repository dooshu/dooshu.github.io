◇转法轮经翻译记

转法轮经，如来初说，《优波提舍义门》之名，天亲菩萨之所开示。佛说为谁？╂陈如等，义行此方，必主其人。魏骠骑大将军、开府仪同三司、御史中尉、渤海高仲密善求义方，选真拣伪，故请法师毗目智仙并其弟子瞿昙流支于邺城内，在金华寺，出此义门优波提舍，兴和三年岁次大梁建酉之月朔次庚子十一日，译三千九百四十二言。沙门昙林对译录记。（《释藏》次十一）

