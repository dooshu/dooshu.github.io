○冬荐官殷侑状

前天德军都防御判官承奉郎试大理评事兼监察御史殷侑。

右，伏准贞元五年六月十一日敕：停使郎官御史在城者，委常参官每年冬季闻荐者。前件官兼通三传，傍习诸经，注疏之外，自有所得。久从使幕，亮直著名，朴厚端方，少见伦比。以臣所见，堪任御史太常博士。臣所谙知，不敢不举。谨录奏闻，伏听敕旨。

