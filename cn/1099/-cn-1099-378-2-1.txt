○淮北

一碭山舊縷隄、原因傍隄取土。以致隄根成河。每上河劉霄等口漫溢。則直灌隄河。壅激衝撞。縷隄坐此不支。今棄此隄于不用而另幫近年所築月隄。巳為得策。又慮縷隄决。則月隄亦危。且碭居豐沛上游碭隄乃豐沛外戶外戶失守。則堂奧隨之。故復彷黃河順水壩之意。于單碭接界處。築斜壩千餘丈。使上流漫溢之水。循壩徑止?帚大河。不得迫縷隄。以危月隄。今歲已有明効矣。後之守碭隄者、宜加意此壩、冬春撥夫幫培。伏秋倍夫防守、此保全碭豈沛一帶隄防關鍵也、

一豐縣邵家大壩。乃斷截秦溝舊路。最為吃緊。葢河出小浮橋、則能刷洪以深河。若復出秦溝。則原非故道。河底甚淺甚所注泥沙。并下流河身。俱淤墊矣。往轍昭然可鑒也。此壩今巳倍幫、又接長數百丈、每歲宜摘調徐北隄夫赴此加修加守若日後夫力錢糧有餘、再于華山斜築大壩。直至樓子集。將秦溝濁河二口俱斷。則全勝之策也。但壩須大斜向東南、勿令兜水、乃可經久、姑識之以竢將來、

一茶城濁河一帶、每歲黃水大發、輒有倒灌之淤、葢往時閘河出三沽。泉水陡峻。有凌軼黃水之勢。故黃水不能灌入。令夏鎮新河地亢阻泉。水不得直下。故濟寧十二閘。半沒水中。泉水之力既弱故黃水得鼓其餘勇而灌入焉雖淤淺不過數日。閘水即復衝開。然咽喉之地。豈容頃刻梗阻。除三年兩挑之法、宜酌量常舉外、每歲黃水將發之時、須即調夫、密築丁頭長壩朿清水急衝之。其河渠散漫處。量于水中縷築小長堤朿河使狹。則水亦增深。船可無滯。雖似權宜之法。已成歲修之工。若再濬通三沽舊河。以洩金鄉魚臺等處之水。則又增清水衝刷之力。而淤淺之患可袪矣。此工宜與東省協圖焉。

一徐州之房村牛市口梨林鋪李家井、靈璧之雙溝曲頭集、栲栳灣、睢寧之馬家淺、王家口、白浪淺何字舖邳州之匙頭灣張林舖沙坊等處、皆係掃灣急溜、先年屢經衝决、最為要害、每歲冬春間、務及時詳加勘議應護埽者急護、應順壩者急築、若水既發、則難施工矣、水發之後、尤須倍嚴防守、司道府官、俱當不時巡閱、矧濱河田地。每利于黃河出岸。淤填肥美。奸民往往盜决。葢勢既掃溜。止須掘一蟻穴。而數十丈立潰矣。凡此等處。夜防尤不可懈。識之慎之。

一止?帚仁集新隄、所以捍禦黃水、睢水湖水、使不得南射泗洲、并攻高堰、而又遏睢水湖水、使之併入黃河、益助衝刷、關係最為重大、每歲三月間、即當撥洪夫二百餘名、協同本隄夫併力修護、隄下宜密栽茭柳、以搪風波、其水浸隄根稍深處、即預下護埽一二層、樁笆欹朽者、務逐一掘換填築、內四舖以至九舖、尤為危險工宜倍之、每歲冬春、宜多運樁檾繩草分貯各舖、及管河主簿、督令專駐本隄、以便督率、然其橐籥。則又在小河口之通塞。葢小河通則睢水徑入黃河而止?帚仁之水减半其藩籬。則又在耿車時兒灘一帶之隄。葢此隄高厚堅固。則睢水不能漫入埠子等湖。而小湖常通矣。故上自高卓。下至時灘。皆當接築長隄。歲加修守。且密栽茭葦以護之。葢修守此隄。即所以修守止?帚仁也。况小河常通則靈睢宿遷積水得泄。而沮洳漸成膏腴。舟行徑直。免犯湖險。而小民便于販易。為地方利。又非淺鮮也。司河者加意焉。

一邳州東南六十里。原有直河。以宣洩蒙沂諸山之水。近年因黃河墊高。直河遂塞。諸山水俱迤邐。由落馬湖以出大河。水勢紆廻。則近邳田地。常被淹浸。湖波浩淼。則候風舟楫。遲滯艱危。不特直河居民失市廛之利已也。今已開復通行矣。但迤裏閻家集等口。乃原通落馬湖故道。近築長隄遏水。此隄之堅瑕乃直河所視以通塞者每歲仍須加高加厚。水發之時。嚴行防守。不令復出落馬湖。庶直河可保不淤也。此與耿車時灘之隄、同一関木?戾、不可不知、

一遙縷夾中居民、及濱河居民、俱當諭以移居高阜處所、或即結廬于遙隄之上、葢黃河伏秋盛漲之時、縷隄逼水。必難恃以為安。若水至而後避則無及矣此亦徙民當水衝者之遺意也。即小民安土重遷。亦須諭以四月暫移。至九月復還故址。每歲春抄、司道即嚴行各州縣、家諭而戶曉之、久之、而民知遙隄之外皆樂土、自有不待驅迫而相率移居者矣、

