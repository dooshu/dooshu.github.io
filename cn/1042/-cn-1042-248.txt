王之道　和因上人四首

拍天湖水乱蛙鸣，雨脚随风泼细尘。

翠幄不开杨柳晚，红云初坐海棠春。

王之道

王之道　和因上人四首

茭葑弥天眼界幽，浇愁应办酒如油。

坐怜渔父机心胜，万顷春苗不下鸥。

王之道

王之道　和因上人四首

水云深处见人烟，桑柘鸣鸠似可怜。

却怪银泥环四壁，由来春雨上蜗涎。

王之道

王之道　和因上人四首

荼醾花底照衰颜，风送余香到酒间。

春色他年尚无恙，红裾来继谢东山。

王之道

