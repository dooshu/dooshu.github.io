赵蕃　渔父诗四首

掉船晨出暮知归，举网惊呼鱼定肥。

倾倒得钱何用许，江头取醉暮相违。

赵蕃

赵蕃　渔父诗四首

泛宅浮家一叶间，长年绿水又青山。

若为不使兼能赋，始信天公到此悭。

赵蕃

赵蕃　渔父诗四首

风色披披手欲龟，日光飍飍鬓成丝。

只今网罟无穷利，乐在竿纶顾未知。

赵蕃

赵蕃　渔父诗四首

早悟君王物色求，子陵应已弃羊裘。

绝知至德终难掩，女子亦称韩伯休。

赵蕃

