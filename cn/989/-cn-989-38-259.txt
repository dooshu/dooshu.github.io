苏籀　祝舜俞少卿示曩岁葺蒙园陪游风什一编不度枵疏上尘二首

清沂雩舞蹈前模，风咏先生于蒵于。

论述殊堪露门召，镌摩已化兔园儒。

台评公雅銛锋锷，杖齿袁遗抱笔觚。

草木溉培裁昼暇，忘忧兰桂富芳莄。

苏籀

苏籀　祝舜俞少卿示曩岁葺蒙园陪游风什一编不度枵疏上尘二首

筮仕棓生繇莫京，温清一亩夙经营。

南陔弦诵给甘旨，北阙簪裾负屈声。

秦刻唐刊储墨妙，齐衢鲁庙擅文鸣。

建安正始源流远，详味风规蹑玉清。

苏籀

