释善清　偈五首

不出三门九十日，大都只要此心休。

此心休了全无事，天下名山任意游。

释善清

释善清　偈五首

掩息茅堂这六冬，心忘境寂万缘空。

不知幻业从何起，依旧令教振祖风。

释善清

释善清　偈五首

万仞嵯峨鸟道难，剑办挥处骨毛寒。

泥牛昨夜归沧海，吸得西江水尽乾。

释善清

释善清　偈五首

日入西，梦幻空花能几久。

百岁光阴二分过，茫茫无限途中走。

告禅人，早回首，莫待春风动杨柳。

释善清

释善清　偈五首

云从龙，风从虎，

冬至寒食一百五。自古相传直至今，

南泉不打监官鼓。参玄人，

休莽卤，甜者甜兮

苦者苦。直截毗卢向上关，

莫教错却来时路。

释善清

