张閏　送客至无相兰若归过慈云岭小憩崇寿寺书所见十首

故殿檐阴石汇泉，针鱼苔净乐回旋。

持杯挹取虽无暇，照影心肠更洒然。

张閏

张閏　送客至无相兰若归过慈云岭小憩崇寿寺书所见十首

野香别是一般风，蓦直平冈好翠松。

更许虚空画山水，细铺霞浪衬云峰。

张閏

张閏　送客至无相兰若归过慈云岭小憩崇寿寺书所见十首

山腰路转涌苍蛇，山下修筠媚白沙。

正要澄江舒倦眼，莫教缘岸有人家。

张閏

张閏　送客至无相兰若归过慈云岭小憩崇寿寺书所见十首

岭度慈云境累凉，前看湖南后看江。

诗魔半饷难调伏，除是休来却易降。

张閏

张閏　送客至无相兰若归过慈云岭小憩崇寿寺书所见十首

南山好处刘家寺，门里松篁一迳冲。

自有禽声喜迎客，不须知事更鸣钟。

张閏

张閏　送客至无相兰若归过慈云岭小憩崇寿寺书所见十首

老僧分袂倏三年，犹访芳池跃翠泉。

新叠两山都未识，北堂引看更东偏。

张閏

张閏　送客至无相兰若归过慈云岭小憩崇寿寺书所见十首

支径坡陀竹最多，箨龙才起更成窠。

空岚独翠坳塘出，一片得来得嫩荷。

张閏

张閏　送客至无相兰若归过慈云岭小憩崇寿寺书所见十首

井分泉脉透巉岩，谁道飞流是假山。

水鸟树林皆作供，可怜居士只偷閒。

张閏

张閏　送客至无相兰若归过慈云岭小憩崇寿寺书所见十首

亭桥两面看芙蕖，静数波间小队鱼。

碧幛弯环遮云路，净天终待此同居。

张閏

张閏　送客至无相兰若归过慈云岭小憩崇寿寺书所见十首

俗归停驭重徘徊，破费林间雪一杯。

留取半山看未了，火云时节约重来。

张閏

