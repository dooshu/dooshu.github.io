○開豁軍前用過錢糧疏 【 軍府錢糧】

照得先因寧王變亂、該臣備行南贑等府、起調各項官軍兵快人等追勦、合用糧餉等項、就仰聽將在官錢糧支給間、隨據吉安府申為處軍餉事、開稱動調兵快數萬、本府錢糧數少、乞為急處等情、已經通行各府、速將見貯不拘何項錢糧、以三分為率、內將二分解赴軍前接濟外、續為地方事、臣又看得各處軍兵、雖已起調、但前項事情、係　國家大難存亡所關、誠恐兵力不敷、未免誤事、又行牌仰各該官司即選父子鄉兵在官操練、聽將官錢支作口糧、候臣另有明文一至、隨即啟行、去後續照前項首惡、并其謀党、俱已擒斬、原調各處軍兵、久已散歸、就經備行江西布政司、通將各府州縣自用兵日起、至於掣兵日止、用過一應在官錢糧等項、逐一查明造報以憑施行、未報查催間、又據江西按察司、呈為緊急軍情事、開稱先准江西布政司照會正德十四年十月初一日、該蒙戶部員外郎黃著案驗、內開蒙本部題奉　欽依、差在軍前整理糧草、今照各哨官軍俱集江西省城、又聞　聖駕亦將征討、跟隨官軍。未知數目。駐劄月日。未知久近。所有糧料草束、合仰備行本司掌印等官、從長設法處置、或支動在官銀兩、選委能幹官員、趁早多買糧草。預備支應、庶無失誤等因到司、彼時廵按御史唐龍未到、本院押解逆犯宸濠等在途、查得江西省城司府及南新二縣并南康二府庫藏、俱被寧賊搶刼空虛、無從措置、誠恐臨期失誤就經會同江西布政司、一面議借軍門發候解京贓銀、及南昌府縣追到官本等銀給發委官汪憲等、各項買辨糧草供應、一面議將各府?銀接濟緣繇會呈本院奉批俱准議造冊繳報查考等因、依奉除南康九江南昌三府縣、殘破未???、備行撫州等十府動支在官銀兩接濟、續因起解首惡宸濠等并逆黨宮眷等項、及補還原借解京贓銀官本等銀緊急、又經會呈議行各該府縣暫借在官銀兩前來應濟、所費何其少也替借用解京銀兩者此數其餘地方設處者不在此限共計用過銀九千七百七十一兩四錢其餘見存銀兩俱係該解之數悉行各府差人領回、聽其收解外、呈乞施行等因、到臣看得所呈前項供應糧料買辦草料及自臣起兵以來費用過錢糧、中間多係京庫折銀及兌淮糧米等項、俱係支給賞勞兵快人等、及供應北來官軍、并犒賞軍民緊急支用計出無聊、事非得巳、別無浪費分文據法似應措補大功巳立消筭錢法瑣細若此深足隳任事者之心也但今兵荒殘破之餘庫藏無不空虛。小民無不凋敝。遠近人情洶洶。方求公帑賑濟。若復派補。必致變生不測。其聽解賊贓官本等銀實係寧賊搶刼官庫積畜刻剝小民脂膏。相應存留以救困竭。今又盡數解京。地方空匱。委果巳極。查得各處用兵請給　內帑。或借別省錢糧接濟。邇者寧賊非常之變。事起倉卒。雖欲請給　內帑。勢有不及文成用兵大抵不傷財不動眾足以立功便立後蒙該部議准許於廣東軍餉銀內支取十萬隨幸賊勢平定前項准借銀兩亦遂停止分毫不曾取用伏望　皇上憫念地方師旅饑饉之餘。民窮財盡。困苦已極。近又加以水災為患。流離益甚。乞　勑該部查照。轉行江西布按二司將自用兵以來。支取用費過各該府縣京庫折銀。及兌淮糧米等項。通行查明。各計若干。照數開豁。免行追補。仍仰備造文冊繳部查考庶軍民得以少蘇、而地方可免於意外之虞矣、

