○莫庭青城本命醮词

伏以禀气分形，上资元化，主算定禄，仰系真曹。臣伏恐履行之间，或贻愆咎；年运之内，或遇灾凶。非仗神功，难申忏涤。辄干真鉴，虔备醮仪，顷以此山岳渎，上司神仙福地。洞里之玉楼金阙，尘俗难窥；人间之古殿荒台，踪基易变。梁摧くぐ，瓦落鸳鸯，若无营葺之兴，已杂蒿莱之径。某叨居宰宇，窃备缮修，既俾功庸，仍申藻缋，图五岳九江之像，貌河侯溪女之真，肃穆冕旒，骈罗珠翠，如登贝阙，似挹骊宫，既辉焕於素垣，益深严於元德。所冀少城天府，永赖休祯，秋报春祈，克承嘉。敢因元命之日，虔修赞祝之筵。伏惟应念回轩，分灵降泽，锡臣以增延禄算，助臣以消解灾凶，两地之骨肉安宁，一境之生灵苏泰。誓倾丹悃，上副元慈。不任。

