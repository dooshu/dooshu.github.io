○登耆崛山铭

大唐出震，膺图龙飞。光宅率土，恩覃四夷。化高三五，德迈轩羲。高悬玉镜，垂拱无为？（其一）

道法自然，儒宗随世。安上作礼，移风乐制。发於中土，不同叶裔。释教降此，运於无际。（其二）

神力自在，应化无边，或涌於地，或降於天。百亿日月，三千大千。法共扇，妙理俱宣。（其三）

郁乎此山，奇状增多，上飞香，下临澄波。灵圣之所降集。贤懿之所经过。存圣迹於危峰，贮遗趾於岩阿。（其四）

参差岭嶂，重叠岩廊。铿锵宝铎，氛氤异香。览华山之神踪，勒贞碑於崇冈。驰大唐之淳化，齐天地之久长。（其五）

司马太贞

太贞，河内人，贞观十四年官瓜州司法参军。

