龙辅　送外

绿柳千条映远空，郎君欲别思忡忡。

愿得化为江上水，与郎直到赤门东。

龙辅

龙辅　送外

榜人檥舟待，催饭送郎行。

独谙郎食性，厨下自调羹。

龙辅

龙辅　送外

与君非一身，同户醒相忆。

而况出门去，宁知南复北。

龙辅

龙辅　送外

君言游宦向华京，不得临歧一送行。

行行惟有杨花路，飞去飞来是妾情。

龙辅

