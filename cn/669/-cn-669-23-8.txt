125　空閲來風桐乳致巢之義


空閲【原注】一作「門」。〇案：宋玉賦「空穴來風」。潘岳悼亡注引莊子亦作「空穴」。來風，桐乳致巢，此以其能苦其性者。【原注】司馬彪曰：「門户孔空，風善從之。桐子似乳，著其葉而生。其葉似箕，鳥喜巢其中也。」

【全云】原注是正文。

【集證】引見文選宋玉風賦注〔一〕。

【元圻案】藝文類聚八十八載此條，無第三句，注文亦小異，多缺誤。

〔一〕「注」，原脱，據清嘉慶本補。





