◇绩秋令服色议

伏寻帻非古者冠冕之服，《礼》无其文。案蔡邕《独断》云：「帻是古卑贱供事不冠人所服。」又董仲舒《止雨书》曰：「其执事皆赤帻。」知并不冠之服也。汉元始用，众臣率从。故司马彪《舆服志》曰：「尚书帻名曰纳言。迎气五郊，各如其色，从章服也。」自兹相承，迄于有晋。大宋受命，礼制因循。斯既历代成准，谓宜仍旧。（《宋书·礼志》二，元嘉六年六月。）

