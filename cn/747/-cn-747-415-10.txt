○册新罗王金乾运文

维大历三年岁次戊申正月塑二十八日，皇帝遣某官某乙持节册命曰：於戏！建万国者，不独於中夏；嗣一姓者，必求於令德。咨尔新罗王金英宪男乾运，爰自祖宗，抚有东表。克生明懿，载茂勋伐，采章文物，久沿华风。忠敬孝恭，率由纯性，用藩君子之国，能执外臣之礼。夫继代之重，择贤而授，是用建乐家社，祚於青邱。敬其所守，纂其旧服，忠以奉上，惠以抚下。永修东蕃之职，无替先君之命，肃膺典礼，可不慎欤！

