陆游　吾庐

吾庐镜湖上，傍水开云扃。

秋浅叶未丹，日落山更青。

孤鹤从西来，长鸣掠沙汀；

亦知常苦饥，未忍吞膻腥。

我食虽不肉，匕箸穷芳馨。

幽窗灯火冷，浊酒倒残瓶。

陆游

陆游　吾庐

吾庐虽小亦佳哉！新作柴门斸绿苔。

拄杖每阑归鹤入，钓船时带夕阳来。

墟烟隔水霏霏合，篱菊凌霜续续开。

千里安期那可得，笑呼邻父共传杯。

陆游

