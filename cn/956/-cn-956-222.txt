方回　次韵唐师善见寄

闻风足使鄙夫宽，家世言诗自杏坛。

万卷古书侔藏室，十年深谷隐王官。

大材益厚榝楠植，至宝终垂琬琰刊。

愧我老衰已无力，青云中道铩飞翰。

方回

方回　次韵唐师善见寄

归来数亩小园宽，风有轩棂月有坛。

总为才疏能忤俗，兼缘兴尽合休官。

空山老死知无补，往代兴亡稍欲刊。

洛下寄书藉黄石，莼鲈终恐愧张翰。

方回

