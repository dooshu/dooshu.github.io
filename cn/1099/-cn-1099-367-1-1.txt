○足國裕民疏 【 理財】

臣等切惟食貨者、王政之所先、積貯者、天下之大命、周官嚴九式之條、而王制重九年之積、盖以量入為出、酌盈濟虛、誠有天下者之不可以一日不講也、近蒙　皇上軫念積蓄匱乏、特諭計部、以處理充蓄之計、仰見聖明憂民憂國之盛心、凡有見聞、皆思所以贊廟謨於萬一、况臣等待罪該科、與聞國計者乎、但錢粮之數目浩繁。而出入之頭緒紛沓。有未易以旦夕曉者。昨見該部條列八事以上、亦可謂幾於詳盡矣、然臣等芻蕘之見、再四訪求、猶有一二、可以引而伸之者、敢甘隱默、不併為我　皇上陳之、臣等切惟理財之道、莫過于大學一書、至謂生財之道、則不過曰生之者眾、食之者寡、為之者疾。用之者舒而巳、唐臣陸贄亦曰、生財之豐歉在天、用財之多寡在人、節之雖虛必盈。不節雖盈必竭。合而觀之則開其源與節其流、理財者舍是無別法矣、方今山林川澤、悉入徵輸、夏稅秋粮、各有歲額、舳艫千里、飛輓窮年、其所以充邊儲而供國用者、既有成規矣、頻年以來、倭虜為患、此外復有坐派加派之名。養馬養兵之費。而當事臣工。權宜議處。至於贓罰商稅寺產事例度牒引錢。所以摉括之者。亦既無不盡矣。况今閩廣鋒鏑之餘。殘傷未起淮徐荒歉之後。逋逃未止?帚。而江之右。山之東。亦且以水溢旱乾紛紛具奏。則開財之法。誠不可以一毫復加于民者矣。然則處理充蓄之計。舍撙節其何以哉。昔人論節財之法。有謂在于革冗員。汰冗兵。節冗費。今之冗員。誠不知幾也。嘉靖四十年、為帑藏匱乏、歲用益煩、該本科建白、巳經議革之矣、然所革者不過務司埧驛之流。以上曾未有一議及之者。其為省能幾何哉。茲且不暇遠舉、即如錦衣衛恩廕之輩。盖嘉靖初年曾稽核巳後又流濫矣踵接肩摩。各衙門帶銜之官。日增月盛。是雖賞勞酬功之典。所不容無。而冐濫之費。則不可不為之慮矣。一澄而汰之。或禁止之於後。則所省不既多乎。民出食以養兵。兵出力以衛民。此定制也。况京師之眾。皆取於漕粮。又率數石而致一石。其徵解搬運之苦不論也。柰何其可以易視之。查得戶部所開月粮之數。共該支米二十四萬五千餘石。及查營操總數則止於九萬焉。其餘或係錦衣衛官挍人等。或係各衛所官吏勇士官攢人等。或係各該匠役人等。凑之乃合前數。臣等訪得此項月粮。弊孔甚多。有以一人而每月包領數石者。有以一吏而每月冐支數十石者。考求其故則以兵馬之實數司農不得而知也錢粮之出數司馬不得而考也各司止據衛所開來之數。即以付之粮廳。粮廳止憑各司所發之數。即以准其支給。漫無稽考。如此則以無為有。以逃作在之弊。亦將何所不至哉。夫以每月二十四萬餘之錢粮。止養九萬營操有用之軍士。而其不操之軍。無益之眾。反從而兩倍之若是謂其一一皆充實用。則臣等所不敢信矣。伏乞敕下兵部、候各衙門遵奉前旨、將各項冐濫人役查革外、仍要查核在京各該食粮人數。某項若干。某項若干。造為食粮總冊用印鈐盖。一送戶部。一送本科查考。如遇支放之時。各該衛所造冊送司。十三司須要類齊核實然後發之粮廳撥支其各該衛所官吏。凡遇月終。通將支過扣還之數。齊赴本廳註銷如或參差不齊虛應故事者。聽臣等該科參究則冐濫者庶有可懲矣。至於錢粮冗費。近年言官巳言之屢矣。而卒未收節省之效者。無事調遣則客兵之費多其故有二有握韜鈐者。或邊事未甚諳。一遇警報輒自周章。至虛實未探而調遣先發者矣有威望頗輕。則參遊等官。各自主議。有先發後聞有不可制者矣若此則邊餉焉得而不費哉。不知按伏者。兵家之妙算。何嘗責其不調遣。謹調遣者無非以節行粮之妄費而巳然均一調遣也。行粮之支。聞在薊遼。則有百里外全支五十里外半支之例。而宣大等鎮。則未之議焉。或者非畫一之法歟。近來宣大之費。視他鎮為多。未必不由此矣。伏乞敕下該部、再行申飭各邊鎮廵等官、今後須要明白哨探。詳慎調遣、其有不遵約束。將領聽其指名參治。其各邊鎮行粮應否照例查議。則錢粮不患其不節縮矣。夫錢粮固貴於節縮而尤貴於措處。查得舊制太倉解發之銀止以供客兵之用而主兵則處足於民運與夫各鎮屯粮秋青馬艸等項奏給耳邇來各邊多事。以屯地馬草。則穪拋荒棄置久矣。一遇缺乏。即行奏討。太倉如之何不告匱也。近聞有能措處者。將無碍草塲給軍採打。即役其力以修邊牆。而人不為怨者。使人人效此。則各鎮之中。豈無一二可以措處。以少省太倉之萬一哉。乞勑下該部、再加查議、移文各邊廵撫、示以國儲匱乏凡有地方可以措處。如屯種馬草之數。不拘多寡儘力區處或於各年民運拖欠之中。設法督追完解以充下年正項之用。年終各將措處過錢粮若干。督追完過若干。拖欠若干。以上年為額。今年省出太倉銀若干。造冊奏繳其有區處督追數目過多者。或特加廕秩。或從重獎賞。則激勸之餘。孰無公家之念。誰無共濟之心雖不敢大望其嬴餘。亦可省十百於千萬矣。凡此皆臣等管窺之見瑣屑之談、無非欲省一分、則裕一分之意、至於轉移運用之大。則惟在於聖明留意焉耳。再照國計民瘼事本相須。手足腹心。元係一體。則視之誠不容有二焉者。近有淮徐等處水旱為災。十室九空。逃移過半。其粮運之額。俱累見在人戶包賠。官軍師生俸粮。巳穪數年不給。其艱難之狀。悉具撫按疏中。亦臣邦義夏間差回所目擊者。如欲奏留商稅與改折二事。誠知其萬非得巳。而該部猶靳弗全、與豈非以國儲為重。恐開奏改之門。雖知其急。未暇理與。然臣等切伏思之、淮徐之地、粮運之襟喉、非他方可比、其荒歉又為數年之積患、亦非他處可得而同也、失今不處、誠恐枵腹之久或有脫巾之呼、其於粮運關係不小、是不可不為之慮也、况聞商稅數十年。來。原係彼中借支之數。即全以與之。亦不過止?帚其故物耳。運粮如必不可折。亦當權其災變輕重。量准二三年。仍行漕運衙門嚴督折銀完解以充軍士月粮正數則公私兩便而嗷嗷望救之眾。亦且幸寬舒於目前矣。至於招撫營田一節。事本甚難。然非得人以任之。蔑有能濟者。臣等訪得漕運廵撫王廷素號清修、亦穪簡靜但處理通變之才、原非所長當茲多事之時、兼此重大之任、豈可以因循坐待者、伏乞敕下該部、查訪如果臣等所言非謬、將王廷改之別用、另推有幹濟有才望者代之至於所属府州縣官、亦須行令撫按體訪精力才幹者調用、庶地方得人、而招徠有道輯寧可望而運道無虞矣、

王侍御奏疏（疏）

王得春

