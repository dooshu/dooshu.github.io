赵蕃　余客长沙寒热骤作其证未分理掾次律张君为致医王生述治之药与病合

士不知闻未易轻，问医谁复话君名。

殷勤多谢长沙掾，为我致之分死生。

赵蕃

赵蕃　余客长沙寒热骤作其证未分理掾次律张君为致医王生述治之药与病合

频能通汗信柴胡，亦是于君想报珠。

传闻治嗽更多活，岂止飘零一老夫。

赵蕃

