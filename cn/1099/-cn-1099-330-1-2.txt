○報子與 【 閩寇】

累奉遠牘、知足下之為閩慮至深也、前使者以軍書至、僕即進言督府、即傳檄汀兵還汀矣、督府雖罷遣歸、猶欲立之、帥長亡事、則農有警、即舍?而刅、僕因極言汀不可一日亡兵、兵餉復匱、乃云非即欲餉之姑羈之耳、且言二千石善為理也、足下其竟如何哉、武平報山寇復起信有之則汀何恃焉、吾輩既不能長驅中原、飲馬河洛、乃使持戈負矢、周旋羣醜、羞談之矣、海寇大都多華人。華人狡善紿夷、福清之陷也葢華人先其夷於睥睨間。守聛者覿其夷也。遂驚而逸既陷。華人乃又先之。紿夷以獄此帑藏也。夷遂呼其類數千人闢門以入。見其纍纍然繫者。以為守帑卒也。詰帑金何在。不得則縛而刅之。乃華人巳羣入藏中負其數萬金走矣苟華夷相疑則可用閒以擕之矣夷窮亡獲遂環山而掠。即敗絮腐糈。亦喜而內之囊中人言此何究而貪也不知華人負之矣及其敗也。其俘咸夷。華無一夫被創者華人亡論負其國乃又負夷今且各持其金。驕其妻子。沽酒啖肉。嬉遊閭巷矣。此何稱編氓哉。為今之策先策華人。夷可不策而定。不爾者亂無巳。時也。而策華人。即僕亦罔知策所從出。足下謂勿詰其漁商者誠是也。但今之漁商者。有司何能詰之。詰亦亂。不詰亦亂。其意以為漁商者。猶勞且費也。不漁不商。不勞不費。持大刀走數十里。便可得黃金數斤。狎美婦人數十。揚揚而去。我兵畏聣。豈不愉快。得意哉。此華人之策。即蘇張復出。不能移易之矣。而欲一有司召號之。僕固知其難也。假使諸葛司馬諸君復出。不知亦作何狀。足下所使代謁督府者僕命之察之羣屬咸無一人至者。惟足下裁之

