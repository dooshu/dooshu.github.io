○重開通惠河疏 【 重開通惠河】

巡按直隸監察御史吳仲題、稱、奉　命巡視東倉、備撿接管卷內、見通州閘運一節、先該平江伯陳銳都御史李裕臧鳳俞諫高友璣、御史薛為學楊儀楊璋秦越向信、主事鄺珩、給事中翟瓚、鎮遠侯顧士隆、署都督楊宏、各題前事、內向、信一疏尢為明白簡當、鑿鑿可行、但事屢議而竟無成、言雖切而卒無補臣窃思之、水陸轉運。其勞逸省費。較然甚明。况陳銳等多累朝漕運名臣、言必不妄、臣因攷之元史、至元二十九年、都水監郭守敬建言疏鑿通州通惠河引水置閘。興工之日、世祖命丞相以下、皆親畚鍤為之倡、置閘之處、往往於地中得舊時磚木。時人為之感服。船遂通行。公私兩便。先時通州至大都五十里。陸輓官粮。歲若干萬。民不勝其瘁。至是皆罷之。自是漕運無轉般之勞。而一代事功。卒止?帚于守敬焉。及攷金水海子曰、浮甕山諸誌典籍昭然而可據、踪跡尚在而可尋、何獨至于我朝、必欲置閘河於無用。費腳價而不惜哉。臣又恐有風水家之說。因訪之上源。見於諸陵無損。遡其末流。於都城無害。且源頭活水運亦流不運亦流初不因運之行止。而為河之開塞。水之盈錮此理甚明。足破羣惑况通流等八閘閘石見存。無事於添補。閘夫見在。無事于添僉。閘官見在。無事于添設。近年營建大木。皆由此河直達大通橋下。淊淊而進。參將王佐曾舉而行之、特易易耳、但每至垂成、輒復中止者权勢牙稅失陸□之利口語□興祗為權勢之車輛罔利之牙稅。不便所阻。臣又攷之元史、漕運粮儲。南木諸物。商賈舟楫。皆由通惠河直達海子登岸。未聞灣民餓死。况今止通軍民運船。其官私貨物仍舊亦未為全絕其利源也臣窃料閘運一年。可省腳價銀十餘萬兩。今當民窮財盡之時。於國計不為無補。臣幾欲具疏上聞、猶恐識見未真、料理未周不果、繼而見在京各衞、因往通州關粮、或被官吏冐破、或被行伍騙匿、或子姪不肖而花費、空手而回、或陰雨連旬而放遲、無盤纏過半、累累呈告到臣、皆為有名無實、臣因攷之唐都関中。宋都河南。皆由汴由渭、直達京師。未聞有貯國儲于五十里之外者我朝通倉、其初如徐德等倉故事。只有神武中衛小倉。巳後因漕運來遲。暫將京儲收貯通州。以待轉般。因循一代、官軍不沾實惠。而欲具疏上聞未果、然此特其利害之小者耳、臣近因穵運邊粮備訪邊関塞堡、險夷遠近、以備不虞、因知密雲等處皆有間道可通。若使奸細為之向導。輕騎疾馳。旋日可至。或據倉廒或肆燒燬。國儲一空。則京師坐困矣。雖有言者但有以閘運省費為言。而卒莫有以先代之故事間道之危機。為　陛下告者。是宜　陛下信之不專。行之不决也。語曰、人無遠慮、必有近憂、傳曰成大事者不諶于眾、惟　陛下留神省察、謀之二三元老大臣、而獨斷焉、萬一臣言或是、誤蒙採納、即今漕運會議在邇、乞敕戶部工部、查照先今節次題覆事例、一併議處、就著巡倉御史、會同工部管閘修倉主事、兼理閘運、閘板見存、修補借之各廠、少有疏濬、并其他用度量支修倉餘剩巡倉賍罰、并所省腳價民財民力、一不妄費、大運京粮、姑聽陸路自進、且令覓船雇人、略運百萬以試之。如果可行。就將省下銀兩。盖房造船、築堤展河。次第舉行。所為三七通粮。漸撥京師。自二八一九而全輸矣。興國家自然無窮之利杜後世意外不測之虞、所謂富國彊兵、殆一舉而得之矣、等因具題、奉　聖旨戶工二部、便查議了來說、欽此欽遵、抄出送司、案呈到部、擬合就行、為此合咨前去、煩為查照會議、覆奏施行等因咨部送司、查得成化八年、該漕運總兵官平江伯陳銳、為陳言便利漕運事該戶部議准興工挑濬間該司禮監太監懷恩傳奉　聖旨、大通橋一帶工費浩大、暫且停止欽此、正德二年、該巡按直隸監察御史楊儀、題為公務事、開稱挑濬大通橋、至通州閘河、以便運粮等因、奏行戶部覆奉　聖旨、修理閘河、著戶工二部上緊議處預先整理、務濟明年漕運、其餘准議行、欽此、巳經動支太倉收貯水兌腳價等銀二萬二千餘兩、推委漕運參將梁璽協同戶部郎中郝海本部員外畢昭興工挑濬去後、未見成功、至正德六年間據本部管閘主事鄺珩、為節財裕民以圖治安事、呈准每年行取剝船五百隻、添該閘夫三百名、以備搬剝等因。奉　聖旨、前項夫船、俱令查革改正、仍著運粮官軍、自行照舊雇車搬運、欽此、又于正德十一年八月內該工科給事中翟瓚、為疏通漕運節財用以大利軍民、修理運道、徒費無益、乞要多官會議、開修運河等因、奉　聖旨、該衙門知道、欽此欽遵、抄出到部行間續該監察御史張欽、題為節財用順人情、以利軍民事、運河不必修濬、陸路實為簡便等因、又經本部會官議、題節奉　聖旨、是、這修理等項事宜、著原差侍郎等官、一併勘處停當來說、備行巡撫都御史李瓚巡按直隸監察御史牛天麟、并戶部主事等官董琦等、看得前項河道。屢議屢修。而卒無成功者。陸路實為經久等因、節奉　聖旨是、這修理事宜、你每勘處停當、都依擬行、巳經欽遵會官、將前項陸路、欽差戶部侍郎楊潭、本部侍郎劉永、督理修砌完備外、查得嘉靖元年四月內、准戶部咨、開稱提督漕運都御史臧鳳、鎮遠侯顧仕隆、題京城大通橋至張家灣一帶河道、乃前元轉運通渠、永樂宣德年間、重加挑濬、粮運抵京、未幾貪利之徒沮滯、近年營建大木、悉由于此、若將此河原設五閘。少加修理。轉行漕運衙門。動支官錢打造剝船。共二百五十隻、每船用官軍四名共一千名。仍置口袋一萬條。輪番領裝。悉聽參將王佐、委撥官軍管領撐駕等因、已經戶部會同吏部尚書陸完等題准、轉行參將王佐、會同巡倉御史秦鉞本部管閘主事華湘、欽遵從宜處置間、隨該御史秦金?戊、亦題前事、要因八閘之舊址、起築五壩之新制、就於其傍、各置減水閘一座、於內打造剝船、盖造官房收貯粮米次第至大通橋、其朝陽関原有舊河一道已經築為城壕、應否疏通等因、題奉　聖旨、該部看了來說、抄出查覆間、又該巡按直隸監察御史向信題稱大通橋至通州一帶閘河、累議未修、今稱築壩盖房、不必置盖、每聞轉行漕運衙門打造剝船、五六十隻、恐緩不濟事、或暫令張家灣河西務一帶居民聽其造船覓利等因。本部已經議得陸路運至太倉不過四五十里、車運腳費雖多、一日可抵倉內、船運腳費極省、至大通橋下、亦當陸運、約四五里、必須車驘裝駝、方得批倉、所以近橋湏立廠盖房堆候車驘亦當預處、且因張家灣即入閘河、經閘三四、方抵通州、近該參將王佐、處置運船、俱由大河。直抵通州城下。或者又謂城北置創一閘、可省前項四閘、雖為捷徑、但河勢地形高下、須相度停當、方可舉行等因題奉　聖旨、已經通行勘議去後、近查得嘉靖五年三月內該都總督漕運都御史高?又璣摠兵官楊宏、各題修治道路以便運餉事、張家灣至京城朝陽関外、運道六十餘里、高下不平、先因雨水、車驘負載粮米俱遭陷溺、乞要戶工二部、計議早起人夫、差官設法填墊、或欲閘河設置、疏通船隻、水陸併行等因、又經議擬覆奉　聖旨是、戶工二部、便差能幹属官一員前去會同巡倉巡城等官、督率府州縣應管人員、相度修治、務在早完、以便粮運、閘運事告罷、又經通行委官行勘修理間緣夏秋時月、雨水連綿、道路泥濘車不得行、反為運道之阻、合無查照先年運官萬表所議、量撥軍夫、隨宜填墊、特目前一時之急等因、覆奉　聖旨巳經轉行提督漕運總兵楊宏量撥軍夫填墊外、今該前因通查案呈到部、臣等會同戶部尚書鄒文盛等、議得巡按直隸監察御史吳仲、題稱通州閘運、屢議而竟無成、及考諸志典、乞照先前節次題覆事例、一併議處、就著巡倉御史、會同該部管閘修倉主事、兼理閘運、量支修倉餘剩巡倉賍罰、并所省腳價、民財民力、一不妄費、如果可行、就將省下腳價、盖房造船、築堤展河、次第舉行一節、為照前項河道、屢經建議、俱未成功、今本官歷陳先代之故事、慮及間道之危機、省費轉輸、皆有所據、但河道形勢難度、財力所資浩繁、事體重大、相應勘處停當、方可舉行、合無候　命下之日、戶部選委属官一員、與本部管閘修倉主事、會同巡倉御史、親詣各閘踏勘形勢高下、計料所費工力、除各閘一應椿杉等項、應合增置船隻修房築堤、及河道淺窄處所挑濬、及將上源水勢向背、地里遠近、可以疏引水止?帚故道、及照大通橋抵倉、亦合另設陸運、作何處置、各項合用工料錢粮、所奏修倉餘剩、巡倉贓賍罰、及所省腳價有無彀用、務從長使經久可行、逐一會處停當、通將勘過河道高下、及所計工程畫圖造冊、回報、以憑會請裁奪、若或有碍、亦要明白開呈、勿致中止、虛費財力、其所議通粮、全輸京倉、以興無窮之利、以圖意外之虞、姑候修河畢日、另行會處等因、奉　聖旨、修濬河閘、委係轉漕便利至計、永樂年間、已有成筭、後乃因循不曾舉行、近年屢議修復、皆為附近貪利之徒所阻、亦因大臣不肯任事。小官徒事虛文。見今東南民力困竭漕運軍士疲敝、苟有寬宥之策。豈可因循不為。著戶工二部、各委堂上官一員、會同漕運總兵參將、并原經錦衣衛都指揮王佐、及今所奏這事御史吳仲等、親詣彼處地方稽查、先令議處事宜、踏勘地形高下、計筭所費工力、究竟修否、利害明白具奏定奪、大事可成。則勞費不足計。國計有補。則浮言不必沮若奸豪之人。恐妨已利。故為騰謗撓阻。聽緝事衙門訪拏究問。隨該各該覆題、節奉　聖旨、差王軏何詔去、各欽遵備劄到、臣等欽遵、隨會同漕運摠兵官楊宏參將張奎、錦衣衛都指揮王佐、御史吳仲、除永樂年間事體、卷案不存、無憑查攷外、稽查得先年節該諸臣、奏建閘河一事、俱該戶工二部查議題覆修築、或因工程浩大暫止。或欲候豐年。暫停。或為勢要罔利之徒所阻。以此俱各未見成功。臣等議照漕運粮儲國家大計。容受之多車不如船陰雨之行陸不如水舟車並進。腳價倍省。此閘河之所以不可廢也。自大通橋起。至通州白河止。閘壩規模具在。修築必可通行前代君臣。尚能興舉其事。舳艫直抵海子。今之閘運止于搬剝。而復屢行屢止者。固由勢要奸徒罔利所阻亦由地勢漸高流沙淤塞大通橋至白河僅四十里。其地形高下。相去六丈有餘。使其不計。多費錢粮大興工役。開深七丈。再加廣濶。水勢就下。通引白河則運粮大船。直達京城。而諸閘可以不用。固永久之利也。但工程重大切近都城、不敢輕議、為今之計、只因循照舊規挑濬河閘、臣等陛辭之日、自大通橋沿河逐閘踏勘形勢。大略此時閘門洞開。初冬水涸流波尚且不絕。若各閘皆閉水盈可待至通流閘坐于通州舊城之中。經二水門南浦土橋廣利三閘市井輻輳之地。兩岸居民闤闠。鱗集櫛比。搬運粮米。大為不便。看至本城西至白河之舊。有河通過城北一面中有舊廢土壩基地。西至不一里。至今堰水小壩。議湏挑濬河身因舊壩添築高濶多有樁木磚石甃砌平時習水行舟。水大聽其漫流而過。由此徑達普濟閘可省四閘兩関搬運之難閘壩相去窵遠。合添設閘官吏二員名、閘夫十名、分管普濟通流二閘看守新閘。以防盜決。仍會委戶部管粮、工部修倉管閘等官、分投各閘、并舊壩地方踏勘丈量、應該修濬築壩去處計工估費、行據各官呈報、會計得修理閘座、挑濬河身、築砌新壩、合用工料價銀一萬、自新壩起至慶豐閘。計搬五處。各用剝船六十隻。共船三百隻。每隻載米一百五十餘石。日運約有萬石。船隻造于漕運衙門。口袋出于包運經紀。人夫聽其雇覓篙??亶隨其本船。置造船隻。每隻該價銀三十五兩、三百隻共銀一萬五百兩、造完至日、交付船運經紀人等、每名管領一隻、時常看守、壞損修理、其原借官銀、仍行每年腳價銀兩內、扣除十兩還官、三四年間、可以二足每船每閘、議定船運撐挽腳銀一兩、壩五處共銀伍兩、自大通橋馬頭登岸、合用小車驢驘裝運、每船粮二百石、議定腳價六兩、每粮一石、常年陸運、原費腳價銀一錢、今止用五分五厘、可省四分五厘、通計二百四十萬石、京倉粮米、可省銀共。十萬八千兩、若使皆由閘運、切思恐粮多人少、船運稽遲、反致有悞、晴日路乾、聽車輛一面、照舊載運水路並進、則漕運官軍完粮之日、可得早回月餘、預兌下年粮米、陸運驘車、責令徑赴西倉閘運、小車驢驘。只令運至東倉、遠近均便、為照大通橋地方窄狹、人烟輳集、有妨起陸若于慶豐閘下登岸運粮、又省二閘搬運勞費、亦合聽從、立法非難、而難于守法、任人非難、而難于得人苟非其人、則法雖善、亦不久將廢矣、今後合無戶工二部、暫添選委郎中、或員外郎各一員、兵部推選曾經漕運歷練老成勤能指揮一員、查照先年事例用充參將、住劄通州、專管輕齎銀兩、修理閘河船運粮米、給散腳價、及管天津以北、催儹粮運、仍各會同巡倉御史、俱領敕行事、嚴督選委府衛州縣的當幹濟官員、雇募人夫、并通州等衛遮洋運粮軍餘一萬名、分為二限、作急修理築濬、務在堅完、粮運若到各官分投閘壩、坐守督運、禁革奸弊、閘運通行之日、奏請取回、量加擢用、每閘壩各造官廳三間、廠房二十間兩岸修築馬頭地方、泊船搬運剗平沿河牽路、便于行船、官廳即今起盖廠房、以漸續成、工料腳價、查借見在修倉餘銀二千兩、巡倉衙門賍罰銀一千兩、漕運衙門、今年改撥通州收粮扣除腳價銀四千五百餘兩、如有不足、另借太倉銀兩應用、待後省出腳價餘銀、逐一補還、閘板木料磚石、工部各廠取用、如或不敷、官銀買辦又訪得運粮入倉、多被門官歇家伴當光棍人等、掯留粮袋、索借前銀、乞敕廠衛、并西司房緝事衙門、拏送法司照依打攪倉塲事例。問擬枷號發遣充軍。庶漕運疏通。錢粮節省。如此則閘運一事。有利而無害。有得而無失。可為世守之法。而大造軍民之福矣。再照通州京輔之地。兩城夾固。三倉豐儲。居集萬家。守以五衛。亦當積蓄以安人心。不宜過慮搬運。自起驚疑。及查河海之水。出於西山玉泉。由海子繞流大內玉河。出沿城至大通橋。其間事理。或時之旱澇或流之巨細。啟閉通塞。又非外人所能與者。前項節財興利事情、卒賴　聖明御極、廟堂力主于上。百執事奔走于下、董事興工。何有不濟。臣等會同查議明白、今將修濬閘河畫圖貼說一本進呈御覽、伏乞　聖明定奪、敕下該部、再加詳議施行、

皇明經世文編卷之一百八十四終







