定王


元年，楚庄王始霸。楚本子爵，夷王之世，已僭称王。厉王暴虐，乃去王号。东迁之后，王室微弱，遂僭号称王。

周定王之时，楚庄王侣始霸，主诸侯的盟会。楚国初封，本只是子爵，至夷王之世，楚子熊渠吞并小国，僭称王号。其后厉王暴虐，熊渠恐被征伐，乃去王号。至平王东迁之后，王室微弱，楚子熊通无所忌惮，遂自立为武王。周家诸侯之僭王，自楚始也。又四传至庄王始霸，于是终春秋之世，无岁无楚之兵矣。





三年，楚伐陆浑之戎，观兵于周郊。王使王孙满劳之。楚子问鼎之大小轻重，欲逼周取其鼎。满对曰：“在德不在鼎。周德虽衰，天命未改，鼎之大小未可问也。”楚子羞惧而退。

陆浑，是地名，在今河南嵩县地方。鼎，是夏时所铸的九鼎，历代相传以为重器。

定王三年，楚伐陆浑之戎，遂到周家郊外，大陈其兵以示威强。定王因楚兵过周，使大夫王孙满迎而劳之。楚子问九鼎之大小轻重，意欲以兵威逼胁周家而取此鼎。王孙满对说：“主天下者，在于有德足以受天命，不系于鼎之有无。夏德衰而商德盛，故鼎始移于商。商德衰而周德盛，故鼎始移于周。如今周德虽已渐衰，但文、武、成、康遗泽犹存，天命尚未改移，鼎之大小未可遽问也。”王孙满此言，其拒楚之意至矣。于是楚子羞惧，退兵而去，不敢取鼎。

当此时，周家至弱，楚国至强，然王孙满一言，即足以折其不轨之心如此。使为周王者，能修德自强，则楚岂敢复为僭王之举哉！惜乎周之不能也。





