章甫　送刘道士之山阴阅藏书四首

破屋频来叩户，残尊俄惜离群。

挥翰他时说我，围棋暇日思君。

章甫

章甫　送刘道士之山阴阅藏书四首

世事云烟变灭，人生鱼鸟飞沈。

古锦空多妙句，朱弦谁是知音。

章甫

章甫　送刘道士之山阴阅藏书四首

拄杖横肩自如，醯鸡无瓮从渠。

著脚千岩万壑，专心琳札青书。

章甫

章甫　送刘道士之山阴阅藏书四首

羡子孤云野鹤，笑侬枯木寒灰。

呵手自题诗送，逢人早寄书来。

章甫

