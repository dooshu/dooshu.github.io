【登庐山诗二首】

悬装乱水区。薄旅（《类聚》作旅薄。《庐山记》同。）次山楹。千岩盛（《庐山记》作状。）阻（《类聚》作状□。）积。万壑势回萦。あだ高昔貌。纷乱（本集作纯。《诗纪》云。一作纯。）袭前名。洞涧（本集作间。）窥地脉。耸（《类聚》作□束。《庐山记》同。）树隐天经。松磴上迷密。云窦下纵横。阴冰实夏结。炎树信冬荣。嘈Γ晨□思。叫啸夜猿清。深崖伏化迹。穹岫□长灵。乘此乐山性。重以远游情。方跻羽人途。永与烟雾并。（○本集八。《诗纪》五十一。又《类聚》七、《庐山记》四并引楹、萦、名、经、横、荣六韵。）

访世失隐沦。从山异灵士。明发振云冠。升峤远栖趾。高岑（《类聚》作峰。）隔半天。长崖断千里。氛（本集作飞。）雾承星辰。潭壑洞江汜。崭绝类虎牙。Лヴ象熊耳。埋冰或百年。韬树必千祀。鸡鸣清（《类聚》作青。）涧中。犭爰啸白云里。瑶波逐穴开。霞石触峰起。回互非一形。参差悉（本集作反。）相似。倾听凤管宾。缅望钓龙子。松桂盈膝前。如何秽城市。（○本集八。《诗纪》五十一。又《类聚》七作登庐山望石门诗。引趾、里、□、起、似五韵。）

