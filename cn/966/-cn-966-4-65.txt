黄庚　闺情效香奁体

金鸭烟销一字香，满怀春恨强梳妆。

看花又怕东风恶，偷隔纱窗看海棠。

黄庚

黄庚　闺情效香奁体

泪浣香腮粉未乾，相思成病怯春寒。

此情欲向琵琶诉，整得琵琶又倦弹。

黄庚

黄庚　闺情效香奁体

黛眉愁裹敛双蛾，别久无书事奈何。

欲待怨他还又忆，怨时较少忆时多。

黄庚

黄庚　闺情效香奁体

懒向妆台对镜鸾，罗衣怯薄正春寒。

黄金络索珊瑚坠，独立春风看牡丹。

黄庚

