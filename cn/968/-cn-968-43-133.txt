林景熙　梦中作四首

珠亡忽震蛟龙睡，轩敝宁忘犬马情。

亲拾寒琼出幽草，四山风雨鬼神惊。

林景熙

林景熙　梦中作四首

一捧自筑珠丘土，双匣犹传竺国经。

独有春风知此意，年年杜宇泣冬青。

林景熙

林景熙　梦中作四首

昭陵玉匣走天涯，金粟堆前几吠鸦。

水到兰亭转鸣咽，不知真帖落谁家。

林景熙

林景熙　梦中作四首

珠凫玉雁又成埃，斑竹临江首重回。

犹忆年时寒食祭，天家一骑捧香来。

林景熙

