124　里俗譌字　巧言爲辯文子爲學　江式論文字謬錯


「巧言」爲「辯」，「文子」爲「學」，閻按：「見顔氏家訓。」宋景文云：「此後魏、北齊里俗譌字也。」

【集證】宋景文筆記考古篇：「後魏、北齊時，里俗作僞字最多，如巧言爲辯、文子爲學之比。隋有柳傳，又『』之訛，以『』易『巧』矣。予見佛書所言辯字多作，世人不復辨詰。」〇北史江式傳：「式表曰：『世易風移，文字改變，篆形謬錯，隸體失真。俗學鄙習，復加虚造，巧辯談士，以意爲疑。乃曰：追來爲歸，巧言爲辯，小兔爲，神蟲爲蠶，如斯甚衆，皆不合孔氏古書、史籀大篆、許氏説文、石經三字也。』」

【元圻案】「巧言爲辯」八字，閻、何並云見顔氏家訓，今本家訓無此二語。





