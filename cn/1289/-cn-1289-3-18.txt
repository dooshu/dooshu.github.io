腋胁下凡八穴第十八


渊腋，在腋下三寸宛宛中，举臂取之。刺入三分，不可灸，灸之不幸生肿蚀。马刀疡内溃者死，寒热生马疡可治。《气穴论》注云：足少阳脉气所发。

大包，在渊腋下三寸，脾之大络，布胸胁中，出九肋间及季胁端，别络诸阴者。刺入三分，灸三壮。

辄筋，在腋下三寸，复前行一寸著胁，足少阳脉气所发。刺入六分，灸三壮。

天池，一名天会，在乳后一寸《气府论》注云：二寸 ，腋下三寸，著胁直掖撅肋间，手心主、足少阳脉之会。刺入七分，灸三壮。《气府论》注云：刺入三分。





