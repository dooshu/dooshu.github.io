陈宗远　代寿某帅二首

当年禁履上星辰，便合登庸秉国钧。

盖海旌幢纡出镇，济川舟楫已知津。

但从渤澥清沂泗，肯把关河自越秦。

酝酿早成六月雨，一朝翻手洗炎尘。

陈宗远

陈宗远　代寿某帅二首

三年姬衮尚居东，官府清平冠六雄。

仙洞蟠桃红映日，山亭修竹绿梳风。

已将儒雅安时俗，更即人和验岁丰。

俭幕栖身无以颂，元龟游戏出莲业。

陈宗远

陈宗远　代寿某帅二首

勋业从来简帝聪，东溟还复奏肤公。

庭前修竹添新绿，洞里蟠桃依旧红。

野渡横舟人未老，大川作楫路将通。

愿观整顿乾坤手，不负当年射六蓬。

陈宗远

陈宗远　代寿某帅二首

笑谈樽俎有馀欢，不独民安吏亦安。

竞喜鲰生兼盛赐，那堪鹗表录微官。

投机已发千钧弩，速化仍资九转舟。

青眼相逢尤异处，他年翘馆旧门阑。

陈宗远

