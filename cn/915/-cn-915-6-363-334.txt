○与从弟孝徵书



省尔讥我以养鹄，乃戒以卫懿灭毙之祸，斯言惑矣，吾未之取。彼卫懿之好，民无役车之载，鹤有乘轩之饰，祸败之由，由乎失所。若乃开圃即于灵囿，沃地矩乎神沼，文鱼跃于白水，素鸟翔乎神州，岂非周文之德，大雅所哉？夫嘉肴旨酒，非不美也。夏禹盛以陶豆，殷纣著以玉杯，而此圣以兴，彼愚以灭，盖置之失所。如其无失，来难可施乎？（《艺文类聚》九十）



