○送郑五赴任新都序

人前京兆，右扶风，居上谷间，与寝园接。七月之什，荡无遗风；五陵之豪，杂居其地。故有黠吏恶少，犯命干纪，政宽则以奸病人，操急则以事中吏。郑子为邑也，弦歌之化，洋溢四封；雷霆之威，单赫百里。下车按捕，尽致法焉。绣衣下帷，风俗之治。苟以文墨抵罪，除名为人，削迹於野。杜陵解印，时卖故侯之瓜；鼓泽无官，讵有公田之黍。牵衣肘见，步雪履穿，获戾由中，是贫非病。属圣朝龙銮辂，登封告成之事毕；苍玉黄琮，郊天祀地之礼备。天下无事，海内安，尽登仁寿之域，犹下哀怜之诏。万方有罪，与之更新；百寮失职，使复其位。降邑宰为舆尉，从馆墨而解褐。龙星始见，马首欲西。绅先生，居多结友；诸曹列署，且有同时。时工部侍郎萧公，词翰之宗，德义之府。弱年筮仕，一命联官於奉常；几日左迁，六人同罪於外郡。ぷ金盛业，克传丞相文儒；万石高风，弥重故人宾客。赋诗宠别，赠言诫行，骑登栈道，馆於板屋。剑门中断，蜀国满於二川；铜梁下临，巴江入於万井。黄鹂欲语，夏木成阴，悲哉此时，相送千里。

