【介雅】

〖三曲。上寿酒。奏介雅。取诗君子万年。介尔景福也。三朝用之。〗

百福四象初。万寿三元始。拜献惟衮职。同心协卿士。北极永无穷。南山可足拟。

寿随百礼洽。庆与三朝升。惟皇集繁祉。景福互相仍。申锡永无遗。穰简必来应。

百味既含馨。六饮莫能尚。玉□信湛湛。金卮颇摇漾。敬举发天和。祥祉流嘉贶。（○隋书音乐志。《乐府诗集》十四。《诗纪》九十五。又《类聚》四十三作分雅。引第一曲。）

