王之道　对雪和子厚弟四首

冻云不成雨，巧作白玉霙。

寒光僭晓色，报我东窗明。

起来拨残火，暖酒手自倾。

多谢麴居士，於人殊有情。

王之道

王之道　对雪和子厚弟四首

青腰夜种玉，不见稠与稀。

将军欲何往，滹沱正流澌。

软火烧黄精，我尔宁苦饥。

行行复行行，舌在请勿疑。

王之道

王之道　对雪和子厚弟四首

前村不多地，坐觉阻且长。

梅花应已开，鼻观来清香。

天公爱衰朽，古木敲鸣珰。

僵仆巧耐寒，冰柱生承浆。

王之道

王之道　对雪和子厚弟四首

瑶林我家风，银色佛世界。

冷冷一川水，淙玉漱寒濑。

敲冰往得鱼，拨冻自挑菜。

山居果如此，冷暖在交态。

王之道

