苏轼　端午帖子词

采秀撷群芳，争储百药良。

太医初荐艾，庶草验蕃昌。

苏轼

苏轼　端午帖子词

微凉生殿阁，习习满皇都。

试问吾民愠，南风为解无。

苏轼

苏轼　端午帖子词

西槛新来玉宇风，侍臣茗碗得雍容。

庭槐似识天颜喜，舞破清阴作两龙。

苏轼

苏轼　端午帖子词

讲余交翟转回廊，始觉深宫夏日长。

扬子江心空百链，只将无逸监兴亡。

苏轼

苏轼　端午帖子词

一扇清风洒面寒，应缘飞白在冰纨。

坐知四海蒙膏泽，沐浴君王德似兰。

苏轼

