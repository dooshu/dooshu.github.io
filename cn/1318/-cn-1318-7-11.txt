妇　嫁　判



田野黄公名中，浙江遂昌人。嘉靖中任铅山县令。铅有民弃寡母与妇，出外数年不归，绝无音信。姑媳织度日，又值岁饥，债逼无以自存。妇讼于官求嫁。黄公批云：



游子久不归，生死无消息。堂上白头人，门闾凝望久。况有绿发妻，篷帏守孤寂。家贫亲友疏，谁与供衣食。妇人忆夫子，今也转弃掷。妇姑影相吊，对泣沾襟臆。今年天又荒，诸债相煎迫。俄思两细事，廉耻当此惜。奴婢愚妇人，此义总不识。有路可偷生，骈死竟何益，不如卖我妇，得钱延残魄。且了公私债，地下亦清白。持牒投县公，公心为之戚。夫逃去改嫁，此是大明律。据案书此执，去之从尔适。



遂依律许嫁。



