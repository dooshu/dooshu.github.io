张元干　次韵聪父见遗二首

十年迁客北归时，旁海相逢叹渺瀰。

枝上烟光忙蛱蝶，尊中风味夺酴醿。

老来诗思真枯井，别后心情似乱丝。

喜故将军殊矍铄，家山小筑未为迟。

张元干

张元干　次韵聪父见遗二首

鸡屿洋边桃李穠，岸沙遮海暮云重。

乘槎我自犯牛斗，掘狱谁何藏剑锋。

世路肯遵前覆辙，交游谁识后凋松。

此生但得长相见，一笑能轻禄万钟。

张元干

