【登台望秋月】

望秋月。秋月光如练。照曜三爵台。徘徊九华殿。九华玳瑁梁。华榱与璧（玉台作壁。）□。以兹雕丽色。持照明月光。凝华入黼帐。清辉悬洞房。先过飞燕户。却照（文苑作映。《诗纪》同。）班（《类聚》作斑。文苑同。）姬床。桂宫袅袅落桂枝。露（文苑作早。《诗纪》同。）寒凄凄凝白露。上林晚叶飒飒鸣。雁门早鸿离离度。湛（文苑作堪。）秀质兮似规。委清光兮如素。照愁轩之蓬影。（文苑作映。）映金阶之轻（《诗纪》云。一作微。）步。居人临此笑以歌。别客对之伤且慕。（《类聚》作旦暮。文苑同。）经衰（文苑误作轻襄。）圃。映寒丛。凝清夜。带秋风。随庭雪以偕素。与池荷而共红。临玉墀（《诗纪》作阶。注云。一作墀。）之皎皎。含霜霭之□□。（霜霭。一作雪霭。）□□天衢而徙（玉台作徒。文苑作从。）度。（玉台作步。）轹长汉而飞空。隐岩崖而（文苑作之。）半出。（《类聚》作隔。）隔（《类聚》作出。）帷幌而才通。散朱庭之奕奕。入青琐而玲珑。□阶悲寡鹄。（文苑、《诗纪》作鹤。）沙洲怨别鸿。文（玉台作昭。文苑同。）姬泣胡殿。昭（玉台作明。文苑同。）君思汉宫。余亦何为者。淹留此山东。（○玉台新咏九作望秋月。文苑英华百五十一作咏月篇。《诗纪》七十四。又《类聚》一引练、殿、梁、□、光、房、床、素、步、暮、丛、风、红、□、通、珑十六韵。）

