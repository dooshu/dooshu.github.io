◇肉刑议

盖礼乐所以导民，刑罚所以威之，是故君子忌礼，而小人畏刑。虽汤、武之隆，成、康之盛，不专用礼乐，亦陈肉刑之法，而「康哉」之歌兴，《清朝》之颂作。由此推之，肉刑之法，不当除也。经有墨，劓、荆、割之制，至于凿颠、抽胁、烹煮之刑，卫鞅所述为，非咎陶所造，以侯所述。据经按傅，肉刑不当除有五验，请言其理。荀卿论之备矣。太古质简，制事朴略，故耒耜未用于牛，而弧矢不加筋铁。智所暗也，不识事宜，以为圣人纯一之教，不如贤者支离之术，郑、卫可以易咸池，《激楚》可以陵《韶》《武》耶，斯不足复，难矣！（《艺文类聚》五十四）

