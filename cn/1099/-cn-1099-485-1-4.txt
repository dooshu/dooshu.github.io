○回奏遼事疏

題為遵旨具奏事崇禎四年六月二十八日准兵部咨為遼事漸難支持等事該臣題前事本月二十一日奉　聖旨丘禾嘉疏論遼事、自述料理多端知道了、本內四衛海嶼屯凌廣義等處進止機宜條奏雖多未有確議屢諭部臣邊臣從長商酌還著諮議畫一具奏據稱撤東江疏無人照管是何說還明白奏來該部知道欽此欽遵移咨到臣又于七月初六日准兵部咨、為微臣廵歷抵永等事該廵按直隸監察御史王道直題前事、本月二十八日奉　聖旨、巖疆與虜為隣狡謀叵測非繕修要害訓練雄趣哨探嚴明甲仗堅整何恃無恐據奏関外情形實備依然未飭、私情互致猜嫌、將年來任用諸臣申誡屢旨、漫無省愓、分憂共命之義何在、至屯凌修築勝筭、宜周、還著樞輔、及該撫速遵前旨確畫具奏、其餘亟應修舉事宜、該部酌議速覆、欽此欽遵、併咨到臣、該臣恭繹明綸一則曰屢諭部臣邊臣、從長商酌還、著諮議畫一具奏、再則曰還者樞輔、及該撫速遵前旨確畫具奏、仰見　皇上注意危疆、雖臣以庸愚招罪、猶不遽棄、臣即捐糜、從何補報、顧今日之事、議者不必任、任者不敢議、如臣撤東江一疏、不過畢臣之愚舊樞臣即參臣脫卸、中間果有一語為脫卸地、死有餘戮、臣固無有也、因心傷經撫不和、皆起于議論不合、臣何必以空談僨事、自是沿海為家、橫??立立局、臣皆唯唯雖然、臣所不能知、與力所不及到、迄于身將隱矣、猶往來於胸臆間亦以在遼而不策遼、與去遼而聽誤遼、皆負　皇上為罪滋甚、故有前疏姑就臣議一剖陳之、臣謂四衛不可幾倖者、今築右屯、非借為發軔鼓行而東者耶以島取金旅覷盖窺海。奴即腹背受敵。然而水陸懸殊。人自為政。勢難凑合水師果進遼未必能應遼或可渡水師未必如期興治雖除。島心未一。取與守政不易。故曰不可也。臣謂海嶼不可留兵者。自增鎮東江費巳無限。雖有存属國接難民之小利。然泥沙我膏血。草菅我性命。得失孰多。是宜全師歸遼使先收廣義。而後水陸交練。楊帆策馬。兼道並馳。仍不失為用海即恐一旦鮮折入于奴。姑留一枝塞鮮險要可耳。何又散處各島不得其用乎。城凌河一事亦丘??旡之所不欲為以接濟艱難也至于屯凌工成似乎可進顧右屯勢處南偏。去柳河尚百八十里地平衍能致虜不能大創增兵增馬六十萬之費。無所從得。城建而後。必有謂大勢既立。斷無容縮頸為踆踆者。斯時不進則曰觀望。進則登旅遠不可邀。海瀋杳乎難耶。虜或以輕騎出廣寧躡其後。進退何據。恐意中成畫又歸盡餅矣何以言廣義城郭。宜圖入踞。賊之襲張磐于金州也。以河東之地。皆已所有。不容鼾睡故襲之其棄廣寧也。力或不贍。又吝不忍割以予西賊故棄之設有道之者曰。爾且姑以處束不的猶外藩也。西虜入而我將奈何。夫八城猶蝸殼也。出松錦始另有天地。我從蝸殼中使人踞其外將乘人乎抑人乘我乎謂賊必不踞不墮。謂我可乘其分以為利。即踞之墮之可。臣愚未解也。臣窃窺東方大勢。必在廣寧。故妄意撤東江以為不煩措餉而得三萬見在之兵机事便可立就及既定登撫乃疏請還関寧舊額。以一切練兵選將聚草屯粮買馬繕器。一如馬隆取西凉。聽臣所為。勿多議以廢時日。勿虛喝以啟戎心。內外相成。事事為備。爾乃馳入廣義。踞其壁壘。虜覺來攻。漢幟已立矣。以三月聚粮守之。擊其惰歸。積漸而往。可得志也。凡兵能制人者首地利。地利得則進有依。退有據。不然雖背嵬萬騎。遽能橫行匈奴中乎。若屯凌修築。開壕塹。立寨柵。自是眼前急務。樞輔言眾議未一。祖大壽力以身任。遂覺三軍俱有猛氣。其權變審也。臣去位之人、深慚出位兩蒙聖問、閣筆再四不敢不以所見上聞、伏惟　皇上矜其無知、免其罪戾、臣愚幸甚

皇明經世文編卷四百八十五終







