◇与八座丞郎疏

同伍犯法，无士人不罪之科，然每至诘谪，辄有请诉。若垂恩宥，则法废不可行，依事纠责，则物以为苦怨。宜更为其制，使得优苦之衷也。又主守守偷五匹，常偷四十匹并加大辟，议者咸以为重，宜进主偷十匹，常偷五十匹，死，四十匹降以补兵。既得小宽民命，亦足以有惩也。想各言所怀。（《宋书·王弘传》，弘为卫将军，与八座丞郎《疏》。案，此疏乃是与同官书札也。《通典》一百六十四以为上书，一百七十以为上疏，皆误。）

