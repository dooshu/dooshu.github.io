杨万里　看刘寺芙蓉

初约山寺游，端为怪奇石。

那知云水乡，化作锦绣国。

入门迳深深，过眼秋寂寂。

隔竹小亭明，禂红漏疏碧。

山僧引幽践，绝巘恣佳陟。

三步绮为障，十步霞作壁。

烂如屏四围，搭以帔五色。

满山尽芙蓉，山僧所手植。

秋英例舑淡，此花独腴泽。

却忆补外时，朝士作祖席。

是间万株梅，冷射千崖白。

旧游不可寻，雪枝半榛棘。

杨万里

