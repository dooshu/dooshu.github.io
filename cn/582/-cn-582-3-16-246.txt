二四六


先生曰：“凡朋友问难，纵有浅近粗疏，或露才扬己，皆是病发。当因其病而药之可也，不可便怀鄙薄之心，非君子‘与人为善’［一］之心矣。”



* * *



【注释】

［一］“与人为善”，语出《孟子·公孙丑上》：“孟子曰：‘子路，人告之以有过则喜。禹闻善言则拜。大舜有大焉，善与人同。舍己从人，乐取于人以为善。自耕、稼、陶、渔以至为帝，无非取于人者。取诸人以为善，是与人为善者也。故君子莫大乎与人为善。’”

【翻译】

阳明先生说：“凡是朋友来质疑问难，纵然有人见识浅近粗疏，或者有人想要露才扬己，这都是毛病发作。当据其病症而下药治疗即可，不能因此便怀有鄙薄之心。怀有鄙薄之心，就不是君子‘与人为善’之心了。”





