○请加置留镇兵二千人状

右。留镇将士，虽有三千八百馀人，偃师、阳翟、登封、告成等分镇并军将口亻兼诸色所由外，在都城日敕二千人，城门街铺守当悉在其内。阳翟当蔡州要路，镇兵不满三百人，都城人数已少，更分减不得。自舞阳劫杀已来，臣夙夜忧切，阳翟只隔襄城，便与郾城接界，寇盗侵轶，事资堤防。伏请量加置前件人数，分在都城及阳翟镇雨处防备，所冀完守，遏其窥觎。倘非事理迫切，岂敢轻渎圣听？谨录奏闻，伏听敕旨。

