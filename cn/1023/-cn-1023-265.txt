戴复古　江上

扁舟泊江渚，喜近酒家门。

出网鱼虾活，投林鸟雀喧。

无桥通竹处，有路到桃源。

一见南塘字，凄然忆故园。

戴复古

戴复古　江上

山束江流急，云兼雾气深。

轻鸥闲态度，孤雁苦声音。

客路行无极，风光古又今。

梅花出篱落，幽事颇关心。

戴复古

戴复古　江上

江上维舟稳，人间行路难。

数朝花雨细，一夜社风寒。

燕语能留客，蛙鸣岂为官。

苦吟成底事，赢得瘦团栾。

戴复古

