孰不愿富


美国大富豪陆克弗来氏，人称煤油大王。尝屡号于人曰：“能有为我易一新喉管，换一新胃囊者，愿分与家资美金百万元。”卒无敢应者。此二处为饮食入口消化必要之部，关系极重。而陆氏此二部甚疲弱，故进食呆滞，身躯亦因之不能健爽。惜今世医家虽有剖腹解肢之技，尚无易脏换腑之技。不然，孰有不愿致富者哉？

趼人氏曰：使《聊斋》之陆判在，必能享此百万之富也。





