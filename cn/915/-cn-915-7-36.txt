◎徐羡之

羡之字宗文，小字干木，东海郯人。晋太元中为王邪少傅主簿，後为刘牢之镇北功曹。元兴初为桓抚军中兵参军。武帝举义，版为镇军参军、尚书库部郎、领军司马，补琅邪王大司马参军、司徒左西属徐州别驾从事史、太尉谘议参军，除鹰扬将军琅邪内史，转太尉左司马寻为吏部尚书、建威将军、丹阳尹，转尚书仆射。宋受禅，进号镇军将军，加散骑常侍，封南昌县公，迁尚书令扬州刺史，进司空，录尚书事。少帝即位，与傅亮、谢晦等总朝政，寻行废立。文帝即位，进司徒，改封南平郡公，元嘉三年伏诛。

