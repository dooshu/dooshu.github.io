名句索引


一画


一千五百年间事，只有滩声似旧时。

一川晚照人闲立，满袖杨花听杜鹃。

一日虚声满天下，十年从事得途穷。

一水护田将绿绕，两山排闼送青来。

一心中国梦，万古《下泉》诗。

一叫一春残，声声万古冤。

一百八盘携手上，至今犹梦绕羊肠。

一年好景君须记，最是橙黄橘绿时。

一朵忽先变，百花皆后香。

一江秋色无人管，柔橹风前语夜深。

一声横玉静穿云，响振疏林叶空委。

一径入松雪，数峰生暮寒。

一夜西窗雨不闻。

一帘晚日看收尽，杨柳微风百媚生。

一凉恩到骨，四壁事多违。

一觞犹有味，万事已无机。

一路稻花谁是主？红蜻蛉伴绿螳螂。

一溪流水一溪月，八面疏棂八面风。





二画


〔一〕

二十男儿面似冰，出门嘘气玉蜺横。

十日春寒不出门，不知江柳已摇村。

七千里外二毛人，十八滩头一叶身。

〔丿〕

人未放归江北路，天教看尽浙西山。

人世多违壮士悲，干戈未定书生老。

人生自古谁无死，留取丹心照汗青！

人生识字忧患始，姓名粗记可以休。

人生到处知何似？应似飞鸿踏雪泥。泥上偶然留指爪，鸿飞那复计东西？

人生难得秋前雨，乞我虚堂自在眠。

人似秋鸿来有信，事如春梦了无痕。

人行图画里，鸟度醉吟中。

人行秋色里，雁落客愁边。

人言九事八为律，傥有江船吾欲东。

人言落日是天涯，望极天涯不见家。

人间风日不到处，天上玉堂森宝书。

人间那得楼千尺，望得峨眉山见时。

儿女不知来避地，强言风物胜江南。

几日铜瓶无可浸，赚他饥蝶入窗来。

几年鱼鸟真相得，从此江山是故人。

九万里中鲲自化，一千年外鹤仍归。

九日清尊欺白发，十年为客负黄花。

九死南荒吾不恨，兹游奇绝冠平生！

九轨徐行怒涛上，千艘横系大江心。

〔乛〕

了知不是梦，忽忽心未稳。





三画


〔一〕

三十六陂春水，白头想见江南。

三万里河东入海，五千仞岳上摩天。

三边形势全凭蜀，四路封疆半是山。

三过门间老病死，一弹指顷去来今。

三峡江声流笔底，六朝帆影落樽前。

寸指不沾泥，鳞鳞居大厦。

大舶驾风来岛外，孤云衔日落吟边。

丈夫生有四方志，东欲入海西入秦。安能龌龊守一隅，白头章句浙与闽？

与燕作泥蜂酿蜜，才吹小雨又须晴。

万里江山来醉眼，九秋天地入吟魂。

万里波心谁折得？夕阳影里碎残红。

万卷藏书宜子弟，十年种木长风烟。

万紫千红总是春。

万壑有声含晚籁，数峰无语立斜阳。

〔丨〕

小荷才露尖尖角，早有蜻蜓立上头。

小楼一夜听春雨，深巷明朝卖杏花。

小黠大痴螳捕蝉，有余不足夔怜蚿。

山山明月露，何处认梅花？

山川相迎复相送，转头变灭都如梦。

山平水远苍茫外，地辟天开指顾中。

山外青山楼外楼，西湖歌舞几时休！

山色蒙蒙横画轴，白鸥飞处带诗来。

山好更宜余积雪，水生看欲倒垂杨。

山林黄尘三百尺，不用归来说消息。

山河千古在，城郭一时非。

山河破碎风飘絮，身世浮沉雨打萍。

山重水复疑无路，柳暗花明又一村。

山泉吾所爱，声到夜台无？

山静似太古，日长如小年。

〔丿〕

千里稻花应秀色，五更桐叶最佳音。

夕阳一片寒鸦外，目断东南四百州。

夕阳牛背无人卧，带得寒鸦两两归。

夕阳暝色来千里，人语鸡声共一丘。

〔丶〕

门外不知春雪霁，半峰残月一溪冰。

〔乛〕

已恨碧山相阻隔，碧山还被暮云遮。

子美集开诗世界，伯阳书见道根源。

马蹄残雪六千里，山嘴有梅三四花。

乡村四月闲人少，才了蚕桑又插田。





四画


〔一〕

丰年处处人家好，随意飘然得往还。

王师北定中原日，家祭无忘告乃翁。

开遍杏花人不到，满庭春雨绿如烟。

天上但闻星主酒，人间宁有地埋忧？

天上欃枪端可落，草间狐兔不须惊。

天风吹笑语，响落千岩静。

天末海门横北固，烟中沙岸似西兴。

天生大材竟何用？只与千古拜图像！

天外黑风吹海立，浙东飞雨过江来。

天地不能笼大句，鬼神无处避幽吟。

天地有正气，杂然赋流形。下则为河岳，上则为日星。

天地何心穷壮士？江湖自古著羁臣。

天地涵容百川入，晨昏浮动两潮来。

天地寂寥山雨歇，几生修得到梅花？

天池水落层层见，玉女窗明处处通。

天远楼台横北固，夜深灯火见扬州。

天忽作晴山卷幔，云犹含态石披衣。

天放旧光还日月，地将浓秀与山川。

天阔鸟行疑没草，地卑江势欲沉山。

天寒日短工役急，白棒诃责如风雨。

天寒有日云犹冻，江阔无风浪自生。

天翻地覆伤春色，齿豁头童祝圣时。

无风杨柳漫天絮，不雨棠梨满地花。

无计驱愁得，还推到酒边。

无可奈何花落去，似曾相识燕归来。

无肉令人瘦，无竹令人俗。人瘦尚可肥，俗士不可医。

无穷江水与天接，不断海风吹月来。

无数青山隔沧海，与谁同往却同归？

云日明松雪，溪山进晚风。

云乱水光浮紫翠，天含山气入青红。

云容山意商量雪，柳眼桃腮领略春。

云散烟收渺渺秋，蛩声四壁起新愁。

云路惭高鸟，渊潜羡巨鱼。

五年天地无穷事，万里江湖见在身。

五更千里梦，残月一城鸡。

五亩渐成终老计，九重新扫旧巢痕。

五岭莫愁千嶂外，九华今在一壶中。

不因兴尽回船去，那得山阴一段奇？

不论天有眼，但管地无皮。

不拟伊优陪殿下，相随《于》过楼前。

不识庐山真面目，只缘身在此山中。

不知今夕梦，到蜀到钱塘？

不知织女萤窗下，几度抛梭织得成。

不能手提天下往，何忍身去游其间。

不惜卷帘通一顾，怕君着眼未分明。

不堪与君成一醉，聊复偿君草鞋费。

不管烟波与风雨，载将离恨过江南。

太山秋毫两无穷，巨细本出相形中。

车尘不到张罗地，宿鸟声中自掩门。

〔丨〕

日长睡起无情思，闲看儿童捉柳花。

日落汀洲一望时，柔情不断如春水。

日暮北风吹雨去，数峰清瘦出云来。

日暮北来惟有雁，地寒西去更无州。

日暮拥阶黄叶深。

水于天下实至险，山亦起伏为波涛。

水光潋滟晴方好，山色空蒙雨亦奇。

水枕能令山俯仰，风船解与月徘徊。

水到兰亭转呜咽，不知真帖落谁家？

水隔淡烟修竹寺，路经疏雨落花村。

见尽人间妇，无如美且贤。

〔丿〕

长为风流恼人病，不如天性总无情。

长江绕郭知鱼美，好竹连山觉笋香。

长枪大剑笑安用，白发苍颜空自怜。

长洪斗落生跳波，轻舟南下如投梭。

长桥寂寞春寒夜，只有诗人一舸归。

长铗归来夜帐空，衡阳回雁耳偏聪。

长淮忽迷天远近，青山久与船低昂。

从今别却江南路，化作啼鹃带血归。

从此西湖休插柳，剩栽桑树养吴蚕。

从此蜀川平似掌，更无高处望东吴。

从教变白能为黑，桃李依然是仆奴。

今日有谁怜瘦骨？夕阳沙岸影如山。

今古骚人乃如许，暮潮声卷入苍茫。

分明旧泊江南岸，舟尾春风飐客灯。

月在楚天碧，春来湘水深。

风光不要人传语，一任花前尽醉归。

风定小轩无落叶，青虫相对吐秋丝。

风急忽惊乌鹊起，空阶簌簌堕松花。

风急啼乌未了，雨来战蚁方酣。

风翻蛛网开三面，雷动蜂窠趁两衙。

凤凰身宇宙，麋鹿性山林。

〔丶〕

忆得少年多乐事，夜深灯火上樊楼。

心似蛛丝游碧落，身如蜩甲化枯枝。

心犹未死杯中物，春不能朱镜里颜。

心随汝水春波动，兴与并门夜月高。

〔乛〕

丑怪惊人能妩媚，断魂只有晓寒知。

双燕引雏花下教，一鸠唤妇树梢鸣。

书当快意读易尽，客有可人期不来。

幻出生绡三万幅，游人浑在画图中。





五画


〔一〕

玉室金堂余汉士，桃花流水失秦人。

玉堂卧对郭熙画，发兴已在青林间。

玉颜自古为身累，肉食何人与国谋？

玉颜流落死天涯，琵琶却传来汉家。

未生白发犹堪酒，垂上青云却佐州！

未用较得失，那能记宫商？

未必柳条能蘸水，水中柳影引他长。

未必薄云能作雨，从来秋日自多阴。

未到江南先一笑，岳阳楼上对君山。

巧作斜行字，催归去国人。

正入万山圈子里，一山放出一山拦。

正字不知温饱未，西风吹泪古藤州。

功高人共嫉，事定我当烹。

功高成怨府，权盛是危机。

去年今日关山路，细雨梅花正断魂。

世上岂无千里马？人中难得九方皋！

世上但知王蠋义，人间唯有伯夷清。

世间无最苦，精爽此销磨。

世事非难料，吾生本自浮。

世态已更千变尽，心源不受一尘侵。

世情儿女无高韵，只看重阳一日花。

古人冷淡今人笑，池水年年到旧痕。

古来妾薄命，事主不尽年。

可使食无肉，不可使居无竹。

可怜日晏忍饥面，强作春深求友声。

可惜小舟横两桨，无人催送莫愁来。

可惜不当湖水面，银山堆里看青山。

平生一点不平气，化作祝融峰上云。

平生最识江湖味，听得秋声忆故乡。

平沙千里经春雪，广陌三条尽日风。

平明忽见溪流急，知是他山落雨来。

平明登前途，万里不回首。

东风知我欲山行，吹断檐间积雨声。

东风忽起垂杨舞，更作荷心万点声。

东风便试新刀尺，万叶千花一手裁。

东风谬掌花权柄，却忌孤高不主张。

东风露消息，万物有精神。

〔丨〕

北人环立阑干曲，手指红梅作杏花。

归心千古终难白，啼血万山都是红。

归来笑拈梅花嗅，春在枝头已十分。

叶落风不起，山空花自红。

只欠翠纱红映肉，两年寒食负先生。

只有书生拙，穷年垦纸田。

只应两处秋宵梦，万一关头得暂逢。



只知镜里春难驻，谁道人间夜更长！

只看云断成飞雨，不道云从底处来。

只恐夜深花睡去，故烧高烛照红妆。

只恐春风有机事，夜来开破几丸书。

〔丿〕

生当作人杰，死亦为鬼雄。

生拟入山随李广，死当穿冢近要离。

乍暖柳条无气力，淡晴花影不分明。

丘原无起日，江汉有东流。

付与儿孙知伏腊，听教鱼鸟逐飞沉。

白云自占东西岭，明月谁分上下池。

白鸟忽点破，残阳还照开。

白发无情侵老境，青灯有味似儿时。

白发齐生如有种，青山好去坐无钱。

白沟旧在鸿沟外，易水今移淮水前。

白战不许持寸铁。

白菡萏香初过雨，红蜻蜓弱不禁风。

乐意相关禽对语，生香不断树交花。

处处园林皆有主，欲寻何地看春归？

鸟飞云水里，人语橹声中。

鸟飞不尽暮天碧，渔歌忽断芦花风。

鸟不住啼天更静，花多晚发地应偏。

〔丶〕

主恩不与妍华尽，何限人间失意人！

主家十二楼，一身当三千。

半生忧患里，一梦有无中。

半记不记梦觉后，似愁无愁情倦时。

半湿半晴梅雨道，乍寒乍暖麦秋天。

汉恩自浅胡自深，人生乐在相知心。

〔乛〕

发短愁催白，颜衰酒借红。





六画


〔一〕

老子犹堪绝大漠，诸君何至泣新亭。

老牛粗了耕耘债，啮草坡头卧夕阳。

老来岁月能多少，看得栽花结子成？

地皆宜避暑，人自要趋炎。

耳目所及尚如此，万里安能制夷狄？

臣结舂陵二三策，臣甫杜鹃再拜诗。安知忠臣痛至骨，世上但赏琼琚词。

吏进饱谙箝纸尾，客来苦劝摸床棱。

西窗一雨无人见，展尽芭蕉数尺心。

百川无敌大江流，不与人间洗旧仇。

百尺阑干横海立，一生襟抱与山开。

百舌黄鹂方用事，汝音虽好复谁听？

百辟动容观奏牍，几人回首愧朝班？

有此一楼足，悠然万虑忘。

有约不来过夜半，闲敲棋子落灯花。

有恨岂因燕凤去，无言宁为患侯亡？

有情芍药含春泪，无力蔷薇卧晓枝。

死不从公死，生如无此生。

死去元知万事空，但悲不见九州同。

至今思项羽，不肯过江东。

〔丨〕

此地暂胡马，终身只宋民。

此身行作稽山土，犹吊遗踪一泫然！

此身合是诗人未？细雨骑驴入剑门。

当此不知谁客主，道人忘我我忘言。

当时亦笑张丽华，不知门外韩擒虎。

当其下手风雨快，笔所未到气已吞。

早知不入时人眼，多买燕脂画牡丹。

曲终过尽松陵路，回首烟波十四桥。

岂惟见惯沙鸥熟？已觉来多钓石温。

〔丿〕

年年拈起防江字，地下诸贤会笑人。

年年送客横塘路，细雨垂杨系画船。

朱门沉沉按歌舞，厩马肥死弓断弦。

朱楼四面钩疏箔，卧看千山急雨来。

竹根蟋蟀太多事，唤得秋来篱落间。

竹深树密虫鸣处，时有微凉不是风。

伤心桥下春波绿，曾是惊鸿照影来。

自作新词韵最娇，小红低唱我吹箫。

自言不作《封禅书》，更肯悲吟《白头曲》!

自言正直动山鬼，岂知造物哀龙钟。

自怜衰钝辜真赏，犹窃虚名海内闻。

自经沟渎非吾事，臣死封疆是此时。

向来枉费推移力，此日中流自在行。

似青如白天浓淡，欲堕还飞絮往来。

后死翻为累，偷生未有期。

行人半出稻花上，宿鹭孤明菱叶中。

行人怅望苏台柳，曾与吴王扫落花。

舟中贾客莫漫狂，小姑前年嫁彭郎。

会看金鼓从天下，却用关中作本根。

多事鬓毛随节换，尽情灯火向人明。

争信春风红袖女，绿杨庭院正秋千。

〔丶〕

壮心未与年俱老，死去犹能作鬼雄。

问渠那得清如许？为有源头活水来。

关河自古无穷事，谁料如今袖手看。

江山如此不归山，江神见怪警我顽。

江山重复争供眼，风雨纵横乱入楼。

江山重叠故人稀。

江月转空为白昼，岭云分暝与黄昏。

江北秋阴一半开，晚云含雨却低徊。

江头千树春欲闇，竹外一枝斜更好。

江南旧日经行地，尽在于今醉梦中。

江流不肯放人行，淮山只管留人宿。

江湖尊前深，日月梦中疾。

安得夫差水犀手，三千强弩射潮低。

〔乛〕

好山万皱无人见，都被斜阳拈出来。

好水好山看不足，马蹄催趁月明归。

好作新诗寄桑苎，垂虹秋色满东南。

好是满江涵返照，水仙齐著淡红衫。

好峰随处改，幽径独行迷。

戏招西塞山前月，来听东林寺里钟。

观书老眼明如镜，论事惊人胆满躯。

红颜胜人多薄命，莫怨春风当自嗟。





七画


〔一〕

形胜三分国，波流万世功。

远戍十年临的博，壮图万里战皋兰。

投荒万死鬓毛斑，生出瞿塘滟滪关。

却是归鸿不能语，一年一度到江南。

却是松梢霜水落，雨声那得此声清？

芰荷声里孤舟雨，卧入江南第一州。

花如解语迎人笑，草不知名随意生。

苍天苍天叫不闻，应羡道旁饥冻死！

杖藜切莫匆匆去，有伴行春不要忙。

杏花飞帘散余春，明月入户寻幽人。

更无柳絮因风起，惟有葵花向日倾。

更无短计销长日，且绕栏干一百回。

更教仙骥旁边立，尽是人间第一流。

吾道非耶来旷野，江涛如此去何之？

豆花似解通邻好，引蔓殷勤远过墙。

豆畦种罢无人守，缚得黄茅更似人。

来何容易去何迟，半在心头半在眉。

连朝策马冲云去，尽是亭中望处山。

〔丨〕

时方随日化，身已要人扶。

吴中近事君知否？团扇家家画放翁。

吴侬生长湖山曲，呼吸湖光饮山绿。

里胥休借问，不信有官权。

园翁莫把秋荷折，留与游鱼盖夕阳。

困卧北窗呼不起，风吹松竹雨凄凄。

吟余小立阑干外，遥见樵渔一路归。

吟得诗成无笔写，蘸他春水画船头。

吹尽柳花人不见，春旗催日下城头。

呜呼，楚虽三户能亡秦，岂有堂堂中国空无人！

〔丿〕

我比杨花更飘荡，杨花只是一春忙。

我自只如常日醉，满川风月替人愁。

我亦且如常日醉，莫教弦管作离声。

我身不暖暖他人，终日茅檐愁冻死！

我诗如曹郐，浅陋不成邦。公如大国楚，吞五湖三江。

我家江水初发源，宦游直送江入海。

我腹不饱饱他人，终日茅檐愁饿死！

我愿天公怜赤子，莫生尤物为疮痏。

利市襕衫抛白纻，风流名纸写红笺。

私书归梦杳难分。

何人一纸防秋疏？却与山窗障北风。

何方可化身千亿？一树梅前一放翁。

何处飞来双燕子？一时衔在画梁西。

何必桑干方是远，中流以北即天涯。

何事春风容不得？和莺吹折数枝花。

但作奇寒侵客梦，若为一震静胡烟！

但知斩马凭孤剑，岂为摧车避太行！

但恨平生意，轻了少陵诗。

但恐苏耽鹤，归时或姓丁。

但得众生皆得饱，不辞羸病卧残阳。

但得暑光如寇退，不辞老境似潮来。

低徊顾影无颜色，尚得君王不自持。

身世从违里，功言取次休。

身在乱蛙声里睡，身从化蝶梦中归。

身经两世太平日，眼见四朝全盛时。

身健何妨远？情亲未肯疏。

身游万死一生地，路入千峰百嶂中。

近人白鹭麾方去，隔岸青山唤不应。

近人积水无鸥鹭，惟见归牛浮鼻过。

坐对真成被花恼，出门一笑大江横。

坐感岁时歌慷慨，起看天地色凄凉。

狂脱酒家春醉后，乱堆渔舍晚晴时。

〔丶〕

应会逐臣西望意，故教溪水只西流。

冷于陂水淡于秋，远陌初穷到渡头。

忘却问君船住处，夜来清梦绕西城。

闲上山来看野水，忽于水底见青山。

沙平风软望不到，孤山久与船低昂。

穷者梦富贵，达者梦神仙。梦中亦役役，人生良鲜欢。

灾疾资千悟，冤亲并一空。

良人犹恐催耕早，自扯蓬窗看晓星。

初如食橄榄，真味久愈在。

〔乛〕

君不见七十二子从夫子，儒雅强半鲁国士。

君看赤壁终陈迹，生子何须似仲谋！

君看陌上春，令人笑拍手。

妙质不为平世得，微言惟有故人知。

忍泪失声询使者：几时真有六军来？

鸡飞过篱犬吠窦，知有行商来买茶。

纵被春风吹作雪，绝胜南陌碾成尘。





八画


〔一〕

青山在屋上，流水在屋下。中有五亩园，花竹秀而野。

青山缭绕疑无路，忽见千帆隐映来。

青枝满地花狼藉，知是儿孙斗草来。

青春白日无公事，紫燕黄鹂俱好音。

青溪天水相澄映，便是临春阁上魂。

青墩溪畔龙钟客，独立东风看牡丹。

抱儿更送田头饭，画鬓浓调灶额烟；

拄杖前头双雉起，浮图绝顶一雕盘。

苦竹绕莲塘，自悦鱼鸟性。

昔如埋剑常思出，今作闲云不计程。

若无天下议，美恶尽成空。

若为借与春风看，无限珠玑咳唾中。

若使人人祷辄遂，造物应须日千变。

若使牡丹开得早，有谁风雪看梅花？

茂陵他日求遗稿，犹喜曾无封禅书。

英雄事往人何在？寂寞台空草自生。

林间有客无人识，欸乃声中万古心。

林亭感旧空回首，泉路凭谁说断肠？

林疏放得遥山出，又被云遮一半无。

枥马羸难出，邻鸡冻不歌。

杳杳天低鹘没处，青山一发是中原。

画桥依约垂杨外，映带残霞一抹红。

卧听疲马啮残刍。

卧看满天云不动，不知云与我俱东。

事去千年速，愁来一死迟。

雨过潮平江海碧，电光时掣紫金蛇。

雨后双禽来占竹，秋深一蝶下寻花。

雨意欲成还未成，归云却作伴人行。

〔丨〕

明时颇牧居深禁，若见关山也自愁。

岸傍杨柳都相识，眼底云山苦见留。

岭上晴云披絮帽，树头初日挂铜钲。

〔丿〕

知有儿童挑促织，夜深篱落一灯明。

知时如有信，决起亦相亲。

垂天雌霓云端下，快意雄风海上来。

侍臣已写归降表，臣妾佥名谢道清。

侧出岸沙枫半死，系船应有去年痕。

侧足三分垂坏磴，举头一握到孤云。

依山筑阁见平川，夜阑箕斗插屋椽，

依然坏郭中牟县，千尺浮屠管送迎。

舍后芳畦犹绿秀，邻家鞭笋过墙来。

金风玉露玻璃月，并作诗人富贵秋。

金鸡叫罢无人见，月满空山水满潭。

忽然觉得今宵月，元不粘天独自行。

饱吃惠州饭，细和渊明诗。

〔丶〕

京兆知名不敢捕，倚天长剑著崆峒。

夜月池台王傅宅，春风杨柳太师桥。

夜栖高冢占星象，昼上巢车望虏尘。

夜凉吹笛千山月，路暗迷人百种花。

夜阑卧听风吹雨，铁马冰河入梦来。

浅深山色高低树，一片江南水墨图。

河分冈势断，春入烧痕青。

定中久已安心竟，饱外何须食肉飞？

试从意外看风味，方信留侯似妇人。

试数交游看，方惊笑语稀。

诗书发冢功名薄，麋鹿同群岁月长。

诗穷莫写愁如海，酒薄难将梦到家。

〔乛〕

孤臣霜发三千丈，每岁烟花一万重。

孤灯无焰穴鼠出，枯叶有声邻犬行。

始悟真源行不到，倚筇随处弄潺湲。

细雨足时茶户喜，乱山深处长官清。

细雨春芜上林苑，颓垣夜月洛阳宫。

细草穿沙雪半销，吴宫烟冷水迢迢。

细草摇头忽报侬，披襟拦得一西风。

细随绿水侵离馆，远带斜阳过别洲。

细数落花因坐久，缓寻芳草得归迟。

经行东坡眠食地，拂拭宝墨生楚怆！





九画


〔一〕

春风又绿江南岸，明月何时照我还？

春风自是人间客，主张繁华得几时？

春风取花去，酬我以清阴。

春风春雨花经眼，江北江南水拍天。

春风骋巧如剪刀，先裁杨柳后杏桃。

春风疑不到天涯，二月山城未见花。

春色恼人眠不得，月移花影上栏干。

春色满园关不住，一枝红杏出墙来。

春江水暖鸭先知。

春雨断桥人不度，小舟撑出柳阴来。

春洲生荻芽，春岸飞杨花。河豚当是时，贵不数鱼虾。

持归空惭辽东豕，努力明年趁头市。

持家但有四立壁，治病不蕲三折肱。

城中岂识农耕好？却恨悭晴放纸鸢。

挥毫不似人间世，长乐钟声梦觉时。

草草杯盘供笑语，昏昏灯火话平生。

茫然不悟身何处，水色天光共蔚蓝。

故人相见自青眼，新贵即今多黑头。

南八男儿终不屈，皇天上帝眼分明。

南人堕泪北人笑，臣甫低头拜杜鹃。

相知四海孰青眼，高卧一庵今白头。

相逢未暇论奇字，先向水边看白云。

树阴满地日当午，梦觉流莺时一声。

要看银山拍天浪，开窗放入大江来。

〔丨〕

点检梁间新岁月，招呼台上旧溪山。

是处青山可埋骨，他年夜雨独伤神。

〔丿〕

钟唤梦回空怅望，人传书至竟沈浮。

钩帘百顷风烟上，卧看青云载雨过。

看尽江湖千万峰，不嫌云梦芥吾胸。

看花应不如看叶，绿影扶疏意味长。

秋色入林红黯淡，日光穿竹翠玲珑。

重华一去宁复得，天下纷纷经几秦？

重帘不卷留香久，古砚微凹聚墨多。

重楼杰观屹相望，表里山河自一方。

食贫自以官为业，闻说西斋意凛然。

胜地几经兴废事，夕阳偏照古今愁。

胜似名园空锁闭，主人至老不归来。

独有丹心皎，长依海日悬。

独有孤臣挥血泪，更无奇杰叫天阊。

独有春风知此意，年年杜宇泣冬青。

急雪脊令相并影，惊风鸿雁不成行。

〔丶〕

将飞更作回风舞，已落犹成半面妆。

音信稀疏兄弟隔，一声新雁九江秋。

养性霜刀在，阅人清镜空。

前树未回疑路断，后山才转便云遮。

逆水鱼儿冲断岸，贪泥燕子堕危沙。

洗砚鱼吞墨，烹茶鹤避烟。

恰如退士垂车后，势利交亲不到门。

觉后不知新月上，满身花影倩人扶。

宫女不眠开眼坐，更听人唱《哭襄阳》。

客子光阴诗卷里，杏花消息雨声中。

客来梦觉知何处？挂起西窗浪接天。

扁舟系岸依林樾，萧萧两鬓吹华发。

神州只在阑干北，度度来时怕上楼。

说着梅花定说君。

〔乛〕

退食归来北窗梦，一江风月趁鱼船。

眉头无一事，笔下有千年。

勇似韩彭有，心如廉蔺希。

绝色天下无，一失难再得。虽能杀画工，于事竟何益？

绝知南雪羞相并，欲嫁东风耻自媒。

绝壁笛声那得到，只愁斜日冻蜂知。





十画


〔一〕

起傍梅花读《周易》，一窗明月四檐声。

都为主人尤好事，风光留住不教回。

哲人日已远，典刑在夙昔。风檐展书读，古道照颜色。

恐君回首高城隔，直倚江楼过夕阳。

莲生淤泥中，不与泥同调。

莫问早行奇绝处，四方八面野香来。

莫把江山夸北客，冷云寒水更荒凉。

莫嫌荦确坡头路，自爱铿然曳杖声。

荷叶似云香不断，小船摇曳入西陵。

荷花入暮犹愁热，低面深藏碧伞中。

恶风横江江卷浪，黄流湍猛风用壮。

真是真非安在？人间北看成南。

桃花雨过碎红飞，半逐溪流半染泥。

桃花爱作春寒信，只恐桃花也自寒。

桃花流水在人世，武陵岂必皆神仙？

桃花嫣然出篱笑，似开未开最有情。

桃李春风一杯酒，江湖夜雨十年灯。

夏鼎几迁空象物，秦桥未就已沉波。

〔丨〕

逍遥堂后千寻木，长送中宵风雨声。

〔丿〕

缺月昏昏漏未央，一灯明灭照秋床。

倦鹊绕枝翻冻影，飞鸿摩月堕孤音。

爱君修竹为尊者，却笑寒松作大夫。

胸中元自有丘壑，故作老木蟠风霜。

〔丶〕

凌波仙子生尘袜，水上轻盈步微月。

高柳簇桥初转马，数家临水自成村。

脊令各有思归恨，日月相催雪满颠。

料得清贫馋太守，渭滨千亩在胸中。

烛天灯火三更市，摇月旌旗万里舟。

酒边父老犹能说：“五十年前好四川！”

海压竹枝低复举，风吹山角晦还明。

海棠不惜胭脂色，独立蒙蒙细雨中。

浮云易归岫，远客难回顾。

浮萍破处见山影，小艇归时闻草声。

家家养子学耕织，输与官家事夷狄。

诸君有意除钩党，甲乙推求恐到君。

读书不了平生事，阅世空有后死身。

谁人敢议清风价？无乐能过百日闲。

谁开一窗明，纳此千顷静。

谁知营中血战人，无钱得合金疮药！

谁怜三尺像，犹带瘦精神。

谁道田家乐？春税秋未足。

〔乛〕

能与贫人共年谷，必有明月生蚌胎。





十一画


〔一〕

推愁不去如相觅，与老无期稍见侵。

接天莲叶无穷碧，映日荷花别样红。

黄金台愧少知己，碧玉调将空好音。

黄莺也爱新凉好，飞过青山影里啼。

黄楼不独排河流，壮观弹压东诸侯。

萦回水抱中和气，平远山如蕴藉人。

乾坤万事集双鬓，臣子一谪今五年。

乾坤都向此中宽。

梦岂花边到，春俄雨里迁。

梦绕云山心似鹿，魂惊汤火命如鸡。

梧桐真不甘衰谢，数叶迎风尚有声。

梅子留酸软齿牙，芭蕉分绿与窗纱。

梅花竹里无人见，一夜吹香过石桥。

雪山真将相，赤壁再乾坤。

雪中行师等儿戏，夜取蔡州藏袖里。

〔丨〕

眼中犀角真吾子，身后牛衣愧老妻。

眼昏不奈陈编得，挑尽残灯不肯明。

野水无人渡，孤舟尽日横。

野水自添田水满，晴鸠却唤雨鸠归。

野水多于地，春山半是云。

野风吹空巢，波涛在孤树。

野凫眠岸有闲意，老树着花无丑枝。

晚木声酣洞庭野，晴天影抱岳阳楼。

晚花酣晕浅，平水笑窝轻。

唯有孤栖旧时鹤，举头见客似长言。

唯有南风旧相识，偷开门户又翻书。

唯有落红官不禁，尽教飞舞出宫墙。

唯有鹭鸶知我意，时时翘足对船窗。

〔丿〕

梨花院落溶溶月，柳絮池塘淡淡风。

做寒做冷何须怒，来早一霜谁不知。

售与绮罗人不顾，看纱嫌重绢嫌轻。

得句鹭飞处，看山天尽头。

舳舻岁岁衔清汴，才足都人几炬烧。

欲与东风说，休吹堕絮飞。

欲传春信息，不怕雪埋藏。

欲把西湖比西子，淡妆浓抹总相宜。

欲知万里苍梧眼，泪尽君山一点青。

欲知垂尽岁，有似赴壑蛇。

欲唤扁舟归去，故人言是丹青！

欲验春来多少雨？野塘漫水可回舟。

猎回汉苑秋高夜，饮罢秦台雪作天。

〔丶〕

商女不知宁有恨，徐娘虽老尚多情。

断肠声里无形影，画出无声亦断肠。

断梗枯槎无泊处，一川寒碧自萦回。

清风无力屠得热，落日着翅飞上山。

清风明月无人管，并作南楼一味凉。

清禽百啭似迎客，正在有情无思间。

渐见灯明出远寺，更待月黑看湖光。

渔郎更觅桃源路，除是人间别有天。

深夜无风莲叶响，水寒更有未眠鸥。

惆怅东栏一株雪，人生看得几清明！

惆怅旧时吹笛处，隔窗风雨剥青红。

寄语重门休上钥，夜潮留向月中看。

〔乛〕

绿阴不减来时路，添得黄鹂四五声。

绿杨白鹭俱自得，近水远山皆有情。

绿遍山原白满川，子规声里雨如烟。





十二画


〔一〕

堤杨脆尽黄金线，城里人家未觉秋。

喜极不得语，泪尽方一哂。

搔首与谁论往事，星河无语下城头。

蒌蒿穿雪动，杨柳索春饶。

蒌蒿满地芦芽短，正是河豚欲上时。

落木千山天远大，澄江一道月分明。

朝元阁下归来燕？不见前头鹦鹉言！

朝元阁上西风急，都向长杨作雨声。

雁来野鸭却惊起，我与舟人俱仰看。

棋罢不知人换世，酒阑无奈客思家。

雄气堂堂贯斗牛，誓将贞节报君仇。

辍耕扶日月，起废极吹嘘。

〔丨〕

凿开鱼鸟忘情地，展尽江河极目天。

晴江明处动，远树看来齐。

晴窗影落石泓处，松煤浅染饱霜兔。

最苦无山遮望眼，淮南极目尽神州。

最是杨花欺客子，向人一一作西飞。

遗民泪尽胡尘里，南望王师又一年！

蛛网屋煤昏故物，此生惟有梦来时。

嗟哉生计一如此，谬入王民版籍论。

黑云翻墨未遮山，白雨跳珠乱入船。

〔丿〕

铺床凉满梧桐月，月在梧桐缺处明。

鹅鸭不知春去尽，争随流水趁桃花。

剩欲出门追语笑，却嫌归鬓逐尘沙。

〔丶〕

童子柳阴眠正着，一牛吃过柳阴西。

童孙未解供耕织，也傍桑阴学种瓜。

湘东一目诚堪死，天下中分尚可持。

渺渺孤城白水环，舳舻人语夕霏间。

渡口唤船人独立，一簑烟雨湿黄昏。

游人不管春将老，来往亭前踏落花。

游人脚底一声雷，满座顽云拨不开。

惶恐滩头说惶恐，零丁洋里叹零丁。

愧我明珠成薏苡，负君赤手缚於菟。

寒炉余几火？灰里拨阴、何。

遍身罗绮者，不是养蚕人！

〔乛〕

疏烟明月树，微雨落花村。

疏影横斜水清浅，暗香浮动月黄昏。

疏篱不与花为护，只为蛛丝作网竿。

隔林恐有人闻得，报县来拘土产钱。

隔断秋月明，不使共一处。

登临吴蜀横分地，徙倚湖山欲暮时。

登高回首坡垅隔，但见乌帽出复没。

缕衣檀板无颜色，一曲当时动帝王。





十三画


〔一〕

携瓶自汲江心水，要试煎茶第一功。

楼头夜半风吹断，月在浮云浅处明。

楼台见新月，灯火上双桥。

楼船夜雪瓜洲渡，铁马秋风大散关。

赖是丹青不能画，画成应遣一生愁。

〔丨〕

睡思乍来还乍去，日长披卷下帘时。

睡觉莞然成独笑，数声渔笛在沧浪。

暖风熏得游人醉，直把杭州作汴州。

蜂房各自开户牖，处处煮茶藤一枝。

蜀魂飞绕百鸟臣，夜半一声山竹裂。

〔丿〕

催科知要先期办，风露饥肠织到明。

遥知不是雪，为有暗香来。

解作江南断肠句，只今惟有贺方回。

〔丶〕

痴儿不了公家事，男子要为天下奇。

新月已生飞鸟外，落霞更在夕阳西。

意足不求颜色似，前身相马九方皋。

意态由来画不成，当时枉杀毛延寿。

数声好鸟不知处，千丈藤萝古木昏。

数声柔橹苍茫外，何处江村人夜归？

数亩荒园留我住，半瓶浊酒待君温。

慈母眼中血，未干同两乳。

满地斜阳是此心。

满眼落花多少意，若何无个解春愁？

满朝朱紫尽降臣。

窥人鸟唤悠扬梦，隔水山供宛转愁。

〔乛〕

群蚁争收坠翼，策勋归去南柯。





十四画


〔一〕

碧云望断空回首，一半阑干无夕阳。

碧眼胡儿三百骑，尽提金勒向云看。

墙头语鹊衣犹湿，楼外残雷气未平。

愿得人间皆似我，也应四海少荒田。

〔丿〕

舞阳去叶才百里，贱子与公俱少年。

舞罢青蛾同去国，战残白骨尚盈丘。

管城子无食肉相，孔方兄有绝交书。

疑此江头有佳句，为君寻取却茫茫。

〔丶〕

豪华尽出成功后，逸乐安知与祸双？

遮时留取城西塔，篷底归人要认家。

瘦蝉有得许多气，吟落斜阳未肯休。





十五画


〔一〕

横看成岭侧成峰，远近高低各不同。

〔丨〕

蝴蝶双飞得意，偶然毕命网罗。

〔丿〕

镌镵物象三千首，照耀乾坤四百春。

箭在的中非尔力，风行水上自成文。

〔丶〕

摩诘得之于象外，有如仙翮谢笼樊。

摩挲数尺沙边柳，待汝成阴系钓舟。

褒贬无一词，岂得为良史？

潮中有妾相思泪，流到楼前更不流。

鹤闲临水久，蜂懒采花疏。





十六画


〔一〕

燕未成家寒食雨，人如中酒落花风。

〔丿〕

雕栏能得几时好，不独凭栏人易老。





十七画


〔一〕

藏书万卷可教子，遗金满籯常作灾。

〔丿〕

繁星晓埭闻鸡度，细雨春场射雉归。





十八画


〔一〕

藤萝得意干云日，箫鼓何心进酒樽。





廿画


〔乛〕

譬如妖韶女，老自有余态。





廿一画


〔一〕

露箬霜筠织短篷，飘然来往淡烟中。





廿五画


〔丶〕

戆愚酷信纸上语，老病犹先天下忧。





