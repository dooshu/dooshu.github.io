苏轼　西湖秋涸，东池鱼窘甚，因会客，呼网师迁之西池，为一笑之乐。夜

东池浮萍半黏塳，裂碧跳青出鱼背。

西池秋水尚涵空，舞阔摇深吹荇带。

吾僚有意为迁居，老守纵馋那忍脍。

纵横争看银刀出，瀺灂初惊玉花碎。

但愁数罟损鳞鬣，未信长堤隔涛濑。

{左氵右岁}{左氵右岁}发发须臾间，圉圉洋洋寻丈外。

安知中无蛟龙种，或恐尚有风云会。

明年春水涨西湖，好去相忘渺淮海。

苏轼

