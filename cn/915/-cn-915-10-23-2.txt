◇皇太后服安吉君礻覃除议

至亲期断加降故再期，而再周之丧，断二十五月，但重服不可顿除，故变之以纤缟，创巨不可便愈，故称之以祥礻覃，礻覃者淡也，所以渐其情。至加父在为母出适後之子，则屈降之以期，期而除服。无复衰麻，缘情有本同之义，许以心制，心制既无，杖可除，不容复改玄纟┪，既是心忧，则无所更淡其心也。且礻覃杖期者，十五月巳有礻覃制，今申其免怀之感，故断以再周，止二十五月而已。所以宋元嘉立义，心丧以二十五月为限。大明中，王皇后父丧，又申明其制。齐建元中，太子穆妃丧，亦同用此礼。唯王俭古今集记云，心制终二十七月。又为王逡所难。何佟之仪注用二十五月而除。案古循今，宜以再周二十五月为断。今皇太后于安吉君心丧之期，宜除于再周，无复心礻覃之礼。（《隋书礼仪志》三天嘉元年八月，尚书仪曹请今月晦皇太后服安吉君礻覃除仪注，沈洙议，诏可之。又见《通典》八十）

