陆游　秋日怀东湖

小阁东头罨画池，秋来长是忆幽期。

身如巢燕临归日，心似堂僧欲动时。

病思羁怀惟付酒，西风落日更催诗。

故知岁暮常多感，不独当年宋玉悲。

陆游

陆游　秋日怀东湖

罨画池边小钓矶，垂竿几度到斜晖，

青苹叶动知鱼过，朱阁帘开看燕归。

岁晚官身空自闵，途穷世事巧相违。

边州客少巴歌陋，谁与愁城略解围？

陆游

