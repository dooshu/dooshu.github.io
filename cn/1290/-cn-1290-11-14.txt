14.蕉

一名甘蕉，一名芭蕉，一名芭苴，一名天苴，一名绿天，一名扇仙。草类也。叶青色，最长大，首尾稍尖。鞠不落花，蕉不落叶。一叶生，一叶焦，故谓之芭蕉。其茎软重皮相裹，外微青，里白，三年以上即著花，自心中抽出一茎，初生大萼，似倒垂菡萏，有十数层。层皆作瓣，渐大则花出瓣中，极繁盛。大者一围馀，叶长丈许，广一尺至二尺，望之如树。生中土者，花苞中积水如蜜，名甘露。侵晨取食，甚香甘，止渴延龄，不结实。生闽广者，结蕉子，凡三种。未熟时苦涩，熟时皆甜而脆。一种大如指者，长六七寸，锐似羊角，两两相抱。剥其皮，黄白色，味最甘，名羊角蕉，性凉去热。一种大如鸡卵，类牛乳，名牛乳蕉，味微减。一种大如莲子，长四五寸，形正方，味最劣。《建安草木状》云，芭树子房相连，味甘美，可蜜藏。根堪作脯，发时分其勾萌，可别植小者，以油簪横穿其根二眼，则不长大，可作盆景。书窗左右不可无此君。此物捣汁，治火鱼毒甚验。性畏寒，冬间删去叶，以柔穰苴之，纳地窖中，勿着霜雪冰冻。

又有美人蕉、自东粤来者，其花开若莲，而色红若丹。产福建福州府者，其花四时皆开，深红照眼，经月不谢，中心一朵晓生甘露，其甜如蜜，即常芭蕉。亦开黄花，至晓瓣中甘露如饴，食之止渴。产广西者，树不甚高，花瓣尖大，红色如莲，甚美。又有一种叶与他蕉同，中出红叶一片，亦名美人蕉。一种叶瘦，类芦箬，花正红如榴花，日拆一两叶，其端一点鲜绿可爱，春开，至秋尽犹芳，亦名美人蕉。胆瓶蕉、根出土时肥饱状如胆瓶。朱蕉、黄蕉、牙蕉。皆花也。色叶似芭蕉而微小，花如莲而繁，日放一瓣，放后即蕤，而结子名蕉黄，味甘可食。《霏雪录》云，蕉黄如柿，味香美胜瓜。冬收严密，春分勾萌，一如芭蕉法。

【诠释】

蕉类除香蕉、大蕉、鼓槌蕉等供作生食（列入《果谱》）外，美人蕉、胆瓶蕉可供观赏，如恐其长大不适盆景，可用“油簪横穿其根二眼，则不长大”，“书窗左右不可无此君”。

美人蕉，系美人蕉科（亦作昙华科）多年生草本，学名Canna indica。原产热带美洲。叶长椭圆形，绿色或黄紫褐色。由茎内抽出花梗开花，总状花序，花有深红、浅红，花期全年。花后结蒴果。

另有黄花美人蕉（Canna flaccida），花黄色，萼片绿色，颇美丽。又有兰花美人蕉（Canna orchoides），夏秋开花，花甚大，鲜黄色至深红色。

胆瓶蕉，系芭蕉科的美人蕉，学名Musa uranoscopes。形似芭蕉，但较小。叶有长叶柄，夏日自叶心抽生直立的花茎，生卵状披针形的苞数十片，呈鲜红色。苞内开花，呈黄色。原产我国，供观赏用。

