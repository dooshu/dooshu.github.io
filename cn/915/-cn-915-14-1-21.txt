◇恕李穆百死诏（开皇二年）

礼制凡品，不拘上智，法备小人，不防君子。太师、上柱国、申国公，器宇宏深，风猷遐旷，社稷佐命，公为称首，位极帅臣，才为人杰，万顷不测，百炼弥精。乃无伯玉之非，岂有颜回之贰，故以自居寥廓，弗关宪网。然王者作教，惟旌善人，去法弘道，示崇年德。自今已後，虽有愆罪，但非谋逆，纵有百死，终不推问。（《隋书·李穆传》）

