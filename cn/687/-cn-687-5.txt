第五卷 喜承恩皇宫重领宴 桓琼卿奉诏上皇京 骇恶梦绮阁预担忧 秦得美贪财求龙府

愿儿遇事当谦让，宫娥彩女莫亏他。小姐辞亲心恋恋，秋波掬泪洒香腮。
自悔错贪名利害，身入皇宫似海深。龙生性度犹无碍，长日思亲遣不开。
乞恩怎得时时准，有犯皇威罪及身。扯母衣襟难舍别，无奈朝廷礼法严。
停悲掩泪登车辇，纷纷喝道出天街。无数旗班仪仗拥，金锣震地转香车。
大红凉伞初开展，无人不羡女新魁。经筵学士随公主，这等身荣亦女郎。
几转官衔宫禁近，巡宫转报入昭阳。

娘娘知得朱颜喜，懿旨传宣请入宫。更召东西双贵嫔，锦华宫内两龙生。
宫娥领旨分头去，引进新科四女元。五彩宫衣飘绣带，斜提玉笏拂湘裙。
水晶帘外廷参拜，三呼千岁吐娇声。皇后欣然传赐免，旨教宫侍卷珠帘。
宣进多才女学士，锦墩赐坐四娇娥。彩女跪呈茶一道，佳人离座领天恩。
娘娘笑道休如此，长住宫闱礼怎拘。况且国师名分大，何须礼敬小宫鬟。
四女谢恩欢入座，娘娘细盼玉容春。娇花必不凡尘委，今日移裁入上林。
丰姿第一梅家女，纤腰媚态倍轻盈。桃花粉脸侵晨露，柳叶芝眉起暮烟。
两行俊眼含秋水，一点朱唇染绛红。回头轻盼含羞处，动人怜爱不胜情。
蒋罗二女虽娇媚，毕竟还输梅玉人。娘娘看处心欢悦，玉手亲携侄女娇。
喜诉亲情犹未尽，报传两位贵妃来。金莲步步升阶砌，宫裙辗转飒环鸣。
参谒中宫欢赐免，四女殷勤拜贵妃。团团坐定飞龙椅，东妃喜挽女琴仙。
姑侄相逢欢话别，一杯茶毕有人传。锦华到了双公主，姐妹离车上御阶。
铿锵宝堀迎风响，飘舞宫袍软柳腰。保母宫妃随左右，卷帘彩女两旁分。
姐妹并肩参母后，回身又谒两皇妃。娘娘笑挽双娇女，女卿朝谒几多时？
今朝正是良时吉，大礼当行拜女师。早晚宫帏随教诲，用心经史莫贪游。
公主欢欢承后旨，四娇欠体奏端详。伴读贵人臣本职，怎当重礼屈千秋。
皇后笑声无此理，君臣名分暂丢开。师生之礼须当尽，难借皇家不屈尊。
旨降蓝巾诸女御，蜀锦绒毡就地分。请上多才四俊女，退下龙生两贵人。
深深敛衽低头拜，谒见娇娇女国师。四娇小姐难拦阻，慌忙还礼拂湘裙。
跪奏贵人休此礼，这般重礼折微臣。公主起身重敛衽，笑垂纤手挽娇娥。
女师何必多拘礼，孤家拜见理该当。四女谢恩蒙重宠，昭阳赐尘喜开颜。
彩妃再把宫茶奉，双双宫主转秋波。喜盼女师娇且媚，各人妆束各人超。
天姿国色欺西子，难得胸存八斗才。此番不枉求皇父，果然得此美娇娥。
四娇颇觉龙生视，也送秋波看贵人。端庄凝重多沉静，妩媚天生凤养人。
少刻昭阳传懿旨，御厨进宴动笙箫。黄门进馔分金盏，彩女提瓶向玉杯。
把盏龙生双姐妹，礼侍殷殷女国师。小姐谢恩方领宴，帘前歌舞奏琵琶。
黄昏散了中宫席，处处珠灯不绝辉。皇后旨传诸彩女，步月空中收拾齐。
送出国师女学士，龙生贵嫔各抬身。谢恩次第登车辇，出了昭阳各返宫。
单表经筵四小姐，谢宴归宫月已升。玉钩双挂珠帘上，彩女黄门叩国师。
玉人请起休多礼，忙烹雀舌奉妆前。卸脱宫袍更便服，玉阶散步赏蟾光。
长空皎洁无云集，宫树交横月色阴。皇宫虽说如仙景，一片思亲意欲狂。
钟鼓楼中敲玉漏，对坐悠悠闷似山。含愁只得回身入，姐妹安眠上绣床。
乍入梦乡无一息，景阳钟响吓魂消。披衣梳洗临妆镜，排车都上锦华宫。
公主相迎多喜悦，殷勤延坐递香茶。果然凤养无骄傲，谦谦和悦本贤人。
受敬女师如姐妹，四娇颇觉放宽心。尽心伴读全臣职，和睦宫娥各喜欢。
朔望中宫朝一次，研朱染翰教千秋。

笔停学士归宫苑，山关听唱女多娇。桓府琼卿大小姐，日长绣阁弄金针。
消闲惟有书和史，等闲不肯出中庭。欲招爱妹来谈叙，闻鬟报说在花园。
知他又是提刀剑，好笑贪游性不更。徘徊自觉精神倦，暂停针指起抬身。
欲消午倦寻诗梦，褪下湘裙入绣帏。侍儿代放销金帐，佳人伏枕意悠悠。
蝴蝶梦中生异兆，分明预报后来情。神魂飘荡浑无主，欲出窗前步又停。
耀眼红轮光旭日，碧天华彩并无云。芳心颇觉多和畅，意欲园中访妹游。
迎面忽观人数十，尽是宫衣五彩妆。遮道廷参称接驾，不由乍见意迟疑。
启言妾是闺中女，切休妄认乱称呼。一众宫妃称不错，娘娘驾降应恭迎。
小姐沉吟神仿佛，此身似已入皇宫。正欲启唇传赐免，又闻外面闹喧哗。
走入少年如帝子，金冠龙蟒貌仙郎。步进相携悲顿足，祸从天降怎分张。
小姐惊慌颜失色，未及查询为甚因。皇子宫娥都不见，昏昏身在一人家。
耳听笙箫多热闹，报传天子接娘娘。小姐定神方欲向，驾前校尉似蜂来。
声声奉旨擒皇后，弑君大逆正刑章。锁链沉沉封玉手，佳人此际失三魂。
微启秋波观殿上，原来就是少年君。天颜不见生和悦，怒气腾腾怕煞人。
忽闻旨下传枭斩，御园正法勿挨延。琼卿得旨精神散，欲乞天恩怎出声。
一班武士如狼虎，早退淑女御园来。五花大绑神魂失，低头忿恨泪如泉。
天上突闻雷霹雳，半空飞舞一金龙。渐低渐下飞来近，负起娇娇小玉人。
小姐惊回蝴蝶梦，淋淋香汗湿重衿。乱跳芳心犹未定，低低呼唤小青衣。
侍儿揭帐床前候，小姐依依懒下床。侧坐妆台颦翠黛，青衣煮茗奉多娇。
饮毕香茶神颇定，心思此梦果稀奇。琼卿不羡皇宫贵，君恩似纸令人忧。
料知梦兆难凭信，徒然过虑苦何为。携过境奁亲启展，青衣左右奉兰汤。
宫粉轻施红杏脸，黛螺描画柳芝眉。淡掠远山增国色，一段春风自不凡。
金盆净浴纤纤手，帘栊响处玉人来。回波见是同胞妹，带哂抬身起位迎。
笑言正欲差人请，闻知演武在花园。借问穿杨能中否，英雄箭发定无虚。
小姐珠卿称岂取，先非消遣学开弓。姐姐料然初睡觉，方始临妆再拂眉。
琼卿笑答因诗倦，少酣不觉日中天。呼鬟速奉香茶进，珠卿接饮笑朱颜。
忽闻堂上双尊召，姐妹移莲出绣闺。登堂定省双施礼，椿萱赐坐喜呼儿。
抱琴已返传书信，仲章身在桂爷衙。却与碧芳桂表妹，良缘果定百年姻。
小姐听言方欲问，桓爷又付两金刀。笑唤珠卿吾爰女，斌玉差童远寄来。
道是罗家公子聘，与我娇儿缔凤缘。仲章眼力原无错，锦魁应是士中龙。
金刀况是仙家赐，我儿运用要留心。珠卿忽听红羞脸，奶娘代接紫金刀。
琼卿小姐微微笑，欠身贺喜妹千金。因问抱琴闻已返，斌弟何时上帝京？
夫人喜道吾曾问，弟同众友已先行。父亲今夜修回信，教他先赴桂公衙。
如若仲章身已去，即教随后上皇京。桓爷说对双娇女，吾于前日听人传。
报知楚玉同张贼，金门变脸结成仇。帝封巡抚山东省，不知事果假和真。
二娇蹙黛将回答，夫人惊骇却先言。闻知媳妇身怀孕，随夫赴任怎奔劳。
总制叹声天子旨，如果真时敢不遵？话间忽听辕门外，哨哨云板报三敲。
禀报金华梅府帅，差官飞马递书文。夫人错愕因何故，桓爷座上即抬身。
步入书窗传召见，梅府家丁叩总戎。递上封书垂手禀，家爷嘱命候金安。
桓爷悦色称劳动，拆开书信细端详。方知太子求妃事，将吾爱女奏丹墀。
宣兄妙算真先见，琼卿果作后妃尊。请退递书梅府使，外厢酒饭礼休亏。
存书入袖离书馆，喜来堂上诉夫人。可知事本凭天定，儿女婚姻一旦成。
令兄虑我先婚配，预驰尺素恐欺君。夫人一听微含笑，琼卿小姐失朱颜。
此事出人心意外，冤家偏应梦中祥。红颜自有红颜命，荣华何必出皇家。
偷眼见亲颜色喜，心下惶惶锁远山。珠卿斜盼同胞姐，玉颜顷刻反成愁。
情知有惧君王势，叹姐聪明胆太微。抬身笑向亲前贺，大人洪福比天齐。
一朝太子为佳婿，他时国戚贵皇亲。椿萱挽女春风笑，愿儿罗婿早成名。
斯时方满吾之愿，君臣同殿作联衿。小姐娇羞轻退步，琼卿起位蹙娥眉。
与妹父前双告退，绕廊分路各归闺。凭栏懒望窗前树，心悬皇诏动人愁。
堂堂太子储君贵，何须要聘武夫儿？堪叹舅爷无见识，将奴何必奏金銮。
双尊喜作皇亲贵，不知弱女暗中愁。皇宫恩怨难长恃，蛾眉见炻几多人！
忆起刻间凶恶梦，教人暗地魄魂消。托腮闷闷频嗟叹，思前虑后锁春山。
停下东闺大小姐，西轩复叙二干金。退归绮阁无聊寂，心思好笑仲章兄。
罗生未必真才子，把奴容易许终身。奶娘捧进金刀递，小姐羞惭怕接观。
命鬟收入箱儿内，窗前无事展丹青。复提堂上夫人事，见女双双俱入闺。
说对相公君见否，琼卿似有不欢欢。姻缘总着凭儿愿，堪笑家兄擅主张。
总制答言卿语错，主婚自应父娘为。未必娇儿真不喜，娇痴闺女总怀羞。
夫人无语微微笑，桓爷遂入外书轩。文具揭开提兔管，两封回信用缄封。
一复娇儿斌玉舍，一报鸾兄梅兆辉。次晨召进家童等，厚赏盘缠令起行。
梅府家丁回凤阙，抱琴取路返江南。得知二舍登程久，匆匆又复上京华。
书至此间权搁下，先表江西省内情。龙府叙谈娇小姐，别离兄长闷沉沉。
门庭家计亏闺女，出入银钱自任劳。又无叔伯亲疏族，琐事匆繁费尽心。
般般家法多严紧，无人不畏女千金。寂寥内阁吟诗句，挂念哥哥锁黛娥。
不知到否江南郡，道路迢迢怎受劳。堪嗟父母升天早，抛丢兄妹两相依。
学成武勇安邦手，无端决意绝功名。不思耀祖荣宗贵，不思争气显男儿。
甘作隐居犹则可，婚姻大事亦丢开。每每浪游非美事，宜家宜室始成人。
倚几思兄心闷闷，忽观侍女禀多娇。苍头在外相求见，不知有甚事情由。
小姐沉吟回语答，传他入见绮窗前。青衣领命移身出，苍头随召进中庭。
帘外欲参家小姐，佳人先命莫相劳。问言外面生何事，公子何无一信回？
老仆启言正为此，舍人一去并无音。现今秋祭期将到，教谁祭扫上山坟？
特来请命千金女，与奴预备好施行。雅玉闻言迟半晌，暗恼哥哥欠主张。
伴甚罗生游凤阙，双亲坟墓不经心。总怨迁居亲族远，教奴闺女独持家。
虽有舅爷居咫尺，料他怎肯拜吾坟。含愁说向苍头道，外头筵宴可修齐？
明日待吾亲祭扫，冥钱冥镪要齐全。苍头领命将身退，外厢自去理情由。
一宵夜景无庸赘，天明小姐起新妆。淡扫春山描浅月，薄掠巫峰两黛云。
绣榻更衣方举步，外堂早报备香车。带去青衣双侍女，绣户香闺用锁封。
吩咐众人家内守，随行老仆两家丁。香帛酒筵都载往，远离家宅绕山村。
此去祭坟龙小姐，果然惹出是非来。

暂按一行途上事，词中另叙一狂徒。父是当朝史阁老，母亲朱氏在京都。
长兄室内曾婚配，闺帏尚有妹同胞。芳名号作蝉娇女，与兄随父在京都。
哥哥双字英和舍，二舍依名史德和。枭谋更毒兄和父，独守园庭未上京。
演武弄拳招勇士，交游尽是下流人。闷坐家庭无所事，心腹人来报事情。
金风已动当秋令，郊原祭扫有娇娥。公子今朝何不往，访观美色可开心。
德和闻报多欢喜，抬身即便整衣冠。带了家丁人八九，金鞍宝马出寻芳。
纷纷一路欢谈笑，已离城郭上山坡。东观西顾多留意，并无一个女佳人。
松柏婆娑分两列，处处坟茔奠酒浆。偏偏来了龙家女，童仆青衣俱到临。
管坟人众忙迎接，请下千金小玉人。淡淡素妆夸窈窕，亭亭秀格自然娇。
请坐递茶含笑问，今朝小姐怎亲来？料必舍人身不在，方使干金扫墓坟。
小姐闻言称正是，却因公子上皇京。山地有无人至扰，劳汝频年看守勤。
管坟回答千金女，小人专职敢辞劳？要地山坟谁敢扰，小姐安心不用忧。
雅玉听言头点点，青衣请主奠琼浆。百味珍馐罗列满，摇红绛烛两枝辉。
金炉内面焚檀束，龙家小姐上名香。敛衽低头方下拜，此际伤心不可禁。
暗叫一声亲父母，九泉飘渺路茫茫。啼鹃惨月为长伴，荒草悲风作比邻。
六七年来亲不见，今朝孤女复登山。想像思形肠欲断，幽冥曾否念孩儿。
可怜兄妹相依倚，无我双亲再叫儿。牺惶泪洒如潮涌，拭尽鲛绡帕不干。
两两青衣来挽劝，停哀掩泪化冥钱。纸灰阵阵飞蝴蝶，佳人奠酒拜坟前。
礼完方始传分发，酒筵颁赏管坟人。厚赐金钱人俱喜，事定方传速备车。
管坟拜送千金女，此时日色欲西沉。匆匆车辇离山去，仍回旧路返家庭。
恼煞德和史二舍，驻马山坡已久时。眼送玉人魂散荡，心悬淑女意缠绵。
荒山不是神仙洞，凭空谪下许飞琼。温柔雅媚迷人醉，一片神魂竟被收。
不知系是谁家女，忍教独自上山林。史郎恋恋卿知否，死生定要结鸾俦。
慢慢查明名与姓，好遣冰人用意为。痴呆盼望无踪迹，身旁笑煞众家丁。
启上舍人回府罢，美人已去看何为？德和好笑从他语，加鞭策马始回家。
入窗脱服呼童嘱，密查美女是何人。家中可有兄和弟，查得分明速报知。
家人领诺相辞出，自去查询且勿提。

笔下单言桓楚玉，抵任山东作抚台。官清如水民咸仰，铁面无私耿耿心。
夫人方氏怀胎满，临盆天赐一麟儿。报上仲宣无限喜，纷纷僚友贺登门。
弥月衙中欢设宴，削发娇娇小舍人。抚台珠笔题名字，德武为名号梦祯。
粉妆玉琢非凡种，清奇骨格贵宁馨。抚军抚弄多欢悦，大开筵宴款同寅。
品竹弹笙双劝酒，席残车马闹纷纷。各官辞谢都回府，仲宣绣阁见夫人。
相携玉手欢归座，乍离一月似三秋。次晨写信差童仆，无寄山关父大人。
在路奔驰犹未到，唱起求名众舍人。匆匆弓到长安地，早闻传说事情由。
谏议大夫桓楚玉，因同国丈闹金门。被人保出山东省，忠臣转祸却成祥。
四舍闻言犹则可，仲章公子失颜容。上京只为寻兄长，岂料哥哥出帝京。
这般相左如何处，教我登京何处栖？驻马沉吟眉百锁，议对知交四弟兄。
世忠拂袖微微笑，表弟真为过虑多。令兄虽说升他省，尚有寒家可住停。
忝在至亲休客气，弟若谦谦岂是情？桓生欠体欢称谢，一同勒马进皇城。又闻人说开科事，朝内希奇出女元。众生错愕查名姓，梅罗二舍大欢欢。天生动弱闺中秀，能占词林及第夸，三生勒马同称贺，二舍欢然笑险春。都进城池无数武，拱袖加鞭把路分。锦魁挽了龙公子，匆匆回转越公衙。执戟中军参世子，禀报爷爷已出京。奉旨接迎太子后，已赴山关总制衙。舍人点首方知道，遂同龙浩下金鞍。迎出书轩诸幕友，登堂相见礼彬彬。锦魁传命诸童仆，行囊查点入芸窗。笑唤龙兄权请坐，弟谒家慈就出陪。

龙舍欠身称请便，世子抬身入内堂。夫人早已闻人报，欢喜中堂见爱儿。公子整衣忙下拜，久离膝下北堂单。闻知老父迎妃子，姐姐高才动圣颜。入宫何日方能返，祖先厚福事奇希。夫人扶住吟吟笑，原来爱子已知闻，汝父出京将两月，姐入皇宫六七天。我儿因甚多耽搁，累吾望得眼生花。公子禀言儿有罪，细言代友去求仙，金刀转聘桓家女，带回龙浩在堂前。夫人见说心中喜，我儿已聘有佳人。龙浩既然身在外，娇儿速速出相陪。锦魁领了娘亲命，步出堂来见夺魁。廷入窗中更换服，内厨开席设琼浆。笔波再叙三公子，联辔同回梅帅衙。一齐下马登堂上，多少家丁叩舍人。细禀爷爷因奉旨，迎接青宫太子妃。就是桓家大小姐，爷同罗帅做冰人。世忠一听欢无限，回身贺喜仲章身，斌玉心欢回启答，舅爷鼎力举寒家。梅生请坐双兄长，告辞即欲入中堂，桓生带笑相携袖，引弟同行拜妗娘。梅舍欢欢称领命，子芳离位笑呼兄，代弟叱名尊伯母，候候金安谢厚情。寄居打扰真惭愧，恨欠琼瑶可报恩。世忠连道兄言重，笑同斌玉入华堂。林氏夫人欢步出，二生下拜礼深深。鬟携交椅东西坐，夫人见子又逢甥。心欢说对桓公子，贤甥怎至此朝来？仲宣已出山东任，舅承圣旨下山关。迎接琼卿甥令姐，料知尚未得知闻。斌玉躬身含笑答，愚甥路上亦闻传。此皆母易扶持爱，方有天恩下玉墀。又闻表妹登金榜，圣主褒封女国师。亘古希奇真罕有，拜贺来迟赦罪名。夫人悦色称劳动，又携爱子诉离情。得知桂舍同来到，忙令娇儿快出陪。开设华筵相款待，打扫书窗歇二生。灯烛辉煌筵已散，世忠陪伴在芸窗，忽见小童移步入，手提一信递桓生。禀是夫人传语达，巡抚桓爷托代传，因欲出京难等候，故托夫人寄舍人。斌玉接来翻覆视，载明斌弟手开封。人前未便舒开看，将书收入袖中存。闲叙少时交二鼓，世忠告别见娘亲。两扇窗门方掩闭，桓舍开绒仔细观。上书楚玉愚兄顿，字达仲章二弟前。雁阵久分常挂念，喜汝攻书奋志勤。闻欲登京心甚慰，岂知事势又更迁.因同张贼朝前闹，奏本私沉骗诳君，

部臣保我山东省，不得随朝再谏居。吾弟此来求会试，必能及第上青云。切休念甚亲情谊，与那奸馋来往频。须知祖代严家训，忠孝持心万勿忘。再者梅仙梅表妹，端庄淑女实湛夸。全文全武龙难得，妩媚真为绝世姿。与弟天生真一对，堪作吾家中馈人。已窥舅妗心中意，欢允朱陈并不辞。俟弟登京亲面定，姑表联婚正合宜，兄今奉旨难延久，吾弟须当急主裁。美玉待售人不少，恐被他人射雀屏，书不赘言惟草草，斌弟文安台几前。仲章看罢微微笑，哥哥为我太劳心。梅家表妹虽娇媚，奈何不是我姻缘。舅爷如果怜才念，何难并许扫吾庭，想此不胜思好笑，遂将书信谨收存。子芳带晒将言间，表兄书内有何言？恒生笑把封缄递，桂生展看笑容生。戏问妹夫今怎好，应知恼恨早联姻。无端舍妹薄姿貌，错过名花美丽人。仲章笑答休讥哂，生平易色颇称贤。令妹仙姿琼玉质，大人见爱许寒儒。得陇岂堪重望蜀，从今不愿再分香。桂生见说呵可笑，妹夫真有这般心。只愁心口难知一，美色当前又动心。桓生不答收书起，笑携桂舍各安眠。世忠内室欢逢母，膝下循循孝道全，夫人喜唤娇娇子，自汝离京我挂怀，父又奉差犹来返，妹归内苑伴龙生。朝夕无聊吾正闷，望汝回来始放心。屈指儿离将半载，有甚情由这逗留？公子躬身陪笑察，有疏戏彩罪难辞。初到偏逢桂舍病，罗兄仗义代求仙，后逢表弟收枪怪，桂家小姐有神通。儿思斌玉非人下，意将媚妹预联婚。岂料桂爷先属意，仲章已作桂门楣。及至泛湖方俱返，不觉挨延又数时。闻语夫人心不悦，原来斌玉已联姻。相逢正羡多才貌，父亲蓄意已多时。应允仲宣曾有语，待他面考定朱陈。讵料事情多反复，桂爷夺去我乘龙。早知也把深国妹，献上青宫作后妃。荣华管胜桓家子，怎致今朝两落空。夫人话次双眉蹙，世忠含笑欠身陈，姻缘本是前生定，难怨南宫笔下亏。我家有此多才妹，怕没双全才貌郎。夫人方始回容色，少时公子别归窗。卸衣辛苦登床睡，红轮东上起披衣。早膳安排重捧入，三生对用各欢谈。起身命备金鞍马，议齐拜访蒋官人。三辔相连童仆拥，来到皇亲国舅衙。门公通报娇公子，舜昭知得大欢欢。

急整衣冠移步接，堂中相见礼股勤。入座递茶犹未毕，外头又报有人临。龙浩锦魁齐步入，蒋舍檐前喜迎接。连忙借问龙公子，罗生一笑代言陈。蒋舍欢然忙见礼，上堂让坐再分宾，别后二兄多渴望，耽迟怎至此时回？喜今又得新朋友，相连此后好谈文。众舍躬身欢问答，外班放炮报传榔。国舅蒋爷归府第，下了鱼轩上画堂，众生迎上深深揖，蒋相相携笑满颜。入室更衣传设宴，礼待青春众舍人。撤筵散了诸公子，各各归家静用功。或文或武无荒废，日夜经心用琢磨。锦魁爱敬龙公子，劝他纳监博功名。龙浩难辞诸友意，无奈应承共入闹，部中打点为捐监，用心操演望飞腾。数口抱琴来帝阙，梅家二仆已先回。芸窗参见桓公子，斌玉呼童甚喜欢。细间家乡父母事，得知平安喜上眉，
停书京国无庸赘，抚台家信到山关，童来帅府参桓帅，跑呈报喜一封书。总戎开看无穷喜，仲宣得子我无忧，入堂喜诉夫人骁，果然楚玉出山东。媳妇弄璋生桂子，官衙合眷俱安康。梅氏夫人心大悦，香图小姐得知情。同移莲步登堂上，贺喜双亲两大人。天赐麒麟兄嫂福，高堂欢庆得宁馨。公相夫人扶爱女，心欢赐坐两娇儿。长兄得子添样瑞，颇慰堂前久望孙。正在话间闻报入，九重皇诏到来临。仪仗官车停馆驿，捧诏梅罗两大臣。纷纷文武都来到，禀上爷爷快接迎。桓爷急命携冠带，慌忙出外接钦差。夫人小姐归闺阁，外堂报点奏笙箫。桓相登堂欢接见，梅爷罗帅笑春风。知交久别今重会，郎舅相逢更觉亲。皇命在身难叙话，命传香案快开排。传请玉人来接诏，夫人忙挽女娇儿。开展妆奁光宝镜，青丝乍解拂奇香。螺黛脂唇匀粉脸，梅花点额寿阳妆。琼卿小姐愁千种，羞对菱花怕整妆。颦眉低首心如醉，母妹欢欢贺玉人，妆毕待儿携彩服，夫人代女整衣衿。带绾双飘镶百宝，裙拖六幅响叮。外而三催教接诏，百花拥出牡丹魁。阵阵麝兰香馥郁，铿铿珮玉韵悠扬，端严态度人难及，流水凌波步自然。文武官员忙起位，锦毡铺地起红霞。两位钦差南向立，桓爷引女上红毡。

剑珮齐鸣双接诏，父女廷参听圣宣。罗相梅爷宣上谕，郎郎高声涌得明。诏选王妃风雅化，黄金玉带骋娇娥，入宫期择天恩吉，随诏登京勿滞延。即着二卿亲保护，再勅纶恩奖国亲，皇书开读君恩广，欢喜英雄桓总戎。叩首谢恩呼万岁，越公移步上前行。手捧内宫多御带，桓爷代女束腰肢。小姐娇羞红满脸，俯伏毹毡谢圣恩。青衣扶拥回闺阁，外堂众相再分宾。坐定递茶童退下，总戎拱袖启罗爷。忆从京阙双分手，迄今不觉七年春。向为胶漆忘形友，今作朱陈儿女亲。金殿为媒劳鼎力，鞍马驰劳欲报难。罗相闻言心错愕，躬身带笑唤桓兄。知己分离常念念，为媒旨意出天恩。
兄何话及姻亲事，教弟心中不解分。桓爷听毕微微笑，原来兄尚未知闻。令郎公子人中杰，自愧寒家妄仰攀，细诉求签中道事，金刀为聘几多时。
罗相一闻心踊跃，蒙兄见爱缔良缘，小儿尚未回京阙，弟今故此未知同。桓爷笑挽梅爷手，郎舅离多少会谈。京都事体生何样，新出朝官佞与忠？因何楚玉同张帅，争闻当今紫禁门？小儿斌玉登京否，侄儿侄女近如何？梅爷俯首长声叹，阜都政事日生非。至尊隆重椒房眷，致使奸侯逞志行。出入居然排御辇，披袍贯甲御林兵。朝官个个相趋率，稍忤张侯命不全。难怪仲宜心忿怒，对闹朝房果是真。空上弹章无济事，牙爪人多被匿存。斌甥尚在江南省，小儿亦在桂公街。出京之日闻皇旨。公主求师选女才。路上颇听行人说，罗兄令爱蒋千金。媚仙小女张衙女，都沐天恩入禁宫。此事未知真与假，须待回京始得知。总制欠身称恭喜，二兄侄女俱多才。并步青云应是实，这等龙恩世果稀，二相齐声称岂取，桓爷欢悦命排筵。罗绮满堂鸣细乐，款待多多文武官，词谈小姐归国阁，芳心惆怅蹙双娥。慈母妹儿来贺喜，奶母青衣叩玉人。琼卿小姐红羞脸，低颦翠黛意如痴。珠卿盼姐微微笑，执住葱尖再戏陈。贵至一朝太子后，他年九五女中尊。人逢喜庆精神爽，因甚双眉反带螺？请诉芳心含闷事，令妹虽愚会解愁。小姐低头羞不语，夫人笑道太多言。外堂歌舞音缭绕，月色东升始撤筵。文武官员都告别，捧诏钦差亦告辞。安歇驲庭多款待，桓爷悦色见妻儿。

一宵夜景多容易，次晨梅相复登门。国家事尽亲私事，拜探同胞妹至亲。恒相夫人欢接见，高堂礼毕递茶汤。即传召出珠卿女，施礼殷勤拜舅爷。怯怯纤腰方告坐，鲜鲜檀口吐流莺。母妗多应身纳福，表姐抡元果妙才。梅爷喜执春尖手，细盼芳容笑满颜。丰姿绝代非凡俗，洒洒春风女俊英。比月比花何足道，娇容更胜姐同胞。我女媚仙虽艳冶，也着低头逊几分。笑携甥女同归坐，夫人悦色对家兄。鹊鸰久隔天涯路，魂梦常常喜聚逢。幸今幸诏重欢会，哥哥须发比前斑。嫂嫂应知多吉庆，张衙姐姐迎如何？经略欠身含笑答，多承吾妹有牵悬，言来可悯张家姐，张方贼子太无情。两载不调琴瑟韵，幸亏先育一鳞儿，虽言童稚多聪敏，不知年长实如何？夫人闻语多关切，桓爷一叹叫鸾兄。张方襟丈何痴见，倚势冰山有日倾。梅相答声兄不晓，助长更有史奸馋。朋比为奸连羽翼，清平有日动干戈。我辈老年惟尽瘁，建功让与少年郎。言完又复微微笑，妹丈英雄总不妨。岂但孤身堪破敌，虎女麟儿复助威。楚玉忠贞经目击，仲章武勇亦驰名。奸侯小丑空谋计，怎避桓家父子兵。总制笑声言太重，置身无地令人惭。夫人喜对哥哥说，山东甥妇已呈祥。珠卿幸受罗家聘，斌儿桂府亦联婚。正虑琼卿犹未字，岂料纶音出九重，女男事定今无虑，但愿相逢聚一方。梅相一闻颜色易，沉吟不觉皱眉梢。强含悦色呼贤妹，原来斌玉有佳人。天生才子非人下，自然馆阁设东床。仲宣得种传家宝，也是忠良厚报多。甥女得婚罗世子，正合奇缘附凤鸾。眼下九重恩诏急，须当作速择良时。护送贵人关系重，久挨只恐有风波，夫人桓相都言是，命传设席治琼浆。殷股款待欢谈叙，宴散辞回月已斜。各官尊敬双天使，下呈馈送乱如麻。三千兵马都屯扎，内侍宫娥歇驲庭。桓爷不敢多耽搁，吉期择在月中行。香闺闷杀千金女，脂粉无心懒画眉。都言至贵为妃后，我看皇宫最陷人。长门一入深如海，厚薄君恩转眼更。椿萱兄弟都离散，这般荣贵不如无。暗算行期离不远，芳心切切倍驰魂。斜依雕栏挥玉泪，频将锦帕拭啼痕。

奶母对娇心痛切，玉人伤感泣悲悲。珠卿小姐来东阁，见姐悲哀欲断肠，同胞相爱无离隔，一旦分开欲见难。知姐胆微非决烈，筹虑君情有变更，此情难怪同胞姐，谁能际此不悲伤。伤心同挽香罗袖，姐妹相牵泪如珠。堂上夫人身稍暇，入闺探望女娇儿。侍女卷帘忙报入，珠卿拭泪接娘亲。夫人眼盼双娇女，见儿悲切更恓惶。挽携玉手心如割，强呼爱女莫多哀。所喜紫宸恩泽重，我儿有福出人先。父兄明庇增君宠，太子青年孝又仁。自无薄待吾娇女，何必悲啼恐损神。小姐琼卿闻母语，加凑伤心不住哀。娇痴切切携亲袖，伏在娘怀泪似倾，夫人揽住心凄痛，对女频将玉泪弹。自惜掌珠难割舍，无奈煌煌旨似雷，教人怎得相违逆，忍将爱女进宫闱，父兄要见还容易，母妹安能屡面逢？悔莫悔兮皆汝舅，轻奏形庭动圣君，凄凉割去怀中玉，膝下承欢只妹儿。携女凄凄言不出，珠卿对姐泪如泉。奶母青衣都进劝，忙奉香茶次第呈。夫人恐女多伤痛，强勉停悲劝爱儿。回唤珠卿来劝姐，琼卿无奈掩啼痕。夫人传命青衣女，速排午膳奉千金。吩咐珠卿陪姐用，夫人有事复登堂。双双姐妹无心用，泪眼相观怎下喉。撤开午膳天将晚，纱灯初上掩窗门，此夜珠卿相伴姐，同歇东禺也不回。次晨齐起同梳洗，日攻所事不须提。
转瞬数天当吉日，总戎帅府喜重重。铺地毹毡皆蜀锦，幔天绣幛尽吴绫。门迎挂剑三干将，户列披袍百万兵。绛龙凤烛千条亮，扎锦珠灯万盏明。笙箫不绝更番奏，珠炮连连彻九宵。云板连敲传鼓报，锦衣文武拥如云。捧诏饮差车马到，黄门宫女尽排班。绣阁梳妆太子后，晓镜明奁次第开。重修宝髻梅花额，新掠春山两黛春，柳眉星眼增娇媚，珮玉垂珠益艳妆。窗前三奏鸳鸯乐，彩女宫妃请责人。倩地彩云如雾拥，两行宝炬胜灯城。姮娥初降蟾宫苑，画堂大礼拜宗先。交椅双分尊父母，桓帅夫人喜又悲。玉人拜倒红毡上，此际伤心不自禁。粉泪如珠抛玉脸，芳心惜别最凄凉。桓爷欠体扶娇女，夫人挽女好恓惶。一别从今归禁苑，膝前堪叹失明珠。

愿儿德学周王后，愿儿雅化治宫闱。善事储居休做慢，早呈麟趾降金龙，椿萱叨福儿休虑，娇儿珍重贵金躯。小姐悲悲双领训，再辞胞妹痛分衿。炮响震天鸣百乐，花帽宫人跪进衣。九风珠冠重宝络，宫袍红锦绕飞龙，六幅宫裙分锦绣，缠腰御带出君恩，跪请贵人升上座，昭容分列候传宜。廷参多少文和武，宫娥内侍谒千秋。总帅夫人携爱女，欲行朝礼上红毡。昭容传旨皆颂免，贵人就此起銮车，两旁应诺如蜂乱，金根玉辂驻中庭。喧腾鼓乐连珠炮，东宫小后上宋奥。绣幔重遮宫伞盖，朱轮初动锦旗开。卫驾宫官披彩结，随车女御插金花、越公罗帅穿金甲，经略梅爷捧宝刀。驾前御卫人无数，随拥精兵尽御林。内宫仪仗都开列，提炉顶马拥朱旗。月斧金瓜拖御棍，细乐悠扬奏管弦。纷纷都出桓衙府，文武遮途送贵人。遥望长安都进发，要应储君叶吉期。桓帅荷门嗟寂寞，夫人哭倒绣罗韩。眼前舍别娇娇女，一颗明珠割爱离。小姐珠卿悲切切，鹊鸰肠断竞分群。恒爷闯倒书轩内，心悬娇女涉长途。
笔提贡马南蛮国，国书此日到京都，张侯知得无穷喜，正思寻隙动干戈，亲捧番书来见驾，君王召见在边宫，国丈廷参朝圣主，至尊大悦赐平身。赐坐锦墩重进茗，纶音笑问为何因。张侯离位躬身奏，老臣有事凄宸聪。今者南蛮十八洞，遣宫进贡马龙麟。名马未来先献表，应奏彤庭定夺行。奏毕连忙提表奉，天子沉吟降御音。南蛮进马存何意，莫非窥探我中原？况他表载明干匹，每匹龙驹夫两名。两个使臣多仆从，计来番卒二千零。难保其中无歹意，贤卿揣度见如何？国丈奏声正为此，老臣心下亦踌躇。但他已到中途上，诏纵相拦亦不能。待臣传札诸官长，铅途查察必无妨。帝听喜言卿语是，半晌纶音又问陈，朕闻内阁多私弊，常匿弹官劾表文。史卿办事如何样，国丈为孤要细查。张侯得旨容颜失，暗思天子怎能知。忙忙回奏当今主，史臣忠正并无私。谁言私匿弹官本，那位廷臣上奏章？我王既识因何事，何不明言切责行？天子微微含笑道，事过于今不必提。

卿当晓谕诸文武，各供职守勿非为。朕躬此次明宽宥，再萌故态定施刑。国丈明知皇旨责，又羞又怒恨冲天。无奈阶前承上谕，辞君退出午朝门。回归府第心中恼，召议娇儿诉一场。从来作事无人晓，匿表焉何帝得知？存含隐语相讥责，昏君翻面太无情：张方答父今难碍，帝亦春秋近暮年。一旦储君登九五，祸起萧墙怎得逃？国丈说声当再议，急则难成恐变更。父子话完都步出，密寻心腹议情由，
笔波表起江西省，史衙单唱二官人。一自清明窥俊女，意荡神摇不自禁。遗人四处私查访，方知龙府女干金。伊兄龙浩吾常会，扬扬傲色目无人。畜生自恃家豪富，我若求婚怎肯从？意欲丢开龙氏女，奈何难觅别倾城。一经入眼神先乱，怎舍相抛美丽人。探得夺魁身出外，归程料必是明春。他家又没兄和弟，佳人独自掌门庭。遣媒面订朱陈约，纵他应允怎回言？记起同乡秦得美，却是娇娥母舅尊。素性贪财兼好酒，挽他入局好商量。呼童备下红笺帖，待吾去拜姓秦人，宝马金鞍都已备，公子衣冠即出窗。左右家人相护拥，匆匆到了杏花村，敲门人报秦公晓，不胜错愕暗沉思。尚书公子因何事，来拜低微农户家？踌躇欲命娇儿返，恐他年幼礼难周。无奈披衣亲出接，开门延入史官人，草堂拇让分宾主，小小村童跪进茶。欠身启口呼公子，光降蓬庐应有因。伏望示知何贵干，小老无知失接迎。史舍躬身称岂敢，小生造府扰台前。兹因有事难成就，欲求鼎力代承当。若能遂却心中愿，百金酬谢不虚言。得美闻言心大悦，忙问官人甚事情。可笑微劳无不允，蹈汤赴火敢推辞？德和见许多欢悦，移近前来欠体陈。小生前日游山景，偶逢绝色一佳人，查是龙家娇小姐，代兄祭扫上山坟。乍见令人生渴念，无由撮合此朱陈，虽言家父当朝贵，小生素性额钟情。若无才貌双全女，情愿终生不要妻，今幸得逢龙小姐，正是吾家配偶人，奈他兄长离家久，又无伯叔主婚姻，因思老丈胸甥女，背为出力定能成。是以今朝来拜谒，全仗良言系赤绳，秦公见说婚姻事，眼观史舍意迟迟。

原来为此来求托，怎知我处也艰难。夺魁傲眼千般阔，甥女娇痴性异常。汝往求他他怎肯，必定推三托四言。此婚吾若辞他退，百两黄金让别人。到手美财难割舍，试往呈言看若何？或者姻缘天赋就，甥女欢然肯允从。母舅主婚从古有，不怕甥儿怪我身，想完欢悦忙开口，公子安心请返衙。此段婚姻当领命，迟日佳音报贵衙。二舍喜言蒙慨诺，小生专候好音来。含笑起身辞别返，秦老殷勤送出门。回身正遇娇儿返，年方十岁兆先名。学里攻书当放午，回家来见老严亲。因观车马人随集，心下猜疑是甚人。入常启回生身父，何处官人到我家？秦公换子欢欢诉，事若能成快草当。
z--
小官不觉微微笑，老父诚为梦想财。史生这等容和貌，怎配龙家表姐身。务农乐业休多管，未必能成此段姻。秦公闻说心焦躁，稚子何知破采先？生嗔不答回身入，兆先知意也无言。
息天明重就学，秦老更衣亦出门。儿转村家溪水绿，来叩龙家两扇扉。童仆开门延接入，通知侍女票千金。深国小姐沉闷闷，乍寒天气整妆迟。闻知母舅亲来到，勉强添衣出镜台，呼婢卷帘延请进，至亲甥舅见无妨。秦公来到香闽阁，雅玉移步出接迎。深深敛衽相延坐，小鬟递上雀芽茶。带哂启唇轻借问，舅爷贵体必平安，表弟攻书聪敏否7甥女多时间候疏。秦公含笑回言答，老年近况总如斯，今日颇闲来探望，喜吾甥女甚安康。汝兄赴阙何时返？浪子贪游不顾家。长成也不婚妻室，宗祖香烟当等闲！小姐闻言眉百锁，答道哥哥错念差。心敬罗生多侠义，不辞跋涉伴同行。村居独住惟甥女，昼夜提防心担忧。可笑也无书信返，居秦居楚两难分。秦公乘势嗟嗟叹，汝兄今作浪游人。又无妻子无牵念，自然不念妹同胞。岁月如流留不住，红颜绿■易凋华。自不提亲犹则可，忍教耽搁妹芳年。虽言未及桃天候，也当及早定婚姻，话完假意长吁叹，龙家小姐暗生疑。察男言词多有意，其心不测有跷蹊，正色低头浑不语，秦公只得又言陈，舅今特到因亲事，一姓良缘妙莫当，父居紫阁尚书贵，胞兄同妹在京城，

名作德和史二舍，年方十五貌堂堂。故里持家勤奋志，能文能武小英才。多少开屏邀射雀，做眼才郎不展才，郊原走马因游猎，遇吾甥女扫亲坟。史舍钟情多属意，托舅前来代议婚。甥女倘然心允诺，舅当代主此姻缘。小姐听完多少语，不胜好笑上眉梢。舅父欺我闺中女，敢同史舍至提亲。胡涂性度何须理，任伊自语自言词。乍整金钗全不答，秦公一见恼于心。启呼甥女三思否，对舅跟关莫怕羞。痛汝双亲仙逝早，难倚哥哥作主张。史家公子真难得，念念多情注汝身，名门相府全才貌，富贵功名反掌成。此婚真是天缘巧，极当早定勿挨延。俟到三年并二载，联赋于飞到白头。聪明早听吾言语，舅今回复史官人。叨叨絮絮言重赘，恼了龙家小玉人。意将数语相唐突，母舅尊人不便冲。娇嗔含忿开榴口，舅爷逢事要参详。史家公子何人氏，钟情甥女没来由。椿萱早逝嗟孤女，辛赖哥哥爱护深。临行重托持家计，别事何曾有一提。甥女颇知书与礼，事尊兄长敢胡为？不劳母舅言三四，何用重提此事情！语间不悦娇容失，命鬟再进奉香茶。秦公见怪无精彩，老羞成怒上双眉。婢递茶盅推不饮，生嗔起位即辞回。千金不免殷勤送，秦老匆匆去似飞。佳人送毕归闺苑，闷倒绣锦帐内存。伤心父母归何处，舍将孤女撤尘凡。兄长痴游犹不返，狠心母舅本贪财。史舍若无银贿嘱，怎肯呈言切切陈。此番抢白怀嗔怒，定起风波乱不平，
单身弱女何能敌，兄长无涯去路遥。悲垂粉泪鲛绡湿，似醉如痴绣枕欹。
停书小姐国中切，回文再唱姓秦人。抱恨回家心忿忿，大骂妖精小贱人。不尊母舅滔天胆，好意提亲反受凌。明朝回复史公子，无缘难享此银钱。含怒一宵难合眼，次晨早起整衣冠，嘱咐兆先休入学，我往城中至晚回。小官诺诺称承命，秦公启户门出行。入城来到尚书府，门公通报史官人：德和急急相迎接，携手欢欢请入窗。笑命书童来递茗，频频借问事如何。应知老丈金言重，必有佳音乞示知。桊老羞惭长叹息，无功说客愧登门。多承公子相优待，娇痴甥女恼人怀。口口谨尊兄长命，目无母舅逞狂言。

裴航空奉蓝桥杵，其奈云英不动怜。因兹来复台前命，赤绳再系别倾城。公子听完颜失色，半晌低头锁两眉。无情淑女狠心辈，闪得吾身没下梢。一心痴想成连理，讵料翻成梦里花。秦公决绝吾无望，难道丢开别结姻？堂堂紫阁名公子，难谋一女好羞人。沉吟不悦回言答，原来素女忒无情！莫非老丈憎嫌我，不肯妆前用意求？秦老说声天可表，费尽心机进美言。无端恶女心如铁，定要凭兄作主张。昨宵即欲来回复，汗颜难以见官人。德和闻语无言答，半响含愁再启陈，多劳老丈愚心感，谋事难成怎奈何。容生再拟奇谋计，遣童邀请再相劳，秦老连连称领命，若能效力敢相违？窃思甥女怀痴见，蝶使蜂媒枉进言。舍甥有日回乡井，官人何不自求亲？簪缨后裔人皆慕，管取良缘反手成。史舍摇头含笑答，令甥与我欠交情。纵使亲求难济事，不如密地暗施谋。闻得令甥因伴友，何时方得返家庭？秦公回答难凭准，有时半载两三春。二舍听完头点点，遂传进席待殷勤。黄昏秦老归家去，德和密密再施谋。
停表痴心史二舍，皇宫单唱女多娇，深秋天气金风动，转瞬归宫已月余。有时随侍皇公主，有时朝谒上昭阳。欲通信息鱼鸿断，回首亲容去路遥。三女思亲犹则可，第一关心梅媚仙，眼望白云亲际远，身居禁苑似天涯。欲乞天恩求给假，乍入深宫启齿难。意思拜托双公主，婉转君前上奏章。无奈龙生偏爱重，怎舍相离一刻间。含糊只说曾求奏，昭阳母后不依从。闷杀媚仙梅小姐，难违懿旨不能回。花晨月夕增惆怅，百味珍馐怎下喉。相逢偏是愁中侣，空诉衷情总断肠。三娇学士同心病，相对愁人锁断眉。有意求恩归省母，恐犯天颜动虎威，见妹朝朝浑似醉，知彼思亲意欲狂。含愁挽袖殷勤劝，望妹聪明纳谏言。天恩既不容归假，何妨耐守再消停。有口令尊回帝阙，托名省父可归家。于今徒作痴迷想，枉把花容瘦许多。见机而作方君子，妹此行宜欠丈夫。小姐媚仙轻叹息，多劳姐姐进良言。此心痛恨当初错，不该贪折上林花，一从及第遭拘禁，御带宫袍也枉然。

乍离母侧心如割，神魂夜夜绕亲旁。说甚皇宫都锦绮，何尝安享一朝春。景阳钟断思亲梦，枕上斑斑有泪痕。研朱教读何心绪，王法无情步步遵。夜来皓月当窗照，引动愁怀不自持。玉露金风宫树绿，弦管之声不可闻。男人际此犹凄楚，何况区区本女郎。话次伤心频掩袖，三娇闻语动愁肠。各各低头眸掬泪，与妹伤怀一样同。别后膝前应冷淡，知亲思我更凄凉。宫闱富贵无心恋，不孝抛离戏彩疏。绛枝怀念生身母，严父雷霆性又威。公姑冷眼无怜惜，归宁路断遣愁难。弟郎小小难知事，怎解萱堂肺腑忧。弱女入宫天际远，膝下凭谁慰寂寥。姐悬母妗家庭寂，妹念家慈更痛伤。低首嗟嗟愁不已，梅女闻言凑怆神。琴仙细盼无情彩，正欲将言慰二娇。忽观远远宫灯亮，来了宫妆两两人。约柳分花飞绣带，莲步蹁跹上御阶。下拜阶前同敛衽，口称奉旨请师爷。四娇欠体连忙挽，认是龙生宫内人。强收愁闷含微笑，贵主传宣为甚因？四名彩女躬身答，贵人有请赏水轮。特差宫婢来窥探，师爷睡否望光临。学士闻言含笑道，贵人有旨敢相违？回头都命携冠带，承值宫娥个个忙。独有媚仙眉不展，彷徨蹙黛启朱唇。姐等锦华朝贵主，代奴复旨奏千秋。领敕本当趋谒见，兹因有恙懒抬身。奏上贵人祈赦罪，少愈明朝请罪名。三女听言称领命，整衣各上七香车。女御执灯分左右，出了修文步月宫。阶前单剩梅家女，独自悠悠闷似山。眼见灯光人去远，徘徊月下倍伤神。碧空无际银河净，星斗交横空整明。心悬老母堂前寂，又挂椿亲路上驰。桓家表姐何时到，望父平安早上京。
好要长兄曾返否，宫禁沉沉信不通。夜蛩惹恨吟成韵，秋月无情引晚风。误贪名利朝金殿，竞被羁留举步难。可怜夜夜思亲泪，好似呱儿离母哀。含愁靠倒金交椅，锁断三春柳叶眉。两旁宫女知娇意，一齐赔笑进前来。师爷有甚心中事，日日含愁悉欠安。贵人倘若相查问，必怪宫鬟欠护持。万望师爷休执性，当寻消遣保精神。媚仙闻语羞无语，低头乍整玉搔头。半晌答声卿不晓，吾因有恙欠安宁。不能遵旨朝公主，花间独坐觉无卿。宫妃又答词林错，贵恙金躯要避风。也当奏上娘娘晓，懿旨颁行召御医。

小姐连声称不必，如吾小恙本无妨。数天如若难平复，便当乞旨暂归家。断无在此相劳扰，令人心下怎能安？三四彩妃齐启答，词林何出这般言？婢等恭承皇后谕，理当随恃敢辞劳？小姐彷徨方起位，转入宫中掩两扉。卸脱晚妆更彩服，女御重斟雀舌茶，媚仙说对诸宫女，公主宫中未撤筵，学士侍筵今未返，吾今难候欲先眠。烦劳汝等为相候，宫门莫闭听传呼。蓝巾彩女称承命，小姐宽衣上绣床。双放金钩垂锦帐，乍寒天气掩重衾。宫妃何候皆罗列，龙烛辉煌照镜台。绣榻玉人难合眼，辗转椎衾觉欠安。寂寥倍叹无相侣，侍筵姐妹几时回？耳听御楼催玉漏，颁将玉指数更筹。眼昏头重身如火，自知有恙不支持。掀揭罗帏呼进茗，女御慌忙奉玉杯。忽闻环珮声微近，七香车辇歇当阶。引下多才三学士，绛烛纱灯两列分。领宴归宫更已永，微含醉意玉颜红。先行彩女敲朱户，内面宫娥急启扉。三娇入内更衣服，请退皇宫承值人。因问彩妃梅小姐，却因何事竞失眠？宫娥禀道初安歇，方进香茶未睡沉。锦春一笑抬身起，进前来揭绣罗帏。轻拍香肩呼妹妹，忍负良宵这早眠？窗前月色明如昼，姮娥应哂汝痴人。媚仙拥被翻身转，答道贪杯怎舍归。贵人曾否分题咏，佳句新编借一观。令人等得心焦躁，反增不快病加沉。锦春回答吾朝谒，曾代妆前乞赦书。贵主闻知沾有恙，甚是惶惶心不安。今宵席上无题咏，华筵初撤月将沉。




