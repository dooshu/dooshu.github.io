水绘庵放生池歌赠冒辟疆

水绘庵前一池水花发芙蕖香十里冒家三世皆放生水族波臣不可纪日霁游鳞镜里来有时蜃气云不开出沼穹龟峙丘垤扬?赤鲤生风雷四十年来成巨壑丝竹朝朝喧水阁赋诗不让邺园游临流远胜濠梁乐沧桑万事难具陈挺义横网连强邻云根窟穴改不得枯鱼入肆空悲辛主人意气无所惜长叹抚膺嗟世泽虬龙一朝不自保江汉飞腾限咫尺眼前兵甲高如山放生杀生皆等闲昆明太液复何有为尔作歌长留天地间

