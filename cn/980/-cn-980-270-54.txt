释绍嵩　和自然

客裹唯君数往还，笑谈终日尽君欢。

敢将古道为吾事，已作归心即自宽。

露草欲随霜草尽，泉声长带佩声寒。

月生更爱栏干影，未厌殷勤达曙看。

释绍嵩

释绍嵩　和自然

南北三年一解携，曾书蕉叶寄新题。

知渠已富江山句，英誉自成桃李蹊。

坡底诗人梅底醉，云间秋雁水间楼。

千岩万壑时相忆，迢递寻君梦不迷。

释绍嵩

