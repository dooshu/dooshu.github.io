秦观　雷阳书事

骆越风俗殊，有疾皆勿药。

束带趋祀房，用史巫纷若。

弦歌荐茧栗，奴士洽觞酌。

呻吟殊未央，更把鸡骨灼。

秦观

秦观　雷阳书事

一笛一腰鼓，鸣声甚悲凉。

借问此何为，居人朝送殇。

出郭披莽苍，磨刀向猪羊。

何须作佳事，鬼去百无殃。

秦观

秦观　雷阳书事

旧传日南郡，野女出成群。

此去尚应远，东门已如云。

蚩氓托丝布，相就通殷懃。

可怜秋胡子，不遇卓文君。

秦观

