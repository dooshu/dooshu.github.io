○礼记博士苏绍元九曜醮词

臣以凡微，叨逢圣日，荷三境照临之赐，承二仪亭毒之恩。常虑迹处昏衢，身居俗网，修持有阙，罪咎易增。虽佩奉秘文，遵参宝，香灯怠惰，荤浊侵凌，道气不降於百关，灵官暗迁於六府。由是虚邪内集，疾恙旁萦，夙夜兢忧，惧不全济。又虑五行三命，运遇凶衰，兼以土曜木星，仍临宫宿。顾兹凡眇，素寡善功，当此灾期，倍深惶惕。是敢按《河图》旧典，披启醮坛，依灵宝尊文，请求天像。伏冀元慈俯瞩，灵贶遐г，洗涤过尤，解销灾咎。明星隐曜，共介祯祥，八卦九宫，并祛刑厄。疾患痊复，邪疠蠲除，增禄秩於维新，续年龄於延永。行年神将，法吏兵，辍罪举功，咸赐昭。永当修励，以答元恩。不任。

