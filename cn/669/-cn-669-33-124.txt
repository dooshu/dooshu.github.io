124　誠齋始學江西既而改變　誠齋後學後山半山唐人


誠齋始學江西，既而學五字律於後山，學七字絶句於半山，閻按：「半山，王安石號。」最後學絶句於唐人。

【元圻案】誠齋江湖集自序云：「予少作有詩千餘篇，至紹興壬午七月，皆焚之，大概江西體也。今所存江湖集者，蓋學後山、半山及唐人者也。」又荆溪集自序曰：「予之詩始學江西諸君子，既又學後山五字律，既又學半山老人七字絶句，晚乃學絶句於唐人。」





