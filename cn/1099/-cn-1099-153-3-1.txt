○上西涯相國書 【 政事】

竊聞忠君者遠不間其情、厚師者微不格其敬、君師大倫也、顛而能扶為忠、愛而能諫為敬、銑趙之賤士也、待罪侍從、坐視時變、止未能訟言於君、次未能私告於師、是天下之大罪、顧思不敏、中實空然、知罔行殆、何堪聽聞、銑是以憂深而醉思劇而顛、徘徊門墻、進而屢卻也、伏惟執事好士容污、若將弗及、寸材尺美、未嘗遺之豈獨銑之棄乎、用是敢布腹心焉、今有人病羸者、精竭而神憊獨面人耳、然嗜飲好內未巳或告之曰、子之病也、危久將不起、必斥而弗信、使其父兄子弟垂泣而告之必懼、使國醫告之必怳然而淚下矣、何則、父兄子弟至戚也、其言必不罔、國醫識精也、其言必可徵、今天下之病深矣、財殫而用加侈、民疲而勞未巳、賞數而功不勸罰輕而罪威、令下而不循、惠施而不霑、官肆貪而法廢、事取具而實亡、天下十有三省耳、用兵者八、朔方兵敝玩而不力、公私以供匱、人材以利偷、若再有嘯聚、何兵以討、邊、或寇入、兵馬之在內者。留之恐邊輕、遣之恐盜張。廟堂之經營始大也。雖然、此見事、銑耳不得聞、口不敢言者、又百此乎、今　九重及帷幄臣、偶未之思耳、然惟執事能告之、執事自輔　先皇、澤流而望尊、先皇大漸、執手流涕付以愛子、權重而人服、一也、執事少秉清節、逮貴愈堅、相幾酌會、為國蓍蔡。行高而人信、二也、是故以戚則子、以識則國醫、故曰惟執事能告之也、執事弼亮初政。調和瑾虐、釐弊庚午、入告累矣、似猶未飫天下之望也、頃聞執事上疏忠懇而中繼聞請明農、子不云乎大臣以道君、不可則止、執事去之是也、然亦有否夫事幼主與成主者。不同度而建功。處平芯與紛世者。不合迹而毀績。善始而不完其終。猶無始也。竊窺執事者、蓋欲以身示儆云耳。夫告人之道三、積、以誠者、要其信也、動以容者、要其感也、示以利害者、要其懼且聽也、文字章奏、言者意弗盡、而聽者情不達效固難獲矣、竊願執事時諸面對創難而覆易、善存而惡敗、帝王之謨　祖宗之典、誠于中而徵于容、因其明而通其曲、　上英武冠世、深信而改度、然後天下可徐理也。若一二帷幄臣、執事與共政矣、替有二客登舟入艙、熟視之世讐也、見必以?接、舟及中流風、二客駭而共圖之、卒濟、非前相怨之深。而後相克之力也、志誠在於生、故彼臣者。亦願執事之善告之也。彼誠我聽。故亦可以有助矣。又聞古之君子之事君也、智不售則曲勢以求成、力不施則廣謀而獲遂、夫君以為社稷也、吾為固之如磐石然、以待君悟。舉完器而付之。而後臣之道不缺。不然使至如所謂無如之何者。君幸悟奚濟也。竊意執事之計之不可緩也。夫舉政以才。行介而內信。學深而知政。藝精而適用。才之全也。偏得者酌用之。毋以科目拘其進。毋以浮偽溷其真。毋以麤率棄其直。毋以小瑕遺其長。毋以資格緩其為。使部薦其監。監薦其守。守令各薦其屬。抑倖治貪。厲恥表節。嚴其進。覈其偽。不惟得真才。亦可以正士習矣。自天子以至於士、未有不須諍士者、忠直謀畧者。執事宜引以自輔。使之慫恿。盡其言?恣議。不無襌也。周上需。繫民心。財也。蓄久者積。為力者充。食冗者耗。費奢者窮。賈誼曰一人作之十人食之必饑、十人作之不能衣一人必寒、今內廷之奉。軍旅之供者。可計乎。南以水荒。北以盜蕪。其入歲幾何也財不足則民貧。民貧則苦生。苦生則心離。心離。則凡可以救死者何不為。夫盜者。擾始也。擾之靡靡。英雄因之而起。是故亂自財始子曰節用而愛人。周禮歲終計入以會王用。官以工皆稽業而定。既唐併庶官今皆可行也。夫本強者能制弱枝。備豫者能當卒變。禁兵本也重鎮備也兩京禁兵伍以內賂而缺。燥應故事而舉。治戎者循例。猶以紈綺子將之。一旦緩急。此屬可仗乎。當燎?濡髮之時。尚修拱手徐行之度。非計之得也。秦晉兩鎮。地險人勇。于今尚安。及後可恃。選將以練禁卒。擇人以守秦晉。厚結民心。精治士馬。守險廣儲。俾可憑藉。今議者曰土兵劣於兵。未知計者。勇不自奮。作之斯興。技非自長。習之斯熟。　太祖定中原。江上卒耳。　太宗北伐。中土兵耳。是故安危在所任倡者。利鈍之係也。夫政貴因時。??厺先救弊。出蹇者必求助。非深服其心。能制其命者否也。替董閼于為趙守、過深澗壁峭若牆、下瞰百仞、問曰嬰癡狂悖之人、牛馬犬豕、有誤入此者乎、鄉人對曰無有、閼于曰使吾??厺猶澗也、則人莫之敢犯、胡不治、故不可以弘治之政。施之今也。長沙公尚寬大以收物望故勸之用嚴然是時佞倖滿朝法有所難行耳是故烹一阿大夫、則諛者遠而罰懲、封一即墨大夫則讒者遠而功勸、無別而緩。非所以為政也。愚生何足以知國事、竊窺天下之勢、不急救將不可為、伏惟執事當國、安危攸繫、故敢俯伏門下、稽首上書干冒台嚴、不勝隕越之至、謹伏斧待罪

