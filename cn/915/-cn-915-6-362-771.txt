○陈留王励废疾求立後议



《春秋》之义，“立子以贵不以长”，盖以为宗庙主故也。晋公族穆子有废疾，以让其弟；卫襄公嗣子絷，足不能行，立其弟。晋卫皆废嫡立庶者，明臣之义，终无执祭朝见之期，以之居位，违犯情礼故也。礼，有故，使人摄祭，非终身疾者。励为君王，故事未有诸侯以疾去国成比。（《通典》七十四）

胡讷

讷，永和末太学博士。器案，经典释文叙录《谷梁胡讷集解》十卷。



