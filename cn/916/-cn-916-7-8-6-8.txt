【登石头城诗】

关城（文苑作开域。）乃形势。地险差（文苑作嗟。）非一。马岭逐纡（文苑作萦。注云。一作纡。）回。犬（《诗纪》作大。）牙傍隆（文苑作阴。注云。一作险。）□。（文苑作□。）百雉极襟带。亿庾兼量出。（文苑云。疑作入。押出字。）至理归无为。（文苑作无穷形。）善守竟（文苑作为善竟。）何恤。眺听穷耳目。远近备幽悉。扰扰见行人。晖晖视落日。连樯入回浦。飞盖（文苑作□。）交长术。天暮远山青。潮去遥（六朝事迹作边。）沙出。薄宦（文苑作官。）恧（文苑作恶。）师表。属辞惭愈疾。愿乘觳觫牛。（文苑作车。）还隐蒙笼（文苑作朦胧。）室。（○本集一。文苑英华三百九。《诗纪》八十三。又六朝事迹类编上引出一韵。）

