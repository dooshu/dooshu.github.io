王柏　寄题江山叶氏翠香亭

此君来与小山盟，共挹周扬一世英。

何用偷它当日意，男儿自要立芳名。

王柏

王柏　寄题江山叶氏翠香亭

遥想琅玕百顷强，旋栽应笑子猷忙。

绝怜羽葆摇新绿，更有风来细细香。

王柏

王柏　寄题江山叶氏翠香亭

谁窃清香下广寒，霜风染就粟肤丹。

须知叶叶苍圭色，花未开时自可观。

王柏

王柏　寄题江山叶氏翠香亭

小诗越境论交情，不见新亭句未精。

寄语主人犹缺典，梅花应恨不同清。

王柏

