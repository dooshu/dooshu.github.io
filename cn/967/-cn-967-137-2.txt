李揆　寒食出郊三首

寒食深山路，桃花雨里开。

可怜传檄出，不为踏青来。

泥滑竹冈下，鸡鸣田舍隈。

邱园二十里，松槚有余哀。

李揆

李揆　寒食出郊三首

春事遽如许，劳人浑不知。

柳垂山阙处，花发雨来时。

薄宦祗憔悴，故园成别离。

多情睇啼鸟，独与寸心违。

李揆

李揆　寒食出郊三首

往岁逢寒食，青鞋踏落花。

题诗山寺壁，沽酒野人家。

草长春无际，身閒意自遐。

时时县亭畔，画遍水边沙。

李揆

