释宝昙　和史太师蜗室三首

帐暖窗寒不愿馀，一床翻覆旧时书。

寸鳞尺渎寻常水，老子而今非故鱼。

释宝昙

释宝昙　和史太师蜗室三首

伊雒閒人晚自贤，等将身世付蹄筌。

春风犹有耆英会，未必饥餐困即眠。

释宝昙

释宝昙　和史太师蜗室三首

卧听花敷宝篆灰，坐看野马与尘埃。

有时笑入棋声去，千骑雷奔挽不回。

释宝昙

