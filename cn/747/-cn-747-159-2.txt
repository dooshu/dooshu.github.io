○请停春杀高敦礼表

臣某言：臣蒙非分恩泽，一朝拔擢至此，影兢魂，惟思报效。伏惟天皇开直言之路，不弃刍尧，臣之区区，敢陈微款。伏见近日奏，扬州人高敦礼诈宣乘驿马采药，其日奉进去不得至秋即决。敦礼犯状，实当万死。但以罪非恶逆，据法合至秋分。臣闻圣人者，德配二仪，则天之为政。今既勾芒戒序，时属发生，礼称仲春之月，无焚山林，言顺阳而养物也。仲秋之月，申严百刑，亦顺阴而肃杀也。古人有云：“奸伪者与造化俱生，自然之气也。”是知掩义隐贼，出自帝鸿，毁信废忠，生於少昊。以今海内之广，何得全无奸伪？天皇践极以来，恒已宽仁被物，故中外礻是福，区宇安。以太平之时，阐和平之化。若其政察，非所谓上遵元老之风。伏请稽诸彝典，暂回圣虑。臣识不及远，辄申愚见，惧不瓦合。伏增战栗。

