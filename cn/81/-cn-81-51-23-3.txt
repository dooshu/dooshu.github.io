武丘寺

苏州武丘寺，山嵚崟，石林玲珑，楼雉叠起，绿云窈窕，入者忘归。大历初，寺僧夜见二白衣上楼，竟不下，寻之无所见。明日，峻高上见题三首，信鬼语也。其词曰：”幽明虽异路，平昔添工文。欲知潜寐处，山北两孤坟。“（其二示幽独居）。”高松多悲风，潇潇清且哀。南山接幽陇，幽陇空崔嵬。白日徒煦煦，不照长夜台。谁知生者乐，魂魄安能回。况复念所亲，恸哭心肝摧。恸器更何言，哀哉复哀哉。“（其三答处幽子）”神仙不可学，形化空游魂。白日非我朝，青松围我门。虽复隔生死，犹知念子孙。何以遣悲惋，万物归其根。寄语世上人，莫厌临芳樽。“庄上有墓林，古冢累累，其文尚存焉。（出《通幽记》）

【译文】

苏州武丘寺，在山间高耸着。石林精巧，楼台和城墙叠起，绿云环绕，进来的人都忘了回去。大历初年，寺里的僧人夜里见二个穿白衣服的人上楼，竟然没有下来，找他们没找到。第二天，高山上有题诗三首，都是鬼的语言。其词曰：”幽明虽异路，平昔添工文。欲知潜寐处。山北两孤坟。“（其二示幽独居）”高松多悲风，萧萧清且哀。南山接幽陇，幽陇空崔嵬。白日徒煦煦，不照长夜台。谁知生者乐，魂魄安能回。况复念所亲，恸哭心肝摧。恸器更何言，哀哉复哀哉。“（其三答处幽子）”神仙不可学，形化空游魂。白日非我朝，青松围我门。虽复隔生死，犹知念子孙。何以遣悲惋，万物归其根。寄语世上人，莫厌临芳罇。“庄上有个墓地，古墓累累，那几首诗还在那里。

