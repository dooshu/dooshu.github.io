王同祖　春日杂兴

迢迢清夜静无哗，月色千门噪乱鸦。

坐久忽惊寒力重，不知残雪在梅花。

王同祖

王同祖　春日杂兴

粉墙红杏半离披，春满人间花自知。

幽鸟不言如有思，等闲飞上海棠枝。

王同祖

王同祖　春日杂兴

轻寒漠漠雨霏霏，春院人闲半掩扉。

风力不知多几许，出门只见杏花飞。

王同祖

王同祖　春日杂兴

百花时节燕莺忙，书日如年懒课香。

午枕梦回人悄悄，一声啼鸟傍斜阳。

王同祖

王同祖　春日杂兴

清明过了柳花飞，帘外萋萋草正肥。

唤起惜春情绪处，空山残月杜鹃啼。

王同祖

