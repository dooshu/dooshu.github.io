【嘲府僚诗】

〖宋《书》曰：何长瑜为临川王记室参军。尝於江陵寄书与族人何勖。以韵语序临川州府僚佐云云。如此五六句。轻薄少年遂演而广之。一时人士并为品目。尽加剧言苦句。其文流行。临川怒以白太祖。除为广州曾城令。〗

陆展染鬓（《诗纪》云。一作白。）发。欲以媚侧室。青青不解久。星星行复出。（○《宋书》谢灵运传。《御览》三百七十三。《诗纪》五十三。）

