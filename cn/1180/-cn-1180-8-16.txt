坤下震上


豫：利建侯行师。

这卦辞见人心和悦而天下之事无不可为。豫是人心和乐以应于上的意思；建侯是立他人为君，以统众言；行师谓一阳五阴，以动众言。卦名豫者，卦体刚应志行，有豫之意；卦德以顺而动，有豫之由；则是人君和乐于上，万民和乐于下，而欢欣交通，故为豫。文王系辞说，天下的事，莫大于立君行师，而非素得人心之和，其谁能与我？今卦的德体，有人心和乐以应上之义，则是得人和者已素有日。古者用这豫以建侯，则百姓之心，可以任君长之寄，用这豫以行师，则三军用命可以成敌忾之功。夫建侯行师且利，则凡行事之利，可知矣。





《彖》曰：豫刚应而志行，顺以动，豫。

这一节是以卦体卦德解豫的名义。刚是九四有阳刚之德，应是上下人心应他，志行是九四的志得行，顺是顺乎理，动是推诸政事之间。孔子说，卦名为豫者，盖人心不和，则为暌为涣，不足以言豫。今卦体九四一阳，上下应之，其志得行，则是在己居大臣的位，天下有乐从之休，而其志在得民者无不遂，举动不顺则弗信弗从，不可以致豫。今卦德以坤遇震，为顺以动，则是举措合天理之正，弛张协人情之公，而凡政之教施者无不当。夫惟刚应志行，下之所以豫于上，有豫之意。惟以顺而动，上之所以豫于下，有豫之由。故名这卦为豫。





豫，顺以动，故天地如之，而况建侯行师乎？

这一节是言顺动之德可以动天地，而建侯行师尤可知的意思。如有默孚的意思，之字指我言。孔子说，卦辞所说“建侯行师”者，盖卦德以顺而动，则是顺天下的理，以制天下的动。夫顺和众之理，而动则天地之理，此其不违。三极初无二理，而以和召有，有以潜通之而无间。天地且然，况建侯特为天地立君，其有不利乎？则夫万姓一心，而乐于推戴者可知，况行师特为天地讨罪，其有不利乎？则夫三军用命，而乐于从事者可知。





天地以顺动，故日月不过，而四时不忒；圣人以顺动，则刑罚清而民服。豫之时义大矣哉！

这一节是极言天地圣人的豫，而赞其义之大。天地顺动是气序自然推迁，不过是各循其度；不忒是各顺其序。圣人顺动是举措协天理之宜，清是不必用的意思，服是遵道、遵义的意思。时义指顺动言，大是合天人皆不外处见。孔子说，以那豫的理而极言之，岂惟建侯行师为然哉！虽天地圣人亦不能外。盖天地是化机所主宰者，今通复之间，惟顺理而动，则日月四时的柄，已握于是，故日月各循其度焉，四时各顺其序焉，豫之见于天地者如此。圣人是天下所仰望者，今驰张之际，惟顺理而动，则万民率服的基，已立于此，故刑不必施，而民自服，罚不必用，而民自化，豫之见于圣人者如此。天莫大于天地，而天地本顺动以化成，则太和的气，充塞于两间者，莫非这豫也。莫大于圣人，而圣人本顺动以成治，则和乐的情，通于上下者，莫非这豫也。豫的时义其大矣哉！





《象》曰：雷出地奋，豫；先王以作乐崇德，殷荐之上帝，以配祖考。

这《大象》是言造化宜和畅之气，先王体之而成和神人之功。作乐是制乐，崇是发扬阐明的意思，德兼心德、功德言，殷是乐用的盛处，配是配享，上帝兼指天地，祖配天，考配地。孔子说，雷出于地而后声奋，和极其至，豫之象也，这是天地自然的乐。而先王乃体这象以作乐，既象那奋震的声以为声，又取那和畅的义，以为乐之和，固备始终节奏之详，而极一代制作之盛。由是用这乐，则不徒备乎声容气数而已。蕴而为心德之懿者，于此充布；发而为功德之盛者，于此而奋扬。德之未崇者，首于乐而崇之。及其用这乐而至于盛，则不徒用之家庭邦国而已。冬至荐于南郊，而配这以祖秋季荐于明堂，而配之以考。神本难格者，皆于乐而格之。夫乐一也，以之崇德，则有以和夫人；以之殷荐，则有以和夫神，乐以作而神人以和，体豫之功何至几乎？





初六，鸣豫，凶。

这一爻是言初六阿附权奸，不胜自矜则不能保其终乐的意思。鸣豫是自夸其乐于人，凶有不免于祸的意思。周公系初爻辞说，初六阴柔而有九四强臣之应，求无不得，欲无不遂，意得志满以夸于人，豫而自鸣者也。占者这样，则般乐怠傲，是自求禂也，凶。





《象》曰：初六“鸣豫”，志穷凶也。

这《小象》是申言初六自矜其乐者，由他的志意满足，故如是而取祸。穷是满极的意思。孔子说，初六“鸣豫”者，由他上应九四，志得意满，而不知安分以自守，这所以不免于凶也。





六二，介于石，不终日，贞吉。

这一爻是深替六二持守固而见几决，故不溺于豫的意思。介是守，石是坚确的意思；不终日是不待其日之晚，而即见凡事的几微；贞是自不肯求豫于人，吉自无溺豫之非的意思。周公系二爻辞说，天下易溺者是豫，天下不可溺者亦是豫。六二当豫的时，而独以中正自守，虽逸豫的私，人所易动者，而安静坚确的德，却卓乎不可援，其介如石一般。由是安静中得虚灵之体专确，内启明觉之精。盖不候终日，而见凡事的几微，所以启逸豫之端者可识。这正是贞而且吉的道。占者这等，则天下的定见已融，而不陷于渎，莫非惠迪的善，何吉如之？





《象》曰：不终日，贞吉，以中正也。

这《小象》是推本六二知几之善，由他有自守之德的意思。中是无所偏倚的德，正是无过无不及的德。孔子说，当豫的时未有能自守以正者。六二“不终日贞吉”，而敏于见几者，由其以中正的德自守，而不溺于逸豫之私。是以睿智因之以出而事有定见者，皆心有定守者为之也。不然心有所乱则事有所昏，虽事已至动，尤未能悟，安能速于见几，而得贞吉如此。





六三，盱豫，悔，迟有悔。

这一爻是言六三附权有致悔之由，而因启他以改过之机。盱豫是张目上视，依四以为豫的意思；悔是有恣意，怠荒之非；迟有悔是不速改，终不免悔的意思。周公系三爻辞说，六三阴不中正，位近于四，故上视那四，而依阿取宠，以恣所欲，本有悔者。占者得此，当知权不可倚，乐不可从，而勇于改过方可。苟溺于因循而不知速改，则凶咎随之，而悔终不免。





《象》曰：“盱豫有悔”，位不当也。

这《小象》是推本六三所以媚上以取悔者，由他本无中正之德而然。孔子说，六三“盱豫有悔”者，由他阴柔不中正，而不足于德，德不足以自守，则溺于豫，而不自知。苟如六二中正一般，则虽居那初二之间，却也不为所溺矣。





九四，由豫，大有得；勿疑，朋盍簪。

这一爻是言大臣有致豫的功，而又启他以信贤的益。由豫是君民皆由他以致豫，大有得是行道的愿已遂的意思，勿疑是任贤不疑贰于心，朋是凡有道德之类者，盍是合，盍簪是皆速聚于我的意思。周公系四爻辞说，九四一阳居大臣的位，任天下之重，则君得享和乐于上者，皆我有以致之；民得享和乐于下者，皆我有以使之。由豫这等，则为上为德的心已遂，为下为民的愿已酬，不亦大有得乎？然致天下的豫，固由于己，而保天下的豫，却在于贤。又必开诚布公，以任那天下的贤人，则凡怀才抱德，而与我同类者，莫不间令毕集，不期而致，就如那发之聚于簪一般。这等是以天下的贤，保天下的豫，而我之大有得者，不可长慰乎？





《象》曰：“由豫大有得”，志大行也。

这《小象》是申言九四有济世的功，而济世的志已遂。志是致君泽民的志。孔子说，九四由豫而言大有得者。盖大臣的志，未尝不欲行道于天下，但不可得者君的心，而尤不可得者天下的心。今君享和乐于上，则为上为德的志，已大慰而无歉，民享和乐于下，则为下为民的志，已大遂而无阻矣。





六五，贞疾，恒不死。

这一爻是言人君之溺于豫者，国势有将亡之危，犹幸国脉有不绝之机。贞疾是贞痼的深病，恒不死是未至于遽亡的意思。周公系五爻辞说，六五当豫之时，以柔居尊，沉溺于豫，又乘九四之刚，众不附而处势危。是以昏君而制于强臣，国脉伤残，元气已丧，不可复救，就如贞痼的疾，不可复瘳一般。然以其得中，则先王的流风善政犹有存者，是以天下将有渎慢的心，则畏先王的礼而不敢为；将有离叛的心，则怀先王的仁，而不忍去。故又为恒不死之象焉。





《象》曰：六五“贞疾”，乘刚也；“恒不死”，中未亡也。

这《小象》是推原六五所以将亡，而犹存之故。刚指九四，中是先王之泽，未亡是尚在人心的意思。孔子说，六五“贞疾”者，以其乘那九四的刚，党植于下，势孤于上故也。恒不死者，以其得中，则先王余泽犹存，故能自保其虚位，而不至于亡也。





上六，冥豫，成有渝，无咎。

这一爻是言上六沉湎于逸豫，而因启他以补过的善道。冥是昏迷的意思，成是冥豫的事虽已成，渝是变改，无咎是无终迷之失。周公系上爻辞说，上六以阴柔居豫极，是安危利灾，为昏冥于豫之象。然以其动体，是能因天理萌动的机，而改其纵欲败度的失。故又为事虽成，而能有渝之象。占者这等，即补过的道。虽不能如六二介于石，却也不至于六三迟有悔。何咎之有？





《象》曰：“冥豫”在上，何可长也？

这《小象》亦是速他改过的意思。在上冥豫之极的意思，何可长言不能久豫。孔子说，在豫之上，故为冥豫。即冥于豫，祸必随之，其能久乎？宜当速改，何可长溺于豫而不反也。





