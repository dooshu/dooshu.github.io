晁补之　题宗室大年画扇四首

柳动燕初来，波生雁将去。

惟有小崧高，苍苍自如故。

晁补之

晁补之　题宗室大年画扇四首

鸲之仍鹆之，尔名今是非。

人言不踰济，何事满苔矶。

晁补之

晁补之　题宗室大年画扇四首

西风入丛竹，惨澹带秋阴。

惊起中沞雁，衡阳万里心。

晁补之

晁补之　题宗室大年画扇四首

王孙蕴奇意，纨素澹云烟。

借与王摩诘，含毫思邈然。

晁补之

