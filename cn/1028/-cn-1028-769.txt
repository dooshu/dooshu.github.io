方岳　又次韵

月寒弄清琴，石齿鸣涧水。

寥寥古音在，难入筝笛耳。

锤期渺秋江，停手子姑已。

齐竽姑秦缶，乃倾市门倚。

归从柴桑人，醉漉春瓮蚊。

方岳

方岳　又次韵

半夜江城久已谙，白眠眠处落烟帆。

诗穷政有牛腰轴，身散宁为马口衔。

时以酒浇胸磊磊，或嫌山似面岩岩。

春田芜没归耕是，待与丰年赋载芟。

方岳

方岳　又次韵

绿阴政自可羸骖，舴艋何堪暑气惔。

沙碛稍凉客且住，水程虽远未须贪。

吾侪焉往不三黜，此段无劳忍一惭。

山际有田归自好，休论暮四与朝三。

方岳

