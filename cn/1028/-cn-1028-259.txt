方岳　登山

一番雨过长莓苔，乘兴登临倦眼开。

花落无声春取去，社寒有信燕将来。

人间事已不啻足，海上翁今莫见猜。

负郭曾微耕雨处，自题诗句觅桤栽。

方岳

方岳　登山

物华无处不东风，只恐东风笑此翁。

双鬓不随春草绿，一尊聊借老颜红。

棋声未急雨声急，眼力无穷脚力穷。

穿径本为行散计，却将篮笋上空蒙。

方岳

