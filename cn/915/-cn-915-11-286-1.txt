◇善住意天子所问经翻译记

法法留正像，惟圣是依，季行于此，非贤岂伏。三藏法师毗目智仙出自乌苌，刹利王种，幼履慈踪，长蹑悲迹，摄化群迷，诫恶导善，常为众生不请之友，执此法灯，照彼昏暗。魏皇都邺，崇福以资，兴和二年岁次实沉，佛法加持，出此经典，名善住意天子所问。建午闰月朔次丁丑，戊寅建功，乙巳毕功。助译弟子瞿昙流支，对译沙门昙林之笔。庶俟存道敬法之贤，如实印记，示令不惑耳。（《释藏》裳九）

