闽丞厅柱

绍兴己巳二月二十五日。福州大雷雨。闽丞薛允功。未明起。闻霹雳声甚近。及旦。厅事一柱已斧为三。附栋椽泥。皆坠碎土如爪迹。印于书几及狼籍西庑闲。时将迓新丞。胡床雨盖之属。皆倚柱侧。意必震动。乃徙在壁下。略无所推。先是薛之子尝见一青蛇入柱下。戏掣其尾不可出。既震。皆疑其物盖龙云。薛丞说。

