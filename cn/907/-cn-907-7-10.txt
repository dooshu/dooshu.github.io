▼送安南使者杜舜乡还国应制

安南初入贡，朝廷遣翰林学士张以宁赍诏册其主为王，及境而薨，其世子遣舜卿来告哀且请命。及还，命朝臣赋诗送之。

南粤知文化，来庭喜最先。

地书通汉日，贡纪入周年。

号册才临境，容衣忽掩泉。

使蒙天语唁，嗣许国封传。

晓阙晴飞凤，炎溪晚堕鸢。

往来时物异，存殁圣恩全。

诏去开蛮雾，帆归望海天。

但修忠顺节，世业自绵延。

