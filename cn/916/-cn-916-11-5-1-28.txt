【别毛永嘉诗】

愿子厉风（《类聚》作清。永嘉悬志同。）规。归来振羽仪。嗟余今老病。此别空长离。白马君来哭。黄泉我讵知。徒劳脱宝剑。空（《类聚》作恐。永嘉县志同。本集作畏。文苑同。又注。一作恐。）挂陇头枝。（○本集一作别毛尚书。《类聚》二十九。文苑英华二百六十六作别毛尚书。又注。尚书一作永嘉。永嘉县志三十三。《诗纪》一百。）

