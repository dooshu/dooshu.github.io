○对命农判

〈得习壤常命农夙驾桑田，采茅为索。人诉遇雨，不充其役。〉

为天者食，分地而利，惟兹习壤，命彼老农。庶夫四体克勤，三事就绪，乃脂车以秣马，及零雨以星言。野是临，桑田攸税，宜其荷蓑荷笠，载锡光阴。尔茅尔，不亏昼夜。何乃当既泥而自废，假若濡以为辞？使七月遗风，将乖陈业；三时务穑，有阙成功，既不昏於作劳，诚可绳其惰役。

