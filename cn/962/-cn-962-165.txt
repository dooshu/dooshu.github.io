姜特立　和丁使君惠赠

浙江茅土几诸侯，美誉唯公一日收。

冯翊望之新得郡，颍川黄霸旧承流。

西湖一火愁中禁，东郡三霖慰客忧。

早晚秋来吹紫桂，百钱应伴使君游。

姜特立

姜特立　和丁使君惠赠

杜老才高笔有神，却夸庾信句清新。

方惭愧女依西子，更觉常星望北辰。

眼底向来无作者，世间此去有诗人。

交情何似吟情好，托契犹堪慰老身。

姜特立

