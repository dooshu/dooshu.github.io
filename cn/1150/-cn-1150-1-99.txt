○跋吴云壑书后

吴琚书，自米南宫外，一步不窥。京口北固山，有天下第一江山琚书，即其笔也。始于都下，见七言律诗一幅，不款名姓，但有云壑居士印。偶阅宋经籍志，云壑集吴琚撰，知为琚书。已于新安白岳山下，客持晦翁书《归去来辞》，乃绝似米元章。后有「云壑」二字，因得审定，今藏于家。此诗没于焦山江中，润州守霍君为馀拓墨本，然已在若明若晦间，不可临摹矣。

