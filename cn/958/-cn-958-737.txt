文同　张林宗司勲挽诗三首

巫峡乘轺去，涪江拥节还。

方来赴京兆，又出领潼关。

髀肉川涂瘦，颠毛案牍斑。

音容今遂已，清血为公潸。

文同

文同　张林宗司勲挽诗三首

候骑排弓箙，牙门换戟衣。

使麾方报入，神柩已云归。

关吏惊来往，乡人叹是非。

生平幽石在，谁为刻珠玑。

文同

文同　张林宗司勲挽诗三首

素节乡评重，清芬世阅传。

谢家儿侄盛，穆宅弟兄贤。

展矣兹良士，嗟乎不永年。

西风寄哀调，愿为唱新阡。

文同

