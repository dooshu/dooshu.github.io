○浙江廵視海道副使題名記 【 寧波海道】

越東南一都會也、明州居越南海境地、地並海、海上夷舶出沒、民數被寇、寇不至、民享海鹽之利。寇至害起、明州且重為東南病。楚越天所設以屏蔽東南、明州綰轂其口、又為東南門戶、稱要地焉、國朝設憲臣一人、專行海、曰海道副使、當弭節武林、時一至海上、臨眎之、有警則署所部相葆就、一歲中、率不得再三至巳而恬嬉日久、海防稍稍疏闊、而貪賈奸出物者腰重鏹、習魋結語、狎倭夷為肺腑、因發道以弋厚息、□乃官干近島、誘使所在剽略、而夷卒麕至、以狺獥外浸。蝕內地、為患母巳時、東南長吏事倭日嚴、然各以疆場、一彼一此、夷乘飈駕濤、瞬息馳千里道、而亭障阻積、不能為卒、由是守臣上言、明州去武林延袤四百餘里而以一憲臣遙制之。即有警。我兵如雷風安能四百里趣利哉。雖鞭之長、不及馬腹。其勢然也請命憲臣移節鎮明州便制曰可、於是明州始設憲署云、當是時、寇多者千餘、少者數十輩、遠者歷數郡國、近者止一二郡而去、十年民禍極矣、　肅皇帝赫然震怒、推轂一御史大夫開府境上、拜大將軍、及偏將四五人乘埤而守、乃憲臣則獨制要區。國家之制度未嘗不密而每患疏誤者不得其人也上承開府意旨。脅諸將授方略。下則役屬牧尉守丞。凡鎮有衛。衛有所。所之隙。有廵候。津陸塹谷。有關有隘、烽有堠、舶有寨、怠弗虔者。得以法糾治之。千紀律之不可干。凡偫餉阜財、簡徒蒐乘、繕舟除器、比什伍籍。里閭有圮弗治、民失職者、得討其實而拊循之。于封守之不可弛。凡邊鄙有聳、無論海內外、以警告者、大者誅、小者寘於理。得悉賦而龕定之。于天討之不可稽。彼固所為紀綱之臣。以備國家緩急者也。此其任細大具總挈戴隆厚。非可易而舉者矣。葢自漢以來。歷數十代。代有統轄。往往皆高秩有可稱說者。漢曰南部都尉。唐曰採訪。曰節度。曰觀察。曰鎮遏。宋置鎮國軍。易為制置。為沿海制置大使。勝國為萬戶。為宣慰。雖其名號不同。大都皆得以統軍吏。奉征伐。國初尚命侍郎御史大夫。領廵海事。語云防陸莫先于防海。是不為非常所屬。必推擇得人。使之任其難。且先乎。是故在事者。可以思矣。余同年友劉公多任劇才、具石畫、事叢至、能呼吸立斷、而性精白持高節不詘、孳孳特以桑土為念、即前所語難任者、公盖克辦之、然尤務修舉廢墜、因立石署中、而問其說于余、時海警叵測、而越南海境地為最重。余故論著本末。急所先者。備載之。俾在事者。得覽睹焉。

