○对水石类银判

〈岭南村洞间百姓，水石大小类银，因忿争打戾。按察使科由县令罪。诉云：“因市易不伏。”〉

闽瓯地隔，粤峤天。五邻为里，辨方言之异华；三品称金，征土物之惟错。礼不变俗，市贵从宜。贸迁海Й，集朝夕於泉宝；交易岭徼，得关石於他山。义在随时，更法於易币；各得其所，和均於类银。既来谋於我人，有殊抱布；俄必事於彼众，暂似遗钱。打戾为嫌，窒惕兴讼。轺轩按罪，瞻绣服之增华；邑宰移风，听琴堂而未静。置之於理，孰谓非宜？

