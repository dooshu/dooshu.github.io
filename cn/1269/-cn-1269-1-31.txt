众：阳气信高怀齐，万物宜明，嫭大众多。

初一：冥兵始，火入耳，农辍谷，尸将班于田。测曰：冥兵之始，始则不臧也。

次二：兵无刃，师无陈，麟或嫔之，温。测曰：兵无刃，德服无方也。

次三：军或累车，丈人摧孥，内蹈之瑕。测曰：军或累车，庙战内伤也。

次四：虎虓振廞，豹胜其私，否。测曰：虎虓振廞，如鹰之杨也。

次五：躆战喈喈，若熊若螭。测曰：躆战喈喈，恃力作王也。

次六：大兵雷霆，震其耳，维用诎腹。测曰：大兵雷霆，威震无疆也。

次七：旌旗絓罗，干銊蛾蛾，师孕唁之哭且目买。测曰：旌旗絓罗，大恨民也。

次八：兵衰衰，见其病，不见舆尸。测曰：兵衰衰，不血刃也。

上九：。测曰：也。

