袁说友　常熟敲冰行舟三首

岸头猛作敲冰势，船下俄闻戛玉声。

寸进未应容退尺，要于此地卜平生。

袁说友

袁说友　常熟敲冰行舟三首

画鹢悠悠辄退飞，一程百里两程归。

天公若念羇怀恶，一夜东风便解围。

袁说友

袁说友　常熟敲冰行舟三首

一枕更阑客梦回，冰声犹作浪声来。

并刀曾剪松江水，更欲从渠为剪开。

袁说友

