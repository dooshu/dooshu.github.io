○浙直控扼

往時浙直軍需、多倚各省恊濟自例罷恊濟之後、而窘急甚矣、胡總督近有乞留運米借鹽銀之奏、葢以軍需無處、甚不得巳全仰此一著急救、江南控扼在崇明。浙東控扼在舟山。天生此兩塊土大海中。以障蔽浙直門戶。諸哨船皆自此分、而南北總會於洋山、若會哨嚴緊、遇船即打、賊何從入、信國廢昌國故縣而內徙之。恐是千慮之一失。未可謂替人盡是而今人盡非也。

皇明經世文編卷之二百六十終







