【班婕妤咏扇】

纨（玉台作绫。）扇如团（本集作圜。《诗纪》同。《文选》作圆。）月。出自机中素。画作秦王女。乘鸾向烟雾。彩色世所重。虽新不代故。窃愁（玉台作悲。乐府同。）凉风（《类聚》作秋凉。）至。吹我玉阶树。君子恩未毕。零落在（《类聚》作委。乐府同。）中路。（○本集四。《文选》三十一。玉台新咏五作班婕妤。乐府诗休四十二作怨歌行。《诗纪》七十六。又《类聚》四十一作拟班婕妤咏扇。引素、雾、树、路四韵。）

