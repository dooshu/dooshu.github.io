王李不同

李秉、王竑俱号一时名臣。及二人俱致仕居乡，竑高自标榜崖岸，（「竑高自标榜崖岸」，「标榜」原作「摽」，据明今献汇言本改补。）非其人不与交。秉出入闾巷，每与市井人对奕，终日无忤。竑曰：「李执中朝廷大臣，而与闾巷小人游戏，何自轻之甚？」秉曰：「所谓大臣者，岂可常为之？在朝在乡固自不同，何至以宫骄乡人哉？」其不同如此。

