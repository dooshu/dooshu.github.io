杨万里　泊舟临平二首

前窗向市下却帘，後窗临水开却门。

岸头杨柳报春动，溪底云天随浪翻。

隔溪数间黄草屋，绕屋千竿翠琼竹。

三老鸣钲檥柂楼，今宵又向临平宿。

杨万里

杨万里　泊舟临平二首

拂溪十点五点雨，縠纹织出团花缕。

花头细大虽不勺，一花销时一花吐。

北风卷云如卷帘，忽然收尽玉廉织。

天光却在水光下，天水熔作镜一奁。

好山隔市望不见，秪有清溪照人面。

杨万里

