○報總督移鎮辰沅疏 【 請補官發餉】

臣惟藺賊之變、於茲一載、賴督臣張　為政、攻戰驅逐、粗有頭緒、而不意本年八月二十九日奉　命救黔、改鎮辰沅、大斾一移、人心洶洶、竊惟近日事勢。水西諸土夷。交起助虐。賊有翼虎之勢、我當強弩之末。視之太易。為之益難。欲清蜀寇。必須會集各省。速救黔禍。討播討藺安氏皆功□卒與俱敗葢諸夷惟聽命于水西水西帖而四省俱無虞也、蜀之救黔。必須由遵義。葢遵義距平越不過三站實水之左肘。藺之後戶。既斷其交通之路。又阻其衝出之念。一舉而兩利也。乃遵義道臣經年虗位、新補命事趙邦清該督臣題改川北、尚在候　旨未任、雖經督臣檄鄉官副使王景暫停廵視往監軍務、乃自四月與臣相別、八月尚在南川、鞭雖長其及馬腹乎、水西阿烏迷等數萬眾。業巳退去。乘人心未附。流離思返之日。命將激眾。鼓行而前。新疆之勢、可以復振。且咫尺平越。聲息相通。水既懼逼。藺且顧巢策之最急者也。顧此非可託空言。必須有將有粮。有精銳敢戰之卒。而又總理分理。各專一局。庶可以委任而責成功。今三大將一遇害、二患病去矣、新委副將龍萬化痿瘓不起矣監司三奉差、五告病矣、獨參政吳國仕入南川、副使李仙品劄納谿、監軍僉事劉可訓入長寧建武耳、此千餘里內賊衝出大道有九。而曲徑小隘不下百餘處安能一一設防。况三邊荷戈之士缺餉二載。數至百有餘萬。而見集江于戰卒十有餘萬正當喫緊之會、絕無分銀可支、報警告饑、紛如雨集、臣欲徑趨遵義。則敘瀘一帶賊船巳成。皆謂臣避衝而就僻。臣欲專駐敘南。則東南下流。日夜報急。又謂臣圖近而舍遠臣自四月至今、每見推官馮鳳雛求救之文、未嘗不泫然流涕、而有心無力、竟不能庇、臣罪深矣、伏望　皇上敕下吏戶兵三部、將臣議罪褫斥、速簡才望前來任事、併選廉勇大將、立與限期、責成討賊、至臣前請帑金五十萬、伏乞　允發徑解軍前、務裨實用、楚中兌解餉銀、仍令蚤解、內有分蜀二十萬兩、近奉　綸音、黔蜀通融、但蜀中勒兵候餉、專望此金為命、併乞　敕諭全解入蜀接濟、地方幸甚、

