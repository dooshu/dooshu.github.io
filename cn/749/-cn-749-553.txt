罗愿


愿字端良，号存斋，歙县人。生于绍兴六年（1136）。以荫补承务郎监临安新城税。乾道二年（1166），登进士第。任赣州通判。秩满，差知南剑州，改知鄂州。淳熙十一年（1184）卒，年四十九。所蓍有尔雅翼及鄂州小集。

水调歌头

中秋和施司谏

秋宇净如水，月镜不安台。郁孤高处张乐，语笑脱氛埃。檐外白毫千丈，坐上银河万斛，心境两佳哉。俯仰共清绝，底处着风雷。

问天公，邀月姊，愧凡才。婆娑人世，羞见蓬鬓漾金罍。来岁公归何处，照耀彩衣簪橐，禁直且休催。一曲庾江上，千古继韶陔。

失调名

九月江南秋色，黄雀寸，鲤鱼风。







