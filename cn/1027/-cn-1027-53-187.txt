范仲淹　新定感兴五首

数仞黄堂上，题名仅百贤。

孤高宋开府，千载可拳拳。

范仲淹

范仲淹　新定感兴五首

山水真名郡，恩多补谏官。

中间好田锡，风月亦盘桓。

范仲淹

范仲淹　新定感兴五首

风物皆堪喜，民灵独可哀。

稀逢贤太守，多是谪官来。

范仲淹

范仲淹　新定感兴五首

去国三千里，风波岂不赊。

回思洞庭险，无限胜长沙。

范仲淹

范仲淹　新定感兴五首

江上多嘉客，清歌进白醪。

灵均良可笑，终日著离骚。

范仲淹

