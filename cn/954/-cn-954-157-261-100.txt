陈普　咏史上　张良四首

乳口摇牙向白蛇，一朝电拂青浪沙。

下邳不得编书读，帷幄何妨佐汉家。

陈普

陈普　咏史上　张良四首

撩乱龙蛇掌上争，罢来间掉四先生。

一棚儿女皆烟散，留得松风万古清。

陈普

陈普　咏史上　张良四首

本是山东忠孝门，卯金社稷暂相烦。

君王良全青云意，长乐锺中无一言。

陈普

陈普　咏史上　张良四首

太公行辈赤松流，伍叔孙通了不羞。

好谢君王深体识，不将身后累刘侯。

陈普

