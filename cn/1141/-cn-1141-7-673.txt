对酒歌寄伟长

对酒不饮心茫然，吾宗老髯称酒颠。
一举百觞倾四筵，掀髯仰首问高天。
平生彊项谁能怜，挂瓢抱瓮饮山泉。
穷秋送我冲暝烟，夜阑语杂不能眠。
合尊促坐篷窗前，明星历历照清川。
吾今衰病非昨年，新诗取乐不取传。
残笺散帙无人编，饭牛野老耕芜田。
仓有脱粟囊无钱，胸填磊块肠欲穿。
速来共醉酒满船，眼前谁是饮中仙。


