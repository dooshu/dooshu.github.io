○一品写真赞

夫山岳之隆，莫隆於嵩华。江海之大，莫大於溟渤。故天之生圣贤於百千年也，乃禀其奇秀以为之气色，包其浩荡以为之胸襟。落落汪汪，如龙如凤。然後总兵符於掌握，悬相印於腰间。煦育群生，扶持邦国。大矣哉！将如是，则命良工，持笔之精，赍墨之妙，写於仪貌，移於缯素，不可以不叙不述。小从事滔，职忝文词，斋戒而献赞曰。

嵩华干天，气貌斯然。溟渤纪地，胸襟靡异。谓如龙也至灵，谓如凤也嘉瑞。列素在壁，良工善移。一时丹ぬ，两面风姿。秋月写彦回之质岸，宝山分叔则之表仪。松森峭壁，日映咸池。圣君急麟阁之绘，明朝当诏旨之飞。索而观之。

