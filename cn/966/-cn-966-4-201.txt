黄庚　秋吟

芦花零落点汀洲，白鹭飞边泊小舟。

水落渔矶风露晓，残荷数点冷擎秋。

黄庚

黄庚　秋吟

晓径支筇步屟迟，西风吹露湿秋衣。

举头凝望青山外，万里江天一雁飞。

黄庚

黄庚　秋吟

秋高风急雁来初，久客松江岂为鲈。

好梦不成人睡觉，半窗残月夜灯孤。

黄庚

黄庚　秋吟

渝落天涯已白头，西风吹帽冷飕飕。

悲秋未了悲身世，一样情怀两样愁。

黄庚

黄庚　秋吟

略彴当门石径斜，槿篱深护野人家。

炊烟起处江村晚，一片斜阳万点鸦。

黄庚

黄庚　秋吟

满眼秋光动客情，小园闲步杖藜轻。

黄花憔悴应思晋，才遇渊明香便清。

黄庚

