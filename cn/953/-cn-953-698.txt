晁说之　直罗县三绝句

萦回颉颃乱山河，目眩心摇到直罗。

待得罗川平直处，晚来荀令恨如何。

晁说之

晁说之　直罗县三绝句

人生不合出都城，百坂千坡异县情。

勃勃当年圣人道，如今狐兔不胜行。

晁说之

晁说之　直罗县三绝句

羌管戎歌亦斗新，长官家势洛阳人。

相逢且觅山绝好，莫话铜驼金谷春。

晁说之

