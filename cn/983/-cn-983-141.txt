宋祁　答书

经{左木右适}摧无几，书刀削未休。

胡能反招隐，更欲傍牢愁。

澌砚寒馀滴，窗灯明映篝。

子威销骨尽，何相得封侯。

宋祁

宋祁　答书

乐乐馀病骨，踽踽本孤臣。

夷饿怀餐粟，轲居忆徙邻。

旧围宽肋带，閗刻暗书筠。

亲见扬雄者，容仪不动人。

宋祁

宋祁　答书

答书牛马走，卜疏草茅人。

久谢轮囷器，羞言阿堵神。

触笼摧劲翮，喣沫瀑穷鳞。

尚欲求糟粕，心知老斲轮。

宋祁

