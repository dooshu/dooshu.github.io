◇请临海王改封外州启

周定雒邑，天子置畿内之民，汉都咸阳，三辅为社稷之卫。中晋南迁，事移威驰，近郡名邦，多有国食。宋武创业，依拟古典，神州部内，不复别封。而孝武末年，分树宠子，苟申私爱，有乖训准。隆昌之元，特开母弟之贵，窃谓非古。圣明御宇，礼旧为先，畿内限断，宜遵昔制，赐茅授土，出典外州。（《南齐书·巴陵王昭秀传》。）

