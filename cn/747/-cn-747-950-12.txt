○镜花赋

金镜精宝兮珠秀华，台插珊瑚之树，钩垂菡萏之花。映若无质，循则有体，洞碧空其何际，湛清潭其绝底。鸾舞翮於瞳，龙怒鳞於清Г。淮南王悬而玩之，东方朔见而称曰：“此瑾瑜之荣，Й戚之英。负阴而内景冰澈，面阳而外景花明。惚兮，其中有象；杳兮冥，其中有精。”

尔乃遇妖之佚女，陶清爽之芳时，争捧鸳匣，临乎凤墀。既翻轮而隐耀，又飞花以生姿。如玉之明，如雪之皎，度翠壁以星落，薄承尘而霜，拂高凌深，缘隙入奥，乍灭没而在空，遂迷失其所造。徒美夫不根不蒂，扈扈煌煌。若汉皋灵媛解仙佩，洛川神女献明，似珠水之皎皎，日月之相望。芒角璀错，罔两摇扬。至用在无兮，抟之不得；极虚为有兮，应而不藏。淮南王曰：“旨哉大夫之体物也。”

