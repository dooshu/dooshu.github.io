释正觉　宣和甲辰岁开十日予欲束衣随淮水东下锦官常禅人且合掌请语因留三

麓华联蕾破春红，惭愧无私造化功。

谁怕满头椿岁月，要听啼鸟说家风。

释正觉

释正觉　宣和甲辰岁开十日予欲束衣随淮水东下锦官常禅人且合掌请语因留三

蔬肠那著一星愁，但觉春眠粥似稠。

梦外寻盟何处是，荻洲稚子绿排头。

释正觉

释正觉　宣和甲辰岁开十日予欲束衣随淮水东下锦官常禅人且合掌请语因留三

恬然谁作去留心，月下沧波风过林。

相别相逢定何所，明明向道只如今。

释正觉

