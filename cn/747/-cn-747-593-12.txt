○又祭崔简旅榇归上都文

嘻乎崔公之柩！嘻乎崔公！楚之南，其土不可以室。或分而颓，或确而。阴流泄漏，氵没渝溢。硕鼠大蚁，傍穿侧出，亏疏脆薄，久乃自窒。不如君之乡，式坚且密。嘻乎崔公！楚之南，其鬼不可与友。躁戾佻险，ㄦ申欺苟。脞贱暗勿，轻嚣妄走。不思己类，好是群丑。不如君之乡，式和且偶。日月甚良，子姓甚勤。具是舟舆，宁君之神。去尔夷方，返尔故邻。奕奕其归，宜乐且欣。君死而还，我生而留。永矣殊世，曷从之游。酹觞于座，与涕俱流。

