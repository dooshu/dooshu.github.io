贺铸　王迥子高挽章五首

我昔官房子，长怀忠穆贤。

里无行马第，山有卧牛阡。

当代三公後，维君五福全。

桐棺远归祔，追旧几潸然。

贺铸

贺铸　王迥子高挽章五首

卓尔金闺彦，颀然玉笋班。

周旋三友益，零落十年间。

轣辘灵輀动，悠扬素旐还。

暮年怀抱爱，应未辨追攀。

贺铸

贺铸　王迥子高挽章五首

萧散竹林风，平生约略同。

官班魏叔夜，年辈晋安丰。

民咏濡须政，朝推{左月右旬}{左月右忍}功。

九原无复作，埋玉恨何穷。

贺铸

贺铸　王迥子高挽章五首

南浦维舟访

东堂抵榻眠。

後期犹指日，轻别遂终天。

墨妙今初贵，诗鸣久已传。

清风知未坠，诸子更羴　翩。

贺铸

贺铸　王迥子高挽章五首

已矣知无憾，贤愚共此途。

白驹驰白日，黄发掩黄垆。

和氏终还赵，干将不葬吴。

驽疴如可强，犹拟奠生刍。

贺铸

