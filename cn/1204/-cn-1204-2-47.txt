◎温李诗

温李齐名，或谓温不如李，徒以温多香奁之词耳。然亦有彼此互胜者。李七夕诗云："清漏渐移相望久，微云未接过来迟。"温七夕词云："苏小横塘过桂楫，未应清浅隔牵牛。"皆妙於荒唐事说得真实。李隋宫诗云："玉玺不缘归日角，锦帆应是到天涯。"温春江花月夜诗云："十幅锦帆风力满，在展尽金芙蓉。"虽竭力描与豪奢，不及李语能状无涯之态。至其结句云："地下若逢陈後主，岂宜重问後庭花。"温云："後主荒宫有晓莺，飞来只隔西江水。"则温语含蓄多矣。［诗话又编］

