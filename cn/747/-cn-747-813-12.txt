○陈公神庙碑铭

烈烈司徒，为王爪士。勇冠诸军，义先州里。三纲砥节，百行推美。所谓伊人，南国之纪。天厌火德，运归黄祚。肇辟乾关，未康国步。鲸鲵振海，窳交路。偃草江干，惟夫子故。矛锤挺击，万里长城。旌旄血洒，剑锷风生。夸者货首，同焉盗明。雄心不竭，终古英灵。依然甲第，尚想陈迹。庭变金地，祠开瑶席。曰雨曰霁，推诚邦伯。

杨师立

师立，僖宗朝为东川节度使。初隶神策军，累迁检校司空同中书门下平章事。陈敬欲以杨仁厚代，讽帝召之。师立怒，移檄言敬十罪，遣兵攻绵州。帝下诏讨之，战败，为其下郑君雄所杀。

