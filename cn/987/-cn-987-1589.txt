苏轼　席上代人赠别三首

凄音怨乱不成歌，纵使重来奈老何。

泪眼无穷似梅雨，一番匀了一番多。

苏轼

苏轼　席上代人赠别三首

天上麒麟岂混尘，笼中翡翠不由身。

那知昨夜香闺里，更有偷啼暗别人。

苏轼

苏轼　席上代人赠别三首

莲子劈开须见臆，楸枰著尽更无期。

破衫却有重逢处，一饭何曾忘却时。

苏轼

