梅尧臣　杂诗绝句十七首

蛙行动萍叶，误观作游鱼。

稍稍引两股，已变科斗书。

梅尧臣

梅尧臣　杂诗绝句十七首

青草生水中，日日随水长。

水落何所依，撩乱为宿莽。

梅尧臣

梅尧臣　杂诗绝句十七首

有虫托断葑，断葑日夕流。

不知止息处，随夫非自由。

梅尧臣

梅尧臣　杂诗绝句十七首

荒水浸篱根，篱上蜻蜓立。

鱼网挂绕篱，野船篱外人。

梅尧臣

梅尧臣　杂诗绝句十七首

茸茸翦熟丝，雨染燕脂晕。

满树敛黄昏，槿花无此分。

梅尧臣

梅尧臣　杂诗绝句十七首

青青老镜叶，下有繁实尖。

浪头拨船女，刺手终不嫌。

梅尧臣

梅尧臣　杂诗绝句十七首

岸傍草树密，往往不知名。

其间有啼鸟，似与船相迎。

梅尧臣

梅尧臣　杂诗绝句十七首

青蝇何处来，聚集满盘间。

谁知腹中物，变化如循环。

梅尧臣

梅尧臣　杂诗绝句十七首

水上卖瓜女，摘瓜陂上田。

长麻已不识，满把青铜钱。

梅尧臣

梅尧臣　杂诗绝句十七首

买鱼问水客，始得鲫与鲂。

操刀欲割鳞，跳怒鬵鬣张。

梅尧臣

梅尧臣　杂诗绝句十七首

沙头风雨来，帖水野云黑。

如观曹公营，万弩射船侧。

梅尧臣

梅尧臣　杂诗绝句十七首

前时双鸳鸯，失雌鸣不已。

今更作双来，还悲旧流水。

梅尧臣

梅尧臣　杂诗绝句十七首

度水红蜻蜓，傍人飞歟歟。

但知随船轻，不知船去远。

梅尧臣

梅尧臣　杂诗绝句十七首

塘上挽船人，塘泥深及胫。

落日望前村，心将道途竞。

梅尧臣

梅尧臣　杂诗绝句十七首

燕立茅屋脊，燕衔芹岸泥。

巢成同养子，薄暮亦同栖。

梅尧臣

梅尧臣　杂诗绝句十七首

鹊衔高树蝉，危胁缫车响。

露腹不曾肥，杀之嗟已往。

梅尧臣

梅尧臣　杂诗绝句十七首

河畔有钧翁，团泥为瓮缶。

坐想秦人声，思倾杜陵酒。

梅尧臣

