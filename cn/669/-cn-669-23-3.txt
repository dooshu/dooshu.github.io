120　游鳧問雄黄逐疫出魅事　飲酒茹葱以通五藏


游鳧問雄黄曰：「今逐疫出魅，擊鼓呼噪，何也？」雄黄曰：「黔首多疾，黄帝氏立巫咸，使黔首沐浴齋戒，以通九竅；鳴鼓振鐸，以動其心；勞形趨步，以發陰陽之氣；飲酒茹葱，以通五藏。夫擊鼓呼噪，逐疫出魅鬼，黔首不知以爲魅祟也。」

【集證】引見太平御覽五百三十禮儀類。

【元圻案】史記秦始皇本紀：「二十六年，更名民曰黔首。」二字不應見莊子。





