○礼部员外郎冯延鲁可中书舍人勤政殿学士制

敕：侍从无职，总同清要。若乃参书殿之列，备切问之重，使如纶之命，式光人文。无询之言，不入吾耳。所寄若是，其选可知。某惟望与才，皆副是任。况东畿亚府，有理剧之用。南宫礼典，多伏奏之勤。俾膺简求，必叶虚伫。夫前言往行，尔所祗服。正辞谠论，予之嘉闻。无从非彝，以忝多训。

