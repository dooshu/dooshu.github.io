107　春鼃秋蟬喻虚談　春蛙夏蜩更嘈雜所本


物理論全云：「楊泉作。」云：「虚無之談，無異春鼃秋蟬，聒耳而已。」見太平御覽六百十七。山谷演雅「春蛙夏蜩更嘈雜」，本於此。

【集證】抱朴子外篇刺驕云：「效上林喋喋之嗇夫，爲春鼃夏蜩之聒耳。」又廣譬云：「春蛙長譁，而醜音見患於聒耳。」

【元圻案】陸佃埤雅二引物理論云：「虚無之談，尚其華藻，此猶春蛙秋蟬，聒耳而已。」





