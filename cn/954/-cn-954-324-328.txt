陈著　代京尹吴山云益雪应贺庙堂二首

安排寒事做年华，老手薇垣第一家。

神女先驰行雨旆，冯夷随翦舞风花。

万尘并纳真平等，一色横陈绝点瑕。

养乐堂前清赏处，贺班方退紫宸衙。

陈著

陈著　代京尹吴山云益雪应贺庙堂二首

非才承乏尹瑶京，何幸亲逢造化成。

凝固地腴丰岁事，均调天气寿民生。

春归休念采薇戍，夜捷已闻垂瓠城。

方信太平元有象，九街箫鼓合欢声。

陈著

