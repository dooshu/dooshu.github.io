○对初税亩判

〈所司初税亩，怨者实多，佥议罪其变法。中尉云：匪躬之故，两执不同。〉

先王制礼，将使田赋有经；中古从权，亦由国用不足。履亩而税，侵农实多，小东作诗，见刺於谭后；大桀为论，甫闻於鲁臣。既繁杪岁之征，同起祁寒之怨，徒欲附上，焉能服人？且已效忠，未为干典，当采议於中尉，谅无嫌於所司。

孙承先

承先，天宝时擢书判拔萃科。

