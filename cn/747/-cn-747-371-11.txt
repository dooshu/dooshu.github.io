○谢遣中使送乡表

臣闻大德曰生，非慈无以宏其用；含容曰道，非圣无以阐其功。伏惟开元天地大宝圣文神武证道孝德皇帝陛下以慈子育，以道君临，蛮夷宅心，祯祥应化。巍巍荡荡，岂容臣言！而梦寐贤才，搜访岩谷。臣滥闻天听，近赴阙庭，处臣以羽客真居，饱臣以仙厨玉食，劝臣以入仕，慰臣以远来。臣固辞无能，乞归养疾，赐臣以束帛，荣臣以副衣，而更悯其疲羸，送以专使，非大慈何以安兹懦Й？非至道何以被斯ㄗ稗？光宠之极，於臣实超。以今月二日到郡。延望城阙，犬马之恋长深；感戴衣缣，闾里之欢交集。徒知手舞足蹈，无怠晨昏，实惭滴露微尘，尤增恋结。谨因中使房嘉进送臣回，附青陈谢以闻。

李震

震，河东人。天宝间进士。

