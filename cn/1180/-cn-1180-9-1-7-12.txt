狡童

二章，章四句


首章讲：见绝淫女而戏其人。曰：





彼狡童兮，不与我言兮。

彼狡童兮，昔者相亲之时，尝与我言而款款不置矣。今也情暌于一旦，乃不与我言，何其亲于昔而遽疏于今耶？





维子之故，使我不能餐兮。

子，指所私之人。然子虽不与我言，而悦我者众，与言者岂谓无人。维子之故，遂至使我不能餐乎？盖据子绝我之意，则以使我能餐者惟一子也。然以我见悦之众，则可与我言者不独一子也，亦何必于绝我者哉？

末章：讲同。





彼狡童兮，不与我食兮。维子之故，使我不能息兮。





