李弥逊　次韵曾德明司理留题西山兼简苏宰二首

层轩无碍石，支径曲穿林。

竹密催山暮，松摇乱客吟。

琴书虚室冷，钟鼓净坊深。

谁谓溪坡远，能来杜与岑。

李弥逊

李弥逊　次韵曾德明司理留题西山兼简苏宰二首

手程南阶竹，关情一纪中。

倦游憎眼白，便静脱尘红。

放浪渊明洒，浮游御寇风。

吴霜鬓如许，何处觅还童。

李弥逊

