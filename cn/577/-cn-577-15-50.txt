月三首


断续巫山雨，天河此夜新。若无青嶂月，愁杀白头人。魍魉移深树，虾蟆动半轮。故园当北斗，直指一作想照西秦。

并照一作点巫山出，新窥楚水清。羁楼愁见里一作愁里见，二十四回明。必验升沉体，如知进退情。不违银汉落，亦伴玉绳横。

万里瞿塘峡一作月，春来六上弦。时时开暗室，故故满青天。爽合风襟静，高当泪脸悬。南飞有乌鹊，夜久落江边。





