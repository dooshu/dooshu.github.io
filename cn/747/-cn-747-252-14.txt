○授唐休太子少师制

门下：君臣之道，钦若从；师保之寄，人具尔瞻：必在耆德，共康庶政。特进前行尚书右仆射同中书门下三品上柱国宋国公致仕唐休，自天锡梦。维岳降精，心竭忠公，器包文武。庙堂隆栋，委以弼丞，帷幕运筹，推其决胜。爰当宰任，固辞揆职，私第悬车，耆年益壮，公门轼马，朔见逾闻。求旧所期，怀贤是切：谕於三善，况待正人；营於百工，孰过元老？宜纡几杖，俾作盐梅。可行太子少师同中书门下三品，散官另如故。

