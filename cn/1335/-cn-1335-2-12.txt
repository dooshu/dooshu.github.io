冬木老人赐画，赋此呈谢，并请削正（四首）


一笑开缄见画图，神交许我拜倪迂。卧游从此添清兴，敛得林泉入草庐。舒卷乾坤尺幅宽，层峦叠嶂拥奇观。云山岂易供驱策，别有神豪在笔端。

秋风秋雨写萧骚，收尽秋声落兔毫。装入枕函欹枕卧，枕边昨夜吼松涛。曾从书里窥颜色，须发如银望名仙。知水仁山征乐寿，松凌应垂大椿年。





