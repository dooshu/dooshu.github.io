任希夷　上寿大宴二首

时年玉瑞下层霄，今日瑶池顶祝尧。

负扆当阳天子坐，称觞颛面宰臣朝。

九重陛下听鸣跸，万岁山前看舞韶。

持橐五人沾镐饮，独怜蒲柳望秋凋。

任希夷

任希夷　上寿大宴二首

盯晴宝殿转春风，潋滟金卮酒色浓。

百戏丛中呈雾豹，万花深处仰云龙。

笙簧对御吴三弄，鼓吹成行叠几重。

误落谬令陪翰苑，小臣何以寓形容。

任希夷

