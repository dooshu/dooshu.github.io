○临褚遂良西升经跋

褚遂良西升经与淳熙秘阁续帖所刻黄庭经，同一笔法。真迹音藏新都殷尚书家。馀在长安，曾于殷参军见之。永嘉王中舍，为吴太学手摹一本，不差毫发。后归武林洪黄门。黄门以馀写法华经，字形相等，遂以赠馀，且曰：「子临百本，使马骨追风，画龙行雨，方以一本见酬。」馀茫然，未知何时得慰其意。

