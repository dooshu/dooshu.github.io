卷25_63【杂曲歌辞·行路难二首】  僧齐己

行路难，君好看，

惊波不在黤黮间，小人心里藏奔湍。

七盘九折寒崷崪，翻车倒盖犹堪出。

未似是非唇舌危，暗中潜毁平人骨。

君不见楚灵均，千古沉冤湘水滨。

又不见李太白，一朝却作江南客。

下浸与高盘，不为行路难。

是非真险恶，翻覆作峰峦。

漆愧同时黑，朱惭巧处丹。

令人畏相识，欲画白云看。

