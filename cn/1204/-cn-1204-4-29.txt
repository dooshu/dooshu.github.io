◎欧阳修爱王琪燕词

欧阳文忠爱王君玉燕词云："烟径掠花飞远远，晓窗惊梦语匆匆。"圣俞以为不若李尧夫燕诗云："花前语涩春犹冷，江上飞高雨乍晴。"君玉全章云："江南燕，轻绣帘风。二月池塘新社过，六朝宫殿旧巢空。颉颃恣西东。 王谢宅，曾入绮堂中。烟径掠花飞远远，晓窗惊梦语匆匆。偏占杏梁红。"［能改斋漫语］

