【同使】


（宋）同醴泉观使简称。元祐间，为梁焘罢尚书左丞特设过一次，以后则不复除同宫观使之类使名。宋徐度《却扫编》卷上：“元祐间，梁左丞焘罢政事，除资政殿学士，特创同醴泉观使之名以命之。梁公言：‘故事，无以学士领宫观使者，且同使之名前所未有。’力辞不受。然自是前二府往往以学士直为宫观使，而同使之名不复除矣！”《宋史·梁焘传》：“字况之，郓州须城人。……入权礼部尚书，为翰林学士。元祐七年，拜尚书右丞、转左丞。……以疾，罢为资政殿学士、同醴泉观使。故事：非宰相不除使，遂置同使以宠之。力辞，改知颍昌府。”





