洪咨夔　次洪漕韵二首

塞垣拥雪髑髅寒，多少将军博美官。

莫恨知心今世鲜，须知行道古来难。

时穷地狭何能舞，命好天高亦可鑽。

此理乘除应会得，梅边索酒笑相看。

洪咨夔

洪咨夔　次洪漕韵二首

和月梅花共一寒，兜牟未必尽粗官。

醉来抱膝吟梁父，睡起搔头著说难。

富贵冰山何用倚，功名盘石自须鑽。

朔风蓑草腥狐兔，猎火归鞭夹市看。

洪咨夔

