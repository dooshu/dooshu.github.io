【欧阳先生遗粹跋（明·郭云鹏）】

鹏计《欧阳文忠公集》总一百三十余卷，其文瀚漫，既不可以篇数。深味之，尤见纯而正，典而雅，锋采隐伏不外，见有古人遗风，诚为学者宗匠。传之者宜尽存而弗削也。龙川陈先生亮，伊何畴拔仅百三十篇，要之其殆有见云尔。若鹏则弗忍舍置，于是会合诸英选既其子孙家藏全集，反复阅越岁。更取辞根义理事切要务者八十三篇，别汇十卷，窃名“遗粹”附之。又不敢秘以自私，并录寿梓，俾公文流播蕃衍，得与韩、柳、苏集齐驱，博雅君子咸得丕式，是亦庶乎其可矣。然不自量，妄敢取去其文，使之不尽传于世，则鹏之负罪，岂不重欤！

时工告就，谨以愚志岁月志焉。嘉靖丁未中元日，东吴后学郭云鹏敬跋。〈明嘉靖二十六年郭云鹏刻本《欧阳先生遗粹》〉

