◇奏改漏刻箭

尚书今既改用《元嘉历》，漏刻与先不同，宜应改革。案《景初历》，春分日长，秋分日短，相承所用漏刻，冬至後昼漏率长於冬至前。且长短增减，进退无渐，非唯先法不精，亦各传写谬误。今二至二分，各据其正。则至之前後，无复差异。更增损旧刻，参以晷影，删定为经，改用二十五箭。请台勒漏郎将考验施用。（《宋书·历志》下。）

