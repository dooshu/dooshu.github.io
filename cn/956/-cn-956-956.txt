方回　送天目吴君实馆越

天目山人客鉴湖，请言近世两鸿儒。

洪平斋集亲抄否，陆放翁诗背诵无。

绿芡紫莼乘月采，黄精白术入云锄。

土毛未负将军腹，万卷撑肠定不枯。

方回

方回　送天目吴君实馆越

试问推潮鬼定知，几吴几越几西施。

八千又见阴陵散，十九终存曲水之。

我辈不当争外物，如君可用要人诗。

勉哉往学南山豹，端复深藏雾雨姿。

方回

