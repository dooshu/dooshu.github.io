○为百官谢追尊魏国大王表

臣等昨陈愚恳，请上魏国大王尊号，天慈恩孝，降顺群情，宇宙咸欢，品物知泰云云。臣闻一人有庆，万国欢心，况乎道洽奉先，义光尊号。伏惟圣凝获皇陛下镳宫受命，宝极披图，以大孝而居尊，勤至仁而育物，用能光於四海，化及万方，缅惟尊祖之仪，实美前王之典。宸心载穆，盛百辟之诚求；帝册终开，见千年之盛礼。苍以之礻是福，皇极由其永昌，凡在含灵，孰不欢庆？

