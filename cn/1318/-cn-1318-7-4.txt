上幸多宝联



京师佛刹曰多宝。太祖游幸之。见幢幡尽书多宝如来佛号。圣制曰：



寺名多宝，有许多多宝如来。



左右朱紫数十人，俱寂然未答。惟翰林学士江怀素进曰：「微臣浅露，不揣凡庸，敢奉鄙句，烦圣听，万罪。」太祖曰：「题目自朕，偶意从卿所对，何害。」学士再拜对曰：



国号大明，无更大大明皇帝。



太祖笑曰：「善哉。」随升学士任吏部尚书之职，以彰其才。



