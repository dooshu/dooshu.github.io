刘克庄　为圃二首

屋边废地稍平治，装点风光要自怡。

爱敬古梅如宿士，护持新笋似婴儿。

花窠易买姑添价，亭子难营且筑基。

老矣四科无入处，旋锄小圃学樊迟。

刘克庄

刘克庄　为圃二首

衰病归来占把茅，譬如僧葺退居寮。

因存橘树斜通径，伯碍荷花小著桥。

古有功名兴钓筑，今无物色到渔樵。

可怜岁晚闲双手，种罢芜菁撷菊苗。

刘克庄

