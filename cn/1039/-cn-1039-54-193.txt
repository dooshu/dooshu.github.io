叶茵　田父吟五首

桃花深映水边庄，夫妇相携笑语香。

耕耨有粮蚕有种，丁男戽水妇要桑。

叶茵

叶茵　田父吟五首

去年积潦苦无收，今岁逢人说有秋。

未拟香秔供一饱，穇穇新藁盖檐头。

叶茵

叶茵　田父吟五首

夜登车桁昼耘秧，怕说风伤与水伤。

历尽艰辛双鬓白，今秋方觉稻花香。

叶茵

叶茵　田父吟五首

家家柳色染轻黄，柳外归鸦噪夕阳。

屋角有烟青不断，粞儿饭熟淡齑香。

叶茵

叶茵　田父吟五首

群来野雀绕林梢，三五人家住水坳。

翁媪语人年岁好，屋山添得一层茅。

叶茵

叶茵　田父吟五首

老天应是念农夫，万顷黄云著地铺。

有谷未为儿女计，半偿私债半官租。

叶茵

叶茵　田父吟五首

未晓催车水满沟，男儿鬼面妇蓬头。

但求一熟偿逋债，留得粮粞便不忧。

叶茵

叶茵　田父吟五首

记得年时灶不烟，土仓今番绕门边。

已占此后无忧色，绿遍村前菜麦田。

叶茵

叶茵　田父吟五首

往来鸡酒乐村村，一稔允忘大造恩。

粜谷可酬婚嫁愿，今年好事属柴门。

叶茵

叶茵　田父吟五首

逢逢社鼓佐丰年，酒熟那逢酿雪天。

擘橘煮鸡偿一醉，布衾烘暖抱孙眠。

叶茵

