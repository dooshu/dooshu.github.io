【临高台】

临高台以轩。下有清水清且寒。江有香草目以兰。黄鹄高飞离哉翻。关弓射鹄。令我主寿万年。收中吾。（《广文选》作吉。○《宋书》乐志。《乐府诗集》十六。风雅翼。选诗补遗下。《广文选》十二。《诗纪》五。○刘履曰：篇末收中吾三字。其义未详。疑曲调之馀声。如乐录所谓羊无夷、伊那何之类。逯案。此三安当是残句。与翁离曲同例。又江有香草目以兰。目以兰与蕙用兰、风以寒语法同。则目亦香草也。疑为□之误。）

