张閏　集英殿立侍观进士唱名六首

早放天扉一刻开，更声初断雨声催。

不因变化鱼龙日，焉有风云转首来。

张閏

张閏　集英殿立侍观进士唱名六首

山绕彤城瑞雾凝，催班晓色渐分明。

龙门肃立章身别，得著银袍却最荣。

张閏

张閏　集英殿立侍观进士唱名六首

君王策士几临轩，好学隆儒古莫肩。

忠鲠尽将裨治道，不令鼌董誉空传。

张閏

张閏　集英殿立侍观进士唱名六首

青衫如草照春塘，争傍龙墀捧敕黄。

功业便从今日去，莫教人道只文章。

张閏

张閏　集英殿立侍观进士唱名六首

先世亲题雁塔名，宦途漂泊最关情。

难将此语逢人举，归问寒斋旧短檠。

张閏

张閏　集英殿立侍观进士唱名六首

科目从来本自宽，才痚只合作粗官。

雕虫半世将何用，可惜南湖负钓竿。

张閏

