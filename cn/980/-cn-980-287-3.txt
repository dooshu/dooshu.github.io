释守仁　颂古五首

如舍利弗与么去，千人万人拦不住。

优游自在涅盘城，步步莲华随足举。

释守仁

释守仁　颂古五首

气直语直，眼亲手亲。

峰峦竞秀，红紫争春。

神通妙用施呈尽，要见国师犹隔津。

释守仁

释守仁　颂古五首

相逢陪酒又陪歌，醉倒家中要我驼。

驼到家中犹骂詈，不知醒后又如何。

释守仁

释守仁　颂古五首

锯解秤锤，油煎石磉。

两手擎来，有功者赏。

释守仁

释守仁　颂古五首

凉宵爱月上危楼，几处笙歌几处愁。

歌管未阑愁未歇，忽然天晓一时休。

释守仁

