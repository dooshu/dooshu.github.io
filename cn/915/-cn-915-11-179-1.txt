◇奏铸五铢钱

昔马援在陇西，尝上书求复五铢钱，事下三府，不许。及援征入为虎贲中郎，亲对光武申释其趣，事始施行。臣顷在雍州，亦表陈其事，听人与官并铸五铢钱，使人乐为，而俗弊得改。旨下尚书八座，不许。以今况昔，即理不殊。求取臣前表，经御披析。（《魏书·杨播附传》：「时所用钱，人多私铸，稍就薄小，乃至风飘水浮。米斗几值一千。杨侃奏，孝庄从之。乃铸五铢钱。」又见《通典》九。）

