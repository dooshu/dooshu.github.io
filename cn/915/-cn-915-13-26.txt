◎唐瑾

瑾字附，北海平寿人。文帝召拜尚书员外郎、相府记室参军，封姑臧县子，迁尚书右丞、吏部郎中、户部尚书、骠骑大将军、开府仪同三司，赐姓宇文氏，更赐姓万纽于氏，进爵临淄县伯，转吏部尚书，从平江陵，进爵为公，恭帝末授礼部中大夫，周受禅，出为蔡州刺史，历枯州、硖州，转荆州总管府长史，入为吏部中大夫，历御正、纳言、中大夫，天和二年除司宗中大夫兼内史，寻卒，赠小宗伯，谥曰方，有《书仪》十卷。

