○对请立长子为嗣判

〈得甲告老，请立长子为嗣。长辞云不能，请让其弟。或诘之，云弟“好仁。”〉

让贤虽仁，废长非顺，徒闻建善则理，其如乱嗣不祥。甲著老於朝，立子为後，虽急难自举，必有可观者焉。长幼以伦，无所苟而已矣。况欲正其爵位，岂宜越以雁行？于弟克恭厥兄，徒有“好仁”之请；知子莫若於父，盍从“立长”之言。无忌虽欲传家，季札终当弃室。谅可致诘，罔听不能？

