◎柳世隆

世隆字彦绪，河东解人，宋尚书令元景弟之子，海陵王休茂辟为雍州主簿，除西阳王抚军法曹参军，出为武威将军、上庸太守，泰始初为尚书仪曹郎，擢太子洗马，历巴西、梓潼、南泰山、东海太守，安西司马，元徽末转武陵前军长史、江夏内史，行郢州事，升明中，征为侍中，迁尚书右仆射，封贞阳县侯，出为左将军、吴郡太守。齐受禅，为平南将军、南豫州刺史，进爵为公，寻进号安南将军，出为安北将军、南兖州刺史。武帝即位，加散骑常侍，入为侍中、护军将军，迁尚书右仆射，改左仆射，出为镇南将军、湘州刺史，复为左仆射，转尚书令、左光禄大夫，永明九年卒，赠司空，谥曰忠武，有《龟经秘要》二卷。

