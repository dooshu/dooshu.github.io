苏轼　上元侍饮楼上三首呈同列

澹月疏星遶建章，仙风吹下御炉香。

侍臣鹄立通明殿，一朵红云捧玉皇。

苏轼

苏轼　上元侍饮楼上三首呈同列

薄雪初消野未耕，卖薪买酒看升平。

吾君勤俭倡优拙，自是丰年有笑声。

苏轼

苏轼　上元侍饮楼上三首呈同列

老病行穿万马群，九衢人散月纷纷。

归来一盏残灯在，犹有传柑遣细君。

苏轼

