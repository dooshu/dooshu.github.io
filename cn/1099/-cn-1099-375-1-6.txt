○河工告成疏 【 河工告成】

題為恭報兩河工成、仰慰聖衷事、萬曆七年十月據管河郎中余毅中、管河兵備營田等道參政龔大器等、會呈職等將派定工程、鳩夫辦料、刻期興舉、自萬曆六年九月十五等日興工、至今陸續通完訖、此皆故事總計築過土堤長一十萬二千二百六十八丈三尺一寸運道必阻。此前歲之覆轍也。三省輩未之知乎、臣前至泗州時有以清口淤塞語臣者臣應之曰清口既塞。則泗州城外之水從何宣洩而今乃消落止?帚漕若是也語者詞少澁、然臣猶不自信、隨率南河郎中張譽等駕扁舟從諸湖中泛至清口。直抵清河縣南逐一探試得河湖相連處所。匯為巨浸萬頃茫然中間深淺不等。自一丈五尺以至四五尺。一入清口。淮水方有止?帚朿。以四丈之繩繫石投之。未得其底。葢水散則淺水聚則深其理然也今三省輩欲加疏濬不知何從措手。又云二者以徹高堰為要、此時清口水僅三尺、近堰之外、深幾二丈、是計其水所從洩清口難而高堰易也。此又譸張甚矣。夫清口深逾四丈、堰外見有乾灘、水勢逈異、萬目昭彰、誰能掩乎、且其揭不行于高堰初議之時而行于高堰久成之後不行于淮水暴漲之日。而行于淮水消落之餘。何哉葢緣泗州巨商私販。窮其立異所繇則可以立折北至河南南至?儀勢必假道清浦運河而各閘不免稽留。分司不免稅榷。人甚苦之數年以來。皆從高堰直達為利甚大先任漕撫都御史王宗沐、于萬曆元年、築堰斷流、而泗人危言四起、卑薄不加、遂致中圮臣初至之時、亦常以游言力阻、臣堅執不允、繼復詣于高堰迤南五十餘里、周家橋至古溝一帶、鑿渠通湖、而淮安之民又欲比照高堰、一體加築、臣行司道查得彼處地形、亢于高堰、淮水大漲則從此漫入白馬湖浹旬不雨仍為陸地。此天然减水壩也如欲加築則淮水暴漲。不免增溢。而高堰難守。然留此以洩異常之水則可。如欲開鑿成河。淮水從此長流。則非特淮場被害。而清口亦必復淤俱不可也。任之而已泗人無路中通向抱悒悒、茲當臣將去之日、復襲故智、以申前說、而不知其中更有大不可者、夫　祖陵風水。全賴淮黃二河會合于後。風氣完固為億萬年無彊之基地方鄉乘載吳桂方語云鳳泗　皇陵、全以黃淮合流、入為水會、萬水朝宗、真萬世帝王風水、該州鄉紳趙卿、亦云淮黃合流、為　祖陵一大合襟誠知事、今若于高堰等處從中劈畫一路分之。使抱身之水。反挑而去萬一有誤。誰執其咎。夫三省輩偶見淮水暴漲則動輒以陵寢為言。至邳一帶。年來篙探及底者。今測之皆深七八丈。兩岸居民無復昔年蕩析播遷之苦。此黃水復其故道之效也高家堰屹然如城。堅固足恃。今淮水涓滴。盡趨清口會黃入海。清口日深。上流日涸。故不特堰內之地可耕。而堰外湖坡。漸成赤城。葢堰外原係民田。田之外為湖。湖之外為淮。向皆混為一壑。而今始復其本體矣。其高寶一帶。因上流俱巳築塞。湖水不至漲滿。且寶應石隄新砌堅緻。故雖秋間霖潦浹旬。隄俱如故黃浦八淺築塞之後。俱各無虞。柳浦灣一帶新隄環抱。淮城並無齧損。不特高寶田地。得以耕藝。而上自虹泗旴日?台。下及山陽興塩等處。皆成沃壤。此淮水復其故道之效也見今淮城以西。清河以東。二瀆交流。儼若涇渭。誠所謂同為逆河以入于海矣。海口之深。測之巳十餘丈。葢借水攻水以河治河黃淮並注水滌沙行無復壅滯非特不相為扼。而且交相為用。故當秋漲之日。而其景象如此。昔年沙墊河淺。水溢地上。秖見其多。今則沙刷河身。水由地中。秪見其少。地方士民。皆謂二十年來所曠見也

皇明經世文編卷之三百七十五終







