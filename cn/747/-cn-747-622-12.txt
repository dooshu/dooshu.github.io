○对临宫判

景登高临宫，法司断徒一年。景诉云：令所。

至若惑众创规，邦宪贻范，能赋虽闻（一作云）於曩列，不呼取诫於前经。景登临此时，宫墉近瞩，方比迹於桓景，岂均赏於屈平。窥见可徵，愆尤自速。法司务惟疾恶，志在绳非，未穷令所之由，遽加徒罪之罚。待详疑璧，方可挥铅。

徐元弼

元弼，东海郯人，赠太子少保申子。元和中官右卫仓曹。（案《元和姓纂》：“元弼，南昌人，官中书侍郎。”）

