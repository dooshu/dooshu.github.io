○定台官供奉官道遇仪制敕

宪官之职，在指佞触邪，不在行李自大；侍臣之职，在献可替否，不在道路相高。并列通班，合知名分，如闻喧竞，亦已再三，既招人言，甚损朝体。其台官与供奉官同道，听先后而行，遇途即祗揖而过，其参从人各随本官之后，少相辟避，勿信冲突。又闻近日已来，应合导从官事力多者，街衢之中，行李太过。自今后，传呼前后不得过三百步。

