乾下艮上


大畜：利贞；不家食吉；利涉大川。

这卦辞是言君子王道之体既裕，而王道之用自行。利贞是纯乎天德王道之正，不家食是必食禄于朝，吉是道可大行，利涉大川是有匡济时艰的大功。这卦名大畜者，以艮畜乾，以阳畜阳，畜止之力大；以乾遇艮，内外交修，蕴畜之大，故名大畜。然自卦变、卦体、卦德观之，刚上尚贤，止健，皆非大正不能。而尚贤的君，应天的德，又皆可与有为者。故得这占者，利于所畜以正，必盛德日新者，纯乎天理之公；舆卫日闲者，粹乎人心之正。不徒多识前言而已，务择那言之贞者而识之；不徒多识往行而已务择那行之贞者而识之。利贞这等，方可言所畜之大。然徒畜而不知所以适于用，便是自私。由是而际良马之逐，则出那所畜者以应大烹之典，或以言而扬，或以行而举，而吾道因以大行，不亦吉乎？然徒出而不知所以自效，这是苟禄。由是而出其所畜者，以匡济时艰，或以言而论列朝廷的利害，或以行而援拯天下的颠危，而大功因以懋建，不亦利乎？是其畜而以正者，天德之精也；出而有为者，王道之大也。这乃体用合一之学，吾儒功用之全也。





《彖》曰：大畜，刚健，笃实辉光，日新其德。

这一节是以卦德解卦的名义。刚健是天理浑然在内，笃实光辉是实理昭著在外，日新其德是日进于高明光大的地位。孔子说，卦名大畜者，卦德内乾刚健，则是存在中者，惺惺乎天理常存，而涵养的功为甚深；外艮笃实辉光，则是见于事者慥慥乎实理昭著，而践履的功为甚懋；内外交修，体用咸备，理裕于已者，骎骎乎日进于那高明光大的田地，而且不自知；这便谓日新其德，而所畜者大。故名大畜。





刚上而尚贤，能止健，大正也。

这一节是以卦变、卦体、解利贞的义。刚上是言九自五而上于上，是德望高出人上的意思；尚贤是六五尊尚上九之贤；止健言艮能止乾的刚健，是君子能制那强暴的小人；大正是言三者皆要持正道中。孔子说，卦辞所说“利贞”者，以卦变九自五而上，是以德望居人的上；卦体五居上，而反下乎上九，是以人君尊尚乎贤人；卦德又为止健，是在我能化强暴的人，使他自不为恶；这三者必大正而后能。故刚上非正，则进不由道，这固不可；尚贤非正，则恭敬无实，这也不可；止健非正，则化导无本，这又不可。上下的位虽不同，莫非以正为修身用人的则，君臣的分虽不同，莫非以正为行己率物的原。然则有事于大畜者，独可以不正乎？





不家食吉，养贤也。

这一节亦取尚贤的义。孔子说，彖辞又言“不家食吉”者，盖卦体六五尊上那上九，是为君者，忠信重禄，以养天下的贤；君能养贤，则贤者进身于朝，必得君的养而吉矣。不然，则君所以养我者何如，而我可以自私耶！





“利涉大川”，应乎天也。

这一节是亦以卦体释那涉川之意。孔子说，彖辞又说“利涉大川”者，卦体九五，下应乎乾，为应乎天；是天以那拨乱反正的任付于我，而君子以身承之的意。而举错施设，一合那天理之当，操纵阖辟，一顺那天道之公。由是奉天以有为，虽举世所不能为者，他必为之，顺天以有行；虽举世所不能行者，他必行之，涉大川所以利也。不然，天之所以望我者何如，而我可不大有所为耶！





《象》曰：天在山中，大畜；君子以多识前言往行，以畜其德。

这《大象》是言君子尽博学之功以成大畜之德。前言是载于训诰者，往行是见于功业者，畜是聚，德是理之在身者。孔子说，天大无外而在山中，大畜的象；君子体之，以德原于一本，而散于万殊。故前言往行，所在天下的理，皆管于是。多识乎前言，而凡一言几乎道者，无不详察；多识乎往行，而凡一行几乎道者，无不精究。务使万物会于一心，以造那高明的域；一心统乎万善，以达那广大的归。刚健之纯，笃实之光皆由此而日新矣。其畜不亦大乎？





初九，有厉，利已。

这一爻是言初九为小人所畜，不宜进而宜退的意思。有厉是进则必危，已是止。周公系初爻辞说，初九刚正，所畜在我，可以上进而为那六四小人所畜，则不相援而反相排挤。故其占为犯之而进，则有危厉，若知几而止，则无不利。





《象》曰：“有厉，利已”，不犯灾也。

这《小象》是申言初九退则不罹小人之祸。灾是摧陷的祸。孔子说，初九往则厉而利于已者，盖初为四所畜，苟能自止，则不犯他的拥抑之灾，这所以利于已也。





九二，舆说輹。

这一爻是言九二能自止不进，亦有知几之哲者。周公系二爻辞说，九二阳刚，就如那车这足以有行者，特为六五所畜，而不得进；二则能以中道自裁，明理义，识时势，自止不进，如车脱輹而不能行；这是时止而止，智矣哉，九二能自处也。





《象》曰：舆说輹。中无尤也。

这《小象》是申言九二能不进者，由他有中德故能自守也。中是中德，尤是妄进的过。孔子说，九二能自止不进，有如那舆之脱輹者，由他居下卦之中，是有中德，故能审时识势，自止不进而无妄动的失，何尤之有？





九三，良马逐，利艰贞；日闲舆卫，利有攸往。

这一爻是言九三与那上九同升诸公，而又戒他宜有修进之具的意思。良马指三，逐是三逐上九以同进，艰是存心敬慎，贞是不枉己徇人；日闲如言时习，舆所以载，卫所以防，是畜德多才的象；利往是遂良马逐的意思。周公系三爻辞说，九三却为上九所畜者，所畜极而通，既值那时势可进，而同德相济，又喜其心志相孚，故同升诸公，与他驱驰王事，和鸣国家如那良马并逐一般。夫以那九三的刚，不患不能进，特患进之太锐，故必知进不可以欲速。艰难其思虑，正固其施为，必那时当可进而后进焉。知进不可以无具，以德为车，以礼为御，忠信以为甲胃，仁义以为干橹。以是而往，则有以广那多识的谋猷，扩那日新的大用，焉有不利？





《象》曰：“利有攸往”，上合志也。

这《小象》是推本九三与上九利于同升，由其与他同志。上指上九，志是九三欲进的志。孔子说，当畜的时，初利已，二脱輹，皆不利往；而九三独“利有攸往”者，盖君子的志，莫不欲出那所畜之大者，以有为于天下。今以日新运于富有，九三的志，固不安于家食，而上九者，欲与他共鸣乎国家之盛，则多识以弘功业；九三的志，固欲奋乎利涉，而上九者，欲与他共咸乎帝载之熙，承何天之衢以有为者，不将与乘良马之逐以有为者，其志相合乎？这所以利有攸往。





六四，童牛之牿，元吉。

这一爻是言六四能制恶于未形，则为力不劳而民皆化善的意思。童牛是未角的小牛，取邪恶未盛的象；牿是横木，施于角以防其触的器，这是善制恶的象；元吉是强恶化，而民俗善的意思。周公系四爻辞说，天下的事，制于已然者难为力，制于未然者易为功；六四艮体，乃居大臣的位，与初为应，正有畜初之分且初九在下，阳势尚微；当那时节，而道以政令，齐以刑法，而默夺其邪心，如那童小的牛，而加牿于角；则上不劳于禁制，自有以革下的心；下不苦于刑诛，自有以从上的化；大善而吉之道也。





《象》曰：六四“元吉”，有喜也。

这《小象》是申言六四制恶有术，可以遂化民之心。孔子说，六四止恶于初而得元吉，则是无劳上之禁制，而民日迁善用力甚少，而成功却多；化民成俗的心，无有不遂，不有喜哉！





六五，豮豕之牙，吉。

这一爻是言六五制恶有术，而化行天下的意思。豮豕之牙言欲制豕的牙，先豮豕的势，而牙自不利的意思，是潜消民恶于既形的象。周公系五爻辞说，民恶已形，而欲把那力来制他，则虽密法严刑不能禁止；六五以柔中居尊，不惟有可制的权，而又有善制的术，知民之为恶，非他的本心，特迫于不得已而然。故厚地的生，以启那从善的心；正他的德，以固那天性的良，得其机会而治之；其象如患那豕牙过和，乃不制其牙，而豮其势。占者这等，则不必致详于法，而自无犯法的民，反侧者已安，教化大行于天下，故吉。





《象》曰：六五之吉，有庆也。

这《小象》是申言人君能制民之暴，斯为世道之庆。孔子说，刚暴上进，将贻患于众；六五得其要而制之，非徒一人的喜，而实天下的福，不亦大有庆哉？





上九，何天之衢，亨。

这一爻是言上九当天下顺治，而王道自然大行。何是赞辞；天衢是天路，顺达无所阻碍的意思；亨德教大通之占。周公系上爻辞说，上九畜极而通，则是邪党已消，反侧已安；凡那易好度者，不贰于皇极之归，不待于牿之豮之而自革面以革心，有何天之衢的象焉。占者这等，则德教洋溢，沛然四达，文命覃敷，浩然磅礴，应天之绩成，而造化开昌运，济险之功臻，而生民乐太平。王道至此其大和地，何如其亨哉！





《象》曰：“何天之衢”，道大行也。

这《小象》是申言上九能使奸党顺治，则道化四达。孔子说，上九畜极而通，如那何天之衢，则不仁者远，而德教洋溢；有以成那混一之治，梗化者消，而文命覃敷；有以臻宁一之休，其道不亦大行哉！





