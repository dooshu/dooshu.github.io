◇杀乐表

臣受国重任，统兵在东，扬州刺史乐专诈，说臣与吴交通，又言被诏当代臣位，无状日久。臣奉国命，以死自立，终无异端。忿不忠，辄将步骑七百人，以今月六日讨，即日斩首，函头驿马传送。若圣朝明臣，臣即魏臣；不明臣，臣即吴臣。不胜发愤有日，谨拜表陈愚，悲感泣血，哽咽断绝，不知所如，乞朝廷察臣至诚。（《魏志·诸葛诞传》注引《魏末传》）

