劉野夫約龔德莊觀燈免火災

龔德莊罷官河朔，居京師新門。劉野夫上元夕以書約德莊曰：「今夜欲與君語，令閣必盡室出觀燈，當清淨身心相候。」德莊雅敬其為人，危坐，三鼓矣，家人輩未還，野夫亦竟不至。俄火自門而燒，德莊窘，持誥牒犯烈焰而出。頃刻，數百舍為火礫之場。明日，野未來吊，且欣曰：「令閣已不出，是吾憂；幸出，可賀也。」德莊心異野夫，然不欲詰之也。

