◇上魏献文帝表

臣昔蒙刘氏生成之恩，感义亡身，志陈报答，遂与雍州刺史袁ダ豫州刺史殷琰等共唱大义，奉戴子勋，纂承彼历。大运未集，遂至分崩，而刘滔天，杀主篡立，苍生殄悴，危於缀旒。伏惟陛下，龙姿凤仪，光格四表。凡在黔黎，延属象魏，所愿天地垂仁，亟图南服。宜遣文檄，喻以吉凶，使江东之地，离心草靡，荆雍九州，北面请吏。乞高臣官名，更遣雄将，秣马五千，助臣经讨，并赐威仪，震动江外，长江已北，必可定矣。臣虽不武，乞备前驱，进据之宜，更在处分，敢冒愚款，推诚上闻，机运可乘，实在兹日。（《魏书·常珍奇传》。）

