黄庭坚　南山罗汉赞十六首

大阿罗汉宾度罗，奉持末後如来印。

日中一钵千家饭，处处作佛事饶益。

以我身心五分香，作光明云雨大千。

取火燃香世界主，能遍法界唯心办。

黄庭坚

黄庭坚　南山罗汉赞十六首

佛记一切贤圣众，皆以无为有差别。

如来乃至阿罗汉，同入涅盘三昧海。

二乘设不见此理，是则波旬颠倒想。

稽首迦诺迦伐蹉，看花结印同无相。

黄庭坚

黄庭坚　南山罗汉赞十六首

驾羊超出风火宅，跨兔求度生死河。

者乘如来初方便，自彻海漩三昧底。

三乘如来悲愿力，身如光影现十方。

持经不染文字相，是名第一离欲者。

黄庭坚

黄庭坚　南山罗汉赞十六首

斑斑之兽本山林，升堂入室作舆卫。

小僧奉施军持水，弭耳来受救渴供。

胸中猛虎自调服，是故异物成一家。

我观阎浮提众生，同床猜忌若冰炭。

黄庭坚

黄庭坚　南山罗汉赞十六首

稽首具六波罗密，稽首得无生法忍。

稽首佛敕久住世，稽首救世不倦者。

天上人间福田施，心无高下依佛慧。

遍与有情作功德，故受孔雀堕尾供。

黄庭坚

黄庭坚　南山罗汉赞十六首

能以一切声闻佛，能以法忍出世法。

宴坐分身应十方，不取涅盘自饶益。

伏住泥沙观止水，中有菩萨清凉月。

无明风起作浪波，方会如来同觉海。

黄庭坚

黄庭坚　南山罗汉赞十六首

佛光影中大杜多，八万细行灭尘劳。

爱护有情如眼目，胡奴来供滤水囊。

手持白拂起清风，奉持所闻佛直指。

小根魔子欲横戈，弓折箭尽皆消靊。

黄庭坚

黄庭坚　南山罗汉赞十六首

百和香中本无我，光透尘劳一一法。

佛法本从空处起，炳然字义照太空。

以此一香应发心，东方出日西方雨。

我今稽首伐阛罗，是真离欲阿罗汉。

黄庭坚

黄庭坚　南山罗汉赞十六首

香醉山中夏木阴，来禽磊磊承风雾。

山鸟冲飞堕圣前，小僧澡雪羞时供。

胡奴知是说法时，故奉金炉听时事。

有说法相无言说，无说无闻是真说。

黄庭坚

黄庭坚　南山罗汉赞十六首

庞眉寂默坐空禅，万年一念无缘促。

手珠犹作奢摩他，寄迹普贤修万行。

梵天来献瑜伽具，问人亲见也尊来。

拨开眉目示梵王，诸天皆得法眼净。

黄庭坚

黄庭坚　南山罗汉赞十六首

一身入定多身出，屈申臂顷四天下，

如世箧藏诸有物，及以丝缕舞工木。

小儿赞叹或恐怖，耆老智者但袖手。

佛说神通方便力，度脱众生具功德。

黄庭坚

黄庭坚　南山罗汉赞十六首

四十九年大教主，波旬请故入涅盘。

佛身常寻法界住，非其境界故不见。

未法众生蒶福田，众魔染衣汗戒律。

稽首那迦住世间，令我常生遇佛想。

黄庭坚

黄庭坚　南山罗汉赞十六首

如来宝仗降魔相，慈悲威怒震十方。

毒龙帖耳收雷霆，逆鳞可摩若家狗。

我法未尝恼众生，不令肆毒生恐怖。

但以本来悲愿力，情与无情共一家。

黄庭坚

黄庭坚　南山罗汉赞十六首

八万四千宝浮图，不如一念心清净。

惟此有相擅施福，三涂八难所依怙。

佛以一花示迦叶，笑中有刀世不解。

而以法尽付诸人，深藏宝骨待梅里。

黄庭坚

黄庭坚　南山罗汉赞十六首

万山相倚碧漓岏，灵鹫一峰圣贤宅。

如来往昔经行处，林泉鸟兽皆逆向。

清净眷属千五百，无日不闻钟磬音。

阎浮提中大福田，莲花会上菩提记。

黄庭坚

黄庭坚　南山罗汉赞十六首

持轴山中大慈圣，普应诸供作佛事。

虽设大铃金删杵，如世休马櫜弓矢。

龙女来献九渊珠，无心奉施无心受。

清净之众见寻常，相视还如土木偶。

黄庭坚

