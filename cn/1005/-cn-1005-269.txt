张閏　锦池汎舟赠庄器之二首

槐叶莺声两度春，笑言常恨独参辰。

相过便说幽居好，别后应多秀句新。

贺监湖边山作伴，若耶溪上月为雘。

凉秋定扣松扉去，一舸从君理钓缗。

张閏

张閏　锦池汎舟赠庄器之二首

翠舫迎凉避日行，只随风去不须撑。

云移茂树添层影，鱼喜新荷角嫩茎。

客有何人从远至，天怜吾辈太清生。

功名世上虽为急，弄水搴芳未可轻。

张閏

