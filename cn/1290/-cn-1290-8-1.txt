1.桂

一名梫，一名木樨。叶对生，丰厚而硬，凌寒不凋。枝条甚繁，木无直体。皮堪入药。脂多半卷者，为牡桂。叶似枇杷薄而卷者，为菌桂。叶似柿皮赤厚味辛烈者，为肉桂。若官桂，乃上等供官之桂也。出宾、宜、韶、钦诸州者佳。花甚香远，白者名银桂，黄者名金桂，能著子红者名丹桂。有秋花、春花、四季花、逐月花者。花四出或重台，径二、三分，瓣小而圆。花时移栽高阜半日半阴处，腊雪高拥于根，则来年不灌自发。忌人粪，宜猪粪，冬月以挦猪汤浇一次妙。又麻糁久浸，候水清浇亦佳。蚕沙壅根，浇以清水，来年愈盛。北方地寒，九月、十月间将树以土培根，高尺许，外苫盖周密，严涂以泥，半腰向南留一小牖。暖日开之，以透太阳之气，寒则塞之。春分后去其塞，清明后去其苫，无有不活。又有岩桂，似菌桂而稍异，叶如锯齿如枇杷叶而粗涩者，有无锯齿如栀子叶而光洁者，丛生岩岭间，皮厚不辣，不堪入药。花可入茶酒，浸盐蜜作香茶，及面药泽发之类。台州天竺寺者，生子如莲实，或二或三，离离下垂，天竺僧称为月桂，其花时常不绝枝头，叶底依稀数点，亦异种也。

插接：接宜冬青，又春月攀枝着地土压之。五月生根，逾年截断含蕊移栽，木樨接石榴花必红。《种树书》

【诠释】

桂是樟科常绿乔木，原产我国南部，学名Cinnamomum loureiroi。干高16～17米，有芳香。

肉桂（Cinnamomum cassia），味辛甘，性火热，有补阳、散寒、止痛的作用。善于温通血脉，适于肾阳不足、畏寒肢冷、腰膝冷痛、妇女血寒经闭以及虚寒性的脘腹冷痛、冷泻等症。

桂枝是桂树的细嫩枝，味辛甘，性温。有发汗、解除肌表及四肢的风寒和温通经络的作用，可治恶寒发热、有汗头痛的风寒表症，并治风寒湿痹、四肢关节酸痛等症。本品尚有活血通阳的作用，可治妇女血寒的痛经或经闭以及阳气不得流通、痰水停留不化的病症。

