雷：

嘉兴吴太宰(鹏)家，内楼雷震后，凡金玉铜瓷之器，俱一细孔如粟。海宁转塘徐氏，有婢抱主人儿被震死。虽儿亡恙，后若干年亦殇。姑苏人某，雷爇其鉣，外衣毫不损也，雷神亦善戏矣。

万历戊辰六月二十日，福建平和县东厢外陈孙家有儿在舆中，雷震其舆而碎，儿仆地活。

天启乙丑，广州濠弦里方氏妇张孀居，元夕观灯，俄黑犬随归。二月夜忽电光烛一窒，妇携幼孩坐榻，犬若惧甚依人。时见数神若十四五岁童子无发者，环榻二三尺欲前，逾时忽捕犬去之。

清朝辛卯四月九日，苏州张某，雷焚其廪，米如粉。时米贵，某索高价也。



