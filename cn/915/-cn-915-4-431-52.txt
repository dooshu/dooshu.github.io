◇畜阝君开褒斜道摩崖刻石（永平九年）

永平六年，汉中郡以诏书受广汉、蜀郡、巴郡徒二千六百九十人，开通褒余道，太守钜鹿君部掾治级王宏、史荀茂、张宇、韩岑弟典功作，太守丞广汉杨显将领用。始作桥格六百卅三间，大桥五，为道二百五十八里，邮亭驿置徒司空褒中县官寺并六十四所。凡用功七十六万六千八百馀人，瓦卅六万九千八百四器，用钱百四十九万九千四百馀斛粟。九年四月成就，益州东至京师，去就安隐。（碑拓本，又宋晏袤《释文》。）

