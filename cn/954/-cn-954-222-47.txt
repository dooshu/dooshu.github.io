陈文蔚　和徐子融见寄

学问分明有本根，一编鲁论幸今存。

奈何至理难穷究，愿与良朋细讨论。

欲探圣传千古秘，莫令心鉴一毫昏。

吾侪总在生成内，要识无私造化恩。

陈文蔚

陈文蔚　和徐子融见寄

清时何故有遗才，酒胆如虹亦壮哉。

多谢论交比金石，自惭进德未涓埃。

政须尊酒风前共，莫作扁舟月下回。

风雪当门须有夜，要观四物一时来。

陈文蔚

