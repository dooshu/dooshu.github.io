○定两税诏

户无主客，以见居为簿；人无丁中，以贫富为差。行商者在郡县税三十之一，居人之税，秋夏两徵之。各有不便者三之，馀征赋悉罢，而丁额不废。其田亩之税率，以大历十四年垦数为准。徵夏税无过六月，秋税无过十一月。违者进退长吏。令黜陟使各量风土所宜，人户多少，均定其赋。尚书度支总统焉。

