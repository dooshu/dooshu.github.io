喻良能　史丞相生辰

姓名久已覆金瓯，一品师臣德业优。

黼扆尚询黄发旧，衮衣难伴赤松游。

松筠劲节高三事，桃李浓阴遍九州。

萧叶杨门端可继，只今衮衮富公侯。

喻良能

喻良能　史丞相生辰

长才蚤立太平基，奥学曾为帝者师。

谋计不资同列断，规存长许后人随。

金鱼玉带今谁似，橘绿橙黄景最宜。

再拜祝公千万寿，三江细酌入瑶卮。

喻良能

