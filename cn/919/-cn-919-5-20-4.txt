备化汤

治丑未之岁，太阴湿土司天，太阳寒水在泉，病者关节不利，筋脉拘急，身重萎弱，或温疠盛行，远近咸若，或胸腹满闷，甚则浮肿，寒疟血溢，腰 痛。

木瓜干 茯神（去木，各一两） 牛膝（酒浸） 附子（炮，去皮脐，各三分） 熟地黄 覆盆子（各半两） 甘草（一分） 生姜（三分）

上为锉散。每服四大钱，水盏半，煎七分，去滓，食前服。自大寒至春分，根据正方；自春分至小满，去附子，加天麻、防风各半两；自小满至大暑，加泽泻三分；自大暑直至大寒，并根据正方。

子午之岁，少阴君火司天，阳明燥金在泉，气化营运先天。初之气，太阳水加厥阴木，民病关节禁固，腰 痛，中外疮疡。二之气，厥阴风木加少阴君火，民病淋，目赤，气郁而热。三之气，少阴君火加少阳火，民病热厥心痛，寒热更作，咳喘目赤。四之气，太阴土加湿土，民病黄芪瘅鼽衄，嗌干吐饮。五之气，少阳火加阳明金，民乃康。终之气，阳明金加太阳水，民病上肿咳喘，甚则血溢，下连少腹，而作寒中。治法，宜咸以平其上，苦热以治其内，咸以软之，苦以发之，酸以收之。

六气时行民病证治

