御定曲谱卷三

【北双调】

双调【其音健捷激袅】

新水令　范子安【竹叶舟】

【我曾向】五湖四海自遨游【韵则我这】拂天风雨放袍袖【韵】唤灵童采瑞草【句】共仙子上瀛洲【韵】散淡优游【韵】叹尘世几昏昼【韵】

【上字淡字俱应上声又淡字应标闭口音圏】

驻马聴　罗贯中【风云防】

黄道烟迷【韵】瑞霭盘旋飞凤椅【韵】紫垣风细【韵】御香缭绕衮龙衣【韵】近宫墙杨柳拂旌旗【韵】傍雕阑花萼迎环佩【韵】行大礼【韵这的是】太平天子朝元日【韵】

【旧谱云无名氏今考元人百种曲及酹江集云罗贯中作傍字应去声】

乔牌儿　杜善夫【散套】

世途人易老【韵】幻化自空閙【韵】蜂衙蚁阵黄粱觉【韵】人间归去好【韵】

【粱字旧谱譌作梁】

沈醉东风卢疎斋【小令】

避炎暑频移竹榻【韵】趁新凉嬾裹乌纱【韵】柳影中【句】槐阴下【韵】旋敲冰沈李浮【韵】防受用文章处士家【韵】午梦回披襟散发【韵】

步步娇【即潘妃曲】　白无咎【潘妃曲】

忆盼了萧郎无归计【韵】闷把牙签抵【韵】空叹息【韵聴得】中门外玉骢嘶【韵】转疑惑【韵却元来是】乌啼得琅玕碎【韵】

【忆字入作去】

夜行船　马致远【散套】

百岁光阴如梦蝶【韵】重回首往事堪嗟【韵】昨日春来【句】今朝花谢【韵】急罚盏夜阑灯灭【韵】

银汉浮槎【即乔木查】白仁甫【散套】

海棠初雨歇【韵】杨柳轻烟惹【韵】碧草茸茸铺四野【韵】俄然回首处【句】乱红堆雪【韵】恰春光也【韵】梅子黄时节【韵】映日榴花红似血【韵】葵开满院【句】翦碎宫缬【韵】

【恰字入作上旧谱误标圏】

庆宣和　张小山【小令】

云影天光乍有无【韵】老树扶疎【韵】万柄高荷小西湖【韵】聴雨【韵】聴雨【韵】

【据小山乐府湖字及两雨皆叶韵旧谱作十一字句非】

五供养　王实甫【丽春堂】

穷客程【句】旧行装【韵】我可堪锦衣还乡【韵】恰离了云水窟【句】早来到是非塲【韵你与我】弃了长竿抛了短棹【句又惹起】风波千丈【韵我这里】凝眸望【韵】见文官武职【句排列着】诸子诸王【韵】

【乡字旧谱譌卿字丈字应上声】

月上海棠李唐宾【散套】

尘防金锁闲朱幌【韵】泪湿香绒冷绣牀【韵】无语傍妆台【句】全不似旧时格様【韵】慵游赏【韵】忍见莺三燕两【韵】幺无端云雨权收掌【韵】谁説道阳台路凄怆【韵】着意防鸾凰【韵】穏把佳期指望【韵】成来往【韵】一任闲人闹讲【韵幌字无去声幺字旧谱譌作云字】

庆东原【原或作园】　张小山【小令】

依仙洞【句】结把茅【韵】清风两袖长舒啸【韵】问江边老樵【韵】访山中故交【韵】伴云外孤鹤【韵】他得志笑闲人【句】他失志闲人笑【韵】

拨不断【即续断弦】　同　前

抖征衫【韵】望江南【韵】晓匳开月衰容鉴【韵】恨墨黏云远信缄【韵】冻呵胶雪扁舟缆【韵】利名全淡【韵】

搅筝琶　曾瑞卿【散套】

君休欠【韵】何故苦恹恹【韵】月满还亏【句】杯盈自滟【韵】荣华路【句】景稠黏【韵】沾惹情忺【韵】把穿絶业贯休再添【韵】徒尔趋炎【韵】

落梅风【即寿阳曲】　张小山【小令】

东风景【句】西子湖【韵】湿防防柳烟花雾【韵】黄莺乱啼蝴蝶舞【韵】几秋千打将春去【韵】

风入松　马致远【散套】

眼前红日又西斜【韵】疾似下坡车【韵】晓来镜里添白雪【韵】上牀与鞋履相别【韵】休笑巢鸠计拙【韵】葫芦提且自妆呆【韵】

【上牀上字应上声】

万花方三叠　王伯成【天宝遗事】

【忽然】金阙门开【韵】奏乐声一派【韵】素娥仙袂两边排【韵莫将】舞袖轻擡【韵虽无】百宝装腰带【韵】趁霓裳节奏和谐【韵】帝王默记心怀【韵】见精神有情无奈【韵】

雁儿落【即平沙落雁与商调出入】邓玉宾【小令】

乾坤一转丸【句】日月双飞箭【韵】浮生梦一塲【句】世事云千徧【韵】

得胜令【即阵阵赢亦名凯歌回与商调出入】乔梦符【小令】

名利酒吞蛇【韵】富贵梦迷蝶【韵】蚁阵文城破【句】蜂衙报日斜【韵】豪杰【韵】几度花开谢【韵】痴呆【韵】三分春去也【韵曲名注回字旧谱譌作曲】

水仙子【即湘妃怨亦名凌波仙亦名冯夷曲与南吕出入】　张小山【小令】

清泉翠椀茯苓香【韵】暖雾晴丝杨柳庄【韵】微风小扇芭蕉样【韵】兴不到名利塲【韵】将息他九十韶光【韵】夜雨花无恙【韵】邻墙蝶自忙【韵】笑我疎狂【韵】

【茯字入作平旧谱误注去声】

大德歌【与商调出入】关汉卿【小令】

雪粉花【韵】舞棃花【韵再不则】烟邨四五家【韵】密洒堪图画【韵】看疎林噪鸦【韵】黄芦掩映清江下【韵】斜缆钓鱼槎【韵】

【密字入作去缆字去声又闭口音应标圈】

镇江回【与中吕出入】无名氏【勘吉平】

一脚高来一脚低【韵】心惊颤步刚移【韵覻不的】我这乔乔怯怯慌张势【韵】防大身子不查棃【韵】你甚麽脚踏实地【韵】

殿前欢【即小凤孙儿亦名凤将雏亦名小妇孩儿】　张小山【小令】

叹诗癯【韵】十年乡梦老江湖【韵】笙歌又是钱塘路【韵】往事何如【韵】青鸾写恨书【韵】红锦题情疏【韵】翠馆酬春句【韵】桃花结子【句】乳燕将雏【韵】

滴滴金【即甜水令】　谷子敬【城南柳】

【看了这】仙袂飘飖【句】仙姿绰约【句】仙音嘹喨【韵】人在五云乡【韵更不那】宝殿参差【句】蓬山掩映【句】瑶池摇漾【韵】涵着云影天光【韵】

【蓬山二字旧谱作瑶池瑶池池字旧谱作波今按元人百种曲改正】

折桂令【即蟾宫曲亦名秋风第一枝亦名天香引亦名步蟾宫】张小山【小令】

葛花袍纸扇芭蕉【韵】两袖仙风万古诗豪【韵】富贵劳劳【韵】功名小小【韵】车马朝朝【韵】算只有青山不老【韵】是谁教白发相饶【韵】休负良宵【韵】百斛金波【句】一曲琼箫【韵】

清江引【即江儿水】　贯酸斋【小令】

弃微名去来心快哉【韵】一笑白云外【韵】知音三五人【句】痛饮何妨碍【韵】醉袍舞嫌天地窄【韵】

春闺怨【与商调出入】无名氏【小令】

绛烛高烧【句】银屏倦倚【韵】沈香火暖翠帘低【韵】尊前冷落藏戏【韵】人未回【韵】何处寻梅【韵】风雪画桥西【韵】

牡丹春【与商调出入】侯正卿【散套】

忽聴楼头更漏催【韵】别凤又孤栖【韵】暂朦胧枕上重欢防【韵】梦惊回【韵】又是一别离【韵】

汉江秋【即荆襄怨】　唐进之【李逵负荆】

言清行不清【句】心大力不大【韵】英雄少怪【韵】主不吃客不宁【句】天不葢地不载【韵非是】李山儿无赖【韵】

小将军【与仙吕出入】秦简夫【赵礼让肥】

臣离家乡千里余【韵】覻囊箧一文无【韵】病多的身躯饥肠肚【韵】受了些无限苦【韵】

【离字训去者应去声肚字应上声】

庆丰年　无名氏【火烧阿房】

【不曽】林外种【句】坡下耩【韵打麒麟也】撇下那条黄桑棒【韵】深邨种养【韵】如何我去开荒【韵】舜子也曾把厯田耕【韵】你也曾把羣羊放【韵】

【棒字无去声耕字借韵当唱如冈】

太清歌　尚仲贤【越娘背灯】

【伴着】瑶池会上西金母【韵】讲尽道徳阴符【韵】常恨玉箫声【句吹的来】凤只鸾孤【韵其余呵】素娥仙仗红莲府【韵怎捱他】急煎煎玉兔金乌【韵我向下方】遥望着你那住处【韵把我这】一口儿气长吁【韵】

小阳门　乔梦符【散套】

次第明月圆【韵】容易彩云散【韵】咫尺巫山【韵】顷刻阳关【韵】地窄天寛【韵】十番九番【韵】雨涩云悭【韵】千难万难【韵尺字入作上】

捣练子【即胡捣练】　杨景辉【小令】

岚光湿布袍【韵】竹杖挂椰瓢【韵】行过小溪桥【韵】谁家青斾摇【韵】

【杖字应上声】

秋莲曲　无名氏【连环记】

千精细【句】却呆痴【韵】在意牢隄备【韵】隄备着脚头妻【韵】怕他也胡为【韵】吕温侯先早落便宜【韵】你看取傍州例【韵】

挂玉钩序【即挂搭序】王仲文【五丈原】

越越睡不着【韵】转转添烦恼【韵我这】老病淹淹【句】秋夜迢迢【韵】抛策杖独那脚【韵】好业眼难交【韵】心焦【韵】助郁闷増寂寞【韵】疎刺刺埽闲堦落叶飘飘【韵】碧荧荧一盏孤镫照【韵】一更才絶【句】二鼓初交【韵】

【添字闭口音应标圏】

荆山玉【即侧砖儿与南吕出入】贾仲名【金童玉女】

寻真误入蓬莱岛【韵向】羣仙队里宴蟠桃【韵早难道】乐者为之乐【韵怎割舍】铜斗儿锦窝巢【韵】

【误字旧谱譌作悟入字入作去】

竹枝歌【与南吕出入】同　前

胷背裁绒宫锦袍【韵看了这】续断丝纹杂线縧【韵看了这】江梅风韵海棠娇【韵】樱桃樊素口【句】杨柳小蛮腰【韵】清高【韵】兰蕙性不蓬蒿【韵】

沽美酒【即琼林宴】　无名氏【小令】

得笑处且笑咱【韵】知好弱识高下【韵】将意马心猿自捉拏【韵】住茅庵草厦【韵】躱人事避諠哗【韵】

【弱字入作去厦字所嫁切小屋也与训大厦上声者不同】

太平令　同　前

持不语随縁抄化【韵】叹尘世有似嚼蜡【韵】利和名从今都罢【韵】身外事咱无牵挂【韵闲来时】睡咱【韵】坐咱【韵】得耍处且耍【韵】无是非山间林下【韵】

【嚼字入作平旧谱竟注平非】

快活年　盍西邨【小令】

闲来时乘兴访渔樵【韵】寻林泉故交【韵】开怀畅饮两三瓢【韵】只愿身安乐【韵】笑了重还笑【韵】沈醉倒【韵】

【饮字闭口音应标圏】

乱柳叶【与中吕出入】商政叔【散套】

为他为他曾把香烧【韵怎下的】将咱将咱抛调【韵】碜可可曾对神明神明道【韵】也不噄和他和他呌【韵】尽教【韵】誓约【韵】天开眼自然照【韵】

【噄俗字依字义应作惬或作慊不噄犹言不甘也】

豆叶黄　同　前

不觉的地北天南【句抵多少】水远山遥【韵将一个】粉脸儿他身上何曾忘却【韵】钟送黄昏鸡报晓【韵】昏晓相催【句】断送了愁人多多少少【韵】

川拨棹　张云庄【散套】

毎日价笑呵呵【韵】陶渊明不似我【韵】跳出天罗【韵】占断烟波【韵】竹坞松坡【韵】到处婆娑【韵】到大来清闲快活【韵】看时节醉顔酡【韵】

【价字旧谱误注入作上罗字亦叶韵坞字旧谱误作去声】

七弟兄　张云庄【散套】

唱歌【韵】弹歌【韵】似风魔【韵】把功名富贵都防破【韵】有花有酒有行窝【韵】无烦恼无灾祸【韵】

梅花酒　范子安【竹叶舟】

休待两鬓秋【韵】与天子分忧【韵】叹嵗月如流【韵】早白了人头【韵】待献赋长杨临帝阙【句】我乘彩凤上瀛洲【韵】俺三人是故友【韵一个】吹玉笛对岩幽【韵一个】倚银筝步沧洲【韵一个】弹锦瑟上扁舟【韵】

【两上字俱应上声岩字闭口音应标圏】

收江南【收或作喜】　张云庄【散套】

向尊前莫惜醉颜酡【韵】古和今都是一南柯【韵】紫罗襴未必胜渔蓑【韵】休只管恋他【韵】急回首好景亦无多【韵】

挂玉钩【即挂搭沽】　关汉卿【散套】

浅浅红梅驿使传【韵】乱翦鵞毛片【韵】旋剖香橙列玳筵【韵】玉液金壶旋【韵】酒晕红【句】新妆面【韵】人道是穷冬【句】我道是虚言【韵】

【驿字入作去使字应去声】

早乡词　同　前

九秋天【韵】三径边【韵】绽黄花徧撒金钱【韵】露春纤把花笑撚【韵】捧金杯酒频劝【韵】风流如五柳庄前【韵】

石竹子　同　前

夜迢迢嬉游赛上元【韵】朝朝宴乐赏禁烟【韵】密爱幽欢不能勾恋【韵】被名缰利锁牵【韵】

山石榴　同　前

阻鸾凰【句】分莺燕【韵】马头咫尺天涯远【韵】易去难相见【韵】幺心间愁万千【韵】不能言【韵】当时月枕歌声转【韵到如今】番作阳关怨【韵】

【易字去声旧谱误注平声】

醉娘子【即醉也摩挲】同　前

【莫不】真个去也么天【韵莫不】真个索去也么天【韵】再要团圆【韵】动是经年【韵】思量煞人也么天【韵】

驸马还朝【即相公爱】同　前

晩宿在孤邨闷怎生眠【韵】照人离愁月当轩【韵】月圆【韵】知他是人几时圆【韵】不能勾南楼上鬭婵娟【韵】

胡十八　无名氏【小令】

吹箫的楚伍员【韵】乞食的汉韩信【韵】待客的孟尝君【韵】苏秦元是旧苏秦【韵】买臣也曾负薪【韵】负薪的是买臣【韵】你道我穷到老【句】我也有富时分【韵】

【伍员员字应去声】

一锭银　关汉卿【散套】

心友每相邀列管弦【韵】望解劝凄然【韵】十分酒十分哀怨【韵】怎生消遣【韵】

阿纳忽【纳或作那】　同　前

酒劝到跟前【韵】只办的俄延【韵】不见桃花去年人面【韵】偏怎生冷落了今年【韵】

小拜门【小一作不】　同　前

酒入愁肠闷怎生言【韵】疎竹萧萧西风战【韵】如年【韵】如年似长夜天【韵正是】恰黄昏庭院【韵】

【入字入作去】

慢金盏【即金盏子】　同　前

咱无縁【韵】风流十全【韵】尽可怜【韵】芙蓉面【韵】腕防着金钏【韵】鬓贴着翠钿【韵】脸衬秋莲【韵】裙拖素练【韵】眼去睂来相留恋【韵】春山遥秋波转【韵】

【钿字衬字并非闭口音旧谱误标圏】

大拜门　同　前

玉兔鹘牌悬【韵】怀揣着帝宣【韵】称了俺男儿心愿【韵】忙加玉鞭【韵】急催骏【韵恨不的】乘到俺那佳人家门前【韵】

【男字闭口音应标圏】

也不罗【即野络索】　同　前

【蓦聴得】乐声喧【韵】列画筵【韵】聚集诸亲眷【韵】首先一盏拦门劝【韵道是】走马也身劳倦【韵】

【聚字应上声拦字不应从木旁】

小喜人心同　前

人丛里遥见【韵】半遮着罗扇【韵正是】那风流业寃【韵】两叶睂儿不展【韵】百般的陪告【句】只管的求和【句】只管里熬煎【韵】他越把厐儿变【韵】咱百般的难分辨【韵】

风流体【与中吕出入】同　前

【你则莫】胡猜咱【句】胡猜咱居帝辇【韵】和别人【句】和别人相留恋【韵】上放着【句】上放着阳福天【韵】你不知【句】你不知须有神灵见【韵】

古都白【古或作忽】　同　前

半载来孤眠【韵】受了些熬煎【韵】枉把我寃也么寃【韵】打聴得真实【句】有人曾见【韵】嬭嬭跟前【韵】恁儿情愿一任当刑宪【韵】死而心无怨【韵】

唐古歹　同　前

【不付能】求和得绣帏里眠【韵】痛惜轻怜【韵不觉得】纱窗外月儿转【韵畅好是】疾明也么天【韵】

河西水仙子　杨文奎【小令】

好花羞上老人头【韵】年老簪花不自羞【韵】赏花不趁春光秀【韵】到花残蝶也愁【韵】

【上字应上声】

华严赞　同　前

花迎劒佩【句】柳拂旌旗【韵】扇开雉尾五云飞【韵】香散染朝衣【韵】仰光辉【韵】愿皇帝万万嵗【韵】

【染字闭口音应标圈】

行香子　秦竹邨【散套】

壮嵗乡闾【韵】养志闲居【韵】二十年窗下工夫【韵】高探月窟【句】平步云衢【韵】一张琴【句】三尺劒【句】五车书【韵】

锦上花　关汉卿【散套】

展放愁睂【句】休争闲气【韵】今日容顔【句】老如昨日【韵】古往今来【句】恁须尽知【韵】贤的愚的【韵】贫的共富的【韵】到头这一身【句】难逃那一日【韵】受用了一朝【句】一朝是便益【韵】百嵗光阴【句】七十者稀【韵】急急流年【句】滔滔如逝水【韵】

碧玉箫　同　前

乌兔相催【韵】日月走东西【韵】人生别离【韵】白发故人稀【韵】不停闲嵗月疾【韵】光阴似驹过隙【韵】君莫痴【韵】休争名利【韵】幸有几杯【韵】且不如花前醉【韵】

祅神急【与仙吕不同】无名氏【小令】

珠帘闲玉钩【韵】宝篆冷金兽【韵】银筝锦瑟【句】生疎了弦上手【韵】恩情如纸样薄【句】人比花枝瘦【韵】雕鞍去【句】睂黛愁【韵】数归期三月三【句不觉的】又过了中秋【韵】

骤雨打新荷　元遗山【小令】

绿叶阴浓【句】徧地池塘水阁【句】偏趁凉多【韵】海榴初绽妖艳喷香罗【韵】老燕携雏弄语【句】有高柳鸣蝉相和【韵】骤雨过【韵】珍珠乱撒【句】打徧新荷【韵】

驻马聴近【或无近字】郑徳辉【散套】

败叶将残【句】雨霁风高催木杪【韵】江乡潇洒【句】数株衰柳罩平桥【韵】露波寒冷翠荷雕【韵】雾浓霜重丹枫老【韵】暮云收【句】晴虹散【句】落霞飘【韵】雨过池塘肥水面【句】云归岩谷瘦山腰【韵】横空几行塞鸿高【韵】茂林千点昏鸦噪【韵】日衔山【句】船檥岸【句】鸟寻巢【韵】

【谷字入作上旧谱竟注平非】

金娥神曲杜善夫【散套】

世俗看取【韵】花样巧番机杼【韵】乾坤腐儒【韵】天地逆旅【韵】自叹我难合时务【韵】

神曲纒　曾瑞卿【散套】

似这般【句】我怎谩【韵】招侍女邻姬相翫【韵】云堆髻盘【韵】钗横凤冠【韵】这憔悴除他来换【韵】我怎生樵爨【韵】残荷飐荒凉池畔【韵】衰柳拂斜阳楼观【韵】秋草比人情一般【韵】妆点就闲愁一段【韵】闷如何倒断【韵】音尘杳【句】归期难算【韵】许久恋花门妓馆【韵】想难忘娇艳浓欢【韵】恨题徧班姬素纨【韵】笔书乏防氏毫端【韵】冩断肠翠盘【韵】恨无个地缝钻【韵】一防没乱【韵】一防心酸【韵】都撮在睂上攒【韵】无任病痯【韵】钏防冰腕【韵】腹中愁堆垜满【韵】

得胜乐【与仙吕出入】白仁甫【小令】

玊露泠泠蛩吟砌【韵】落叶西风渭水【韵】寒雁儿长空嘹唳【韵】陶元亮醉在东篱【韵】

【泠字平声旧谱误上声吟字闭口音应标圏】

大德乐　无名氏【小令】

弄粉调朱试罢晓妆【韵】潇洒似江梅【句】妖娆胜海棠【韵】风光满画堂【韵】肌肤白雪香【韵】穿鍼刺绣牀【韵】时闻金钏响【韵】春笋纤长【韵】题诗冩乐章【韵】真草成行【韵】功名纸半张【韵】

【刺绣之刺音七迹反当入作上旧谱误作去声如字】

楚天遥　薛昻夫【小令】

花开人正欢【句】花落春如醉【韵】春醉有时醒【句】人老欢难防【韵】一江春水流【句】万点杨花坠【韵】谁道是杨花【句】点点离人泪【韵】

新时令　无名氏【小令】

郑元和当初有家缘【韵】骑骏马来过粉墙边【韵】一段风流【句】佳人二八年【韵】四目相窥【句】才马三坠鞭【韵】心坚石也穿【韵】如鱼似水效鹣鹣【韵】郎君梦撒氊【韵】鸨儿苦爱钱【韵】瓦罐爻槌【句】凄凉受了万千【韵】夜宿卑田【韵】则为李亚仙【韵】

【才马二字必有脱譌鹣字闭口音不可入先天韵宜改卑字旧谱误作悲】

阿忽令　无名氏【小令】

越范蠡功成名退【韵】驾一叶扁舟回归【韵】去弄五湖云水【韵】到大来快活便宜【韵】

【范字止有上声又闭口音应标圈】

山丹花　无名氏【小令】

昨朝满树花正开【韵】蝴蝶来蝴蝶来【韵】今朝花落秀苍苔【韵】不见蝴蝶来蝴蝶来【韵】

十棒鼓　无名氏【小令】

将茅庵葢了【韵】独木为桥【韵】携一壶好酒【句】闲访渔樵【韵】洞门半掩【句】半掩无锁钥【韵】白云笼罩【韵】香风不动松花老【韵】平生吟笑【韵】青松影里【句】影里沈醉倒【韵】唱山歌野调【韵】衲被防头直到晓【韵】有甚烦恼【韵】

【龙罩之笼应平声】

殿前喜　无名氏【散套】

谪仙醉眼何时开【韵】春眠花市侧【韵】伯伦笑口寻常开【韵】荷锸埋【韵】妨何碍【韵】糟丘高垒葬残骸【韵】先生也快哉【韵】

【荷锸之荷去声旧谱误作平声】

播海令　同　前

乌帽歪【韵】醉眼开【韵】心快哉【韵】想贤愚今何在【韵】云遮了庾亮楼【句】尘生满故国台【韵】幸有金尊解愁怀【韵】高歌归去来【韵】

大喜人心同　前

诗书诗书润九斋【韵】任落魄【句】任落魄无妨碍【韵】脱利名浮云外【韵】俺窝中好避乖【韵】

醉春风【与中吕不同】贯酸斋【散套】

羞画远山睂【句】不忺宫样妆【韵】平白地招揽这愁肠【韵】枉了想【韵】那日恩情【句】旧时风韵【句】改模夺样【韵】

间金四块玉　同　前

寃家早是没胆量【韵】遭逢着很毒爷娘【韵赤的】家私十分快【句生纽做】水远山长【韵】

减字木兰花

【早是】愁懐百倍伤【韵】那更值秋光【韵】逐朝倚定门儿望【韵】怯黄昏【句怕的是】塞角韵悠扬【韵】

【倍字旧谱譌陪值字本去声塞字旧谱譌赛】

高过金盏儿　侯正卿【散套】

举金杯【韵】倒金杯【韵】金杯未倒心先醉【韵】酒醒时更凄凄【韵】情似织【韵】招揽下相思无尽期【韵】告他谁【韵】

对玉环　无名氏【散套】

歌舞婵娟【韵】风流胜玉仙【韵】拆散姻縁【韵】柳青忒爱钱【韵】佳人蓦上船【韵】书生缘分浅【韵】几句新诗【句】金山古寺边【韵】一曲琵琶【句】长江秋月圆【韵】

【上船之上应上声】

青玉案　无名氏【小令】

插宫花饮御酒同欢乐【韵】功劳簿上写上也么哥【句】万载标名麒麟阁【韵】封妻廕子【句】进禄加官【句】想人生一世了【韵】

鱼游春水无名氏【小令】

角儿门关【韵】夜香残【韵】空着人直等到更阑【韵】他今夜不来呵咱身上慢【韵】闪的我孤单【韵】孤单不曽惯【韵】鲛绡泪不干【韵】

【闪字闭口音应标圈绡字旧谱譌作鮹】

秋江送　无名氏【小令】

财和气【句】酒共色【韵】四般儿狠利害【韵】成与败【韵】兴又衰【韵】断送得利名人两鬓白【韵】将名缰自解【韵】利锁顿开【韵】不索置田宅【韵】何须趱金帛【韵则不如】打稽首疾忙归去来【韵】人老了也【句少不的】北邙山下土丘里埋【韵】

枳郎儿　柴也愚【小令】

访仙家【韵】访仙家远远入烟霞【韵】汲水新烹阳羡茶【韵】瑶琴弹罢【韵】满园金粉落松花【韵】

河西六娘子　同　前

骏马双飞碧玉蹄【韵】青丝鞚黄金羁【韵】入秦楼将在垂杨下系【韵】花压帽檐低【韵】风透绣罗衣【韵】褭吟鞭月下归【韵】

【一本结句叠唱】

皁旗儿　无名氏【小令】

炕暖窗明草舍低【韵】谁及【韵】周公枕上梦初回【韵】呀【句】直睡到三竿红日【韵】

本调煞　乔梦符【散套】

相思成病何时慢【韵】更拌得不茶不饭【韵】直熬个海枯石烂【韵】

鸳鸯煞　贯云石【散套】

梅花枝上春光露【韵】椒盘堆里香风度【韵】帐设鲛绡【句】帘卷鰕须【韵唱道】天赐长生【句】人皆赞祝【韵】道徳巍巍【句】众臣等防恩露【韵】拜舞嵩呼【韵】万万嵗当今明圣主【韵】

【绡字旧谱譌作鮹】

离亭宴带歇指煞　马致远

蛩吟罢一觉才宁贴【韵】鸡鸣时万事无休歇【韵】争名利何年是彻【韵看】密匝匝蚁排兵【句】闹纷纷蜂酿蜜【句】急攘攘蝇竞血【韵】裴公绿野堂【句】陶令白莲社【韵其实】爱秋来那些【韵】和露摘黄花【句】带霜烹紫蟹【句】煮酒烧红叶【韵】想人生有限杯【句】浑几个重阳节【韵】嘱付你个顽童记者【韵】恐北海探吾来【句】道东离醉了也【韵】

【曲名指字旧谱譌作揭字攘字训纷扰者音奴当切旧谱譌作穰竞字旧谱譌作兢社字无去声旧谱误注入作去】

收尾【与正宫南吕越调出入】　前　人【误入桃源】

筵前一派仙音动【韵】摆列着玉女金童【韵】脱离了尘缘凡想赴瑶宫【韵谁想】采药天台遇仙种【韵】

【凡字闭口音应标圏】

离亭宴煞王实甫【丽春堂】

闲来膝上横琴坐【韵】醉时林下和衣卧【韵】畅好快活【韵】乐天知命随缘过【韵】为伴侣惟三个【韵】明月清风共我【韵】再不把利名侵【句】且须将是非躱【韵】

天仙令　朱庭玉【散套】

人物静【韵】寂寞旅魂惊【韵】玉宇澄澄【韵】银河耿耿【韵】帘幙夜寒生【韵】月淡风清【韵】惊乌绕栖枝未停【韵】蛩雁哀鸣【韵】

【寒字非闭口音淡字乃闭口音谱反之误】







