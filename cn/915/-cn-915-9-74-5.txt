◇释奠会升阶议

郑玄云：由命士以上，父子异宫。宫室既异，无不由阼阶之礼。请释奠及晏会，太子升堂，并宜由东阶；若舆驾幸学，自然中陛。又检东宫元会仪注，太子升崇正殿，不欲东西阶，责东宫典仪，列云：太子元会升自西阶。此则相承为谬，请自今东宫大公事，太子升崇正殿，并由阼阶，其预会宾客，依旧西阶。（《隋书·礼仪志》四，天监八年皇太子释奠，吏部郎徐勉议，又见《通典》五十三。）

