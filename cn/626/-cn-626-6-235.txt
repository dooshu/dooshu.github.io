叶山人权三首

【感遇】

花暗重门燕绕梁，珠帘高卷郁金堂。

香云缥缈来青琐，初日玲珑照宝妆。

蜀锦昼长铺翡翠，吴绫春暖卧鸳鸯。

含情饮恨风流尽，笑杀罗敷自采桑。

【燕】

何幸栖君玳瑁梁，蔷薇花下趁余香。

愿教春色年年在，不惜双飞日日忙。

【听查八十琵琶】

（查曾应诏教内人，如唐之贺老。晚年流落江湖，人多题赠，亦如开元之感也）

新声不及郁轮袍，空拨皮弦挂锦绦。

独向月明弹一曲，白头双泪落秋涛。

