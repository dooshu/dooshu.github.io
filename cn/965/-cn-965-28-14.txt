何梦桂　吊岳文二公二首

拟吊英雄酒一觞，二公什胆一冰霜。

金人未殄将军死，宋事无成国土亡。

湖上黄埃寒柏惨，沙场青血夜燐光。

生刍一束新亭泪，千古兴亡说未央。

何梦桂

何梦桂　吊岳文二公二首

如此光阴冉冉何，青萍失手意蹉跎。

门前流水溪山在，帘外落花风雨多。

百岁身名头半雪，十年世事泪悬河。

相逢莫问升沉事，且对尊前听浩歌。

何梦桂

