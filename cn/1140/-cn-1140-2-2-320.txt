有客【都下作】

有客过我言问我何局?长安诸贵人冠盖日相索况子多旧游握手示肝膈高坐复何为沈吟昵逢掖感君意拳拳我乃江潭客畴昔忝京僚一出扫履迹公卿虽吐哺候阍已顔赤迢迢天际云欝欝磵底石气类本纒緜形势自疏隔颇懽贫贱交尔汝相朝夕文酒张吾军高言嗣往昔行矣班生庐干谒非长策

黑龙潭树下晩集分得浊字呈龚大宗伯【是夕同荔裳顾庵绎堂西樵周量阮亭次山蘖子銕夫青藜陶季谷梁】

长安车马间何处寻岩谷朅来帝城隅突似春江曲方泽横松林西山明竹屋晩云薄绦霄浮动累百幅徙席藉芳草龙潭?乔木窟穴深晦冥麟角隐盘蹙海桐欝拥肿枯桑炯空腹水气与林阴连天涨寒緑主人丘壑怀金龟换醁杯从鱼鸟亲耳谢筝笛俗明星悬树颠宵钟响地轴耆旧感漂蓬聚散如转烛苦留永夕欢颇嗔仆夫促妙理在春醪更酌不辞浊

程周量寓斋夜宴兼送蔡竹涛游太原同用一屋【同荔裳顾庵绎堂周量西樵阮亭竹涛】

鸟归佳客集露坐散羁束爽气同山斋秋灯照深竹氷盌寒蔗浆银脍罗水族海峤森入怀嵇阮纷在目却忆河上饮雪片飞满屋回首已八年流光逾转毂永歗方夜阑离忧动心曲之子游晋阳匹马远踯躅石室辨奇字中条耸遐瞩行役岂不疲吟赏意良足归当解诗帙共醉酒一斛

