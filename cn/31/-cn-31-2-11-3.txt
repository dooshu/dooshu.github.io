步月离


月平行度一十三度三十六分八十七秒半。

周限三百三十六、半之为中限，又半之为初限。

限平行度一度零九分六十二秒。

太阳限行八分二十秒。

上弦九十一度三十一发四十三秒太。

望一百八十二度六十二分八十七秒半。

下弦二百七十三度九十四分三十一秒少。

交终度三百六十三度七十九分三十四秒一九六。

朔平行度三百九十四度七八七一一五一六八七五。

推朔后平交日　置交终分，风气朔历。减天正经朔交汎分，为朔后平交日。如推次月，累减交差二日三一八六九，得次月朔后平交日。不及减交差者，加交终减之，其交又在本月，为重交月朔后平交日。（每岁必有重交之月。）

推平交入转迟疾历　置经朔迟疾历，加入朔后平交日为平交入转。在转中已下，其迟疾与经朔同，已上减去转中疾交迟，迟交疾。如推次月，累减交转差三千四百二十三分七六，（交差内减转差数。）即得。如不及减，加转中减之，亦迟疾相代。

推平交入限迟疾差　置平交入转迟疾历，依步气朔内，推迟疾限及迟疾差，那得。

推平交加减定差　置平交入限迟疾差，双日率八百二十分乘之，以所入迟疾限下行度而一，即得。在迟为加，在疾为减。

推经朔加时中积　置经朔盈缩历，（见步气朔内。）在盈历即为加时中积，在缩历加半岁周。如推次月，累加朔策，满岁周去之，即各朔加时中积，命日为度。（若月内有二交，后交即注前交经朔加时中积。）

推正交距冬至加时黄道积度及宿次　置朔后平交日，以月平行乘之为距后度，加以经朔加时中积，为各月正交距冬至加时黄道积度。加冬至加时黄道日度，（见日躔。）以黄道积度钤减之，至不满宿次，即正交月离。如推次月，累减月平交朔差一度四六三一零二。（以交终度减天周，其数宜为一度四六四零八零。）遇重交月，同次朔。后仿此。





