赵汝愚


汝愚字子直，太宗子汉王元佐七世孙。居饶州之馀干县（在今江西省）。生绍兴十年（1140）。乾道二年（1166）进士第一。四年（1168），召试馆职。光宗朝，累除同知枢密院事。宁宗朝，权参知政事，拜右丞相。为韩侂胄所忌，责授宁远军节度副使，永州安置。至衡州，暴薨。理宗朝，赠太师，追封沂国公，谥忠定，配享宁宗庙庭。

柳梢青

西湖

水月光中，烟霞影里，涌出楼台。空外笙箫，云间笑语，人在蓬莱。

天香暗逐风回。正十里、荷花盛开。买个扁舟，山南游遍，山北归来。







