○潞磁等四州县令录事参军状

右，缘地贫俸薄，无人情愿，多是假摄，破害疲。望委吏部於今年选人中，拣干济曾有绩效人，稍优一两任注拟。其俸料待勘数至，续请商量闻奏。

以前并是积久之弊，且要改张。所冀刺史得主兵权，免受牵制。官人皆由选择，可委缉绥，既无军头干侵，自然得施教化。臣等商量如前，未审可否？

