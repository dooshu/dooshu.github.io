◇北军中候箴

赫赫将帅，典总虎臣。鹰扬旅武，阚然奋震。赘衣近侍，常近之人。怒如熊力，角焉任□。操兵左右，百夫卫宾。昔在高祖，草创伊神。鸿门之会，职多未陈。或有剑舞，赖有倾身。孔丘历阶，文武定申。以人士拜，齐无其臣。秦政东游，大盗辈群。期门不设施巧，锐骑在不修员。故图远秉机，事有殷勤。殷勤在亲，亲无常人。忽情懈怠，祸慢及君。宪臣司武，敢告执军。（《古文苑》）

