○申明賞罰以厲人心疏 【 軍功賞罰】

據江西按察司整飭兵備帶管分廵嶺北道副使楊璋呈、伏覩　大明律內該載失誤軍事條、領兵官巳承調遣、不依期進兵策應、若承差告報軍期、而違限、因而失誤軍機者並斬、從軍違期條、若軍臨敵境託故違期、三日不至者斬、主將不固守條、官軍臨陣先退、及圍困敵城而逃者斬、此皆罰典也及查得原擬直隸山東江西等處征剿流賊陞賞事例、一人并二人為首、就陣擒斬以次劇賊一名者五兩、二名者十兩、三名者陞實授一級、不願者賞十兩、陣亡者陞一級、俱世襲、不願者賞十兩、擒斬從賊六名以上、至九名者止陞實授二級、餘功加賞不及六名、除陞一級之外、加算賞銀、三人四人五人以上、共擒斬以次劇賊一名者、賞銀十兩均分、從賊一名者、賞五兩均分、領軍把總等官自斬賊級不准陞賞、部下獲功七十名以上者、陞署一級、五百名者陞實授一級、不及數者、量賞、一人捕獲從賊一名者賞銀四兩、二夕啫賞八兩、三名者陞一級以次劇賊一名者陞署一級、俱不准世襲、不願者賞五兩、此皆賞格也、賞罰如此、宜乎人心激勸、功無不立、然而有未能者、葢以賞罰之典雖備、必用非常賞罰乃能鼓舞振作然罰典止行於參担之後而不行於臨陣對敵之時賞格止行於大軍征剿之日而不行於尋常用兵之際故也且以嶺北一道言之、四省連絡、盜賊淵藪、近年以來、如賊首謝志珊高快馬黃秀魁池大鬢之屬、不時攻城掠鄉、動輒數千餘徒每每督兵追剿不過遙為聲勢、俟其解圍退散、卒不能取决一戰者。以無賞罰為之激勸耳。合無申明賞罰之典、今後但遇前項賊情、領兵官不拘軍衛有司、所領兵眾有退縮不用命者、許領兵官軍前以軍法從事、領兵官不用命者、許總統兵官軍前以軍法從事。所統兵眾、有能對敵擒斬功次、或赴敵陣亡從實開報、覆勘是實、轉達奏聞、一體陞賞、至若生擒賊徒、鞫問明白、即時押赴市曹斬首示眾、庶使人知警畏。亦與見行事例。决不待時。無相悖戾。如此則賞罰既明、人心激勵、盜賊生發、得以即時撲滅、糧餉可省、事功可見矣具呈到臣、卷查三省盜賊二三年前、總計不過三千有餘、今據各府州縣兵備守備等官、所報巳將數萬、葢巳不啻十倍於前。臣嘗深求其故。詢諸官僚。訪諸父老采諸道路。驗諸田野。皆以為盜賊之日滋繇於招撫之太濫。招撫之太濫。繇於兵力之不足兵力不足繇賞罰不行此論甚確葢誠能賞估罰必則弱固可強貧亦可富也兵力之不足繇於賞罰之不行誠有如副使楊璋所議者、臣請因是為　陛下畧言其故、盜賊之性。雖皆兇頑固亦未嘗不畏誅討。夫惟為之而誅討不及。又從而招撫之。然後肆無所忌。葢招撫之議。但可偶行於無辜脅從之民。而不可常行於長惡怙終之寇。可一施於回心向化之徒。而不可屢施於隨招隨叛之黨。南贑之盜。其始也被害之民恃官府之威令。猶或聚眾而與之角鳴之於官。而有司者以為既招撫之。則皆置之不問。盜賊習知官府之不彼與也。益從而讐脅之。民不任其苦。知官府之不足恃。亦遂靡然而從賊使民有不從賊之害從賊之利言之真可□繇是盜賊益無所畏而出刼日頻知官府之必將巳招也百姓益無所恃而從賊日眾。知官府之必不能為巳地也夫平良有冤苦無伸、而盜賊乃無求不遂。為民者困征輸之劇。而為盜者獲犒賞之勤。則亦何苦而不彼從乎。是故近賊者為之戰守。遠賊者為之鄉導。處城郭者為之交援。在官府者為之間諜。其始出於避禍。其卒也從而利之。故曰盜賊之日滋。繇於招撫之太濫者此也。夫盜賊之害。神怒人怨。孰不痛心。而獨有司者。必欲招撫之。亦豈得巳哉。誠使強兵悍卒。足以殲渠魁而蕩巢穴。則百姓之憤雪。地方之患除。功成名立。豈非其所欲哉。然而南贑之兵、素不練養、類皆脆弱驕惰、每遇征發、追呼拘攝、旬日而始集、約束齎遣、又旬日而始至、則賊巳稇載歸巢矣或猶遇其未退。望賊塵而先奔。不及交鋒而巳敗。以是禦寇猶驅群羊而攻猛虎也。安得不以招撫為事乎。故凡南贛之用兵。不過文移調遣。以苟免坐視之罰。應名剿捕。聊為招撫之媒。求之實用。斷有不敢。何則兵力不足。則剿捕未必能克剿捕不克。則必有失律之咎。則必征調日繁。督責日至。紏舉論劾者四面而起。往往坐視而至於落職敗名者有之。招撫之策行。官吏因循巳成格套則可以安居而無事。可以無調發之勞。可以無戴罪殺賊之責。無地方多事不得遷轉之滯。夫如是孰不以招撫為得計。是故寧使百姓之荼毒。而不敢出一卒以抗方張之虜。寧使孤兒寡婦之號哭。顛連疾苦之無告。而不敢提一旅以忤反招之賊。葢招撫之議其始也出於不得巳其卒也遂守以為常策故曰招撫之太濫。繇於兵力之不足者此也。古之善用兵者。驅市人而使戰。收散亡之卒以抗強虜。今南贛之兵。尚足以及數千。豈盡無可用乎。然而金之不止。鼓之不進未見敵而亡。不待戰而北。何者。于今軍政亦復如此進而效死。無爵賞之勸。退而奔逃。無誅刃之及。則進有必死而退有幸生也何苦而求必死乎吳起有云。法令不明。賞罰不信。雖有百萬。何益於用。凡兵之情。畏我則不畏敵。畏敵則不畏我。今南贛之兵。皆畏敵而不畏我。欲求其用。安可得乎。故曰兵力之不足。繇於賞罰之不行者此也。今　朝廷賞罰之典。固未嘗不具。但未申明而舉行耳。古者賞不踰時。罰不後事。罰在于當時例人心易為振起過時而賞與無賞同後事而罰與不罰同况過時而不賞。後事而不罰。其亦何以齊一人心而作興士氣。是雖使韓白為將亦不能有所成。况如臣等腐儒小生、才識昧劣、而素不知兵者亦復何所冀乎、議者以南贛諸處賊、連絡數郡、蟠據四省、非奏調狼兵、大舉疾攻、恐不足以掃蕩巢、穴是固一說也、不倚重于狼兵此正大有換當處然臣以為狼兵之調、非獨所費不貲兼其所過殘掠。不下於盜。大兵之興。曠日持久。聲勢彰聞。比及舉事。諸賊渠魁、悉已逃遯。所可得者不過老弱脅從無知之氓。於是乎有橫罹之慘。於是乎有妄殺之弊。班師未幾而山林之間復巳呼嘯成群此皆往事之巳驗者。臣亦近揀南贛之精銳。得二千有餘。部勒操演。畧有可觀誠使得以大軍誅討之賞罰而行之平時。假臣等以便宜行事。不限以時。而惟成功是責。則比於大軍之舉。臣竊以為可省半費。而收倍功臣請以近事證之、臣於本年正月十五日抵贛、卷查兵部所咨申明律例、今後地方但有草賊生發、事情緊急、該管官司即便依律調撥官軍、乘機剿捕、應合會捕者、亦就調發策應、但係軍情火速差人申奏、敢有遲延隱匿、廵撫廵按三司官即便參問依律罷職充軍等項發落、雖不係聚眾草賊、但係有名強盜、肆行刼掠、賊勢兇惡、或白晝攔截、或明火持杖、不拘人數多少、一面設法緝捕、即時差人申報合于上司、并具申本部知會處置、如有仍前朦朧隱蔽、不即申報以致聚眾滋蔓、貽患地方、從重參究、决不輕貸等因、題奉　欽依備行前來時以前官久缺、未及施行、臣即刊印數千百紙、通行所屬、布告遠近未及一月、而大小衙門、以賊情來報者接踵亦遂屢有斬獲一二人、或五六人七八人者、何者、兵得隨時調用。而官無觀望掣肘、則自然無可推託逃避。思効其力。繇此言之、律例具存、前此惟不申明而舉行耳、今使賞罰之典、悉從而申明之、其獲效亦未必不如是之速也、伏望　皇上念盜賊之日熾、哀民生之日蹙、憫地方荼毒之愈甚、痛百姓冤憤之莫伸特　勑兵部俯采下議、特假臣等　令旗令牌、使得便宜行事、如是而兵有不精、賊有不滅、臣等亦無以逃其死、夫任不專。權不重。賞罰不行。以致於僨軍敗事然後選重臣。假以總制之權。而往拯之。縱善其後。巳無救於其所失矣。臣才識淺昧、且體弱多病、自度不足以辦此、行從　陛下乞骸骨茍全餘喘於林下、但今方待罪於此心知其弊、不敢不為　陛下盡言、　陛下從臣之請、使後來者得効其分寸、收討賊之功、臣亦得以少逭死罪於萬一、緣係申明賞罰以勵人心事理、為此具本請　旨

