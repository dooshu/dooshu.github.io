苏颂　广陵芍药盛开品目比旧又多累日与同官赏叹不足因记嘉佑中西台吴大

应是圆玄降瑞精，散为穠丽遍邗城。

重苞叠蕊三春后，腻脸丰肌百态生。

一自毫堂甄异品，至今花谱续嘉名。

都缘尤物多奇变，岂为繁华逐世情。

苏颂

苏颂　广陵芍药盛开品目比旧又多累日与同官赏叹不足因记嘉佑中西台吴大

禀质由来自绝伦，谁将巧思变天真。

郑风谑赠缘情密，谢守翻阶得句新。

菊聚万铃樗大本，松添七鬣竹浮筠。

未知妍陋从何辨，等是生成一大钧。

苏颂

