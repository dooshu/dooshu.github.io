汪元量　扬州

江都王气逐浮沤，旧说维扬第一州。

银烛夜攒喧凤吹，金鞍晓织卫龙舟。

绿芜城上军声合，红药阶前客泪收。

云散月明天在水，误疑身世落瀛洲。

汪元量

汪元量　扬州

重到扬州十载余，画桥雨过月模糊。

后皇庙里花何在，炀帝隄边柳亦枯。

陂麦青青嘶乱马，城芜冉冉落群乌。

人生聚散愁无尽，且小停鞭向酒罏。

汪元量

