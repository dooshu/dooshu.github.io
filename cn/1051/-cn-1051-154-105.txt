薛嵎　守岁五首

儿辈呼卢不计钱，地炉围坐笑声喧。

老夫自筭吟边事，栽竹移花近百篇。

薛嵎

薛嵎　守岁五首

明日焚香叩九关，六旬修未到清闲。

莫怜身在尘中老，雪后骑驴亦看山。

薛嵎

薛嵎　守岁五首

鹤雏添岁顶微红，想见瀛洲路亦通。

昨夜柴门长半掩，三更敲尽叫归笼。

薛嵎

薛嵎　守岁五首

新岁才余七日粮，灯前犹自笑人忙。

茅檐霜下寒衣薄，爇尽蒹葭夜更长。

薛嵎

薛嵎　守岁五首

平日过从乏贵游，更来湖上棹扁舟。

除将儿女年年拜，邻舍相逢坐即休。

薛嵎

