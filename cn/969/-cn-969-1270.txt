刘克庄　题研六言四首

嘘呵肌理泉润，拊摩德性玉温。

可谓无毫发恨，何曾犯斧凿痕。

刘克庄

刘克庄　题研六言四首

其面固已晬然，其背贵不可言。

宁捧以供李白，勿举以掷郑畋。

刘克庄

刘克庄　题研六言四首

无驳杂者其色，不磷缁者其德。

方岩求之不得，后村不求而获。

刘克庄

刘克庄　题研六言四首

眼如胡僧之碧，口如老庞之吸。

子云要伴玄草，添丁勿翻墨汁。

刘克庄

