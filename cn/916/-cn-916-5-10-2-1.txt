【飞来双白鹄】

可怜双白鹄。（文苑作鹤。）双双绝尘氛。连翩弄光景。交颈游（文苑作想。注云。一作游。）青云。逢罗复逢缴。雌雄一旦分。哀声流海曲。（广《文选》作内。）孤叫出（乐府作去。广《文选》作绝。《诗纪》云。一作绝。）江□。岂不慕前侣。为尔不及群。步步一零泪。千里犹待君。乐哉新相知。悲来（玉台作矣。广《文选》作哉。）生（《诗纪》作新。）别离。持（玉台作恃。）此百年命。共逐寸阴移。譬如空山草。零落心自知。（○玉台新咏四。文苑英华二百六作飞来双白鹤。《乐府诗集》三十九。广《文选》十四作双鹄篇。《诗纪》五十三。）

