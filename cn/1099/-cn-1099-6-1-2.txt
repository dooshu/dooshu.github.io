○代詹學士封靖西王制

此勝國之冑也想亦終入沙漠

朕惟竇融保五郡而事漢、式彰惟載之忱、李績舉十州以止?帚唐、益著忠貞之節、在當時之寵越常典以褒嘉、眷爾外藩、忠于內附、為績既懋、其報宜豐、具位某、曩在北朝、?為近戚、任維城之重寄、乃胙土于遐??耴、撫御合宜、官府各修其職業、恩威並著、部落咸賴以安全。茲朕誕開鴻業之初、惟爾灼知曆數之在、審干去就、率先遣使而來庭、藉其土疆、不待興師以及境、知同馬援之識真主、義等箕子之止?帚成周、是用頒新命以示恩、仍舊封而授任、庶使守其祭祀。豈惟保茲民人。於戲、錫爵疏土、不忘誠服之意、柔遠能邇、實切寵綏之心、尚思對揚、益崇忠藎、

