汤炳龙　陆君实挽诗

七日阴霾事可知，楼船鱼贯果谁为。

人心自感兴元诏，天意难同建武时。

黄屋朔风那有济，角巾东路觉无期。

公为万古网常计，儿女拔船不暇悲。

汤炳龙

汤炳龙　陆君实挽诗

间关海岛岂谋身，婴臼存心力不能。

天上龙章空结梦，人间鱼腹了中兴。

英雄一死从君父，忠义遗编托友朋。

万里楚魂招不得，诗成惟有泪沾膺。

汤炳龙

