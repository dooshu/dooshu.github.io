◇诏问元英克敌事机（正始三年四月）

贼势滋甚，围逼肥梁，边将后规，以至于此。故有斯举，必期胜捷，而出军淹滞，肥梁已陷。闻之惋懑，实乖本图。今众军云集，十有五万，进取之方，其算安在？克殄之期，复当远近？竟以几日，可至贼所？必胜之规，何者为先？故遣步兵校尉、领中书舍人王云指取机要。（《魏书·南安王桢附传》）

