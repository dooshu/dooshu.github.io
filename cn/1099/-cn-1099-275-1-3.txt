○右衞路通乘時以圖後效疏 【 修堡增戍】

臣准兵部咨該巡按直隸監察御史欒尚約題奉聖旨峕大同有納叛婦□松賽之事右衛被圍甚久巡按路楷總督楊順皆相嵩黨也掩敗為功後援兵大至虜始解圍去是時相嵩幾有弃宣大之謀幸襄毅力建方略二鎮以全東既調兵入餉巳著博悉心周計、大逐虜賊、勿致再欺、墩臺堡之要害處、作速修築、必柰久亦不許推延、期以八月前完報餘及牆工次第堅造、應可行的急奏繼理、便行文去、兵部知道、欽此、欽遵備咨到臣、仰惟　皇上以　聖神文武之資、操禮樂征伐之柄、頃者右衞之變、虜逐餉入、機宜悉出于淵衷、及今圍解之餘、救弊補偏、經制動關乎宸斷、雲中人庶、均切感戴之私、塞外逆酋、不勝震訾之狀、臣以庸劣、誤叨重寄、任事以來、恐負　君父特達之知、奔走經營食寢俱廢、况今天語丁寧、至再至三、敢不少竭駑駘、仰答鴻造、除議處右衞事宜、先該臣等條畫具奏、巳蒙　聖明俯賜允行外、但夷情叵測、常乘其怠忽、內治當嚴、不嫌於詳慎、臣會同巡撫大同右僉都御史楊選、閱地形之險夷、萃羣言之辯析、重加三思、釐為四事、前疏所列者、正在急圖、今疏所陳者、以次繼理務使右衞以至威平。聲勢聯絡。鎮城以達右衞。氣脈貫通。如蒙敕下該部再加詳議、及時舉行、少紓臣等犬馬之忠、永為邊人保障之利、

一議增墩臺、臣等議得墩堡之疏密、當視邊陲之衝緩、右衞至左衞一帶。逼近虜巢。前議每四里設墩一座。猶恐其疏。合無每空再加二座。大約每里許該墩一座。左衞至高山站。視右衞為稍衝。每五里見有墩臺一座。每空再加一座。大約二里半該墩一座。高山站至鎮城。視右衞為少緩。原無墩臺。每五里該墩一座。候牛心山等堡并墩臺完日。仍行摠兵官張承勛分守參議史闕疑繼理其事。錢糧於修邊銀內動支。其中路艸溝堡占官人屯梁家店齊家河北花園馬道口六處、西路小邨兒北梁一處應添墩堡并沿邊墻塹、照依臣等原議另行具奏

一經畧左衞、是年襄毅所築大小土堡九座墩臺九十二座又濬大濠二道各長十八里邊民大悅臣等議得左衞至高山站六十里、合無於適中繆官人屯築大堡一座、二十里鋪舊高山城、各修築小堡一座、高山站至鎮城六十里、於適中岡家灣築大堡一座、白廟兒屯右白佛寺各修築堡一座、公廨營房等項、以次修建、應用錢糧、俱於修邊銀內動支、

一增設官兵、臣等議得左衞至高山站以達鎮城。既添設墩堡、官軍馬匹相應計處、合無於繆官人屯岡家灣、各設操守一員、仍各提調東西二小堡、各募軍五百名、各量給馬一百匹、以備往來傳報之用。每小堡各設把摠官一員、通計募軍一千名、每軍衣裝銀五兩、共該銀五千兩、盔甲器械一千件副、如前馬二百匹、兵工二部照數處給、月糧布花候募軍完日會入大同管糧郎中錢糧數內

一查處荒田、臣等議得左衛以達鎮城。官路東西。盡皆膏腴之田。近因虜患頻仍。無人耕種。今既議添墩堡、合無令各該官軍儘力開墾。所有屯糧。姑免追納。候年歲豐裕。另行議處。閒暇之日。將原設墩臺低薄不堪者。逐漸修理。其地方一應人等。果有隨堡住種者。聽從其便。

