○代高平公进书画状

〈锺、张、卫、索真迹各一卷，二王真迹各五卷，晋、魏、宋、齐、梁、陈、隋真迹务一卷，顾、陆、张、郑、田、杨、董洎国朝名画各一卷。〉

伏以前代帝王，多求遗逸，朝观夕览，取鉴於斯。陛下睿圣钦明，凝情好古，听政之暇，将以怡神。前件书画，历代共宝，是称珍绝。其陆探微《萧史图》，妙冠一时，名居上品，所希睿鉴，别赐省览。

