次韵李武曾见赠

词人腕弱如茅靡健手千钧鼎可扛我薄雕镌复衰晩无盐老女丑无双檇李李君有佳句携来剪烛哦西窗塞北黔南归杖屦风流意气聨友邦新韭黄芽小开酌高言碎语如翻江比舍汪乔胜二仲【汪钝翁舟次乔石林】文词?丽人敦龎谈经欲据臯比坐策足思挝天马鬃灯明竹叶泛甆椀春近梅花扑玉缸穷愁韩孟角险韵大吕洪钟相击撞满眼缁尘好谁向须游海岳逢仙幢局蹐辕驹不得去五湖闲煞烟中艭奇兵鋭卒火牛出坐看七十坚城降夜阑吟罢且酣卧天风??吹银釭

