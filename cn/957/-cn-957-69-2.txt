王珪　被诏考制科呈胡武平内翰三首

奉诏金门草圣题，平明趋过殿西墀。

宫床赐笔宣名早，赭案焚香上策时。

朝论只应收俊杰，皇心非不监安危。

玉堂词客承恩久，几度曾来醉御卮。

王珪

王珪　被诏考制科呈胡武平内翰三首

忝班清禁接严徐，诏侍延英访对初。

沧海烟霞连太液，丹宵日月近雕浴。

明廷已奏河汾策，紫府谁将姓字书。

从此青云知有路，致君材业不应疏。

王珪

王珪　被诏考制科呈胡武平内翰三首

清晓华芝度景阳，凝严又许对西厢。

通宵客梦闻钧吹，几日朝衣带御香。

东观图书经屡读，旧蹊桃李见新芳。

三千文字皆奇册，饱死侏儒讵足量。

王珪

