陶梦桂　感怀五首

记得当年宴杏园，旁人尽道似神仙。

全家自此废耕织，枉费公家多少钱。

陶梦桂

陶梦桂　感怀五首

忆昔身章两度新，庭闱恨不拜双亲。

虽然累赠光泉壤，还是酬恩未了人。

陶梦桂

陶梦桂　感怀五首

佐岳归来得自如，仍然服色似芙渠。

儿童痴绝牵衣问，腰下如何不见鱼。

陶梦桂

陶梦桂　感怀五首

心力较衰於少日，园池差胜似前原。

畦蔬绕舍苔侵径，棘刺编篱竹打门。

陶梦桂

陶梦桂　感怀五首

每忆间关离陷阱，一年剡壁一番新。

虽无毫髦私於己，岂有涓埃及得人。

陶梦桂

