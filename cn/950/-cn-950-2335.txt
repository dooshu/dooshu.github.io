杨万里　新晴西园散步四首

久雨令人不出门，新晴唤我到西园。

要知春事深和浅，试看青梅大几分。

杨万里

杨万里　新晴西园散步四首

池水初生盖玉沙，雨余碧草卧堤斜。

日摇波影缠桥柱，绣出栾枝遍地花。

杨万里

杨万里　新晴西园散步四首

红雨斑竹外蹊蹊，黄金嫋嫋水边丝。

举头拣遍低阴处，带叶青梅摘一枝。

杨万里

杨万里　新晴西园散步四首

厌见山居要出来，出来厌了却思回。

人生毕竟如何是，且看桃花晚{上艹下含}开。

杨万里

