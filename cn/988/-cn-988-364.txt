苏辙　次韵子瞻闻不赴商幕三首

怪我辞官免入商，才疏深畏忝周行。

学从社稷非源本，近读诗书识短长。

东舍久居如旧宅，春蔬新种似吾乡。

闭门已学gui头缩，避谤仍兼雉尾藏。

苏辙

苏辙　次韵子瞻闻不赴商幕三首

南商西洛曾虚署，长吏居民怪不来。

妄语自知当见弃，远人未信本非才。

厌从贫李嘲东阁，懒学谀张缓两腮。

知有四翁遗迹在，山中岂信少人哉。

苏辙

苏辙　次韵子瞻闻不赴商幕三首

埙动篪鸣只自知，忧轻责少幸官卑。

声名谩作耳中瑱，科第空收颌底髭。

西鄙猖狂犹将将，中朝闲暇自师师。

近成新论无人语，仰羡飞鸿两翅差。

苏辙

