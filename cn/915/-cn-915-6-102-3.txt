◇驳读秋令（咸和五年六月）

尚书三公曹奏读秋令，仪注旧典未备，臣等参议光禄大夫臣华恒议，武皇帝以秋夏盛暑，常阙不读令，在春冬则不废也。夫先王所以顺时读令者，盖後天而奉天时，正服尊严之所重。今服章所阙，加比热隆赫。臣等谓可如恒议，依故事阙如不读。（《晋书·礼志》上，《宋书·礼志》二，《通典》七十，咸和五年六月，有司奏读秋令，兼侍中、散骑常侍荀奕、兼黄门侍郎、散骑侍郎曹宇驳云云，诏可。）

