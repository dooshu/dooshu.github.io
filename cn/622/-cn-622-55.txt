广陵茶姥

广陵茶姥者，不知姓氏乡里，常如七十岁人，而轻健有力，耳聪目明，头发鬓黑。晋元南渡之后，耆旧相传见之百余年，颜状不改。每持一器茗往市鬻之，市人争买，自旦至暮，所卖极多，而器中茶常如新熟，而未尝减少，人多异之。州吏以冒法系之于狱，姥乃持所卖茗器，自牖中飞去。（以上见《云笈七签》卷一一五）

