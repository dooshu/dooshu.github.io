○对泽虞伤田苗判

〈乙为虞所司夏苗，乙莱田表地。或告有阙。诉称：“恐伤夏苗，仰正断。”〉

乙为泽虞，掌於原兽，司其牝牡，职在畋渔。逢有司之夏苗，而犹秉於《周礼》。至於莱田表地，事属农休；驱豕迎猫，恐为害稼。何得迷夏令之事，行冬狩之仪？翻罪守官之人，奚劝在公之吏？或者有告，讼则未孚，虞人所陈，辞皆可据。请从审克，宁使厚诬。

