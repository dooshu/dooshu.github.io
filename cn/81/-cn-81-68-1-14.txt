横公鱼

北方荒中有石湖，方千里，岸深五丈余，恒冰，唯夏至左右五六十日解耳。有横公鱼，长七八尺，形如鲤而赤，昼在水中，夜化为人。刺之不入，煮之不死，以乌梅二枚煮之则死，食之可止邪病。（出《神异录》）

【译文】

北方的荒野中有个石湖，方圆有千里，湖岸有五丈多深，长年结冰，只有夏至前后五六十天才解冻。湖里有种横公鱼，长七八尺，样子象鲤鱼，红色，白天生活在水里，夜里变成人，用尖物刺它刺不进去，用开水煮它煮不死。用两个乌梅果煮就能煮死它，吃了可以治邪病。

