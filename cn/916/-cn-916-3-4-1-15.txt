【陌上桑】

弃故乡。离室宅。远从军旅万里客。披荆棘。求阡陌。侧足独窘步。路局苲。（《宋书》作笮。《广文选》作窄。）虎豹嗥（《宋书》误作[□]。）动。鸡惊禽失。群鸣相索。登高山。奈何蹈盘石。树木丛生郁差（《广文选》误作羌。）错。寝蒿草。荫松柏。涕泣雨面沾枕席。伴旅单。稍稍日零落。惆怅窍自怜。相痛惜。（乐府云。右一曲晋乐所奏。○《宋书》乐志。《乐府诗集》二十八。《广文选》十三。《诗纪》十二。）

