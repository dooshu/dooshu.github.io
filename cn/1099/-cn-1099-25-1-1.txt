○復仇疏 【 土木封事】

臣幸生逢　聖明、不意國家近日有大不可忍言之事、臣自聞令諭、日夜撫膺揮涕、寢食不寧、又無才力智能、可以赴難復讐、恨不即自殞絕、謹竭愚忠、有可上報朝廷之萬一者、不敢隱默不言、恭惟郕王殿下承　聖母皇太后、命為監國、則天下事、皆在於殿下一人之身也、昔周公輔成王。當承平之日。今　殿下輔　皇太子于有事之秋。視周公之時。又甚艱大。於監囯之時即為代立之疑忠亮如是雖曰日望　聖駕早還。以慰臣民之思。然虜情叵測。時月悠邁。天下之大。蒼生之眾。易以搖惑殿下得不於此深謀熟慮之乎葢　殿下於　聖上。親則兄弟。誼則君臣。君父之讐。不共戴天。宜與群臣如越王之臥薪嘗膽。以報吳讐如使智者獻謀勇者効力。必盡殲虜寇而巳。為今之計。先須愽選辯士。卑詞重幣。此與南宋遣使不同暫為君父屈。諭以替時通好恩待之厚。今因奸臣誤國。興兵搆怨。遂失南北之歡。若能即返　聖駕。則結好和親。世世利賴。不然。則堂堂天朝。疆域萬里。兵甲數百萬眾。得不思汛掃沙漠以圖報復哉。必求其人可使者遣之。庶或有濟。至若能返與否必當選將練兵。慎固邊疆。防其再舉。俟上天悔禍。宗社靈長。休養生息訓甲練兵分遣良將。直擣巢穴。擊其虜酋。以伸萬世之憤。未為晚也。愚昧之誠不能自已、僅陳芻蕘之言條列于後、伏乞鑒納、一曰勵剛明君上之德。貴于明而尤貴乎剛。明則物無遁情。剛則事不牽制。全是二者。乃克有濟。易曰剛徤。書曰欽明古替聖哲允勵乎此。故能駕馭英豪。平治宇內。前此奸臣蔽主之明。權移于下。致茲禍敗。　殿下□質天賦。至剛至明。如斷馬順之事。中外震慴稱快。伏乞益加奮勵。不懈初終二曰親經史、古今治理。國家興亡。具載典籍。讀而知之。可為鑒戒。伏望　殿下延問群臣。開閣置書。史選學識純正者。與之講論義理。因可詢訪時政。庶聰明日益治道有資。三曰修軍政方今切務。莫逾選將練兵。然思何以致之。將必多方推舉。親召問以慰勉之軍士必設法召募。時鼓動以來之。勤訓練。恤飢寒。作之以氣。結之以恩。庶幾可底成功。日夕與大臣老將計議精兵足食之要。不惟臨事有濟。抑且國威振揚四曰選賢才、國家治亂。係于人才賢否而人才難知自古所病亦必思求所以知之之道。夫君子難進易退。二者混淆。治道衰矣。厥今人才。布滿有位。其賢否則不可不察。数年以來。權奸專政。小人蒙恥。冒進成風。其間卓然守?霜之摻者。僅保少禍而巳自茲以往。宜慎選舉以求之。嚴考察以別之。峻拔擢以激勸之。且吏部正官。及諸司屬職。實庶官之本。其素賢者留之。不堪者遷調之。俾之講求用人之要。專其責委斯賢才可得。治理有望。五曰安民心、夫民心向背國之存亡攸係。不可不思所以安之。今邊事方興。用軍供饋。皆資民力。緩之不能集事。急之必至生變。處之可謂難矣。苟不固結其心。惟刑驅勢迫以用之。詎可經久哉。若得人居守令長民之職、則處置適宜。徭役有要。民心服從。乞令左右大臣。選擇賢才。庶守令得人。事妥民安。六曰廣言路、在替帝堯大聖。詢於芻蕘。好問好察。故治底無為。人樂熙皡。誠以一人之知見有限。天下之事變無窮。能集眾善。則舉措克當故歷代君臣聽言則治。諱言則亂。史籍可鑒。前此內臣王振。肆奸擅政。殺害忠良。中外屏息不敢出口。茲遇　殿下受監國重寄。繫宗社生民之托。當明目達聰之時伏乞再申教令。許人人建白。不拘忌諱。惟裁擇可否施行。七曰復面奏、伏見　列聖臨御之時。早朝大班既退。即於門上說事。各衙門官。輸流向前。商搉政務。罄盡所言。人懷畏憚而事機不泄自正統以來。王振擅權。獨立在旁。於是群臣不得召對或。有召對。亦不敢詳盡。以致今日之禍。恭惟　殿下監國親政宜復舊章凡各衙門官。務令各向前說事止與敷對者相知他人皆不能預聞庶得吐露肝膽。陳布嘉謀　殿下亦須秘重。毋少宣泄。或令輔弼大臣。隔日隨從于　皇太后簾前。前决大事。以權一事之宜。庶國事有歸。中外有賴。八曰修庶政天下一統萬幾日臻。然則監囯之旹　太后葢行垂簾之□孰非當理。但事有輕重。勢有緩急。况今弊政之餘。尤難為功。得不思其緊切者施之哉。如選任大臣以端治本。嚴賞罰以聳觀聽。崇獎御史以振紀綱。革罷監軍以專委寄。講求屯種以省餽餉。輯睦親藩以厚宗支。旌表忠節以作士氣。限禁僧道以來召募革去賞贖以澄貪濁。禁抑權貴中鹽以通商賈。招降各處寇盜以安反側。修理水陸道路以便驛運。整搠腹裏軍馬以備不虞。似此尚多。宜令預政大臣。逐一詳審條列施行。則內修外攘、大讐可復、邦國奠安矣、

吳學士奏疏（疏）

吳節

