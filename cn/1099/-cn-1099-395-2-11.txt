○與李提督 【 朝鮮駐師】

我軍天時地利未便、而賊據堅城、食積粟必無內薄登埤之理、是以明詔諭公等進止、今巳燒賊積聚、則我得勝算矣。正宜聚器械、保資糧、撫循將士、時出奇以撓之、此坐而制敵之策、　朝廷不責公以速戰也。駐師異域惟在行陣和睦優劣得所勿令麾下侵偏禆勿令華人奴虜朝鮮吏士是所望於大將者耳春汛方急。恐賊當益兵。惟持重以待之。倭奴臨陣。一步百計。不可輕也

