【楚人诵子文歌】

〖《说苑》曰：楚令尹子文之族有干法者。廷理闻其令尹之族也。释之。子文召廷理而责之。遂致其族人於廷理曰：不是刑也。吾将死。廷理惧。遂刑其族人。国人闻之。曰：若令尹之公也。吾党何忧乎。乃相与作歌曰：〗

子文之族。犯国法程。廷理释之。子文不听。恤顾怨萌。方正公平。（○《说苑》至公篇。渚宫旧事一。《诗纪前集》二。）

