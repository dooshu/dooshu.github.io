○群臣敬太后父议



夫子有云：“必也正名乎！”王者象天，后者法地，为兆庶父母，尊莫大焉，厚莫重焉，若以后尊宜敬于亲，于后父也便应有敬，错之礼典，先无兹比。今皇太后临统朝政，以主上富于春秋耳，故是本尊之尊，无复异也。且诸侯为国藩翰，北面稽首，岂可得推崇为太上邪？寻名定义，谓不应施敬也。（《通典》六十七）

张凭

凭字长宗，吴国吴人，永和初太常博士，累迁吏部郎、司徒左长史、御史中丞，有《论语注》十卷，集五卷。



