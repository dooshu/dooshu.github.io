○渤海郡孤子高宪建神道功德碑记

夫圆清上廓，方浊下凝，幽源叵究，邃理难穷。天长地久，用之不勤矣！则有志孝高公者，渤海人也。承子（阙一字）之後允者乎，有典有则，贻厥子孙。祖代绵远，贯於任邑者（阙一字）曾（阙一字）讳匡，祖讳，考讳腾云。公贞信廉让（阙二字）克柔。幼尚孝悌，文武俱全，长而慕道，不及（阙二字）门传（阙一字）善，家瞻三乘。常嗟有漏之躯；（阙四字）之果思昊天之罔极。感劬劳之难报，（阙五字）心易摧，树（阙一字）静而风难止。伏恐阿毗（阙五字）苦海难登於彼岸。以助幽冥匪福（阙六字）鹿苑志慕莲宫。即见当村古院（阙五字）露光容，遂乃发心修饰砻像建崇梵（阙四字）心无舍昼夜，裨补装严。功才毕矣，遂即（阙三字）其美石在鬼以访良工，雕琢磨砻刻之（阙三字）龛一佛二菩萨阿难迦叶装严皓相多（阙七字）愿三代先亡，俱生净域。见（阙八字）於吉庆使睹相兮佛教彰呈同（阙五字）无灭，乃为颂曰：

造化陶甄，後植众躯。生休死（阙一字）万品一途。俨兮其若容，涣兮冰将释，使万古兮归心，惟千秋兮躅迹。叹苦海之无边，藉法舟而拯溺。瞻巢车之易枉，望屺岵而难陟。心不悟兮恒沙，感缘觉兮瞬息（谨案：碑在山东济宁州晋阳山下张家村，撰人姓已泐，惟存衔名云郑贡进士阙宏仁撰。）

华（阙名）

