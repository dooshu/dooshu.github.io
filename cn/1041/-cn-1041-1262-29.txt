夏竦　奉和御製读后魏书

伟哉登国世，灵武定戎兵。

拓土能图大，求才实励精。

公侯新爵重，台省旧风清。

自匪谟长世，鸿图岂易成。

夏竦

夏竦　奉和御製读后魏书

高祖宽仁高，哀矜信有馀。

严刑几尽措，黎庶获安居。

旧法躬刊定，繁文再划除。

既平财谒路，清白励簪裾。

夏竦

夏竦　奉和御製读后魏书

真君昭密命，纪号表兴隆。

瑞著洪河外，文成翠石中。

帝名传祖祢，历数感王公。

三五方兴运，明符事亦同。

夏竦

