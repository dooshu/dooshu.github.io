探胞汤

断经三月，不知是胎，验之方。

川芎（不拘多少）

上为末。浓煎艾汤，调二钱，空腹服，微动则有胎。

脉例

经云：阴搏阳别，谓之有子。搏者近也，阴脉逼近于下，阳脉别出于上，阴中见阳，乃知阳施阴化，法当有子。又少阴脉动甚者，妊子也。手少阴属心，足少阴属肾，心主血，肾主精，精血交会，识投于其间，则有娠。又三部脉浮沉正等，无病者，有妊也。余并如《脉经》说。

