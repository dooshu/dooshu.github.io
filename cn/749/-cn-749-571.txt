刘清之


清之字子澄，临江人。绍兴九年（1139）生。绍兴二十七年（1157）进士。通判鄂州，权髮遣衡州。庆元元年（1195）卒。学者称静春先生。

鹧鸪天

子寿母

柳色青青罩翠烟。花光灼灼映临川。欲知窈窕呈祥日，恰近清明淑景天。

浮瑞霭，庆真仙。不须男女祝椿年。异时早约西王母，剩折蟠桃荐寿筵。

青玉案

子寿父

江南十月春风早。见枝上、梅英小。爱日初升清雾晓。绣筵中启，星图高挂，膝下斑衣烧。

今年献寿多欢笑。弄玉新将二雏好。此曲尊前何所祷。十分康乐，十分强健，一树壮椿老。







