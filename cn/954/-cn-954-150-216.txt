陈宓　临安送郑左藏

华发萧然入帝城，如何直道尚迂迟。

从来白璧称和氏，安得黄金到不疑。

归骑正须夸疾速，慈颜想见倍欢怡。

人生最是团栾乐，况值薰风荔子时。

陈宓

陈宓　临安送郑左藏

还家香稻荐新红，乐岁佳辰定不空。

绿醑好邀山月饮，紫鳞长与海朝通。

不妨香火寻高士，只恐经纶欠此翁。

我亦欲归归未得，相逢端的是长风。

陈宓

