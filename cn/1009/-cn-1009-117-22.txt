赵汝绩　送荷渚兄自永嘉归越

荷渚盟鸥冷不飞，此番可与报归期。

结庐虽小尚堪隐，负郭纵荒何虑饥。

吟得四灵无避处，铸成一错在来时。

吾家浸碧幸无恙，草梦保须必谢池。

赵汝绩

赵汝绩　送荷渚兄自永嘉归越

客鬓萧疏渐秃翁，归来恍与鹤仙同。

山川米老画图上，风月放翁诗句中。

雘圃有蔬羹釜满，私田无秫酒樽空。

欲寻上灶云门路，湖水不多船未通。

赵汝绩

