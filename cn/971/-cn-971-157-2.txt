刘应凤　送文总管朝燕四首

唤得岚乡昨梦回，东风万里上金台。

出关曾解婆娑否，枝北枝南一种梅。

刘应凤

刘应凤　送文总管朝燕四首

点检桑枌泪几行，羞和书屋总荒凉。

孔明景略留遗传，分挂当年夜雨床。

刘应凤

刘应凤　送文总管朝燕四首

夹道红旗驻马蹄，乡人将喜又将疑。

天留中子继孤竹，谁向西山饭伯夷。

刘应凤

刘应凤　送文总管朝燕四首

满眼平畴草自春，乌鸦无数是耘丁。

鬼神如奉君王问，为说东南燐火青。

刘应凤

