送朱古微学使乞病旋里　二首







送朱古微[179]学使乞病旋里　二首


三年持节远朝班，要乞君恩更赐闲。人既读书同博塞，天将盛业付名山。

右军誓墓心谁白，永叔归田鬓未斑。惆怅闲鸥沧海上，也随桃李惜春还。

参苓药笼富收藏，只有当归切病方。卿贰中朝虚位望，科名末造贱文章。

千金行橐馀仙茧，五月征轺照佛桑。至竟汉廷思汲黯，未容移疾老江乡。





