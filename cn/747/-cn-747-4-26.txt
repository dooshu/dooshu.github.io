○封吏部尚书长孙无忌等诏

襃贤昭德，昔王令典；旌善念功，有国彝训。吏部尚书上党县公长孙无忌、中书令临淄县侯房元龄、右武侯大将军尉迟敬德、兵部尚书建平县男杜如晦、左卫将军全椒县子侯君集等，或夙参谋谟，绸缪帏幄，竭心倾恳，备申忠益；或早从任使。契阔戎麾，诚著艰难，绩宣内外。义冠终始，志坚金石，誓以山河，实允朝议。无忌封刘国公，元龄封刑国公，敬德封吴国公，如晦封莱国公，君集封潞国公。邑各三千户。

