【琴女歌】

〖燕丹子曰：荆轲刺秦王。右手执匕首。左手把其袖。秦王曰：乞听琴声而死。琴女奏曲云云。王从其计。轲不解。故及於难。〗

罗縠单衣。可裂（燕丹子作掣。《诗纪》同。）而绝。三（燕丹子作八。《书钞》、《类聚》、《史记》正义、《御览》同。）尺屏风。可超而越。鹿卢（意林作辘轳。）之剑。可负而拔。（《类聚》作伏。○燕丹子下。《类聚》八十五。《史记》刺客列传正义引燕太子篇。意林二。《御览》三百四十四。《御览》五百七十七引《史记》。《诗纪前集》四。又《书钞》百二十八引绝一韵。又《御览》七百一引三秦记引三尺罗衣何不掣。四面屏风何不越二句。与本辞异。）

