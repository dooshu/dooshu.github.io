方回　送胡云峰炳文录广信二首

盖舆上下立乾坤，眼底无人可与论。

分数不难升地位，丝毫未易见天原。

因重文字穷羲画，速肖生徒半孔门。

斗食泮池何足凂，晦庵异姓要云孙。

方回

方回　送胡云峰炳文录广信二首

近沿关洛至乾淳，远探羲图未画真。

自古斯文元有种，即今所学不无人。

转移鸮泮希起起，判断鹅湖正论□。

□□诸生仕邻国，变齐同囿杏坛春。

方回

