张耒　少年行三首

髐弓鹊角苍雕羽，金错旗竿画貔虎。

长驱直踏老上庭，手拔干将斩狂虏。

归来解甲见天子，金印悬腰封万户。

自为大汉上将军，高揖群公佐明主。

张耒

张耒　少年行三首

人生岂合长贫贱，师事黄公曾习战。

英雄天子伐匈奴，初拜将军二十余。

黄尘昼飞羽如插，身射单于碎弓甲。

从来书生轻武夫，坐遣挥毫写勋业。

张耒

张耒　少年行三首

少年卖珠登主门，主家千金惜一身。

绿鞴请罪见天子，尚得君王呼主人，

◇鸡走马长安道，豪杰驱来奉谈笑。

汉庭碌碌公与侯，畏祸忧诛先白头。

张耒

