第十回　求借宿不啻东床　设夜筵何殊赘婿



诗曰：



赤绳一系定良缘，才子佳人合有天。



试雨行云还未卜，先敬霡霂住加鞭。



当时老庄主出至外府门，只见一位美少年，二九上下，貌如珠玉，气宇轩昂，一身甲胄，手执长枪，已知他是英雄少汉，但如此装束定必官家世胄，已将一片怒心早消化了。高君保一见刘庄主，飘然风雅，道范斯文，令人起敬之心，想起方才鲁莽粗动，反有愧心，自怨自咎。此老面带笑容，言曰：「方才众家人不懂事，不合见拒留宿，以至于得罪贵人了。只缘近日敝土有匪徒劫窃，是以老拙吩咐他们不可寄留外人寓宿。不料众家人有目无珠，不分辨别，执一而论，不明贵客乃当今朝廷显爵光临，又不早通报，致令老拙有失远迎，已获罪矣。况此天色将暮，又属大雨淋漓，一带荒凉幽僻之外，果无别处可投宿者，当以谅情见纳，今之一概执板毫无变通，实缘奴才也。贵客请宽量，勿见罪责。」高君保一听刘老一夕良慈之言，倍觉恭感情深，即上前深深拱揖。刘老又谦逊还礼。君保答曰：「小子一时粗莽动气，将宝庄门扇推毁，自知无礼，获戾已深。但因雨大湿透衣冠，无处躲避，至碎门求宿，待我补还，再当请罪。今蒙尊丈一番谦逊周全之说，倍见海涵雅量，反令小子羞惶无躲之地矣。但今得坐门首，俟至天明，即刻赶赴程途，足见恩德之至了。但不知老丈上姓高名，祈示知之。」庄主曰：「碎却庄门，些小之费，不必挂齿，何言补偿。老拙姓刘名乃，中年隐居于此。请问贵官尊姓高名？」君保一想，不可将真姓名说明，只回言：「小子姓高名佩，官指挥使，奉宋君王催取军粮，道经宝庄，不意有缘叨蒙刘老先生周全，何其幸也。」刘乃曰：「原来高将军驾临，岂敢轻慢坐门首之理，粗筵便馔，请进中堂，聊叙谈心。」遂携手挽至内堂。君保将长枪放在门首。刘老又命家丁将他马匹牵入马槽喂料。






当时老少进至内厢，分宾主坐下。家丁递上香茗。二人谈叙投机。不一刻酒筵陈设，山珍海味极其丰美。酒至数巡，酬酢言谈，对答不厌。高君保少年心性，正直豪爽，又食酒过多，不觉吐露真情，乃宋君御戚显贵藩王之子，遂陈祖上英雄本末，辅宋周扫平北汉，功高社稷。扺掌而谈，岂料此位庄主刘乃，即是北汉王刘崇族弟，北汉时官封振国将军，曾因充当先锋失机，为高怀德所败。刘乃又见北汉主，昏淫不德，力谏不入，已知天心不附，不能力挽，故挂官致仕，隐居于此，父女更名。今闻君保陈出家世，回忆刘主初盛之时，真不堪回首，忍不住掉下泪来。君保冷眼看见，惊讶问曰：「晚生陈起家世，老先生何以悲泪若此？」刘乃初时还掩塞支吾，后被君保盘问，只得将出仕北汉，刘主无道，不从良谏，自取灭亡，所以闻而感喟也。当下君保方知失言，对面即为敌国仇人，只奈一言已出，驷马莫追，无可如何，只得离席长揖谢罪。刘乃曰：「此已往之事，况各为其主，胜则为君，败则为寇，老拙已知天命所归。况谏诤不入，疏上不行，故老拙不得不致仕归田。今老拙有一陋见，鄙言于世子幸勿见责，老拙方敢发言。」高公子曰：「老先生乃忠良纯臣，高明老成之见，今幸赐教，大有增益，晚生自当洗耳恭听。」刘乃曰：「哲人有退步之机，君子有谨言之戒。只劝世子此后萍水相逢，凡遇周旋之际，切勿交浅以言深，一则惧以为歹人暗算，取祸之由也，须当志之。」高君保诺诺领命，又曰：「老先生金石教训之言，自当必铭箴以为终身宝鉴。」言罢，把盏再酌。用过夜膳，交谈已是多时，不觉时交三鼓。刘乃命家丁设备牙床于书斋，以待世子安寝。君保称谢不已。



不表刘乃酒醉安睡，再言高君保睡不心宁，又闻雨声洒洒，瓦面沥沥下淋，檐前点滴，自觉心闷意烦，一时有感，占吟一长以志感。其词曰：



云黯黯兮郁愁结，雷隐隐兮哀怨绝，雨潜潜兮血脉下，水冷冷兮悲声咽，鸟乱啼兮怜人苦，花零乱兮谁是主，欲入深兮无水穴，欲高飞兮无翰羽。扪腔问心心转迷，仰面呼天天不语。混宇宙兮不分，霭烟雾兮氤氲，西风起兮天霁，挂远树兮夕曛，聚还散兮暮云，来晦复明兮日初晴，何时阴消兮世界清平。



此夜高公子吟咏罢，仍是辗转反侧，一夜何曾合眼，只是心悬两地，念切思亲。尚有十余天程途到寿州救驾，恨不能即日插翅奋飞。又悔方才席上失言，岂料刘乃是北汉故旧之臣，曾与父王对敌。倘若他见怪，念着旧仇，实乃身入牢笼，难以得脱也。一夜惊扰。按下慢表。



刘乃年过五十并无子嗣，单生一女，名唤金锭。高君保打碎庄门，有奴婢已报知小姐后，又闻知是大宋将官，是以触着仙母吩咐日后姻缘在宋将贵胄之子，遂留心探听。刘金锭自小好道，闻圣母在梨山修真，故交十三岁，即上梨山叩拜圣母为师，又与萧引凤、郁生香、艾银屏、花解语四美为金兰友，正乃天生一班豪英烈女为皇家效力，为宇宙阴将军之光。刘金锭在梨花山五载，素为圣母怜爱，一心指点法门技艺，至风雷变化，腾遁俱全，移山倒海，唤雨呼风，诸般法术精通。当日圣母领玉旨，敕命打发五仙女下凡，护佐宋太祖。刘小姐辞师下山。此日在闺中闻高世子与父亲携手进内，小姐在屏内看见高世子，果然生得仪容俊雅，玉色无瑕，琤琤气概，料必文武双全。怎得一人与父亲露个消息，将以托其终身，不枉我金锭具此花容仙姿。奈想婚姻由父母决准，我无媒妁，何以自招。又思此子一言不合，即打折庄门，想是目空一世的英雄，不出个辣手段与他比较，不肯依服我们。刘小姐有了主意，自然用下计谋处置。实乃前定良缘，任尔外邦仇敌，地北天南，终要成了同食共枕，断是不错也。



当晚君保酒后失言，冒冲刘乃，虽感他言不记怪，惟昔两敌今日相逢非同小故，万一彼口是心非，暗算起来，性命只忧不保。是夜立心不睡，独坐危危。家人刘安几番催促公子安睡，君保不允，只与他闲谈。问曰：「汝家老爷有几位贤郎，何不见一人出陪？」刘安曰：「我家老爷中年失偶，为国忘家，尚未续弦。单生一女，今已年方二九，武艺精通。」言未毕，君保笑曰：「汝言小姐武艺精通，是有降夫手段，抑或用婢奇能？」刘安曰：「非也。小姐才比道韫，武并木兰，德匹孟光，智同侃五，且法力无边，上可济王家大用，下必能拓土安民，真乃女中一真丈夫也。我想小姐具此奇能，天下无有其匹。即公子是英雄世胄，当领教手段，必甘拜下风矣。」高君保一听刘安高抬小姐一番言语，不禁微笑曰：「自古深闺少女，只晓拈针描绣，即有些拳艺之技，不过藉父兄指点一二耳。至于疆场上阵，历险交锋，即上古至今，只有我大宋女英雄几人为人间至盛。谅汝家小姐既非男子汉，又无名师教习，亦无兄弟，即尔老爷又性情古怪，还有何人指点。尔休得出此大言，欺哄于高某也。况高某虽年轻，但学得满身武艺，非弱劣汉子，惧人怯恐者。」当时世子不信刘安之言，怎会见刘小姐，且看下回分解。



