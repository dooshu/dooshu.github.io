黄庭坚　谢杨履道送银茄四首

藜藿盘中生精神，珍蔬长蒂色胜银。

朝来盐醯饱滋味，已觉瓜瓠漫轮囷。

黄庭坚

黄庭坚　谢杨履道送银茄四首

君家水茄白银色，殊胜埧里紫彭亨。

蜀人生疏不下箸，吾与北人俱眼明。

黄庭坚

黄庭坚　谢杨履道送银茄四首

白金作颗非椎成，中有万粟嚼轻冰。

戎州夏畦少蔬供，感君来饭在家僧。

黄庭坚

黄庭坚　谢杨履道送银茄四首

畦丁收尽垂露实，叶底犹藏十二三。

待得银包已成榖，更当乞种过江南。

黄庭坚

