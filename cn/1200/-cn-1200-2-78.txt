第七十八戒进卦〔群阴反位坤地西南〕：四上二中宜退之象

象曰：醉中斗争，刀杖并起。主人惶怖，自缚乃止。

颜曰：处无位之地，群阴之下，宾主失礼，醉怒喧争，主人自卑，而后得止，此卦多咎。

何曰：初有口舌，顺以解之，终无忧也。家中防阴人血光之事，官事、财物、病患皆不利，修禳则吉。行人恐有争斗，凡事宜戒慎。

陈曰：二位皆阴，主不胜客，至有寇害而避之，故曰云云。

刘曰：醉酒喧争，小人之凶也。主人自缚，避其锋也。幼明曰：处无位之地，群阴之下而无助援，宾主失礼，醉怒喧呼，主人自卑而后得止。多咎之象也。承天曰：初有口舌，顺以解之则无忧也。

此课不宜行事，但自保可也。

诗曰：处裕当思虑，求谋在见机。尊前防暴客，谦退可无虞。

