74　世説其言清以浮　中説其言閎以實


世説，其言清以浮，有天下分裂之象。中説，其言閎以實，有天下將治之象。

【元圻案】四庫全書總目小説類：「世説新語三卷，宋臨川王劉義慶撰，梁劉孝標注。義慶事迹具宋書。孝標名峻，以字行，事迹具梁書。黄伯思東觀餘論謂世説之名，肇於劉向，其書已亡，故義慶所集名世説新書。段成式酉陽雜俎引王敦澡豆事，尚作世説新書可證。不知何人改爲『新語』，相沿已久，不能復正矣。」





