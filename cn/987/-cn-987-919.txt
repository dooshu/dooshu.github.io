苏轼　郊祀庆成诗

帝出乘昌运，天心予太平。

文章三代继，制作七年成。

大祀乾坤合，刚辰日月明。

泰坛朝埽地，魄宝夜垂精。

仰御圆苍盖，环观海岳城。

北流吞朔易，西极落欃枪。

升燎灵光答，回銮瑞雾迎。

需云遍枯槁，解雨达勾萌。

可颂非天德，因箴亦下情。

民言知有酌，帝谓本无声。

富国由崇俭，祈年在好生。

无心斯格物，克己自销兵。

化国安新政，孤臣返旧耕。

还将清庙什，留与野人赓。

苏轼

苏轼　皎然禅师《赠吴凭处士》诗云"世人不知心是道，只言道在西方妙。

寒时便具热时风，饥汉那知食药功。

莫怪禅师向西笑，缘师身在长安东。

苏轼

