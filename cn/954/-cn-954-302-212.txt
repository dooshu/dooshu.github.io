陈造　次韵袁宪雪二首

犯雪回帆岁遽残，自怜雨澁更风悭。

从游已落邹枚后，著语渠能季孟间。

梦逐蜚仙凌色界，谁因逋客护云关。

独思快目毗陵晓，玉衬金波妥锡山。

陈造

陈造　次韵袁宪雪二首

天怜梅蕊怯摧残，善后何妨小作悭。

一雪应期真望外，三诗说喜想颜间。

瑶花已兆食四鬴，沉炷为通天九关。

卷帐盍酬民气乐，苏台持酒挹湖山。

陈造

