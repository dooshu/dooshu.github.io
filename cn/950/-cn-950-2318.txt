杨万里　辛亥元日送章德茂自建康移帅江陵二首

极知借寇未多时，道是微黄有近期。

不割半青江令宅，却飞大白习家池。

湖山解语云来暮，淮水无情也去思。

莫近乡关动皈兴，轻黄一点上双眉。

杨万里

杨万里　辛亥元日送章德茂自建康移帅江陵二首

西湖一别忽三年，白首相从岂偶然。

到得我来恰君去，政当腊後与春前。

醉余犯雪追征帽，送了凭栏望去船。

待把衣冠挂神武，看渠勋业上凌烟。

杨万里

