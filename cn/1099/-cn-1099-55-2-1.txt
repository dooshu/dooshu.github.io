○璽書錄序 【 山西贊理】

璽書錄、錄吾?又葉公與中、景泰中在邊鎮時、與其同事之臣、其奉之敕諭、并其所受之敕命也、國家以儒術安天下。凡方鎮之間。必參用儒臣。錫之以綸綍之華。付之以責任之重。使其專經略。謹節制。以圖克濟厥事。然非有文武之長才。忠義之大節者。亦不輕用。故用之而多效若與中是巳。與中初舉進士。為兵科給事中、尋陞都給事中、以深沉英毅之資、端方廉介之操、而濟之以該博純正之學、故運之為謀猷、慎密而弘遠、發之于事為、果敢而勇决、正色立朝、事所當言者、蹇蹇諤諤、知有國而不知有身家、直聲流傳、海內敬仰、受勑褒嘉、推封及親、人咸以公輔期之、維時邊方多事。是時獨石已淪弃矣自文莊始復故先敘此而獨石馬營諸城。孤懸東北。尤為要害。以行省官任參贊重事亦異典也故載之廷議以與中為山西參政。賜之璽書。往贊軍事。自後凡璽書下軍中者。事無鉅細。必及與中。所錄者是已時他鎮督理參贊皆為都臺之官獨與中外職若難于為而與中處之有道區畫措置之有方。撫綏禁防之有法。故將吏輯睦。卒伍精練。戎器銳整。城堡墩隘之属。罔不完固。他如廣屯儲。興學政。表節義之類。良法美政。不能具紀。境內豐樂。邊塵不驚。越四載、以憂去、人至于今、若慕慈母、天順初、朝廷以兩廣地大民眾、難于撫巡、特起與中進位都臺、往兼二鎮、其所建宏勳鉅烈、未能悉數、異時進登台輔、秉樞軸、握化機、責任以天下之重、又不止如所錄而已、若與中者誠不愧所學、無負朝廷、有光于吾鄉也、吾鄉古今代不乏賢、遠者不暇論、若范文正之在當時、其所存所行雖屢出安邊、卒登柄用、先民稱其忠義滿朝廷、事業滿邊陲、功名滿天下、千載之下、猶景仰羡慕之不已、與中當思所以企齊焉、敢以此復與中、且以自勉

