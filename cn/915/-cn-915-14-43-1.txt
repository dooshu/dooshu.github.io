◇上表请使高丽

臣闻圣人当，物色刍荛，匹夫奔是，或陈狂瞽。伏愿暂缀旒纩，览臣所谒。昔轩辕驭历，既缓夙沙之诛，虞舜握图，犹稽有苗之伐。陛下当百代之末，膺千载之期，四海廓清，三边底定，唯高丽小竖，狼顾燕垂。王度含弘，每怀遵养者，良由恶杀好生，欲谕之以德也。臣请以一节，宣示皇风，使彼君臣，面缚阙下。（《隋书·陆知命传》）

