○論裁革中官疏

【 裁革中官】

時太后內主洛陽秉政故詔書可覌

臣近日伏閱朝報、工部尚書曾鑑等題本開坐軍容安轡二局添設管事內官上請裁减、葢奉行詔書事理也、　陛下不蒙裁减反令司禮監查正統天順年例來看、臣愚以為　陛下不欲裁减內官、不必形諸明詔、既巳形諸明詔、必以內官濫設為可革也、可革即革、何必復查、當裁决裁、何必復看、王者承天號令、明如日月、信如四時、威如雷霆、堅如金石、天不變法亦不變、山不可移、判亦不移、况　陛下即位之始、發令之初、著為詔書、頒示天下、宣播四夷、中外傾心、臣民叩首、仰望維新之政未踰三月、即有二命、何以統天承運、而慰億兆臣民之望哉、在廷大小群臣百司又何所遵守以布四方一民志哉、然此意非但出自　陛下、側聞　先帝之時、巳有成命矣、誠以中官管事。其害不小。非但各門庫局為然在在有之。但管一事。則敗一事。到一方則害一方。挾以　天子私臣聲勢可畏。莫敢誰何。而鎮守典兵抽分倉塲錢穀之司。其害為尤大也。其害不止。百姓不堪。怨言生於下。則災異形於上。有自來矣。　先帝修德弭災、明知其故、欲行裁革、不幸中道崩殂、臣民失望、夫孝者善繼人之志、善述人之事者也、武王纘太王王季文王之緒、周公成文武之德、聖人美之、稱為達孝、且天下者、太祖　太宗之天下、　陛下承之　先帝、而傳之子孫者也、今　陛下崇達孝之心、欲述　先帝巳為之事、承　先帝未行之志自有　祖宗之法度、則內監之設官有定員、職有常事、只掌宮禁服御之需、未嘗干預　朝廷之政、具載　皇明祖訓、昭昭可查也、　陛下舍此不查。而令查正統天順年間事例。則悞矣英宗皇帝英睿之主。仍襲洪熙宣德以來。輕改　祖宗法度添設中官寵信太過。以致王振售奸。吉祥不軌。　聖蹕蒙塵。幾危社稷。正統天順善政固多。而中官一事。則可以為監。而不可以為法也明矣。及乎二命既下。大臣委靡承順。不復開陳。科道坐視旁觀。不即匡救。俾　陛下始陷於不知。終失於不信。誰之咎歟。自古天下之事常起於微。成於漸。而盛於極。極則其勢重而難變矣宋儒周敦頤曰、天下勢而巳矣、勢輕重也、極重不可反、識其重而亟反之可也、反之力也、識不早、力不易也、臣愚以為今日之勢亦將重矣識之不早。反之不力。恐難善其後。臣嘗讀史至唐天寶之亂、宋靖康之變、未嘗不痛心扼腕以傷、其時禍初未形。無智者以圖其始。變將已極。無勇者以善其終。君愎諫而樂宴安。臣奸貪而事蒙蔽。君子吞聲喪氣。小人安危利災而釀成之也。是以自古賢君厲精圖治。莫不制治於未亂。保邦於未危。尤必進君子。聽忠言上下一心。而後能成一代之治。如唐太宗容王珪魏徵之直。故能成貞觀之風。宋仁宗能納范仲淹唐介之忠。故能臻慶曆之治。賢臣獻言。亦必謹禍於微。慮患於早。而多過於論喻。如漢文帝崇尚節儉。治比成康。賈山猶以過秦為譬。賈誼為之痛哭。仁宗恭儉仁恕。君子滿朝蘇轍猶以六君為比。蘇軾為之深悲。二君者不以四臣之言為過。而嘉納之。享隆平之利。成英誼之名。凡此皆居安慮危方治思亂。君臣相得。上下交脩以成治安之明騐也。况今人享擾攘之秋、天命絕續之會、而自　陛下即位以來、陰雨雨?浸霪將踰三月、夫陽剛者、人君之象而陰則臣也、以類推之、陽為男、陰為女、陽為君子、陰為小人、陽為中國、陰為夷狄、陽為發生、陰為肅殺、陽為慶賞、陰為刑戮、陽為和悅、陰為悲慘、故天之道晴日恒多、陰雨恒少、陽恒使其有餘、陰恒使其不足、今也天道反常、必有其應天心仁愛、其在茲乎、孟子曰入則無法家拂士、出則無敵國外患者國恒亡、亦以事幾兆於無形、禍亂生於所忽、今天變於上、敵交於前、民困於下、目擊心惟、當不寧處、必也戰兢愓厲、滌慮洗心、省德以回天安內以攘外、消巳形之變。而使之不為災。傾將否之運。而使之轉為泰。誠有望於　陛下與夫法家拂士也。　陛下春秋方茂。初試萬幾不宜長處深宮、惟以二三中貴傳命於外。側聞　先帝宮車晏駕之時。親屬輔臣之手而託以　陛下。今少師劉徤少傅李東陽謝遷諸臣。實親受顧命者也吏部尚書馬文升兵部尚書劉大夏都御史戴珊諸臣。亦　先帝不時召見與决大事者也。　陛下當召之便殿。與之講論朝廷政事得失。詢訪天下軍民利病群臣章疏。必躬省覽與之量度去取。次第而行。至於詔書巳行。頒布中外。豈容不信語曰民無信不立、民匹夫也、舍信尚無以自立、况萬乘之主、無信何以立朝廷、定天下、一民志乎、臣願　陛下毅然行之、不沮於浮言。不惑於讒言。不尼於近昵。詔書容有所未備者推類以盡其餘纘成　先帝之志。光復　祖宗之舊別賢愚、辨忠佞。進君子。退小人。審公私。明賞罰攬乾剛於獨斷揭日月於中天。成一代大有為之君垂萬世永無疆之緒然後　陛下為不負　先帝所託。此微臣輸大馬之忠。而圖報稱于　陛下者也。然念自古直言之臣。多便於朝廷。而不便於權倖。多利於天下。而不利於一身。往往言發而禍應計行而身戮、臣非不知固位保祿、資格轉遷、可致富貴顧乃不避忌諱、撩蛇頭、履虎尾而不止者、豈厭久生而樂速死哉顧以所欲有大於生、所惡有甚於死者耳堂堂天朝、上駕唐虞下陋漢唐宋、而廷臣言官、顧欲自處漢唐宋諸臣之下、臣實恥之臣才不及二賈、文不如二蘇、而職又不在王魏范唐之列、徒以目擊當世之弊、心抱杞人之憂、故不惜萬死、惟欲慱　陛下一悟者、夫何求哉、亦以所志之同然、猶不敢以諸臣所至者自畫、而學為孔孟之徒、所願於　陛下者、亦不敢以漢唐宋幾君所成者相望、而欲超乎堯舜之上、此臣之志也、所謂人馬之忠、以圖補報者此也、

皇明經世文編卷之一百四十一終







