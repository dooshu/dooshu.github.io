次韵奉酬陈仲英太守文见赠之作　二首


越国甘棠手遍栽，鲲洋又借济时才。杨公世业留清遗，廉守循声惜暮来。

善幻人情开蜃市，破荒文字出鸾台。海滨翘首观新政，要向阳城问抚催。

海天留滞叹蹉跎，拜衮年华寂寂过，慷慨荒鸡推枕舞，凄凉老骥击壶歌。

粲花议论风生座，种麦时光雪满坡，闲煞雄心诗卷里，人间不武笑随何。





