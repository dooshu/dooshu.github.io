有狐

三章，章四句


首章讲：此寡妇欲嫁鳏夫，故托为之喻。曰：





有狐绥绥，在彼淇梁。

有狐绥绥独行而求匹，在彼淇水之上矣。





心之忧矣，之子无裳。

之子，指鳏夫。裳，是下服。人在梁则无衣茹之患，而不以裳矣。奈子之无裳，何是以我也。深忧子之无裳，而一感触之下，盖不能恝于为情矣。

二章讲同。





有狐绥绥，在彼淇厉。心之忧矣，之子无带。

厉，水可涉之处。带，束身。

末章讲同。





有狐绥绥，在彼淇侧。心之忧矣，之子无服。

讲俱同上。夫寡妇非言狐之求匹也，为鳏夫之求匹也；非忧狐之无裳也，为鳏夫之无裳也。见鳏夫而忧其无裳，则其情可知矣。然先王之世，内无怨女，外无旷夫，安有如此诗之所言乎？可以观世矣。





