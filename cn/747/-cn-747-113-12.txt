○答周元枢陈十事诏

请再示赏罚提举县令事，百里象雷之地，一同制锦之人，期在养民，岂宜失职？诸州观察使刺史严切提撕，请牢笼俊，搜访贤良。况选部贡闱，每年慎择，尚虑贞廉之士，愧趋躁竞之门。诸道廉使更宜搜访，请断无名率配，委三司使省奏举行。请止急徵暴赋，况秋夏徵科，自有常限，宜令官吏，不得逾违。

