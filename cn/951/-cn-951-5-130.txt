艾性夫　蒲蓆歌

君不见象床金缕黄龙须，翠帏茸毯红氍毹。

凝香燕寝环琼姝，美物作恶常须臾。

能令王孙泣路隅，富贵不到山中舑。

霜空雁落寒陵肤，西溪女郎织春蒲。

作蓆眼肯涵清腴。发僧方丈供横铺。

苍烟翠雾不可摹，摩挲温厚便鹤躯。

高眠齤齤忘朝晡，远梦飒飒生江湖。

楮衾竹榻蒲为徒，观美不足安有余。

更生九节寿老夫，百年与尔同卷舒，

清风傲兀超几蘧。

艾性夫

