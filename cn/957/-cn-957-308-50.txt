王之望　落梅

春意枝间忽暗惊，乘风作阵去纵横。

苍苔可忍欺香骨，粉蝶无端乱舞英。

有恨应羞霜月照，锺情犹赖晚风轻。

梦回一夜频搔首，肠断空阶骤雨声。

王之望

王之望　落梅

香残粉暗若为情，寂寞空余瘦影横。

雨后园林无玉树，朝来庭院满琼英。

浮云冉冉当风尽，飞雪飘飘落砌轻。

广武为君聊一叹，群花从此擅名声。

王之望

