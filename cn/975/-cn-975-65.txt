欧阳修　春帖子词二十首　皇后合五首

御水冰销录，宫梅雪压香。

新年贺交泰，白日渐舒长。

欧阳修

欧阳修　春帖子词二十首　皇后合五首

蔼蔼珠帘日，溶溶碧瓦烟。

漪涟采荇水，和暖浴蚕天。

欧阳修

欧阳修　春帖子词二十首　皇后合五首

初欣彩胜迎春早，已觉鸡人报漏迟。

风色结寒犹料峭，天光煦物已融怡。

欧阳修

欧阳修　春帖子词二十首　皇后合五首

莺寒未报宫花发，风暖还催腊雪销。

欲识春来自何处，先从天上斗回杓。

欧阳修

