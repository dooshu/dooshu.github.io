○請陝西兵分班赴京疏 【 陝西班軍】

昨陝西都司都指揮同知曹敏等奏、所属衛所、路當衝要、軍士差遣者多、見在者少、欲盡留兩班赴京操備官軍五千九百六十人守備、有旨令臣同成國公朱勇計議、臣等以為陝西去京路遠。官軍半年一更。往復奔馳、不得休息。宜將操備之數。分作三班更代。則一班之人在京。常有二班在衛守備。彼此不失。庶幾兩便。

