○上董相公东风诗启

某启：某业文者。相公昔领大司成，则饮相公训人成俗之教；中为大司乐，则煦相公合莫移风之德；及筹庙略，则浃相公调元厚生之化。竟未能歌谣芬馥，纪叙茂实。下居暗室，有愧明神。昨以赴调东周，又聆相公此方镇安之美。陪舆人诵，作《东风诗》二首。既咏诸途，辄尘左右，干犯明白。不任战惧。

