顾渚山记

山水小品。唐代陆羽作一卷。有今人张宏庸辑校本,载1986年《陆羽研究集刊》。全文共五节,第三节“绿蛇”、第四节“报春鸟”虽为顾渚山事,却仅有“采茶人呼为报春鸟”一句似与茶有关。而第一节《获神茗》,则载录晋代王浮所撰《神异记》余姚人虞洪入山采茗获大茗。第二节《飨茗获报》,收录南朝宋刘敬叔《异苑》的剡县陈务妻与二子以茶祀古冢而得钱十万。第五节《昙济茶》,则为《宋录》载豫章王子尚访昙济道人于八公山,饮茗而称之为“甘露”。此三节均与顾渚山无关,陆羽撰《茶经》均又收入《七之事》。通考全文,《顾渚山记》似为未完之作,或虽以《顾渚山记》题名,却仅为游顾渚山时所辑撰,并非专为顾渚山茶事而作。

获神茗

《神异记》曰：“馀姚人虞茫，入山采茗，遇一道士，牵三百青羊，饮瀑布水。曰：‘吾丹丘子也。闻子善茗饮，常思惠。山中有大茗，可以相给。祈子他日有瓯檥之馀，必相遗也。’因立茶祠。后常与人往山，获大茗焉。〈《太平广记》卷四一二。〉

飨茗获报

刘敬叔《异苑》曰：‘剡县陈婺妻，少与二子寡居，好饮茶茗。以宅中有古冢，每饮，先辄祀之。二子恚之曰：‘冢何知？徒以劳祀。’欲掘去之。母苦禁而止。及夜，母梦一人曰：‘吾止此冢三百余年，母二子恒欲见毁，赖相保护，又飨吾嘉茗，虽泉壤朽骨，岂忘翳桑之报？’及晓，于庭内获钱十万。似久埋者，唯贯新。母告二子。二子惭之。从是祷酹愈至。〈同上。〉

绿蛇

顾渚山頳石洞，有绿蛇长，可三尺馀，大类小指。好栖树杪，视之若鞶带，缠于柯叶间。无螫毒，见人则空中飞。〈《太平广记》卷四五六。〉

报春鸟

顾渚山中有鸟如鸲鹆而小，苍黄色，每至正二月，作声云：“春起也！”至三月四月，作声云：“春去也！”采茶人呼为报春鸟。〈《太平广记》卷四六三、《记纂渊海》卷九十。〉

昙济茶

《顾渚山记》︰“豫章王子尚，访昙济道人于八公山。道人设茗，子尚味之云︰‘此甘露也’，何言茶茗。”〈《记纂渊海》卷九十、《唐文拾遗》卷二三。
