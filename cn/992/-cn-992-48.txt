魏了翁　次韵荆门张守寺簿见寄诗韵张守以制司调民筑城申朝廷制司缴纳告敕

不把离忧寄楚辞，绝嗤致邑请臧为。

日才北向夏长至，火未西流秋变衰。

消息一机川水逝，{左言右出}信二气蛰虫知。

夫君识虑超余子，我亦年来管豹窥。

魏了翁

魏了翁　次韵荆门张守寺簿见寄诗韵张守以制司调民筑城申朝廷制司缴纳告敕

书来寄我赋归辞，谅子知其不可为。

{左角右戢}{左角右戢}牛羊刍牧隘，{聱去耳加口}{聱去耳加口}鸿雁稻粱衰。

有饥有溺己饥溺，后觉后知谁觉知。

细玩海州三奏藁，前贤风味俨重窥。

魏了翁

