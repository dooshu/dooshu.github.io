○画救苦观世音菩萨赞（并序）

绘工匠意通幽，若菩萨出现，湛兮凝心於内，怡然示相於表。非法王妙用何哉？谁其主之？即湖州剌史谏议大夫樊公夫人范阳县君卢氏所造也。初夫人有恤允之兆，尝念观音，梦初怀，育月方诞，命曰是女，且不正名，盖取宜子之意也。公以积德树仁，膺其锡羡，虽菩萨大慈不昧，亦江汉间气所锺。诗云：“维岳降神，生甫及申。”斯盖申甫之俦乎？

於戏！至诚既敷，上愿思答。乃於宝胜殿内，按经图变，於壁上，观示现之门，不舍毫端，礼分身之国。词曰：

圣人之体兮有而无迹，至人之心兮用而常寂。公之小君兮惠性造微，我之大士兮慈心莫违。保幼子兮永贞无悔，觌真仪兮常明不昧。慈为雨兮惠为风，洒芳襟兮袭轻。

