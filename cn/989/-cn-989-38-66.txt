苏籀　勾龙君贶求所居垂荫亭岷堂二首

葱蔚敬亭非索漠，几希陶宅绕扶疏。

江山壮观惟人助，祖祢高情陟彼砠。

雄笔仙才镌勒见，属车尘界默存书。

柴荆虽掩渔竿挂，旌戟嵯峩表旧庐。

苏籀

苏籀　勾龙君贶求所居垂荫亭岷堂二首

岷阳英杰古贤乡，侍史香炉今望郎。

柬擢欲书丹凤诏，梦魂勤到碧鸡坊。

已应盛美摽其茇，不比畸人愚厥堂。

宦牒随江归碧海，读书源派亦诚长。

苏籀

