【时人为李崇元融语】

〖魏《书》曰：宣武灵皇後幸左藏。王公嫔主已下从者百馀人。皆令任力负布绢。即以赐之。多者过二百馀匹。少者百馀匹。唯长乐公主手持绢二十匹而出。示不异众而无劳也。世称其廉。仪同、陈留公李崇。章武王融。并以所负过多。颠仆於地。崇乃伤腰。融至损脚。时人为之语曰：〗

陈留章武。伤腰折股。贪人败类。秽我明主。（○魏书宣武灵皇後传。北史李崇传。《御览》四百九十五、八百十七。）

