【天马歌】

〖
《汉书》武帝纪：元鼎四年六月，得宝鼎后土祠旁。秋，马生渥洼水中，作宝鼎天马之歌。
《史记》曰：尝得神马渥洼水中，复次以为太一之歌，歌曲曰：
〗

太一贡兮天马下，沾赤汗兮沫流赭。

骋容与兮跇万里，今安匹兮龙为友。


〇

《史记》乐书。
《诗纪》一。又韵补三引里、友二韵。

〇逯案。

此与郊祀天马歌文字稍异，故别入武帝集。



