○禽暴

冬十月，予视获於甫里，旱苗离离，年无以扌耆。幽伤盈怀，夜不能寐。往往声类暴雨而疾至者，一夕凡数四。明日讯其，曰：“凫也。其曹蔽天而下盖田，所当之禾，必竭穗而後去。”曰：“得无弋罗者捕而耗之耶？”对曰：“江之南不能弋罗，常药而得之，庳斯涂杖，丛植於陂，一中千万，胶而不飞。是药也，出於长沙豫章之涯。行贾货错，岁售於射鸟儿。盗兴已来，蒙冲塞江，其谁敢商？是药既绝，群凫恣翔，幸不充乎口腹，反侵人之稻梁。”予曰：“噫！失驭之民，化而为盗。关梁急征，商不得行。使江湖小禽，亦肆其暴，以害民食。古圣人<区支>害物之民出乎四裔，矧害民之物乎？俾生灵之众，死乎盗，死乎饥，吾不知安用驭者为！”

