宋伯仁　梅花喜神谱　就实六枝

羽翼汉家了，忘形天地间。

个中有真乐，奚必拘商山。

宋伯仁

宋伯仁　梅花喜神谱　就实六枝

品字列轻舠，占尽吴江雪。

丁宁红蓼花，莫与利名说。

宋伯仁

宋伯仁　梅花喜神谱　就实六枝

东门风飘飘，双佩清如水。

出门相送人，胡不共知止。

宋伯仁

宋伯仁　梅花喜神谱　就实六枝

一竿风雨寒，独点严陵濑。

苟非伸脚眠，曷见光武大。

宋伯仁

宋伯仁　梅花喜神谱　就实六枝

醉帽不轻飞，秋菊有佳色。

自惭群座中，主人犹未识。

宋伯仁

宋伯仁　梅花喜神谱　就实六枝

脱白弄青玉，风味犹辛酸。

指日梦惟肖，羹调天下安。

宋伯仁

