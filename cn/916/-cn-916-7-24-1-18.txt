【春月二首】

日照鸳鸯殿。萍生雁鹜池。游尘随影入。弱柳带风垂。青□（《诗纪》云。一作鹘。）逐黄口。独（《诗纪》云。一作别。）鹤惨羁雌。同衾远游说。结爱久生（《诗纪》作相。）离。於今方溘死。宁须萱草枝。（○玉台新咏八。《诗纪》八十六。）

{艹卷}ご心未发。蘼芜叶欲齐。春蚕方曳绪。新燕正衔泥。野雉呼雌ず。庭禽挟子栖。从君客梁後。方昼掩春闺。山川隔道里。芳草徒萋萋。（○同上）

