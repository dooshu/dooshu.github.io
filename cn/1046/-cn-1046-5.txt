王炎　病中即事三首

附火肤革燥，远火寒惨惨。

坐卧置汤婆，稍觉两足暖。

抓搔不停手，苛痒殊未减。

饮食固多忌，所幸能强饭。

客至不出迎，予非敢疏懒。

王炎

王炎　病中即事三首

块坐小窗下，檐牙乌鹊语。

飞飞去复去，绕树鸣不已。

料汝必不误，顾我亦何喜。

恐有行人来，未知谁氏子。

王炎

王炎　病中即事三首

浃旬不见日，冻云塞天宇。

儿童相与言，雪意恐未已。

一月见三白，为瑞亦足矣。

老夫固畏寒，贫者忧冻死。

六出乱飞花，不如晴可喜。

王炎

