○題為陳愚見議兩河經略疏 【 兩河經畧】

□漕二臣每多水火茲沒之□以得成功者以漕臣同心也

臣聞事師古者罔愆、智不鑿者乃大、孟子論智一章、首以禹之治水為喻、而論為政、則曰為政不因先王之道、可謂智乎、是大智者。事必師古。而不師古則鑿矣。故治河者必先求河水自然之性。而後可施其疏築之功。必先求古人巳試之效。而後可倣其平成之業。黃水來自崑崙。入徐濟運。歷邳宿桃清至清口。會淮而東入于海。淮水自洛及鳳。歷旴泗至清口。會河而東入于海此兩河之故道。即河水自然之性也。胡元歲漕江南之粟。由揚州直北出廟灣入海。至永樂年間、平江伯、陳瑄、始隄管家諸湖通淮河為運道。然慮淮水漲溢。東侵淮郡也。潘公治水大要在築高家堰故築高家堰隄以捍之。起武家墩。經小大澗。至阜寧湖。而淮水無。東侵之患矣又慮黃河漲溢。南侵淮郡也。故隄新城之北以捍之。起清江浦沿鉢池山柳浦灣迤東。而黃水無南侵之患矣。尤慮河水自閘衝入。不免泥淤。故嚴啟閉之禁止許漕艘鮮船由閘出入。匙鑰掌之。都漕五日發籌一放。而官民船隻。悉由五壩車盤。是以淮郡晏然漕渠永賴。而陳平江之功。至今未斬也。後因剝食既久、隄岸漸傾、水從高家堰決入、一郡遂為魚鱉、而當事者未考其故、乃謂海口壅塞、遂穿支渠以洩之、詎知旁支暫開。水勢陡趨西橋以上。正河遂至淤阻而新開支河。濶僅二十俆丈。深僅丈許。較之故道不及三十分之一耳豈能容受全河之水下流既壅。上流自潰。此崔鎮諸口所決也。今新開尋復淤塞。故河漸巳通流。雖深濶未及原河十分之一、而兩河全下。并河一處使水刷沙此潘公本旨所在沙隨水刷。欲其全復河身不難也。河身既復。面濶者七八里。狹者亦不下三四百丈。滔滔東下。何水不容。若猶以為不足。而欲另尋他所。別開一渠恐人力不至于此也。以臣等度之、非惟不必另鑿一口、即草灣亦須置之勿濬矣、故為今之計。惟有修復平江伯之故業高築南北兩堤。以斷兩河之內灌、而淮揚怕墊之苦可免。至于塞黃浦口。築寶應隄。濬東關等淺修五閘復五壩之工。次第舉之。則淮以南之運道無虞矣堅塞桃源以下崔鎮口諸決。而全河之水可歸故道。至于兩岸遙隄。或葺舊工或刱新址。或因高岡。或填窪下。次第舉之。則淮以北之運道無虞矣淮黃二河既無旁決。並驅入海則沙隨水刷海口自復。而桃清淺阻又不足言矣。此以水治水之法也若夫扒撈挑濬之說僅可施之于閘、河耳。黃河河身廣濶。此王介甫試之而不效者不但後人也撈濬何期悍激湍流。器具難下。前人屢試無功。徒費工料但恐伏秋水發。淫潦相仍、不免暴漲。致傷兩隄。故欲于磨臍溝陵城安娘城等處再築滾水壩三道。萬一水高于壩任其宣洩。則兩隄可保而正河亦無淤塞之患矣。徐州以南之工。如此而巳或有難臣者曰。臣等欲順水性、今淮水欲東而乃挽之使北、黃河欲北、而乃挽之使東、無乃水性之未適乎、臣曰、水以海為性也決水乃過顙在山之水也。非其性也。或者又曰昔禹治水播九河同為逆河、入于海、今臣等乃欲塞諸決并二凟而不使之少殺耶、縱有滾水壩僅去浮面之水百一耳亦烏能殺其勢也臣應之曰九河非禹所鑿特疏之耳。葢九河乃黃河必經之地。勢不能避。而禹仍合之。同入于海。其意葢可想也况黃河經行之地。河水多泥其原在于豫省土鬆比亦前人未發惟河南之土最鬆禹導河入海。止經郟縣孟津鞏縣三處。皆隸今之河南一府其水未必如今之濁今自河南府之閿鄉縣起至歸德之虞城縣止。凡五府河巳全經其地。而去禹導河之時。復三千餘年。流日久土日鬆土愈鬆水愈濁故平時之水。以斗計之。沙居其六一入伏秋。則居其八矣。以二升之水。載八升之沙。非極湍急必至停滯故水分則流緩流緩則沙停勢所必至者。臣等不暇遠引他證、即以近事觀之草灣一開。而西橋故道遂淤崔鎮一決。而桃清以下遂澀。去歲水從崔家口。則秦溝遂為平陸。此眼前事也。又何疑哉。緣係奉　明旨陳愚見、議治兩河經略以圖永利事理、具題請　旨

計開

一議塞決以挽正河之水、竊惟河水旁決。則正流自微。水勢既微。則沙淤自積民生昏墊。運道梗阻。皆由此也臣等查得淮以東有高家堰朱家口黃浦口三決。此淮水旁決處也桃源上下。則有崔鎮口等大小二十九決。此黃水旁決處也俱當築塞、但伏秋之水、相繼而至、非惟地為水占、無處取土、抑且波濤洶湧、為工不堅、除將決口稍窄者、見在分投興築外、其決至數十丈以上者、一面鳩集工料、相時興舉、伏候聖裁、

一議築隄防、以杜潰決之虞照得隄以防決。隄弗築則決不巳故隄欲堅。堅則可守。而水不能攻。隄欲遠遠則有容而水不能溢。累年事隄防者。既無真土。類多卑薄。巳非制矣。且夾河束水。窄狹尤甚。是速之使決耳。合無力監前弊。凡隄必尋老土。凡基必從高厚又必繹賈讓不與爭地之旨。倣河南遠隄之制。除豐沛太黃隄原址、查有迫近去處、量行展築月隄仍于兩岸相度地形最窪、易以奪河者、另築遙隄、桃清一帶南岸多附高岡、但上自歸仁集、以至朱連家墩古隄巳壞相應修復、下抵馬廠陂、地形頗窪、相應接築以成其勢、北岸自古城至清河、亦應剏築遙隄一道不必再議繯隄、徒糜財力、及查清江浦外河一帶、至柳浦灣止、為淮城北隄、除掃灣單薄、量行加幫外、但原基短促防護未周、仍自柳浦灣至高嶺、創行接築四十餘里、以遏兩河之水、盡趨于海、自清江浦運河至淮安西門一帶舊隄、相應再行幫厚、勿致裏河之水、走洩妨運、如此則諸隄悉固、全河可恃矣、伏候聖裁、

一議復閘壩以防外河之衝、查得先該平江伯陳瑄創開裏河。仍恐外水內侵。特建五閘。設法甚嚴鎖鑰掌于漕撫、啟閉屬之分司。運畢即行封塞。一應官民并回空船隻。悉令車壩。此在嘉靖初年、尚爾循行故事、制非弗善也、奈何法久漸弛、五閘巳廢、其一僅存四閘亦且坍塌殆盡、漫無啟閉是以黃淮二水。悉由此倒灌。致傷運道。合無議復舊制、將見存四閘、俱加修理、嚴司啟閉、俟二月前後、糧運過完、即行封閉、惟遇鮮貢船隻、方許啟放。仍行查復五壩以便官民船隻、照舊車盤、毋致曲狥使客、致壞良規、伏候聖裁、

一議剏建滾水壩以固隄岸、照得黃河水濁。固不可分。然伏秋之間。淫潦相仍。勢必暴漲。西岸為堤所固。水不能洩。則奔潰之患。有所不免。今查得古城鎮下之崔鎮口。桃源之陵城。清河之安娘城。土性堅實。合無各建滾水石壩一座。比堤稍卑二三尺。濶三十餘丈。萬一水與隄平任其從壩滾出則歸漕者常盈而無淤塞之患出漕者得洩而無他潰之虞全河不分。而隄自固矣。伏候聖裁、

一議止濬海工程、以免糜費、照得海口為兩河歸宿之地、委應深濶、但查海口原身。自清口至安東縣面濶二三里。自安東歷雲梯關至海口面濶七八里。至十餘里。深各三四丈不等。止因去年旁決之後。自桃清至西橋一帶淤塞。尋復通流。今雖未及原身十分之一。而兩河之水。旋歸故道。並流洗刷。深廣必可復舊。至云相傳海口橫沙。并東西二尖、據土民季真等吐稱、並未望見潮上之時、海舟通行無滯、潮退沙面之水、尚深二尺、况橫沙并東西二尖、各去海口三十餘里、豈能阻碍河流、故臣等以為不必治。亦不能治。惟有塞決挽河沙隨水去治河即所以治海也別鑿一渠、與復濬草灣、徒費錢糧、無濟于事、伏候聖裁、

一暫寢老黃河之議、以仍利涉、照得黃強淮弱。每每逼淮東注。故議者欲復老黃河故道。冀使黃水稍避高堰、民墊可瘳、斯亦得策、但勘得原河七十餘里、中間故道久棄無論有水無水之地。詢之居民。俱失其真無從下手。一不便也。且巳棄故道。欲行開復。必須深廣與正河等乃可奪流今見存大河口窄狹。不及桃清三分之一。而三議鎮入口之處。背灣徑直。猶恐水未必趨。二不便也。又其中流、如魚溝鐵線溝葉家口陰陽口等處地勢卑窪、諸決之水。漫流至此。一望瀰茫。築堤費鉅。且恐難保。三不便也。况今桃清遙隄議築。則黃水自有容受。崔鎮等決議塞。則正河自日深廣。高家堰議築。則淮水自能會黃。清河浦等閘議嚴啟閉。新城北隄議行接築。則淮安高寶興塩等處自無水患。此河雖不必復可也。伏候聖裁

