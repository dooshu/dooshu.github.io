【俳歌辞】

〖乐府云。一曰侏儒导。自古有之。盖倡优戏也。南《齐书》乐志曰：侏儒导。舞人自歌之。古辞俳歌八曲。前一篇二十二句。今侏儒所歌。摘取之也。古今乐录曰：梁三朝乐第十六。设俳伎。伎儿以青布囊盛竹箧。贮两□委子。负束写地歌舞。小儿二人提沓□委子头读俳云。见俳不语。言俳涩所。俳作一起。四坐敬止。马无悬蹄。牛无上齿。骆駼无角。奋迅两耳。半折荐博。四角恭歭。〗

俳不言不语。呼俳噏所。俳适一起。狼率不止。生拔牛角。摩断胃耳。马无悬蹄。牛我上齿。骆駼无角。奋迅两耳。（○南《齐书》乐志。《乐府诗集》五十六。《诗纪》六）


