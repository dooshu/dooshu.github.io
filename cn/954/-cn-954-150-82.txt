陈宓　读先君新第落成诗有感因韵书示蒙孙

信矣贤愚共一初，都缘勤怠遂殊居。

渊源有本天同健，潢潦无根夕易除。

何事不为尘所梁，平生须有善堪书。

要从陋巷甘勤苦，始得声名满观渠。

陈宓

陈宓　读先君新第落成诗有感因韵书示蒙孙

吾家清俭莫忘初，昔日儒酸白屋居。

世事直须防满溢，天公偏是喜乘除。

看来负郭三千顷，不似传家一卷书。

谦损却能丰萃致，试观沧海受川渠。

陈宓

