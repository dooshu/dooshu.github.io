白玉蟾　赋诗二首呈懒翁

惊秋镜里鬓边星，到处溪山皆洞庭。

怒雨打莲欹沼绿，颠风掣竹过墙青。

趁船紫燕辞芹渚，缩颈白鸥眠蓼汀。

荷笠欲寻懒翁去，带些爽气入痚棂。

白玉蟾

白玉蟾　赋诗二首呈懒翁

懒翁老白结忘年，秋入淡烟痚雨天。

醉把黑甜圆个梦，时将草圣放些颠。

杖藜还尽溪山债，杯酌结交风月缘。

梭督青童驰讷椠，鳞烦紫吏馈雄篇。

金华都似一榞大，却賏两枚诗酒仙。

白玉蟾

