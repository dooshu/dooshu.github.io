赵蕃　送周袁州赴镇三首

百里更题舆，才分刺史符。

循良重他选，途辙讵常拘。

不但治文牍，要令歌裦襦。

戚休颦笑里，无或谓民愚。

赵蕃

赵蕃　送周袁州赴镇三首

家住青源下，宜起起作州。

风声故习熟，治政得优游。

意见宁当出，江山自足留。

端能不嫌客，准拟系归舟。

赵蕃

赵蕃　送周袁州赴镇三首

世乱离乡里，愚生后老成。

契笃冯翊幕，亲叙颍川盟。

薄厚宁同俗，死生无异情。

一枝殊未稳，何日息飞鸣。

赵蕃

