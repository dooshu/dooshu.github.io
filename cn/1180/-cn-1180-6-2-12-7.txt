答宣大郑范溪言省扈跸惠程


承示，顺义贡物已进上，大疏属所司覆行。

兹有一事，预为告陈。先年圣驾谒陵，宣大军门移驻坌道，扈从阁臣皆馈送下陈，殊为烦扰。今次断不敢当。顷告之司礼诸君，诸君亦以为然。望公俯亮，概行停办。若备而不受，为费多矣。内阁、中贵既免，他处自可悉停，亦以少纡民力。由中之言，万惟鉴允。余俟另复，不一。





