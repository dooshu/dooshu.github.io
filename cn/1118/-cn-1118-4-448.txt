【少昊五官】


（上古）传说少昊置凤鸟氏、玄鸟氏、伯赵氏、青鸟氏、丹鸟氏五官。明张九韶《群书拾唾》卷六《官制品第》：“少昊五官：凤鸟氏，历正；玄鸟氏司分，燕也；伯赵氏，司至，伯劳也；青鸟氏，司启，也；丹鸟氏，司闭，雉也。”《左传·昭公十七年》：“秋，郯子来朝，公与之宴。昭子问焉曰：‘少昊氏鸟名官，何故也？’郯子曰：‘我知之。……我高祖少昊挚之立也，凤鸟适至，故纪于鸟，为鸟师而鸟名：凤鸟氏，历正也；玄鸟氏，司分者也；伯赵氏，司至者也；青鸟氏，司启者也；丹鸟氏，司闭者也。”杜预注：“凤鸟知天时，故以名历正之官；玄鸟即燕，分谓春分、秋分，燕以春分来、秋分去，故名；伯赵，即伯劳，以夏至鸣，冬至止；青鸟，鸧鹒也，以立春鸣，立夏止（杨伯峻注：仓庚，俗称黄莺）；丹鸟，雉也（杨伯峻注：雉，今名锦鸡），以立秋来，立冬去。”





