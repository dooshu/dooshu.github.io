三天洞同诸子作【有序】

岁甲寅十月三日屛迹水东吴雨若诸子自郡至为洞壑游遂就地酌洞中稍酣吴濡笔扫岩纪人岁予分赋得十韵将与此山共磨灭焉

幽境欢重践追寻好友俱层岩开窈窱万壑炯虚无显晦经营苦炎寒气候殊洑流殷地轴高户裂天枢洗洞龙湫涌【洑泉岁一涌涨谓之洗洞】排阍木客呼日车愁上下云族起须臾席地霜千叶炊松酒一壶崖崎曾堕鹿穴黑敢藏狐暝坐来神契疏观启衆愚山灵护题字终古漫馍糊

