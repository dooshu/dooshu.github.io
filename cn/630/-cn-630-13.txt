第十六回　貔虎師陣敗遭擒


--------------------------------------------------------------------------------

詩曰：假公難以濟私心，無勇無謀戰綠林。貔虎桓桓威武陣，反甘雌伏竟遭擒。

卻說韋寨主立擒劉奎璧，領降兵，打得勝鼓回山。皇甫長華心中大喜，下聚義廳相迎。道：恭賀賢兄出兵全勝。如今劉奎璧何在？韋大王分付先請皇甫夫人出來，以觀報仇雪恨。然後命嘍羅帶進劉國舅，伺侯施行。

皇甫夫人出寨房，虎皮交椅坐中央。右邊督府千金女，左首英雄韋大王。百位英雄分左右，一聲令下叫拿人。嘍羅帶進劉奎璧，武士傳呼跪大堂。國舅其時心已亂，進廳舉目看端詳。金龍雙繞朱紅柱，彩鳳爭飛紫畫梁。百盞花燈垂寶絡，兩層刀斧映寒光。東西排列諸英傑，個個端嚴似雁行。殿上雙挑紅錦帳，中間婦女坐端莊。雙籠素袖夫人貌，半壓金釵自在妝。左首卻居韋寨主，有邊又坐一嬌娘。高盤翠髻宮花豔，薄掠雲環寶串長。眉分柳葉雙鈎細，面泛桃花兩頰香。穩坐端嚴如帝後，正堪配，左邊寨主似君王。癡心國舅驚呆立，意蕩神迷失主張。目觀花容心暗想，這佳人，定然皇甫女紅妝。

啊唷怪哉！不意世間竟有這般女子。

昔日花園見麗君，已誇美色暗消魂。千方百計圖歡合，事事行來總不成。誰道長華皇甫女，竟有如此美豐神。雖然各有風流處，這一派，穩重端莊勝麗君。今日被擒逢玉面，縱然一死也甘心。消停慢慢將她勸，看多姣，可肯投降棄綠林。如若其心聽勸化，姻緣尚可再圖成。正然暗暗心籌算，左右人員喝一聲。

嗯！劉奎璧，還不跪下，更待何時？

國舅聞言意不甘，低頭站立大廳前。兩班勇士齊聲喊，再不彎腰就舉鞭。奎璧聞聽心暗想，怎生屈膝在高山。龍潭虎穴孤身入，難顧廳前下跪慚。想罷擡頭朝上看，叫一聲，長華小姐聽我言。下官奉旨爲元帥，皇命當身不跪參。草莽之人我豈服，今朝只當跪尊前。言完頃刻將身跪，笑倒了，左右英才大衆員。皇甫千金紅了面，柳眉倒豎變容顔。

！劉奎璧，誰要你下禮？

國舅聞聽啓口雲，叫聲皇甫貴千金。下官與你非仇敵，何必相逢這等嗔。今有一言須見納，斷休執性不依聽。想當初，督台老伯和家父，交契之情何等深。一自花園回祿後，芝田令弟動疑心。通家從此成疏失，不復重爲來往情。雖則令尊疑惑我，下官並不記前嗔。誰知家父君前奏，舉薦東征作遠行。小姐必言我所害，故而睹面若仇人。可憐屈殺劉奎璧，滿腹沈冤不得明。今日被擒來此地，欲求小姐作降臣。生於世代功勳府，要做皇家忠孝人。你在山中爲叛逆，令尊的，投降情弊更加真。千金若肯投元室，少不得，我在君前委曲陳。當日舅來曾作伐，誰知老伯卻微情。嗟我十八年華長，未就同心結好姻。萬歲朝廷曾賜配，迎娶那，孟家小姐畢良姻。麗君守節投滇水，依舊孤幃未有親。如肯投降歸聖旨，倒不如，拜求賜配續前盟。夫妻同下朝鮮國，好做伸仇報恨人。再者吹台韋寨主，也不該，英雄埋沒在煙塵。既生拜相封侯貌，要作精忠報國臣。若肯洗心歸正道，可圖富貴與功名。我家有妹招佳婿，陌路俱爲至戚親。如此一來諸事妥，未知道，寨尊小姐可應承？劉奎璧，說完偷看芙蓉面，韋寨主，座上微微笑兩聲。

啊唷妙呀！劉奎璧，你果有妹子麽？

孤家獨坐正淒涼，押寨夫人未得將。國舅果然成美意，倒不如，送來山上結鸞凰。與君就此稱郎舅，專等春風入洞房。寨主說完回喚妹，據他所勸可投降。長華小姐容顔變，怒氣沖空壯志長。

啊唷，花語的奴才！你竟敢這般大膽麽？

想想奸謀怎樣排，從頭至尾實招來。花園放火因何故，舉薦東征爲甚懷？怎說麗君投了水，莫不是，吾家弟婦又招災？可恨你，千奸萬惡常施計；把那些，已往之情招上來！皇甫夫人聽到此，好一似，鋼刀萬把刺心懷。

啊唷，孟府千金呀！

吾家不幸致分離，你怎投池喪了身。射柳奪袍圖配合，到如今，亡家敗産不安宜。千金守節捐身死，令我如何意不淒。尹氏夫人言到此，淚珠滴袖放悲啼。英雄寨主龍眉皺，座上含嗔立起身。

嗯！左右快來，不必等他招認，速速取心下酒！

兩下人丁撲地歡，拔刀都要取心肝。長華小姐心驚駭，按捺雷霆款款言。今日既拿劉國舅，少不得，樁樁件件要招完。他若未曾留認狀，家君難以洗沈冤。報仇還待君前報，斷不可，私把奴才一命捐。望賢兄，刀下留人存活口，好待我，他年質證雪深冤。英雄寨主連稱是，分付諸人退步還。又叫兩邊拿筆硯，待他供罪不遲延。霎時紙筆般般備，擺在癡心國舅前。兩個嘍羅分左右，若然不寫就加鞭。長華小姐連催促，供狀招來莫隱瞞。合座英雄齊笑視，劉奎璧，羞慚滿面默無言。起來盤膝塵埃坐，暗暗沈思淚欲流。

啊唷，我劉奎璧好生不幸呀，怎麽一事無成！

今因皇甫女多姣，千里長征挂戰袍。只說剿除韋寨主，自然成就鳳鸞交。誰知又不從心願，一旦遭擒在此朝。原不該，自輕玉葉金枝體；原不該，擅入龍潭虎穴郊。今日裏，斧鉞當頭難保命；看起來，所爲之事要成招。細思督撫如聞信，一定飛章報聖朝。休說是，姐姐中宮心著急；定還教，父親官舍也悲嚎。當今國舅遭擒獲，豈有個，不發雄兵出聖朝。如若此來能滅寇，今朝性命枉吞刀。如其留得殘身在，還好相圖再轉朝。事已這般無別計，不如紙上且成招。

咳，這許多都是羞人事件，叫我怎樣招來！

國舅低頭滿面紅，怕提直筆寫私衷。長華小姐芳心怒，婉囀鶯聲叫快供。不若招成權保命，如其不認罪難容。死生兩樣由相取，不可遲廷血染鋒。皇甫千金言未盡，嘍羅們，提鞭亂打就行兇。呼呼打得連聲響，國舅渾身痛若崩。無可奈何提起筆，笑壞了，吹臺山內衆英雄。

阿唷唷，好一個怕打的國舅！不消幾鞭就痛得這般模樣，你何不早早招來。

奎璧聞言滿面羞，一腔惡怒塞咽喉。攸攸氣死塵埃地，咬了牙關閉了眸。兩個嘍羅齊大笑，亂推亂叫急抓頭。須臾喚醒劉奎璧，怒氣填胸兩淚流。悲喚一聲亡了罷，躍身而起撞刀頭。只因放了周身綁，手腳輕鬆可自由。一躍上前求自盡，嘍羅攔住不遲留。長華默念真言咒，頃刻間，呆立廳前低著頭。

話說長華小姐用定身法定住，又叫嘍羅們綁了他下半截身子，方才收了法力，依舊立逼成招。

國舅其間坐定身，又悲又怒自沈吟。今朝且忍三分氣，異日還圖一刻生。立下此招無所礙，現放著，擎天勢耀是皇親。縱然日後爲憑證，性命之憂可放心。奎璧想完提起筆，一思一寫就還停。上書立供劉奎璧，特具從前已往情。只爲奪袍心不忿，頓忘友義起虧心。相留皇甫芝田住，密遣家人舉火焚。天佑少華逃了命，私書達父薦東征。督台出戰遭擒獲，複陷忠臣作叛臣。家屬已拿諸事定，圖謀又娶孟千金。麗君守節投池死，打退平生妄想心。因此長華皇甫女，吹台被劫在山林。當年曾遣媒人說，總督猜疑不許親。意欲善圖成伉儷，朝中請旨再提兵。誰知謀望難相就，一旦風波身被擒。只道長華還見憫，何期皇甫太無情。當廳立逼招成罪，刀斧加身要動刑。奎璧無何留供狀，情真罪實此爲憑。他年設有重翻覆，供狀爲真作證明。國舅寫完長歎氣，一推筆硯不開聲。嘍羅遞入紅羅帳，皇甫千金玉手擎。字字行行觀一遍，含悲含愧又含嗔。

啊唷劉奎璧呀！你好用心呀，仗著你國舅王親，害得我流連顛沛。

今朝被獲在吹台，方把前情招出來。你竟用，如此奸謀如此計；使我家，這般禍亂這般哀。一張供狀留憑據，細思量，前後圖謀該不該。有日法場經萬剮，方知天理總安排。長華言訖垂雙淚，念及嚴親暗痛懷。皇甫夫人忙接看，點頭嗟歎罵奴才。寨尊細閱相招事，微笑連稱實可哀。國舅呀，天理昭彰話不虛，何須忙亂用心機。歷來多少圖謀事，今日何曾一件齊。好好在京爲國舅，又尋煩惱挂征衣。今朝既入天羅網，少不得，有屈金枝五葉身。寨主說完呼衆卒，快些帶下莫遲疑。後邊養馬房間廣，令彼於中棲一棲。飲食付他休斷絕，苟延活口免耽饑。休殺害，莫相欺，還要留他對是非。一衆嘍羅齊應令，推推擠擠出街衢。寨尊分付排筵席，大慶軍功樂有餘。

卻說當下聚義廳前大排筵席，以慶得勝之功。酒闌時候，韋寨主與繼母義妹同歸後寨。

長華小姐翠眉顰，倚榻無言珠淚傾。寨主殷勤呼義妹。有何心事不歡欣。今朝已捉劉奎璧，父母冤仇報得成。賢妹未知何所恨，可將心事表分明。長華小姐長籲氣，拭淚含悲啓口雲。賊子雖擒堪稱意，嚴親未救可傷情。煙塵久處非長計，兵馬多招足遠征。你我俱爲官宦後，豈堪身負不忠名。奈因玄女娘娘命，說待三年事必成。父在外方奴在此，卻教坐臥欠安寧。依奴愚見興兵去，安處山中待怎生？小姐言完揮痛淚，英雄寨主也傷心。低低悄語呼賢妹，難道我無救父心？一則未成天子命，關津豈肯放長行？若然要到朝鮮國，除非是，殺出江南地面城。這等起兵非小可，難道說，如此還算是忠臣？兩難之事常憂慮，苦只苦，兵馬雖多未可征。玄女既然如此說，也只好，寧心耐性等三春。逆天行事難成就，還恐臨征要損兵。不若安心山內住，待時而動下邊庭。長華見說連稱是，奴只怕，家君在外受艱辛。九天玄女金言在，且待災消難滿時。皇甫夫人恩愛子，愁眉淚眼轉傷心。夫子南北難相見，何日能期得共親。不表裏邊商議事，且談奎璧受欺淩。

卻說衆嘍羅把劉奎璧帶到馬槽邊一間小屋之內，裏面又無桌椅，又無床榻，只鋪著一條蘆席。劉國舅無可如何，也就其中居住。

小房之內好淒涼，只有門來沒有窗。蘆席一條隨地臥，囚糧三次任他吞。諸軍喝罵心安受，群馬嘶鳴夢不長。透骨淒風思絮襖，穿房明月憶家鄉。可憐受盡千般苦，賽過了，皇甫亭山在外邦。按下被擒劉國舅，表一表，本章飛急上京中。

話說千總連登，得出虎穴，就飛報了督撫。立刻差人上本，星夜入京告急，不消十幾天早已趕到。兵部內飛本奏聞天子。成宗皇帝龍心大駭，立刻放下本章，就要再發人馬征剿。劉皇后一聞此事，只嚇得魄散魂飛。

皇后聞聽心痛哀，淚如雨下濕香腮。悲呼只叫同胞弟，哭倒龍床不起來。妃子繞幃求止哭，君王執手勸開懷。娘娘勉強依君命，和淚含悲跪在埃。

啊唷陛下呀！

臣妾蒙恩侍禦前，一門榮貴近天顔。今朝胞弟遭擒獲，這也是，報國忘家不足憐。但是吹台聲勢急，還宜早早滅高山。望祈陛下開兵馬，莫把煙塵當等閒。滅得溫州諸草寇，也算爲，臣家胞弟雪深冤。娘娘言訖垂珠淚，年少君王亦慘然。禦手相扶長歎氣，王親被獲朕何安。自當即日興兵馬，以報忠心國舅冤。皇后謝恩方始起，淚垂羅袖暗淒然。不談帝後悲傷事，且表劉侯國丈因。

話說劉國丈當日得了奎璧被擒之資訊，只嚇得魂飛天外，體冷如冰，苦在心中，淚下如雨。啊唷我的嬌兒呀，你不聽親言，致有今日之禍。

安居官舍好風光，何可朝前請旨行。早曉吹台妖法大，爲什麽，自尋煩惱走沙場。吹台未滅身先獲，怎叫我，父子連心不痛傷。草寇行兇真萬惡，你竟敢，輕拿國舅上山崗。有朝力滅溫州盜，定將你，萬剮千刀斬法場。明日當朝呈保本，薦一位，英雄良將統兒郎。不除響馬橫行賊，怎救孩兒返帝邦。要滅吹台容易事，怕只怕，救兵未到你先亡。果然兒被強人害，爲父何堪不斷腸。國丈號呼悲愛子，驚動了，中宮禦賜二姣娘。

卻說這兩個禦賜的宮娥，一名薑小媚，一名竇含香。自從國舅收納之後，竇氏已有了身孕。劉奎璧請旨出征，二姬受盡了枕冷衾寒之苦。竇氏卻也罷了，這薑小媚十分抱怨。不在燈前悲恨，就於月下嗟籲。這日聞得被擒的資訊，也不過落下幾點眼淚，心中早安下個改嫁的主意。竇含香卻有一點守節之心，當下一聞兇信，不覺哽哽咽咽痛哭起來。啊唷主人呀！

何苦當朝請旨行，如今一去不回京。綠林強盜無慈念，難保遭擒不喪身。遺腹不知男共女，可能容妾守孤貞。若然有個長和短，竇含香，視死如歸不再婚。美妾悲啼心痛楚，劉侯拭淚就開聲。

啊唷，你們不須啼哭。縱然有甚差遲，少不得安頓你們一個去處。

小媚低頭意可知，含香進步吐言詞。侯爺在上容奴稟，賤妾是，願守空房度歲時。今已懷妊將四月，腹中男女未能知。今朝國舅遭擒獲，望侯爺，帶挈連娠莫遣之。遺腹孩兒堪苦守，奴豈肯，失身改嫁這般癡。懇求賜碗家常飯，留下奴將節操持。竇氏言完雙膝跪，放聲大哭淚如絲。劉侯見說心悲切，安慰佳人幾句詞。

啊唷竇姬，你果然有孕在身，少不得留你在家，以全苦志。

佳人聽畢起身去，款步含悲轉繡房。國丈嗟呼心慘切，幸虧得，承歡還有小兒郎。黎明冠帶朝天子，元帝殷勤撫慰將。劉國丈，舉薦一人僧善保，他本是，出身蒙古最剛強。劉侯舉薦征強盜，僧善保，擇日興師不用詳。國丈回衙心悶悶，恨不得，飛拿草寇上京邦。正然煩惱傷悲處，忽地裏，一紙音書到畫堂。

話說劉國丈正在愁煩之際，接著顧宏業與夫人的手劄，方知是爲燕玉的婚姻。劉侯本意，原要在京留心選一個才貌的東床，不肯草草成事的。今因愛子被擒，憂心不過，哪里還理論到女兒身上？當下接了夫人的手劄，跌腳道：男大當婚，女大當嫁，既然看得中意，就定下罷了，寫甚麽書來問我？

孩兒現在受災殃，有甚心情管女郎。既要定親何必問，你只須，行盤受聘結絲羅。女兒姻事隨心定，何必用，萬里音書寄到京。別件事情強做主，卻因此事假推磨。婦人見識真堪笑，反要我，書寫回音遣仆奴。

卻說劉國丈耽擱了幾天，方才寫回信。內中無非說奎璧出征被獲，燕玉定婚事悉憑夫人作主等語。又一封書信寄與顧儀堂，告允崔家親事。只爲官差還有公幹，就遣家人赴複。其時孟士元已補了刑部尚書，孟嘉齡仍在翰林院供職。當下劉國舅出兵被獲，滿京中傳說新聞，酈君玉也就得知了消息。

不覺芳心喜又驚，何期奎璧已遭擒。長華既在吹台嶺，定做伸冤報恨人。我作喬裝將會試，從今出入可安心。山中既捉劉奎璧，看他家，勢若冰山漸漸傾。但願再興皇甫氏，也顯得，昭彰天理快人心。不言君玉心歡喜，且說欽差主試臣。盛世才華多秀拔，聖朝雅化重斯文。盡收英俊歸丹階，廣取風流入翰林。正主考，欽點當朝梁閣老；副主考，就差禮部侍郎臣。其人官諱文明遠，協共梁公考俊英。已近場期臨貢院，酈明堂，姑夫內侄一齊行。安排珠玉揮毫手，要做風雲際會文。十裏杏花紅似錦，千程雲路少堪登。時逢初九頭場進，列號分房各用心。彩筆揮毫心自喜，佳章敏捷志堪伸。明堂號內完篇早，一覺悠悠入夢魂。忽見月明如白晝，當空細細起卿雲。仙音嘹亮吹簫管，桂影披離啓廣庭。一道長梯依碧漢，雙鬟緩步請前行。夢中驚喜登梯立，丹桂下，慢閃蛾眉月殿人。雲髻霓裳香嫋嫋，冰肌玉骨貌盈盈。廣寒殿內飄然立，手抛丹佳落青雲。慌忙接住凝眸看，香馥馥，翠葉金枝一簇新。正欲接時門已掩，長梯又向鵲橋橫。笙簫管龠頻頻奏，一陣香風織女臨。雲鬢金釵容美麗，翠裙玉步輕盈。凝行靈鵲長橋上，說道是，今日何緣見故人。言訖霎時都不見，旁邊催促快些行。醒後的是三更後，酈君玉，細細猜疑喜又驚。身在場中成此夢，看來指望有三分。蟾宮折桂應登第，鵲影填河喻做親。難道見登龍虎榜，莫非又要配成婚。兩般詳夢非容易，但不知，織女何雲遇故人？君玉號中成吉夢，三場用意不須雲。仲春十五諸般畢，複到賢東俞姓門。廿七清晨龍虎日，要聽喜報可題名。鑼聲雙報俞家宅，衆口喧嘩討賞銀。酈君玉，獨佔會元真第一；吳道庵，高標進士廿三名。這番顯拔非常喜，大悅喬妝新貴卿。冠帶端嚴參試主，謙恭禮貌謁梁君。風流俊傑顔如玉，瀟灑郎君志出塵。拜謝恩師提拔意，高談雅論冠群英。少年魁首驚人目，驚壞了，紫閣名公梁爾明。謁罷群英齊退出，梁丞相，散堂入內見夫人。

卻說梁丞相退堂入內，景氏夫人問道：今科的會元酈君玉生得相貌如何？梁丞相拈髯笑道：咳，好一個會元！休言男子不如，就是婦人也是莫及。

素華繼女貌如華，還覺容顔不及他。廣額珠庭真可異，長眉秀目實堪誇。聞伊未有鸞風偶，我心中，欲要相招配素華。嘗有彩樓招親事，何妨效古適嬌娃。縱然他有推敲意，這本是，天定姻緣不可差。如若夫人同此願，結樓抛彩卻爲花。縱然打中非君玉，新貴人，也有諸名貌足誇。似這等，才子佳人姻眷事，自然是，天公不肯誤於他。遊街之日兒抛彩，這如今，先結高樓近本衙。景氏夫人聞此語，千般歡喜面添花。

啊唷妙呀，這等一個會元麽？相公不須問我，快搭彩樓就是了。

夫人言訖又沈吟，舍笑含愁啓口雲。君五年庚多少歲，誰言尚未有姻親？恐防搭彩抛球後，又有原婚頭配人。往往招親常有此，不如周到免移更。果然已定婚姻事，難屈兒爲側室人。梁相答言未曾定，問他姑丈向我雲。今春十七年猶小，志欲成名未結姻。殿試過時招女婿，真正是，兩全其美善調停。夫人見說心歡悅，催促梁公喚匠丁。要搭彩樓招女婿，以將弱秀托才人。住談相國夫妻議，四集之終略略停。春風融和雲路闊，夜廊寂靜竹窗深。朝朝敷衍興亡事，日日追求幻化情。八十九頁留後續，再將五卷接佳音。

--------------------------------------------------------------------------------

> 陳端生：再生緣 >

第五卷

第十七回　酈狀元假偕伉儷

--------------------------------------------------------------------------------

詩曰：金殿承恩點狀元，少年高拔占風流。未揮素翰臨仙境，先赴春光接彩球。著意天工成偶配，無緣俗類漫相眸。銀蟾試照驚相識，不說新情說舊愁。

仲春廿六近清明，眼下風光又換新。嬌鳥乍聞聲洽洽，柔條細動葉青青。晚風簾飛彩蝶，初日紗窗聽曉鶯。暖氣侵衣天氣好，雲箋試筆意偏清。長情未斷還重續，夙願無成托再生。四集既終連五集，舊文又起接新文。前書曾說梁丞相，夫婦相商結女婚。傳出命來呼匠作，府前高搭彩樓門。佳期早在初三日，要撞天婚配貴人。巧匠良工齊奉命，裝花結彩亂紛紛。高樓搭在儀門外，一道長梯迥接雲。小姐不須離府第，出廳就可上樓門。相衙熱鬧非常比，轟動丫鬟僕婦人。一等太史離了府，成群結伴出高廳。離小姐，撇夫人，嘻笑喧嘩隊隊行。不表下房諸侍女，且談內室一千金。香房卻對夫人戶。母女相親情義深。這日卻逢初二旦，嬌娥窗下偶拈針。香閨閑下無他事。巧繡梅花竹葉裙。日映紗窗三日接，風搖繡幕鳥聲輕。細分彩線絲絲軟，繡刺銀針朵朵新。偶爲蝶來聊顧盼，忽因人靜複沈吟。丁香舌燥思烹茗，回首低低喚侍人。叫過小鶯呼靜鶴，房櫳寂寂少人聲。消停只得擡身起，漫揭湘簾向外行。午繡拈針猶未罷，一絲殘綠逗朱唇。出房步到中堂內，連叫丫鬟三四聲。景氏夫人忙答應，姑娘可是要茶吞。癡奴劣婢貪玩耍，內室無人做事情。言訖親自堂中喚，方才陸續應連聲。夫人含怒開言罵，只曉貪玩向外行。小姐要茶親自喚，全然不見你們應。丫鬟答應慌忙去，太太重呼僕婦們。你等外邊觀結彩，高樓造得可將成。衆人見問齊聲贊，真是良工太用心。百樣新鮮花簇簇，千般豔麗錦層層。如今已扯紅羅幔，下午之時就搭成。

彩樓對：金屋深藏，玉鏡光懸才女鑒。彩樓高搭，繡球預待狀元來。

景氏夫人心內喜，回觀愛女笑盈盈。素華小姐慌忙問，結彩懸花爲甚因。相國夫人攜素手。笑言坐下向兒雲。多姣只得隨慈母，就在中堂坐定身。已覺翠眉愁脈脈，早看紅顔色深深。夫人笑扯羅衫袖，說道是，爲你終身大事情。今歲父親爲主考，門牆桃李得諸生。會元酈姓名君玉，第一風流新貴人。年方十七魁金榜，殿試多應入翰林。再者新科諸進士，內有多半少年人。你父心胸思贅婿，合孩兒，結樓抛彩撞天婚。外邊喚集諸行匠，打點妝奩備做親。被褥衣裙俱現便，裁縫齊集在西廳。繡球抛中蟾宮客，還要從容把聘行。花燭准於三月內，洞房鋪在弄蕭庭。姣兒雖則螟蛉女，孝順從無兩樣心。故此爹娘權做主，決然不負你終身。願兒招個乘龍婿，夫婦齊眉百歲春。景氏夫人言到此，嚇壞了，三貞九烈女千金。春山深鎖愁初起，秋水頻添淚欲來。苦在芳心言不出，玉容慘澹吐嬌聲。

啊唷母親啊！

孩兒遭難感收留，照拂之恩尚未酬。漫道於歸今日裏，奴正該，晨昏侍奉解閑愁。女兒願在雙親側、不必廳前搭彩樓。小姐言完心慘切，腮邊早已淚珠流。夫人一見心驚駭，手執春尖道事由。

啊呀姑娘！這是一樁喜事，有什麽不適意的情腸？

你言不肯別椿萱，入贅原居一宅間。兒有孝心堪侍奉，如何煩惱這般言。彩樓已搭難更改，明日由天結好緣。小姐聞言低玉頸，芳心無主意如煎。飲茶一盞回香室，斜靠妝台掩玉容。暗暗叫聲奴好苦，爲什麽，天公留我受冤牽。已緣滇水援微命，又到沙灘遇座船。相府收留爲繼女，荷蒙愛惜與垂憐。何期又起招親意，結彩抛球在府前。這本是，幹父乾娘關切重。怎知我，真意真心更改難。躲過一災逢一禍，不如昔日死清泉。啊唷皇天呀！可憐奴爲夢中郎，萬折千磨不肯忘。花燭帶刀辭老母，畫樓投水抱冰霜。生身大德猶未報，訂約深心已足償。何事安居無幾月，又多逼迫起災殃。可知該在繩邊死，故此無從水內亡。歎息紅顔真薄命，再不能，此身安逸過時光。咳，幹父乾娘呀！一片真心厚待奴，結樓抛彩在皇都。可憐別有傷心事，不是孩兒情義疏。欲覓天緣成配偶。恐教弱體受風波。紅愁綠暗多應我，玉碎珠沈定是奴。如若彩球抛中了，辭不得，要將性命到酆都。那時負殺爹娘德，也只得，犬馬之勞再世圖。

啊唷，我那養育的親娘呀！孩兒再不能相見了！

可憐嚴父早歸陰，寡母孤單被衆淩。苦節甘當爲乳母，孟家撫抱女千金。感承恩主垂憐憫，映雪依隨得長成。不意遭逢多少事，千金遺托替成婚。母親不識孩兒意，威逼應承嫁出門。夢裏姻緣奴立定，墜樓一死負慈恩。何期遇救還難保，不久仍爲怨女魂。從此不能重見面，奴只好，孤魂萬里覓親娘。堪嗟映雪蘇家女，如此收場算有成。小姐芳心思到此，止不住，香腮嗚咽吐悲聲。呼鬟收拾窗前繡，款步和衣入繡衾。侍女殷勤垂下帳，金鈎搖動響錚錚。素華小姐牙床睡，不敢悲啼驚母親。香羅斜掩花容淡，繡枕輕憑翠鬢深。數回五指彈珠淚，一日悲呼動苦心。傷感多時身體倦，鳳眸雙合放眉痕。香魂早入邯鄲夢，獨倚欄杆望暮雲。忽聽何人空內語，高呼真姓與真名。

嗯！蘇映雪，你可仔細聽明：我等月老冰人是也。偶檢婚姻，只因爾有三度姻緣之分。頭一次。雖屬仇域敵國，到底也是六禮成的姻眷。這是第二次的姻緣了，勸汝小心耐等，少不得自有第三番花燭的佳期。明日初三，爾這一登樓抛彩，有分教，你可聽我道來。

詩曰：莫須惆悵誤良辰，即日妝台共故人。夙世良緣終會合，三番花燭始爲真。

言訖無聲上碧宵，彩雲初散暗香飄。侍兒失語驚香夢，錦帳佳人轉柳腰。醒眼乍睜人尚倦，繡衫微濕汗初消。迷迷坐起牙床上。驚喜相交皺翠眉。暗暗沈吟思夢境，神明之話好蹊蹺。奴因悲感方成夢，這分明，令我登樓把彩抛。四句偈言猶在耳，爲何雲，洞房花燭要三遭？奴本是，冰清玉潔多情女；豈可與，路柳牆花一例瞧？一次尚然投了水，此番豈可喪清標。冰人月老言詞怪，怎麽說，明日妝台見故交？細思量，繼父曾言皇甫姓；說道是，少華幸得已先逃。莫非他在皇都內，故此神明說故交。咳，月老冰人呀，果然明朝是少華，撇開鼎甲竟抛他。彩樓招得風流客，奴也可，表表衷腸訴己嗟。如若不能從所願，再圖別計赴黃沙。咳，天呀！但祈憐我此真心，早使夫郎在帝京。明日抛球如應夢，蘇映雪，一柱心香謝聖恩。素華小姐心驚喜，又帶歡時又帶煩。尋死之心權撇下，滿心又念夢中盟。不談小姐芳閨事，要表君王殿試臣。主考取文呈禦覽，朝廷親試有才人。一班新貴趨金殿，各展才華獻聖明。筆走龍蛇存妙法，文裁錦繡有豐神。群英對策丹墀下，酈明堂，大展經綸對聖君。口吐珠璣驚滿座，心懷錦繡壓群英。金鑾大悅元天子，座上含歡說一聲。

啊唷妙呀！這是上天所賜之功，主考使寡人得此一位風流學士了。酈明堂，朕令汝連中三元，以見今科之盛。

君王言訖禦容歡，彩筆高提點狀元。欽點翰林修撰職，隨朝辦事在都間。探花榜眼標提過，各任京中與外官。分派翰林和主事，內中卻也有歸班。吳氏道庵想進益，外放官兒有多錢。許久寒窗經清苦，也須得，現在風光過幾年。故此吳公心亦喜，不願做，翰林門第冷京官。霎時鼎甲更朝服，王殿之前謝聖恩。天子九重龍意悅。即開金口叫宮官。

嗯！宮官們速取兩隻內造金花，待寡人親與狀元插帶。

綠衣內侍應聲高，手執金花獻赭袍。年少君王擡禦手，風流翰院欠身腰。霎時烏紗雙插帽，掩映得，面似桃花分外嬌。天子簪冠隆甚重，探花榜眼睹英豪。此時要赴瓊林宴，酈狀元，統帶群英出聖朝。伺候人員牽駿馬，當朝官宰遞鞭梢。朝衣一攬升鞍坐，去赴瓊林會衆豪。不表狀元身及第，且談梁府女多姣。

卻說梁相府中，這一日十分熱鬧。外邊的大小僕人都穿新服，裏面的老少婦女盡插喜花。景氏夫人平明時候早就梳洗已畢，走到對面房中來看小姐。只見素華繼女正欲臨鏡梳妝，夫人笑著說道：姑娘恭喜，今日是個吉期，要穿件大紅衣服的。我叫錢家媳婦與你梳頭，快取出首飾來打扮打扮。小姐聽說，不覺粉面微紅，卻並無不快之色。夫人十分歡喜，忙叫錢家進來妝前伏侍。

錢家媳婦面添花，但見那，一朵紅雲鬢上斜。先進房中忙卷袖，妝前伏侍女嬌娃。翠花先壓雙戲風，玉簪徐分兩鬢鴉。珠串拖肩垂寶絡，玉環墜耳映桃花。妝成又比尋常好，景氏夫人喜更加。親自開箱尋色服，羅幃打扮女嬌娃。大紅百鶴銷金服，越錦宮袍剪綵花。玉佩低拖鸞佩動，金蓮緩步鳳鞋斜。珠圍翠繞梳妝畢，好一個，相府千金梁素華。僕婦丫鬟齊喝彩，夫人歡喜也相誇。多姣端坐紗窗下，侍兒們，送過濃香一盞茶。正在蘭房裝飾處，報了聲，老爺朝罷已回衙。

卻說梁丞相朝罷回來，迎著夫人說道：我說酈會元再沒有不奪高魁的，今日果然點了第一名鼎甲。夫人快些催促女兒妝洗，這一班新貴人去瓊林宴了。少刻就要遊街，免得錯過。

夫人見說笑盈腮，隔著湘簾叫女孩。小姐含羞移玉步，遲遲步出繡房來。深深萬福中堂立，斜掩羞容不肯擡。梁相一觀心大悅，含歡攜手女裙釵。目視花容連說好，願孩兒，結樓抛彩中多才。群英已赴瓊林宴，只恐消停就過街。鋪設彩樓諸事畢，女兒前去莫遲挨。多姣無奈低低應，見過夫人走出來。兩個丫鬟扶小姐，輕拖玉下瑤階。離院內，上樓臺，只見笙簫玉笛排。先請拈香方坐待，女鬟扶上錦氈來。素華小姐登紅毯，嫩纖纖，玉手擎香翠袖擡。雙膝跪來三叩首，花枝招展拜塵埃。幽情不敢分明說，嘿嘿通誠在素懷。

咳，皇天後土，月老冰人呀！弟子一言祈禱。

夢裏姻緣不是虛，分明花下訂夫妻。奴心原欲捐身死，荷感神明又指迷。此刻登樓將抛彩，願求垂念保微身。少華若在皇都內，乞使抛球中了伊。如若不逢皇甫面，真教薄命又悲淒。望天憐念蘇家女，莫使姻緣又是虛。小姐祝完心慘切，亭亭立起整紅衣。名香插在金爐內，就近珠簾坐定身。相國夫人同退下，旁邊侍立四釵裙。千金不等蟾宮客，就在樓中向下觀。但見那，人海人山簇府前，大家指望美姻緣。鮮衣華服擡頭看，破帽貧民聳背觀。閃燦如星千隻眼，瘦肥不一萬張顔。交頭接耳嘈嘈說，似醉如狂碌碌然。塞道填衢無彼此，秋波宛轉也難觀。四方士庶多多少，尋不見，射柳披袍美少年。悶倒多姣梁小姐，玉容慘澹意如煎。啊唷郎君呀！今朝爲你故登樓，不避災來不避羞。人海人山填塞滿，未知君在哪方遊。可憐映雪心如裂，願郎君，早早前來接彩球。慢表素華梁小姐，且談鼎甲把街遊。

話說三鼎甲，率領一班新貴人赴瓊林宴之後，就跨馬遊行，一路上男婦爭觀，非常的威顯。

狀元垂袖坐鞍鞽，九曲黃羅頂上飄。前呼後擁人多少，滿面春風意氣高。玉鞭斜拂紅袍袖，暗喜高魁立聖朝。昔年時，雲髻金釵藏繡戶；今日裏，紅袍衣帽作英豪。恩仇兩件都堪報，深感朝廷雨露高。咳，皇甫郎君呀！女打男扮受折磨，春風紅杏入皇都。今朝名節俱成就，可知道，如此妻兒不辱夫。馬上狀元心自喜，揚鞭策馬展雙眸。探花榜眼齊隨走，一路堂堂開道鑼。行近相衙人擁塞，高高下下亂傳呼。啊唷閃開閃開，那邊三鼎甲遊街來了。讓他們有福的去接球罷！狂笑狂呼尚不分，千層層塞密層層。士軍左右將鞭打，方使東西閃閃身。幾隊護兵行過了，狀元匹馬向前行。觀仔細，看分明，相府之前氣象新。一座彩樓沖碧漢，能工巧匠用深心。春風乍起千花動，午日初臨衆彩明。兩帶青痕如梵宇，雙分紅柱若龍形。珍珠簾卷飄香篆，錦繡幃開見玉人。微覺新妝真豔麗，遠觀玉貌未分明。彩球隱隱樓前擺，侍婢端嚴左右分。相府家人排立定，威嚴肅靜似招親。狀元馬上心驚喜，帶住繮繩住不行。暗自心雲真可怪，場中之夢果然真。方才折桂功名就，這如今，鵲影填河配偶成。此是老師梁相府，莫非世妹要招親。彩球如若相抛我，酈明堂，又做偎紅倚翠人。可惜此身同是女，停鞭不敢過樓門。狀元馬上心惆悵，驚動了，左右同行新貴人。連叫年兄何住馬，前頭有女要招親。一邊言語先行走，恨不得，加上三鞭看玉人。年少狀元眉略皺，玉鞭斜挽怕前行。欲行瀟灑風流事，恐誤梁家小姐身。正在遲疑無主意，忽然雙鵲報佳音。飛旋亂繞黃羅蓋，抖尾撓身不住鳴。君玉一觀心大喜，這分明，天公有意配成婚。既然已到高樓下，竟何妨，做個乘鸞跨鶴人。想罷揚鞭催玉馬，一騎先近彩樓門。上邊早早珠簾卷，侍女相催急急行。小姐快些抛下彩，那邊可見狀元臨？休怠慢，弗留停，錯過他時中別人。小姐聞言愁鳳目，看見了，金鞍白馬俏郎君。春風淡淡桃花面，喜色微微柳葉痕。美豔風流多面善，細端詳，又非射柳奪袍人。傷素意，亂芳心，翠袖雙籠不動身。暗歎一聲真薄命，今朝不就夢中盟。狀元如此風流貌，苦則苦，與妾無緣難共親。皇甫郎君何處去，令奴家，彩球抛下付誰人。酈郎爲配非無願，怎奈何，夢裏盟言不可更。彩樓中，難倒素華梁小姐；急壞了，侍立丫鬟婦女們。呼小姐，叫千金，忙捧球來奉玉人。惟見多姣真烈女，芳心不定暗沈吟。冰人月老含糊語，到底是，夢裏姻緣真不真？前次替嫁劉國舅，冤仇沈重故輕身。狀元與我無嫌忌，難道是，好好招親喪了身。烈女多情心不定，忽然決意自呼名。

啊唷，蘇映雪呀蘇映雪，既然首次捐身，此番也該守節。豈可爲狀元之貌，欲移魂夢之盟？

小姐時間正玉容，彩球在手望人叢。秋波不視蟾宮客，一展鶯綃抛向空。士庶一觀齊踴躍，東挨西撞亂哄哄。

啊唷唷，彩球下來了，快搶快搶！

一聲呐喊就爭先，兩手高揚眼看天。搶奪彩球都不了，恨不得，彩球飛落在手中。狀元馬上心驚駭，梁世妹，抛球之方尚未全。看看就該朝下打，往上丟在半空天。彩球落下千人搶，倒只怕，有誤鸞交鳳友緣。君玉一思擡首看，只見那，彩球不墜尚盤旋。斜翻翠錦天花亂，半似經霞翠絡緣。映日生輝光爛饅，披雲弄影色尤鮮。天風一陣從空落，打中了，高跳龍門酈狀元。

話說梁小姐一見打中了狀元，不覺玉容失色。早有四名侍女，笑嘻嘻快下高樓。

珠簾垂下玉鈎搖，侍女相扶動翠消。一到廳前參相國，梁公聞報喜心苗。開笑口，展眉梢，連道孩兒福分高。立起身來呼左右，快請那，狀元下馬進廳案。素華小姐移蓮步，低首無言淚欲抛。景氏夫人知喜信，慌忙親自接多姣。

啊唷我兒呵，恭喜了！

樂得抛球中狀元，天公不誤你姻緣。相門女配鼇頭客，真正相當無別言。太太言完容帶笑，梁小姐，羞容已現雪腮紅。金蓮緩步回蘭戶，立卸濃妝換素衣。斜坐旁邊心已亂，如癡如醉默無言。今朝之事如何好，須得重爲赴九泉。慢表內堂梁小姐，且談外面事和緣。狀元接住樓中彩，驚喜相交納袖間。士庶衆人難放搶，大家走散不來觀。一班新貴齊稱賀，早見那，相府家人擁上前。這一個，單膝行參收錦轡；那一個，低頭雙手接絲鞭。和顔悅色殷勤請，丞相家爺候狀元。君玉正冠忙下馬，回頭一拱別同年。端然竟入儀門內，款步朝鞭踏玉磚。早見老師梁相國，降階迎接入廳堂。狀元垂袖深施禮，含笑躬身啓口言。三楚微才慚應試，感恩師，一朝拔舉步金鑾。何期中彩爲門婿，深愧難當坦腹賢。恩師就此升台座，子婿應該拜泰山。言訖上前安兩座，欲請岳父禮相參。梁公相說行常禮，花燭之期再拜嶽。今朝天緣抛中了，老夫深幸得英才。門牆桃李欣如願，坦腹風流又兩全。緩緩再須煩作伐，擇期行聘結良緣。婚姻之事宜斟酌，六禮難於草草成。言訖廳前分賓坐，香茶一道獻朱盤。狀元即命家人進，師母之前稟稟安。然後舉杯先拱手，烏紗蟒服貌端嚴。梁公座上殷勤問，啊唷！君可把，鄉貫家庭談一談。君玉欠身稱謹稟，門生是，荊襄祖籍未移遷。家君家母全俱在，且幸成名鬢未斑。只爲寒門愁度日，讀書資本費艱難。門生繼與康家內，得賴提攜另眼看。鄉試之期僥倖中，會場又感老師恩。荊襄微士登金榜，時切惶恐意不安。倘若得沾皇雨露，當迎父母入都門。梁公點頭長籲氣，難得高魁中狀元。今後不須尋寓所，擇期入贅敝衙門。老夫小女排行次，與你同庚十七年。性亦柔來情亦順，頗知內則禮儀篇。兄嫂赴任深閨靜，甚虧她。早晚承歡在膝前。今日抛球招貴客，擇其吉日就行盤。願君夫婦成花燭，琴瑟和鳴永百年。丞相言完呼擺宴，家丁應諾就傳言。狀元欠體連聲謝，半子之情應自謙。言訖同歸書院坐，就有些，親朋賀喜到門間。梁公一一俱留住，午日斜時坐綺筵。滿座屏山臨繡席，一庭花影入珠簾。朝南首位尊嬌客，餘者俱分次序班。梁丞相國居主位，金杯一舉遍相傳。畫堂富貴韶光麗，綺席繁華曙色鮮。飲到黃昏天已晚，高燒寶炬影娟娟。狀元半醉擡身起，斜扣烏紗正玉冠。施禮殷殷辭岳父，退行三步下廳間。梁公送出儀門外，分派了，四盞紗燈相照還。君玉將身上寶馬，出了相府就揚鞭。梁公客散方進內，景氏夫人對坐談。丞相明言相見事，酈生原說要同參。我雲尚未成花燭，且到婚期見禮全。可喜姣兒洪福大，彩球一擲中英賢。即當擇日行盤禮，了此終身百歲緣。景氏夫人心喜悅，連稱此事靠蒼天。若然球中庸愚子，耽誤終身卻怎般。未識素華何所意，抛球之後反淒然。此時又在床中臥，不住籲嗟兩淚漣。得嫁狀元誠萬幸，癡兒未識爲何因？梁公見說微微笑，這本是，兒女情形不必言。按下梁公夫婦語，且表明堂酈狀元。宴罷乘鞍歸寓所，紗燈一路送相還。書童榮發方相等，一見來時迎上前。

啊唷，老爺回來了，恭喜得中狀元了！

明堂微笑下駒行，打發提燈相府人。一衆長班齊伺候，說道是，老爺恭喜又招親。狀元竟向中間走，榮發前邊秉燭行。俞姓吳公同出接，盡稱恭喜兩三聲。殷勤接入書廳坐，嫩葉香茶獻幾鍾。知縣吳公含笑道，可喜高中又招婚。恐防就要成婚事，胡不相贅入相門。此刻狀元曾轉寓，如何今夜不完姻？狀元含笑含歡說，正要相商亦此情。梁府老師先說定，尚須行聘擬媒人。我這裏，男媒要托姑夫做；他那裏，一任相邀親友們。但慮忙中無聘物，還求老伯爲調停。金銀首飾雖然有，還得多添幾色新。主仆遠方初到此，不知物價重和輕。釵環要向銀樓取，綢緞須從寶店尋。今日調停行聘禮，百凡要仗老京師。俞公聽說多高興，笑逐顔開跳起身。連連說道都在我，行盤禮物保豐盈。

卻說俞智文，因酈君玉連中三元，少年高拔，心內十分恭敬，巴不得長久住在他家。況且狀元口口聲聲只稱老伯，越發歡喜得眉開眼笑。當下一聞備辦禮物，慌忙招攬道：不瞞狀元公說，我在此地住得久了，大凡人情世務也略知一二。這京內的買賣，比不得我們南方人容易說話。譬如打甚麽首飾，不是相熟的再不肯輕易拿來揀擇。這裏有個盛華樓，打首飾極其精巧，我又與他相熟，憑你百金的東西，也肯拿來揀擇的。

狀元如欲備行盤，在下何妨一力擔。手到拿來憑揀擇，怎生色樣要開單。恐防現打遲延久，兌取釵環倒萬全。若說賤行綢與緞，自當奉送不言錢。裝盤喜果多容易，賤內調停就辦完。染色貼金和剪綵，做出來，雖非奇巧也堪觀。日期一定俱齊備，狀元公，不用操心不用煩。君玉聞言忙謝道，全憑老伯備行盤。吳公在側愁眉道，盤費無多卻怎般？過手應酬全要用，何妨去借二三千。狀元含笑言稱有，不必再去借盤川。起身時，繼父曾交金百兩，專爲我，在京婚娶時行盤。今晚就交俞老伯，早爲正備莫遲延。說完就進書房內，秉燭開箱到底翻。取出黃金稱足數，燈前舉筆就開單。盛妝頭上工新巧，打一頂，嵌寶垂珠金鳳冠。餘者長釵和短串，紛紛開寫盡皆全。和包交付東家手，兌換簪釵銀共錢。綢緞價銀折扣去，若然叨意意何安。俞公收去金和銀，酈詞林，曆本忙呈吳道庵。忙裏合公尋眼鏡，套於耳上始翻篇。從頭至尾忙觀看，要擇行盤花燭天。君玉近床更便服，軟巾一扣倒朝冠。書童榮發癡呆了，暗暗沈吟三兩番。何故主人如此喜，莫非忘卻是紅顔。行盤聘禮方才備，完配婚姻又要現。做事這般無檢點，我看她，成婚怎樣哄嬋娟？真可怪，實難參，莫不是，天使真身變了男？榮發暗思心內急，挨身不住扯衣衫。狀元拂袖臨燈下，不睬書童心不安。三月之中何日吉，姑夫揀擇仔細觀。吳公良久方除鏡，回首含歡啓口雲。

卻說吳公，看過了曆日，向狀元說道：卻是彩球抛中的婚姻，須得早些才好。就定了本月十七行盤，二十完姻罷。君玉躬身應諾。又說道：适才梁老師問及家庭之事，小侄只雲父母家寒，將我過繼與母舅康公爲子，故得以成名上進。如老師再問姑夫，便如此回報，以免互相疑慮。就說我是異鄉承繼螟蛉。吳公點頭稱善。便展身回到自家房內安歇。

榮發慌忙叫主人，如何擇日要成婚。此身本是裙釵女，難道相忘記不明？君玉見言呼悄語，此情不用你擔驚。彩球抛中天緣定，到後來，縱有參差莫怨心。移花接木常常有，我何妨，做個新郎贅相門。榮發聞言愁又笑，主人此說欠聰明。休言眼下難成配，怎樣替，梁氏門中生外孫。且請三思詳此理，豈不怕，後來有誤貴千金。酈郎見說他年事，又不覺，低首無言叫一聲。暗叫芝田何處去，爲君家，今朝又置一夫人。倘然日後君無福，奴只好，二女同心守此身。當下狀元心不悅，幾聲長歎就安身。一宵無話天明亮，冠帶完時又出門。幸衆遊街騎駿馬，春風十裏玩皇城。杏花紅繞溪橋路，柳葉青迷苑水津。及第清遊真得意，夕陽西下各回身。吳公專謁梁丞相，道達爲媒作伐情。梁相也雲媒已托，西台禦史夏逢寅。通家世好爲媒證，以執綢繆百歲春。兩下吉期都說定，吳公方使告辭行。回歸俞宅重相複，君玉聞言亦喜欣。幾日應酬諸事華，吉期已近聘將行。俞公取出諸盤禮，擺在朱盤色色新。鳳股鸞釵光掩映，花裙花襖色新鮮。鳳冠霞非爲貴，紫誥皇封卻不輕。十二珠盤真富貴，冰人喝采衆皆稱。俞家廳上排筵席，鼓樂三吹起聘行。相府其時多熱鬧，懸燈結彩喜臨門。回盤禮物多豐盛，異寶奇珍不必雲。君玉欣然穿吉服，大廳備宴待冰人。一天酒席黃昏散，酈明堂，書院更衣坐定身。只見外邊燈影亮，俞智文，呼人搬禮入書廳。狀元立起忙分派，選出些，古玩奇珍送主人。喜果喜花俱滿盒，送與那，東翁兒女一家門。又將封套盛銀兩，賞給俞家內外人。少刻衆人齊叩謝，狀元一一命平身。俞公交割金銀帳，餘者俱皆當面呈。綢緞曾雲相奉送，故而不扣有餘銀。狀元一概俱相謝，俞姓收存不必雲。聘禮已行諸事畢，又將打點贅梁門。不談君玉俞家事，且表梁公相府情。

卻說梁府中已收了狀元的聘禮，至晚內外客散，一盤都搬進小姐房中。這一天梁素華好生煩悶，正坐在牙床上看著拴腰的綠汗巾，暗想就在此宵結果，忽見丫鬟僕婦搬進許多盤盒走到面前，笑嘻嘻說道：二小姐，這是姑爺家下來的禮物，你過來看看，這一隻雙鳳穿花的珠花好不齊整哩。小鸞靜鶴亂叫道：啊唷好大珠子呀！怎麽竟比黃豆還大一半哩？梁小姐聽說，忽然暗想道：啊唷奇哉！我那孟家小姐卻有這一枝珠花。

雙鳳穿花制得精，千金親手捧珠珍。雙分翠翅金絲扭，並紮明珠彩色新。這朵珠花無樣式，如何卻在酈家門。少停倒要觀詳細，卻教奴，感物思人痛碎心。小姐床前情慘切，幽懷深思孟千金。候其僕婦丫鬟出，走近窗前剪亮燈。宛轉秋波觀聘禮，看了看，鳳冠花髻暗傷心。長呼自道奴無福，禦誥空題梁氏名。後又回眸觀首飾，誰知一一麗君珍！不惟雙鳳珠花像，件件俱皆觸目明。驚壞素華梁小姐，雙眸呆視出芳神。回身坐在沈香椅，暗暗猜疑細細評。

啊唷奇哉！此事好難決斷。

何事今科酈狀元，行來聘禮我曾觀。金花翠葉銀絲扭，寶石明珠玉手穿。小姐逃時曾帶去，如何今在卿門牆。想千金，平生才學全非女；況且是，臨去行裝又扮男。莫不是，被人收作螟蛉子？莫不是，會試曾爲修撰官？那日彩樓遙望去，十分面善費詳參。今朝思起千金貌，方覺儀容像玉顔。秀眼長眉真雅致，香腮杏口更鮮妍。人容狀貌都相似，孟千金，莫是明堂酈狀元？

啊唷正是！更有一件可奇之處。

細思細想狀元名，玉字分明即酈君。正與千金芳諱合，堪奇堪喜又堪驚。莫非果是喬裝客，因此上，夢裏神言遇故人。

啊唷皇天呀！果若得能如此，我蘇映雪豈肯枉自捐身？

但求果是女多嬌，解我愁心免我焦。兩個紅顔偕伉儷，做一對，假夫假婦倒風標。那時盡訴心中事，也見我，守節持身這一遭。如若千金同此願，兩人一意守英豪。兩全之美惟如此，願只願，故舊相逢在一朝。小姐當時驚又喜，止不住，見馬思鞍珠淚抛。舍生之想權丟去，準備要，盡訴離情在一宵。正在芳心驚喜處，夫人入內看多姣。姑娘嚇，可將聘禮盡收藏，還要調停作洞房。箱笥之中收拾好，就呼僕婦女環幫。姑娘檢點休遺失，我這裏，諸事匆匆手腳忙。小姐聞言低應諾，母親穩便到中堂。夫人答應回身轉，一路行時暗忖量。不識癡兒何所願，忽然欣喜忽然傷。此時又覺微微悅，猜不出，是甚心來是甚腸。不表夫人心暗想，且言小姐就收藏。小鸞靜鶴相幫做，著疊香房幾隻箱。只得安心奴忍耐，以圖應夢訴離腸。梁小姐，只因要會千金面，巴不得，立刻成婚見酈郎。不表思量逢故舊，且言準備結鸞凰。弄蕭亭內忙鋪設，一切妝奩盡擺將。一帶五間寬更大，東西每處兩廂房。衙堂通著夫人院，相隔無非一堵牆。母女住居離不遠，時時可以聚中堂。新房鋪設如仙府，全付妝奩果異常。梁公當朝爲宰相，有那些，門生親友盡添妝。般般勝過丹華物，轟動了，官宦公卿滿帝邦。一到婚期交二十，相衙內外好慌忙。千金昨日曾開面，剃得那，兩道蛾眉細更長。裏面喜娘妝小姐，外邊寶轎接新郎。朝官隊隊齊來賀，孟尚書，恭喜登門也在堂。女眷紛紛俱入內，梁夫人，迎賓待客甚匆忙。丫鬟僕婦催茶急，內竈名廚上點心。丞相衙中多熱鬧，懸燈結彩候新人。慢談梁府衙中事，且表詞休寓所詳。

話說酈狀元，這日早晨即命榮發與新到的兩名長班周升逢吉一同收拾行李，然後與主人話別。俞智文早備下一席絕盛的佳味，請狀元公用膳。正在說話之間，忽報天子特差內監相召，說上林苑賜宴，相召狀元入宮。

詞林不敢逆綸音，冠帶匆匆要起身。俞姓吳公齊頓足，偏偏相召入宮門。梁衙轎至如何好？只恐遲延誤吉辰。年少狀元言不礙，上林宴散未黃昏。朝廷宣召難違逆，且進宮中再處分。言訖出廳齊上馬，揚鞭一直入朝門。內宮引進元天子，禦宴安排在上林。拂柳穿花登禦道，揚塵舞蹈拜明君。君王一見龍心喜，賜坐花亭叫愛卿。不見爾容如失玉，每憐才貌欲相親。桃花爛漫春風暖，特召賢卿入翰林。今日禦園同飲宴，做一個，少年天子少年臣。狀元再拜將恩謝，內侍旁邊跪奏雲。修撰將婚梁相府，因遵聖旨就趨廷。君王見說龍心駭，座上開言問一聲。

啊唷狀元，你做了梁相國東床了麽？可就是今日成親麽？

狀元再拜奏明君，抛彩招親結此緣。擇定今朝成配偶，蒙恩賜宴拜天顔。朝廷見說金容笑，出位連聲聯失瞻。內侍也該來覆命，爲什麽，竟宣修撰入林園。無非是，花前一席君臣賞；朕豈肯，耽誤風流伉儷緣。天子言完呼內侍，速將寶炬與華筵，並隨修撰歸梁府，就做了，禦賜成親合巹歡。內監應聲稱領旨，立擡寶炬與華筵。皇恩浩蕩真非淺，頃刻間，送出風流酈狀元。君玉三呼辭了聖，乘騎又出上林苑。內官命役擡宮宴，喜氣重重更勝先。匆匆歸到俞家宅，早見那，兩班鼓樂歇魚軒。

話說酈狀元回到寓中，只見門前已歇下一乘大轎，兩班鼓樂吹打得震地驚天。吳夏二公迎接出來道：好好，狀元回來了麽？恭候多時了，聖上如何命返？

狀元細述內中因，下馬登軒就起身。吳夏二公齊上馬，兩班頃刻動仙音。紛紛執事排街道，蕩蕩黃羅罩貴人。禦賜酒筵前面走，二媒相並狀元行。俞公目送魚軒去，方始回身入內庭。內監自歸休細表，單言大轎至梁門。滔滔直到梁公府，大炮三聲寶轎停。相府家人飛入報，合堂官宰盡相迎。狀元一下金鑲轎，就見了，刑部衙門孟大人。立陣心酸將下淚，淒然暗暗叫嚴親。啊唷爹爹呀！可憐今日兩相逢，父女猶如陌路同。幸使精神不似舊，願則願，一朝相抱訴哀衷。狀元心內猶針刺，慘淒淒，不敢擡頭看父容。刑部孟公心亦駭，這郎君，分明與女一般容。酈君或有妝男女，莫非他，就是青春修撰公？咳，我好生痛心呀！此郎現在贅梁家，怎把英才當女娃？彼若果然真是女，爲什麽，今朝大膽配如花？癡心妄想成何用，斷斷嬌兒不是他。刑部尚書心不信，只見那，狀元進步整烏紗。深深施禮從頭見，走到了，嚴父之前意似麻。三揖完時重叩首，含悲忍淚暗嗟呀。面前假作相疏態，孟尚書，倍覺心中不信他。見禮已完時刻到，玉階前，三吹三打請姣娃。

話說當下吉時已到，衆親友俱皆退入書房。頃刻間，大廳上高排香案，請新人出堂參拜天地。

仙樂悠揚鳳笛吹，兩個喜娘扶翠袖，紅氈並立騎羅堆。參天拜地俱完畢，女貌郎才並禮回。然後呼人邀月老，狀元小姐拜雙媒。二公答應方才退，喜娘們，相請夫人出錦幃。但見那，夫人緩步出華堂，梁相同登椅一雙。年少夫妻同下拜，鸞綃搖曳鏘鏘。梁公夫婦凝眸視，看了那，淑女才郎喜氣揚。如此一雙夫與婦，自然和順不相差。當時出座齊呼免，長輩諸親已見將。鳳笛鸞笙聲細細，霎時相送入新房。狀元進步挑巾帕，一揭紅羅露面顔。珠絡低垂難細看，半邊粉面嫩含香。狀元一見心驚駭，渾似我，何處曾觀這女娘？媚眼姣好真面善，爲什麽，一時忘卻那紅妝。有眼不便頻觀看，只得回身就坐床。合巹交杯排禦宴，梁小姐，微回鳳眼盼新郎。分明竟是千金貌，最相合，一朵桃花粉頰旁。不覺芳心驚又喜，滿腔只顧訴情懷。交杯已畢新郎出，女眷紛紛入洞房。談笑多時方出外，內廳坐席飲瓊漿。外邊已演梨園戲，綺席層層擺大堂。不表前廳歡飲事，且談小姐在香房。羅幃深處端然坐，雙斂鸞綃翠袖長。四個丫鬟齊侍立，忽聽那，碧紗窗外亂匆忙。叮噹好似箱環響，擲地還如放被囊。內有一人聲甚熟，連雲搬進哪邊房。我們新進無分曉，須問衙中衆大娘。小姐一聞如此語，芳心驚動暗思量。

啊呀奇哉！這是榮蘭的口氣呀，莫非真正是她們了？

如若榮蘭是此人，狀元必定孟千金。芳心正想簾鈎響，僕婦前來稟一聲。

小姐呀！姑爺的長隨周升逢吉並書童榮發都在簷前請安叩見，還問姑爺的行李搬在哪處房中，求小姐吩咐。

素華小姐聽其言，心內驚疑又帶歡。口氣像來名又像，分明榮發是榮蘭。今朝此事無疑惑，必定千金中狀元。小姐其時心更喜，嬌羞慢慢出芳言。改期再見今朝免，收拾權存對面房。僕婦應聲傳出命，紛紛搬進右邊房。事完方始齊齊出，梁素華，專待相逢訴別言。不表洞房梁小姐，要談外面飲華筵。推杯弄盞多歡悅，煩惱尚書孟士元。目視新郎情脈脈，心思愛女意懨懨。老夫不及梁丞相，你看他，得贅風流酈狀元。可歎我，射柳奪袍曾許配，那郎君，何曾不是美英賢？誰知好事多魔障，一遭風波不復全。天子賜婚劉國舅，也算得，皇親國戚好兒男。誰知嬌女心堅執，易服私逃在外邊。婿亦無來女亦失，孟士元，有何心緒拜都官。今朝卻赴成親酒，好教我，見景生情淚欲漣。刑部孟公心慘切，持杯不舉少歡容。狀元偷看嚴親面，見尚書，慘澹之容意不安。不覺芳心如碎裂，宴前好似坐針氈。淚將垂下佯低面，情欲傷時強正冠。不敢露於顔色上，也只得，回頭卻向別人談。少停換席齊閑步，孟尚書，先就相辭上轎還。梁相殷殷相送出，大家依舊坐華筵。黃昏時候方才散，女眷紛紛亦酒闌。翁婿一齊歸內室，夫人迎入後中堂。狀元移下金交椅，坐在明堂西半邊。侍女上前呈香盞，垂言寬坐漫言談。遠聞環叮噹響，燭影旋移透入簾。卻是千金來定省，儼然冠請平安。梁公夫婦齊稱免，小姐相辭冉冉還。景氏夫人呼秉燭，照姑爺，出廳安歇洞房中。侍兒笑秉金蓮炬，君玉擡身正正冠。深深作揖相辭出，竟到香房洞戶中。侍女到門齊退出，狀元緩步入珠簾。外房原是梳妝室，竟到香房寢戶中。但見那，洞房鋪設似仙鄉，寶炬高燒近綠窗。隱隱芙蓉遮錦幔，輕輕玉質依牙床。繡幃深處難觀看，惟見那，侍婢垂肩立兩行。君玉遲遲歸椅坐，呼鬟剪燭取茶湯。侍兒進步呈香茗，酈明堂，玉手擎杯暗忖量。今日洞房花燭夜，怎生安置這紅妝。她若是個賢良女，還可以，推故相托暫同床。梁氏若然情性別，真真難倒酈明堂。紅顔一對難相合，怎麽得，換卻芝田皇甫郎。昔日卿雲和謝女，不知她，憐香惜玉用何方？今朝令我無良策，怎樣安排意彷徨。君玉暗思心內急，愁痕微皺翠眉長。香茶飲畢還安坐，只見那，疊疊燈花照洞房。侍女低頭生倦態，二鼓更深打得長。狀元只得擡身起，剪燭開言叫喜娘。夜已深來休伺候，你們各自去歸房。丫鬟答應方才退。酈狀元，閉上朱扉入洞房。

話說酈明堂閉好房門，就移了一枝窗前的紅燭，步入繡幔中來。

只見千金梁素華，倚床低首貌如花。微微翠色橫眉黛，淡淡紅痕一臉霞。半帶羞容嬌不語，絲幃側坐鳳裙斜。芳容豔麗真堪愛，妙態風流實可誇。君玉一觀心甚駭，執燈呆立暗驚嗟。

啊唷奇哉！我說十分面善，卻原來竟像映雪蘇娘。

可怪梁家小姐容，竟如映雪一般同。天地長久爲夫婦，好叫我，思憶蘇娘痛在胸。可歎佳人亡得苦，寒泉深深恨重重。今朝忽見芳容面，寸斷柔腸頃刻中。

咳，我想梁老師也是雲南人氏，莫非映雪投池，被他收留在此？

雖然如此不堪雲，現是梁家相府人。他若果然蘇映雪，投池豈可又重婚？我如此刻疑難釋，反弄得，假扮之情也要明。君玉暗思驚喜定，停燈一照近新人。方擡袍袖攜嬌手，緩吐言詞低喚卿。小姐側身難答應，芳心不定意擔驚。恐其果是真男子，不辱身時也玷名，滿腹狐疑難忍耐，忙開繡口吐鸞聲。

啊唷狀元！奴看你不是湖廣人氏，聲音口氣竟像雲南。乞將肺腑之情，一一向奴直說。

雲南口氣未爲奇，美豔丰姿世上稀。奴料你，不是男來還是女，因此上，行藏隱匿語言虛。快將肺腑衷腸事，一一從頭向我提。如若狀元還抵賴，告知父母決狐疑。素華言訖觀神色，酈狀元，意亂心慌怕是非。玉面通紅眸慘澹，芳心已亂意迷離。自知容貌原嬌美，瞞不過，聰敏裙釵俊眼覰。且是用言遮飾去，她如不信再求伊。狀元暗暗擔驚怕，按定容顔扯繡衣。

啊唷夫人啊，何出此言？

下官本是一微才，幸蒙岳父提拔來。連中三元身及第，現今供職立金階。下官若是裙釵女，予怎敢，贅入堂堂相府來？何故夫人思到此，竟將新婿當裙釵。狀元言訖微微笑，梁小姐，粉面微紅又自呆。再舉星眸觀一遍，分明小姐斷無猜。芳心一決擡身起，款啓朱唇把口開。

狀元啊，你不明言麽？待我替你說了罷。咳，酈狀元呀酈狀元，聽我道來。

只因禦賜你成婚，守節逃災作遠行。遇見康公收義子，仗才華，三元連中入詞林。待奴道你真名姓，你本是，閨秀雲南孟麗君。小姐之言猶未盡，嚇壞了，多才世學酈詞林。桃花兩頰登時淡，柳葉雙眉頃刻顰。驚駭之中心忽忽，這佳人，定然映雪又重生。

啊唷是呀，快快將她語說破，怎叫她獨逞威風？

若然不是一蘇娘，彼卻如何仔細詳。況且改妝人不曉，豈有個，梁家反倒悉衷腸？新人必是蘇家女，我就明言也不妨。君玉想完重細憶，按驚疑，手攜翠袖道端詳。

啊唷，梁小姐呀梁小姐，你道不知詳細麽？也要聽我道來。

朝廷旨下賜劉門，孟氏私逃你替婚。要與千金留名節，竟報滇水赴幽冥。梁家收作螟蛉女，又得全身在帝京。此日洞房花燭夜，反來盤詰這些情。卿如映雪蘇家女，我是雲南孟麗君。梁氏素華聞此語，又驚又喜又傷心。春尖微扯紅袍袖，慘慘淒淒叫一聲。

啊唷狀元呀！

如今不必用含糊，奴認君來君認奴，可知兩意假相疏。上天憐念重逢面，訴訴離情看若何。自古隔牆須有耳，還當悄語勿高呼。狀元一見佳人說，霎時間，悲亦多來喜亦多。一展翠眉忙進步，紅袍招轉抱姣娥。

啊唷我的蘇娘啊，今日有緣得能重見。

我因射柳定姻緣，不肯貪榮順聖宣。手執真容留別念，男裝假扮出家園。因思奎璧還非俗，故將君，承繼奴家父母前。何意蘇娘心不願，你竟是，棄其一命赴清泉。在外忽得聞音信，恨殺我，斷送芳容一旦捐。只道今生從永訣，誰知此日訴離情。不知尊意因何故，撇卻了，老母孤單赴九原。今日重逢真萬幸，應將肺腑道真言。狀元說到傷心處，止不住，痛淚如珠灑幾層。小姐聞言心欲裂，悲聲哽咽掩花顔。低呼小姐傷心處，好把哀腸細細談。君玉含悲方並坐，梁素華，嬌羞慢慢吐芳言。

啊唷千金呀，

今朝見面好傷心，盡吐衷心向爾雲。一自奪袍觀俊傑，癡情不斷暗傷神。誰知是夜成奇夢，花下相同訂了盟。既在南柯留一誓，願甘守節不重婚。他年小姐完姻事，蘇映雪，滿望同歸皇甫門。不料忽然遭慘禍，督台被陷合家傾。欽差祁相爲媒妁，小姐全身囑替婚。奴意立心原不肯，怎禁得，主人相勸母親嗔。當時應允歸劉氏，暗備尖刀進彼門。本欲刺殺劉國舅，怕只怕，災殃累及主人身。因而辱駡投池死，也算我，不玷千金一世名。哪曉墜樓人不死，忽然間，神風攝向貴州城。非雲非霧身飄蕩，落在沙灘又轉生。天幸官船逢繼母，梁夫人，問明來歷作螟蛉。荷蒙厚待如親女，一路依隨帶到京。聞得說，鼎甲遊街從此過；況且是，乾爹親見像才人。彩樓已搭奴方曉，思忖無非再喪身。是日晝眠成一夢，空中神語對奴明。

千金啊，奴若非夢受神言，怎肯留生於今日？神人說：

莫須惆悵誤良辰，即日妝台共故人。夙夜姻緣終會合，三番花燭始爲真。言完竟自騰雲出，夢醒羅幃喜更驚。奴只道，得會少華公子面，因此上，暫將微命待成婚。後觀聘禮釵環物，方認得，半是閨中小姐珍。想及彩樓曾睹面，儀容原屬像千金。況思曾有喬妝語，擬定了，必是千金改扮人。故此暫停三寸氣，今夜裏，果然得訴萬般情。可憐多少傷心事，隱忍於懷不得明。此夕重逢賢小姐，真正是，三生有幸萬般欣。奴家來歷分明說，小姐真情也請雲。一出家中何處去？怎麽得，康公承繼作螟嶺？狀元聽罷情由事，悲喜交加淚又零。玉手扯衣呼映姐，難得你，這般烈性這般貞。夢中偶訂無憑據，竟是捐身守此盟。你若在家曾告我，予豈肯，遺書令你替成婚。不虧天地神明救，竟是奴，斷送三貞九烈人。可歎可驚還可喜，世間烈女斷數君。願只願，少華有個升騰日，報一報，映雪生平苦守恩。皇甫郎君如不遇，辜負了，夢魂相訂這番盟。若然不死還存命，可想那，夢裏良緣也得成。

咳，映雪姐呀！

問我私逃別後緣，從頭至尾向君言。榮蘭女僕同喬扮，將曉之時出了園。君玉爲名更姓酈，書童榮發即榮蘭。一雙奴僕登途路，日夜賓士不得安。榮發只因勞碌重，趕到了，貴州地面病魔纏。羈留旅店難行動，予只得，親自開方與藥飧。不但書童身染病，又逢著，懨懨苦雨是陰天。可憐悶倒招商店，遇見了，湖廣咸甯康若山。名喚信仁珠寶客，亦因雨阻在途間。扣門相訪間談論，見我孤身意甚憐。欲繼螟蛉爲父子，同行不患路途艱。愁中得遇仁人愛，只得從權拜膝前。就在店房稱繼父，次日天晴便整鞭。相同一直回湖廣，繼父家中得以安。孫氏院君生一女，賽金名字尚青年。其夫入贅曾捐監，管鋪司銀喚滑全。員外康公家富足，還有那，柔娘德姐兩偏房。元郎幼弟柔娘育，一家中，也算調和也算安。我在他家爲義子，康公厚待似親生。出銀就替吾捐監，故得在，鄉試場中奪解元。繼母多疑雖不悅，幸虧得，若山繼父甚垂憐。柔娘德姐深關切，補孔縫衣送美餐。身在異鄉無照應，托賴那，兩姨善待不孤寒。鄉場中後乾娘喜，難得她，也似親生一樣看。今與姑夫同會試，感恩師，一朝提拔上雲端。彩樓抛中爲親婿，我還愁，花燭成親要費難。不意洞房逢你面，真正是，天公撮合假姻緣。歷來雖是經勞碌，孟麗君，得保孤貞也靠天。但願得能逢皇甫，奏朝廷，歸宗複族再團圓。爹娘繼你爲幹女，就是同胞姐妹般。背後猶同親手足，人前仍作假姻緣。做一對，舉案齊眉佳夫婦；也教我，繼父乾娘心喜歡。到後來，皇甫郎君如得第，奴合你，同處同歸不異端。慢道閨房分嫡庶，自當姐妹作齊肩。今朝訴盡衷腸事，永守香閨過幾年。君玉說完心慘切，紛紛珠淚落花顔。素華小姐聞籲氣，含淚連稱不敢當。千金啊，今日奴雖在相門，昔年奴僕分當遵。後來有幸依妝次，敢是千金一體尊。小姐十分憐念我，稱呼不可論年庚。千金爲姐奴爲妹，只因爲，賤妾之辰長數旬。映雪自當依舊禮，斷不敢，妄尊自大並千金。萬千悲恨休提起，喜只喜，今日何緣見故人。小姐說完收了淚，酈明堂，一聞此語忽然驚。可奇場內南柯夢，這句言詞織女雲。此刻蘇娘言正合，分明天意賜先聞。狀元不覺心悲喜，並坐牙床訴別情。早見燈花留半壁，已聞點鼓過三更。雙雙方始擡身起，對面寬衣入繡衾。君玉含歡低語道，芳卿將假當爲真。下官本是真男子，誰曉何人喚麗君。夜分已深燈欲暗，卿卿與我快成親。素華小姐羞還笑，低說千金莫哄人。言訖相攜同入寢，繡幃春暖麝蘭溫。兩人同睡鴛鴦枕，好似蓮花並蒂生。說到四更方始倦，夢中猶似訴離情。遲眠猶覺春宵短，起來時，曉日含枝映滿庭。夫歸臨妝梳洗罷，一齊緩步出房門。

卻說次早清晨梳洗畢，同到中堂來請安。梁丞相早已到書房去了，景氏夫人迎著笑道：啊唷嬌兒賢婿，起得早呀！狀元小姐不覺粉臉微紅，只得低頭行禮。

夫人含笑對新郎，且是閒談坐在床。君玉相辭書院去，素華小姐伴乾娘。消停方始歸蘭戶，有那些，僕婦丫鬟笑滿堂。侍女小鸞推靜鶴，叫夫人，昨宵她在綠窗張。姑爺小姐多恩愛，錦帳之中並坐床。你一言來我一語，但聞應答不知詳。後來漸漸燈將暗，睡下羅幃卸了裳。靜鶴方才歸房內，她竟是，一更時候始回廊。夫人歡喜佯嗔怒，禁戒丫鬟不可張。暗暗心中稱可喜，真正是，少年淑女少年郎。住談景氏夫人悅，且表明堂到外廂。步出高廳擡首看，只見那，書童立在玉階旁。一見主人忙迎上，相近低低問細詳。昨夜進房安歇否？不知怎樣哄新房。狀元見說微微笑，說道是，少刻書齋聽細詳。言訖下階穿院落，請安岳父在芸窗。書房寬坐言談處，早有門公報事因。

啓姑爺得知：有同年諸位老爺到了，特來相賀，並向相爺前請安道喜。梁公說：多謝一聲，你說免見罷。如今姑老爺在西邊聽槐軒相見便了。

門公應諾轉身行，君玉從容就出迎。接入聽槐軒內坐，深深見禮意殷勤。略談套語擡身起，各自登軒取路行。複進書房呼幼仆，家童榮發應連聲。忙忙走進書房內，酈狀元，細訴從前已往情。榮發一聞驚又喜，歡呼踴躍說奇文。兩全之美無如此，真正是，天賜重逢故舊人。內室空調今可免，外邊疑忌實難聽。長班逢吉同房住，弄得我，一夜提防睡不寧。日久年深難混過，怕只怕，一時露出怎區分。狀元見說微微笑，低喚書童你放心。得便告知梁相國，自然別住得安身。說完就在書房坐，小書童，烹了香茗候主人。君玉清閒無所事，欲書手禮寄咸寧。窗前筆硯俱齊備，匣內書箋又現成。磨好墨時提起筆，一封書信寫分明。內雲殿試承恩事，又及抛球入贅情。問候合家安好否，周旋宛轉致殷勤。寫完封好標年月，就遣長班出府門。呈上姑夫同寄發，皇都得意報佳音。不言寄信傳書事，且表風流酈翰林。入贅梁家三日過，門前轎馬始清寧。閑中便向梁公道，意欲槐軒設枕衾。在內居時雖穩便，上朝之日要開門。人聲嘈雜門扉響，岳父母，睡夢之中也不寧。若到此間書房歇，余時仍到拜角亭。書童榮發移鋪蓋，就著他，搬入槐軒看守門。梁相聞言心甚喜，點頭連說善調停。于時榮發方安穩，也得常逢舊主人。前日已參梁小姐，二人合會內中情。明堂贅入梁公府，自此安居不敢雲。知縣吳公逢對月，領憑赴任要登程。狀元打點諸般物，附寄咸甯繼父身。禦賜金花封一對，配雙玉鐲及綢綾。幾般送與元郎弟，以見殷勤一片心。件件呈交吳縣令，音書禮物甚標明。道庵拜別梁丞相，留飲黃昏始放行。次日狀元親遠送，吳公赴任不須雲。

--------------------------------------------------------------------------------

> 陳端生：再生緣 >





