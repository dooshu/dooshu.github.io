宋庠　阴晦残春可惜二首

园林春去自无欢，宴幕经旬掩客盘。

雾野关河非意失，晓楼风雨不时寒。

空梁燕湿休矜舞，曲沼蛙鸣且为官。

嵩少归心堪怅望，紫芝趙桂老琼峦。

宋庠

宋庠　阴晦残春可惜二首

柳长花歇夏云初，幽圃寻芳但绿芜。

不分伯劳随阿母，生憎蛱蝶效当涂。

昏沈岭雾吞斜日，寂寞溪烟压翠蒲。

欲拂琴徽销客恨，哑哑城曲已啼乌。

宋庠

