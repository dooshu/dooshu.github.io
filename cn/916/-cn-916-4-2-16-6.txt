【征西官属送於陟阳候作诗】

晨风飘歧路。零雨被秋草。倾城远追（《文选》残页作迫。《类聚》作相。）送。饯我千里道。三命（渔隐业话作本。）皆有极。咄嗟安可保。莫大於殇子。彭聃犹为天。吉凶如纠纟墨。（《文选》残页作缠。文章正宗、《诗纪》同。）忧喜相纷绕。（六臣本《文选》注云。五臣作扰。按选注原应作扰。）天地为我垆。万物一何小。达人垂大观。诫此苦不早。乖离即长衢。惆怅盈怀抱。孰能察其心。鉴之以苍昊。齐契在今朝。守之与偕老。（○《文选》二十。日本延喜十三年刻《文选》残页。文章正宗二十九。《诗纪》三十。又《类聚》二十九作征西官属送别诗。引草、道、抱三韵。《初学记》十八作征西官属於陟阳候祖道诗。引草、道二韵。苕溪渔隐业话二引保一韵。）

