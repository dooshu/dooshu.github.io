戴表元　阆风舒先生客居棠溪袁仲素家见示竹帘诗戏作问答二首

剡竹吾问君，班班为谁设。

一登君子堂，向与凡界绝。

陂龙鳞故鲜，湘娥泪犹热。

既能露文章，匠手安得辍。

所邻无可娱，如伴枯禅灭。

千金散红裙，一镜垂白发。

定非夏侯衣，高堂挂秋月。

戴表元

戴表元　阆风舒先生客居棠溪袁仲素家见示竹帘诗戏作问答二首

何物非可邻，聿向翁户设。

翁好诗更佳，萧然得三绝。

他家少年丛，徒尔歌舞热。

正如阅优场，未久意先辍。

翁今一室老，高卧百念灭。

汤炉松林风，纸帐梅花雪。

时时有佳客，文字送日月。

戴表元

