袁甫　魏鸿禧叙别二首

世间万事尽筌蹄，尘外工夫好者希。

大道精通元自在，旁门浅陋谩多岐。

六年铁治劳经画，九转金丹默受持。

归去小溪溪上坐，要求消息在婴儿。

袁甫

袁甫　魏鸿禧叙别二首

别有金丹简且真，不烦火候不劳神。

自知自信融融乐，无虑无营盎盎春。

天地游心元广大，风云入句更精神。

我将归去偿兹愿，溪上相逢只幅巾。

袁甫

