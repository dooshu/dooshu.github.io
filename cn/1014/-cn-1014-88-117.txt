朱翌　牡丹次韵

一日春工过颍阳，名园次第款侯王。

风流得见升平瑞，气味初无世俗香。

早托筠笼驰驿骑，旋张罗护因晨光。

最怜一尺盘盂玉，稳上高鬟映额黄。

牡丹次韵

画舫何须载西子，青裙今幸拜东王。

佛谈非想色界色，天造玉皇香案香。

兴庆池边凝晓露，善和坊里借余光。

行闻绮席开东省，飞鞚争驰御道黄。

朱翌

