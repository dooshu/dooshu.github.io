潘牥　十月菊

香名不枉入骚坛，最爱霜枝傲岁寒。

切莫逢人叹迟暮，何曾委地有彫残。

人如靖节文坛堪，世欠灵均少得餐。

矣吾衰闭门坐登，篱边自折一枝看。

潘牥

潘牥　十月菊

先生嗜菊菊中仙，不把东篱博秫田。

九日於中谁不爱，勤餐何可得延年。

潘牥

潘牥　十月菊

夕阳西去一凭栏，眼底黄花自岁寒。

姚魏终皆非正色，请君细把楚骚看。

潘牥

潘牥　十月菊

不染东篱一样黄，枝头琐细白而香。

劳将茉莉相题品，未必莲花似六郎。

潘牥

潘牥　十月菊

一段风流玉琢成，开从霜后越精神。

休嫌茉莉非吾配，曾见张良似妇人。

潘牥

