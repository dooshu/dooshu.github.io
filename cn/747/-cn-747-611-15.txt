○九证心戒後序

古者言之不出，耻躬之不逮也。嗣复浅钝极矣，亦喜挹此说。今者谬为纂释，倍感於心，虽有是言，实无斯行，日省其说，读而改之。其达者恐我行不及言必忧，迷者喜我行不及言必笑。丈夫既有言也，岂敢中道而废？当不使相笑者笑，相忧者忧，必有年矣。知余者表余心矣，不知余者曷敢言志？当自省惕而行之。







