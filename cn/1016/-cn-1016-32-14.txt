杨冠卿　次归耕堂稀字韵

精忠贯日古来稀，帷幄从容扈六飞。

风虎云龙方际会，故乡未许我公归。

杨冠卿

杨冠卿　次归耕堂稀字韵

神京千里雁书稀，关塞传闻驿骑飞。

报道天骄遁沙漠，衮衣行从翠华归。

杨冠卿

杨冠卿　次归耕堂稀字韵

功业汾阳千载稀，龙庭单骑去如飞。

笑谈整顿乾坤了，黄钺金钲奏凯归。

杨冠卿

杨冠卿　次归耕堂稀字韵

湖山春花杏花稀，柳絮漫空作雪飞。

横槊赋诗有余暇，不妨倒载送春归。

杨冠卿

