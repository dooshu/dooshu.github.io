剡溪记


溪江平渡二十里，望上虞、龙珠炉，翠色扑人。三四曲，为金星吐月山，陶家卜屯夕。面前一山吐萼，树皆垂云。左一小山郁起，竹木森茂，而一小岗尾之。沿溪，山二十余，乍起乍伏。举头阙处，则有远岫补之。水六七折，溪田浇其中，溪声如近，见树根浮面，宛若羲舟其下。入画则摩洁，入诗则青莲。山不甚奇而峭，水不甚阔而秀，人家不多而山呼谷应。日之夕矣，牛羊下来，境亦不寥寂。

稍前则冯家浦，若雉谍环拱，而晚照沙平，水波容与，远山皆碧。霸王山突起江面，山后修竹崇岗，汇为一湖，如半月。日照风帆如云，而东西两霸王山可招臂呼。盖溪江、水口二镇，山皆错绣。临江一壁独出。江流八百，束如驾马而斗。一松两巢，如承露盘。小浦藏舟，绿树为家，遥闻声而思。想天工造此溪山，神慵意懒，涂抹成峰峦，唾余是波浪。傍溪诸山，高者与屋平，低者人行反出其上。凌霄之树，可怕叔行；初出之笋，可兄弟行。如老人不耐行走，持杖缓行，常匐伏，常跌坐，宜闲云数片，往来其间。亦宜远眺，山与云齐，江挟风涌，令人目不敢视。余方细听溪声落平田，而舟人已指点东山在数行松树间。散发披襟，寻谢公，见晋朝两石将军。高约一丈五，一神气安闲，一威武作色。须眉如戟，各执长剑，各披虎甲，腰玉环，一剑作龙形，一剑作钟形，臂结束，帽下皆悬一带，束紧，玉环之上，更有一束。寺僧云：“常走入村间，今半身在泥草中。”余尽搜而得之。初入岭，奇松十树，有二大石，正襟危坐。松枝倒舞，悬百尺而下垂田效，闻环佩音。一松折躬而上，最奇峭。先是，风倒一枝，枝犹在下。去年雪压一枝，校在上，作蟋舞势，更可惋痛。此为小石门云。累累而坐者，西跳峰峦，八松蟠卧，则大石门。国庆戒碑立其上，稍上为洗屐池。池弯月形，四环一涧，池中勺水，经旱不竭。余自天台来，无日不著展，兹游独晴，又晚霁。自此为蔷薇洞、更衣亭、荷花池亭。池塘尚有茭草，而路旁无洞。闻当年四面惟蔷薇花，结为洞，挟技游此，故云。洞前后五松，一松倒垂势直，从西眺望，状若交颈洞口。摸索五斡，其上独瘦舞腰肢，疑美人影落。再上为龙牙石者二，左牙尤逼肖。上顶一小塔，亦晋朝物。小桥听涧声暗度，一松和之。殿前老梅一枝，山径渐深，湖如片镜。

抵僧房，行二里，无一人。遥望僧房，楼上闲看山头，以手招之而出，为太虚上人。登其楼，见楼右之巅，有屋三槛，太傅祠也。文请中，康乐公左，袭封康乐公右，皆长髯，风吹须动。闻有百鸟图，以谷掷之，仅存其比。又有嗣封公浴图，赤身裸立，修髯过腹。惜乎不见。旧有古钟，钟毁，铸为邑塔顶。惟殿后高岗，晋永平元年僧法兰书“棋墅”二字，可珍。若“东眺”、“西眺”二碑隶字，不知何人所书，笔亦奇古。余拜太傅公墓，上西眺崇岗，见戚家山、王家渭山，坐于江面。山一从嵊，一从上虞；一从董浦。汤浦，一从蒿霸。一为琵琶州，水港环流，结成琵琶之形，而水方没涧，隐于泥，其声静悄可听。太傅自山顶骑马巡山，路皆平旷，白调马路。余自寻大石门而下，浮上东眺，见鸦尖山下有灵芝湖。游人皆自西跳止，余在山巅，正观落照。舟移数十步，观泅州州亭，坐指石崇岩中，而一石雄踞临江，即眺石也。行什里，瞻顾不绝，抵上浦。人家杂红雾中，落照余霞数道。十里，游仙，又十里，即蒿霸云。桥壁五里，壁有夜光，见壁下持灯者。月照帆影，波容零碎。至东关过舟，留一隙观树。

题记：李白（梦游天姥吟留别》云：“我欲因之梦吴越，一夜飞渡镜湖月。湖月照我影，送我至剡溪。”剡溪，千百年来，吸引了多少骚人墨客。本文作者沿着游览的线路，对乘船游览、登岸探访约七十余里的风光作了描写，长山、远树、平湖、崇冈、溪田、竹笋、秀水、奇松、石将军、百鸟图、晚照沙平、小浦藏舟、僧房古刹、美人落影……一幅幅画卷连成剡溪沿岸锦绣组成的长卷，生动逼真、各具特色，使读者历历可见。

文章个别词语隐晦生涩，但通篇语言简洁，修辞考究，在描写客观的自然景物的同时，还善于把自己的主观感受溶进客观形象之中，赋予大自然以生命，使读者读来更觉亲切。

作者简介：陈仁锡（1581—1636），字明卿，长洲（今江苏苏州）人。青年时代钻研《易经》，多有著述。天启二年以殿试第三授翰林编修。文学方面也享誉晚明。有《书考》、《重订古周礼》、《古文奇赏》等。





