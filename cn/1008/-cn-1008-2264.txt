赵蕃　祝君适中所所居南山岩花二种日玉梅日含笑者为况名乃适中自制人鲜

柯茎全与腊梅同，色洁香幽梅亦通。

以玉谥之真不僭，何须汉赋楚骚中。

赵蕃

赵蕃　祝君适中所所居南山岩花二种日玉梅日含笑者为况名乃适中自制人鲜

南山含壁尽阳冈，草木朝朝被宠光。

梅事已居桃李上，尔于梅也更前行。

赵蕃

赵蕃　祝君适中所所居南山岩花二种日玉梅日含笑者为况名乃适中自制人鲜

大笑能株小作丛，吐香全似酒微中。

旧观但比山花白，无此枝头破颗红。

赵蕃

赵蕃　祝君适中所所居南山岩花二种日玉梅日含笑者为况名乃适中自制人鲜

含笑初无巧笑容，未知名字复谁从。

尔今顾有嫣然状，不笑春风却笑冬。

赵蕃

赵蕃　祝君适中所所居南山岩花二种日玉梅日含笑者为况名乃适中自制人鲜

蜡梅当日过苏黄，名压西川旧海棠。

太息此花终未遇，而余与子漫平章。

赵蕃

