陈造　学宫诸生饮邀予与子野同之三首

同簉儒宫把一觞，鹿鸣伐木奏深堂。

要防技痒论文地，莫忆前宵放酒狂。

陈造

陈造　学宫诸生饮邀予与子野同之三首

少日峨冠英俊场，课馀觞咏共徜徉。

孰知薄宦江湖去，频梦炉亭饼饦香。

陈造

陈造　学宫诸生饮邀予与子野同之三首

忍饥不嗅嗟来食，强项从教俗子嗔。

乘闲甘作不速客，好事无非我辈人。

陈造

