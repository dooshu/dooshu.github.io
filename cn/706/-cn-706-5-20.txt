·寿英义伯阮季友（甲午）

蟠桃坞上小阳春，饮至筵开介寿频；共识天台前度阮，还知灵岳又生申。王恩玄髮承三锡，将略丹心动八闽。笑我尚为笼鸽客，相期何日捧龙鳞？

〔人物考略〕

阮季友：当是阮骏字。考「海东逸史」：『骏初官英义将军，既加封英义伯。舟山破，与张定西扈鲁王出海，屯厦门。乙未，与总制陈雪之共复舟山。丙申又陷，与雪之并赴海死』。今观本题「伯」作「侯」，虽微有违异，当即一人。

