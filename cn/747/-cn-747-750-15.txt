○宋叔康妻房氏封河东郡夫人制

敕。《诗》称鹊巢，《礼》荣翟，既彰牙爪之效，宜齐伉俪之荣。左神策军护军中尉兼左街功德使特进左领军卫大将军知内侍省事上柱国广平县开国侯食邑一千户宋叔康妻清河县君房氏，懿慈柔淑，作配忠勋，能洁蘩，克叶姻族。成此内则，穆其壶风，称为令人，实光妇道。爰疏封爵，用举典章，可服宠荣，勉於辅佐。可封河东郡夫人。

