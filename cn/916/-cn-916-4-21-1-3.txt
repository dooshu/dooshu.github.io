【上元夫人步玄之曲】

〖汉武帝内传曰：上元夫人自弹云林之□敖。鸣弦骇调。清音灵朗。玄凤四发。乃歌步玄之曲。辞曰：〗

昔（《御览》作黄。）涉玄真道。腾步登太霞。负笈造天关。借问太上家。忽过紫微垣。（《御览》作圃。）真人列如麻。渌景清飚起。云盖映朱葩。兰宫（《类聚》作房。《御览》同。）敞（《类聚》作辟。《御览》同。）琳（《诗纪》作朱。）阙。（诸真歌颂作珠扇。）碧空起（内传作落。）□□（《类聚》作启琼。《御览》、诸真歌颂同。）沙。丹台结空构。（诸真歌颂作棣。）□晔（内传作□。）生光华。飞凤□是甍峙。烛龙倚委蛇。玉胎来绛芝。九色纷相□。挹景练仙骸。万劫方童牙。谁（《诗纪》作唯。）言寿（《御览》作终。）有（诸真歌颂作有寿前。）终。扶桑不为查。（○汉武帝内传。《云笈七签》九十六。诸真歌颂。《诗纪外集》一。又《类聚》四十三引葩、沙二韵。《御览》五百七十二引霞、家、麻、葩、沙、华、查七韵。）

