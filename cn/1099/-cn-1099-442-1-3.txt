○贈中丞成公移鎮薊遼序 【 薊遼督臣】

成公起家循吏、用治平第一人、為天官郎、一再擢為藩為臬、備兵塞上凡數年、自永平移遼左、治開原、復自開原移鎮薊會有虜警、　天子赫然飭九侯採望實、易置文武大吏、廷臣爭以公應詔、天子乃以節金?戊?公、命既下、將士戒于伍、民賀于里、虜聚數萬眾蹂塞外、而不敢入、治餉諸大夫故與公同事者、介使屬不佞辭焉、余惟天下之郡國百而邊最重邊九而薊最重。薊左遼陽右。天雄建節而填撫之者三。而順天最重。洮河之役。自咸陽以西盡城守矣。而中原故晏然也。虜即變。東不能踰關。北不能踰三晉而深為我患薊自大寧棄而孤懸紅山獨石之間。羣豸?寸狼也。去京師三百里。踰夾嶺道黃花。則　九廟所從游衣冠也。往歲虜以實犯陝而我猶緩日者虜以聲犯薊而我遂急者何也陝遠而薊近也公故治遼左。遼左不稱戰塲乎。薊為畿內重地故守者以虜不入為功不以戰勝為功戚總戎之守薊江陵論之詳矣虜無歲不犯遼而我晏然也頃偵虜在塞外而我戒嚴及偵虜犯遼而我遂緩者遼遠而薊近也。夫當其遠。即歲中虜。我得以其入為候而備之。故形急而情緩。當其近。即不中虜。我不知其入不入。而無所不備。故形緩而情急。夫虜有形有情。有形之形。情之情。而我借聽于一二間諜之口。恫疑則外乘。恐喝則內□。彼且得亟肄以疲我。而我坐自困。游聲紛沓。軼于京師。一人操聲。十人操響。故薊之邊事。視九塞最重亦最難。雖然在成公特易耳。天子之用成公也、先?之治民、而始以治吏、既?之治賦而始以治兵、尺量寸度而始重?之。成公之效職也如駕輕就熟。而始引以自任。其于地形險易。虜情向背。不啻一二數矣。謀素豫。士素勵。物素具。必且有終歲之備。而無一旦之急。虜習知公威略。不敢復以形懾我。而內倚公如長城。亦不復以響撓公。夫薊誠難。在公直易耳。葢嘗讀六月出車之詩。所稱城朔方至太原。稍見古人制馭之略。而其所匡定。則惟王國為兢兢。亦惟是畿輔之重。為九塞根本也。王國安。夷狄服。一大創。則諸部落相視而不動。一負矢。百羣奔。則伐玁狁荊蠻之說也。由此觀之、薊不足以難公、薊得公而重、薊重而九塞亦重矣、嘉庸懿績、則不佞執簡俟焉、

