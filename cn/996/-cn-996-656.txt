项安世　送张升之四首

升之升之子其归，白云鸿雁天边飞。

我嗟不能从子归，烦子为我寻松溪。

松溪头，万株松树平安不。

项安世

项安世　送张升之四首

故人故人休相忆，君去江南我江北。

江南江北天茫茫，相思各在天一方。

天边有雁江有鱼，相思为寄尺素书。

项安世

项安世　送张升之四首

昔年常恨李白杜甫不相从，又见韩愈孟郊恨不如云龙。

我今与子别，正与二子同。

我在大江北，君归五湖东。

我犹作楚客，君复为吴侬。

江湖吴楚休相忆，青云有路各努力。

韀1安世　送张升之四首

天公昨日我为悲，阴云惨惨风凄凄。

天公今日为我喜，朝阳晃晃融新泥。

一悲复一喜，天意良有以。

悲我东斋别心友，喜子还家奉甘旨。

心友不可别，甘旨不可阙。

人生安得两如意，故人一别今千里。

他时迎侍还东州，约君过我松溪头。

项安世

