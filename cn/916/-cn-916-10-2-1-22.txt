【奉服穷秋寄隐士诗】

〖《诗纪》云。诗汇作王褒诗。非也。〗

王倪逢齿缺。桀溺偶（《类聚》作遇。诗集同。）长沮。藜床负日卧。麦陇带经锄。自然曲木几。无名科斗书。聚花聊饲雀。穿池试养鱼。小村（文苑作径。）治涩路。低田补坏渠。秋水牵沙落。寒藤抱树疏。空枉平原骑。来过仲蔚庐。（○本集三。《类聚》三十六作穷秋寄隐士诗。文苑英华二百三十二。庾开府诗集上作春殿穷秋寄隐士。《诗纪》百十五。）

