杨亿　泪二首

锦字梭停掩夜机，白头吟苦怨新知。

谁闻陇水回肠后，更听巴猿拭袂时。

汉殿微凉金屋闭，魏宫清晓玉壶欹。

多情不待悲秋气，祇是伤春鬓已丝。

杨亿

杨亿　泪二首

寒风易水已成悲，亡国何人见黍离。

枉是荆王疑美璞，更令杨子怨多歧。

胡笳暮应三挝鼓，楚舞春临百子池。

未抵索居愁翠被。圆荷清晓露淋漓。

杨亿

