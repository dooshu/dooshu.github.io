朱翌　贺陈内翰去非三首

闻道催宣召，传呼入翰林。

堂高初上玉，带重更垂金。

烦悉周公诰，丁宁葛亮心。

调元知有日，天意向君深。

朱翌

朱翌　贺陈内翰去非三首

梦犹生花笔，祥开视草儒。

奉天专仰陆，元佑只传苏。

莲影光分烛，丝纹细结絧。

禁中颇牧在，夙夜赞神谟。

朱翌

朱翌　贺陈内翰去非三首

放到甘泉捷，光摇建晓魁。

唐家方再造，汉德已重开。

太史书云后，群公贺雪回。

十行宽大诏，早晚出银台。

朱翌

