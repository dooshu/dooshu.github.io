杨万里　明发祈门悟法寺，溪行险绝六首

右缘绝壁左深溪，头上春霖脚底泥。

溪里仰看应落胆，闭窗关轿不教知。

杨万里

杨万里　明发祈门悟法寺，溪行险绝六首

一泒泉从千丈崖，轰霆跳雪泻将来。

无论惊杀行人著，两岸诸峰震欲摧。

杨万里

杨万里　明发祈门悟法寺，溪行险绝六首

山不人烟水不桥，溪声浩浩雨萧萧。

何须双鹭相温暖，鹭过还教转寂寥。

杨万里

杨万里　明发祈门悟法寺，溪行险绝六首

溪行尽处却穿山，忽有人家并有田。

幸自惊心小宁贴，误看田水作深川。

杨万里

杨万里　明发祈门悟法寺，溪行险绝六首

山行政好又逢溪，况是危峰斗下时。

知与此溪有何隙，遣他不去秪相随。

杨万里

杨万里　明发祈门悟法寺，溪行险绝六首

已是山寒更水寒，酸风苦雨并无端。

诗人瘦骨无半把，一任残春料理看。

杨万里

