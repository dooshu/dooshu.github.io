爲萧骠骑让油幢表

臣某言：奉诏赐车一乘。窃以国容方穆，旗章式序；朝礼永淸，仪服咸贯。故象革建镳，尚炯周图；朱箱玄盖，犹炤汉篆。皆旌羽勿差，功庸匪滥。臣忝爵山重，蒙荣海深。袭恩祗册，已慙初筮；浮禄素位，方疚心路。鉴古以惕，廵世罔然。不宜假文丹幰，空饰皁轓。仰思至道，俯恤物僣。伏愿圣远，特停华渥。书愚上请，追深累惧。不任下情。

