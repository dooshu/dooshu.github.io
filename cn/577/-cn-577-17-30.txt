江陵望幸


雄都元壮丽，望幸歘威神。地利西通蜀，天文北照秦。风烟含越鸟，舟楫控吴人。未枉周王驾，终期汉武巡。甲兵分圣旨，居守付宗臣。早发云台杖刊作路，恩波起涸鳞。

肃宗上元元年九月，置南都于荆州，以为江陵府。改吕为尹，二年罢都，是年建卯月，又诏为南都，寻罢。《吕传》：建请荆州置南都，于是更号江陵府。以为尹，置永平军万人，以遏吴蜀之冲。广德元年冬，乘舆幸陕。以伯玉有干略，可当重寄，乃拜江陵尹兼御史大夫，充荆南节度观察等使。





