为陈颍侯庶常母吕太君

有美金闺彦浩然湖海客僦屋囊无钱官舍送朝夕夜闻玉漏传晨见宫槐碧侧耳哺子乌孺慕悲遐隔曰余母圣善黄鹄早影只辛勒挽鹿车操作兼蚕绩俯仰廿载余觏罹奚啻百迸泪举三丧屡空少甔石巢破复绸缪咄嗟见擘画喣沬沾衆雏婚嫁倚长策崎岖烽火间万事宛促迫有子亶凤毛黾勉成劲翮犹怀断杼心大义远督责共姜与范母千禩看接迹何以将返哺禄养分鸾掖他年俾彤管徽音永无斁

