釋函可 四首

祖心，剩人，廣東南海人。


丁亥春將歸羅浮，酬別黃仙裳，次原韻

春盡雨聲裏，揚帆趁晓晴。
路經三笑寺，歸向五羊城。
末世石交重，餘生瓦鉢輕。
悲涼無限意，江月為誰明。

幾載秦淮側，雁歸人未歸。
世情休厭薄，吾道自知非。
拙計還山水，頑心付蕨薇。
重来安敢說，多病力衰微。


篇某氏諸孤托鉢

見說遺經那可憑，敝 殘帙恨層層。
修文獨取多愁客，乞食還餘未死僧。
衆口共餐朋友淚，遮魂孤照法王燈。
亦知一粒須彌重，臥看飢號自不能。


弼臣病阻白門寄書並詩次答

騖傳一紙到潦陽。舊國樓臺種白楊。我友盡亡惟汝在。而師更苦復予傷。孤舟臥老長干月。破衲被大渙霜。共是異鄉生死隔。西風吹渡不成行，



