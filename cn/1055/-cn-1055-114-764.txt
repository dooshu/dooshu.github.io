【答连郎中〈庠，字元礼〉二通】

△一

某启。才薄力劣，任非其称，初无报效，徒自为劳，人事都废，恃亲旧见哀而不责小故。湖外风土如何？向承体中亦小不佳，今喜清康。君锡兄亦久不承问。多事匆匆，不曾作得一书，惭悚惭悚。惠柑甚佳，远地难致，尤为珍感。凤团数饼，聊表信而已。岁律遽穷，新春多爱。

△二

某启。承贤郎、小娘子见过，故人有佳儿女，朋友所当共庆也。兼辱简字，惠以熊白并蟠、等，皆饮酒具。独患累日苦目昏，未能近杯杓也。朝暮乘闲道话。

