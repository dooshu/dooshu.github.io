◎赵管倡和

赵承旨与管夫人伉俪相得，倡和甚多。一日赵欲纳姬，以一曲调管夫人云："我为学士，你做夫人。岂不闻陶学士有桃叶桃根，苏学士有朝云暮云。我便多娶几个吴姬越女何过分。你年纪也过四旬，只管占住玉堂春。"管亦以一曲答之云："你侬我侬，忒熬情多。情多处热似火。把一块泥，捏一个你，塑一个我。

将他来齐打破，用水调和。再捏一个你，再塑一个我。我泥中有你，你泥中有我。

和你生同一个衾，死同一个椁。"调笑甚工。［古今词话］

