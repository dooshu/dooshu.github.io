苏颂　次韵王正仲蒲传正二月十五日奉祠高禼二首

视草名臣奉汉祠，祝禼才胜长卿迟。

诗成雅类占宜芾，乐阕欣同梦射罴。

宫殿疑仪临百子，神明歆德荐三厘。

凌晨拜胙归天阙，杲日煌煌照上枝。

苏颂

苏颂　次韵王正仲蒲传正二月十五日奉祠高禼二首

涤牢宫醴被禋时，物吐华心睡景迟。

禁掖嘉祥开覆燕，祠官先兆应维罴。

阳郊类帝重封土，宣室思贤正受厘。

天锡子孙千亿报，年年玉叶长新枝。

苏颂

