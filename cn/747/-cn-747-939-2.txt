○张道衡常侍还愿醮词

伏闻垂象九天，流光万有，帝车周运，圣力遐通。裁四海以无私，福群生而不宰，惟祈必应，有愿克从。臣顷以大顺二年，遭逢危厄，忧逾蹈火，危甚履冰。既难保於朝昏，敢望全於形命。元元丹恳，启无门，惟注念苍穹，冥祈元斗，潜兴大愿，冀赎深灾。果蒙大道鉴临，至真通感，垂好生之泽，开罔极之恩，获洗罪尤，尽消冤戾，仰天慈而积感，报玄造以无阶。旋属公役所拘，道途无暇，岁华累改，诚愿未申。况复水陆经过，江山往复，几逢ㄈ扰，频值艰危，幸脱锋钲，免罹凶横，皆承荫护，倍切兢荣。今以本命之辰，於玉局灵化，诣北斗七元之殿，当玄卿大帝之前，虔备醮坛，恭酬往愿。昔所许奏钱若干贯，请至今年八月五度奏纳取毕。伏惟斗中众圣，元府上司，鉴顾丹诚，曲回鸿造。使宿愿周备，赐灵泽遐г，赦过除灾，延祥介福，年禄增益，危厄销平，眷属安，公私贞吉。即永荷斗极众真覆之恩。不任。

