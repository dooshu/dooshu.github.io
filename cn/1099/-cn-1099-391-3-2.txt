○新建廵倉察院記 【 廵倉公署】

萬曆九年、御史言。臣幸奉上任使令、得察倉??會事、所領天下郡國計至繁。顧獨無官寺。發戒令。棲從史。僦民間居。與所蒞相閡。簡書無所庋貯。人得伺隙。因緣為奸。臣請治之臣仰體上意。母敢別賦更徭。即上所釐省河南領儲藩使分部。京師者所廢寺俾臣。庶上不費縣官。下令臣得聽治其所便。上報可、御史乃更發贖鍰在帑者。為庀材鳩工。戒版築。損舊十之一。益舊十之九。中為堂。後疏戶以居。又其後為憇所。左右為房二間。簿掾史居之、其外為門旁為楹。十有一。以僦居民其直以需史役、凡為屋以楹計若干。為工以口計若干。肇始六月望日。越五十日告成、以告余子某曰。今國家之計。其莫重漕粟哉。漕轉東南粟以給中都軍。又轉粟于邊以給食。當食者四陲重鎮、帶甲百萬。番休班直。操守之卒。五校七萃。不可勝計。莫不仰給于漕。凡漕卒百萬漕士十千。海漕之總一。河漕之總十三。文督一。武督二。牽輓數千百里。行者齎。居者送。致四百萬石以達于都。令甲有日要。有月成。有歲會。邑會上之郡。郡會上之省。省會上之部。以入于太倉。倉以禁門名者四。新舊二。以南北西名新者三。餘為濟陽祿米海運大軍太平太興左衛六衛十一。督其事者。大農一。分理於下。曹屬郎官七　天子以為漕事重。倉??會之寄。至艱且劇。世降網疏。吏民或抗弊而巧法。則特簡一御史持節往。凡庾廩廒楹之飭□振毀。綜核之。凡邑都省會之遄慢嬴縮多寡。得角??斗之。凡漕士漕卒。海漕河漕之勤呰臧否。職不職。得譏察而彈壓之。凡事涉漕計。大者按章。小者立斷。其□不得視內外督臣。而權有加焉。乃至無按治之所。觀褻而防潰。謂法紀何。君子謂是役也。烏可巳也。抑又聞之。粟之入也。於吳通渠於江。於楚引河東下。與淮泗合通于齊。于齊則通菑濟之間。道回遠。漕卒重繭歲月率十餘鍾致一石。故法嚴則殘民。弛則粟不得入。病國。職是者艱哉。茲夏漕舟麕至。曝滯數十里外。相望不得前。御史曰以炎天累月。滯咫尺之地。獨奈何蒿工諸傭為。則別倩舟傭以達東南。歲侵粟不中程。輳輓或不滿額。御史為從便宜稍寬之。莫不方輸爭上。母何。全漕報竣度六月而罷。即所輸內府者。舊多辜榷取民多。御史悉力調停。一時稱省費十餘萬云。御史風采懔懔。立朝按部有才名。茲既舉漕職。復以其餘蒐摭闕遺。修所未備之典。使法紀有所寄尤有足嘉者。余故因取節。得并論著之。

皇明經世文編卷之三百九十一終







