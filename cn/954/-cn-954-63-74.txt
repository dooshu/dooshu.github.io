陈傅良　和丁少詹韵

尽日支颐听雨声，闲中惟得自知明。

朋来何敢烦公等，老去方惭负此名。

待欲短檠看少作，敢将尺牍论交情。

区区却望从容意，要莫令人一座倾。

陈傅良

陈傅良　和丁少詹韵

明月隋珠忽堕前，坐令衰飒意飘然。

无端太史头抢地，安得扬雄赋上天。

前辈门墙余几在，他时竹帛竟谁传。

落花流水君愁不，南渡于今六十年。

陈傅良

