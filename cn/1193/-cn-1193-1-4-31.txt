干损益动第三十一

君子干干，不息于诚，然必惩忿窒欲，迁善改过而后至。干之用其善是，损益之大莫是过，圣人之旨深哉！此以干卦爻词、损益大象，发明思诚之方。盖干干不息者，体也；去恶进善者，用也。无体则用无以行，无用则体无所措。故以三卦合而言之。或曰：“其”字亦是“莫”字。“吉凶悔吝生乎动。”噫！吉一而已，动可不慎乎！四者一善而三恶，故人之所值，褔常少而祸常多，不可不谨。此章论易所谓“圣人之蕴”。

