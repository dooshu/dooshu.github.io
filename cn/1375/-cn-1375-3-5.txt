游五台山日记


癸酉七月二十八日，出都，为五台游。越八月初四日，抵阜平南关。山自唐县来，至唐河始密，至黄葵渐开，势不甚穹窿矣。从阜平西南过石梁，西北诸峰复崆从起。循溪左北行八里，小溪自西来注，乃舍大溪，溯西溪北转，山峡渐柬。又七里，饭于太子铺。北行十五里，溪声忽至。回顾右崖，石壁数十仞，中坳如削瓜直下。上亦有坳：乃瀑布所从溢者，今天旱无瀑，瀑痕犹在削拗间。离润二三尺，泉从坳间细孔泛滥出，下遂成流。再上，逾鞍子岭。岭上回眺，北坞颇开，东北、西北，高峰对峙，俱如仙掌插天，惟直北一隙少杀，复有远山横其外，即龙泉关也，去此尚四十里。岭下有水从西南来，初随之北行，已而溪从东峡中去。复逾一小岭，大溪从西北来。其势甚壮，亦从东南峡中去，当即与西南溪合流出阜平北者。余初过阜平，舍大溪而西，以为西溪即龙泉之水也。不谓西溪乃出鞍子岭坳壁，逾岭而复与大溪之上流遇，大溪则出自龙泉者。溪有石梁曰万年，过之，溯流望西北高峰而趋。十里，逼峰下，为小山所掩，反不睹嶙峋之势。转北行，向所望东北高峰，瞻之愈出，趋之愈近，峭削之势，遥遥逐人。二十里之间，劳于应接。是峰名五岩寨，又名吴王寨，有老僧庐其上。已而东北峰下，溪流溢出，与龙泉大溪会，上人构石梁于上，非龙关道所经。从桥左北行，八里，时遇崩崖矗立溪上。又二里，重城当隘口，为龙泉关。

初五日，进南关，出东关，北行十里，路渐上，山渐奇，泉声渐微。既而石路陡绝，两崖巍峰峭壁，合沓攒奇，山树与石竞丽错绮，不复知升陟之烦也。如是五里，崖遍处复设石关二重。又直上五里，登长城岭绝顶，回望远峰，极高者亦伏足下，两旁近峰拥护，惟南来一线有山隙，彻目百里。岭之上，巍楼雄峙，即龙泉上关也。关内古松一株，枝耸叶茂，干云使物。关之西，即为山西五台县界。下岭甚平，不及所上十之一。十三里，为旧路岭，已在平地，有溪自西南来，至此随山向西北去，行亦从之。十里，五台水自西北来会，合流注滹伦河。乃循西北溪数里，为天池庄，北向坞中，二十里，过白头庵村，去南台上二十里，回顾山谷，犹不可得其仿佛。又西北二里，路左为白云寺。由其前南折，攀跻四里，折上三里，至千佛洞，乃登台间道。又折而西行，三里始至。

初六日，风怒起，滴水皆冰；风止日出，如火珠涌吐翠叶中。循山半西南行八里，逾岭，始望南台在前。再为灯寺，由此路斯峻。十里登南台绝顶，有文殊舍利塔。北面诸台环列，惟东南、西南少有隙地。正南，古南台在其下，远则盂县诸山屏峙，而东与龙泉峥嵘接势。从台言道而下，涂甚夷，可骑。循西岭西北行十五里，为金阁岭。又循山左西北下，五里，抵清凉石。寺宇幽丽，高下如图画、有石为芝形，纵横各九步，上可立四百人，面平而下锐，属于下石者无几。从西北历栈拾级而上，十二里，抵马跑泉。泉在路隅山窝问，石隙仅容半蹄，水从中溢出，窝亦平敞可寺，而马跑寺却在泉侧一里外。又平下八里，宿于狮子窠。初七日，西北行十里，度化度桥。一峰从中台下，两旁流泉淙淙，幽靓迥绝。复度其右涧之桥，循山西向而上，路欹甚。又十里，登西台之顶，日映诸峰，—一献态呈奇。其西面，近刚闭魔岩，远则雁门关，历历可俯而挈也。闭魔岩在四十里外，山皆陡崖盘亘，层累而上，为此中奇处。入叩佛龛，即从台北下。三里，为八功德水。寺北面，左为维摩阁。阁下二石耸起，阁架于上，阁柱长短，随石参差，有竟不用柱者。其中为万佛阁。佛俱金碧旃檀，罗列辉映，不啻万尊。前有阁二重，俱三层。其周庐环间亦三层，中架文道，往来空中。当此万山艰阻，非神力不能运此。从寺东北行，五里，至大道，又十里。至中台。望东台、南台，俱在五六十里外，而南台外之龙泉，反苦更近，惟西台、北台相与连属。时风清日丽，山开列如须眉。余先趋台之南，登龙翻石。其地乱石数万，涌起峰头，下临绝坞，中悬独耸，言是文殊放光摄影处。从台北直下者四里，阴崖悬冰数百丈，四万年冰。其坞中亦有结庐者。初寒无几，台间冰雪，种种而是。闻雪下于七月二十七日，正余出都时也。行四里，北上澡浴池。又北上十里，宿于北台、北台比诸台较峻，余乘日色周眺寺外。及入寺，日落而风大作。

初八日，老僧石堂送余，历指诸山口：“北台之下，东台西，中台中，南台北，有坞回台湾，此诸台环列之概也。其正东稍北，有浮青特锐者，恒山也。正西稍南，有连岚一抹者，雁门也。直南诸山，南台之外，惟龙泉为独雄。直北俯内外二边，诸山如蓓蕾，惟兹山之北护，峭削层叠，嵯峨之势，独露一斑。此北台历览之概也。此去东台四十里，华岩岭在其中。若探北岳．不若竟由岭北下，可省四十里登降。”余颔之。别而东，直下者八里，平下者十二里，抵华严岭。由北坞下十里，始突。一涧自北，一涧自西，两们合而群峰凑，深壑中“一壶天”也。循涧东北行，二十里，田野子场。南自白头庵至此，数十里内生天花菜，出此则绝种矣。由此两崖屏到鼎峙，雄峭万状，如是者十里。石崖悬绝中，层阁杰起，则悬空寺也；石壁尤奇，此为北台外护山。不从此出，几不得台山神理云。

题记：这篇《游五台山日记》是作者于崇帧六（1633）离开京城，开始五台之行而写起的。作者笔下的五台山并不是一个集中全部笔墨来表现的特写镜头，而是用了将近二分之一的篇幅，写他到达五台山之前的辛苦奔波，沿路的小溪、山峡、石梁、有关、古树等都被作者毫无遗余地收入笔下，犹如在读者面前徐徐展开一幅淡彩勾勒，但又十分细致真切的山水画轴，而五台山则掩映于这幅画卷的深处。

全文关于五台山的描写，只有寥寥数句，这样的文字看似过于简洁，与五台山在全文的地位不甚相称，其实这里运用的正是烘云托月之法，作者写五台山时并没有孤立地只写其本身，而是时时写周围山川景物，从而把五台山置身于一个无限广阔的空间之中，以宏观勾勒的大手笔从侧面写出五台山的雄浑气势。

日记的第四段是全文的中心。五台山上寺庙林立，僧尼众多；雕塑佛像，琳琅满目，至今仍然是香客不断、香火不绝，但作者并没有对此详尽描绘，只是集中写了维摩阁、万佛阁两处，突出了五台山作为佛教圣地的特色，这是全文的点睛之笔。

日记最后一段，通过登高望远的老僧再次点出五台山的位置所在及周围地理形势，对五台山进行了全景勾勒，为作者的五台之行打下了一个圆满的句号。

作者简介：徐弘祖（158一1641），字振之，号霞客，南直隶江阴（今属江苏）人，明代旅行家和地理学家。从小聪颖好学，博览图经地志。成年后，适逢明末黑暗统治，遂不人仕，专事旅游，南至云贵、两广，北涉燕、晋之地。在旅行中，不避艰险，将揭涉的名山大川，按其观察所得，写作日记。





●明朝

