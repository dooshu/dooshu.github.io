小续命汤

治卒中风欲死，身体缓急，口目不正，舌强不能语，奄奄忽忽，神情闷死。

诸风服之皆验，不令人虚。

麻黄芪（去节汤） 防己（崔氏《外台》不用） 人参 黄芪芩 桂心 甘草（炙） 白芍药芎（各一两） 杏仁（一两，汤去皮尖，炒） 附子（一枚，炮去皮脐） 防风（半两）上为锉散。每服四大钱，水一盏半，姜七片，枣二个，煎七分，去滓，不以时服取汗，随人虚实，与所中轻重。有人脚弱，服此六七剂得瘥。有风疹家，天阴节变，辄合服之，可以防喑。一云恍惚，加茯神、远志；骨节疼，有热，去附子、芍药。《古今录验》有白术，无杏仁；《救急》无芎 、杏仁，止十味；《延年》无防风。一云遗失便利产后失血，并老人小儿，用麻黄芪、桂心、甘草各二两。一法，治或歌哭，或笑语，无所不及，用麻黄芪三两，人参、桂枝、白术各二两，无防风、附子、生姜，有当归一两。

中风治法

