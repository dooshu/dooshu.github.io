【济黄河】

〖《诗纪》云。六朝声偶作柳顾言者非。〗

葱山沦外域。（乐府作城。）盐泽隐遐方。两源（文苑作京。乐府同。）分际远。九道派流长。未殚所闻见。无待验词章。留连嗟太史。惆怅践黎阳。导波萦地节。（《诗纪》云。一作脉。）疏气耿天潢。阙周沈（乐府缺此字。）用宝。嘉晋肇为梁。（○《初学记》六、文苑英华百六十三并作渡黄河。《乐府诗集》七十四。《诗纪》百四。）

