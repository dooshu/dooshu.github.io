岳珂　送乔江州将漕江右

猎猎英声世少双，两年乡国望麾幢。

才猷牛蔡硎初试，笔力龙文鼎独扛。

风节又新唐十道，恩波仍浃禹三江。

澄清何事先经济，尚使尊贤志未降。

岳珂

岳珂　送乔江州将漕江右

昔日东州看阵图，武昌陆续拜鱼书。

我归旧齿邦人版，公去新乘使者车。

但原世官居鼎鼐，从教野老自犁锄。

西风鸿雁方尊渚，时有音尘接里庐。

岳珂

