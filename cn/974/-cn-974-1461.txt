梅尧臣　送方进士游庐山

长风沙浪屋许大，罗刹石齿水下排。

历此二险过湓浦，始见瀑布悬苍崖。

系舟上岸入松径，三日踏穿新蜡鞋。

路盘深谷出岭望，後山日照前山霾。

偶逢风雨死衣湿，侧倚石胁人相乖。

雨收不觉在高处，却见童仆提携偕。

水声不绝鸟声好，药草香气侵人怀。

老僧避俗去足跣，野客就涧开门{外门内为}。

树岩隐映见寺杀刹，层层杳杳跻云阶。

坞田将获乌雀横，秋果正熟猴猿{左齿右来}。

东林淡斋应似旧，唯此足以待尔侪。

子心洒落撇然往，我方尘垢难磨揩。

梅尧臣

