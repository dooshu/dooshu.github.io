陈造　郡斋鹤飞来作三诗还之

倒颊翘然望四遐，芝田悬圃不应赊。

仙仙飞傍茅茨下，误认西湖处士家。

陈造

陈造　郡斋鹤飞来作三诗还之

不知蜗舍安卑陋，何似侯家效羽仪。

千字罢赓明远赋，一诗聊送佐卿归。

陈造

陈造　郡斋鹤飞来作三诗还之

君家矫矫乘轩骨，闻道今成赵璧回。

却拟黄堂掣铃问，夜光论斗几时来。

陈造

