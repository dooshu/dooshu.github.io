刘克庄　临江使君陈华叟哀诗二首

众闻鸣镝惊麕散，独奋空拳跃马迎。

嚼齿骂声殊未绝，归元血面尚如生。

睢阳合祀无南八，河北诸城有杲卿。

可惜援师来已晚，当时巷战只州兵。

刘克庄

刘克庄　临江使君陈华叟哀诗二首

去岁相过寂寞滨，心如符券迹参辰。

骨香万死何曾腐，膝屈千生不复神。

哀仲行诗谁续古，补中丞传岂无人。

短歌虽愧招魂作，或可留传达史臣。

刘克庄

