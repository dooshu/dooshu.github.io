○白纻词

镫繁月明夜何长。华袿凤髻曳鸣珰。袅云流影归洞房。引商刻征断人解肠。金鞭骝马立彷徨。解衣酣酒歌未央夜阑鸡鸣不下堂

其二

五更月微含素波。飞雾英英没绛河。桂宫兰室栖玉娥。外极金鳌万象罗。万人齐和一人歌。生丁福运民太和。竟日为欢岂足多。

【舒章曰词堪与本调伯仲】

【卧子曰献吉乐府气调雄古言不尽意】

【辕文曰献吉乐府古劲有秀色然自汉以下其神始合】


