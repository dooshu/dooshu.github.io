韩维　展江亭海棠四首

占尽人间丽与华，白头判得醉流霞。

谁将法锦翻新样，红绿装成遍地花。

韩维

韩维　展江亭海棠四首

昔年曾到蜀江头，绝艳牵心几十秋。

今日栏边见颜色，梦魂不复过西州。

韩维

韩维　展江亭海棠四首

红糁妆条嫋嫋长，人间不合有天香。

千觞未足酬佳丽，回首东风更断肠。

韩维

韩维　展江亭海棠四首

人避寒风与暖曦，年年长此探花期。

如今太守尤珍受，只许官娃带一枝。

韩维

