【铨曹】


（唐）吏部别称。唐封演《封氏闻见记》卷二《铨曹》：“贞观中，天下丰饶，士子皆乐乡土，不窥仕进，至于官员不充。……故吏曹四时提衡，略无休暇。贞观十年，中书令马周检校吏部尚书，始奏选人取所由、文解。”唐佚名《会昌解颐录·麴思明》：“赵冬曦任吏部尚书。吏部参选事例，每年铨曹人吏，旧例各合得一员外，及论荐亲属，众人皆悉论请。有令史麴思明一人，二年之内，未尝有言。冬曦谓曰：‘铨曹往例，各合得一官。’”（宋）吏部别称。宋周密《齐东野语》卷一《孝宗圣政》：“程泰之以天官兼经筵，进讲《禹贡》。上颇厌之，宣谕宰执云：‘《六经》断简，阙疑可也，何必强为之说？想其治铨曹亦如此也。’既而补外。”参见“天官”。　（明）（1）吏部文选清吏司之别称。明李清《三垣笔记》上《崇祯》：“此吴铨曹昌时亲得之内侍口者。”“铨曹者，吴选郎昌时也。”同前书页四九：“若以礼部正郎调吏部文选司正郎，则又自吴昌时始。”（2）吏部别称。《明史·黄孔昭传》：“尚书姚夔知孔昭廉，调之文选。其以私干者，悉拒之。……（吏部尚书）旻谓其人曰：‘黄（孔昭）君不离铨曹，汝不能迁也。’”





