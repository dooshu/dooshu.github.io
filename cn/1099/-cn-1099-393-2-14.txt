○答蹇理菴論水利屯田 【 水利屯田】

凡舉事最不可有功利之心。除卻功利。無事可為。一有此心便復害事即如古人治水墾田、豈不是要興水利、成田功、然必勤胼胝者八年、而後水道始通、較豐凶於數歲、而後田賦始定、則知旦夕之功。目前之利。雖聖人不能圖也。畿輔水田。非盡可開墾亦非盡不可開墾者　朝廷用言官議委其事於尚寶君。尚寶君即徐貞明作潞水客談者尚寶君於水田。身親涉歷。精意講求。決以為可成者數年矣一旦受事不患不任。正患其任事之過。求功之速。或拂民情。招物議耳。乃尚寶君亦自言始事。此舉事之要策寧少勿多寧緩勿急寧相順勿相強也何圖尚寶未出。而豐玉之工巳興矣。當其興工。固且恐尚寶一至。煩擾地方。而不知倉卒經營。亦自有一種措辦。於是農不足而募南兵以充矣。餉不足而貸庫金為費矣。其後費不能供。兵不可散。而議復輜重營以處餉矣。法誠善。意誠良。然去水田之議。則巳漸遠。不佞向固疑之而有書以質於前督撫公、謂募兵為農。以田授兵。乃屯田非水田。而農可散。兵不可散。兵且無餉。農何時有粟乎。會有成議。兵車營竟復。而尚寶君見豐玉間田巳成。其志意滋廣。遂去而之河間真定。談治河決渠之役矣。役未興而議起。以有今日。不佞因有感於　國家之事。其為而無成。非獨怠事者之過。而任事者不能從容計慮。次第舉行。稍有急功利之念。亦必決裂破綻而不可久。則此水田之工是也。勸農自當責之郡邑以他官領其課可也不必更親有司之事徒勞無益亦當向使豐玉不募治田之兵真定不徵治河之卒以開墾屬之百姓以勸相付之有司而行田使者。歲不過一出省視。但以勸相勤者為盡職。勿以墾田多者為賢能。如此行之數年。當令荒蕪漸闢。水利漸興。而官不知勞。民不稱擾。豈至急目前之功。而阻累世之計哉。嗟乎巳矣。事巳至此、無可為矣、獨今水田雖罷、而營兵固存、帑庫之金既無所償、輜重之餉、將何所給、誠不能不厪臺下之籌畫也、顧此輩向巳失之遽招今不可驅之遽散惟分巳開之田。以抵額餉。抵者有數則餉當半省而易供散無用之卒。以補別伍。補者漸多則卒當益少而易散是在一運量之間而巳。不佞何足與計、第大教下及僣有區區之愚、因敢就正左右、幸賜裁擇、

