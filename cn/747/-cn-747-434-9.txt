○对驱傩判

〈月晦所司阙堂赠之礼。〉

鸟鸣亳社，燕死吴宫。屋室坐焚，营魂溘尽。下堂待傅，尝闻宋女之贞；上国同盟，亦曰诸侯之义。情深怛化，事急灾分。介之旌绵，何嗟及矣；求也摄帛，如可赎兮。岂澶泉之无归，固匍匐而将救。敛怨为德，容或干刑。赠死及尸，昧非懵礼。览公羊之大传，自有明文；考县象之旧章，了昧非法。人且无罪，事固绝论。

崔伯阳

伯阳，肃宗朝御史中丞，坐鞫天兴令谢夷甫诛盗，为侍御

史毛若虚所构，贬高要尉。

