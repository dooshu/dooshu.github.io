杨时　县斋书事

朱颜凋尽鬓{上髟下监}鬺，世路低回老益惭。

偶影独游聊自适，谈书不辍竟何堪。

神炉默默金徒踊，螘蛭纷纷梦正酣。

误把此身撄世网，自缠徽纆信如蚕。

杨时

杨时　县斋书事

簿书投老岂身谋，朱墨纷纷晚即休。

平世功名归稷禹，一瓢吾欲慕巢由。

杨时

杨时　县斋书事

一去人间二十年，空余飞雪上华颠。

清时最有求田乐，未愧陈登榻上眠。

杨时

杨时　县斋书事

身名于我两悠悠，形影相忘懒憎酬。

拟把一竿沧海去，飘然清世一虚舟。

杨时

