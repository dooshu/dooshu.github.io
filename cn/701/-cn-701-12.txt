第十二 守节

古来贤妇，九烈三贞。名标青史，传到如今。

后生宜学，勿曰难行。第一贞节。神鬼皆钦。

有女在室，莫出闲庭。有客在户，莫露声音。

不谈私语，不听淫音。黄昏来往，秉烛掌灯，

暗中出入，非女之经。一行有失，百行无成。

夫妻结发，义重千金。若有不幸，中路先倾。

三年重服。守志坚心。保持家业，整顿坟茔。

殷勤训子，存殁光荣。
