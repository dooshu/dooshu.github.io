第一百十九人事卦〔盛阳处中乾天西北〕：三中大快之象

象曰：人事方起，吉，无不利，居者得福，行者必至。

颜曰：三阳居中，人道始兴。虽无应援，终至大吉。

何曰：凡事所求皆得通达。行者必至，依期而还。求官见贵，谋事皆遂。患者必交节而病退。

陈曰：三为阳盛，而居中位，人道之盛也。人生于寅，亦三阳交泰之时，故曰云云。

刘曰：人事方起，阳正中也。吉，无不利，大有终也。

此课三阳出地，建寅之月，人事方起之时，天地交泰，吉，无不利也。

诗曰：居家多有庆，富贵得平安。万事从心起，都来好处看。

