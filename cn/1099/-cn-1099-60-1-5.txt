○地方事疏 【 議置將官】

題為地方事、准鎮守廣東副摠兵歐信手本、天順六年十一月二十九等日。節據各處飛報廣西流賊分宗、水陸前來肇慶新會等處流劫、且聲言劫掠官窯廣城等因、議得兩廣、先年止有廣西猺獞、久為民患因有征蠻將軍掛印鎮守、後因宣德以來。廣東官民不為後慮。招引廣西獞蠻越境佃種空閒田地。自此漸生流賊。勾引出沒。近年廣東黃蕭養作耗、始設副總兵鎮守、查得猺獞蠻賊、二十年來攻破兩廣州縣二十餘處雖即退散修復、軍民受害巳極、前年廣西攻破非北流藤縣、廣東流劫珠池官窰、事勢危急、伏蒙欽命大軍特下、斬首萬餘、今半年之上、僅得稍寧、軍民稍甦、不料今秋廣西自撲古河毛峒賊、遂驚疑扇動、又聞復征、各拋弃巢穴、流過廣東行劫、與昔無異、臣等切惟廣西賊巢。其于附近鄉村人民。屢經遭劫、家既貧薄。又多防備。兼之本處官軍。時常與賊厮殺。素號強勁。又有土兵狼兵。賊頗知惧。其廣東地方。比之廣西。數倍寬濶。山川隔遠。經賊尚少。富庶猶多。人民輭弱。兵力亦然。且全無土兵狼兵。其所在官軍。僅勾守城。所以流賊行刦如蚕食桑廣西巳偏。潛過廣東。避強就弱。由近及遠葢亦理勢之常。又兼兩廣將官。各無統攝東。省惟曰廣西流賊貽害廣東失機之罪廣東受之西省則言各守地方。止能本處勦賊不能照管別境、東省若謂廣西撲勦。致賊流刦、西省則言界內賊徒。如何不勦甚至廣東以西將為放賊。廣西以東將為怯懦。謗毀日增。遂成嫌隙。爾我不顧。若非臣等極力調和、誤事不待今日、以後制臺駐劄梧州以控御兩廣今則移鎮肇慶今臣等看得廣西梧州府。是兩廣交界地方。此抵會城。南抵交阯。程各半月。東抵廣東省城順流而下。僅逾七日。最為緊關。中路控扼兩廣喉襟之地。流賊往來。必由梧州。北南兩江。水面偷度。因無將官重兵總制其間。又因先年原守廣西地方。貴州湖廣官軍一萬五千。俱不赴調、舊守營堡、俱各廢弃、以此不能守把、賊人肆志、伏乞皇上特敕該部會議、合無于梧州立為帥府、掛印征蠻將軍總兵官鎮守節制兩省、會官專管軍馬盜賊事務、其兩廣各止設副總兵一員、廣西柳慶潯梧等處、照舊設立左右參將二員、廣東高雷廉州、設左參將一員、肇慶韶州設左參將一員、悉聽鎮守總兵官調度如此庶得耳目一新、號令丕變、將權止?帚一、地方行事纔得爾我相和、彼此相顧、實為經久便益、謹題

