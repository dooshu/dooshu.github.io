◇答释法云书难范缜神灭论

炯和南，辱所赐书，并垂示答臣下审神灭论，窃闻神其如在，求前王而未测，住其不移，徙伏膺而□晓，钻仰渊秘，涣尔冰开，故知纷纶圣迹，不由一道，参差动应，本自因时，今浇流已息，无明将启，物有其机，教惟斯发，笃孝治之义，明觉者之旨，预有灵识，谁不知庆，岂炎昊所谓争衡，非轩唐所能竞爽，巍巍至德，莫或可名，昭然大道，於斯为极，何炯和南。（《宏明集》十，库部郎中何炯答。）

