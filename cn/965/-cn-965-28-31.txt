何梦桂　和抱瓮冯提学二首

吁嗟世事落黄间，倦矣人间行路难。

流水随钟子乐老，仙舟徒羡李膺观。

从来豪杰为时出，到底功名耐久看。

大厦将成要梁栋，雪深方见玉龙寒。

何梦桂

何梦桂　和抱瓮冯提学二首

山人日卧岭云长，扣户诗书枉纪纲。

多病半生双白鬓，相思一日九回肠。

人情取舍成刍狗，世事兴亡化石羊。

明日相逢且拚醉，转头三万六千场。

何梦桂

