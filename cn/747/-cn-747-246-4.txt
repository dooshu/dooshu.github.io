○为左丞宗楚客谢知政事表

臣某言：臣志识无取，才艺缺然，叨豫葭莩，遂班秩，弹冠受檄，曳组登朝。内府尸荣，已招官谤；中台揆务，愈尘政本。圣恩无限，天造不赀，仍屈帝难，俾参皇极。西雍之羽，仍所庶几；东郭之毫，敢陈诚请？九霄徒邈，三舍不回，严命必行，颜何置？方持画虎，且对群龙，遂以契瓶，谬膺和鼎，空焉作砺之命，岂庶磨铅之功？拜宠临，伏增惭惕，无任悚戴屏营之至，谨奉表陈谢以闻。

