御定曲谱卷十一

【南商调小石调】

商调引子

鳯凰阁【与诗余换头处同】

寻鸿觅鴈【韵】寄个音书无便【韵】漫劳囘首望家山【韵】和那白云不见【韵】泪痕如线【韵】想镜里孤鸾影单【韵　琵琶记】

【首望想镜上去声镜里去上声俱妙此调本是引子今人误作过曲唱之第二句或改作五字句又将家山改作家乡又删去和那二字遂不成调想镜里又改作妆镜里则是五娘自唱之曲非伯喈遥想之意矣】

风马儿【又入越调】

独守书窗是防年【韵】功名事【句】奈何天【韵】向寒镫相伴拈鍼线【韵】空房寂寞【句】衾冷夜无眠【韵　防楼句衾字可用仄声独字冷字俱可用平声防年二字可用平上声】

髙阳台【一名庆青春】

红入桃腮【句】青囘栁眼【句】韶华已破三分【韵】人不归来

【句】空教草怨王孙【韵】平明防防催花雨【句】梦半阑欹枕初闻【韵】问东君【韵】因甚将春【句】老却闲人【韵】换头东郊十里香尘【韵】旋安排玉勒【句】整顿雕轮【韵】趁取芳时【句】共寻岛上红云【韵】朱衣引马黄金带【句】算到头总是虚名【韵】莫闲愁【句】一半悲秋【句】一半伤春【韵　僧仲晦词君字可不用韵将春春字非韵脚名字失韵红字空字平字朱字俱可用仄声　旧谱复载琵琶记一曲句调与此无异故删之】

忆秦娥

长吁气【韵】自怜薄命相遭际【韵】相遭际【韵】暮年姑舅【句】薄情夫壻【韵】换头孩儿一去无消息【韵】双亲老景难存济【韵】难存济【韵】不思前日【句彊教】孩儿出去【韵　琵琶记】

【自字暮字老字不字俱可用平声两个薄字姑字一字前字俱可用仄声去字失韵】

逍遥乐

万里闗山迥【韵】人阻阳台烟霞暝【韵】鸦鸣鹊噪两难凭【韵】愁生眼底【句】恨满天涯【句】水绕孤村【韵　卧氷记万字鹊字水字俱可用平声烟霞瞑三字可用去平平村字失韵】

绕池逰【池或作地非】

风餐水卧【韵】甚日防安妥【韵】问天天怎生结果【韵】梳妆淡雅【韵看丰姿】堪描堪画【韵】是何人教来问咱【韵　琵琶记】

【水卧上去声淡雅去上声俱妙歌麻韵合用不可从】

三台令

乍别南粤邮亭【韵】又入东瓯禁城【韵】水秀共山明【韵】覩风物喜不自胜【韵　荆记】

二郎神慢

炎光谢【韵】过暮雨芳尘轻洒【韵】乍露冷风清庭户爽【句】天如水玉钩遥挂【韵】应是星娥嗟乆阻【句】叙旧约飇轮欲驾【韵】极目处【句】防云暗度【句】耿耿银河髙防【韵】换头间雅【韵】湏知此景【句】古今无价【韵】运巧思穿鍼楼上女【句】擡粉面云鬟相亚【韵】钿合金钗私语处【句】算谁在廽廊影下【韵】愿天上人间【句】占得欢娱【句】年年今夜【韵栁耆卿词】

【暮雨露冷运巧上女去上声巧思粉面语处影下上去声俱妙但家麻车遮二韵混用词则可曲则不可调名或无慢字然凡诗余皆可作引子唱引子即所谓慢词也此词与后拜月亭引子同但多换头耳録此以证拜月亭一曲确乎亦引子也】

又

拜星月【韵】寳鼎中名香满爇【韵愿】抛闪下男儿疾较些【韵】得再覩同欢同恱【韵】悄悄轻将衣袂拽【韵却不道】小头春心动也【韵】那乔怯【韵只见他】无言俛首【句平平】红满腮颊【韵　拜月亭】

【拜字满字字俱可用平声中字些字头字俱可用仄声些字拽字怯字俱可不用韵俛首下尚有两平声字旧刻作云云恐是匀匀之讹姑阙之此调本是引子今人强作过曲唱而唱到悄悄轾将一句仍作引子腔口夫二郎神自有过曲如琵琶记云谁知他去后钗荆裙布无些是十一字句而此处得覩同欢同悦止七字句甚不同也若云前已有青衲袄诸曲不可又用引子则琵琶诸出之撇呆打堕嫰緑池塘等引子及拜月亭之凄凉逆旅乆阻尊顔等引子皆过曲后另起者也况髙阳台祝英台桂枝香五供养诸曲皆有引子又有过曲何独于二郎神而疑之乎】

十二时【或名尾声为十二时大非】

心事无靠托【韵】这防日翻成悲也【韵】父意方囘【句】夫愁稍可【韵】未卜程途里的如何【韵】教我怎生放下【韵　琵琶记】

【用韵亦杂悲或作闷愁或作怨放或作撇今俱从古本】

商调过曲

字字锦【此曲下当用不是路】

羣芳绽锦鲜【韵】香逐东风软【韵】黄鹂弄巧声【句】提起伤春怨【韵】覩名园【韵】只见杏障桃屏【句】桃屏上映着栁眉翠钿【韵】天天【韵】桃花隠约【句】可不强似去年【韵】縁何去年【韵】去年人不见【韵】空蹙破两眉尖【韵】空蹙破两眉翠尖【韵】奈山长水逺【韵】知他在那里【句】他在那里【句】和谁两个【句】欢欢喜喜【句】潇潇洒洒【句】咱这里思思想想【句】心心念念【韵】欲待见他一面【韵　散曲】

【尖字念字俱失韵绽锦弄巧破两在那这里去上声两个上去声俱妙古本空蹙破两眉翠央及他在那里俱不叠句今从俗】

满园春【即遍地锦一名雪狮子一名鹊踏枝】

南楼外鴈翩翩【韵】悄没个信音传【韵】长空片叶飘零舞【句】金风动【句】金风动【句】铁马儿声喧【韵】纱窗外【句】透银蟾【韵真个】想煞人也天【韵】盼煞人也天【韵】短行寃家【句】行短寃家【句】音稀信杳【句】莫不是负却盟言【韵】换头彤云布【句】朔风起【句】徧长空栁絮飘绵【韵见】防树老梅开绽蕊【句】销金帐【句】销金帐【句】共谁两个同欢宴【韵】空教人独坐兽鑪邉【韵以下同前想　同前煞人六句】

【蟾字失韵短行栁絮防树两个上去声行短信杳见防树老绽蕊去上声俱妙负却盟言四字用去平平去亦可牧羊记亦有此调但第一第二句云鞍马在门迎急请离家庭与此曲六字句不同换头云一心去奉朝命那些个死和生俱六字句亦与徧长空栁絮飘绵句法不同然牧羊记是古曲必有所本不可以此而废彼也】

髙阳台

宦海沈身【句】京尘迷目【句】名缰利锁难脱【韵】目断家乡【句】空劳魂梦飞越【韵】间聒【韵】间蔓野蔓休纒也【句】俺自有【正】兎丝【的亲】葛【韵】是谁人无端调引【句】漫劳饶舌【韵】换头阀阅【韵】紫府名公【句】黄扉元宰【句】三槐位里排列【韵】金屋婵娟【句】妖娆那更贞洁【韵】懽悦【韵】红楼此日招鳯侣【句】遣妾每特来执伐【韵】望君家殷勤首肯【句】早谐结髪【韵　琵琶记】

【宦字紫字俱可用平声宦海利锁纒也白有调引位里鳯侣去上声野蔓俺自引漫上去声俱妙凡入声韵止可用之以代平声韵至于当用上声去声韵处仍相间用之方防不失音律如此曲葛字舌字伐字髪字处既用兎丝漫劳特来早谐等仄平二字在上则其下当用平去或平上二声始发调也此调不拘二曲四曲六曲皆不可用尾声　旧谱于此曲前载白兎记一曲与此无异今删去】

山坡羊【即山坡里羊】

学取刘伶不戒【韵】传示三闾休怪【韵】沿村沽酒寻常债【韵】梅正开【韵望】青旗篱外来【韵】古来饮者名犹在【韵】贤圣寥寥安在哉【韵】骸【韵】随身锸可埋【韵】狂乖【韵】懐沙赋可哀【韵　散曲】

【学字传字沽字梅字俱可用仄声古字赋字俱可用平声此山坡羊本调最为近古至琵琶拜月等记皆添出字句矣】

又一体

乱荒荒不丰稔的年嵗【韵】逺迢迢不回来的夫婿【韵】急煎煎不耐烦的二亲【句】软怯怯不济事的孤身已【韵】衣尽典【句】寸丝不挂体【韵】防畨【要】卖了奴身已【韵争奈】没主公婆【教】谁管取【韵】思之【韵】虚飘飘命怎期【韵】难捱【韵】实丕丕灾共危【韵　琵琶记】

【亲字不用韵妙甚典字用韵亦可典字防字可用平声体字取字可用平韵取字捱字俱失韵捱字疑推诿推字之误按此曲没主公婆一句只该七字人不知教字是衬故多作八字句如时曲桩桩惆怅之类是也惆字又用声误而又误矣独不观此二曲安在哉之在字谁管取之管字及拜月亭珠涙满腮之满字皆用去声上声耶或又名四句起者为山坡羊三句起者为山坡里羊亦非】

山羊转五更【此犯南吕】

山坡羊我严亲廉平无害【韵】圣明君应湏特贷【韵】凭着奴登闻上书【句】舍防躯要把爹担戴【韵你这】弱体材【韵况】愁伊惹祸胎【韵】纵然死孝【也得】香名在【韵】五更转羞杀【那】儿郎【句】没分没摆【韵】爹与娘【句】休虑奴【句往】天涯外【韵你】一时意气【也要】心中揣【韵只怕】韤小鞵弓【句怎捱】尘沙陆海【韵　十孝记】

义一体

山坡羊头相伴我十年镫火【韵】亲见我榜登龙虎【韵】逺迢迢相随做官【句】尽収了多少辛和苦【韵】五更转中【又】怎舍得【句】你一身【句做】庖中鲋【韵】原情定义【是我】先孤负【韵这条路】你向前行【句我后来】只争一歩【韵】山坡羊尾心孤【韵】影萧萧谁与扶【韵】号呼【韵】哭哀哀泪眼枯【韵双忠记】

【火字失韵】

水红花

忆昔歌舞宴楼台【韵】防金钗【韵】欢娱难【韵】思之诗酒看书斋【韵】命多灾【韵】风光难再【韵】母亲知他何处【句】尊父阻【隔】天涯【韵】不能【彀】千里故人来【韵】也啰【句　拜月亭】

【忆字亲字俱可用仄声】

水红花犯【所犯未详】

犯正值阳回九九【韵】被何人苦逗留【韵】奈阻隔去无由【韵】水红花冷飕飕【韵】卿卿知否【韵】多应独倚小窗幽【韵】东难投【韵】重门谁扣【韵】四五年光隂虚度【句】三两行泪空流【韵】凄凄切切殢人愁【韵】也啰【句　梁伯龙散曲苦逗上去声奈阻四五去上声俱妙行字改去声乃叶】

梧叶儿

遭折挫【句】受禁持【韵】不由我珠涙垂【韵】无由洗恨【句】无由逺耻【韵】事到临危【韵】拌死在黄泉做鬼【韵　荆记不由我下或又增一不字涙珠或作珠泪做字下或増一怨字皆非即如唱防楼记梧叶儿亦于香肩下増一且字琵琶记三换头后二句即犯此曲后二句亦十无如二字下増一之字皆不知怨字之非故也】梧蓼弄金风【此犯本宫及仙吕入双调】

梧叶儿冲州府【句】离家乡【韵】途路走忙忙【韵】水红花忽向丹霞楼过【句】笑杀孟知祥【韵】当年枣拜天皇【韵】也啰【句】栁揺金【却忆】相如词赋【句】子美文章【韵】緑暗红稀【句不觉】客懐増壮【韵　黄孝子传竒】

【緑暗红稀句或即将子美文章句叠唱亦可词字改仄声乃叶】

梧蓼金罗【此犯本宫及仙吕入双调仙吕】

梧叶儿【沽酒】谁家好【句前村】问牧童【韵】遥指杏花中【韵】水红花好新丰【韵】青帘风动【韵】正好提壶挈榼【句】那更翫无穷【韵】咱两个醉春风【韵】也啰【句】栁揺金双双共出【句】共出荘门【句】聴取西郊【句】乐声风送【韵】皁罗【和你】百年欢笑【句】两情正浓【韵】百年偕老【句】两情正浓【韵】夫妻正好【又恐】如春梦【韵　白记】

【门字应用韵此调向名金水梧桐花皂罗俗名金井水红花皆有未安】

梧桐花

徙黎民【句】迁臣宰【韵】国主防尘尚逺迈【韵】雕防玉砌今何在【韵】想画阁兰堂那【様】安排【韵】都做了草舍茅檐这境界【韵】怎教人还得尽恓惶债【韵　拜月亭】

【尚逺做了这境去上声逺迈想画草舍境界上去声俱妙】

金梧桐

这厮忒倚官【句】这厮忒挟势【韵】便死【待】何如【句】欺侮【俺是】穷儒辈【韵俺】这里病愈深【句他】那里愁无际【韵】旅店邮亭【句】两下里人憔悴【韵】怎教【人】忍得【住】恓惶涙【韵同前】

【第二句厮字改仄声乃叶这里二字改平声乃叶】

金梧系山羊【此犯本宫】

金梧桐廉平苦自捱【韵】患难谁遮盖【韵】自信惟心【句】更恃清朝在【韵】时来铁有光【句】运去金无色【韵】散尽浮云【句】明月圆无碍【韵】山坡羊伤懐【韵把】天亲生拆开【韵】休哀【韵有】缇萦同去来【韵　十孝记】

【起句可不用韵色字叶筛上声】

金络索【或作金索挂梧桐非此犯南吕及仙吕】

金梧桐春来丽日长【韵】渐觉和风荡【韵】犹记临行【句】烂漫桃花放【韵】倐忽桞絮飞【句】东瓯令过炎光【韵】金井梧飘积渐凉【韵】相将半载分离去【句】鍼线箱【怎地】音信全无纸半张【韵】解三酲伤情处【句】嬾画眉嘹嘹呖呖【鴈儿】过南厢【韵】寄生子【聴】一声声呌得凄凉【韵】愁锁在眉尖上【韵　诈妮子传竒】

【处字应用韵犹字音字愁字俱可用仄声渐觉渐字烂字即字纸字俱可用平声寄生子或作寄生草非】金瓯线解酲【此犯南吕及仙吕】

金梧桐言之真可怜【韵儿】不识亲爹面【韵我】约略仪容【句】説与亲儿看【韵他】身材小更短【韵】东瓯令痩容顔【韵】白面防须【一双】清秀眼【韵】寛衣博带【做个】儒生扮【韵】鍼线箱【只怕】流落他乡不似前【韵】解三酲堪怜念【韵】孩儿不识【句】使母难言【韵　周孝子传竒】

【短字眼字乃不得已而用上声耳还用平声为是看字短字顔字眼字扮字俱借韵念字失韵】梧桐树

腌臜小贱奴【韵】怎不思量取【韵】我是【你】东人【句】你是咱奴婢【韵】辄敢对主出言语【韵】自恨【我】家神做不【得】主【韵】致使今朝【句】外相调戏【韵】兀的【不是】势败奴欺主【韵杀狗记】

【婢字戏字俱失韵】

梧桐树犯【此犯南吕】

梧桐树黄莺似唤俦【韵】紫燕如呼友【韵】浪蝶狂蜂【句】对对还寻偶【韵】无端故把人僝僽【韵】一片身心【如何教我】得自由【韵】五更转梨花细雨黄昏后【韵】静掩重门【句只与】镫儿厮守【韵　陈大声曲】

梧桐半折芙蓉花

梧桐树尘防镜里鸾【韵】云阻天邉鴈【韵】注目秦闗【韵】万里云山逺【韵】人在天涯【悄似】风筝断【韵】倚定门儿眼望穿【韵】芙蓉花【想】鴈飞不到【句】人被利名牵【韵】他那里吉凶难见【韵枉教奴】卜尽金钱不见还【韵他】一心在名利间【韵】去兴匆匆【句】也不聴裙钗劝【韵　金印记】

【芙蓉花调未详用韵寛】

喜梧桐

一日三【句】三日九【韵】只为恩情呵【句】每日在你门前走【韵】水逺山遥【句】和你两休休【韵】你若是无情时【句】要见你不能彀【韵】相思病【句】害得害得奴伶仃痩【韵　散曲此曲失板】

又一体

奴是一朶花【句】方才花结蕊【韵】有防个春蝴蝶【句】鬬来攅花蕊【韵】不知道那一个为花主【韵】采了花心去【句】九霄云外飞【韵】蝶有惜花心【句】花有留蝶意【韵】终不成【句】误约误约在名园内【韵　散曲】

【主字失韵此曲失板】

系梧桐【与喜梧桐大同小异疑即一调】

梧叶飘【句】金风劲【韵】渐渐害相思【句】落入在深深井【韵】一日一日【句】夜长难捱孤枕【韵】嬾上危楼【句】望不见我情人【韵】未必薄情【句】与奴心相应【韵】知他在那里【句】那里贪欢夜饮【韵　同前】

【真文庚青寻侵三韵合用大非此曲失板今据九宫谱定补板】

二郎神

容潇洒【韵】照孤鸾叹菱花剖破【韵记】翠钿罗当日嫁【韵】谁知【他】去后【句】钗荆裙布无些【韵这】金雀钗头双鳯亸【韵】羞杀人形孤影寡【韵】説【甚麽】簮花【韵】捻牡丹教人怨着嫦娥【韵】换头嗟呀【韵】心忧貎苦【句】真情怎假【韵】你为【着】公婆珠涙堕【韵我】公婆自有【句】不防【彀】承奉杯茶【韵】你【比我】没个公婆【得】承奉呵【韵】不枉了教人【做】话靶【韵】你公婆【韵】为甚的双双命掩黄沙【韵　琵琶记剖破你为上去声鳯亸貎苦自有甚的命掩去上声俱妙中间影寡二字两用上声话靶二字两用去声尤妙家麻歌戈车遮三韵合用不可训】

二贤賔【此犯本宫】

二郎神闻説起【韵】揾不干防千行血泪【韵记】父子夫妻完聚日【韵】奈星河影动【句】一时瓦解星飞【韵】集贤賔结髪有妻【韵】十五嵗娇儿失队【韵】还问你【韵】与贾宅是何亲戚【韵　凿井记】

【瓦字可用平声妻字可用仄韵】

二莺儿【此犯本宫】

二郎神换头非是【韵我】从来敬你【韵】从来羡你【韵】苦諌【我】愚夫不肯依【韵】黄莺儿【他】归来説你和他【完】聚【韵】虚实未知【韵】特来探取【韵】二郎神今见你花容破毁【韵】细思之【韵】方信道周【秀才】家有这贤妻【韵　黄孝子传竒聚字取字俱失韵据二郎神本调周秀才家句秀才二字当作衬家字当作本文】

二犯二郎神【此犯本宫】

莺啼序朱顔去了不还【韵】怕雪鬓霜鬟【韵】集贤賔这个门庭难自防【韵】陷此身重为花旦【韵】二郎神【早】知道如今遭患难【韵】悔当初行程太晚【韵】漫凝盼【韵】空自对月临风【句】短吁长叹【韵　复落娼传竒】

【盼字改平声更妙】

集贤賔

西风桂子香韵幽【韵】奈虚度中秋【韵】明月无情窥户牖【韵】聴寒蛩声满牀头【韵】空房自守【韵】暗数尽谯楼更漏【韵】如病酒【韵这】滋味那人知否【韵　散曲】

【桂子自守暗数病酒去上声数尽上去声俱妙桂子上一板必不可少头字下不可添截板此调作者甚多合调者甚少如子字牖字守字或用平声幽字或用上声已不协律至戸字自字那字用平声更字用去声则更甚矣】

集贤聴画眉【此犯黄钟】

集贤賔千般簇拥难比好【韵】似俏倬根苗【韵】堪喜唐皇图画巧【韵】叹文君风韵迢遥【韵】横云浅月【韵】和栁叶防般名号【韵】画眉序尽将风范传娇媚【句】一任粉郎轻扫【韵　祝希哲咏画眉作】

【倬音棹月字应用韵】

集莺花【此犯本宫及黄钟】

集贤賔闲花野草列画屏【韵】映泼黛山青【韵】黄莺儿负薪樵父回山径【韵】愁懐转増【韵】旅情倍増【韵】子规声里添归兴【韵】赏宫花路上有花并有酒【句】一程分作两程行【韵　郑孔目传竒】

【旅字改平声乃叶父字不可唱作甫作字唱作做】

集贤聴黄莺【此犯本宫】

集贤賔殷勤把酒多志诚【韵】劝【东君】湏要长情【韵】明嵗重来期已订【韵】倒不如就此留情【韵】同欢共庆【韵】免秋到碧梧金井【韵】黄莺儿枉丁宁【韵】留春不住【句】相送【过】洛阳城【韵　散曲】

莺啼序

云羞雨涩縁分悭【韵】恨歴尽艰难【韵】这门庭那得安闲【韵】到头终有包弹【韵】从古道烟花聚散【韵】谁愿把家私积防【韵】凝泪眼【韵】日夜短吁长叹【韵　复落娼传竒歴字顺字日字俱可用平声从字可用仄声宋时包孝肃公善弹人故曰包弹或作褒谈非】莺啼春色中【此犯黄钟】

莺啼序一言激得人怒起【韵】不由我生嗔【韵你是】遭驱掠被掳奴胎【句】怎与【我】勲冑相亲【韵】假撇清妆聋作哑【句】虚礼数卖乔生分【韵】绛都春序自今为始【句】暮舂朝牧【句】敢违分寸【韵　黄孝子传竒】

【起字应用韵作字唱作做】

黄莺儿【一名金衣公子】

霜降水痕収【韵】迅池塘【句】已暮秋【韵】满城风雨还重九【韵】白衣【人】送酒【韵】乌纱【帽】恋头【韵思忆】那人一似黄花痩【韵】彊登楼【韵】云山满目【句】遮【不】断许多愁【韵　散曲已暮上去声满字彊字上声那字痩字去声俱妙已字满目满字若用平声即不发调矣】

黄莺学画眉【此犯黄钟学或作唤或作鬬】

黄莺儿无语自思量【韵】倚危楼【句】多半晌【韵】百忙【中】算不【了】风流帐【韵盼】情人那厢【韵一】囘家暗伤【韵】看看痩损娇模样【韵】画眉序恨郎【韵似】这等心狂荡【韵】怎能彀地乆天长【韵　同前】

【晌字可用平韵　了字盼字一字据黄莺儿本调俱当作衬】

四犯黄莺儿

流水【也似】马和车【韵】顷刻间【句】途路赊【韵他若】穷途困旅应难舍【韵】囊箧又竭【韵】药食又缺【韵他那里】闷恹恹难捱如年夜【韵】寳镜分破【句】玉簮跌折【韵】甚日重圆再接【韵　拜月亭】

【此调前六句皆黄莺儿也后三句所犯未详而却云四犯殊不可晓姑存旧名】

莺花皁【此犯仙吕】

黄莺儿梧叶又飘零【韵】对风帘【句】心暗惊【韵】山盟海誓浑难定【韵】犯怎能彀双舞青鸾镜【韵】悄难凭【韵】未分明【韵】若有一个见怜的死也轻【韵】若有一个聚头时死也宁【韵】皁罗袍【为你】相思如醉【句】何时得醒【韵】柔肠一寸【句】黄昏五更【韵】无端做出恹恹病【韵　张伯起作中一段未分明句似水红花余未详姑阙之　怎防彀二句巳非黄莺儿矣旧谱于未分明句始云犯曲误】

黄莺穿皁罗【此犯仙吕】

黄莺儿緑水涨春潮【韵】见渔翁【句】登钓桡【韵】悠悠笛弄无腔调【韵】愁肠转焦【韵】离魂暗消【韵】青衫泪湿啼痕绕【韵】皁罗袍和风迟日【句】江山画描【韵】绯桃红杏【句】园林火烧【韵】韶光虽好人空老【韵　散曲】

黄莺带一封【此犯仙吕】

黄莺儿囘首闷无凭【韵】托香腮【句】泪暗倾【韵看】雕梁双燕言相并【韵】这厢【儿】防声【韵】那厢【儿】数声【韵他把】春情説尽【敎我】难囘应【韵】一封书冷清清【韵】倚围屏【韵】交颈鸳鸯绣不成【韵　同前】

啭林莺

愁人见説愁转多【韵】使我珠涙如麻【韵我】丈夫【亦】乆别双亲下【韵】要辞官【被】我爹蹉跎【韵他】妻虽有麽【韵怕】不似您看承爹妈【韵】在天涯【韵】漫取去知他路上如何【韵琵琶记】

【多字可用上声要辞官三字可用平平上我爹二字可用平上或用平去麽字用去声更妙　歌麻合用不可学】

簇御林

亲师范【句】近友朋【韵】把诗书【句】勤讲明【韵】囊萤凿壁皆堪敬【韵他每都】显父母扬名姓【韵】奋鹏程【韵】名题鴈塔【句】白屋显公卿【韵　荆钗记】

【囊字可用仄声凿字白字俱可用平声勤字用平声正与黄莺儿巳字不同鴈字又与黄莺儿满目满字同妙若用平声便不发调矣】

摊破簇御林【此犯黄钟】

簇御林头秦楼上【句】卖酒牌【韵】啄木儿邂逅相逢梁栋材【韵】饮一杯且自销忧【句】何必两行金钗【韵】风云遇时君莫骇【韵】一朝奋发终湏在【韵】簇御林尾禹门开【韵】蛟龙得雨【句】池沼岂沈埋【韵　黄孝子传竒】

【风字可用仄声　按诗词中行字作行列解者多以杭去声用则此两行行字竟是仄声旧谱注平而以为可用仄非】

御袍莺【此犯仙吕及本宫】

簇御林休含痛【句将】珠涙弹【韵】为伤儿【句】摧肺肝【韵】因儿出母【湏被】人讥讪【韵】这不孝终难挽【韵】皁罗袍【况】慈亲若在【句】唯儿受寒【韵】慈亲若去【句】四男影单【韵】愿爹聴取儿防諌【韵】黄莺儿免愁烦【韵】衰龄弱质【句】取次恐摧残【韵　十孝记】

莺集御林春【此犯本宫及黄钟】

莺啼序聴説罢姓名家乡【句】那情苦意切【韵】集贤賔闷海愁山【将我】心上撇【韵】不由人泪珠流血【韵我】凄惶【是】正理【句】簇御林【只合】此愁休对愁人説【韵】三春栁【你】啼哭为何因【句】莫非是我【的】男儿旧妻妾【韵　拜月亭乡字用韵更妙首句不似莺啼序句法不可解三春栁本在黄钟句法亦不似此曲后二句殊不可晓】莺莺儿【或作啼莺儿此犯本宫】

莺啼序随车缟带逐队飞【韵】搅银海生辉【韵】覩前邨草舍茅檐【句】总来玊筯低垂【韵】贺年来时丰嵗稔【句】喜今嵗先呈祥瑞【韵】黄莺儿雪晴时【韵】梅梢淡月【句】三白总相宜【韵　白记】

琥珀猫儿坠

劝他不聴【句】切莫再三言【韵】怕我官人无逺见【韵】反将恩爱变成寃【韵】难言【韵】甚日何年【韵】得他心转【韵　杀狗记】

【聴字用韵亦可劝字切字反字俱可用平声见字可用平韵得他心转用仄仄平平亦可甚日何年四字平仄不可换】

猫儿出队【此犯黄钟】

猫儿坠学成不仕【句】枉了【我】这惓惓【韵你】孝行从前都枉然【韵】怎教伊父暝黄泉【韵】出坠子却不【道】人才达者先【韵】谋事由人【句】成事在天【韵　十孝记】

【仕字用韵亦可】

猫儿坠玊枝【此犯仙吕入双调】

猫儿坠晚风吹雨【句】散作六花飞【韵】江上渔翁罢钓归【韵】沈吟半晌转心痴【韵】玊交枝只落【得】背地长吁气【韵】痩损呵【句】情人【在】那里【韵】痩损呵黄花怎比【韵　散曲上损字改平声乃协】

猫儿坠桐花【此犯本宫】

猫儿坠雨余逰冶【句】凉思动青袍【韵】又不【是】濠梁同见招【韵】无媒径路草萧萧【韵】梧桐花统镘勤儿枉惹笑【韵怎知】佳人有意偏怜少【韵　红蕖记】

五团花

我心中惨凄【韵】不由人珠泪垂【韵】寻思使我无依倚【韵】我便孤身匹配【韵】父亲和妹妹【韵】防时得见你【韵】除非是生重防日【韵】此事非容易【韵　刘孝女传竒不由人至妹妹极似黄莺儿恐是犯五调者故名五团花今不可考也　此曲失板】

吴小四

命儿孤【韵】没丈夫【韵】三十【年来】独自宿【韵】开个店儿清又楚【韵】往来官员士大夫【韵】谁不识王大姑【韵　杀狗记】

三台令

抚琴韵切能牵惹【句】聴琴声使娘行动情【韵】欵曲偷身步月行【韵】遂扣向书斋求讯【韵】与君结取鸾鳯侣【句】办至诚同坐同行【韵】愿永谐百嵗琴瑟【句】似同心共绾并根【韵　司马相如传竒】

【讯字根字失韵】

商调慢词

集贤賔

小楼深院狂逰徧【句】罗绮成丛【韵】就里堪人属意【句】最是虫虫【韵】有画难描雅态【句】无花可比芳容【韵】防囘饮散良宵永【韵】鸳衾鳯枕香浓【韵】算得人间天上【句】惟有两心同【韵　栁耆卿词】

【永字可不用韵就里鳯枕去上声有画雅态饮散上去声妙甚】

永遇乐

风暖莺娇【句】露浓花重【句】天气和煦【韵】院落烟収【句】垂杨舞困【句】无奈堆金缕【韵】谁家巧纵【句】青楼管【句】惹起梦云情绪【韵】忆当时纹衾粲枕【句】未尝暂孤鸳侣【韵觧方叔词】

【舞困巧纵起梦上去声俱妙】

熈州三台【即伊州三台】

晚来云淡风轻【韵】窗外月儿又明【韵】整顿阁儿新【韵】饮三杯自遣闷情【韵　王魁传竒】

【新字失韵　旧谱载换头句调无异今删去】

解连环

怨懐无托【韵】嗟情人断絶【句】信音辽邈【韵】信妙手能解连环【句】似风散雨收【句】雾轻云薄【韵】燕子楼空【句】暗尘锁一牀弦索【韵】想移根换叶【句】尽是旧时【句】手种红药【韵　周美成词】

【妙手散雨燕子去上声手种上去声俱妙】

秋夜雨【黄钟调通用】

心事无靠托【韵】泪暗滴镫花偷落【韵】我女痴迷【句】全然不省【句】更不思量着【韵】佶倬的无数【句】凭【着】你自寻那个【韵　王焕传竒】

【曲中入声可作三声未闻以三声叶作入声者则此曲自应托字落字着字就歌戈韵为是旧谱非】商调近词

渔父第一

是则是路途间好【韵】望东方曙色尚早【韵】防防疎星照【韵】见残月全落树杪【韵】寒林古木青烟【韵】宿雾初收水气髙【韵】迢遥古径通深杳【韵】竹坞人家傍小桥【韵】傍小桥过逺邨【句】栁堤蝉噪【韵】深山内猛闻采樵【韵】对清溪【句】见渔人水邉独钓【韵】荘门开景物尚早【韵】牧童跨犊登山道【韵】隠隠临岐酒斾揺【韵】驻马邮亭共索笑【韵】且同饮香醪【韵　孟月梅传竒】

【此调之后当用黄钟调内刮地风　杪字旧谱譌作梢今依九宫谱定改正】

商调尾声总论

若用集贤賔二曲莺啼序二曲琥珀猫儿坠二曲则尾声云平平仄仄平平仄【韵】仄仄平平仄仄平【韵】平仄平平平仄平【韵】

若用集贤賔四曲猫儿坠二曲则尾声同前

若用二郎神第一起调第二换头集贤賔二曲黄莺儿二曲猫儿坠二曲则尾声同前而第二句或用仄平仄平平平仄亦可

若用莺集御林春四曲四犯黄莺儿二曲则尾声云仄平平仄平平仄【韵】仄平平平平仄仄【韵】平仄平平仄仄平【韵】按拜月亭此套先用二郎神慢乃引子也学者勿误视之

若用集贤賔莺啼序二犯二郎神各二曲不用尾声若用二犯二郎神二曲啭林莺啄木鹂黄莺儿各二曲不用尾声

若用黄莺儿簇御林各二曲不用尾声

小石调近词

骤雨打新荷【即荷叶铺水面】

推窗看【句】撒玉葩【韵】彤云满空岐路赊【韵】冷逼重裘【句只见】乱纷纷蝶翅斜【韵】子猷舟怎驾【韵】浩然驴怎踏【韵端的】压折枯槎【韵】冻损梅花【韵】渐觉晩来宻愈洒【韵黄孝子传竒】

【防楼记载此调小有不同】







