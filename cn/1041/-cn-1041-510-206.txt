廖行之　重九后菊未开

灵根何许来，初春首移植。

封培极膏壤，灌溉勤朝夕。

惟知人力胜，可与天工敌。

侵寻度重九，荏苒复旬日。

含芳似悭吝，细蓓犹的历。

得非司花神，不为猣世习。

闭关存清高，后时养介僻。

不然蓐妆灵，护持莫庸释。

未容遽烂熳，留作秋归忆。

胡为倚墙隈，向人殊寂寞。

虽非彭泽长，汝勿余於惜。

廖行之

