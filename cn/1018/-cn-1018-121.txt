曹勋　赋陈嘉谟东西轩二首

田田东作衬柴关，湿碧吹青一望间。

已许倾心常向日，尚容高卧且怀山。

光风春动方崇蕙，沆瀣宵零可驻颜。

要是耕耘在毛墨，图书佳客乐余閒。

曹勋

曹勋　赋陈嘉谟东西轩二首

西成高凿一轩通，荷盖吹凉入坐中。

新月不妨回夜色，有秋何止阅年丰。

直须落日红无际，剩看群山翠扫空。

更约他年身退后，披襟来此揖凉风。

曹勋

