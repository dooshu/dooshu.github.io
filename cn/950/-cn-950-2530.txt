杨万里　虞丞相挽词三首

负荷偏宜重，经纶别有源。

雪山真将相，赤壁弃乾坤。

奄忽人千古，凄凉月一痕。

世无生仲达，好手未须论。

杨万里

杨万里　虞丞相挽词三首

保奭方为左，希文自请西。

不劳三尺剑，已办一丸泥。

已矣归黄壤，伤哉梦白鸡。

清风谁作诵，何石不天齐？

杨万里

杨万里　虞丞相挽词三首

一老堂堂日，诸贤得得来。

但令元气壮，患不寒尘开。

名大天难著，人亡首忍回。

东风好西去，吹泪到泉台。

杨万里

