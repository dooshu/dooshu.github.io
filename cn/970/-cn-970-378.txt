刘子翚　酴醾四首

蒙笼春幰顶，夭矫赤虬身。

雨蓓犹缄暖，精神照晚春。

刘子翚

刘子翚　酴醾四首

斑斑心点紫，叠叠萼承冰。

除却横枝韵，群芳尽与能。

刘子翚

刘子翚　酴醾四首

独立幽亭晚，春风玉一团。

残英不羊地，去作岭云飞。

刘子翚

刘子翚　酴醾四首

霜蕤薰碧醥，气味已相传。

终以香为累，无人解倒悬。

刘子翚

