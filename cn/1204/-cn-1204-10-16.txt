◎聂大年词

聂大年尝赋卜算子词二首，盖自况也。词云："杨柳小蛮腰，惯逐东风舞。

学得琵琶出教坊，不是商人妇。 忙整玉搔头，春笋纤纤露。老却江南杜牧之，懒为秋襄赋。""粉泪湿鲛绡，只恐郎情薄。梦到巫山第几峰，酒醒灯花落。

数日尚春寒，未把罗衣著。眉黛含颦为阿谁，但恨从前错。"马浩澜和云："歌得雪儿歌，舞得霓掌舞。料想前身跨凤仙，合作萧郎妇。 颜色雪中梅，泪点花梢露。云巫山十二峰，未数高唐赋。""花压鬓云低，风透罗衫薄。残梦瞢腾下翠楼，不觉金钗落。 几许别离愁，犹自思量著。欲寄萧郎一纸书，又怕归鸿错。"［词品］

