李新　观澜堂

风观生凉底事雄，五湖烟浪一堂中。

公方观水那无术，客欲工诗正坐穷。

翻出秋潮真是幻，化成蓬峤本来空。

笔端造化党奇特，为扫茅茨半亩宫。

李新

李新　观澜堂

铃阁文书得少休，故将湖水慁清眸。

似从天姥逡巡坐，拟放仙槎自在流。

具眼不随千派转，此身元并一沤浮。

羌谁戏墨通三昧，信是人间万法俦。

李新

