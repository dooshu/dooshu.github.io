苏辙　次韵程相公以柳湖久涸辄引蔡水溉注感而成咏二首

鳞鳞沙脚出平湖，一喷珠玑碧有余。

依旧镜中横紫阁，却从天外望仙闾。

粉花又结青莲子，金尾还跳赤鲤鱼。

自惜支离苦为病，重来应共酒杯疏。

苏辙

苏辙　次韵程相公以柳湖久涸辄引蔡水溉注感而成咏二首

老鱼呴鬣困无津，凿破灵河涨旧濆。

明月还从沙渚见，红尘却傍柳堤分。

急泉垂下长虹尾，駴浪飞来白鹭群。

范蠡如闻应更爱，解摇双乐入西曛。

苏辙

