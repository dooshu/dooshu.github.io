【司马相如引谚】

〖《史记》曰：是时天子方好自击熊彘。驰逐野兽。相如上疏谏之。鄙谚曰云云。言虽小可以喻大。愿陛下幸察。〗

家累千金。（《史记》、《御览》金下有者字。）坐不垂堂。（○《史记》司马相如传。《汉书》事马相如传。《御览》四百九十五。○逯案。《史记》袁盎传云。臣闻千金之子坐不垂堂。百金之子不骑衡。《汉书》盎传载此无坐字。《白帖》八引《汉书》曰：千金之子坐不垂堂。百金之子立不倚衡。又《御览》三百九十三引《汉书》谚曰：千金之子坐不垂堂。又《三国志》薛综传谚曰：千金之子坐不垂堂。似此谚原为四言四句。相如所引既不全。且似已加删改也。而今本《汉书》作七言。恐亦经后人删落。）

