胡仲弓　杂兴

苏堤拍拍水平湖，谁信田间苗欲枯。

路上行人方苦热，山中七月已围炉。

胡仲弓

胡仲弓　杂兴

百年一瞬息，万事皆尘埃。

所以身后名，不如掌中杯。

山园足花草，雨露相先开。

独有崖下松，春风不曾来。

青林晓霜重，百戟颜如灰。

苍髯五大夫，郁郁何佳哉。







卷127

胡仲弓

胡仲弓　杂兴

佳花费事治，十无二三本。

恶草时扫除，已复相苯{上艹下尊}。

试尝问园丁，否泰乃尔反。

渠方倚锄笑，谓我见事晚。

老天亦何心，生花日衮衮。

胡仲弓

胡仲弓　杂兴

梁武欲为佛，秦皇欲为仙。

万乘犹不足，要与天齐年。

人生几两屐，过眼如风烟。

此心苦无已，忧患常烹煎。

不见客斯逐，力底争秦权。

宁知咸阳市，父子更相怜。

胡仲弓

