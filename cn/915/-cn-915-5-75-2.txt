◇请立贵嫔为皇后表

有虞始德，观化妫，夏后创业，启作涂山，咸以淑哲，垂之曲颂。伏惟贵嫔诞秀令族，禀贞高胄，应昭明之量，兼圣善之行，金玺未授，而玉瑞先显，表赞天休，昭隆后祚，贞侔先典，告逾往训，而犹潜光，未即皇统，进违二仪烟カ之德，退阙恳象兼曜之仪，群僚百辟，所以竦伫。陛下钦若天秩，祗赞帝祉，夙崇盛礼，俾君万国，则六合承风，天下幸甚。（《艺文类聚》十五）

