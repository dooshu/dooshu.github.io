赴京道中作

四野浩茫茫千里无异壤心与逝景下目送归云往霖雨不终朝潢污已泱漭轨迹乱纵横城馆何板荡嗷嗷归雁吟迟迟春草长青阳无惠风长宵皆厉响砂砾一飞扬白日失清朗征夫易感触怅望絶心赏嗟尔当涂子游宦忘鞅掌

二

阳景敷柔条道傍列枯树充君攀折多朝荣变颓莫客行指蓟北野旷暗层雾严装戒鸣镝晚食临中路登顿穷川梁衣弁改缁素日昃未停轨驽马鸣相顾帝乡伊可怀丘园良可慕苟乏神龙姿讵当猛虎步

