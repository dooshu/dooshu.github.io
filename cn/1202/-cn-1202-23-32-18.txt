孙【选作张】廷尉杂述【绰子荆】

太素旣已分，吹万着形兆。寂动苟有源，因谓殇子夭。道丧涉千载，津梁谁能了。思乘扶摇翰，卓然淩风矫。静观尺棰义，理足未尝少。冏冏秋月明，凭轩咏尧老。浪迹无蚩妍，然後君子道。领畧归一致，南山有绮皓。交臂久变化，传火乃薪草。亹亹玄思淸，胷中去机巧。物我俱忘情，可以狎鸥鸟。

