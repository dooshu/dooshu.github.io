1　乾以惕无咎　震以恐致福


危者使平，易者使傾，易之道也。處憂患而求安平者，其惟危懼乎！故乾以惕无咎，震以恐致福。

【元圻案】「震以恐致福」，乃宋張魏公紫巖易傳語，見泰九三象辭。〇唐開元初，禮部侍郎張廷珪上疏曰：「臣聞古有多難興王、殷憂啓聖者，皆以事危則志鋭，情迫則思深，故能自下登高，轉禍爲福云云。」其知易者乎！





