第五十二回　平南唐太祖班师　赏战功二王惧罪



诗曰：



三载南征逆命诛，神仙凡将效驰驱。



总由太祖当昌运，从此不劳动六师。



再说宋太祖一路大兵水陆兼程。一天回归卞梁城。飞马早报，署国君王二御弟，左相赵普以及守国大小文武官员，尽皆出王城十里之外，迎接圣驾。当日太祖坐金殿御榻，众文武朝参过，二王爷贺喜陛下得胜一番。太祖略言征役之劳。高王爷又将兵符帅令交还太祖，大兵发回兵部，所剩饷粮交回户部。太祖旨命各将士大小三军，且各回家见过父子妻儿，明日见驾，论功赐爵升赏。众文武大小三军，欢声谢主龙恩。天子回宫，拜见杜太后。娘亲幸他远行几中妖道之手，今得成功回来，实乃忧中变喜。太祖亦以远征，久离膝下为咎自责。请安已毕，又有皇后东西宫诸嫔，皆来朝参，请叩龙安，皆说久别喜回之话。各文武大臣，各各归家，父母妻儿不胜欣悦。惟史珪、石守信二人，殁于寿州城，只得两棺运回，史、石二家不胜苦楚，痛哭何我家之不幸。



住表史、石二家开丧，超度亡魂。再说次早五更三点，天子升座，文武百官纷纷入觐，恭肃山呼，文东武西侍立。宋太祖想：「驸马虽则功劳浩大，出于父子夫妻一门，且位为东平王，品级已极，无可再加。」又以军师苗从善参赞军机，占卜灵应有功，屡救护诸人，加升柱国平章事，食邑万户。又在军中已封刘、萧、郁、艾、花五女为夫人职，今加封五宫主，正一品夫人。高、郑、冯五人，封五少王，，进升正一品，食邑万户，世袭加恩。然旧日三王五侯九节度官阶之品衔已高，仕途拥塞，不便再迁，亦加食邑耳。至于史、石二侯，亡于寿州城内，今阴封侯爵，加赠为王，以王礼安葬。发出库银各十万两，以为丧用之资。伊两家公子，上朝谢主隆恩。又萧、郁、艾之父母，在南唐被李景杀害，已阴封赠爵，令仍将三人配食于忠臣祠，且显著其名为典礼，与国始终。萧、郁、艾三夫人代父领恩。高琼又奏请召妻父刘乃到来终养，少尽半子恩情。太祖准旨，即命他夫妻偕行，接迎来王府中，与高王相见，两亲情好。刘乃藉女儿功劳浩大恩光，圣上敕封为礼部尚书，着旨命续娶夫人。刘乃以年老不娶止之。圣上不强。后君保以半子承之，以次儿为主嗣于刘家一脉。此是后话。



却说宋太祖此日，又命高君佩赍币帛缎彩金珠，不下百万之丰，前往山后石州赏赐杨家父子，外有帑金五千两，赏与他手下随征兵卒。一时犒赏分明，众臣皆悦服。有名士作颂，以纪太祖征服南唐军功曰：



建龙九年，戎有南唐，倚邪猖獗，竟不赴廷。帝其震怒，即议亲征。整我六师，是讨是伐。既临其城，谕以威德。蠢尔不灵，大邦为仇。神人定谋，将士协力。料敌制胜，咸有大功。遂克南唐，还师于京。鬼方宾服，罔有不庭。昔周之宣，有力如虎。诗人歌功，乃列于雅。在宋初兵，混一区宇。赳赳桓桓，亦昭厥绪。



此颂休题，却说当日满朝皆有赏赐，独不及于署国功劳，乃光义二王爷也。此特光义满心不悦。且太祖不时说出被困于寿州，朝中无一人设个救法，倘非众男女将士用命，及群仙帮扶，身抛九重要国，命在他邦矣。语近讥责御弟光义，绝不思量救驾，一兵一粮不到，无一书一字问候之意，故光义不悦而惭，又恐慌自危。太祖思此无情之弟，亦欲加罪之，但属手足难行，并碍着母后钟爱小儿，若执之正法，有伤母心，不特失之友爱，又有失于孝道了。当初杀一郑子明，尚且南唐有所藉口，况今骨肉关运，难免臣民指责，故遂隐忍不发，然而友爱之情自此益衰。光义惧罪，亦如坐针毡，恐将不免，寝食不安，所以得一事，不如忍一事，忍一事不如省一事。太祖明哲大度，今因二弟不发兵粮，问候一言，其无君之心，不敬兄，不念手足，但事已既往，不必再言。及王子知光义惧罪，且为烛影摇红之事，复多一疑。



光义登基后，号为太宗。至征伐太原，未行赐赏，王子赵德昭请叔太宗行赏于臣下武功。太宗多疑，在太原军中时闻谗言，德昭思为帝，以继父太祖之说。太宗闻而忌之。后班师，见德昭请旨行赏将士，太宗即变色曰：「朕且未行赏，待汝为君时，再赏之。」






斯时德昭请行赏战功，乃国家所当行正务。德昭乃爱重战功兵将，以奖劝为国之心。不意太宗多疑而变颜，以恶应之。是以德昭自觉惭惧，忧愤自刭，不得其死，亦一疑字。不论父子君臣兄弟，一疑字不忍不省，未有不做出相仇，失欢失爱，两相祸危之事也。复至德芳、光美二王，皆不得死，观太宗之立心亦见险矣。杜太后以妇人之见，命太祖曰：「天下虽儿马上辛苦所得，然汝弟兄四人，均同手足，倘儿逝世后，将大位传与光义，待光义后传之光美，待光美后传与汝子德昭，儿且准依。」当日太祖乃系胸襟大度帝王，一闻母命，唯唯准依。后果至太祖病重不起时，依杜太后命，犹曰：「光义，此事好为之。」是托以江山之语。不料光义入问太祖之病，烛影之下，遂报宋太祖驾崩，是诚千古疑案也。为父开基，本当嫡子继立，因妇人不知大节，以兄弟手足亲情，而疏间其父子传绍，非出于礼之大典。依太后之请，将位传之弟光义，而光义应当百年后，以太祖之心为心，复当依命传之光美，后光美不愿为君，即当传位于御侄德昭，方见公天下之心，方不负太祖依母命以存友爱。奈何光义听信赵普奸谄之言，公然传之己子，是上负太后太祖之心，下失臣民之义。原其心一私于己，不以太祖为念。赵普迎媚国君，以固爵位，是具君臣之罪，难辞其责也。



却说宋太祖平服南唐班师之日，又值太皇太后寿诞八旬之日，太祖吩咐，传旨王子王孙、妃后、文武王亲大臣，与太后庆祝千秋。王亲国戚文武纷纷送献礼祝。天子大排御宴，文武百官俱得赏赐。是日君臣畅叙，庆闹纷繁。各宫的娘娘下及妃嫔晋祝。一连三天。高王爷是当今国戚，不免一家王姑及刘夫人同进内宫上寿。太后见女儿外孙媳同来，不胜喜悦，留宫一月，方放他婆媳回王府。闲言少叙。不知太祖何日传位，下回分解。



