◇答释法云书难范缜神灭论

辱告，惠示并主上所答群臣仰谘神灭论。伏览寻环，载深钻奉，发蒙启蔽，朗若披云。窃以事蕴难形，非圣莫阐，理寂区位，在愚成惑，若非神超系表，思越机前，岂能烛此微言，若开金石，洞兹妙境，曾靡榛蹊，喻之以必荐，示之以如在，使夫持论者不终泥於遥辙，专谬者无永沈於惑海，预奉渊谟，孰不欢肃，裁此酬白，不申击舞，王僧孺呈。（《宏明集》十。）

