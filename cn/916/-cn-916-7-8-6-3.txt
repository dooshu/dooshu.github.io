【拟轻薄篇】

城东（《类聚》作长安。乐府。一作长安。）美少年。（《类聚》作年少。）重身轻万亿。柘弹隋珠丸。白马黄金饰。（《诗纪》云。一作勒。）长安九逵上。青槐荫（文苑作阴。注云。一作荫。）道植。毂击晨已喧。肩排（《类聚》作摩。）暝（玉台作暗。《类聚》同。）不息。走狗通（乐府作东。）西（文苑作四。注云。一作息。）望。牵牛亘（乐府作向。文苑云。一作向。）南直。相期百戏旁。去来三市侧。象床杳绣被。玉盘传绮食。倡女（乐府作大□□。注云。一作娼女。）掩扇歌。（文苑作歌扇。《诗纪》同。）小妇（乐府作妹。注云。一作妇。）开帘织。相看独隐笑。见人还敛色。黄鹤（《诗纪》作鹄。）悲故群。山枝（本集作川。）咏新（玉台作初。）识。乌（玉台作鸟。）飞过客尽。雀

聚行龙匿。酌羽（文苑作酒。是。）方（玉台作前。）厌厌。此时欢未（文苑作无。）极。（○本集二○玉台新咏五。文苑英华百九十四作轻薄篇。《乐府诗集》六十七作轻薄篇。《诗纪》八十三。又《类聚》三十三引亿、饰、植、息、直、侧、食七韵。四十二作轻薄篇。引亿、饰、侧、食、织、色六韵。）

