○上閣部諸公書 【 倭奴】

夏間以鄉邦之禍、諸不揣同修短札、干冒台嚴、辱公不棄山林廢猥、曲成副師之置、此誠披髮纓冠以救同室之難、殘喘有托、孰不銘心、第四千里違顏、而言者相蔽、是非頗異、僕輩親罹焚溺、復懼後禍之深、不得不為相公直言其事、相公司百揆之寄、雖軫念東南耿切、而此間綱維鼓運、亦必得非常之人、然後可倚、四月之寇、逼困浦中、而不及城郭者、以有蔡都憲為之重也、此公自三月抵太倉、虎狼勍寇、風連突至、時兵食未備、吳兵憲又出外廵、可泉便以奇禍任為巳責、身先州衞、親冒矢石、力驅疲卒、克守孤城、且開誠布公、招賢下士、日夕究講、饑渴不顧、雖僧人外道。訪其可用。亦必以禮迎之。而十四府三州智勇之士招集畧盡故太倉有解守備寶山等處水戰之勝。僧兵義勇有、白沙八團等處陸戰之勝。嘉定有董六合會首之勝。前後斬獲首級千餘。焚舟溺水者不記。故今年得保蘇松無虞者。欲收延訪夾輔之力安得不微有破冐使以是罪人則當事者無所用力矣斯須皆公之力也。乃者虛懷懇下延攬之中。偶雜以遊食之士。固巳獲其報効之力。今私隙之家。遂指為關漏。翻弄玄白。直至風聞言路、論疏罷官、是將使姬公處流言之謗、屈子抱不忠之疑、天下至冤極矣、公謂今之握兵都御史。冠裳帶中矢痕者幾人。肯與士卒同臥城窩半月餘者幾人、此公既去。不知當世能認真任事。不以虛文誤國者。復有幾人。杞人之憂誠為時惜也。且文臣制將。　祖宗之法。廵撫雖兼海事。江南廵撫。糧儲重大。不比北邊賦輕。機法可理。此處不免顧此失彼。今湯公己領旗牌矣。若專責之而湯重徐邳之變、明春海上有警、使南北奔命、而無應援之策矣、僕輩通計、莫若計其克揵功次、湔洗其過、保為江海制將、給以旗牌、為湯公領袖、仍以解守備專領太倉上海水兵、則南北二千里之間、各自有備而文武二大臣鈴轄其間、始可望淮海底寧、復見河清之日也、

