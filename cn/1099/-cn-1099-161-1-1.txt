○慎重邊彊疏 【 三關防守】

謹題為慎重邊彊以保安地方事、該太師兼太子太師武定侯郭勛奏陳前事、計開一款、山西三關地方廣濶、先年因在腹裏。經略未備。近年官軍十分數少。鎮堡倉塲粮草。在在空虛。遇有警報。束手無策。任其搶掠。若不思患預防。抑恐將來為患匪細。乞敕兵部會議擬覆、題奉欽依准議、欽此欽遵、移咨到臣、轉行左布政使衛道等、議照山西地方大同三關一帶。此疏與前疏相表裏皆幾輔藩籬。防胡重地。大同逼近北胡。故當時經略亦備。城堡聯絡。軍馬浩大。虜雖有犯。可保無虞。三關稍近腹裏以大同為之屏蔽故當時經略未詳職等查得鴈門關之東。自大安口迤西至本關。及寧武偏頭關。向南至河曲縣等處地方。延袤一千三百餘里。代州守備所統官軍。不過一千七百餘員名。有馬者不過五百餘員名。寧武關及神池土棚陽方口王也兒梁等處。及西八隘口。乃達賊出沒要路。守備所統官軍不過二千餘員名。有馬者不過一千餘員名。至於偏頭關儘在西北。尤為孤懸夏秋之間尚隔一河?結之後華夷同肔總兵守備兩營所統官軍。不過二千三百餘員名。有馬者亦止二千餘員名。老營堡雖設有遊擊一員。統領官軍三千餘員名。此外雖有守城步卒。中半老弱。不堪調用。夫以不滿萬之兵。守千餘里之地。而當數十萬之強胡。寔實眾寡不敵。近年以來。虜志猖獗。知我虛寔。每犯三關。深入腹裡。萬騎星馳。飄忽如風雨東奔郥忻代受毒。西下則興嵐被擾。况各衛軍旗迯亡數多。營伍空虛。兵力寡弱。沿邊備禦十分疏略。而虜勢日強。誠可為之寒心也。今照偏頭關去鴈門甚遠。寧武關居三關之中。為今之計合無將副總兵官移鎮寧武適中之地。令其往來調度。隨機戰守。地方有警。易於策應。偏頭關改設參將一員。益兵三千。於岢嵐州添設守備一員。益兵五百。神池堡拓築一城。設守備一員。益兵五百。八角堡之東。寧武關之西。八角堡之西。偏頭關之東。適中之地。亦各築一堡。各設守備一員。或於五寨前後設立。據險以便截殺。亦各益兵五百。俱與三關遊守相為犄角。彼此應援。其所益之兵。或召募土著強勇。或僉於民壯中大戶。盔甲弓箭取於本省所属衛所歲造。馬匹請給太僕寺寄養馬七千匹。或馬價銀二三萬兩。於本處收買撥付騎征。各營應用把總管隊等官。於各衛所指揮千百戶內熟於邊務者選擇推用。召僉新軍。近寧武如神池八角之東者。附隸寧武所。八角之西者。附隸偏頭所。各牧籍食粮終身開除。子孫願繼者聽。仍照近日兵部題准召募土軍事例。每軍各賞銀三兩以資置辨軍裝什物。庶乎人心樂從。又查得大同備禦山西平陽汾潞各衛所官軍七千餘員名。原非舊規向以正統土木之變。暫留戍守。遂成定例。每年輪班達戌異鎮。月粮又在山西支給。且訪各軍到彼。不過買閑私門。徒充厮役而巳。方今虜寇猖獗。住邊未退。且聞虜中走回人口。往往傳說不久聚眾大舉深入搶掠。譎詐之言。固難盡信。防禦之策不可不嚴。此言便于山西不便于大同大同一鎮必將爭執合無將前備禦大同官軍七千員名掣回撥派三關。仍照舊規。分為春秋兩班。更。番戌守。如有不足。召募新軍以充其數掣回官軍。除在衛應有月粮外。在邊仍每軍日支行粮一升五合。新募軍人止支月米。如徵調遠出。亦各照例支給。行粮芻粮。如有不足、行布政司照數派徵支用。再照將者三軍司命。地方安危繫焉。三關地方。止設副總兵一員。每於都指揮內推用。責重任輕。無以鎮壓人心。攝服夷虜。似宜改陞總兵官職衘。推選謀勇都督充之。如此則軍威壯而邊防增重。將勢強而地方改觀。三關一帶。可以永保無虞。借或大同有警。亦可剋期調用矣。呈乞照詳。蒙批議處固巳詳的、但事體重大、及歲支錢粮總數、及應增之數、尚未入議、仰再會議回報、蒙此今照偏頭關副總兵、改設總兵官、推選謀勇都督充之、移住寧武道里適中、揆以時勢、似為相應但本官原係副總兵所治、仍須添設參將一員、益兵三千名、馬二千匹、及查得岢嵐州。及古來秦漢華夷之界。尤戎馬出沒之衝。長城基址猶存。又查神池堡接壤溫嶺為平虜之衝。亦胡馬侵犯要害重地。先議於岢嵐州及神池堡等各添設守備一員。益兵五百。抑恐兵微將寡終不能以防遏虜患。職等愚計。合無於岢嵐州添設參將一員。增置官軍三千員名。馬二千五百匹。神池相地拓築一城。設守備一員。益兵八百名。馬五百匹。八角所之東。寧武關之西。偏頭關之東。適中之地。各立一堡。各設守備一員。或於五寨前後。設立據險。以便截殺。亦各益兵八百員名。馬五百匹。庶幾外寔而內亦不虛。新募軍人。仍照近日兵部題准募軍事例。各賞銀三兩募軍附隸鎮西衛并偏寧二所收籍食粮。通計所益召募土兵以八千四百名為率。每名月支米一石。每歲共計該粮一十萬八百石。掣回平陽等衛官軍。仍舊分為春秋兩班。更番戌守。每班以三千員名為率。兩班六千員名。每員名月支行粮四斗五升。每歲共計該粮三萬二千四百石。二項共該粮一十三萬三千二百石。每石折支銀六錢。共該銀七萬九千九百二十兩。馬六千匹為率。每匹月支艸三十束。料九斗。每歲止支六箇月。計草一百八萬束。每束折支銀一分五厘。共該銀一萬六千二百兩。料三萬二千四百石。每石折支銀五錢。共計該銀一萬六千二百兩。通前共計該銀一十一萬二千三百二十兩。查得布政司會計內坐派三關夏秋稅粮馬草起存本折全拋共徵銀三十三萬八千五十二兩有零。屯田子粒大約徵銀一萬三千餘兩。三關寔在兵馬。大約每歲支用銀二十八九萬兩。計數雖若有餘。然中間遇災蠲免拖欠等項勢亦難免。每年合於河東淮浙等塩內請發八九萬兩。庶足前項增益兵馬支用。其脩建城池、公舘工料、及召募新軍給賞、該部量發銀數萬兩應用、如此則兵食足而邊防有備、守禦嚴而虜患潛消矣、會呈到臣、會同廵按山西監察御史、看得事無定體。惟變是趨。治有先機。因時而動。山西三關。比之他邊原額。軍馬寡弱錢粮數少。近來虜賊形勢異常。猖獗日甚。習知中國險易虛寔。往往糾合醜虜。大舉深入。舍隘就易。避寔擊虛。將來為患殆不可測。所據添設將官。增益軍馬、建拓城堡、處置錢粮、相機防禦、乘時經略、正在今日、乞下該部、再加查議、如果臣等所言少禆邊務、伏望俯賜采擇施行、

