王之道　酬秦寿之见赠三首

人言韩孟才相高，欲将诗骨追诗涛。

可怜寒谷瘦不毛。青高倚松亦浪语，

遂令后世称同曹。

王之道

王之道　酬秦寿之见赠三首

谁能胸次浇今古，老去蓬茅杂榛莽。

朴遫已甘无足数。品题忽及乃君余，

顿觉焦枯得时雨。

王之道

王之道　酬秦寿之见赠三首

静中真乐全吾天，勿轻舍已芸人田。

甜均食蜜无中边。浊醪粗饭自不恶，

那能问命推行年。

王之道

