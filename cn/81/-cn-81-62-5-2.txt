刘禹锡

唐连州刺史刘禹锡，贞元中，寓居荥泽。首夏独坐林亭，忽然间大雨，天地昏黑，久方开霁。独亭中杏树，云气不散。禹锡就视树下，有一物形如龟鳖，腥秽颇甚，大五斗釜。禹锡因以瓦砾投之，其物即缓缓登阶，止于檐柱。禹锡乃退立于床下，支策以观之。其物仰视柱杪，款以前趾，抉去半柱。因大震一声，屋瓦飞纷乱下，亭内东壁，上下罅裂丈许。先是亭东紫花苜蓿数亩，禹锡时于裂处，分明遥见。雷既收声，其物亦失，而东壁之裂，亦已自吻合矣。禹锡亟视之，苜蓿如故，壁曾无动处。（出《集异记》）

【译文】

唐朝连州刺史刘禹锡，贞元年中，寓居在荥泽。四月的一天，他独自坐在林亭中，忽然间下起大雨，天地一片昏黑，很久才开晴。只有亭中的一棵杏树云气不散。刘禹锡走近杏树细看，看到一物形状像龟鳖，特别污秽腥臭，有五斗大锅那么大的东西。他就扔瓦砾打它。那东西就缓缓地登上台阶，在檐柱下停住了。刘禹锡就退到床下，把书箱摞起来垫脚，观察那东西。那东西仰视着柱子的顶端，慢慢用前爪子挖去半根柱子，于是大震一声，屋上的瓦纷飞乱下。亭内东壁上，从上到下裂了一个一丈来长的口子。原先这亭东有几亩紫花苜蓿，刘禹锡这时从裂口可以分明地看到远处这些苜蓿。雷震声过后，那东西也没有了。而东壁上的裂口，也自己吻合了。刘禹锡多次去看，苜蓿如旧，墙壁竟然没有变化之处。

