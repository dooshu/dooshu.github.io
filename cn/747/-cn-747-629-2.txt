○河间元王孝恭

太极构天，本由一气。大人创业，资我族类。堂堂河间，仁勇是经。骏有声，为唐宗英。暴隋天亡，群盗猖狂，我伐用彰。时维哲王，武有烈光。为爪翼肺肠，经纶八方。自南徂东，晏海澄江（平萧铣、辅公┙）。使父兄帝天下，化家为邦。用竭尔力，宠臻其极。言不伐，色不德。以逊以默，柔嘉维则。佐高祖建大，如周旦；与太宗守大成，如汉间平。宜君宜王，盘石无疆。

