苏辙　次韵南湖清饮二首

翠箔红窗映大堤，远来清饮叹参差。

盈盈清水东西隔，脉脉幽怀彼此知。

渌酒谩传工破闷，主人何敢怪颦眉。

明朝看月云开未，试与詹家一问龟。

苏辙

苏辙　次韵南湖清饮二首

坐客经年半已非，喜君重到暂相依。

不嫌爱酒樽频倒，只怕题诗纸屡飞。

耿耿幽怀谁与诉，徐徐细酌未应违。

从今更肯相过否，几误风吹白版扉。

苏辙

