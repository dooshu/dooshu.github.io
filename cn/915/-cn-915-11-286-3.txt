◇业成就论翻译记

大国将宁，必感灵瑞，以为喜兆；邺隍方盛，圣降神宝，以为祥征。天亲菩萨造造业成论，出于今世，以示太平，此乃大魏都邺安国之兆也。法行有时，寄必得人。兴和三年岁次大梁七月辛未朔二十五日，骠骑大将军、开府仪同三司、御史中尉渤海高仲密众圣加持，法力资发，诚心敬请三藏法师乌苌国人毗目智仙共天竺国婆罗门人瞿昙流支、释昙林等在邺城内金华寺译，凡四千八百七十二字。（《释藏》爵九）

