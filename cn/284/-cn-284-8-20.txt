陸廷掄 三首

懸圃，江南興化人。


春興

鄉國愁難釋，他鄕歡獨棲。
暖沙低燕雀，水檻集鳧鷖。
花樹傷息麗，風雲入眼迷。
時危無限淚，盡向暮春啼。


中秋

荏苒佳辰至乾坤尚甲兵。江烟南北斷秋月古今明。影闊連光接鳳城。美人猶未返，愁絕玉簫


過史相國墳

廣陵城北一孤墳，云是先朝舊督臣。
冢上斷碑題漢字，路旁荒草拜行人。
滄波鸣咽三江戍，碧血淒涼萬古春。
一自前軍星陛後，至今無復見綸巾。



