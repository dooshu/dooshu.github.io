王洋　杜倅再示前韵继这二首

惭愧诗筒数往回，自嫌局促困驽材。

尘踪已挂旧官壁，妙语犹随新雨来。

好客共谋良夜醉，养花长得四时开。

知君客里犹行乐，端为襟怀不染埃。

王洋

王洋　杜倅再示前韵继这二首

不惜分馀为借光，情同结客少年场。

谁知新拜六篇语，全胜遥闻十晨香。

自叹满头频献白，敢言三俎欲怀黄。

一瓶一钵烟波里，径人苕溪向水央。

王洋

