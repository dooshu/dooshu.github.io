黄庭坚　杂诗四首

扁舟江上未归身，明月清风作四邻。

观化悟来俱是妄，渐疏人事与天亲。

黄庭坚

黄庭坚　杂诗四首

佛子身归乐国遥，至人神会碧天寥。

劫灰沈尽还生妄，但向平沙看海潮。

黄庭坚

黄庭坚　杂诗四首

小德有为因有累，至神无用故无功。

须知广大精微处，不在存亡得失中。

黄庭坚

黄庭坚　杂诗四首

黄帝炼丹求子母，神农尝药辨君臣。

如何苦思形中事，忧患从来为有身。

黄庭坚

