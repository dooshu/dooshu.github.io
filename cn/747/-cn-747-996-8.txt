○唐贝州永济县故马公郝氏二夫人墓志铭

君讳恒，父讳超，其先扶风郡人也。昔马融注解，累代钦崇风，後允因官徙居甘陵郡，乃祖乃父，遂为永济县人焉。公以礼为度，以德为车，衣著篇章，饮食经籍。谢家鲍氏，羞当章句之流，耻也文学之列。金石为节，松竹表贞，乱代逃名，庸君隐迹，怀宝不仕，韬道迷邦，於是道德互门，仁者为里。

呜呼！天不遗，神莫见。元和七年七月廿一日，寝疾终於沙邱方私第也，享年十，时也日月无光，天惨色，闾巷遏密，行路伤嗟，权殡县西一里。先夫人松萝靡托，葛ぱ无依，结誓指於柏舟，空泪流於斑竹，以开成六年正月十三日，与二夫人迁葬於故茔。礼也。仲子（阙二字）尽（阙一字）以竭家资，因为迁，恐（阙）改易，刻（阙一字）为纪：

平生志贞，松筠表节。坚劲金石，洁白冰雪。（阙一字）遍乾坤，光连子孙。辉赫三代，荣庆一门。道（阙二字）字，名彰四海。天何奄祸於幽魂，骨肉永闭於长夜，何时再睹明昏？

