○三月三日为百官谢赐宴表

臣某言：臣伏以汉崇元已，齐曰上游，咸闻执兰，以盛禊饮。洛水之会，嚣呼不足纪也；永和之游，僻陋不足追也。臣等生逢多幸，遇会圣明，赐与荣渥，逾溢涯分，询於史策，超轶古今。臣某伏惟皇帝陛下屈已爱人，布和施恩，庆赏所及，万国欢心。财成之道，与天悠久，爰以令节，锡宴公亭。翠文茵，俱来天上；嘉饣肴清酤，亦自大官。欣欢之声，浃於亿兆，衔感之至，形於颂歌。而天心霈然，宸章焕发，曲蒙赐示，捧读兢惧。涵泳五音，光辉二雅，流於<龠>磬，永播无穷，岂臣庸愚，讵能思度？今狂虏衰息，年屡登，俗被湛恩，人归寿域，宴游高会，助时康。况上宰冢卿，修簪长剑，前後罗列，小大相从，所以序圣朝之多士，为百代之风流。臣等叨荣，无任恳迫，报效何日？进退知惭，不胜欣忭之至。

