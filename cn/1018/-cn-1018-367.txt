曹勋　钱大参有和用韵谢之七首

瑞峰来现宰官身，清峙岩岩耸缙绅。

闻道石头时说偈，一堂惊动水云人。

曹勋

曹勋　钱大参有和用韵谢之七首

冰玉无尘彻骨清，世间荣禄一毫轻。

未论此际通三际，直向今生度此生。

曹勋

曹勋　钱大参有和用韵谢之七首

天一地二数至七，开天之天识量疾。

荡然独立放全身，莫问诸方悉不悉。

曹勋

曹勋　钱大参有和用韵谢之七首

露地全牛何湿湿，岂比汉阴负井汲。

拈出老胡向上机，便知挂一不成十。

曹勋

曹勋　钱大参有和用韵谢之七首

相君自是仙山侣，大笔如椽鄙燕许。

七篇方愧不成章，肆笔相酬语冞古。

曹勋

曹勋　钱大参有和用韵谢之七首

忠教传家大府开，苍生久已待盐梅。

我虽潦倒山林下，会听中天紫诏来。

曹勋

曹勋　钱大参有和用韵谢之七首

曾春清言吐屑霏，岩廊又复仰几微。

正须国论筹前箸，毋使人间风亦稀。

曹勋

