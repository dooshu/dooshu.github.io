◇报曹公书

绍聚众官渡，欲与公决滕负。公以至弱当至强，若不制，必为所乘，是天下之大机也。且绍，布衣之雄，能聚人而不能用也。以公神武明哲，而奉以大顺，何向而不济？今军食虽少，未若楚·汉在荥阳、成皋间也。是时刘、项莫肯先退者，以为先退则势屈也。公以十分居一之众，画地而守之，扼其喉而不能进，已半年矣。情见势竭，必将有变，此用奇之时，不可失也。（袁宏《后汉纪》二十九，又见《后汉·荀传》。）

