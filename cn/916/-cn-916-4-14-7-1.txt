【七月七日咏织女诗】

火流凉风至。少昊协素藏。织女思北□。（岁时杂咏作征。岁华纪丽、《御览》同。《书钞》作陆。）牵牛叹南阳。时来嘉庆集。整驾（岁时杂咏作架。）巾玉箱。琼佩垂藻蕤。雾裾（岁时杂咏作裙。《御览》同。）结云裳。金翠耀华辎。□辕（《御览》作轩。）散流芳。释辔紫微庭。解衿碧琳（岁时杂咏作琳碧。）堂。欢（岁时杂咏作欣。《御览》作忻。）燕（《御览》作燕。）未及究。晨晖照（岁华纪丽作照。）扶桑。仙童唱清道。（《御览》作道情。）盘螭起腾骧。怅怅一（岁时杂咏作三。）宵（《御览》作霄。）促。迟迟别日长。（○古今岁时杂咏二十五。《御览》三十一。《诗纪》三十六。又《书钞》百五十五引藏、阳二韵。《类聚》四引阳、箱、裳、堂、桑、长六韵。岁华纪丽三引阳、箱、裳、长四韵。）

