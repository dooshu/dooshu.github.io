廖行之　和清明前即事三首

乍雨还晴近禁烟，踏青人憩楚江边。

花枝处处争妍媚，妆点春光二月天。

廖行之

廖行之　和清明前即事三首

漫山百卉效奇珍，万喜原头雀舌新。

不待清明改泉火，撷芳收取最先春。

廖行之

廖行之　和清明前即事三首

雨歇花畦径未乾，春衣初试觉轻寒。

所欣节物能多好，祓禊临流江水澜。

