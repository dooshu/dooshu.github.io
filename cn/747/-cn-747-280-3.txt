○御史台精舍碑铭

《易》曰：“吉凶悔吝，生乎动也。”传曰：“祸福无门，惟人所取。”则蹈纲罟，婴徽缠，联桁杨，贯桎梧，可怨天尤人哉？左台精舍者，诸御史导群愚之所作也。荩先王用刑，所以彰善瘅恶；圣人明罚，是以小惩大诫。故崇崇清宪，以纠以绳。而杌顽へ，罔知攸畏，冒於货贿，贪於饮食，{艹并}蜂不歌，犭制犬自噬，棼棼泯泯而陷於兹者，岁以千计。群公等目而之，言曰：“天孽可逃，自咎难逭，夫能度壹切苦厄者，其惟世尊乎？”所以佥舍众赀，议立斯宇，欲令见者勇发道慧，勤探妙根，悟有漏之缘，证波罗之果。缨珞为施，菩萨之导引众生；塔庙有成，天人之护持正法。不有善者，人焉赖哉？长安初，始自左补阙拜殿中侍御史，至止之日，其构适就，游於斯，咏於斯，稽首於斯。咨夫众实严身，非如来之意；方丈为室，荩维摩之心：故立像不务於珍华，度堂罔图其丰壮。至若丹ぬ并弃，剞劂都捐，则归依之心，或未多也，君子之作，其得中焉。观其之橐之，是寻是尺，掎徂徕之松，攻荆蓝之石，叠栌骈ㄆ，规赞榘亘，错盘螭以顿，镂蹲[QRDH]以衔铺。缘窗[QNXI]烟，丹柱高日，香泉数曲，环绕琉璃之地；灵草百品，莳黄金之阶。信可涤虑洗心，逃殃福，为利甚博，获报无量。群公以予忝文儒之林，固以碑表相托，辞不获已，而作铭曰：

惟佛之国，黄金界道，吁嗟下人，誓不相好，胡不归命以自保？惟佛之土，白银为台，吁嗟下人，为恶不回，胡不稽首以逭灾？彼君子兮，福所履兮，是度揆兮，不日成兮，若神营兮，利群生兮。

