姜特立　再赋醒心亭

小桥枕沧湾，一水绕清激。

横来莫知源，委去无寻迹。

戏鱼时度浅，好鸟忽鸣寂。

堂坳隐空豧，竹树閟寒碧。

朝霏兴朱栱，倒影汎瑶席。

仰窥一迳上，始觉藏深僻。

尚忆客中行，盘峤倦登陟。

峰回路忽下，溪馆曾休息。

高低相掩遇，景趣无终极。

朼来坐忘疲，欲去或穷夕。

安得青霞人，共此白云适。

姜特立

