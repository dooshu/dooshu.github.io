◇伤己赋

嗟夫，卞赏珍於连城，孙别骏於千里。彼珍骏以贻爱，此陋容其敢拟。丁旷代之渥惠，遭谬眷於君子。眺徂岁之骤经，睹芳春之每始。始春芳而羡物，终岁徂而感己。貌憔悴以衰形，意幽翳而苦心。出衾而载坐，辟幌以回临。望步檐而周流，眺幽闺之清阴。想轻綦之往迹，冫食和声之馀音。播芬烟而不熏，张明镜而不照。歌《白华》而绝曲，奏《蒲生》之促调。（《艺文类聚》三十四。）

