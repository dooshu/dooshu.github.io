◇答桓翱问

桓翱问汜阁云：「久丧不除者，为当众子尽然邪？故质焉耳。」答云：「昔尝送郑君到代陵，代陵有人，其父死，不得其尸，其子行丧，随制降杀。阁与亡者相脂而往吊之。还问郑君所驳异义之事。不孝莫大于无后，终身不除，此为绝先人之统，无乃重乎？郑君答云：「庶子自可摄祭。阁覆云：「无庶子当何以？又答云：『族人可以其伦代之。』阁覆言，又云：『无族人云何？』则不复相答。推此而详，但使一嫡子不除耳。」（《通典》一百三。）

