阁夜


岁暮阴阳催短景，天涯霜雪霁寒宵。五更鼓角声悲壮，三峡星河影动摇〔一〕。野哭几晋作千家闻战伐，夷歌数晋作是处起渔樵。卧龙跃马终黄土〔二〕，人事依依漫一作音尘日，一作音书颇寂寥。

〔一〕星河：《天官书》：天一、枪、棓、矛、盾动摇，角大，兵起。《汉书》：元光中，天星尽摇。上以问候星者。对曰：星摇者，民劳也。后伐四夷，百姓劳于兵革。《汉武故事》：元光元年，天星大动，光耀焕焕竟天，数夜乃止。上以问董仲舒，对曰：是谓星摇，民人劳之妖也。是岁谋伐匈奴，天下始不安。

〔二〕卧龙跃马：吴若本注：夔州有白帝祠，郭外有孔明庙。





