奉寄李十五秘书二首

文嶷


避暑云安县，秋风早下来。暂留刊作之鱼复浦，同过楚王台。猿鸟千崖窄，江湖万里开。竹枝歌未好〔一〕，画舸莫陈作且迟一作轻回。

〔一〕竹枝：《竹枝》本出于巴渝，唐贞元中，刘禹锡在沅湘，以俚歌鄙陋，乃依骚人《九歌》，作《竹枝新歌》。禹锡曰：竹枝，巴渝也。巴儿联歌，吹短笛击鼓以赴节。

行李千金赠，衣冠八尺身。飞腾知有策，意度不无神。班秩兼通贵，公侯出异人。玄成负文彩，世业岂沉沦？





