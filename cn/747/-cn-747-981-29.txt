○对和市给价判

〈和市绪带准法，合即给价直，少府监以稍入供之。〉

圣人有作，郁为令典，车服礼器，贵贱有班，文物采章，高下无滥。我君开运，朝仪式序，敦朴素之风，无虚丽之饰，锦文不鬻於肆，冠佩必加於贤。而ひ厉沓光，事华来今；銮蕤霭饰，理焕前古。瞻彼绪带，有标令则，官所云市，法乃酬佣。盍亦采均输之馀，济盐铁之润。焉可减兹稍廪，以虚国财？静言所司，或匪通论。

