岳珂　秋夕有感二首呈督视参政

汤汤南纪重喉衿，纵敌来年患已深。

七十万家财与力，六千里地古犹今。

薇屯正自忧无给，桑土当思彻未阴。

用力愈劳工愈寡，相公试察此时心。

岳珂

岳珂　秋夕有感二首呈督视参政

老去工夫在一丘，解骖重使借胶筹。

忧关王国漫腾口，事为他人常压头。

蚁穴贵堤犹未计，鲋车涸辙若为谋。

恩波况是如天阔，早放棠湖理钓钩。

岳珂

