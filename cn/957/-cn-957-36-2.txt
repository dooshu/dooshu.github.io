王大烈　贺人生子

蚌胎未老出明珠，或表高门庆有余。

我病阻为汤饼客，人言的是凤凰雏。

硗硗头角奇男子，衮衮公侯大丈夫。

寄语王浑防跨灶，阿戎清赏只须臾。

王大烈

王大烈　贺人生子

尽道生来骨相奇，若非凤种秘麟儿。

几年仙李蟠根固，一颗蟠桃结子迟。

岐嶷两全真鲜克，之无二字已先知。

徐卿衣钵今传取，衮衮公侯看异时。

王大烈

