释印肃　颂十玄谈　尘异

浊者自浊清自清，一轮坚白不容尘。

镜中妍丑谁分别，水月融光争法身。

释印肃

释印肃　颂十玄谈　尘异

菩提烦恼等空平，色裹胶青用始精。

盐入水中寻不见，□舌轻点笑欣欣。

释印肃

释印肃　颂十玄谈　尘异

谁言卞璧无人鉴，但办肯心终不赚，

燎却眉毛尚不知，询岐欲往西天际。

释印肃

释印肃　颂十玄谈　尘异

我道骊珠到处晶，包含万有独明灵。

同光索价遭人问，两手张开帽带陈。

释印肃

释印肃　颂十玄谈　尘异

万法泯时全体现，大似金刚经百练。

定光溶烁绝纤埃，只眼圆明何用见。

释印肃

释印肃　颂十玄谈　尘异

三乘分别强安名，悯念群生习气深。

宝所到时城假化，何曾动步早观音。

释印肃

释印肃　颂十玄谈　尘异

丈夫自有冲天志，不著形名非与是。

交彻辉光意气浓，金毛师子真堪畏。

释印肃

释印肃　颂十玄谈　尘异

莫向如来行处行，一身堕落万寻坑。

人神百亿扶难起，耳不闻声目似盲。

释印肃

