仇远　至日怀罗国宾

官冷谁能送酒钱，江乡节物倍萧然。

容颜一日老一日，人事一年经一年。

野仆竹舆侵晓出，病妻布被抱愁眠。

甘心归隐青岩下，閒共残农理废田。

仇远

仇远　至日怀罗国宾

群阴剥尽一阳回，霜日烘晴宿雾开。

闭户读书差自乐，载肴问字莫须来。

荣枯易了观芸草，冷暖相忘付酒杯。

得似山居酬应少，昼长閒坐看寒梅。

仇远

