修志：

范石湖《吴郡志》成，欲刻。时有求附其事于籍而弗得者，哗曰是非石湖笔也。守惮莫敢辨，亦弗敢刻，以书藏诸学宫。见汴人赵汝谈序中。崇祯初，海宁教谕平湖赵无声(维寰)以修我县志见忌。滨行，柬予曰：「不佞故以痴癖，为不知者所诟厉，不意世间亦复有如不佞者，亦更有如不佞之知兄者。德不孤，必有邻，信矣。」



