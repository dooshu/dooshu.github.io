○连州刺史厅壁记

此郡於天文与荆州同星分，田壤制与番禺相犬牙，观民风与长沙同祖习，故尝隶三府，中而别合，乃今最久而安，得人统也。桉宋高祖世始析郴之桂阳为小桂郡，後以州统县，更名如今，其制谊也。

郡从岭，州从山，而县从其郡。邑东之望曰顺山，由顺以降，无名而相钦者以万数，回环郁绕，迭高争秀，西北朝拱於九疑。城下之浸曰湟水，由湟之外，交流而合输以百数，沦涟汨，擘山为渠，东南入於海。山秀而高，灵液渗漉，故石锺乳为天下甲，岁贡三百铢。原鲜而无，卉物柔泽，故蕉为三服贵，岁贡十笥。林富桂桧，土宜陶[A105]，故候居以壮闻。石侔琅，水孕金碧，故境物以丽闻。环峰密林，激清储阴，海风驱温，交战不胜，触石转柯，化为凉ざ。城压赭冈，踞高负阳。土伯嘘湿，抵坚而散。袭山逗谷，化为鲜云。故罕罹呕泄之患，亟有华皓之齿。信荒服之善部，而炎裔之凉地也。

永贞元年，予始以尚书员外郎坐党累，出补兹郡。居无何，吏议以是迁也不足偿其责，故道贬为朗州司马。後十年，诏书征还，抵京师，俄复前命，佩故印绶而南。曩之骑竹马北向相者，咸仕郡县，巾来迎。下车之日，私唁且笑。既视事，得前二千石名姓於壁端，宰臣王、幸卿刘晃、儒官严士元、闻人韩泰佥拜焉。或久於其治，功利存乎人民；或不之厥官，翘禺载於歌谣。余不佞，从群公之後。肇武德距於今，凡五十有七人，所举者四君子，犹振裘之於领袖焉。元和十一年七月二十四日，刺史中山刘某记。

