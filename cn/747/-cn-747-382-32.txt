○窳樽铭（并序）

道州城东有左湖，湖东二十步有小石山。山颠有窳石，可以为樽，乃为亭樽上，刻石为志。铭曰：

井石何状？如兽之。其背<幽页>窳，可以为樽。空而临之，长岑深壑。广亭之内，如见山岳。满而临之，曲浦回渊。长瓢之下，江湖在焉。彼成全器，谁为之力？天地开凿，日月扌文拭。寒暑琢磨，风雨润色。此器大朴，尤宜直纯。勒铭亭下，以告後人。

