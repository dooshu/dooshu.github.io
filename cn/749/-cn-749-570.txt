崔敦诗


敦诗字大雅。生绍兴九年（1139）。与兄敦礼同登绍兴三十年（1160）进士。乾道八年（1172），召试馆职，授秘书省正字，除翰林权直。又历中书舍人，加侍讲，直学士院。淳熙九年（1182）卒，年四十四。特赠中大夫，有玉堂类稿。

六州

商秋吉，嘉会协中辛。涓路寝，修禋祀，圣德昭清。端志虑，罄竭斋精。锦绣排天仗，羽卫缤纷。朝太室、返中宸。被衮接神明。时平天时俱清晏，兼丰年和气，品物达芳馨。

瞻熉座，舂容娭燕三灵。奠瑶爵，荐量币，清思呦冥冥。望昆仑。嘉祥塞絪缊。诚殚礼洽庆休成。润泽被生民。端门肆眚，昕庭称贺，俱将景福万寿、祝双亲。

十二时

勋华并、天胙昌期。圣德茂离。英明经远，浚哲昭微。宝俭更深慈。观万国、累洽重熙。对明时。报

礼秩神祇。玉帛奏华夷。雍肃显相，百辟各钦祗。奄嘉虞英璧奠华滋。

神安坐、景气澄虚。极光焰、烛长丽。展诗应律，万舞逶迟。三献洽皇仪。垂露浸庆祜来宜。礼无违。鸣鸾临帝阙，飞凤下天倪。清和寰宇，霈泽一朝驰。醇化无为。万祀巩洪基。







