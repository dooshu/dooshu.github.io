○临颜平原诰书后

唐世官诰，皆出善书名公之手。鲁公为礼部尚书，犹耆朱巨川诰。如近世之埋志，非籍手宗匠，以为孝慈不足。其重如此，国朝制诰，乃使中书舍人为之写轴。而书法一本沈度姜立纲，何能传后？予两掌制词，及先太史诏。欲自书之，忽有非时之命，持节长沙封吉藩。颁诰之时，王程于迈，不获从鲁公自书之例。临颜帖，为之怃然。

