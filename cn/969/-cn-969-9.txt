刘克庄　次韵竹溪中书重修县橘二首

古者役人常以冬，据经端自紫薇公。

杠舆梁涉犹徒步，龟筮民从见大同。

不假洛阳抱桥蛎，宛如震泽卧波虹。

春江浩渺风涛急，方待先生济不通。

刘克庄

刘克庄　次韵竹溪中书重修县橘二首

仲秋鸠僝迄穷冬，矩丽依稀似蔡公。

濡足几年同国病，肯心一片有谁同。

人言此庆钟双凤，天落其成见彩虹。

不是坡仙捐宝带，此桥安得往来通。

刘克庄

