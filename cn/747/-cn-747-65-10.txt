○宣慰卢龙军诏

刘总已极上台，仍移重镇，兄弟子侄，各授官荣，大将宾寮，亦宜超擢。百姓复一年。宜赐军士钱百万贯，以内库钱充。仍令宣慰使给事中薛存庆亲谕朝旨。与节度使丞相张宏靖计会，大将判官甄将未及，有父母在者，并具名列上。郡残破甚者，量便宜优恤。管内年高茕独废疾不能自存者，差官就问，给赐粟帛。

