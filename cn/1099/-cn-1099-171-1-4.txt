○乞命婦朝賀疏 【 命婦朝賀】

臣竊見本月十九日報、光祿寺為供應事、照得本年二月三十日、恭遇　昭聖慈壽皇太后聖旦節例、該欽賜文武百官壽麪、欲照例備辨、奉　聖旨是竊意諸命夫筵宴於外。則諸命婦必朝賀於內。　陛下至孝外彰。　皇太后歡顏內動。真足以追想　武宗皇帝□詔、明文武斷為天下得人、　皇大后慈闈之奉萬萬歲有此日也。本月二十六日、乃復見報二十五日、禮部官奉　聖旨、二月三十日、　昭聖慈壽皇大后聖旦節、僉婦免朝賀欽此、竊意禮以飭敬、儀以飭情、近者災變之象、上下交見溝壑之民父子相食、　陛下於一節禮儀所以自待者。皆損抑之。固　聖心兢惕。畏天命而悲人窮也若夫　皇太后聖旦。乃　陛下愛日承歡之會。而諸命婦朝　賀。則又得天下之歡心以事其親也。亦遽傳免。以事失輕重。恐敬以禮衰。情以儀薄矣使此事出於　皇太后　陛下亦未宜將順使此意出於　陛下。　皇太后亦殊覺凄凉。此報一出。人心驚疑。夫以　皇太后承事　孝皇十有八載　母儀天下十有六年。奉　陛下　宗社大計。其情固欲親之也。　陛下承繼大統。與祖為體。觀夫成王周公儀禮經文。與我　太祖高皇帝制服之意。則是　陛下於　皇太后雖欲疏之。有不能者矣。　大君。禮法之宗大臣。禮法之守也。以職在紀述不敢僣言。唯免命婦朝　賀一節。事體雖若非大。感應恐亦不小。若果為　皇太后之意。仍乞宣示　懿旨。以釋群疑。若或為　陛下之意。伏乞別降　綸音。以彰至孝。臣誠愚昧、行且隱淪、然區區感激之私、未常不以堯舜之道望　陛下也、顧　天威嚴重。　聖旦期迫、不能盡所欲言耳、臣誠惶誠恐云云

楊用修文集（疏）

楊慎

