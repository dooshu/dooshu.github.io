虞俦　春晴

万里阴云一战收，怪生和气袭兼裘。

昆山龙过初衔烛，暘谷乌飞不傍舟。

曝背爬搔疑挟纩，冻躯伛偻快伸钩。

老农扶杖间相过，一味丰年说不休。

虞俦

虞俦　春晴

结习已空摩诘袂，苦寒聊解拾遗裘。

梅花已负先驱弩，竹叶随牵下濑舟。

门外有谁惊剥啄，林间何处叫钩辀。

诗人莫费雕肝贤，付与晴窗茗碗休。

虞俦

