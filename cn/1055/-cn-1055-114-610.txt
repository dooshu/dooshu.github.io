【唐于神道碑〈元和中〉】

右《于神道碑》，卢景亮撰。其文辞虽不甚雅，而书事能不没其实。之为人，如其所书，盖笃于信道者也。碑云“司马迁儒之外五家，班固儒之外八流”，其语虽拙，盖言其学不驳杂也。然则非徒贬去释老而已，自儒术之外，余皆不学尔。碑又云“其弟可封好释氏，每非之”。，于ν父也。然可封之后不大显，而之后甚盛，以此见释氏之教信向者未必获福，毁贬者未必有祸也。碑言“笃于孝悌，守节安贫，不可动以势利”，其所履如此，足以兴其后世矣。治平元年八月十一日书。

