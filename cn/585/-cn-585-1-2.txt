第二则 识时务者在乎俊杰

道者，人之所蹈，使万物不知其所由。

解读 道，就是人们要遵循的自然规律。世间万物都在道的推动下不断变化着，但往往不能为人所认知。

张注“道之衣被万物，广矣！大矣！一动息，一语默，一出处，一饮食，大而八纮之表，小而芒芥之内，何适而非道也。仁不足以名，故仁者见之谓之仁；智不足以尽，故智者见之谓之智；百姓不足以见，故日用而不知也。”

王氏曰“天有昼夜，岁分四时。春和、夏热、秋凉、冬寒；日月往来，生长万物，是天理自然之道。容纳百川，不择净秽。春生、夏长、秋盛、冬衰，万物荣枯各得所宜，是地利自然之道。人生天、地、君、臣之义，父子之亲，夫妇之别，朋友之信，若能上顺天时，下察地利，成就万物，是人事自然之道也。”

