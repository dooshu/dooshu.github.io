◇奏谧韦朗

风闻前广州刺史韦朗，莅任虐法，暴浊是彰，於州所造镂银铪二枚，朱牙三十幡，朱画青绫盾三十五幡，犀皮铠六领，杂白莞席三百二十二领，银涂漆（一作「泥」。）屏风二十三床，又缘沈屏风一床，铜镜台一具，请以见事追免朗前所居官。（《初学》二十五「席门屏风门镜台门」，《御览》三百五十六、五十七、七百一并引《元嘉起居注》，元嘉十六年，御史中丞刘损奏，「损」一作「桢」，非。）

