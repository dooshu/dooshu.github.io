◇王允之表郡与祖名同乞改授议

春秋之义，不以家事辞王事，是上之行乎下也。夫君命之重，固不得崇其私，又国之典宪，亦无以祖名辞命之制也。（《通典》一百四。咸康八年，诏以王允之为卫将军会稽内史。允之表郡与祖会名同，乞改授。诏曰：「祖讳孰若君命之重邪，下八座详之。」给事黄门侍郎谯王无忌议以为。）

