黎廷瑞　杂感六首

凄凄寒露下，亹亹孤蛩吟。

幽人起傍徨，叹息泪盈襟。

物情正得时，我悲独何心。

黎廷瑞

黎廷瑞　杂感六首

聁聁田中雀，贸贸墉下鼠。

朝来吸我粟，暮来食我黍。

羸牛卧墙阴，枯草闹风雨。

黎廷瑞

黎廷瑞　杂感六首

读书不杀饥，山园聊荷锄。

蔓既荒我粒，草复乱我蔬。

大笑非吾事，忍饥还读书。

黎廷瑞

黎廷瑞　杂感六首

元阳秋转碧，积冻春更好。

草力乃如斯，人生得草草。

寒暑浩茫茫，哀哉未闻道。

黎廷瑞

黎廷瑞　杂感六首

孙子传世世，木石穷年年。

太行亦可移，沧海终欲填。

入圣谅非难，惧君心不怪。

黎廷瑞

黎廷瑞　杂感六首

一根起千枝，一枝吐千花。

花复结为实，种种春无涯。

开门扫秋风，闭关养灵芽。

黎廷瑞

