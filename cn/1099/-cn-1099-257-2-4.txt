○雲南土官論

論曰嗟乎雲南在古荒服、聲教弗漸、自唐及宋、則偃然僣竊、睥睨巴蜀、元雖開省設官、而疆圉?裂、以羈縻畜之、迨乎我朝、幅員混一、棘?火爨羅甸、咸籍版圖、可謂盛矣苐其疆域阨塞。華夷雜居。時恬則蟻聚蜂屯。有事則狼跳虎噉。葢負險使然也。雲南臨安大理永昌鶴慶楚雄頗號沃壤、元江臨安南通交趾、金齒騰衝西擁諸甸瀾滄聯絡永寧、麗江曲靖迤北而東、彈壓烏蠻、四境領要、指掌可鏡矣、諸夷之魁、則元江武定景東麗江姚安北勝鄧川霑益並以兵力稱雄、向背靡一、葢自麓川伏法、而湏境稍寧、惟尋甸一帶、兵衛漸疏、諸羅跋扈朮邦孟密、恃其險遠、至今不聞悔禍、咎在撫綏闕狀、處置乖方、莫可籹矣、至於滇南北則必假道貴州。萬一衝决。何以越之聞滇池有徑可達馬湖武定可達建昌川陸具存。而榛塞莫啟。刊山通道之策。所宜亟講也

