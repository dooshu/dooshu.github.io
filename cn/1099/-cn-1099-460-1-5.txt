○卻昔藏番進貢疏 【 番貢】

看得番人進貢、某番某族、原載　會典及備開該司條例稿案之內、苟籍所不載。例不進貢。今昔藏等該司博稽典故。並無此族。一旦突來不過欲以濫惡不堪之方物。易　天朝之銀幣為圖利耳夷類實繁。庫藏又虗即目今順義王撦力克一枝賞賜愆期。承運庫尚難支給倘諸番不列貢額者皆貪賞聞風而來。將來處置之難處置夷番皆當遵照成例若有改易將來行行乞擾必生事端矣又將什伯於此似不當浮慕來享之虗名。重滋　天府之濫費。今昔藏到二十七名似當卻其方物而姑與之賞賜卻之者。所以阻昔藏再來之擾。杜別夷濫貢之端姑與之者。所以慰昔藏遠來之心。示　天朝曲體之意至于馬匹雖給騎操。不妨取還。方物所用櫃箱。必須給與。其一百五十七名在邊聽賞者。合無諭令回還。或量加薄賞。并示以此廼　天朝委曲體悉法外之恩。後若再來决不放入如此處之是、或一道如謂享王美事。既來則安。則自有貢夷常例可沿而行。不必再煩籌算矣。然此馭夷大事非臣等迂愚局曲之見、所敢定擬伏惟　聖明裁酌、如慎防其濫、便須卻還、如重絕其來、一併容受、要於其當焉耳

聖旨番人既不載貢額依擬卻回貢物量與賞賜、

