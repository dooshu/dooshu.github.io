陆游　东窗小酌

乌帽翩僲白苎凉，东窗随事具杯觞。

流年不贷世人老，造物能容吾辈狂。

藤叶成阴山鸟下，桧花满地蜜蜂忙。

何人画得农家乐？咿轧缫车隔短墙。

陆游

陆游　东窗小酌

市尘远不到林塘，嫩暑轩窗昼漏长。

蚕妾趁时争盐茧，农夫得雨正移秧。

徒行有客惊顽健，烂醉无人笑老狂。

却掩庵门径投枕，鼾声雷起撼藜床。

陆游

