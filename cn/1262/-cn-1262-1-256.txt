王肇基：

太监王坤尝肆恶于推扬，至是易名肇基，求督催浙江福建金花银。得旨，命阁臣具敕。高相国暮归语予曰：「方争阮员海，今又争内臣。专角舌，非相体，奈何？」予曰：「大司马韩象云，贤内侍也，俾谕沮之。以内臣自相制，易易耳。」相国深善之。诘朝入直，闻肇基邻寓，过之，极言东南民困。肇基曰：「若然，吾当辞往。」寻奏上嘉纳，相国予告。太监孙元化督饷浙江。



