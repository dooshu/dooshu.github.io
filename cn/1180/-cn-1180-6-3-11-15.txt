十五


曾参杀人，言之者三，而母为投杼。羊叔子之不酖人也，其敌而信之。夫祜之贤不及参，抗之亲孰如母？然彼信而此疑也。故心迹见谅，异域可亲；拟议不明，同胞何益！传曰：人之相知贵知心。又曰：士为知己者死。使知己而可多得也，何用死之？故苏秦不信于天下，为燕尾生；豫让忘君事雠，而为智伯死。今各府州县，有圣祖颁行戒石铭曰：“尔俸尔禄，民膏民脂。下民易虐，上天难欺。”本五代时蜀主孟知祥之词。





