○为人谢赐天德防秋将士纟绢状

右，臣今月七日中使朱孝诚至，伏奉诏书，兼宣恩旨，赐前件纟绢等。臣伏以武夫之用，职在防虞，壮士之心，乐从征役。陛下仁慈广被，渥泽旁流，谕以功名，赐之绵帛。荷殊私而东拜，悉有兼衣；贾馀勇而西行，若无远道。同将日力，共振天声。臣猥守藩隅，叨居将帅，欣荣感戴，实百恒情。

