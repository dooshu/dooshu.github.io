○对盗酒判

〈卓媪翁伯并业。卓尝遭盗，窃饮倾酿，翁教以多养猛犬。卓家酒滞，而翁宾客猥售，独收其利。媪告伯方，便取人财。〉

媪翁接，卮酒当垆，不逢汉高之过，何能大售？频遇毕公之窃，（阙）烦小盗。教其养犬，盖以防人，闻夜吠以虽惩，在春醪而颇滞。素蚁空，邺中之贤者莫倾；卢鹊斯喧，高阳之酒徒那至。但非抑压，教有缘由，独收当曰“非宜”，方便殆成无状。宜科诬谤，以刑名。

