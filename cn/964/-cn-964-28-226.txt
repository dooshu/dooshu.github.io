韩元吉　市人有弄虎者儿辈请观饲以豚蹄睹其攫噬戏作四绝句

眈眈出柙小於菟，犹意他年见画图。

养汝由来得无患，却惊赤手竞编须。

韩元吉

韩元吉　市人有弄虎者儿辈请观饲以豚蹄睹其攫噬戏作四绝句

呀然一啸朔风生，儿女窥帘笑且惊。

槛内应怜只摇尾，山中不记旧横行。

韩元吉

韩元吉　市人有弄虎者儿辈请观饲以豚蹄睹其攫噬戏作四绝句

长年肉食定何功，乞汝豚足且慰穷。

猿臂将军应老矣，南山忽忆夜弯弓。

韩元吉

韩元吉　市人有弄虎者儿辈请观饲以豚蹄睹其攫噬戏作四绝句

荧荧目色为生寒，蛮獠歌呼意自閒。

莫倚便能探虎穴，势卑还长越王炎。

韩元吉

