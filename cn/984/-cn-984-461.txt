宋庠　入谒马上作

残月冬鼓喧，中衢幰轮鹜。

九关忽洞陃，万盖沈云布。

烛乱建章星，麈迷华阴雾。

车幅避鸣驺，銮音听朝御。

嗟予亦何为，簉此珍群羽。

野鹤载轩愁，狂狙裹衣怒。

肃穆未央朝，蹒跚寿陵步。

人生固有志，躁静各成趣。

生当伏农畎，乃尔汙贤路。

峨弁束蓬颠，吞腥满饥素。

乐育过阿陵，增裨乏尘露。

徒怀一割志，但恐流芳暮。

且复竣逡巡，南山有场圃。

宋庠

