◇答释法云书难范缜神灭论

枉告，并奉览敕答臣下审神灭论。圣旨玄照，启寤群蒙，义显幽微，理宣寂昧。夫经述故身之义，系叙游魂之谈，愚浅所辩详，已为非灭，况复睿思弘远，尽理穷微，引文证典，涣然冰释，肉眼之人，虔恭回向，惑累之众，悛改浮心，发明既往，训导将来。伏奉渊教，欣蹈罔己，王柬和南。（《宏明集》十。）

