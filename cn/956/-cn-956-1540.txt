方回　重阳吟五首

射蛇戏马老刘郎，不为乾坤減战场。

三径寒华空怅望，閒居无酒对重阳。

方回

方回　重阳吟五首

心炎何处不南荒，瘴海烟深有玉堂。

随地着身无得丧，菊花开日即重阳。

方回

方回　重阳吟五首

此身生死国兴亡，摇落年年本是常。

无奈潘郎解凄怨，满城风雨近重阳。

方回

方回　重阳吟五首

衣冠南渡紫微郎，流落天涯事可伤。

鄙视诗人终不会，乱山深处过重阳。

方回

方回　重阳吟五首

战尘漠漠草荒荒，兵过村空菊自黄。

死尽亲知身偶在，干戈丛里见重阳。

方回

