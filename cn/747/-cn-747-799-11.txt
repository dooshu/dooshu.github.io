○斥胡建

古者将在军，君命有所不受。若穰苴之斩庄贾，孙武之﹃宫嫔，魏绛之辱杨干，是也。如建者，为军正丞，设御史有奸，在建职当以状闻。自有天子之刑名。如擅斩者，乃一夫之暴贼上吏者也，以辱国威。国威者，军刑者也。夫军正之职，当申明其法於军师，亦不可擅行诛杀也。正且不可，况又丞哉？呜呼！汉不以是﹃建以正其罪，反以诏命赏之，嘻妄矣！过直近乎暴物，过讦近乎擅命。有之不戢，在家为贼子，在国为乱臣，其建之谓矣！

