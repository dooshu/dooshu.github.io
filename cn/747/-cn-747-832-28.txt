○授朔方军节度掌书记检校刑部员外郎兼侍御史李东序检校司勋郎中兼中丞充职制

敕。具官李东序。凡诸镇陪臣至自其幕府者，或计事言功，或举职请命，未尝不召之便殿，假以宽言。且使铺陈，皆见臧否。尔能用儒术佐吾列藩，敷扬可取於详明，条贯必由於忠信。嘉善之道，增秩所宜。乘宠而还，永观尔类。可依前件。

