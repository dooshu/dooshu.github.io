陈傅良　仲一以诗来用韵奉答

陪侍经帏涉岁年，亦尝尚论鞠衣贤。

如今三嗅馨香泣，惟恐将诗去浪传。

陈傅良

陈傅良　仲一以诗来用韵奉答

呜咽苔移玉座春，昔年曾扈属车尘。

重阳不见黄封酒，只见餐英独醒人。

陈傅良

陈傅良　仲一以诗来用韵奉答

剩有新诗入递筒，岂无能画作欣篷。

金钱翠盖相辉映，着我皤然酒借红。

陈傅良

