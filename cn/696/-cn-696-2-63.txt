秋尽杂感忆去岁初渡黄河


其一


纷纷高木散江湖，秋尽苍茫意转孤。
锦带灯前温翡翠，佩刀霜下挂珊瑚。
几时渔猎浮天畔，十载风云望帝都。
却忆去年方北渡，大河历落舞樯乌。

其二


微霜细雨殢江东，尚觉中原气候同。
天外黄河依旧险，樽前白雪最能工。
离人夜夜伤秋月，猛士年年想大风。
抱膝高吟沧海上，浮云北极几时空。




