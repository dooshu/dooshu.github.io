【飞龙篇】

晨游泰（《书钞》作太。《类聚》作大。）山。云雾窈窕。忽逢二童。颜色鲜好。乘彼白鹿。手医芝草。我知真人。长跪问道。西登玉台。（《类聚》、本集作堂。乐府同。又注。一作台。）金楼复（乐府作复。）道。授（《类聚》作投。）我仙（《类聚》作此。）药。神皇所（《类聚》作可。）造。教我服食。还精补脑。寿同金石。永世难老。（○《乐府诗集》六十四。本集六。《广文选》十三。《诗纪》十三。又《书钞》百五十引窕一韵。《类聚》四十二引窕、好、草、道、造、老六韵。）

