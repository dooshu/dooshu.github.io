○进真容赞状

奏宣，令臣撰，臣幼习儒风，莫能励己，长从吏役，无所成名，虽尝忝禁林，获掌纶命，学既惭於刻鹄，文有愧於雕虫。陛下假以恩光，常加宠饰，赐令撰述，益荷殊荣。但以谈天者岂测其高，酌海者莫知其广，圣功神武，睿德文思，虽欲赞扬，实惭不逮。今已撰讫，谨连封上，尘黩严，无地自容，不任兢惶荣之至。

