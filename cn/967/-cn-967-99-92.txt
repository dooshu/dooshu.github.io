李洪　和郑康道春日三首

寄兴沧洲上，平芜绿又春。

忘机时傲睨，燕坐默存真。

铁砚心逾壮，金楼铸自新。

年来孤节物，懒惰复谁伦。

李洪

李洪　和郑康道春日三首

内乐同颜子，高楼慕隐居。

紫苔沿砌合，红糁缀条疏。

谩听平戎操，閒寻种树书。

吾曹清净业，所好在三馀。

李洪

李洪　和郑康道春日三首

弱柳低垂户，小桃初著花。

春风无管束，贫巷亦矜夸。

老觉桑榆迫，悲伤堂棣华。

劳生皆有役，常苦思无涯。

李洪

