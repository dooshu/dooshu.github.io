◇袭位上表

臣闻功以济物为高，非竹帛无以述德；名以当实为美，非谥号无以休终。先臣蒙逊西复凉城，泽忄詹昆裔，芟夷群暴，清洒区夏。暨运终有道，备大宋之宗臣；爵班九服，享惟永之丕祚。功名昭著，克固贞节。考终由正，而请名之路无阶；懿迹虽弘，而述叙之美有缺。臣子痛感，咸用不安。谨按谥法，克定祸乱曰武，善闻周达曰宣。先臣廓清河外，勋光天府，标榜称迹，实兼斯义，辄上谥为武宣王。若允天听，垂之史笔，则幽显荷荣，始张无恨。（宋书·大且渠蒙逊传》，又《十六国春秋》九十五。）

