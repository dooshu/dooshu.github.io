胡仲弓　落梅

谢娥三弄笛，昏恨五更风。

树老余香少，花残瘦影空。

深堆和靖墓，浅点寿阳宫。

结果重来此，方知造化工。

胡仲弓

胡仲弓　落梅

花本无情却有情，谁将开落拟浮生。

盈虚自是天机事，错认楼前羌笛声。

胡仲弓

胡仲弓　落梅

南枝不与北枝同，及早开时及早空。

莫笑北枝开较晚，前头毕竟有春风。

胡仲弓

