○申明鮮貢船隻疏 【 貢船抵淮】

臣案照萬曆七年七月二十六日、准工部咨、每歲至六月初旬、伏水將發、即于通濟閘外、暫築土壩、以遏橫流、一應官民船隻、俱暫行盤壩出入、至九月初旬開壩、仍將題准明旨、刊示各閘。之上、臣等通行欽遵間、今歲遇閏五月二十二日、即巳、入伏、相應先期築壩、誠恐鮮貢船隻、所至後期預咨該部轉行草發去後、今准前因、該臣會同漕撫右都御史江一麟、議照清江裏河、向因外河伏水帶入泥沙致占漕渠應照先臣陳瑄舊規。先期築壩。巳經題奉嚴旨、通行遵守、今南京該監移文。既謂冰鮮鰣魚在五月初旬。楊梅在小暑之後各採完。若肯較常早發。沿途無滯。計五月二十以前。二項鮮船。俱可趕到。若至入伏之日。各船愆期不至。勢難久待。隨經咨覆該部、及延至入伏之日、定行築壩外、但恐各監拘泥故常、逗遛不發、延至壩成、又以盤船不便推諉、臣等不無掣肘、况所進冰鮮不多盤壩只須頃刻即使盤車不便。亦可預撥馬船。停泊壩外。鮮到之日。對船般剝。亦無妨碍。漕渠關係甚重。似當量從權宜。伏望　皇上、軫念國計敕下該部、申飭南京守備衙門、每歲冰鮮船隻、較常催儹早致、務在伏前旬日抵淮、不至有碍築壩、萬一愆期、即從天妃壩車盤、或預撥馬船停泊外河般剝著為定例、庶臨期不致妨阻、而漕渠永無沙玷矣、

