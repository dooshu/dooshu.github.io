◎史达祖杏花天

史邦卿杏花天词云："软波拖碧蒲芽短。画楼外，花晴柳暖。

今年自是清明晚。便觉芳情较懒。 春衫瘦，东风翦翦。逗花坞香吹醉面。归来立马斜阳岩。隔水歌声一片。"姜尧章谓邦卿之词，奇秀清逸，有李长吉之韵，盖能融情景於一家，会句意於两得者。其"做冷欺花，将烟困柳"一阕，将春雨神色拈出。"飘然快拂花梢，翠尾声分开红影"，又将春燕形神画出矣。姜亦当时名手，而推服之如此。［词品］

