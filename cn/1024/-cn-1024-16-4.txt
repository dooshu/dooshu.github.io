戴栩　曹徽猷生日二首

东皇缥仗下层云，来驾和风再浃辰。

勋阀此时生鹡鷟，天家满意抱麒麟。

方瞳的皪辉迟日，绿鬓扶痚受蚤春。

太史谈公甚奇异，老人星即是前身。

戴栩

戴栩　曹徽猷生日二首

天圣阴功天下母，庆源重此毓英豪。

政区贤否澄冰鉴，诗得江山妙线毫。

已使列城歌既醉，可无众口赋崧高。

油幢谁道容湿席，行从君王宴碧桃。

戴栩

