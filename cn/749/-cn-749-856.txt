余桂英


桂英字子发，号野云。

浩然斋雅谈卷中作俞桂英，云：苦吟一生，异时贾似道称之。绝妙好词与浩然斋雅谈俱周密作，其姓一作余，一作俞，未知孰是。

小桃红

芳草连天暮。斜日明汀渚。懊恨东风，恍如春梦，匆匆又去。早知人、酒病更诗愁，镇轻随飞絮。

宝镜空留恨，筝雁浑无据。门外当时，薄情流水，如今何处。正相思、望断碧山云，又莺啼晚雨。







