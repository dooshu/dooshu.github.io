【东魏童谣】

〖魏纪曰：孝武帝既入关。渤海王高欢议立清河王子善见。以奉明帝之後。是为孝静皇帝。迁都於邺。为东魏。自是军国政务皆归相府。先是童谣云云。按青雀子谓静帝。实清河王之世子。鹦鹉谓齐神武。即高欢也。後竟为齐所灭。〗

可怜青雀子。飞来邺城里。羽翮垂欲成。化作鹦鹉子。（○《乐府诗集》八十九。北《齐书》神武纪下。《诗纪》百九。）

