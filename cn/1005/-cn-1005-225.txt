张閏　贺尤礼侍兼修史侍讲直学士院四首

礼云风断烟，閧议十九失。

片言灼龟鉴，钜典资以秩。

抗志非太高，砭艾起时疾。

何翅位宗伯，宇内赖调一。

张閏

张閏　贺尤礼侍兼修史侍讲直学士院四首

斯文未摇落，右序启哲人。

胸中悟复悟，笔底新又新。

幻为九色丝，銮坡演明纶。

兵民总疲羸，夜直烦前陈。

张閏

张閏　贺尤礼侍兼修史侍讲直学士院四首

化权亚史法，委巷汩凡例。

良由私爱怨，或使疑信二。

奸谀人力胜，危欲蔽忠义。

绝识超大千，简册当吐气。

张閏

张閏　贺尤礼侍兼修史侍讲直学士院四首

道传至孔孟，人主不已任。

空言课讲说，日用惑已甚。

圣朝重横经，仁泽天下饮。

公谈故纸外，句句格精祲。

张閏

