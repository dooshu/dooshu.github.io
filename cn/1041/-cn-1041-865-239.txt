丘葵　义方堂瞻先贤遗像

龙龟不再出，谁能探真精。

图书天所付，手授之二程。

欲知千载意，窗外草青青。

丘葵

丘葵　义方堂瞻先贤遗像

三十六宫中，手探足还蹑。

一元十二会，理乱在自睫。

我欲从先生，□□□□□

丘葵

丘葵　义方堂瞻先贤遗像

性命同一原，谁能发其奥。

茫茫太虚中，指出天与道。

精思与力践，千古为独到。

丘葵

丘葵　义方堂瞻先贤遗像

石井初筮时，已将教为政。

真成叔梁纥，有子为孔圣。

至今鳌山下，过者莫不敬。

丘葵

丘葵　义方堂瞻先贤遗像

六经重刊定，炳炳如日月。

毫分而楼析，反约以详说。

千载开我人，遗书□□□。

丘葵

丘葵　义方堂瞻先贤遗像

炎炎太平翁，谁敢触其讳。

乞枭之藁街，公乃明大义。

至今读谏疏，凛凛有生气。

丘葵

