公乘亿

公乘亿，魏人也，以词赋着名。咸通十三年，垂三十举矣。尝大病，乡人误传已死。其妻自河北来迎丧，会亿送客至坡下，遇其妻。始夫妻阔别，积十余岁。亿时在马上，见一妇粗纕跨驴，依稀与妻类，因睨之不已。妻亦如是。乃令人诘之，果亿。内子与之相持而泣。路人叹异之。后旬日，亿登第矣。（出《摭言》）

【译文】

魏州人公乘亿以词赋着称。咸通十三年，已经考了三十次。曾经生了大病家乡误传他已死去。他的妻子从河北到京城去迎丧，正碰到他送客人到山坡下。夫妻分别十多年。当时公乘亿骑在马上，见一女子穿着粗布衣服骑着驴子，好象妻子，注目而望。他妻子也一样，在驴上望着他，请人打听，果然是公乘亿。夫妻把臂流泪，路人叹息。十几天后，公乘亿中了进士。

