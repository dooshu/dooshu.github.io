发辫之价值


闻外人新发明一法，能以头发织为衣料，以故出资收买，不遗余力。近我国朝士适倡截发之说，事苟实行，谓宜别申一法：令凡截下发辫，统纳于官，汇送中央政府，设一头发总发行所。以一万万条计，一条之值以小银元一枚计，其代价乃得一千万，尚足以取偿一岁毛巾之值也。曩曾与人言：吾国人号称四万万，岁用毛巾一项，以每岁四人合用一巾计，每巾之值以小银元一枚计，苟能勉用土货，则岁存于国中者一千万。吁！况不止此数也耶，况毛巾又为舶货之最微者耶。





