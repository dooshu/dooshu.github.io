卷七百四十三


裴休

休字公美，孟州济源人。长庆中登第，又举贤良方正异等。历诸府解署，入为监察御史右补阙史馆修撰。会昌中自尚书郎历典外郡。大中初累官户部侍郎，充诸道盐铁使。转兵部侍郎，迁御史大夫。六年以本官同平章事。累转中书侍郎兼礼部尚书。十年罢为宣武军节度使。封河东县子。守太子少保公司东都。十一年充昭义军节度使。十三年徙河东。十四年徙凤翔。又徙荆南。咸通初入为户部尚书，徙吏部。加太子少师卒。

