○與陸提督都憲書 【 流寇】

不意流賊之變、驟及江鄉、上則南都根本之地、下則東南財賊之區、關係至重、鄙懷不勝懸切、不獨同室被髮纓冠之義而巳去年巳嘗慮及此、屢言之諸老本兵。以事勢未及。未有所處。亦嘗致書廵撫廵江及敝處府衞、使知此意。早為設備、不知曾留意否、而今果如所料矣、計此賊百戰之餘、雖甚勇黠、顧本不習水戰制之宜無難。第恐得我逋降。驅彼迫脅。怵之以刀兵。啗之以財貨。幸而賊不善用此輩於今亦然自是國家之福則我濱江鹽徒遊食。鼠竊狗盜輩。皆彼鄉導皆彼精兵也。不早撲滅。則根本為之動搖。貢餉為之阻隔。其禍有不可勝言者。正意當此危急之秋、誠得如執事才識威望、而又習知江南事宜者往領安攘之寄、必無不濟、方謀議間、忽得來翰、毅然請行、聞者稱快、本兵即如所擬、但願以拯溺救焚為念、星馳前去、量帶西北勁兵數千人。半駐江北。以為聲援。半渡江南。以備截殺。彭提督仇總兵人馬亦于南都以東。隨便屯住防遏一以壯金陵之保障。一以為瓜真二埧之防有急易于徵調。至于召募鄉兵。求間諜。懸重賞以待之。術取計破。用收不戰之功。又執事之所稔知者。不贅言。此窮寇也、譬之困獸、不宜急鬪、鎮江以脆弱不練之兵、嬰其初至之鋒、取敗固宜而志則可取、較之閉門畏縮者不同、是宜憐其志、姑貸其罪、以責其後功、則人知自奮矣、指揮孔湧素以驍勇聞、楊能又出京營、二人號為出色、今皆喪敗、倘不見棄絕、或可收之桑榆、掌印指揮陳章、廉靜不擾愛養士卒、以固人心、無出于此、且鎮江蕞爾之郡、驟屯重兵。外而防禦賊寇。內而承應上司。勞憊可知。可役其力。不可徵其財。文襄時移家此中故為桑土之筭獨切二者並徵。則驅之為盜耳。當于它郡縣。多方區畫錢粮。輸送前來。以備供應。嚴有司科派需索之弊。此止盜上策也。况鎮江衞官軍粮餉經年不得支結。屢奏有行。未聞區畫。怨聲載道。怨極生變難保必無不可不慮。又思此賊。出沒無常。聞大軍之來。或奔淮揚通海二州。以趨山東。彼之計常掩夫不備。而我之患。常生于所忽。故淮鳳之兵。不可盡撤。山東之地。不宜全虛、詧之圖之、

