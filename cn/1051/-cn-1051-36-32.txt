卫宗武　代饯行

比来长掾宰如君，退食时惟儒士亲。

编简香中犹得味，簿书丛底不沾尘。

乍交只恨过从浅，每到须蒙问劳频。

多少清风留鹤国，不堪折柳向西津。

卫宗武

卫宗武　代饯行

下车入已诵廉平，三载松东著令名。

敏则有功无滞事，惠而为政为疲氓。

班班可纪郡曹美，去去先驰台掾声。

腾实蜚英闻北阙，伫看紫诏趣亨程。

卫宗武

