卷342_3【山南郑相公、樊员外酬答为诗，其末咸有见及语，樊封以示愈，依赋十四韵以献】  韩愈

梁维西南屏，山厉水刻屈。禀生肖剿刚，难谐在民物。

荥公鼎轴老，烹斡力健倔。帝咨女予往，牙纛前岔坲。

威风挟惠气，盖壤两劘拂。茫漫华黑间，指画变恍欻。

诚既富而美，章汇霍炳蔚。日廷讲大训，龟判错衮黻。

樊子坐宾署，演孔刮老佛。金舂撼玉应，厥臭剧蕙郁。

遗我一言重，跽受惕斋慄。辞悭义卓阔，呀豁疚掊掘。

如新去耵聍，雷霆逼飓7"；风日。缀此岂为训，俚言绍庄屈。

