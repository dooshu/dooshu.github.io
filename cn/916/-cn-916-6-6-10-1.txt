【卧疾叙意诗】

贞悔不少期。福极固难豫。疾药虽一途。遂以千百虑。景仄（本集作反。）念徂龄。带缓每危曙。循躬既（本集作虽。注云。一作既。）已兹。况复岁将暮。层冰日夜多。飞云密如雾。归鸿互断绝。宿鸟莫能去。辍我丘中琴。（本集作瑟。）良由（谢集作田。）一嗟故。隐沦迹有违。宰官功未（本集作来。）树。何用揽余情。恨恨此故路。岂言劳者歌。且曰幽人赋。（○谢宣城诗集四。《诗纪》六十。）

