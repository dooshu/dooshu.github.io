许月卿　代弟二首

少年卜式谩输边，毕竟乡人合荐贤。

纯□□□忘寝食，浮名过眼谢腾骞。

圣恩雨露荣亲日，春酒光风介寿天。

世事到头都是梦，青衫赢得画图传。

许月卿

许月卿　代弟二首

渭阳梦断几经年，幸甚东床再有缘。

跃鲤庭中看铸鼎，乘龙门外待扬鞭。

墓碑不载韩翱字，文集应传李汉编。

愁满重慈鬓边雪，夜来风雨暗前川。

许月卿

