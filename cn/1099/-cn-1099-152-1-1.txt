○較勘實錄疏 【 改正孝宗實錄】

臣惟今日之實錄。即後日之史書。所以傅信于天下萬世者也。此豈容以一人之私意參乎其間哉。昔者武宗毅皇帝即位之初、中峯與修實錄一時不能爭其後尚能極論泌陽求改其史可為不遠之復胡今之修要典者一與名其間遂終身力護此書耶盖中峯與其名而今人與其實也纂修　孝宗敬皇帝實錄、臣以菲才、濫與其末、于時大學士焦芳、依附逆瑾、變亂國是、報復恩怨、既巳毒流天下矣、而猶未足也又肆其不逞之心于亡者。欲遂以欺乎後世。其於敘傳。即意所比。必曲為揜互。泌陽最恨華容浮??乃大?即夙所嫉。輒過為醜詆。又時自稱述。甚至矯誣　敬皇而不顧。凡此類皆陰用其私人謄寫圈點。在纂修者或不及見。惟事之屬臣者。黽勉載筆。不敢有所前卻。而其他則固非所及也。茲者恭遇　皇上入繼大統、敕修　武宗毅皇帝實錄、內閣所藏　孝宗皇帝實錄副本、例發在舘、謄寫人員及合用紙扎之類不煩別具、欲加刪正。此其時矣。　特旨將內府所藏　孝宗實錄正本、一併發出、仍敕總裁大學士楊□等、及比時曾與纂修備諳本末者數人、逐一重為挍勘。凡十八年之間、詔令之因革。治體之寬嚴。人才之進退。政事之得失。巳據寔者。無事紛更。至若出焦芳一人之私者。悉改正之。其或雖出于芳。而頗得寔狀者。亦自不以人廢。則為費不多。事亦易集。使　敬皇知人之哲。無為所誣。諸臣難明之迹。得以自雪。而人皆知公是公非所在。不容少私。孝宗聖主時多良臣而芳□意誣妄惜乎至今未之改也如芳者。縱或肆行于一時、而竟亦莫揜于身後。庶乎　孝宗一代之書。藏之中秘。而傳于無窮者。必可據以為信矣。不然。萬世之下。安知此為芳之私筆也哉。仰惟　聖明臨御以來。先朝積弊。釐革殆盡。惟此關繫于國典者甚大。鬱而未白。臣竊惜之。儻俯察愚言。惻然允納。亦初政用慰輿情之一助也。

