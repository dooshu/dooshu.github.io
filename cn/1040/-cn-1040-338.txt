虞俦　用韵酬翟曾二倅和章

那得朝朝琼树新，拥炉添炭费乌银。

试呵冻笔还搜句，浅酌香醪未计巡。

过眼年华休恨晚，转头天令即行春。

纷纷桃李谁知问，只有寒梅是故人。

虞俦

虞俦　用韵酬翟曾二倅和章

诗成开府让清新，纸扫溪藤笔弄银。

斗转苍龙归北望，日行黄道傒东巡。

人情自是随时变，天意何私与物春。

官里簿书殊未了，不知花事属何人。

虞俦

