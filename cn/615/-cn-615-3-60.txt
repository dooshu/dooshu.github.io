纪六十 世宗嘉靖三十年辛亥至三十三年甲寅



明通鉴卷六十
纪六十起重光大湖献，尽阙逢摄提格，凡四年。
世宗肃皇帝
嘉靖三十年
春，正月，己丑朔，不御殿。
辛卯，大风扬尘蔽天，昼晦。
辛丑、谪锦衣卫经历会稽沈镰于边。
初，赵贞古请勿许谙达求贡，延臣无敢是贞吉者，鍊独大言以为是，吏部尚书夏邦谟目之曰：“若何官？”鍊曰：“锦衣经历沈镰也。大臣不言，故小吏言之。”
镰愤国无人，致寇猖獗。“请以万骑护陵寝、万骑护通州军储，合勤王师十余万击其惰归，可大得志。”上不省。
时严嵩用事，边臣争致贿遗，及失事惧罪，益辇金贿嵩，鍊时时扼腕。一日,从尚宝丞张逊业饮,酒半及嵩,因慷慨詈骂, 流涕交颐。
遂上疏曰：“昨岁谙达犯顺，陛下欲乘时北伐，此文武群臣所共当戮力者也。然制敌必先庙算，庙算必先为天下除奸邪，然后外寇可平、今大学士嵩，当主忧臣辱之时，不闻延访贤豪，咨询方略、惟与子世蕃规图自便。忠谋则多方沮之，谄谀则曲意引之。要贿鬻官，沽恩结客。朝廷赏一人，日由我赏之，罚一人，

明通鉴卷六十
日由我罚之，人皆伺严氏之爱恶而不知朝廷之恩威，尚忍言哉！姑举其罪之大者言之：纳将帅之贿以启边陲之衅，一也；受诸王馈遗、每事阴为之地，二也；揽御史之权，虽州县小吏，亦皆货取，致官方大坏，三也；索抚按之岁例，致有司递相承奉，而闾阎之财日削，四也；阴制谏官，俾不敢直言，五也；妒贤嫉能，一忤其意，必致之死，六也；纵子受财，敛怨天下，七也；运财还家，月无虚日，致道途驿骚，八也；久居政府，擅宠害政，九也；不能协谋天讨，上贻君父忧，十也。”因并论吏部尚书夏邦谟谄谀黩货状，请均罢斥以谢天下。上大怒，搒之数十，谪佃保安。
二月，已未，礼部尚书徐阶请早建储，立太子、不允。戊辰，兵部尚书王邦瑞罢，
初，仇鸾声言大举捣巢，“请广集兵粮，以备北征，命户部遣使尽括南都及各省布政司储积，且督历年逋赋"。又欲罢蓟镇边墙，邦瑞皆以为不可。鸾衔甚，益构之干上。
会邦瑞复陈安攘大计凡五事，末言：“京师之大防在蓟州，蓟镇修边墙，为御寇第一义。顷因甲可乙否，遂弃而不举。敌之窥伺无时，边兵岂可常调？”
疏入,上怒其摭拾虚词,责令自陈状。邦瑞引罪,诏落职, 以冠带办事、居数日，邦瑞因考察自陈，竟除名、以兵部侍郎赵锦代之。于是鸾益横。
是月，吏部尚书夏邦谟、工部尚书胡松俱以考察罢，刑部尚书顾应祥改南京。
三月，壬辰，宣大督抚奏：“谙达自去冬叩宣府求贡，廷议不许。入春以来，复遣其子托克托旧作脱脱贡马求款、并乞开西北马市。【考异】《三编》作小王子托克托。按《实录》及《明史·鞑靼传》皆言“谙达遣其子托克托”，又据《三编》武英殿底本，亦云“谙达义子托克托”，今据之。惟小王子与谙达为叔侄，互相争雄，未必有同质之事，今并
1640
纪 六 十
“小王子”三字亦删之，边臣请许之。”
下兵部议，仇鸾会兵部尚书赵锦等言：“永乐、成化间、皆常设马市于辽东，以待海西三卫之众。今仿其例，与谙达约，永不犯塞，许于大同五堡边外，每岁春秋两市，以边马易中国货物，简练习边事之文职大臣领之。”
疏人,上意未决,以问严嵩,嵩谓“边臣计虑周详,用以缓 彼之人，修我之备，事属可行".
诏“亟取侍郎史道来京，令以原职兼佥都御史，前赴大同经略边事”。
癸卯,兵部主事、署员外郎容城杨继盛闻开马市,以为仇耻 未雪，示弱辱国，乃抗疏陈十不可、五谬。
其略曰：互市者，和亲之别名也。谙达蹂躏我陵寝,虔刘我 赤子，大仇也；今不惟不能声罪致讨，而反与之为和议之事，此忘天下之大仇，一不可也。
下诏北伐，日夜征缮兵食、乃翻然有开马市之议，则平日所以选将练兵者为何？此失天下之信义，二不可也。
堂堂中国，而为此市易之事，此损国家之重威，三不可也。
海内豪杰争磨砺待试，今马市一开，忘赤子之仇，厌兵甲之用。异日复欲号召，谁肯兴起！此隳豪杰效用之志，四不可也。
使边镇将帅日弛封守之防，益滋偷安之气。废弛既久，一旦有急，何以整顿？此懈天下修武之心，五不可也
边卒私通境外，例率裁禁。今马市一开，则彼之交通者，乃王法所不禁，将来勾引之祸，可胜言乎！此开边方私通之渐，六不可也。
盗贼伏莽，畏国家之威而不敢动也。今马市一开，则彼皆以为天下兵威已弱，睥睨之变必开，此起百姓不靖之渐，七不可也。
谙达往岁深人，乘我无备故也。今备之一岁，以互市终，彼
1641
明通鉴卷六十
谓国有人乎！此长敌人轻中国之心。八不可也。
或谙达负约不至，至矣，或阴谋伏兵突人，或今日市，明日复寇，或以下马索上直，是我不能羁縻乎彼，而彼反得愚弄夫我矣，此堕谙达狡诈之计，九不可也。
以马与银数计之、每年市马约数十万匹、四、五年间须得马数百万匹，每年约用银数百万两，四、五年间须费银数千万两，永久之计，将安在乎！此财与马两难相继，十不可也。
议者曰“吾外为市以羁縻之，而内修我甲兵”，此一谬也。夫寇欲无厌，其以衅终明甚。苟内修武备，安事羁縻！
又曰“吾因市以益吾马”，此二谬也。夫和则不战，马将安用？且彼安肯以自乘之良马而市于我乎！不过瘐弱不堪之物、不服水草，将不日俱毙而已。
又曰“市不已，彼且入贡”，此三谬也。夫贡之赏不赀，是名美而实大损也。市马则获小利而无名，开贡则虽有名而费大，市马固不可许，贡亦岂可哉？
又曰“谙达利我市,必无失信”,此四谬也。吾之市能尽给其 众乎？能信不给者之无人掠乎？纵使少有羁縻，不过暂保一、二年无事耳，不知二、三年之后，将何如处之哉。
又曰“佳兵不祥”，此五谬也。敌加己而应之，何佳也？人身四支，皆痈疽，毒日内攻，而惮药石，可乎？
此盖必有为陛下主其事者，故公卿大夫知而莫为一言。宜奋独断，悉按诸言互市者。
疏人，上颇心动，下鸾等会议。鸾攘臂詈曰：“竖子目不睹寇，宜其易之！”诸大臣遂言“遣官已行，势难中止”。上尚犹豫。鸾复进密疏，乃下继盛锦衣狱，敲拶一百，贬狄道县典史。
丁未，免昌平、顺义、怀柔、密云去年被寇秋粮。【考异】《明史·本纪》不具，《史稿》系之是月壬午。壬午乃四月日分，非二月。证之《实录》,乃是月丁未,今从之.
1642
纪六 十
是月，以吏部侍郎李默为本部尚书，南京礼部尚书万镗为刑部尚书，南京右都御史欧阳必进为工部尚书。
夏，四月、庚午，贵州铜仁叛苗龙许保、吴黑苗等攻破思州、执知府李允简、中途释之归，允简竟死。巡按御史董威以闻。
初，总督三省张岳奏：“自举兵以来，未阅四月，禽斩贼一千八百有奇，惟贼首龙许保未获。”至是许保、黑苗复要结残苗七、八千人，扮永、保二司兵衣甲出哨者，遂人之。
严嵩奏：“岳言湖苗听抚，而许保仍在湖苗寨中，与之攻劫思州，请逮治岳。”徐阶持不可，乃夺岳右都御史，仍以侍郎衔戴罪任事。
庚辰，振畿内保定等六府饥。
壬午，下左副都御史商大节于狱。
大节经略京城内外，为仇鸾所制，乃上言：“臣初无重兵，而鸾餐京营，分布人马，但留营军柔脆者防守九门，而自以精锐五方中途截掠。一旦寇至，以一队冲鸾军，又以一队趋京师、在鸾则进退无据，在京师则救援无兵。昨年之事，为鉴不远。且臣奉命所得节制者，参将麻宗等及巡捕官军耳，鸾又任意分调，不令臣知。一旦奸宄窃发，仓卒之间，束手坐困。请敕兵部详议、或从敕谕所开载，或从仇鸾所分布。麻宗诸人、或属之臣、或属之鸾，或属之兵部。其修筑城堡，操练兵马，所需粮饷，应属何人，乞早赐裁断以便遵行。”
疏人，上怒其当秋防在迩、诿过避难，命锦衣卫械送镇抚闭杖讯。法司希指，当大节失误军机论斩，严嵩为之申请，不许。
明年，鸾诛，大节故部曲数百人伏阙讼冤，兵部侍郎张时彻等言：“大节为逆鸾制肘以抵于法，乞顺群情宥之。”上怒，镌时彻二秩、又明年，竟卒于狱。【考异】《明史·本纪》系大节下狱于是月壬午，《史稿》系之辛未，盖《明史》据《实录》改，今从之。
1643
明通鉴卷六十
丙戌，开马市于大同镇羌堡，谙达之众共易马二千七百余
匹。
御史喻时言：“寇欲无厌，饵之以利，终非长策。乃侍郎史道，往逾旬月，各镇边防，未闻经理，敌情诡诈、惟有备者无患耳，乞敕各巡镇官早为区处。”疏入，报闻。
五月，乙巳，侍郎史道奏大同马市竣。仇鸾请加赏赉以坚其向化之心，并请开市宣府，如大同例，从之。
初，鸾大言北征，其实驽怯畏寇，潜遣人持货币与谙达结好。马市之开，盖鸾授意使请之也。
庚戌,宣府开马市于新开堡、巴图台吉等五部,共易马二千 余匹。
六月，壬戌，史道奏获妖人萧芹、乔源等。
芹、源素持白莲教、出人边境，与北寇通。至是谍报寇入大同右卫，诘之谙达，则以芹、源等诱致为词。道恐败和议，乃执妖党五十余人并芹，源妻子，然芹、源皆潜寇寨中，索之不得，诏悬赏格购之。
乙亥，贵州苗平。
先是贼破思州，复纠诸寨残苗攻石阡府，张岳帅总兵沈希仪、石邦宪等屡败之。岳遍搜山箐，余贼惧，乃缚许保并思州印 以献，湖广兵亦破禽首恶李通海等。岳以捷闻，请械许保至京，语就地枭示。
献.自是苗患乃息。
而是时吴黑苗未获，严世蕃督趣之。未几，邦宪竟得黑苗以
岳卒于沅州、丧归。沅人迎哭者不绝。以叙功复右都御史，赠太子少保，谥襄惠。
秋，七月，癸巳，谙达执萧芹等以献。
芹匿寇中，诡称有术堕城，寇试之不验，遂献之。诏侍郎史道械送法司狱，寻伏诛。
1644
纪六十
上嘉诸臣功，加鸾太子太傅，道兵部尚书。
八月，壬戌，召侍郎史道还。
初，马市既开，议以边马易中国缎匹。至是谙达以执送妖人萧芹等，因言彼国富者能以马易帛，贫者唯有牛羊，请易菽粟。道以上闻，并请许之，廷议不可。会宣大总督苏祐等言：“彼之牛羊众，而塞下之粟以备军士饷需、不可许。”上询之严嵩，嵩忮鸾宠，因言：“今日征兵四集，正宜决意战守。若任其要挟，只以示弱。”上然之，乃罢道领马市事。
九月，乙未、京师地震有声。诏修省三日。
戊戌，都给事中何光裕、御史龚恺等，劾奏“史道任马市之责、不能宣布恩威以弭寇患，乃敢曲为陈请。马市开矣，即欲易米谷；米谷不许，又欲请封号。且彼意在要乞，而道以为谢恩。无厌之请，惟命是从。以致人怀两可之疑，士无必战之志。亟宜罢黜，以为谋国不忠者戒”。
疏人，上谓“史道业已召回，诸臣逆探朝廷意指，且欲藉以论仇鸾”、诏“光裕、恺各廷杖八十，余俱夺俸”。
是月，免南畿、江西、湖广被灾税粮。
冬，十月，己巳，总督蓟辽侍郎何栋，禽获朵颜逆酋哈舟儿、陈通事于白马等关，诏械送京师，磔于市，仍祭告郊庙。
是月，免畿内及山东、山西、贵州被灾税粮。
吏部尚书李默，以会推辽东巡抚忤旨，被劾罢，改刑部尚书万镗代之。
十一月，庚寅，以获哈舟儿等功，加仇鸾、何栋及阁部严嵩、徐阶等升衔。
已亥、冬至，祀天于圜丘，张溶摄行。
是月，升吏部待郎应大猷为刑部尚书。
十二月，以人冬无雪，上亲祷于斋坛。乙丑，雪，廷臣上表称贺，优诏答之.
1645
明通鉴卷六十
是冬，谙达数犯大同边塞
初、史道还京师、寇欲牛羊易谷豆者，久不得命，遂分道肆掠无虚日、十一月间，大人边三次，抢掳人畜甚众，边臣遣人诘问，则曰：“诸部贫者无所得食、禁之不可。中国法虽严，能禁民间无盗窃耶?我自不犯,焉能禁部下之不为盗也!”及十二月,谙 达之众与别部争市，夺其马匹，掠入口而去。
事闻，上以非时开市，诘责巡抚何思等，下巡按御史勘状。
会谙达又遣人以马三百余匹求互市，请驻牧宏赐堡，御史李逢时以非时，叱之去，逮诸通事于狱。于是谙达纵部下人掠，攻堡杀人、数日之间，凡三犯双沟、团山及张家堡，官军数败。事闻，廷议咸追咎马市非计。仇鸾虑见谴，上疏“请选死士万人以待，如寇入犯，且令蓟镇古北口诸将纵之南下、臣当率士死战，而别出精兵捣其巢。内外夹攻，寇不足平也”。又言：“臣欲开马市，实阴修边备。而内外诸臣计欲杀臣，乃故弛备以招寇，欲其早负市约而因以中臣。”
疏人、兵部商书赵锦言：“畿辅重地，岂可纵之深人！即使聚而歼旃，而震惊内地，摇动根本，所丧固已多矣。况我军积弱之后，虽严法重赏以驱之战、犹恐不前，而可预令以勿遏乎？”上是其言，仍敕鸾加意防边。
是时，鸾实无意讨贼，第为大言以自解。而辅臣严嵩，见上宠信深、亦欲因事间之，乃请“核鸾用兵以来各项粮饷帑银、令户、工二部籍其出人以闻”。【考异】《明史·本纪》系寇犯大同于十一月，《纪事本末》记三犯大同于十二月，证之《实录》，皆以正月奏报，而原奏所称、十一月三犯，十二月亦三犯，其人犯之本末、诸书多不具、今据《实录》原奏书之.
是岁、户部通计京、边岁用至五百九十五万，尚书孙应奎蒿目无策，乃议于南巍、浙江等州县增赋百二十万。加派于是始。嗣后京、边岁用，多者过五百万，少者亦三百余万，岁人不能充
T646
纪六十
岁出之半。由是度支为一切之法，其箕敛、财贿、题增、派括、赃姨、算税契、折民壮、提编、均徭、推广事例兴焉。其初亦赖以济匮，久之诸所灌输益少。又四方多事，有司往往为其地奏留或请免，浙、直以备倭、川、贵以采木，山、陕、宣、大以兵荒、不惟停格军兴所征发，即岁额二百万且亏其三之一、而内廷之赏给，斋殿之经营，官中夜半出片纸，吏虽急，无敢延顷刻
者。
三十一年
春、正月、甲申朔、不御殿。
丙戌、太白昼见，凡十一日，
丁亥，谙达犯大同。壬辰，掠威远城。甲午，人宏赐堡巡按御史李逢时言：“谙达于岁初拥众人犯，可见马市之羁縻难恃。今日之计，惟大集兵马，一意讨伐。宜行各边臣合兵征剿，仍敕京营大将仇鸾训练甲兵，专事征进，勿再隐忍顾忌，酿成大患。”诏下其章于戎政、兵部。
辛丑，寇复犯大同，上曰：“此平日恃和不戒，为敌所窥耳。”于是，仇鸾内不自安，请率京营出边。
是月、户、工二部奉旨奏上各边军饷用银实数。户部奏：“自二十九年十月至于是月，所人正税加赋余盐五百万有奇，外项搜括四百余万、计九百九十余万。所出自年例各边主客兵银二百八十万外，新增军饷二百四十五万有奇，及修边、振恤诸费共八百余万。"工部奏：“计工食料价银共三十四万五千两。”上以“费用过多，其中必有虚冒侵克者”、乃分遣给事中王国祯、御史徐绅等各勘实参劾以闻，
二月，癸丑，振宣、大饥。
时二镇大饥，入相食，兵部请量借军饷银振济。诏督饷侍郎马坤往，仍发挥钱二十万、坤请加给十万，报可。
1647
明通鉴卷六十
丁巳，寇复犯宏赐堡。
辛酉，掠怀仁川，指挥金事王恭率兵御于平川墩，不克，死之.
乙丑，复犯平虏堡。
时总督苏祐奏敌兵三万，上趣兵部遣人驰视，还报“寇前后无过二千骑”，乃以侦报不实切责祐等。又闻恭战死甚烈，逮参将孙麒，游击刘潭。
寇且犯且请开市，无敢应者。至是复遣使来，诏斩之大同市，枭首各镇，遂罢大同马市。【考异】《明史·本纪》“是月辛酉，掠怀仁川，王恭战死。”据《实录》，寇以初五日复犯宏赐堡，初九日掠怀仁川，十三日犯平虏堡，系兵部遣人驰视还报寇犯月日，见原奏中.是月癸丑朔、辛酉初九日，乙丑十三日，王恭之死，据原奏，系寇掠怀仁，恭败續于平川，今据原奏书之.
己巳，建内府营。上以营制既定，命改旧内教场为之，以操练内侍。
《三编·发明》曰：明之末造，营务尽领于中官，而宿卫禁军之制渐就隳废。史称内臣之势，惟嘉靖时为少杀，乃忽创为内府营以练诸内侍，实则惩于庚戌之变，京兵不足御敌，而为此苟且之计。夫兵之怯弱，由于将帅非人，改弦而更张之，岂无良法？区区内侍，即使简练有方，又岂足以厚拱卫而备寇警？徒使阉侍习兵，贻患来世。厥后魏忠贤遂有内操之事，盖实托昉于此。作法于凉，弊将若之何！
三月，癸未朔，裕王、景王冠。戊子，诏仇鸾率师赴大同。
时代府饶阳王奏言：“国家与虏为市，本一时羁縻之术。乃总兵徐仁，自以和戎无事，平时侵克军饷，战守不设，猝遇寇至，一筹莫施，辄称疾求避。巡抚何思，复以游言诳阙下银币，遣使络驿在道。副总兵王怀邦、为寇所禽，投贿乃免。迩日诸酋往
1648
纪六十
来，且禁士卒毋杀，杀者如杀人之罪。至使右卫怀仁东至阳城、天和间，烟尘四起，淫掠万状，将来地方，莫知终极。乞陛下亟垂省问，以拯北门切肤之灾。”上怒，命逮仁下诏狱，思、怀邦罢任听勘。改驻守昌平都御史于敖巡抚大同，副总兵孙时雍暂摄大同总兵事。
辛卯，以礼部尚书徐阶兼东阁大学士，预机务。
初，阶掌礼部事，撰青词独称旨，屡与阁臣同召直无逸殿，并赐飞鱼服及上方珍馔、上尊无虚日。廷推吏部尚书,不听,不 欲阶去左右也。严嵩仇夏言，置之死，而阶为言所荐，嵩以是忌之。及阶以请立太子拂上意，复以冠昏请先裕王，后景王，上皆不怿。嵩因谓阶可间也，中伤之百方。一日，嵩独召对，语及阶，徐曰：“阶所乏非才，但多二心耳。”盖指请立太子事也。阶危甚，度未可与争，乃谨事嵩，而益精治斋词迎上意，左右亦多为地者。上怒渐解，寻加少保，遂入阁。
时上起前礼部侍郎欧阳德为礼部尚书。德守制，令服阕赴任。仍命阶掌礼部事。
鸾率师出塞，行二百余里，遇伏于猫儿庄，我军阵亡二百余人，伤二百十二人，失马二百余匹。
鸾报斩首五级，获寇马三十匹，请赏，上姑许之，自是知鸾不足恃矣。【考异】鸾败绩于镇川堡，《明史·本纪》不具，《三编》目中书之.据《实录》鸾奏报四月初三日。是月癸丑朔，乙卯即初三日也。丙寅，寇以二万余骑犯辽东塞，围百户常禄、指挥姚大谟、刘栋、刘启基等于三道沟，四人皆战没。备御指挥王相赴援，大战于寺儿山，杀伤相当，敌引去。千户叶廷瑞率百人助相，明日，相裹创，复邀敌于蜡黎山，殊死斗，矢竭，遂与麾下将士三百人皆死之。廷瑞被创死复苏。敌亦寻退。【考异》王相死见《明
夏、四月，乙卵，仇鸾败缵于镇川堡。
史·本纪》、常禄等四人之死见《鞑靼传》，诸书皆不载，今据增，又三百
1649
明通鉴卷六十
人中有指挥张策、百户陈克政、胡镇三人姓名，见《实录》，附记之。
是役也，寇谋犯锦义，侦知有备，乃乘虚突入辽东前屯，时守兵不过四百入,而赴援者皆观望不至。
朝廷闻相之死，深为叹异，故恤典亟下。而廷瑞已报遇害，绝而复苏，遂并赏功之典亦不及云。
丙子、倭寇浙江，大掠舟山、象山等处、复登岸流劫温、台、宁、绍间。台州知事武𬀩追之于钓鱼岭，力战死。浙东骚动。【考异】武𬀩之死，《纪事本末》系之是月温、台之投下，据《明史.忠义传》、乃台州知事战死于钓鱼岭，今参书之.
五月，甲申，召仇鸾还。时谙达纠各部及朵颜三卫之众，出没塞上，势张甚，诸边相继告急。而自马市既开，边墙为寇坏者十之五、六，鸾恇怯无计，乃请以七月防秋之际，调宣、大二镇选兵，分布于保安、怀来间，以卫畿辅。
兵部议：“宜、大为京师门户，未有门户不守，而堂宇能固者。且合二镇之兵力以自守，犹恐不足，一旦简其精锐，留其羸弱，则门户必不能支，必待其深入而后图之，晚矣。”上深然之，乃敕鸾暂还京师议事。
丙午，寇以八百骑围陕西红城等堡，越二日、乃退。
戊申，倭寇浙江黄岩县，陷之，纵掠城中，七扫乃去。
是月，户部尚书孙应奎被劾、改南京工部。
六月，已未，免南畿被灾夏税。
是月，仇鸾复请调固原、宁夏、甘肃每镇新兵三千入，延绥二千入入卫，不许。
以户部侍郎方钝为本部尚书.
先是孙应奎罢，以兵部侍郎韩士英代之，未至，为南京科道官所劾，遂不用。至是复以命钝
秋，七月，丙申，免陕西被灾夏税。
壬寅，以倭警、命巡抚山东都御史王予巡视浙江兼辖福建滨1650
纪六十海诸府。
自朱纨罢后，巡抚并巡视官不设者四年，倭患益炽。于是给事中王国祯、御史朱瑞登交章言：“海氛不靖，自裁革巡视后，三省军民无所钤辖。虽设有海道副使，而权轻不便行事，往往狼狈失职，请复设都御史便。”吏部议：“既设巡视，必当兼总督、巡抚，使之节制诸军，方可责其成功。”上从其言，且令暂复巡视，遂以命忬。
初，国初沿海要地，建卫所，设战船、董以都司、巡视、副使等官，控制周密。迨承平久、船敝伍虚，及過警，乃备渔船以资哨守。兵非素练，船非专业，见寇舶至、辄望风逃匿，以故贼帆所指，无不残破。予至，乃任参将俞大猷、汤克宽为心膂、分隶诸将，布列沿海各镇堡，严督防御。
而是时内地居民，勾引向导，益以大奸汪直、徐海之等为之主谋，遂至不可扑灭云。【考异】诸书多系王仔任巡抚于是月，《三编》牵连前后书之，然亦不言先命伃为巡视官。惟《明史纪事本末》与《明史·本纪》皆作巡视、证之《抒传》、盖始命抒巡视，明年始以王国祯请改巡抚也。《实录》亦云：“上命且设巡视。其兼管巡抚，俟贼平议处”，今分书之.
是月，寇犯蓟州。仇鸾病疽甚，疏请舆疾赴军，诏止之。【考异】《明史·本纪》不具。语见《纪事本末》，证之《实录》、八月已未，收仇鸾大将军印绶，以蓟州告急也。《实录》并书之己未下，今从《纪事本末》，为下文收鸾印绶张本.
八月，己未，兵部尚书赵锦言：“强寇压境，大将乃安危所系，而仇鸾病不能军，使寇得志，长驱南下，贻患非细，臣愿亲往代鸾。”上以本兵未可遽出、乃诏鸾纳还大将军印绶，命侍郎蒋应奎暂掌戎政。
壬戌，仇鸾死。
鸾病甚，犹恋大将印不肯上。会大学士徐阶密疏发鸾罪状，
1651
明通鉴卷六十
诏收其兵。鸾大恚恨，疽益剧，遂死.
初，鸾与严嵩约为父子，已，鸾挟寇得专宠，嵩没恶之，乃密疏毁鸾。鸾亦陈嵩、世蕃贪横状，上稍疏嵩、嵩入直，不召者数日，至在第中父子对泣。时陆炳掌锦衣，方与鸾争宠，嵩乃结炳共图鸾。会鸾病死，炳尽发其通虏纳贿状，上大怒，命炳会三法司拟，于是法司奏“鸾谋反、律当追戮”。乙亥、诏暴鸾罪，追戮其尸，传首九边，其党时义、侯荣等皆伏诛。
戊寅，命丰城侯李熙总怪京营戎政。
己卯，谙达犯大同，寻由红土堡出边。
九月，庚辰朔、寇自宏賜堡复出，三万骑溃墙入，散掠大同左右及安东十七卫，寻自镇川堡适。复以万余骑入犯平虏卫，仍散掠朔、应、山阴、马邑地方。【考异】《明史·本纪》统系之前月已
卯，盖八月己卯晦，九月庚辰朔。《实录》分书之，原奏谓“八、九月间三犯大同”是也.今据《实录》。
癸未，以仇鸾诛，遗官祭告郊庙，颁诏中外
免畿内被灾夏税，河南被灾秋粮。
乙酉，寇分犯山西三关。壬辰，犯宁夏。
丁酉，河决徐州房村集，至邳州新安，运道淤阻五十里。诏“督理河漕大臣先议通运船，以次塞决疏浅，命条列次第以闻。”
时总河副都御史曾钧上治河方略,言:“自刘伶台至赤晏庙凡 八十里，乃黄河下流，淤沙壅塞，疏浚宜先，次则草湾老黄河口，宜筑长堤以防冲激。并增筑高家堰长堤及新庄诸闸甃石，以過横流。”从之。
庚子，兵部侍郎蒋应奎、左通政唐国卿，为其子以边功请升赏、给事中凌汝志，言“二臣身为大臣，冒功垄断”、下兵部覆议，如汝志言。上怒，命锦衣卫建应奎、国卿、杖之阙下，黜为民。【考异】 国卿《实录》作国相，今据《明史·本纪》.
癸卯，罢各边马市。
1652
纪 六十
先是大同马市罢，边臣以宜府守约，仍互市不绝。至是寇益骄，开市次日，即肆掠不已。巡按御史蔡朴以闻，上恶之，诏：“各边马市悉行禁止，有敢建言开市者斩！”
是月，免山西旱灾、南畿水灾秋粮，仍振济凤阳、淮安、扬州、徐州各被灾州县。
刑部尚书应大猷被劾罢，以侍郎何鳌代之。
是秋，宣大总督苏祐等遣兵追寇出塞，行三日，遇寇于凉城，转战二百里，把总刘钦、旗牌范世杰死之，士卒亡者二百人。
御史蔡朴上言状，诏赠恤钦等。【考异】《明史》《纪事本末》系之十月,盖蔡朴奏至月日也。《实录》系之是年八月,是时苏祐等见上方怒 仇鸾、不以闻，故朴劾之，今据书于是秋之下、《纪事本末》作“刘钦等七人”，今据《实录》.
冬，十月，癸丑，欧阳德至任。徐阶解掌礼部事。
戊午，南京御史京山王宗茂，到官甫三月、即上疏劾严嵩，略曰：“嵩本邪谄之徒，寡廉鲜耻，久持国柄，作福作威，薄海内外，罔不怨恨。如吏、兵二部每选请属二十人，人索贿数百金，任自择善地。至文武将吏，尽出其门。此嵩负国之罪一也。
任私人万案为考功郎，凡外官迁擢，不察其行能，不计其资历，唯贿是问，致端方之士不得为国家用，此嵩负国之罪二也。
往岁遭人论劾，潜输家资南返，辇载珍宝，不可数计，金银人物多高二三尺者，下至溺器亦金银为之，不知陛下官中亦有此器否耶？此嵩负国之罪三也。
广市良田，遍于江西数郡，又于府第之后积石为大坎，实以金银珍玩，为子孙百世计，面国计民瘼，漫不措怀。此嵩负国之罪四也。
畜家奴五百余人，往来京邸，所至骚扰驿传，虐害居民，长吏皆怨怒而不敢言。此嵩负国之罪五也。
1653
明通鉴卷六十
陛下所食大官之馔不数品,而嵩则穷极珍错,殊方异产、莫 不毕致，是九州万国之待嵩，有甚于陛下。此嵩负国之罪六也。
往岁寇迫京畿，正上下忧惧之日，而嵩贪肆益甚。致民俗歌谣，遍于京师，达于沙漠。海内百姓，莫不祝天以冀其早亡，嵩尚恬不知止。此嵩负国之罪七也。.
募朝士为干儿义子至三十余辈、若尹耕、梁绍儒，早已败露，此辈实衣冠之盗，而皆为之爪牙，助其虐焰，致朝廷恩威不出于陛下。此嵩负国之罪八也
夫天下之所恃以为安者、财也，兵也。不才之文吏以赂而出其门，则必剥民之财，民奈何不困！不才之武将以赂而出其门，则必克军之饷，兵奈何不疲！迩者四方地震，其占为臣下专权。试问今日之专权者，宁有出于嵩右乎？陛下之帑藏，不足支诸边一年之费，而嵩所蓄积可赡储数年。与其开卖官鬻爵之令以助边,盍去此蠹国害民之贼,籍其家以纾国患也!"
疏至,通政司赵文华密以示嵩,留数日始上,嵩得预为地, 遂以诬诋大臣谪平阳县丞。
方宗茂上疏，自谓必死，及得贬，恬然出都。到官半岁，以母优归。嵩无以释憾,夺其父桥官,桥悒悒卒。
嵩既罢相，宗茂亦卒，隆庆初，赠光禄少卿，己未，兵部尚书赵锦罢。
初，锦自大同巡抚召人本兵，仇鸾有力焉。其后议分团营，开马市，锦亦赞成之。既，见边事日非，鸾败状露，乃稍持两端以自解。至是鸾诛、给事中郭钥追论锦党鸾事，上是之，诏谪口外为民。
己已，小王子寇辽东，锦州指挥柏凤，千户张勇、程世禄等死之。寇杀掠千余人，寻引去。
时谙达犯边屡得志，故小王子亦乘间内犯云。【考异】《明史·本纪》不具，《史稿》但云“寇犯辽东”，证之《实录》乃小王子，非诸达
1654
纪六十
也。《明史·鞑靼传》但书明年寇宣府.赤城事,今据《实录》增.
是月，免畿内水灾及江西旱灾税粮
十一月，乙酉，冬至，祀天于圜丘，朱希忠摄行。是月，兵部尚书翁万达卒。
先是赵锦罢，上以万达久历兵事召之，未至而卒。初，庚戌之变，上趣召万达，久且至，至则严嵩以谒谢迟媒孽之，遂坐废，悒悒而卒。隆庆初，追谥襄毅。
万达在边久，南北征讨，所计画深远周详，无不措之有功，守之可久。驾驭将士，能尽其才而得其死力。嘉靖中叶以后边臣，首屈一指云。
十二月，丁巳，下光禄寺少卿马从谦于锦衣卫狱。
时提督光禄寺中官杜泰,干没岁巨万,为从谦奏发,泰因诬 从谦诽谤、巡视给事中孙允中，御史狄斯彬，劾泰如从谦言，上方恶人言斋醮，而从谦奏頗及之，怒，下从谦及泰诏狱。所司言诽谤无左证，上益怒，下从谦法司，以允中、斯彬党庇、谪边方杂职。法司拟从谦戍远边，上命廷杖八十，戍烟瘴，竟死杖下，而泰以能发谤臣罪宥之。久之，光禄寺灾，上曰：“此马从谦余孽所致耳。”
隆庆初，恤先朝建言杖死诸臣，中官追恨从谦，沮之。给事中王治、御史庞尚鹏力争，诏以从谦所犯比子骂父，终不许.
是月，工科给事中李用敬奏开胶、菜新河，其略言：“胶、莱新河，在海运旧道西，王献凿马家壕，导张鲁、白现诸河水益之。今淮舟直抵麻湾,即新河南口也,纵海仓直抵天津,即新河 北口也。南北三百余里，潮水深人，中有九穴，潮大、沽河皆可引济。其当疏浚者百余里耳，宜急开通。”给事中贺泾、御史何廷钰亦以为请。诏廷钰会山东抚、按官行视、既而以估费浩繁报
罢。王献请凿马家嫁，在十九年，详志中。
1655
明通警卷六十
三十二年
春、正月，戊寅朔，日有食之，阴云不见。有顷，大雪，百
官救护，罢朝贺。越日，仍朝服行礼于奉天门如初。
《三编·发明》曰：史书日食阴云不见多矣。日食有常度，而阴云遮蔽止于一方，所谓不见者，独京师不见耳、宋绍兴三十一年正月朔，太史奏日当食不食，然当时犹以日食免朝，读史者韪焉。嘉靖惑于瑞应，惟以粉饰治象为心。一时诸臣，迎合意旨，纷纷讳饰，具表称贺，导谀贡媚，相习成风，几不可胜责。至因表贺之故奏谢郊庙，则是愚人而并以愚神、其谁欺，欺天乎！
己卯，遣刑部侍郎吴鹏振淮、徐水灾。
时河决徐州，凡淹没十七州县。户部请发淮、徐等仓存留米麦及运司余盐银两，遣大臣往振，乃以命鹏，并敕巡抚及河道官：“急将黄河下流设法疏浚，使水归故道，以苏民困。”
庚辰，逮礼科都给事中杨思忠，于午门外杖之百，罢为民。
初，思忠议孝烈皇后不宜祔庙，上衔之，后吏部屡以资序拟升，不许。至是科臣表贺正旦，上摘其表中“元禧申锡”一语，以为不顺，遂坐罢，科臣悉夺俸。
庚子，下兵部员外郎杨继盛于狱.
初，上既诛仇鸾，罢马市，乃思继盛言，自典史四迁至兵部员外郎。时严嵩方用事，恨鸾初凌己，善继盛首攻鸾，欲骤贵之，复改兵部武选司，而继盛恶嵩甚于鸾，且念起谪籍，思所以报国.抵任甫一月，即草奏劾嵩.
斋三日，乃上奏曰：“臣孤直罪臣，蒙天地恩，超擢不次，夙夜祗惧，思图报称，盖未有急于请诛贼臣者也。请以严常十大罪为陛下陈之：
祖宗罢丞相，设阁臣，备顾问，视制草而已。嵩乃俨然以丞相自居、百官奔走请命，直房如市，无丞相名而有丞相权。是坏
1656
纪 六 十
祖宗之成法，大罪一。
陛下用一人，嵩曰‘我荐也’；斥一人，曰‘此非我所亲’；陛下宥一人，嵩曰‘我救也’；罚一人，曰‘此得罪于我’，伺陛下喜怒以恣威福。是窃君上之大权，大罪二。
陛下有善政，嵩必令子世蕃告人曰：‘主上不及此，我议而成之。'欲天下以陛下之善尽归于嵩。是掩君上之治功，大罪三.
陛下令嵩票拟，盖其职也,嵩何取而令世蕃代之？题疏方
上，天语已传，故京师有大丞相、小丞相，之谣。是纵奸子之僭
窃、大罪四.
严效忠、严鹄，乳臭子耳，未尝一涉行伍，皆以军功官锦衣。两广将帅欧阳必进、陈圭，俱以私党躐府部，是冒朝廷之军功，大罪五。
逆鸾下狱，贿世蕃三千金，嵩即荐为大将。已，知陛下疑鸾，乃互相排诋以泯前迹。是引悖逆之奸臣，大罪六。
谙达深人，击其惰归，大机也，嵩戒丁汝夔勿战。是误国家之军机，大罪七。
郎中徐学诗、给事中厉汝进，俱以劾嵩削籍。内外之臣，中伤者何可胜计！是专黜陟之大柄，大罪八。
文武迁擢，但论金之多寡，将弁惟贿嵩，不得不朘削士卒，有司惟贿嵩，不得不接克百姓，毒流海内，患起域中。是失天下之人心，大罪九。
自嵩用事，风俗大变。贿赂者荐及盗跖；疏拙者黜逮夷、齐；守法度者为迂滞；巧弥缝者为才能.是敝天下之风俗，大罪十.
嵩有是十罪,而又济之以五奸:以左右侍从之能察意旨也, 厚贿结纳，得备闻宫中言动，是陛下之左右，皆贼嵩之间谍。以通政司之主出纳也，以赵文华为使，凡有疏至，必先送嵩阅竟，然后人御，是陛下之喉舌，乃贼嵩之鹰犬，畏厂卫之缉访也，即
1657
明通鉴卷六十
令子世蕃结为婚姻、是陛下之爪牙、皆贼嵩之瓜葛。畏科道之多言也，非其私属，不得与台谏、有所爱憎，即授之论刺，是陛下之耳目，皆贼嵩之奴隶。惧部寺之犹有人也；择有才望者罗致门下，联络盘结，深根固蒂。是陛下之臣工，皆贼嵩之心膂。陛下奈何爱一贼臣而使百万苍生毙于涂炭哉！
愿陛下听臣之言，察嵩之奸，或召问二王，或询诸阁臣。重则置之宪典以正国法，轻则谕令致仕以全国体。”
疏入，上已怒。嵩见“召问二王”语，喜谓可指此为罪，密构 于上。上益大怒，下继盛诏狱、诘“何故引二王”？继盛曰：“非二王，谁不慑嵩者？”狱上、杖之百，移刑部定罪.
侍郎王学益,嵩党也,欲坐继盛诈传亲王令旨绞;郎中史朝
宾持之，嵩谪之外。于是尚书何鳌竟如嵩指成狱。
时继盛下狱将杖，或遗之蚺蛇胆，却之，曰：“椒山自有胆，何蚺蛇为！”椒山，继盛别号也。及入狱，创甚，夜半而苏，碎瓮碗，手割腐肉、肉尽，筋挂膜，复手截去。狱卒执灯颤欲坠，继盛意气自若。
是月，以兵部侍郎聂豹为本部尚书。
二月，癸亥，工部尚书欧阳必进奏辨杨继盛所论严效忠冒功
事、诏兵部核覆。
于是武选司署郎中周冕言：“臣奉诏检嘉靖二十七年通政司状，严效忠时年十六，因武会试未第，咨送两广军门听用.未及年余，总兵官陈圭、都御史欧阳必进奏黎贼平，遣效忠报捷，授锦衣卫试所镇抚。未逾月，严鹄言：“兄效忠曾斩首七级，并功加赏，应得署副千户。今效忠身抱痼疾，鹄请代职。
臣心疑其伪，方将核实以闻、嵩子世蕃，乃自创一稿，属臣依违题覆，臣观其稿，率诞谩舛戾。如效忠曾中武举，何初无本籍起送文牒，今又称民人而不言武举？如效忠果鹄之兄，世蕃之子、则世蕃数子俱幼，未有名效忠者。如效忠果斩首七级、则当
1658
纪六十
时状称年止十六，岂能赴战？何军门诸将俱未闻斩获功，独宰相一孙乃骁勇冠三军？如曰：‘效忠对敌，胫臂受创。’计临阵及差委相去未一月，何以万里军情，即能驰报？如曰‘效忠到京，以创甚疾故。’何以鹄代职之日，止告不能受职？如曰‘效忠镇抚当代'、则奏捷功止及身，例无传袭。如曰‘效忠功当并论，例先奏请’，何止用通状而逼令司官奉行？
臣悉心廉访，初未有名效忠者赴军门听用；鹄亦非效忠亲弟，其姓名乃诡设；首级亦要买，非有纤毫实迹。必进既嵩乡曲，圭又世蕃姻亲，依阿朋比，共为欺罔。且累朝以来未闻有宰相之子孙送军门报效者。乞特赐究正，使天下晓然知朝廷有不可幸之功，不可犯之法。”
疏入，下冕诏狱拷讯，斥为民。
丙寅，倭寇温州，参将汤克宽等率舟师破之，俘十一人、斩获二十八级。
巡视王仔请定海防赏格四事，部议从之、【考异】《明史·本纪》作“是月甲子”，《史稿》作“丙寅”，与《实录》词。此奏报月日，故先后稍异.
戊辰，以陆炳发仇鸾密谋功，加少保兼太子太傅、岁支伯爵禄。
己巳，以大同被寇、又连岁饥馑，遣给事中徐纲勘实振之。
辛未，太白昼见，凡四日。
壬申，寇犯宣府新开口，参将史略御之，败没，寇亦引去。是月，徐、邳复决。
初，督漕都御史应槚，请开三里沟新河口以利漕运。及曾钧论治河方略，则请开老河口，暂闭新口。至是挑浚将讫工，一夕，水涌复淤。上用严嵩言，遣官祭河神。
侍郎吴鹏等谓：“三里沟新开河口迎纳泗水清流，可以避黄河之冲，宜建闸以时启闭。”从之。
1659
明通鉴卷六十
三月，丁丑，振陕西饥，诏发本省布政司仓谷，复以本省开纳事例银佐之.
辛巳，寇犯延绥、攻墩台、副总兵李梅出御之、战没。官军死者四十八人，伤者一百二十九人。【考异】诸书及《三编》皆作“谙达”。《明史·本纪》作“吉能”，即吉囊。亦谙达纠之也。今以寇书之。
甲申，振山东饥，诏发临清仓粟，以泰山香钱佐之。
壬午，遣兵部侍郎杨博以右佥都御史巡边。
丁亥，巡按云贵御史赵锦驰疏劾严嵩，略曰：“臣伏见日食元旦、变异非常，又山东、徐、淮、仍岁大水，四方频地震、灾不虚生。
昔太祖高皇帝罢丞相，散其权于诸司，为后世虑至深远。今之内阁，无宰相名而有其实，非高皇帝本意。
今严嵩怙宠张威，窃权纵欲，事无巨细，罔不自专，人有违忤，必中以祸，百司望风惕息。天下事未闻朝廷、先以闻政府，白事之官班候于其门，请求之赂辐辏于其室。铨司黜陟，本兵用舍，莫不承其意旨。边臣失事，率朘削军资，纳赇嵩所、无功可以受赏，有罪可以逭诛。至宗藩勋戚之袭封，文武大臣之赠谥，其迟速予夺，一视赂之厚薄。以至希宠干进之徒，妄自贬损，称号不伦、廉耻扫地，有不忍言者。
自庚戌之后，陛下尝募天下武勇以足兵，竭天下财力以给饷，搜天下遣逸以任将，而封疆之臣，卒未有为陛下宽宵旰忧者.盖缘权臣行私，将吏风靡，以掊克为务，以营竞为能，致朝廷之上，用者不贤、贤者不用，赏不当功，罚不当罪。财用已竭，而外患未见底宁，民困已极、而内变又虞将作。愿陛下立斥罢嵩，以应天变。"
会周冕以争冒功事下狱，而锦疏适至，上震怒，谓“锦欺天谤君”，遣使逮锦下诏狱拷讯，搒四十，斥为民.
甲午，赐陈谨等进士及第，出身有差。
1660
紀六十
甲辰，暗达犯宣府深井堡，副总兵郭都战没，官兵伤者甚众。
御史蔡朴以闻，诏切责苏祐及巡抚刘玺，“其失事之总兵官吴鼎，发军门取死罪状，令戴罪立功”。都所赐恤典，一如张达例。
闰月，乙丑，筑京师外城。
初、嘉靖二十一年，边报日至，都御史毛伯温等，言“古者有城必有郭，宜筑外城”、下户、工二部议，以时绌停止、至是给事中朱伯辰复言：“高皇帝定鼎金陵，于时即筑外城，圣虑宏远，盖为万年计也。文皇帝移都北平，密迩边塞，顾有城无郭者，则缔造方始，未暇尽制耳。臣窃见城外居民繁伙、无虑数十万户，且四方万国商旅货贿所集，不宜无以圉之。矧今边报屡警、不可不为及时之图，臣尝履行四郊，咸有土城故址，环绕周规，可百二十余里。若仍其旧贯，增卑培薄，补缺续断，即可事半而功倍矣。”
疏入，诏工部相度。外城周围共七十余里，择以是日兴工，命锦衣都督总督京营戎政平江伯陈圭等董其役。【考异】原修《三编》及《舞览》系之三十一年十月，重修《三编》据《实录》參之《日下旧闻》、《春明梦余录》，乃三十二年闰三月事，《明史·地理志》作“嘉靖二十三年”，盖“三”“二”字倒误也，今从之。《实录》闰三月十九日兴工，即乙丑也，今据兴工日分.
甲戌，海贼汪直纠群盗勾集各岛倭夷，大举入寇，连舰百余艘，蔽海而至、自台、宁、嘉、湖以及苏、松，至于淮北，滨海数千里同时告警。
是月，释前福建副使柯乔于狱。
乙亥，倭攻破浙江昌国卫，屯踞凡五日：参将俞大猷以舟师攻之，始去。
夏，四月，丙子朔，以久旱，祷雨于内殿，停刑禁屠六日。
1661
明通鉴卷六十
戊子，倭犯太仓州，攻城不克，分众四掠。复有他舟载倭四十人，突至浙江乍浦所、遂及平湖、海盐、海宁之境，肆其焚掠、官兵前后遇之辄败。凡杀指挥四，把总一、千户一，百户六，县丞一，所伤官军数百人。凡十六日，始徜徉夺舟去。
癸巳，倭攻上海县，破之。丁酉、分掠江阴县。
王抒请释指挥卢镗于狱，寻复条上海防八事，俱从之。【考异】《明史·日本传》“是月犯太仓，破上海，掠江阴，攻乍浦”、皆与《实录》合，今据《实录》日分书之、疑亦奏报月日也。
五月，已酉、倭寇海盐、参将汤克宽等守城，寇四门攻之，不克，焚城楼及城外民舍数百间而去。
癸丑，倭寇复入上海，烧劫县市，知县喻显科逃既。指挥武尚文与战于市中，不克，与县丞宋鳌俱死之。贼屯城中，凡七日，焚官民庐舍而去。【考异】四、五两月，倭两人上海，武尚文等之死，《从信录》系之四月，今据《实录》在五月再入上海时.“宋”，沈氏作“宗”.
壬戌，倭攻浙江乍浦所，陷之，寻去，流劫海上。参将汤克宽等追围之于独山，斩首千余，余众浮海东遁。
谙达五百余骑犯辽东榆林堡，官军击却之，追奔四十里。
庚午，南京兵科给事中贺泾言：“倭寇泊守宝山，据海为险，乘风肆虐。窃以留都根本重地，实密迩海洋。其镇江、京口、为江、淮之咽喉，瓜步、仪真，为漕运之门户，宜仿嘉靖八、九等年例，添设总兵官驻扎镇江，俾整饬上下江洋，总制淮海，并辖苏、松诸郡.”兵部议从之，诏暂设副总兵提督海防、以参将汤克宽任之。
六月，丁丑，南京科道祁清、徐栻等各奏言：“今天下被灾之地、不独山东、徐、邳为然、若南畿、山西、陕西、湖广、浙江，水旱频仍，非破格蠲振,不足以苏民困。乃京师之帑藏既 虚，各省之搜括已竭、额外之征求未已，军需之供亿尤繁，工作
1662
纪 六 十
之役频兴，挑河之费日广。司农懔懔、朝不给夕、蠲振之费，将何所取？臣等计无所出，且请于汰冗费，省繁文，加意撙节。”疏下户部议，部臣亦以“度支之烦，实无余裕以佐百姓之急，惟通行各省抚按官勘处而已”。
是夏，寇犯甘肃及大同，守将御之辄败，边报日急。而朵颜三卫之众，挟以恐愒中国，索赏不及，守臣请留山海税银佐之。诸夷骄肆，中国遣卒入塞，辄捕而束缚之，以叩关取赎、诸将校苟幸无事，每敛军资贿之去。
巡按御史以闻，上欲闭关以绝之，兵部奏“请令该将领干抚赏时宣布朝廷恩威以谕之"。然是时谙达、小王子之等、已拥众集边塞，谋大举矣
秋，七月，乙巳，宣府、蓟镇守臣，各报谙达将人寇，兵部议：“蓟州密迩京师，备豫宜急，乞令提督时陈统入卫兵分布昌平、怀柔、顺义等处、遏其自古北口人犯之路。仍简京营及人卫边兵，九门列营以备战守。”惩庚戌之变也。
戊申，巡抚应天都御史彭黯，巡视浙闽都御史王仔，各以倭寇出境浮海东遁闻。
倭自闰三月登岸，至六月中，温、台、宁、绍、杭、嘉、苏、湖、扬、淮十郡各州、县、卫、所，被其攻破焚掠者凡二十余，留内地三月，饱而去.
抒奏“将士逐毁其船五十余艘”，于是先所夺文武将吏俸皆得复。又请“筑嘉善、崇德、桐乡、德清、慈溪、奉化、象山诸县城，而恤诸府被寇之民”；诏皆从之。已，给事中王国祯，请改敕，“加仔巡抚衔以重事权”，亦从之。
时国祯上善后三事，末言奖才杰：“访得人寇之初，凡守士诸臣，无不心丧胆落，相率奔逃。而松阳知县罗拱辰，六合知县董邦政、乃能以孤军当劲敌，立有战功，宜趣擢用之沿海地方，以资激劝。”诏：“拱辰、邦政，俱添注浙江按察司佥事。”
1663
明通鉴卷八十
丁巳，谙达纠诸部入寇，分道由大同宏赐堡等边入。戊午， 合众下浑源州，东犯灵丘、广昌等处。
已巳，寇散略峪南沟等处、急攻插箭、浮图等峪，皆在广昌之东南，于是关南大震。
庚午，河南柘城盗师尚诏作乱，陷归德府。
尚诏本盐徒，以私贩作奸，剽掠远近，官军不能制。前巡抚谢存儒，荀幸无事，假以总保长，令总诸镇民捕盗。尚诏肆为威虐，守臣欲诛之，遂反。结剧盗数千，薄归德城，其党启门纳之，乃劫狱囚，掠帑藏去。越日，复攻破柘城、鹿邑等县。
巡按御史霍冀以闻，诏河南抚、按官督官军讨之。【考异】《明史·本纪》系之是月庚午。《实录》系之八月丙戌，盖奏报之月日也原奏称：“七月二十六日陷归德，次日陷柘城、鹿邑.”是月乙巳朔、庚午正二十六日也.《三编》系之九月，据平贼之月日牵连并记耳。
辛未，固原游击陈凤，宁夏游击朱玉，率兵赴援紫荆关。
时寇方越浮图峪而南，凤、玉夹击之，追及于三家村，大战竟日，敌大败。壬申，寇自广昌之石门峡、大金井等处北遁。
是役也，寇氛甚恶，中外戒严.上以凤、玉等力战退敌，大悦，不俟勘报，辄升二人署都督金事，并赐金币
八月、乙亥，寇分兵东犯蔚州，西掠代州及繁時等处，丙子，小王子寇宣府，由独石人犯赤城、滴水崖等处，攻毁屯堡，焚掠四日，驱所掠入畜而去。
己卯，吏部尚书万镗罢，兵科给事中朱伯辰黜为民.
先是抚治郧阳都御史员缺，吏部会推通政赵文华，伯辰奏劾“文华邪媚奔竞，宠赂日彰，不宜复玷台宪”，有旨令别推。于是文华上言：“通政一官，例不推外。镗意在出臣，又嗾所亲论劾，期必去臣而后快。”又劾镗前进尚书考满不及俸为欺罔。时文华为严嵩所庇，遂激上怒，罢镗、并伯辰黜之，文华供职如故。
丙戌、寇驻鄜、延，二十日，延庆诸州县屠掠几遍，乃移营
1664
纪六十
中部以瞰泾原。会霖雨连日夜，乃引去。
丙申，河南贼师尚诏攻围太康县，官兵与战于鄢陵，败绩。
戊戌，免山东被灾税粮，并命有司振之。
初，广西桂林、平乐猺、獐踞险肆乱，杀知县张士毅，伤百户曹恩、焚劫岁无虚月。诏提督两广侍郎应槚督兵进剿，至是平
之，凡禽斩四百八十四人，俘获男妇三百四十余人。
捷闻，赐槚荫一子人监读书，余论功给赏有差。
庚子，赠恤浙江被倭死事指挥陈善道、把总马呈图及千、百
户、典史等官十九人，从巡按御史赵炳然之请也。
辛丑，官军击河南贼于花山，前锋被贼围，后军无敢进者。副使曹邦辅挺刃驱之，斩其最后者，士卒竞进，贼遂溃，斩首四百余级。贼由西华奔人太康，势复振。
是月，复起李默为吏部尚书.
九月，丙午，谙达自大同平虏卫人犯山西神池、利民等堡，巡抚、都御史赵时春率马步军御于广武。谍报“敌二十余骑去此仅两舍、疾掩之，可败也”。时春擐甲欲驰，总兵李涞止之，不可；寻遇敌于大虫岭，伏寇四起，涞曰：“公速去，吾死千此矣。”时春弃众而奔，寇追之，涞等殊死遮斗、须臾，敌骑益众，涞与其子松及大同参将冯恩等，皆力战死，全军覆没。时春投一墩，守哨卒以绳引之上，得免。寇寻引去。【考异】李涞、冯恩战死、见《明史·本纪》.《从信录》言“涞与其子松死之”.证之《实录》、又有游击李桂、神沱守备孔宾、偏头守备高廷、太原指挥陈金、中军尹忠、把总俞辉六人、皆力战死之，盖是时全军皆没也，又诸边奏恤有阵亡千总李时、袁镨.土官萧文见、镇抚张第、史书等，地方月日皆无考、谢识之.
河南贼师尚诏引众自永城而东，掠宿州，欲乘虚袭风阳，取离墙罪宗奉之。官兵追及于五河县，破其水陆各营，贼遂四散不能军。
辛酉，以谙达寇退，告谢郊庙，边臣文武皆升赏有差。
1665
明通鉴卷六十
先是宣大巡按御史毛鹏言：“寇自七月十六日入境，至八月七日始去。此指寇入大同至山西之役。以二十余万之众，经二十余日之久，地方遭其屠僇抢掠，殆已无余。总督苏祐、总兵李涞等，合营广昌，为寇冲击，而大同总兵吴瑛壁黄土沟，宣府总兵刘大章壁黑石岭，皆闭垒观望，莫敢掎角，致寇长驱入山西，荼毒之惨、殆不忍言。及寇饱欲而还，捷书连上，其败丧则减百而为一，斩获则增十而为千，效尤斯罔，因循不改，将不知骤事所终
矣。”
已，山西巡按御史李一翰，劾“巡抚赵时春玩寇无谋，以兵予敌；繁峙之创夷未复，西路之溃败继闻；大将骈亡，匹骑不返。乞行逮问，治以军法”。
时上方喜于寇退，兵部因希指言：“寇入虽不无虏掠，而诸臣力战，所杀伤过当，俾之失利引去，实上天眷佑，陛下威灵所致。请择日告庙，论功行赏。”诏如议行。部臣复请“以告祭之次日，百官贺捷于奉天门外”，命已之.
癸亥，河南诸军分道追贼于蒙城、商丘等处、斩获有名贼首多人，师尚诏乃弃军械，变服遁去。
是月、免南畿、河南被灾税粮。
冬，十月，甲戌，振河南、山东饥。
万两，于邻近州县籴粟振民，及立均籴之法以平时值”，从之。
户部以“两省岁荒盗起，请发临清仓米七万石，以二万石自卫河达卫辉，振河南，以四万石振山东，仍敕抚、按官出官银数
会吏部侍郎程文德上言：“今直隶、河南、山东、徐、邳、淮、扬等处方数千里、水灾异常、民不聊生,流离载道,言官陈 振恤，未见旦夕亟行。臣闻救荒莫便乎近其人，莫不便乎拘以常格，请于两直隶二省，各遣行人赍诏谕宣布德意，慰附颠连，令各州县自为振给、听其便宜处置。凡官帑、官廪、赎纳、劝借，苟可以济民者，概不限制。又，近日户部申明开纳事例，亦暂许
1666
十
本地上纳、随其所有粟黍麦菽之积，可救饥者，皆得输官计直，视其合例者，官为请部札而授之。自抚、按以下，凡诸常事、悉暂停辍，一意振恤，督责诸守令夙夜从事。仍令造册登记全活之数、定为等则，以课殿最。”疏人，下部议行。
已卯，副总兵汤克宽督兵击倭于南沙，败绩。
倭自东遁，江上稍宁，惟崇明南沙泊失风倭三百人，舟坏不能去，克宽及金事任环列兵守之。至是与战，不利，亡卒四百余人。【考异】据《明史纪事本末》书秦明南沙之役，言“任环所率新募兵三百人，皆励以必死，相守不下，贼潜出没，环常夜追之，出其前后、有宰
夫佩恐有失,衣环衣,介马而驰,环被追急,遇死士以死捍环。环被伤, 舁之至水滨，梁已彻丈余，超而过，遂得免。宰夫留御，死焉，环求其首，为流涕，亲酹之。”按宰夫佩不知何人，而《明史·环传》亦有“宰夫捍环出，死之”之语，疑据野史，附识于此
免畿内被灾秋粮，仍发京、通二仓米三万石振顺天府，临、德二仓米三万石振保定诸府，各以本处赃罚银佐之。
免浙江被灾被寇秋粮，其海盐、平湖二县各兑运米准折银征解，仍命有司发仓粟振之
戊子，倭寇移舟泊宝山，汤克宽引舟师追击之，及于高家嘴。【考异】《实录》及《纪事本末》皆作“高家嘴”。《明史·日本传》“高”作“南”，疑误字，毁其舟，斩首七十三级
戊戌，上以各省灾伤甚，民多人京求食，一时米价腾贵，命煮粥给钱以振之，辅臣严嵩请发太仓米数万石平籴。上又曰：“荒年饿莩，必有毙诸途者。”乃敕户部“行五城御史及在外抚、按官各督率有司查视瘗之”。又令“太仓出籴之米，于十万石内分四万石、委官运赴城门外各厂，每早召集军民，人给米一升，俾沾实惠”。
庚子，河南贼平。时官军获师尚诏子山东莘县，诏即所在斩之。
1667
明通整卷六十
贼起四十余日，破府一，州二，县八，屠僇十余万人，三省
大震。
辛丑，京师外城成。
是月，有倭舟失风漂至兴化府南日寨、登岸流劫，杀千户叶巨卿、百户张养正等。【考异】张养正死事，据王仔奏中增。指挥张栋鳌舟师冲击，倭走据山，知府董士宏纠民兵会栋等合围歼之。是时海洋岛岸，有真倭阻风不获归者，有沿海居民自江南归候来岁倭至者。未几，南日寨复有三舟登岸、士宏击之、引去，禽贼数人,皆倭也。比泉州舟师攻贼于石圳澳、深沪湾等处,凡 再战，禽贼四十余人，则皆浙之临海、闽之漳州，粤东之揭阳人，盖真倭仅十之三而已。
十一月，甲辰，谕工部铸洪武至正德九号钱，每号百万锭，嘉靖钱千万锭，每锭五千文。
先是民间行滥恶钱，率以三、四十文当银一分。后益杂铅锡、薄劣无形制，至以六、七十文当一文，剪楮夹其中不可辨。于是给事中李用敬，“请以制钱与前代杂钱相兼行，上品者俱七文当银一分，余视钱高下分为三等，下者二十一文当银一分。私造滥恶钱，悉禁不行，犯者置之法”，从之。
而是时税课抽分诸厂，专收嘉靖制钱，民苦钱少。乃用严嵩等议“发内库新旧钱八千一百万文，折给俸粮”，又令“通行历代钱，有以新、旧钱及铜销为造像制器之用者，按《盗铸律》论罪”.
庚戌、冬至，祀天于圜丘，朱希忠摄行.
是月，倭自崇明逸至常熟，扰及上海，复流劫南汇所、吴淞江所及嘉定地方，凡十九日始去。
十二月，乙亥、严嵩言：“户、工二部，核计铸钱一千九百万锭，需工料银三千二百人十二万七百七十两有奇，今户部太仓库贮银仅一百五十三万六千两，已不敷京、边岁用之数；工部节慎
1668
纪六十
库贮银仅七十万，尽数铸钱，尚不及十分之一；行之各省，又恐扰民。今时值灾荒，无从筹措。请嘉靖通宝量为依式制造，陆续进用。”从之。
是月，蠲苏、松、常、镇四府被寇者积逋，自嘉靖二十七年至三十一年悉停征，从应天巡抚彭黯之请也。
是岁，云南元江平
初、元江土舍那鉴之乱，逾年，沐朝弼集土，汉兵会监督王养浩攻之，贼大败，鉴乞降。会輝毒起，大兵复撤。上怒，责以克期进剿.
会新授云南巡抚鲍象贤至镇，调集土、汉兵七万人，广集粮运、期分哨进兵元江，为必取计，那鉴惧，伏药死。象贤檄百户汪辅入城抚谕其众，禽其贼首之戕那宪、杀徐樾者，皆斩其首以献，遂平之.
三十三年
春,正月,壬寅朔,不御殿。
杖六科给事中张思静等于廷，各四十，以元旦贺表中失拾“万寿”字故也。
《三编》御批曰：嘉靖酷待言官，力加摧抑，锢狱杖死者接踵于廷，已非政体、至贺表违式，其事尤微，何亦重加谴责！盖自严嵩柄用，群臣异论纷如，嘉靖听嵩之怂恿、蓄怒以待者已久。而众喙仍然不已，则益务先事施威，欲以怵其心而箝厥口耳。尔时台谏陈言，固不必尽中事理。而嘉靖藉端抒愤，至以元日尽挞科臣，乖妄更甚矣！
壬子，康妃杜氏薨.
妃，裕王母也，时王已成婚，诏主其丧。遵《孝慈录》、斩
衰三年，以日易月，二十七日而除。
戊辰，倭自太仓南沙溃围出，转掠苏、松各州县。贼据南沙
1669
明通鉴卷六十
五阅月，官军列舰于海口，围之数重，不能破。军中疾疫作，乃开壁西南陬，贼遂逸出。
二月、庚辰、倭寇松江府，官军败绩，县丞刘东阳死之。【考异】东阳之死，《明史·本纪》不其，见《从信录》.证之《实录》是也，今据增。
是月，诏赠恤河南死事归德府检校董纶、举人陈闻诗。
初，师尚诏人归德，知府及守卫官皆遁。纶率民兵巷战，被
执、垂死犹手刃数贼，妻贾及童仆皆从死。
闻诗，柘城人，举于乡。以亲老绝意仕进，亲没，居丧哀毁。贼陷归德，闻其名，欲劫为帅。已，陷柘城，拥之至，诱说百端，闻诗不屈，乃引其家数人斩之，曰：“不从，灭尔族。”闻诗给曰：“必欲吾行，毋杀人，毋纵火。”贼许诺，拥以行。闻诗遂不食，至鹿邑自经死。
至是有司以闻，诏赠纶归德同知，闻诗凤阳同知，并立祠死所。【考异】事具《明史·忠义传》，《实录》所载，盖追赠月日也。纶，传作“伦”.
三月，甲辰，以南京兵部侍郎居大山兼佥都御史，巡抚应天，提督军务。
时应天巡抚彭黯丁忧，寻被劾罢。初以江西布政使陈洙代之，上令再推忠谨可任者。会吏部尚书李默言：“苏松巡抚所辖一十二府州，地远不便兼辖。况当军兴之际，调兵转饷，难责一人，请增设提督军务大臣一员，专责剿贼，而令巡抚专督军饷。”兵部言：“兵粮两分，行事不便，不若依近年浙江添设提督军务都御史例，令提督、巡抚合为一人，以专责任。”上然之，乃令洙别用，而改大山于应天。巡抚之兼提督自大山始也。
戊申，复议钱法。
时方严私造滥恶之禁,而民间行用小钱已久,骤革之颇称不 便。又出内库钱给文武官俸，不论新旧美恶，悉以七文折算；诸1670
纪六十
以俸钱市易者，悉以七文抑勒予民，民亦骚然。属连岁大祲，四
方流民就食京师，死者相枕藉，论者谓钱法不通所致
于是御史何廷钰奏：“请许民用小钱，以六十文当银一分。”户部尚书方钝、郎中刘尔牧皆执不可。廷钰因讦奏：“尔牧谤及朝廷，用财如泥沙，盖斥斋醮也。”并及钝。上大怒，命廷杖尔牧一百，黜为民，钝姑贷之。
因略采廷钰议，令民自便。仍定嘉靖制钱七文当银一分，洪武等号十文，前代三十文。时小钱以初禁之严，竟不复用、而民间乃竞私铸嘉靖钱,与制钱通行矣.
壬戌,倭分掠苏、松等处,汤克宽逆战于采淘港,斩首八百 余级.
时克宽以南沙纵贼罪夺官，戴罪剿贼，乃以通泰参将解仁道代之。寻王杼敻荐克宽为浙西参将。
乙丑，倭自苏、松掠民舟入海趋江北，登岸薄通、泰等城，焚掠各盐场、余众有飘入青、徐界者，山东震动。【考异】诸书皆系之三月，《实录》书是月乙丑。而《明史·本纪》误入乙丑于二月下、二月无乙丑，盖乙丑上脱“三月”二字耳，今刊改。
是月、倭复寇浙江宁波之普陀山，参将俞大猷率将士攻之。半登，贼突出，官兵败绩，阵亡武举火斌等三百人。【考异】见《明史·俞大猷传》，《传》书三十三年，《实录》系之三月之末，盖与苏、松人寇之倭为两事也，《明史·本纪》不载，今据增。
倭之掠苏、松也，有莒州人孙镗、商贩吴、越间、倭扰松江，镗谒郡守，请输赀佐军。守荐之参政翁大立，试以双刀，若飞跃、遂录为土兵。击走倭，出参将任环于围中，遣人还莒括家货，悉召里儿为爪牙，吴中倚镗若长城。倭舟渡泖浒，镗突出，酣战竟日，援兵不至，还至石湖桥，半渡遇伏，中刃堕水死。
逾年，巡按御史孙慎以闻，与同时阵亡之巡检李业禄、千户董元俱赐赠荫。【考异】孙镗死事，见《明史·忠义传》，据《实录》三
1671
明通鉴卷六十
十四年孙慎请恤奏中，自镗以下凡三人，奏称“三十三年苏松之役”，今据
书之.李业禄，董元阵亡，同在一奏中，并录之
礼部尚书欧阳德卒，升吏部侍郎王用宾代之。
夏，四月，甲戌，以今春雨泽少、雷未发声，遣官祭告各坛庙，停常封九日。诏“发京、通二仓米振顺天府属饥民，其流民就食者振以粥”。
乙亥，都城内外大疫，命“太医院给医药。户部发米五千石振粥，死者令官民收瘗之”，【考异】見《明史·五行志》，《实录》作“成都”，误也，盖*都城”二字，倒写，又误“城”为“成”耳。
是日，始雷。
倭犯嘉兴，参将卢镗等御之，稍却，次日，复战于孟宗【考异】《实录》,“宗"作“家”,疑“宗”字是也。堰,伏发,杀官军四百人, 溺死五百人,都司周应祯、指挥李元聿、千户薛纲、宗应澜等俱 死之。【考异】周应祯死见《明史·本纪》、李元聿死见《从信录》、余二轩、朱玺等，其阵亡地方月日无考，并附识之。
人据《实录》增入.又据《实录》与周应祯等同请恤者，有百户梁喻，赵
戊寅，倭寇嘉善，陷之。辛巳，复攻嘉兴，副使陈宗夔帅兵御却之，焚其舟，贼遁入乍浦，寻掠海宁等县。
壬午，倭攻通州，扬州千户洪岱，中所千户文昌龄，泰州所千户王烈，餐兵赴援，遇贼于西门外三里桥，力战俱死之。
乙酉、倭夜袭崇明，陷焉，知县唐一岑死之.
一岑建新城，议徙居之，为千户高才、翟钦所沮。至是倭突入，一岑且战且督，遂被杀。
甲午、谙达寇宜府，溃墙，大掠去.
五月，壬寅，倭自崇明薄苏州，大掠至昆山，百户刘爱臣死之。【考异】据《实录》增、丁未、犯崇德
丁巳，给事中王国桢等，以倭寇猖獗，逼近留都，请设总督大臣，督理南直隶、浙江、山东、两广、福建等处军务，俾调兵1672
纪 六 十
饷，得以便宜从事。
先是南京兵部尚书张经言：“洪武间，以倭寇不靖，命信鼠公汤和经略海防、凡阀、浙滨海之区，陆有城守、水有战船，故百余年来，寇不为害。其后法弛弊生，军士有纳料放班之弊，于是强富省放遣，老弱者充役，战船损坏、亦弃不修，以致寇得而人、请行备巡抚严督所属、预集兵船以守要害，追捕纳料军士以实行伍，清理积岁料锻以造战船。”朝议是之.至是廷臣交荐，乃以命经.
癸亥、彗塑见北斗天权星旁。逾月、西北行，犯文昌，入近浊，凡二十七日而灭。
是月，给事中王国祯，言招抚降贼非计。
是时有议招汪直之等，故国祯言：“胁从之贼犹可抚，而贼首必不可抚，降一汪直，未必不生一汪直，是赏以劝恶也.”上从之、然犹敕张经等：“剿抚并行，毋误事机。”
六月，癸酉，谙达犯大同。
时总兵官岳懋巡边，遇寇于五堡，迎击之，深入陷伏中，遂力战死焉。指挥佥事薛泰突围出，闻懋被戕，复冒阵人，死之。
事闻，赠懋、泰官，懋赐谥立祠如张达例，泰附祀懋祠。【考异】诸书不载薛泰从死事。《实录》于明年追ざ泰官，始及其阵亡之本末。今据增。
已丑，逮宜大总督苏祐，大同巡抚侯钺。以岳懋败没故也。
寻以刑部侍郎陈，兼佥都御史，振恤大同军士，户部发太仓银十万两给之.
壬辰，擢徐州兵备副使李天宠以金都御史巡抚浙江，代王仔
也。
时上已命张经总警南直隶、浙、闽等凡六省，专任剿倭事。会宜大告警，乃改怪右副都御史、巡抚大同。而浙设巡抚如旧制，乃以命天宠。
1673
明通鉴卷六十
予受巡抚浙闽之命、方视师闽中，而贼复大至，犯浙江，卢镗等频失利，御史赵炳然请逮治，上特宥之。然予在浙闽，严侦哨，谨斥堠，起用卢镗及荐擢汤克宽、俞大猷之等，后皆为名将。至是去，而海上复骚然矣。
戊戌,以京师霪雨,漂没民居,诏户部发银振济、工部浚渠 泄水。
是月，倭自苏州转掠嘉兴，都指挥夏光御之，背王江泾而阵，倭鼓噪而前，官军大溃，光中流矢溺死。
事闻，赠都指挥同知，立祠祀之。【考异】嘉兴之掠.《明史.
本纪》不具。《明史稿》系之是月甲申，见《实录》、今从之。
秋，七月，丙午，苏州倭寇流劫至嘉善，将趋吴淞江出海，参将俞大猷邀击，败之于吴淞所，禽七人，斩首二十三级。
御倭”、从之。
是月，总督张经“请调广西狼、土兵五千人，至苏、浙等处
上崇奉玄修益笃，以赞玄勋戚惟朱希忠一人，特命驸马都尉邬景和、安平伯方承裕同人直西内。又于辅臣严嵩外、特命吏部尚书李默、礼部尚书王用宾及左都督陆炳皆人直，复以侍郎程文德、闵如霖、郭朴、吴山供撰青词。
景和以不谙玄理辞，上不悦，遂罢入直；已而赉在直诸臣，景和犹预焉、景和辞免，且言：“臣愿洗心涤虑，效马革裹尸之报。”.上怒其怨讪，出不祥语，黜为民。
八月、癸未，倭自嘉兴还屯采淘港、柘林等处、进攻嘉定县城。会山东募兵，参将李逢时、许国，以山东民枪手六千人至，与贼遇于新泾桥、逢时率麾下先进，败之，贼退据罗店，宫兵追及之，斩八十余级。
已而国恨逢时与同事不约己，乃别从间道击贼。庚寅，复战，追至采淘港、乘胜深入，伏起、大溃，指挥刘勇等死之。【考异】《明史·本纪》“八月癸未，倭犯嘉定，官军败之。庚寅复战，败1674
经六十
绩。”庚寅之败，即许国追至采淘港之役也，今据《本纪》分记之。又据《实录》采淘阵亡，自刘勇外，有于户孙升.胡应麒、镇抚李继教、义勇官徐荼等、并附记之。
乙未，谙达犯宣府。
九月，戊申，免山东东昌、兖州二府被灾税粮。下工部侍郎谈相于狱。
先是相丁忧，乞假归葬，上谕以事毕亟返。既而相屡称病，请缓期、上怒其违命，命锦衣卫送法司论斩，相竟死狱中。
乙卯、倭以七十余人犯海门县，焚舟登岸，淮扬兵备副使张景贤御之于吕泗场，尽歼其众。
己未，谙达人寇平虏城，至山西，官兵击走之。乙丑，犯潮河川.丁卯.掠古北口。
免湖广被灾税粮。
是月、工部尚书欧阳必进以忧去，升刑部侍郎吴鹏代之。
冬，十月，已巳，寇攻蔓镇墙，百道并进，总督杨博，总兵
周益昌，率军士擐甲登陴，宿止古北口垣上，寇攻之、不克。时上遣厂，卫卒校往讽之，归报将士据墙守御状，上喜，遣官奖犒，并赐博、益昌各服色衣一袭。
庚午，寇北遁，关南解严。
是时寇薄墙，攻四昼夜不克，退屯古城川。次日，复南旋，驻虎头山，夜，火满野，连耳数十里。扬博募死士执锐潜入敌营，中夜齐发、寇惊扰、至且乃解去。【考异】《明史·本纪》：“九月丁卯请达犯古北口，总督杨博御却之。”《史稿》.“十月庚午，寇犯藓州，杨博御却之.”证之《实录》，寇以九月晦掠古北口，遂攻蓟州，十月庚午始 退，所谓“攻四昼夜”者是也。今分书之。
乙亥，倭犯海门健跳所。
辛巳，改张经为右都御史兼兵部侍郎，专办讨贼。以南京吏部尚书周延代经为兵部尚书，参赞机务。
1675
明通整卷六十
时倭二万余据柘林、川沙洼，其党方踵至。经日选将练兵，为捣巢计，以江.浙、山东兵屡败，欲俟狼、土兵至用之。
于是给事中李用敬，劾其纵贼误国四事，下兵部议，“经本以南京参赞之职节制东吴，内外制肘，不便行事。乞量改一官，专以平寇为务；其参赞之任，更遣一人代之”。遂有是命。【考异】经授侍郎，据《实录》在是月。《明史》本传系之十一月，据命下之月日也。又经前授总督，仍用南京兵部尚书原衔，至此始命周延代之。本传言“五月命经总督，解部务”，与后改兵部侍郎矛盾矣，证之《实录》，授经总督有“不妨部务”之语，是解部务在十月也，今据《实录》。
十一月，乙卵，冬至，祀天于圜丘，朱希忠摄行。
壬戌，倭自柘林分掠嘉、湖二府，都指挥刘恩败之于嘉兴县，贼遂攻嘉兴府。
是月，兵部尚书聂豹等汇奏蓟镇及山西、宜大各守臣所上御寇功次，诏边臣杨博以下，阁部严嵩、豹以下，俱升赏有差.
十二月，壬申，以冬深无雪，遣文武大臣英国公张溶等祭祷
各宫庙。
是日，礼部汇奏天下灾异，乃敕廷臣以祷筜之日为始，各青衣视事，修省九日。
癸未，复以祷雪不应，命百官斋戒，停常封三日。
是月，倭寇围嘉兴，不克，遂分劫秀水、归安，巡抚李天宠遣副使陈宗夔、都指挥刘恩御之，战不利，会百户赖荣华统福兵六百人至，鼓行直前，贼却，敛兵登舟，荣华乘胜薄之，中炮死。【考异】赖荣华死见《明史·李天宠附传》，《从信录》系之是年十二月、证之胡宗宪明年二月勘上去年十二月嘉湖御倭功罪，荣华之死即在流劫秀水、归安时，与《从俗录》月分合，至荣华死事本末，其见原奏中，
今据书之，寻掠嘉善，知县邓植弃城走。






