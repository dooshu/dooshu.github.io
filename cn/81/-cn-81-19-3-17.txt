台门

御史台门北开，盖取肃杀就阴之义，故京台门北开矣。按邺郡故事云：御史台在宫城西南，其门北开。史故城御史台亦北开。龙朔中，置桂坊，为东朝宪府，门亦北开。然都御史台门南开。当时创造者不经，反于故事，同诸司，盖以权宜邪？（御史台记）

又北开者，或云，是隋初移都之时，兵部尚书李圆通兼御史大夫，欲向省便近，故开北门。（出《谭宾录》）

【译文】

御史台门北开，因为是取酷烈、萧索、严肃的意思。按《邺郡故事》上说，御史台在宫城西南，为了上朝便利，其门北开。隋时京城御史台门也北开。唐高宗李治龙朔三年。设置桂坊（管理太子宫中图书、刊辑等事）改为御史台门也北开。可是都御史（御史之长）台门南开，是当时建筑者没精心筹划，故违反旧例。同其他衙署一样，大概是人权者随事势而采取的适宜办法吧。

又北开门的说法，有的人这样说，是隋朝初迁都时，兵部尚书李圆通兼御史大夫，想去尚书省就近，故开北门。

