虎貙

若石隐于冥山之阴，有虎恒蹲以窥其藩。苦石帅其人昼夜警，日出而殷钲，日入而燎燖，宵则振铎以望，植棘树墉，坎山谷以守，卒岁，虎不能有获。一日而虎见，若石大喜，自以为虎死无毒己者矣。于是驰其机，撤其备，垣坏而不修，藩决而不理。无何，有貙逐麋来止其室之隈，闻其牛、羊、豕之声而入食焉。苦石不知其为貙也，叱之不走，投之以块，貙人立而爪之毙。君子谓若石知一而不知二，宜其及也。

