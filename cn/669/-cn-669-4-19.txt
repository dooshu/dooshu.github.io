19　相鼠爲妻諫夫詩


白虎通諫諍篇：「妻得諫夫者，夫婦榮恥共之。詩云：『相鼠有體，人而無禮。人而無禮，胡不遄死？』此妻諫夫之詩也。」亦齊、魯、韓之説與。

【元圻案】後漢書班彪傳：「彪，字叔皮，扶風安陵人也。子固，字孟堅。天子會諸儒講論五經〔一〕，作白虎通德論，令固撰集其事。」

〔一〕「儒」，原作「侯」，據中華本後漢書卷四〇下班彪傳下改。





