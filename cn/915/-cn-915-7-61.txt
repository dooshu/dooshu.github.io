◎蔡廓

廓字子度，济阳考城人，晋司徒谟曾孙，隆安末为著作佐郎，累迁司徒主簿，尚书度支殿中郎、通直郎、武帝太尉参军、司徒属中书黄门郎。复为武帝兖州别驾从事史，除中军谘参军，母忧服阕，为相国从事中郎，领记室。宋台建，为侍中，补御史中丞。永初中迁司徒左长史，出为豫章太守，景平中征为吏部尚书，徙祠部尚书。元嘉二年卒，赠太常卿，有集十卷。

