黄庭坚　秋怀二首

秋阴细细压茅堂，吟虫啾啾昨夜凉。

雨开芭蕉新闲旧，风撼簀簹宫应商。

砧声已急不可缓，檐景既短难为长。

狐裘断缝弃墙角，岂念晏岁多繁霜。

黄庭坚

黄庭坚　秋怀二首

茅堂索索秋风发，行遶空庭紫苔滑。

蛙号池上晚来雨，鹊转南枝夜深月。

翻手覆手不可期，一死一生交道绝。

湖水无端浸白云，故人书断孤鸿没。

黄庭坚

