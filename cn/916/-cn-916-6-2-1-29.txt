【栖玄寺听讲毕游邸园七韵应司徒教诗】

道胜业兹远。心间地能□巢。桂□□（广弘明集作燎。注云。宋宫本作僚。元明本作撩。古文苑作掩。广《文选》作崦。）郁初裁。兰墀坦将辟。虚檐对长屿。高轩临广液。芳草列成行。嘉树纷如积。流风转还（广弘明集云。明本云。一作旋。广《文选》云。还音旋。谓回旋之迳。《诗纪》云。音旋。）迳。清烟泛乔石。日汨（广弘明集作泊。注云。明本作汩。）山照红。松□英水华碧。畅哉人外赏。迟迟眷西（广弘明集作春将。注云。明本作眷西。）夕。（○广弘明集三十。古文苑四。广《文选》九。《诗纪》五十七。）

