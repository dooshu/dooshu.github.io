◎宇文恺

恺字安乐，本朔方人，迁居京兆。周初，以功臣子封双泉伯，进封安平县公。历千牛，累迁御正中大夫、仪同三司。大象中，加上开府。隋受禅，拜营宗庙副监、太子左庶子，别封甑山县公。及迁都，领营新都副监。後拜莱州刺史。坐兄忻诛，除名。及建仁寿宫，授将作大匠，拜仁寿宫监，仪同三司，寻为将作少监。炀帝即位，为营东都副监，寻迁将作大匠。进位开府，迁工部尚书，进金紫光禄大夫。卒，谥曰康。有《东宫典记》七十卷，《东都图记》二十卷，《明堂图议》二卷，《释疑》一卷。

