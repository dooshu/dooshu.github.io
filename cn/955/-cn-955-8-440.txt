程公许　元夕题灯龛四首

绿绮新调正始音，红蕖小放上元灯。

游人莫诮遨头懒，只愿年丰岁事登。

程公许

程公许　元夕题灯龛四首

围棘侵天催速战，土膏行雨要兴耕。

儒风鼎盛田多稼，早愿三边洗甲兵。

程公许

程公许　元夕题灯龛四首

期会从教迫星火，弦歌我自乐春风。

欲知政理和平处，都在邦人笑语中。

程公许

程公许　元夕题灯龛四首

水晶帘映宝灯明，海上移来不夜城。

何似图书群玉府，青藜青对月三更。

程公许

