【四月十四日紫微夫人作二首】

〖真诰连为一篇〗

朝启东晨晖。飞□越沧渊。（《云笈七签》作溟。诸真歌颂同。）山波振青涯。八风扇玄烟。回眄易迁房。有怀真感人。三金钶游盘。东岑宜永甄。纷纷当途中。孰能步生津。（○同上）

飘□八霞岭。徘徊飞晨盖。紫□腾太空。晒（真诰作丽。）眄九虚外。玉箫激景云。灵烟绝幽蔼。高仙归太真。清唱无涯际。去来山岳庭。何事有待迈。（○同上）

