○谢婚表

自遣使入朝已来，甚好和同，一无虚诳。蕃汉百姓，皆得一处养畜资生，种田力作。今许降公主，皇帝即是阿助，卑下是儿，一种受恩，更有何恶？谨使可解栗必谢婚，他满达千请期，献马四十匹充押函。

突厥可汗伽骨咄禄

伽骨咄禄可汗，默棘连子。其兄伊然可汗死继立。开元二十八年册为登利可汗，为其从父判阙特勒所杀。

