洪咨夔　送商总郎三首

鹤唳风声淝水捷，马腾士饱蔡州平。

笑谈定取中兴策，莫道司存只饷兵。

洪咨夔

洪咨夔　送商总郎三首

霜迟断陇荞花白，水足平田稻子红。

剩把丰年供祖帐，送将玉节过江东。

洪咨夔

洪咨夔　送商总郎三首

百寻浮玉三更月，万里长江一色秋。

照映此心须此水，不妨小泊读书舟。

洪咨夔

