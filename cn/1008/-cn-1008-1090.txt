赵蕃　六月十七夜出寺门骤有所闻疑水与风即而观之雨也对面而横鹜焉已而

骤得疑倾峡，徐行若泛潮。

胡为隔田亩，而不度林椒。

爽气虽能及，作波不可招。

不眠如有待，冲口漫成谣。

赵蕃

赵蕃　六月十七夜出寺门骤有所闻疑水与风即而观之雨也对面而横鹜焉已而

昨日真聊尔，今宵颇快哉。

无嫌雨脚短，故喜旱头开。

一饱归天赐，群凶勿幸灾。

谁驱霹雳驾，更起阿香雷。

赵蕃

赵蕃　六月十七夜出寺门骤有所闻疑水与风即而观之雨也对面而横鹜焉已而

中宵还浏浏，乞晓更萧萧。

亟作溪头看，犹沾树杪飘。

田家比屋喜，沴气十分消。

我得扁舟去，江湖兴久摇。

赵蕃

