何梦桂　感寓二首

西风落日怕登楼，倚遍阑干万古愁。

衰汉竟成三国误，秣陵不盖六朝羞。

江山有恨留青史，天地无情送白头。

击碎唾壶歌不尽，荒台残雨梦扬州。

何梦桂

何梦桂　感寓二首

试向昆明问劫灰，几看麋上苏台。

閒中历日生青草，梦里乾坤化大块。

塞雁南归春又去，江潮东下暮还来。

临平山尽啼鹃歇，可是征人唤不回。

何梦桂

