洪咨夔　梅

寒瓶虚插一枝斜，留待春风放霁华。

已信不冰方着水，可怜欲槁更开花。

洪咨夔

洪咨夔　梅

繁芳玉立夹胡床，勾引春韶午梦长。

有眼尽迷空裹色，无心方识定中香。

洪咨夔

洪咨夔　梅

竹屋茅檐一树斜，冰霜意气盖韶华。

有余不尽如知道，半已青青半尚花。

洪咨夔

洪咨夔　梅

桃花红艳照银床，黄入金明柳线长。

欲与晚梅相辈行，同时到底不同香。

洪咨夔

