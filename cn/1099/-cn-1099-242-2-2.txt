○贈王克齋北上序 【 少司徒】

古大臣自四方入者必以其政告于君。所以廣聽而達隱也公吳產也、且宦于東南者日久、夫事之在東南、係乎邦計之急、所宜先者有三焉、葢國家財賦、惟東南是倚、至于今生之者寡、而以靡食者甚眾。取之者勤、而以靡用者無經也。故農終歲耕而不能以糠粃自飽。婦終歲織而不能以繒絮自蔽公私之積、嗷嗷然不逮正德間。無論弘治也、而旱蝗橫歛、日相尋不止、夫民猶基也、高墻豐上墝下未必崩也降雨興。流潦至。則崩必先矣。有若曰百姓不足、君孰與足、所謂邦計之重、當有急于此者乎、自　國家之定鼎北平也、歲漕江南粟數百萬斛、以入太倉、貢篚行旅、百貨羣來、時埶不同而皆由漕以達也昔者嘗以黃河為漕之害也而力障之今乃資其利而導之且弗至矣符離而下、百里為陸汶泗涓流、滲于?土?雨?壤。徐呂懸石百仞。篙工纜卒。不能飛而渡也。夫漕譬則人之咽喉也一日弗食則元氣為索然矣所謂邦計之重當有急于此者乎。管子曰、海王之國、謹正鹽筴、劉晏號善理財、而鹽利視他賦半焉。我　國家懸中納之令。富商鉅賈。飛輓鱗集。邊圉之間。戎士宿飽何則吾予以利而彼利之也而今則不然、令雖懸而應命者日益少。禁愈嚴而奸利者日益多。國則何所恃而利之。何者彼有所利而吾奪之也古人有言。利出于一孔者其國無敵出二孔者其兵不詘出三孔者不可以舉兵出四孔者其國必亡由今言之、利孔之出葢不知幾矣。予恐菹薪之弗茂、而牢盆為盜藪也、所謂邦計之重當有急于此者乎。夫民力竭則病賦。漕法廢則病食、鹽政弊則病利、三病交至、然而天下不屈者。殆未有也、况乎野有暴師、脫巾候食、燕薊弗給、途載僵俘、而勞費無度。帑藏壁立。市物騰踊。民志廩廩苟非其術、則何嚮而可哉。雖然亦存乎人耳語曰、此是定論一歲樹穀十歲樹木終身之計莫如樹人一樹百穫是故有治人無治法茲公之入也、其得所樹矣哉予嘗聞公之撫于江右也、審興革、籌利害、詢瘡痍廉貪濁、蘇困窮、鉏強橫、平征役、允計會、詰兵甲、拔遺逸、露濡霜肅、洪都之人改觀焉、其貳於司徒也、經用制賦、縮儲度費實均實盈、惟民作常、惟都作程、留都之人改觀焉、持是以往、則凡所以佐　天子邦計之重、而惠施吾民、以收百穫之功、俾天下之人改觀焉、國其不有永賴矣乎。茲卿大夫士之所以相與而喜也。詩曰樂只君子邦家之基、

