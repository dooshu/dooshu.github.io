陆游　寓言

济剧人才易，扶颠力量难。

为谋须远大，守节要坚完。

气与秋天杳，胸吞梦泽宽。

方知至危地，自有泰山安。

陆游

陆游　寓言

出仕谢招麾，还家美蕨薇。

深居全素志，大路息危机。

世变生呼吸，人情忽细微。

床头周易在，拾此欲安归？

陆游

陆游　寓言

山海三家市，风烟五亩园。

藜羹均玉食，茅屋陋朱门。

耕钓此身老，乾坤吾道尊。

故交沦落尽，至理与谁论？

陆游

