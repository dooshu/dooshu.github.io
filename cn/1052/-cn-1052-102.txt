佚名　绍兴享先农十一首

大事在祀，齐洁为先。

既兴而升，奉以周旋。

下观而化，无敢不蠲。

惟神降格，监厥精虔。

佚名

佚名　绍兴享先农十一首

猗欤田祖，粒食之宗。

世世仰德，青坛载崇。

时惟后稷，躬稼同功。

作配平祀，以诏无穷。

佚名

佚名　绍兴享先农十一首

制为量币，厚意是将。

求之以类，各因其方。

于以奠之，精诚允彩。

神其享止，惠我无疆。

佚名

佚名　绍兴享先农十一首

柔毛刚髦，或剥或烹。

为俎孔硕，登荐厥诚。

佚名

佚名　绍兴享先农十一首

蠲条栈斝，巾帨而升。

挹彼注兹，酒风维清。

洋洋在上，享于克诚。

神其孚佑，以厚民生。

佚名

佚名　绍兴享先农十一首

羽毛干戚，张弛则殊。

进旅退旅，匪棘匪舒。

佚名

佚名　绍兴享先农十一首

赤相祀事，济济锵锵。

举斝酌本，神其允藏。

佚名

佚名　绍兴享先农十一首

然核维旅，酒人维声。

于再于三，礼则有成。

佚名

佚名　绍兴享先农十一首

幽明位异，施报理同。

克恭明神，降福乃岂。

我膺受之，来燕来崇。

岂伊声乡，于彼三农。

佚名

佚名　绍兴享先农十一首

莫重于祭，非礼不成。

笾豆有践，尔肴既声。

神具醉止，荐以齐明。

赞入也时，釐事斯成。

佚名

佚名　绍兴享先农十一首

神之来止，风驭云翔。

神之旋归，有迎有时。

歌以送之，声筦锵锵。

何以惠民，岂年穰穰。

佚名

