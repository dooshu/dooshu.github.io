◇赤鹦鹉赋应诏

徒观其柔仪所践，藻所挺，华景夕映，容光晦鲜。慧性昭和，天机自晓。审国音於寰中，达方声於遐表。及其云移霞峙，霰委雪翻。陆离渐，容裔鸿轩。跃林飞岫，焕若轻电溢烟门；集场栖圃，晔若夭桃被玉园。至於气淳体净，雾下崖沉，月圆光於绿水，云写影於青林，溯还风而耸翮，沾清露而调音。（《艺文类聚》九十一，《初学记》三七。案，《宋书·谢庄传》元嘉二十九年，南平王铄献赤鹦鹉，普诏群臣为赋。）

祯流觊域，祥发鹏溟。（《初学记》六。）

