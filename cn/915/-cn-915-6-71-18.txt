◇奏议陈留王废疾求立後（升平元年）

臣按讷、耽二议，为许其所陈也。各无明文。臣以为经史所记，未有南面称孤，而以病疾退为庶人者也。励纂封先代，近四十年，位在朝宾，今以疾退，既废之後，若同庶人，则名贱而役厮；处以朝官，则职替而班下；以旧礼则制重而无位。量兹三义，莫知其礼。宗庙享祭，礼有假摄。古今依礼行之，有由来矣。（《通典》七十四）

