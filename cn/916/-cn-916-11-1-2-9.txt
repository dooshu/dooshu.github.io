【渡青草湖诗】

洞庭春溜满。（万花谷作薄。）平湖锦帆张。沅（《类聚》作源。《初学记》、文苑同。）水（万花谷作源泛。）桃花色。湘流杜若香。穴（万花谷作地。）去茅山近。（文苑作远。事文《类聚》同。）江连巫峡长。带（万花谷作布。）天澄迥（万花谷作远。）碧。映日动浮光。行舟逗远树。度鸟息（本集作宿。）危樯。（《初学记》作墙。）滔滔不可测。一苇讵能航。（○本集。《类聚》九。《初学记》七。文苑英华百六十三。万花谷五。事文《类聚》前集十七。《诗纪》九十九。）

