郯韶一首

【因赋诗云】

残雪落林度西岭，阴涧寒泉凝素缏。

两僧倚树听微钟，一鹤临流照清影。

松间旭日映山椒，白云英英如雨飘。

何当为置王摩诘，更添一树红芭蕉。

附见顾瑛（一首）

【次韵】

饮涧长虹挂深岭，千尺辘轳悬断绠。

夜寒月黑鬼赋诗，日白风清人写影。

藤萝阴阴蔓山椒，长松落雪如花飘。

烦君画我掩书卧，窗前更着青芭蕉。

陈惟允画图能写雪蕉，仿王右丞笔意，末句因及之。

