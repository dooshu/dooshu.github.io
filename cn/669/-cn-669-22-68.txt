106　荆公事親語出莊子


荆公曰：「古之善事親者，非事其親之謂也，事其心而已矣。」「事其心」，出人間世。

【元圻案】人間世：「仲尼曰：『夫事其親者，不擇地而安之，孝之至也。夫事其君者，不擇事而安之，忠之盛也。自事其心者，哀樂不易施乎前，知其不可奈何而安之若命，德之至也。爲人臣子者，固有所不得已。行事之情而忘其身，何暇至於悦生而惡死？』」





