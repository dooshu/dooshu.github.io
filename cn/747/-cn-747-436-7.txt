○对拜命布武判

〈王季拜命堂下布武，王人谓失恭肃，正以简书。季云其仪得中。〉

爵禄驭贤，在乎典礼。侯伯之秩，厥有成命。惟彼王季，纪名太常，对兹王人，拜命堂下。心则陨越，若天威之不违；躬行俯偻，信鲁史之无替。礼实宜之，德用称者。为臣不易，时观布武之仪；事君尽节，宁及简书之政。言以得中，季其信然。刑乃正邪，法固难舍。

李觐

觐，寿州刺史规之弟。

