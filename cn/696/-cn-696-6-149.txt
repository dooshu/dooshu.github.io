迟暮行

无情忘白日，有情泣年期。
是以复岩深涧之松柏，蠢菌千载梁栋姿。
渥洼神马三岁无人乘，跳舞朔风心何悲。
君不见东邻嫫母三十嫁老农，欣动盛饰常蚩蚩。
又不见西施十五六，空房怨艳伤失时。
丘壑自有物，天地何得久相欺。
风尘稍稍壮士喜，拔剑起舞呼龙螭。
妇人醇酒何物哉，不能忽奋难骤衰。
世上白发纷纷何足数，独我年少剧可危。




