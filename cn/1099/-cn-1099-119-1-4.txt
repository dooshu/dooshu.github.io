○奏留卜雲 【 延綏將官】

近者延綏遊擊將軍劉淵致仕、大同尚書王憲暫委延綏都指揮卜雲代領其軍、雲防守固原時、大虜入寇、奮勇力戰、斬獲虜首七十五級、奪達馬器物甚多、且雲之驍勇、臣所素知、頃兵部以陜西都指揮李佐充延綏遊擊將軍、佐雖素習兵畧、然體肥遲重。不任勞苦。宰相明于將才若此以為守將則可使統遊兵未宜且雲功成未賞。一旦奪其兵以與他人。而置之閒散。非但使邊將喪氣。亦重失邊人之心矣乞將卜雲量陞職級充延綏遊擊將軍。李佐聽候別用。至于延綏官兵。不時調遣。未嘗休息。較之他鎮。尤為困苦。都指揮楊時、統遊兵往大同、巳蒙賞賚、其副總兵趙瑛及雲、所領奇遊兵、宜一體加賞、以作其氣

