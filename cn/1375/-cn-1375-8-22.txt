夜渡两关记


予谒告南归，以成化戊戌冬十月十六日过大棆岭，抵大柳树驿。时日过午矣，不欲行。但已问驿史，吏绐言：“须晚尚可滁州也。”上马行三十里，稍稍闻从者言，前有清流关，颇险恶多虎，心识之。抵关，已昏黑，退无所止，即遣人驱山下邮卒，挟铜征束燎以行。山口两峰夹峙，高数百寻，仰视不极。石栈岖崟，悉下马，累肩而上。仍相约：有警，即前后呼噪。适有大星光煜煜自东西流，寒风暴起，束燎皆灭，四山草木萧飒有声，由是人人自危，相呼噪不已，铜征哄发，山谷响动。行六、七里，及山顶，忽见月出如烂银盘，照耀无际，始举手相庆；然下山犹心悸不能定者久之。予计此关乃赵检点破南唐擒其二将处。兹游虽险，而奇当为平生绝冠。夜二鼓，抵滁阳。

十七日午，过全椒，趋和州，自幸脱险即夷，无复置虑。行四十里，渡后河。见面山隐隐，问从者，云：“当陟此，乃至和州香淋院。”已而，日冉冉过峰后，马入山嘴，峦岫回合，桑田秩秩，凡数村，俨若武陵、仇池，方以为喜。既暮，入益深，山益多，草木塞道，查不知其所穷，始大骇汗。过野庙，遇老叟，问此为何山，曰：“古昭关也。去香淋院尚三十余里，宜急行。前山有火起者，乃烈原以驱虎也。”时铜钲、束燎皆不及备。傍山涉涧，怪石如林，马为之辟易；众以为伏虎，却顾反走，颠仆枕藉，呼声甚微，虽强之大噪，不能也。良久乃起，循岭以行，谛视崖堑，深不可测，涧水潺潺，与风疾徐。仰见星斗满天，自分恐不可免。且念伍员昔尝厄于此关，岂恶地固应尔耶？尽二鼓，抵香淋。灯下恍然自失，如更生者。

噫！予以离亲之久，诸所弗计，冒险夜行，度二关，犯虎穴，虽濒危而幸免焉，其亦可谓不审也已！谨志之，以为后戒。

题记：本文记叙了作者两次深夜历险渡关的经过。但两次渡关的描写绝不雷同。夜渡清流是因误听“驿史绐言”；而夜渡昭关则是因作者“自幸脱险即夷，无复置虑”。两次渡关的情形和作者的写法也各异。第一次寒风助声，吹灭了束燎，使草木萧飒有声，渲染了险情；第二次因无束燎，所以怪石更显狰狞，以至尺马咳人。第一次人们犹能“呼噪不已，铜钲哄发”以壮胆；第二次人们“却顾反走，颠仆枕藉”，竟至“强之大噪”亦不能了。作者两次渡关后的心情也不尽相同。他分别用与此两关有关的历史典故来衬托心情，清流关是赵匡胤获胜之处，所以作者有此游虽险而奇冠平生的庆幸；昭关是伍子胥厄之地，所以作者先“自分恐不可免”，后有“恍然自失，如更生者”这种死里逃生的感受。在两次历险间，作者穿插了“俨若武陵、仇池”的景色描写，使文章张弛有致，起伏跌宕。





