◇儒宗传论

学之资于人也。其犹蓝之染于素乎！故虽仲尼，犹曰「吾非生而知之者」，况凡品哉！且世人所以不贵学者，必见夫有「诵诗三百而不能专对于四方」故也，余以为是则下科耳，不当顾中庸以上，材质适等，而加之以文乎！今此数贤者，略余之所识也。检其事能，诚不多也。但以守学不辍，乃上为帝皇所嘉，下为国家名儒，非繇学乎，繇是观之，学其胡可以已哉！（《魏志·王肃传》注）

