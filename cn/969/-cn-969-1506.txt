刘克庄　无题二首

江北尘高战鼓酣，惜无赤壁顺风帆。

城池险固为楼百，郡邑萧条有户三。

明主依然劳圣虑，诸君岂得尚清谈。

呜呼颇牧不复作，谁与儿郎共苦甘。

夕烽一夕彻甘泉，铸印分弓玉座前。

天狗如雷防急变，佛貍死卯竟讹传。

汉家岂可无三策，胡运何曾有百年。

刘克庄

刘克庄　无题二首

恕汉唾师德，酒徒拳伯伦。

吾评此二士，颜子后无人。

刘克庄

刘克庄　无题二首

游公念旧才叁月，郑傅怜才恰半年。

老去独当千箭镞，向来不踏两船舷。

刘克庄

刘克庄　无题二首

郭郎线断事都休，卸了衣冠返沐猴。

棚上偃师何处去，误他棚下几人愁。

刘克庄

刘克庄　无题二首

棚空众散足凄凉，昨日人趋似堵墙。

儿女不知时事变，相呼入市看新场。

刘克庄

刘克庄　无题二首

顶垂翅短立褵褷，孤泪谁听只自悲。

宁瘗焦山山下土，不将身托上林枝。

刘克庄

刘克庄　无题二首

季世雠相复，先贤量有馀。

潞还子方谪，坡答致中书。

刘克庄

