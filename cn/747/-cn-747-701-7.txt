○李思忠请进军於保太栅屯集状

右，伏以今年八月制置，待诸道进军，移营逼可汗衙帐，即李思忠领衍蕃骑深入，覆其巢穴。续缘刘沔、张仲武确称，冬寒进军未得，请待正初。今已及期，望诏刘沔、张仲武一时进军，以壮思忠兵马。恐不（阙）令往中受降城，令在保太栅屯集，稍为稳便。望付翰林赐思忠、遂奉诏处分。其刘沔、张仲武诏意，谨同封进。

