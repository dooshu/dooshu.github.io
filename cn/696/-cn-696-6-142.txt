戊寅春仲同志集君子堂即席为建安联句


春云照玄夜，言登君子堂（卧子）。
嘉树栖珍禽，朗月流金塘（圣期）。
层霄下清露，寒景侵衣裳（燕又）。
披襟挹惠风，素手传羽觞（辕文）。
长筵淡华烛，妙伎扬芬芳（卧子）。
乐志固有时，忧来殊无方（子建）。
流星迈时运，奋袖何激昂（闇公）。
坐客盛文雅，主人歌未央（尚木）。
高谈广志意，遥盼来悲伤（存我）。
携手怅后会，微词安可忘（辕文）。




