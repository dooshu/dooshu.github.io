范成大　与游子明同过石湖

契阔相逢一笑欢，当年森桂共骖鸾。

试谈旧事醒村酒，仍趁新晴暖客鞍。

梅粉都皴啼宿雨，柳黄不展噤春寒。

从今鼎鼎多幽事，仍喜蛙声不在官。

范成大

范成大　与郑少融、赵养民二使者访古訾家洲，归憩松关。二君欲助力兴废，

飘飘竹雨润轻裘，嫋嫋松风系小舟。

安得从容兴废手，越人重上訾家洲。

范成大

