◇王祥致仕诏（九月）

古之致仕，不事王侯。今虽以国公留居京邑，不宜复苦以朝请。其锡几杖，不朝，大事皆谘访之。赐安车驷马，第一区，钱百万，缉五百匹，床帐簟褥，以舍人六人为睢陵公舍人，置官骑二十人。以公子骑都尉肇为给事中，使常优游定省。又以太保高洁清素，家无宅宇，其权留本府，须所赐第成乃出。（《晋书·王祥传》）

