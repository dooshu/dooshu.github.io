林亦之　赵路分挽词三首

三月余干花草春，天遥莫问谪仙坟。

长箫不要吹哀吹，愁杀江东日暮云。

林亦之

林亦之　赵路分挽词三首

苦学声名闻搢绅，传家况复有麒麟。

汉廷玉牒先多士，数尽慈恩只一人。

林亦之

林亦之　赵路分挽词三首

每夸爱子对人言，东观同游有艾轩。

我向筑场闻此语，敛襟西望转销魂。

林亦之

