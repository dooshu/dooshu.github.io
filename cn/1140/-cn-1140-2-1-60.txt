禽言

姑恶姑恶使侬朝炊夜汲饥复采桑故嗔不操作姑恶自可小姑呶呶一何虐明年小姑亦有姑行当知苦乐

又

不如归去硕鼠虎步蒺藜塞涂老马局顾

又

泥滑滑泥浅可脱泥深不可拔儿家自有夫何当随汝苟存活细雨霏霏行路难长弓大劒相鞭挞

又

脱袴脱袴芜田不耕办田赋里胥夜来烹我鸡烧我蓬户岸濶河深赤身走向何村去

又

婆饼焦阿翁恼孙儿饥夜啼饼焦亦言好南山高孙儿有母留贼巢念欲往赎取耐可囊无金错刀

又

行不得哥哥白昼伏山阿中夜渡河前有挟弹後有张罗鹞子横天飞雀死一何多

又

提壶提壶有酒不饮当谁需忧来不能语起步空庭周四隅手捋长髭须东家子焦唇读书不如西邻子鼔瑟吹竽

学余堂诗集卷二







学余堂诗集卷三

钦定四库全书

学余堂诗集卷三

翰林院侍读施閠章撰

