陈造　次韵袁宪打冰移舟三首

倚柂扶篙待打冰，回思鹢首漱波声。

定知行止非人计，料理诗愁唤麴生。

陈造

陈造　次韵袁宪打冰移舟三首

留滞何曾念奋飞，君恩已布得徐归。

贤劳肯羡膏粱子，醉眼瞢腾坐妓围。

陈造

陈造　次韵袁宪打冰移舟三首

东行定见野桥梅，望望花随驿使来。

曾约南枝春信否，急烦好句与催开。

陈造

