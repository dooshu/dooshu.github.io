○对用荫判

范融曾祖在周为六部官，在隋居家不仕，令两应出身。及为人後者，从高叙情，取徵官荫，可不？

范融系尘甑之苗，袭良弓之裔。爰瞻乃祖，委迹前周，道焕九徵，礼光三辟，运迁正朔，载掌邱园。翼子谋孙，虽庆流於後嗣；论官叙荫，须履降於前朝。必令许从高议，荫减未尽。断从依请，夫复何疑。

范冬芬

冬芬，河内人。官宣州刺史。

