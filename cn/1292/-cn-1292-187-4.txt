◇　三月雨雪对

皇后桑蚕以治祭服，共事天地宗庙，正以是日，疾风自西北，大寒雨雪，坏败其功，以章不乡。宜斋戒辟寝，以深自责，请皇后就宫，鬲闭门户，毋得擅上。且令众妾人人更进，以时博施。皇天说喜，庶几可以得贤明之嗣。即不行臣言，灾异愈甚，天变成形，臣虽欲复捐身关策，不及事已。

（《汉书·五行志》中之下：建始四年三月雨雪，燕多死，谷永对。）



