游满井记


京师渴处，得水便欢。安定门外五里有满井，初春，士女云集，予与吴友张度往观之。

一亭函井，其规五尺，四洼而中满，故名。满之貌，泉突突起，如珠贯贯然，如眼睁睁然，又如渔沫吐吐然，藤蓊草翳资其湿。游人自中贵外贵以下，中者帽者，担者负者，席草而坐者，引颈勾肩履相错者，语言嘈杂卖饮食者，邀河好烧，好酒，好大饭，好果子。贵有贵供，贱有贱鬻，势者近，弱者远，霍家奴驱逐态甚焰。有父子对酌，夫妇劝酬者，有高髻云鬟，觅鞋寻珥者，又有醉詈泼怒，生事祸人，而厥夭陪乞者。传闻昔年有妇即此坐蓐，各老妪解襦以惟者，万目睽睽，一握为笑。而予所目击，则有软不压驴，厥夭抉掖而去者，又有脚子抽复堕，仰天露丑者，更有，喇吓恣横，强取人衣物，或押人妻女，又有从旁不平，斗殴血流，折伤至死者，一国惑狂。予与张友贾酌苇盖之下，看尽把戏乃还。





