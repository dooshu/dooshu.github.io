○處置地方奏狀 【 荊襄險要】

此奏陳荊襄險要甚詳今日所當考也

議得荊襄一帶。山林深險。土地肥饒。力耕火種易於收穫。各處流民僧道人等。??山王???山王?逃移其中。用強結菴立產。此荊襄流民之所繇始也官吏不敢科徵。里甲不敢差遣。以致驕慢日生縱橫日熾。茲者仰賴　皇上聖德神威、賊寇俱巳殄滅、若不乘時處置。抑恐餘蔓復滋。重貽後患。緣係該部奏准行令臣等會議區畫久安長治良策、奏　請定奪事理未敢擅便、今將處置地方緣繇、逐一開坐具題請　旨、

一襄陽荊州三衞并夷陵千戶所官軍、永樂宣德年間俱在本處操守地方、彼時山中雖有流民。畏懼軍衞不敢嘯聚為非。正統十四年。為因摘調鎮遠靖州等衞摘調既多衞分既弱地方亦虛此有兩害官軍前去麓川雲南等處征進。致令邊城缺守。苗賊出沒。該總督軍務都御史王來奏准暫將荊襄等衞官軍調去彼處分作兩班。輪流備禦。既巳調發即為故事追復原來衞分便巳難矣候邊衞清勾軍士足伍之日。另行定奪。隨後又將三班軍餘亦調前去征進。今巳十五六年。邊衞隊伍。計必完足。前項官軍。仍舊輪班。一向本處城池空虛。武備廢弛。以致賊首千斤劉等。得以伺隙為非。今雖殄滅。勞費實多。看得前項衞所。除運糧幷頭班備禦官軍外。其二班三班官軍餘丁。每衛不過七八百名。合無令頭班官軍照舊前去備禦。將二班三班官軍餘丁。存留本處操守城池。振揚威武。遇有警急。急於調用。如此則盜賊知所畏懼。而地方可以永寧矣。

一襄陽府房縣。僻在萬山之中。離府八日之程。所轄地方有歇馬大市螃蠏溪格兜坡潭頭坪馬腦關三扒峪梯兒崖頭沙河湯家河洞庭廟玉女廟長口榔口馬欄青峰壽陽柏木前坪後坪洪坪等處。土地肥饒。道路險阻。各處流移人戶。在彼潛住者。不下萬數。近者賊首千斤劉等一起。眾皆響應。相從為非。查得比年間因見本縣山水險惡。流民數多。盜賊不時生發。所以設立一千戶所。在彼守禦。後因節將官軍餘丁。差調各邊備禦征進。幷漕運去訖。止留老弱殘疾之人。不堪防禦。致賊窺伺為患且前項地方溪水雖多灘浪峻急舟楫不通漕運艱難合無將本所原調各邊備禦征進幷運糧官軍。盡數掣回本所。操守城池。振揚軍威。遇賊生發。易為調遣撲滅。其該所原發運糧官軍。宜從廵撫三司等官計議。於各衞另行照數撥捕。如此則城池有人操守。而緩急遂不致悞事矣。

一襄陽府均州地里。當四方之中。與竹山房縣上津鄖縣穀城光化相為唇齒。本州地方流民。比竹山房縣等處流民不相上下彼有警則此戒嚴此缺守則彼警擾自然之勢。無足怪者。本州原設一千戶所官軍。一以守禦本處地方。一以控制附近縣分。永樂年間奉　勑全存修理宮觀。一應備邊征進軍糧等項俱不差調。切緣太岳太和山宮觀。在前用工修盖完固。即今煥然如新。中間縱有損壞。用工不多。查得本所寔有食糧欲省修觀軍役議論切而不激正軍一千二百餘員名餘丁三千餘名雖稱有輪班修理之名。其實歇役在閒。不曾做工。合無將正軍盡數令其在城日逐操練。振揚軍威。遇有本處幷鄰近縣分賊盜生發。聽分廵分守等官調度勦捕。各處幷邊方有警及運糧等項。不許一槩差調。其餘丁三千餘名。照舊輪班修理。遇有大營造之時。仍令正軍盡數用工于今流寇在玄岳一帶為多如此非惟可以保障一方軍民亦可以防護各山宮觀矣

一襄陽府均州南漳穀城竹山鄖縣上津房縣等處荊州府當陽遠安等處當時衞所猶堪防禦故建議欲復衞額設所治也若以今言之流民既肯耕種當量立州縣以治之自然向化成善地矣俱有各處流移人戶。幷逃軍逃囚人帶領家小在彼耕種趁食躲住逓年結搆為非。均房二處。各有千戶所守禦。鄖縣上津竹山三處。俱離均房二千戶所不遠。穀城南漳離襄陽衞不遠。當陽離夷陵千戶所不遠。惟遠安縣西北抵房縣千戶所五百餘里。西南抵夷陵千戶所二百八十里。東南抵荊州三衞三百四十餘里。又離荊門南漳當陽等州縣俱各窵遠。况本縣止有一里半民。遇有賊盜生發。急無官軍救援。照得已革去荊襄護衛官軍。見在荊州三衞帶管。合無於內查屯田近遠安者。摘調一千戶所發去遠安縣與民相兼用工修築城池。設立千戶所衙門。守禦地方。如全所不勾一千戶所。就於別所輳撥。遇賊生發。隨即撲捕。如此。則軍威彼此相接而盜賊不敢輕動矣。

一襄陽府房縣南漳穀城襄陽四縣、荊州府當陽縣地方接連陝西四川河南。疆域廣闊。道路險阻。要害去處。因無廵司盤詰。以此各處流移人戶。逃軍逃囚僧道人等。往往來彼。或開山耕種。或結菴居住。停藏年久。聚集為非。看得房縣版橋山穀城縣石花街、南漳縣七里頭。襄陽縣油枋灘。當陽縣漳河口。俱係強賊出沒流民經行緊關去處。合無前項地方。當時廵司猶能控禦流移可見設官之初意今則不然每處設立一廵撿司照例銓官撥吏就于該縣僉點弓兵一百名令其常川盤詰。往來廵視。除住種年久。附籍巳定流民。聽其本分生理外。其不肯附籍者。發回原籍當差。造作非為者。拿送官司治罪。私自結菴僧道。就將菴舍折毀。有度牒者。逓送原出家寺院識認住坐。無度牒者。解發本管官司問罪還俗。遇有賊盜生發。就便相機撲滅。仍仰嚴加禁約。今後各處趁食流民僧道。一應無文引之人。俱不許擅入前項山塲。廵司官兵人。敢有假公營私。生事害人者。許廵按御史幷按察司分廵官拿問如律。如此則控制有人、而流移不復聚眾、關防嚴緊、而賊盜日漸消阻矣、

一襄陽府均州竹山鄖縣上津南漳穀城棗陽光化宜城、荊州府當陽遠安等州縣。在前因是土民不及里數。俱係裁減衙門。州設知州判官吏目。縣設知縣典史。切照各州縣土民雖少。而地土廣濶中間趁食流民屯田軍餘與土民參雜住種者不計其數詞訟日逐紛紜。盜賊不時生發。原設官員俱全。尚且分理不周。一遇公差考滿等項。但須銓序得人何必復添官乎輒委雜職官員署事非惟不能幹辦公務抑且因而侵漁百姓以致事多躭悞。民多受害。合無將前項裁減州縣、州添設定知一員。縣添設縣丞一員。令其專一撫安人民。緝捕盜賊。防革奸弊、如此。不惟撫捕二事。責有所歸。而一應公務。舉無所失矣

