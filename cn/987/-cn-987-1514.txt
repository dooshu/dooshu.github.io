苏轼　王复秀才所居双桧二首

吴王池馆遍重城，闲草幽花不记名。

青盖一归无觅处，只留双桧待升平。

苏轼

苏轼　王复秀才所居双桧二首

凛然相对敢相欺，直干凌空未要奇。

根到九泉无曲处，世间惟有蛰龙知。

【卷22】

苏轼

苏轼　王巩屡约重九见访，既而不至，以诗送将官梁交且见寄，次韵答之。

知君月下见倾城，破恨悬知酒有兵。

老守亡何惟日饮，将军竞病自诗鸣。

花枝不共秋攲帽，笔阵空来夜斫营。

爱惜微官将底用，他年只好写铭旌。

苏轼

