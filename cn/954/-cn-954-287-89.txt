陈与义　窦园醉中前后五绝句

东风吹雨小寒生，杨柳飞花乱晚晴。

客子从今无可恨，窦家园里有莺声。

陈与义

陈与义　窦园醉中前后五绝句

海棠脉脉要诗催，日暮紫绵无数开。

欲识此花奇绝处，明朝有雨试重来。

陈与义

陈与义　窦园醉中前后五绝句

不见海棠相似人，空题诗句满花身。

酒阑却度荒陂去，驱使风光又一春。

陈与义

陈与义　窦园醉中前后五绝句

三月碧桃惊动人，满园光景一时新。

剩倾老子樽中玉，折尽残枝不要春。

陈与义

陈与义　窦园醉中前后五绝句

一樽相属莫辞空，报答今朝吹面风。

自唱新诗与明月，碧桃开尽曲声中。

陈与义

