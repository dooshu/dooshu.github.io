陈宓　寄题桂籍

姓名高揭万人中，奏对纵横出汉宫。

肯诧一时燕许手，要垂百代惠夷风。

壁间先烈犹忠赤，堂上嘉宾尽醉红。

常相风流今孰继，作成儒雅看侯功。

陈宓

陈宓　寄题桂籍

胸次如冰贯九流，卫刀凛凛御千牛。

两年报政为闽最，不日成堂见令修。

有裦久腾南国咏，结絧行作禁庭游。

日边已有丝纶下，不使君侯惠一州。

陈宓

