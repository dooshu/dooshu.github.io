李廳　以古画观音易眉子石砚歌

畴昔翰林苏谪仙，溪藤写赠眉石篇。

欲寻此砚副此什，婺源烟水空茫然。

君家宝砚多奇古，一一玄圭与苍璧。

此砚初来众砚疑，厕居末品真可惜。

宝林大士千亿身，吾家古画妙入神。

欲持吾画易君砚，庶几速证西来因。

我持君砚复何为，嵩山之阳颍水湄。

茹藜咀藿坐蓬荜，漱流枕石书新诗。

万事推迁皆传舍，世间孰是常存者，

画砚伊余聊税驾

李廳

