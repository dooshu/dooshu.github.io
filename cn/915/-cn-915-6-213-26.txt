◇春可乐

春可乐兮，乐东作之良时。嘉新田之启莱，悦中畴之发。桑冉冉以奋条，麦遂遂以扬秀。泽苗翳渚，原卉耀阜。春可乐兮，乐崇陆之可娱。登夷冈以迥眺兮，超矫驾乎山隅。缀杂华以为盖，集繁蕤以饰裳。散风衣之馥气，纳戢怀之潜芳。鹦交交以弄音，翠以轻翔。招君子以偕乐，携淑人以微行。（《艺文类聚》三，《御览》五十六。）

进樱桃于玉盘。（《御览》九百六十九）

