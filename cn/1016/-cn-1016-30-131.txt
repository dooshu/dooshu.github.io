杨公远　借张山长韵呈方虚谷三首

幡然何事赋归来，领略黄山酬玉杯。

敲月几编虽满世，泽民一念未宜灰。

笑呼舑鹤梅边去，旋买寒花竹外栽。

襟度汪汪千万顷，眼青应为野人开。

杨公远

杨公远　借张山长韵呈方虚谷三首

归来默坐似心斋，南北曾穿几緉鞋。

踏遍关河才思古，名知草木宦情佳。

桐江胜景归吟卷，练水寒云入壮怀。

试数时贤谁敢并，苏黄端的是同侪。

杨公远

杨公远　借张山长韵呈方虚谷三首

楼台寂寂白云堆，三径萦迂锁翠苔。

怪得菊松多喜色，只缘琴鹤已归来。

人瞻北斗光尤仙，门对南山掩复开。

野客再持漫刺谒，不应袖手又空回。

杨公远

