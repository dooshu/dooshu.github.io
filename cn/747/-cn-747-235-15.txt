○册金城公主文

维景二年岁次辛亥二十日癸亥，皇帝若曰：咨尔金城公主，幼而敏惠，性质柔明，徽艺日新，令容天假。先帝承皇祖之宝训，继文成之旧姻，割天性之慈，徇安人之业。何苍生不幸，紫宸厌代，朕勉及丕业，兢守大烈。永怀同气，注心遗体，靖言河湟，无忘鉴寐。汤沐之数，信命之勤，追平昔而载深，於骨肉而加等。於戏！礼之隆杀，大系于情；情之厚薄，抑亦在我。今犹子属爱，何异所生？然叔父继恩，更思敦睦。是用命朝散大夫试司宾少卿护军曹国公甘昭充使，试詹事丞摄太子替善大夫沈皓仙为副，持节往册尔为朕长女，依旧封金城公主。率由嫔则，无替尔仪，载光本朝，俾蕃服，岂可不慎欤？

