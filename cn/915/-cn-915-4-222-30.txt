◇四愁诗序

张衡不乐久处机密，阳嘉中出为河间相。时国王骄奢，不遵法度，又多豪右并兼之家。衡下车，治威严，能内察属县，奸猾行巧劫，皆密知名，下吏收捕，尽服擒。诸豪合资游客悉惶惧逃出境，郡中大治，争论息，狱无系囚。时天下渐弊，郁郁不得志，为《四愁诗》，郊屈原，以美人为君子，以珍宝为仁义，以水深雪为小人。思以道术相报，贻于时君，而惧谗邪不得以通。（《文选》）

