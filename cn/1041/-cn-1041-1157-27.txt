滕岑　秋江四绝

十日江头一向风，差差寒浪白吹空。

渔舠轾小不如叶，信意低昂风浪中。

滕岑

滕岑　秋江四绝

风色萧萧日色晴，晚潮未到水波平。

系槎艇子关蓬睡，不管溪南唤渡声。

滕岑

滕岑　秋江四绝

一川晚色澹烟浮，不觉潮生水倒流。

人语津亭灯火闹，客帆椎鼓过沙洲。

滕岑

滕岑　秋江四绝

玉轮推上暮云端，金蹙波心一片澜。

隐隐渔舟横绝去，何人江岸倚楼看。

滕岑

