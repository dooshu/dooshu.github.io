【祠部郎中沈周可开封府判官制】

敕具官沈周：夫刑狱以禁暴，而托狱足以为奸；法令以止乱，而舞法反以滋害。平民者政，而败政者吏也。知政之术，绳吏为先。况乎京师，号称繁剧。凡治繁者，贵乎不劳。苟知其方，在得于要。レ奸急吏，此非要欤？以尔久列周行，屡经任使，通于政事，俾佐浩穰。告汝政弊之多端，训汝治烦之有术。善思乃职，无或废官。可。

