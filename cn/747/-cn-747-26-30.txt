○练兵诏

比来缘边镇军，每年更代，兵不识将，将不识兵。岂惟缘路疲人，盖是以卒与敌。其以西北军镇宜加兵数，先以侧近兵人充，并精加简择。其有劳考等色，所司具以条例奏闻。战兵别简为队伍，专令教练，不得辄有使役。仍令兵部侍郎裴漼、大常少卿姜皎往军州计会，便简支配。有见集后军兵，宜令兵部侍郎韦抗、紫微舍人王珽即简择以闻。

