方回　丁酉元日年七十一

晚节诗如白乐天，每逢元日有新篇。

九胪唱第今三纪，七袠开端又一年。

风雪五年怜过马，儿孙百指望归船。

老身穷健无烦恼，犹倚文章卖酒钱。

扶胥湾口铁山头，汗漫空为万里游。

一第仅如晁济北，万诗堪继陆严州。

可用老扶灵寿杖，也曾亲到结邻楼。

余生无所求于世，今世何人识故侯。

方回

方回　东晋魏收选《元魏书》，目东晋为僭，晋宋以下为岛夷，世称秽史，

刘琨劝进岂无闻，王猛临终亦有云。

秽史汝能诬正统，老伧谁实蓋余分。

山阴禊事流觞帖，彭泽归来植杖文。

二物万年终不泯，可能草木张吾军。

方回

