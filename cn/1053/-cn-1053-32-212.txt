华岳　思故人

十载无人问益之，谁于欬唾觅珠玑。

两三千里家何在，三十六峰人未归。

将谓抱薪能救燎，果然画饼不充饥。

东川恐遇连荣祖，一笑不须论是非。

华岳

华岳　思故人

太乙年来落冀并，几多豪杰未成名。

尧天日月计和玉，胡地山川知耀卿。

卢六驱风能破屋，陈三平水可倾城。

年来幕府勤延揽，何事诸儿未有声。

华岳

华岳　思故人

芳酒一樽虽甚□，故人千里奈思何。

柳挼池阁条偏细，花近檐楹香更多。

华岳

