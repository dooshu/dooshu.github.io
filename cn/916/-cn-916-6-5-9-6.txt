【咏博山香炉诗】

参差郁佳丽。合沓纷可怜。蔽亏（《类聚》作野。）千种树。出没万重山。上镂秦王子。驾鹤乘紫烟。下刻蟠龙势。矫首半衔莲。旁为伊水丽。芝盖出岩间。复有汉游女。拾羽弄馀妍。荣色何杂揉。（《类聚》作纟柔。）缛绣更相鲜。麇ば或腾倚。林薄杳芊{艹眠}。（《类聚》作香阡眠。）掩华终不发。含薰未肯然。风生玉阶树。露湛曲池莲。寒虫悲（《类聚》作飞。《初学记》同。）夜室。秋云没晓天。（○《初学记》二十五。《诗纪》六十二。又《类聚》七十所引缺怜一韵。）

