赵蕃　梅花二首

折来才见开三四，但觉槎牙乱经笥。

迟明已复吐六七，颇怪鲜明侵竹隔。

多花璀璨固可人，疏花的皪意逾真。

固知此物无不可，风月婆娑仍著我。

赵蕃

赵蕃　梅花二首

山礬水仙兄弟数，姚魏称君真僭取。

三国人物谁可许，大儿仅得孔文举。

我家绕屋碧玉椽，下有独树争婵娟。

平安无使信莫传，疏枝冷蕊空凄然。

赵蕃

