○辞积翠宫翻经表

沙门元奘言：伏奉恩旨，许积翠宫翻经，仰佩优渥，诚深喜戴；伏念违离，旋增悯然。元奘功微勋府，道谢德科，而久紊荣章，镇荷曾覆，循涯知惧，临谷匪危。

伏惟皇帝皇後圣哲含宏，仁慈亭育，故使万类取足，一物获安。而近隔兰除，听锡銮而悲结；甫瞻茨岭，想多豫而欣然。伏愿玉宇延和，仙桃荐寿。迈甘泉之清暑，等瑶池之隹游。所冀温树迎秋，凉飚造夏，候归轩於砥陌，俨幽锡於帷林，称庆万春，甘从九游，不胜感恋之极。谨附表奉辞以闻。荒越在颜，水火交应。

