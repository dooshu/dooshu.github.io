姜夔　悼石湖三首

身退诗仍健，官高病已侵。

江山平日眠，花鸟暮年心。

九转终无助，三高竟欲寻。

尚留巾垫角，胡虏有知音。

姜夔

姜夔　悼石湖三首

未作龙蛇梦，惊闻露电身。

百年无此老，千首属何人。

安得公长健，那知事转新。

酸风忧国泪，高冢卧麒麟。

姜夔

姜夔　悼石湖三首

未定情钟痛，何堪更悼亡。

遗书知伏枕，来吊只空堂。

雪里评诗句，梅边按乐章。

沉思酒杯落，天阔意茫茫。

姜夔

