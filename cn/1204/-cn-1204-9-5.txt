◎完颜亮词

金主亮亦能词，其待月鹊桥仙云："停杯不举，停歌不发，等候银蟾出海。

不知何处片云来，做许大、通天障碍。 虬髯断，星眸睁裂，惟恨剑锋不快。

一挥截断紫云腰，仔细看、嫦娥体态。"俚而实豪。其咏雪昭君怨云："昨日樵村渔浦。今日琼川银渚。山色卷帘看。老峰峦。锦帐美人贪睡。不觉天孙翦水。

惊问是杨花。是芦花。"则又诡而有致矣。［艺苑雌黄］

