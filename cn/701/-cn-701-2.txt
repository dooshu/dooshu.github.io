第二 学作

凡为女子，须学女工。纫麻缉苎，粗细不同。

车机纺织，切勿匆匆。看蚕煮茧，晓夜相从。

采桑摘拓，看雨占风。滓湿即替，寒冷须烘。

取叶饲食，必得其中。取丝经纬，丈疋成工。

轻纱下轴，细布人筒。绸绢苎葛，织造重重。

亦可货卖，亦可自缝。刺鞋作袜，引线绣绒。

缝联补缀，百事皆通。能依此语，寒冷从容。

衣不愁破，家不愁穷。莫学懒妇，积小痴慵。

不贪女务，不计春秋。针线粗率，为人所攻。

嫁为人妇，耻辱门庭。衣裳破损，牵西遮东。

遭人指点，耻笑乡中。奉劝女子，听取言中。

