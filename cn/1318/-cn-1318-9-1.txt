君　臣　弈　棋



仁庙在东宫时，尝观二内侍弈棋。因命曾子先生，应制诗云：



两军对敌立双营，坐运神机决死生。千里封缰驰铁马，一川波浪动金兵。



虞姬歌舞悲垓下，汉将征旗逼楚城。兴尽计穷征战罢，松荫花影满残枰。



仁宗和云：



二国争强各用兵，摆成队伍定输赢。马行曲路当先道，将守深宫戒远征。



乘险出车收败卒，隔河飞炮下金城。等闲识得军情事，一着成功见太平。



词意宏伟，尤胜前诗，君臣器量见矣。



