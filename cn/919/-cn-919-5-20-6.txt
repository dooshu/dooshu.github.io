敷和汤

治巳亥之岁，厥阴风木司天，少阳相火在泉，病者中热，而反右胁下寒，耳鸣，泪出掉眩，燥湿相搏，民病黄芪瘅浮肿，时作瘟疠。

半夏（汤洗） 枣子 五味子 枳实（麸炒） 茯苓 诃子（炮去核） 干姜（炮） 橘皮 甘草（炙，各半两）上为锉散。每服四钱，水盏半，煎七分，去滓，食前服。自大寒至春分，加鼠粘子一分；自春分至小满，加麦门冬去心、山药各一分；自小满至大暑，加紫菀一分；自大暑至秋分，加泽泻、山栀仁各一分；自秋分直至大寒，并根据正方。

