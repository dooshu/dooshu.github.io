赵蕃　雨后

前朝呼蜥蜴，今雨跳虾蟱。

听罢僧钟击，停闻庙鼓挝。

长饥逭游子，乐岁慰田家。

未得江东信，频看天外鸦。

【卷33】







卷519

赵蕃

赵蕃　雨后

畏暑常疑病，逢凉还作诗。

岸巾看镜懒，步履过廊迟。

草树消陈意，江山发令姿。

裴徊如自得，徒倚竟何为。

厚禄书多断，长贫志未移。

无官带难缓，有竹俗能医。

不遇徙成赋，归来亦漫辞。

行藏随所遇，造物岂无欺。

赵蕃

