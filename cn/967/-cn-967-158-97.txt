李弥逊　次韵谭彦成学士早春五首

花蕾催红欲转莺，新愁偏傍鬓毛生。

犹怜信子能赊酒，烂醉春盘碧涧羹。

李弥逊

李弥逊　次韵谭彦成学士早春五首

幽棲不寄绝交书，车马从喧卖酒垆。

卧转午阴春睡足，却寻峰树数花须。

李弥逊

李弥逊　次韵谭彦成学士早春五首

十二楼台白玉成，云车翻日上觚棱。

太平何许同民乐，天阙双龙护一灯。

李弥逊

李弥逊　次韵谭彦成学士早春五首

渺渺家山水四涯，秋风僧忆醉黄华。

马头不识南塘路，又看感阳二月花。

李弥逊

李弥逊　次韵谭彦成学士早春五首

风絮萦寒昼拥炉，枝头犹得暗香馀。

折来不拟供尊俎，静对悠然一榻书。

李弥逊

