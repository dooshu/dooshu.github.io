【营涅□忏还涂作诗】

（并序）

祯明二年仲冬。摄山栖霞寺布法师。只（广弘明集作某。注云。三本作只。）尔待（广弘明集作时。注云。三本、宫本作待。）终。余以此月十七日宿昔入山。仰为师氏营涅□忏。还途有此作。可否（广弘明集作不。注云。三本、宫本作否。）同一贵。生死亦一条。况期（广弘明集作斯。注云。明本作期。）灭尽者。岂是俗中要。人道离九怆。冥期出世遥。留连入涧曲。宿昔陟（广弘明集作步。注云。明本作陟。）岩椒。石溜冰（广弘明集云。宫本作水。）便断。松霜日自销。向崖云□□。出谷雾飘□。勿言无大隐。归来即市朝。（○广弘明集三十。《诗纪》百五。）

