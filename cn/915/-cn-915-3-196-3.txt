◇奏事

汉兴以来，深考古义惟万变之备，於是制宫室出入之仪，正轻重之罚。故司马殿省门闼至五六重，周卫击刁斗，近臣侍侧，尚不得著钩带入房，防未然也。陛下圣德纯备，海内晏然，此国家之明制，必前后备虎贲。（《御览》二百四下一，三百三十八，三百五十四，并引《汉名臣奏》曰，亟相薛宣奏。）

茂陵寝上食日，玄鸟来集，吐所含大豆，紫黑色，翱翔殿上。此陛下永与天无极，天下幸甚。（《艺文类聚》九十九引《汉名臣奏》曰：丞相薛奏。）

