○再與徐玄江論捕盜 【 捕盜】

側聞賊勢猖獗、諸公相繼發兵進討、此萬世一時也、緣彼賊素欺兵憲衙門、不修戎備、是以釀成今日之患、失此不大肆誅夷、建人其為虜矣、默忿恨數年、今始得從執事發憤言之、聞賊見住遷陽街、此何異釜中魚也、但賊勢窮促、必至奔潰四出、狡者濳逸山谷、強者决于一戰、若官兵悉聚向賊、彼將奮死求生、萬女約束未定、脫有蹉跌、人心披靡不可復用、愚意軍民兵夫既集、宜選精悍之卒邀其歸路、仍擇險據勝、多方設伏。以防奔逸。卻以多兵迎敵。張大其聲勢。而以勁兵出敵之後。彼前愳兵盛。必致後卻。而吾之勁兵突發乘其驚怖。即可以一當十况歸路并各隘口。俱巳設備。一鼓成擒必矣。而今之郡縣吏未有能辦賊者非徒不能亦不為也所謂濳逸山谷者往往巧扮遊方僧道及各色人等。尤須速行八縣。令刊謄單條小票遍發各鄉邨市鎮曉諭所在地方但有行走慌張。言語支吾。搜出異常物件者。即便綁縳送官。以憑審驗。且以此聲張于四境。賊自無可避之地矣。又今所發兵、如兩衛軍餘與建甌崇安建陽民壯、絕不可輕用嘗賊、祇宜守禦城池、及把截尋常關隘聊示軍威而巳、即如浦城松溪政和壽寧四縣鄉兵、舊常動調、殺賊有功。况熟知地利。慣經戰陣若部勒有方。犒賞不吝。其破賊無疑也。獨患有司出納牽制。文移軍資不給。何以作勇。默謂當此用兵之際。宜破裂常格。毋惜厚賞。即有應動錢糧。一而動支。不必一一呈請。如此庶免掣肘之患。期成滅賊之功。不然兵威雖盛。士心不附。非計之便也。

