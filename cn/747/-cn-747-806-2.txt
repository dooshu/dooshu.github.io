○割鸿沟赋（以“割土开城，去存深迹”为韵）

龙争虎斗兮，万象交奔。镞尽兵穷兮，白日犹昏。潜豹略而久困，割鸿沟而两存。临屹屹之重关，平分海抽。指遥遥之一水，画断乾坤。秦之末世也，鹿走中原，人殃下土。天垂不定之气，代作分争之主。皆欲呵叱群类，鞭笞万宇。或功侔擘岳，埽氛以将清。或力并触山，缺穹昊而未补。争驰羽檄，欲定雷。共假长山之隔阔，请如横汉以昭回。劈六合以中裂，割八而半开。於是对戢雄棱，俱停执驭。盟高岸以斜指，约中流而内据。霜戈雪刃，拥阵以东归。火帜虹旗，扶日轮而西去。险隘瓜剖，沉深带横。两曜而宁休晕蚀，重宵而未落枪。晋魏周韩，出地表而共宗函谷。燕齐楚越，彻天涯而尽属彭城。池暂弥坚，人烟渐隔。疮痍讵息於馀略，兵甲俄循於旧迹。孤军外锁，截南北於千城。万马重来，并华夷於一掷。由是霾阴再合，霆霹交侵。强者功浅，弱者机深。空欲限沟洫之迢递，闭关河之阻寻。分地理而不分天理，割波心而不割人心。及夫垓下之剑不还，江上之师莫遏，始知风阁之难处，徒想鸿沟之独割。至今京索之原，古津空阔。

