○湘妃泣竹赋

昔帝舜之南巡不回，翳二妃兮心伤猓已摧。对三湘之遥兮积水无际，望九疑之作兮愁云不开。郁丹诚而饮恨，攀绿以兴哀。泪浪浪而千里随睫，竹冉冉而万点凝苔。敛蛾之怨盈臆，如狸之班变色。落红脸而珠影争圆，染碧纤兮缬文交织。夭绍婵娟，呜咽潸然。沥青简兮丹书粲粲，洒绿枝兮白露涟涟。所谓精神达而理归其著，悲哀集而物谢其坚。想夫万里迎秋，重江向夕。引苍翠以欷，忽阑干而委积。杖卷然之手，两点垂丝；挥密尔之丛，众痕凝碧。是知至哀必感，有怨必通。竹无情而发外，泪有感而从中。慷慨成行，乍洗龙吟之管；斓ょ绕节，如交凤食之丛。宁类夫声伯再怀其梦想，杨朱徒叹其西东。岂无芳菲，渝其霜霰。岂无浩淼，忘其顾盼。是以委檀栾，寄葱。来非鼓瑟，玉箸之滴沥双流；去乃望夫，粉箨之淋漓一变。懿乎岩峦满目，今古含情。事虽迁於岁月，理不昧於坚贞。或翦修竿，对潭中而锦落；或成长簟，施堂上而霞腾。岂不以拂水捎云，逾千越万。庶夫知我者谓我点点而成文，不知我者徒曰青青而怀怨。

