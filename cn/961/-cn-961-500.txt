黄庭坚　和程德裕颂五首

贫子还家作富儿，粪箕苕帚未曾遗。

人人欲问草书意，怀素从来自不知。

黄庭坚

黄庭坚　和程德裕颂五首

鹏飞逼塞满空虚，蚊睫安巢却有余。

腊月火烧三界尽，从来灰里拨真如。

黄庭坚

黄庭坚　和程德裕颂五首

山河大地目前机，棋按吹毛更不疑。

万里无人无寸草，冻山亭上与谁欺。

黄庭坚

黄庭坚　和程德裕颂五首

如来刹刹与尘尘，北斗南箕透法身。

金粟默然轲好辩，唱歌须是帝乡人。

黄庭坚

黄庭坚　和程德裕颂五首

石田耕种难成稻，荼蓼栽来只苦辛。

万物一家真富贵，使君见後却清贫。

黄庭坚

