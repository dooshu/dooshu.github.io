王洋　再酬杜倅两诗用前韵

报道春风莫便回，少陵准心作诗材。

公然背我堂堂去，略不随人得得来。

花占三春官已满，河专一壑幕初闻。

已知风物长流转，得举朱弦且拂埃。

王洋

王洋　再酬杜倅两诗用前韵

昨朝珠玉已争光，再转旌旗再擅场。

景物岁时俱婉娩，德人言语亦馨香。

歌风燕子初争语，藏柳鸦儿学画黄。

牵率赓酬无健句，鸾声只合听央央。

王洋

