●大明會典卷之一百八十三

營造三上

儀仗二【太樂中和韶樂制度附】

皇后鹵簿

紅杖一對。硃漆攢竹為杖、銅裹兩末、長四尺九寸

清道旗一對。純青質、硃漆攢竹竿、貼金木鎗頭、共長一丈二尺五寸。內鎗頭、長一尺七寸。銅束

黃麾一對。硃漆攢竹竿、貼金銅鳳頭、共長一丈二尺五寸。內鳳頭并鉤一尺、銜抹金銅頂。大紅羅幡、長六尺三寸、闊五寸五分。內青額、金書黃麾二字。四角紅羅蓋、高七寸五分、圍二尺七寸五分。四角、加抹金銅鳳頭四箇。絨線繫抹金銅佩、一十六箇、銅鈴三十六箇。寶蓋下、綠羅腰。黃羅三簷、飾銷金雲鳳文。旛用描金鸞鳳文、下綴五色板。凡麾、幢、旛、節等挑竿、銅鳳頭、俱以鐵為鉤

絳引旛三對。硃漆攢竹竿、貼金銅鳳頭、共長一丈二尺五寸。內鳳頭鉤一尺。旛用五色羅、長六尺三寸、闊五寸五分。四角寶蓋、高七寸五分、圍二尺七寸五分。綠腰紫三簷、銷金雲鳳文、共長一尺九寸。抹金鳳頭四箇。抹金銅佩一十六箇。其蓋上有抹金銅頂、鈒花文。旛下垂五色板、銅佩、間銅鈴三十六箇

傳教旛二對。與絳引旛制同。惟三簷用綠。垂紅羅。旛中有黃額、內青傳教二字。四垂絨線繫抹金銅佩四、銅鈴三十二

告止旛二對。與傳教制同。惟三簷用青。黃額內青告止二字

信旛二對。與傳教旛制同。惟三簷用黃額、內青信字

龍頭竿五對。硃紅攢竹竿、貼金竿頭、共長一丈二尺五寸。內竿頭、二尺五分。旛用青羅、長六尺三寸、闊五寸五分。旛下、銅鈴五箇。紅蓋、高七寸五分、圍二尺七寸五分。紫腰、紅三簷、共長一尺九寸。抹金銅鳳頭五箇。下垂絨線、繫抹金銅佩十箇、銅鈴一十五箇。簷用銷金雲鳳文。旛上節描銀、下節描金、俱香草文。中節描金孔雀文。其蓋五角、上施抹金銅頂、鈒花文

儀鍠氅五對。硃漆攢竹竿、貼金儀鍠、共長一丈二尺五寸五分。內儀鍠並竿頭、長一尺三寸五分。抹金銅頂、垂五色羅氅、長六尺三寸、闊五寸五分。下有銅鈴五箇。

戈氅五對。硃漆攢竹竿、貼金木龍頭承戈、共長一丈二尺五寸。內龍頭長一尺六寸二分。繫木板、粉面、畫升降雙鳥、綴五色羅氅、長六尺三寸。闊五寸五分。末綴銅鈴五箇

戟氅五對。與戈氅制同。惟貼金木龍頭承戟、長一尺七寸五分

吾杖三對。硃漆攢竹杖、貼金兩末、長六尺九寸五分

立□三對。硃漆攢竹柄、貼金立□置其首、承以貼金龍頭、共長六尺九寸。內□及龍頭、長一尺四寸

臥□三對。與立□制同。但□臥置其首。□及龍頭、長一尺二寸五分

儀刀三對。刻木為刀。鞘及靶、貼銀為地、貼金鳳文為飾、垂紅絲(巾分)錔

班劍三對。刻木為劍。其上有靶。下有龍頭銜劍。皆貼金為飾、垂紅絲(巾分)錔

鐙杖三對。硃漆攢竹杖、貼金木鐙置其首、承以貼金龍頭、共長六尺九寸。內鐙、並龍頭、一尺六寸

金鉞三對。硃漆攢竹柄、貼金木斧形置其首、承以貼金龍頭、共長六尺九寸。內金鉞、並龍頭、長一尺六寸五分

骨朵三對。硃漆攢竹柄、貼金木骨朵置其首、承以貼金龍頭、共長六尺九寸。內骨朵、並龍頭、長一尺六寸

響節六對。貼金攢竹柄、長一丈二寸五分。以鐵條長一尺二寸五分、貫銅鐵錢十二貫其上。黃羅為衣籠之、長一尺五寸、銷金雲鳳文。節頂、以木為之、貼金飾。錢文曰天下太平

羽葆幢二對。硃漆攢竹竿、貼金銅鳳頭、共長一丈二尺五寸五分。內鳳頭鉤長一尺、銜抹金銅索、並圓頂、綴白鳥羽。綠羅蓋、簇染紅氂牛尾、凡五層、繫而垂之。每層、上施抹金銅頂、綠斜文雲蓋、下懸銅鈴

紫方傘二把。傘骨面闊並頂、五尺五寸。柄及貼金木葫蘆、共長一丈一尺五寸九分。其面、冒以紫羅。垂紫三簷傘頂四角、抹金銅鳳頭。凡傘柄、俱用竹、加紅油、間纏以籐。惟曲柄傘、硃紅漆攢竹為之

紅方傘二把。傘骨面闊並頂、五尺五寸。柄及貼金木葫蘆、共長一丈一尺五寸九分。其面、冒以紅羅。垂紅三簷。傘頂四角、抹金銅鳳頭

黃銷金傘一把。傘骨面闊並頂、四尺二寸五分。柄及貼金木葫蘆、共長一丈一尺二寸九分。其面、冒以黃羅、銷金雲文。垂黃三簷、銷金雲鳳文

黃繡曲柄傘二把。傘骨面闊並頂、四尺二寸五分。柄及貼金木葫蘆、共長一丈一尺二寸九分。其面、冒以黃羅、繡雲文。垂黃三簷、繡雲鳳文。當曲柄處、用鐵心、貼金龍頭承傘

紅繡傘一把。傘骨面闊並頂、四尺二寸五分。柄及貼金木葫蘆、共長一丈一尺二寸九分。其面、冒以紅羅、繡雲文。垂紅三簷、上簷雲鳳、下二簷瑞草文

紅素圓傘二把。傘骨面闊並頂、四尺二寸五分柄及貼金木葫蘆、共長一丈一尺二寸九分。其面、冒以紅羅。垂紅三簷

紅繡雉方扇六把。扇及柄、共高一丈一尺二寸。內扇連黑漆板、高三尺五寸二分。板高五寸。扇下闊二尺四寸五分、中闊二尺六寸五分。面用紅羅繡鸞鳳花文。背用青羅銷金團花文。面風衣、白羅繡雉尾。背風衣、用青素羅。板戧金雲文。扇柄用攢竹、加黑漆。青方扇同

紅繡花圓扇六把。扇及柄、共高一丈一尺二寸。內扇圓徑三尺三寸五分。面用紅羅、繡四季花。背用紅羅銷金團鳳文。風衣俱用紅素羅。扇柄用攢竹、加硃漆。紅黃素扇柄同

青繡方扇六把。扇及柄、共高一丈一尺二寸。扇高二尺九寸五分、闊二尺五寸五分。面背俱用青線羅。邊、用孔雀尾。面繡鸞鳳花文。背銷金團花文

紅羅素圓扇六對。扇及柄、共高一丈一尺二寸。內扇圓徑三尺三寸五分。面背風衣、俱用紅羅黃羅素圓扇六對。扇及柄、共高一丈一尺二寸。內扇圓徑三尺三寸五分。面背風衣、俱用黃羅

拂子二把。以紅纓為心、素氂牛尾籠之。黑漆柄垂紅絲(巾分)錔。今用馬尾為拂、心用紅纓

紅紗燈籠二對。硃油竹燈骨。下有燭盤。外以紅紗蒙之、玊色紗為蓋。硃漆竿舉之。竿首貼金木鳳頭、其下鳳尾

紅油紙燈籠一對。硃油竹燈骨。下有木座。以竹絲為籠、加紅油紙。硃漆竿、加貼金木鳳頭、並尾

(耽去耳改魚)燈一對。用(耽去耳改魚)為之。竿同紅紙燈。硃油鐵燈骨。下有木座

金交椅一把。木質、金葉裹、金釘裝釘。中鈒雲鳳文。穿以黃絲匾絛。四垂黃絲(巾分)錔、黃織金紵絲褡襠

金腳踏一箇。木質、金葉裹、金釘裝釘。鈒方勝花文。黃織金紵絲踏褥

金水盆一箇。黃金為之。中鈒雲鳳文。邊鈒香草文。西洋布手巾一條

金水罐一箇。黃金為之。有蓋、有提、小口巨腹

金香爐一箇。黃金為之。爐鈒雲鳳文。以硃紅漆竿舉之。竿首、抹金銅鳳頭、其下鳳尾

金香盒一箇。黃金為之。蓋鈒鳳文。邊鈒香草文

金唾盂一箇。黃金為之。形圓如缶、蓋僅掩口。下有盤、鈒鳳文 【 洪武間停造】

金唾壺一箇。黃金為之。小口巨腹。有蓋、鈒鳳文 【 洪武間停造】

行障二葉。紅素綾為之。瀝水繪瑞草。障繪升降鸞鳳、並雲文

坐障一葉。紅素綾為之。頂繪雲文。障繪升降鸞鳳、並雲文

輅一乘。高一丈一尺三寸四分

輅上平盤板、前後車櫺、並鴈翅、四垂如意滴珠板、其下轅三條、皆硃紅漆。轅各長一丈九尺六寸。用抹金銅鳳頭、鳳尾、鳳翎、葉片裝釘。前施硃紅馬撘攀皮一條。平盤左右下護泥板、及車輪二、貫軸一。每輪輻十有八條。皆硃紅漆。周圍輞全。各以抹金鈒花銅葉片裝釘。輪內車轂各一、用抹金銅鈒蓮花瓣輪盤裝釘。軸首左右、各用紅漆鐵插拴一箇、以抹金銅鈒鳳頂管心裝釘。軸中纏黃絨駕轅等索輅亭、高五尺八寸六分、硃紅漆。四柱、各長五尺一寸。檻座、高六寸六分。其上、沉香色描金香草板十二片。門、高四尺五寸六分。闊二尺四寸。左右門、闊二尺二寸。前並左右、各上明下暗沉香色線金菱花隔二扇。下、絛環板、明栨全、抹金銅鈒花葉片裝釘。後、硃紅漆五山屏風、戧金鸞鳳雲文。屏上、硃紅漆板、戧金雲文。中裝雕木渾貼金鳳一。屏後、硃紅漆板、俱用抹金銅、鈒花葉片裝釘。亭底、硃紅漆板、上施紅花毯、紅錦褥並席。硃紅漆坐椅一座。靠背、雕木線金五彩粧鳳一。上下香草雲板各一。硃紅漆福壽板一、並褥。椅中、黃織金綺靠坐褥。四圍椅裙全。周圍施黃綺幃幔。

【 或用黃線羅】 亭外、用青綺緣邊硃紅簾十二扇。各用拽簾黃線圓絛二條。黃銅圈全。前二柱、俱戧金。其上寶相花。中鸞鳳雲文。下龜文錦

輅頂、並圓盤、高二尺八分。抹金銅立鳳頂、帶仰覆蓮座、高九寸六分。垂攀頂黃線圓絛四條。盤上、硃紅漆。盤下外四周沉香色、描金雲文。其內青地、五彩雲文。以青飾輅蓋。內寶蓋、硃紅漆匡、鬥以八頂、冒以黃綺。頂心並周圍、繡鸞鳳九、並五彩雲文

天輪三層。硃紅漆、上安雕木貼金邊耀葉板七十二片。內飾青地、雕木五彩雲鸞鳳文。三層、間繪五彩雲襯板七十二片。盤下周圍黃銅釘裝。上施黃綺、瀝水三層、每層八十一摺、間繡鸞鳳文。四垂、青綺絡帶四條、繡鸞鳳各一。圓盤四角、連輅座板、用攀頂黃線圓絛四條、並硃漆木魚

輅亭前後、各有左右轉角闌干二扇、內嵌絛環板、皆硃紅漆。四扇計一十二柱。各柱首、雕木紅蓮花一。用線金青綠粧蓮花抱柱

踏梯一。硃紅漆、以抹金銅鈒花葉片裝釘

行馬架三。硃紅漆、用抹金銅葉片裝釘。鐵搭鉤全

黃絹幰衣、即遮塵。油絹雨衣、並氈衣、各一座

硃紅油合扇梯一副硃紅油托□一件

安車一乘。高九尺七寸六分

車上平盤板、前後車櫺、並鴈翅板、下轅二條、皆硃紅漆。轅各長一丈六尺七寸六分。用抹金銅鳳頭、鳳尾、鳳翎葉片裝釘。前施硃紅油馬搭攀皮一條。平盤左右、垂護泥板、及車輪二、貫軸一。每輪輻十有八條。皆硃紅漆。周圍輞全。車轂各一。軸首左右、各用紅漆鐵插拴一箇。軸中纏黃絨駕轅等索

車亭、高四尺四寸。硃紅漆。方柱四、長同。其上四圍、裝五彩花板十二片。門、高三尺七寸六分、闊二尺二寸六分。左右門、闊同。前並左右、各硃紅漆上明下暗十字隔二扇。後三山屏風、屏後壁板、俱硃紅漆、用抹金銅鈒花葉片裝釘。亭底、硃紅漆板、上施紅花毯、紅錦褥。周圍、施黃綺幃幔

【 或用黃線羅】 亭外、用青綺緣邊硃紅簾四扇。各用拽簾黃線圓絛二條、黃銅圈全

車蓋、用硃紅漆。高二尺六分。抹金銅寶珠頂、帶蓮座、高六寸。四角抹金銅鳳頭、用攀絛四條。並紅漆木魚。蓋下施黃瀝水三層、銷金鸞鳳文。鳳頭、下垂紅(巾分)錔踏梯一。硃紅漆。以抹金銅鈒花葉片裝釘行馬架一。硃紅漆。用抹金銅葉片裝釘。鐵搭鉤全

黃絹幰衣、即遮塵。油絹雨衣、並氈衣、各一座

太皇太后鹵簿

皇太后鹵簿 【 俱同】

樂器制度

大樂制度

麾一。硃紅漆木竿、長一丈一尺。飾以貼金銅龍頭、鐵鉤長一尺七寸。下垂黃綺、麾帶、長一丈。兩面繪青龍並雲文。一升一降、上下有彩繪雲板、抹金銅釘鉸全

戲竹一對。紅漆竹、長六尺。貼金木龍頭、長七寸。口銜紅竹絲二十四莖、各長四尺五寸。上有綵線(巾分)錔

簫十二管。以紫竹為之、長一尺九寸。六孔、間纏以絃線。裹以錫箔。無底、直吹之

笙十二攢。用紫竹十七管。下施銅簧、參差攢於黑漆木匏中。有觜項。亦黑漆。上垂綵線(巾分)錔

龍笛十二管。以竹為之。兩末、牙管束、長一尺七寸五分。一孔在前、其後七孔。貼金木龍頭、垂綵線(巾分)錔

頭管十二管。以烏木為之。長六寸八分。九孔、前七、後二。兩末、以牙管束。以蘆為梢

方響四架。每架、用鐵方響十六、厚薄不等、應六律、六呂、四清聲。以鐵條四、裹以黃氈、橫寘架內、貫而列之為二層。每層、方響八、承以硃紅漆木架。左右二柱、並上下匡、俱戧金花文。架高五尺、闊二尺二寸、上用雕木五彩花板一。其上、雕木貼金龍一、間以五彩。架上、貼金火燄寶珠一。左右兩如意雲。上施貼金二龍頭、口銜紅綠(巾分)錔。其下雕飾五彩線金芝草文

秦八架。每架、用楸木為質、長三尺九寸。中虛。四周烏木邊。上施九絃、並柱子丸。面繪金龍、並綵雲文。(上□下秦)尾、垂綵線(巾分)錔二、承以硃紅漆架。四角、貼金綵色龍頭四、各垂綵線(巾分)錔

琵琶八把。用鐵力木為質、梓木面板。鳳眼二。匙頭並項、通長三尺五分、闊一尺二寸五分。匙頭並項一、軸子四、扶手山口各一、皆用烏木。四絃。背有烏木樁楸二。上施抹金銅環、並鉤搭、負以綠絨匾絛。匙頭上施綵線(巾分)錔一。大小斑竹品十二。烏木撥一、用牙嵌。迎引、面板、施描金盤龍文。朝賀、用素

箜篌八把。用梓木為身。闊五寸。厚六寸。直長四尺八寸並柄上雕龍頭。中嵌花板雕盤龍一、俱沉香色描金。附以烏木引條、繫二十絃。下橫施引首、並描金沉香色龍頭、通長二尺二寸五分。上施烏木軸子二十。中有柱手。用烏木製成竹節。兩末、雕龍頭描金、長一尺二寸五分。兩龍頭下、各垂綵線(巾分)錔

杖鼓三十六箇。每箇二面。其下鐵圈口二。一面冒以犢皮、徑一尺二寸五分。一面冒以山羊皮、徑一尺三寸。冒縫、用紅皮掩錢。細腰、木匡、廣一尺七寸九分。黑漆戧金枝葉寶相花文。以紅絨綆一條、聯絡抹金銅龍頭鉤子十六箇。各有襯鉤紅皮。硃紅生革、描金龍束子八箇。懸以綠絨匾絛。用抹金銅龍頭、搭鉤二箇、並鉤圈

鼓衣、以紅綺一幅、長三尺五寸、織青龍、並五綵雲文。周圍、黃絨織香草文

看杖。硃紅漆竹片。帶雕木貼金龍頭。垂紅綠結子。打杖、以硃紅漆竹片為之

板四串。用鐵力木六片。長一尺一寸。上闊一寸九分。下闊二寸五分。聯以青絲絛。垂綵線(巾分)錔

大鼓二面。以木為匡、高三尺。冒以革。面徑四尺。周圍、抹金銅釘。面施粉繪荷葉四。中蓮花一。匡、加紅油、繪寶相花。貼金銅環鈸四。迎引、紅漆木扛、黃絨綆舉之。朝會用硃紅漆木架、上施獅子四

鼓衣一。用紅綺、織綵色雲龍邊、纓絡文。瀝水、織瑞草文

中和韶樂制度

麾一。用硃紅漆竿、高一丈一尺。飾以抹金銅龍頭。鐵鉤、一尺七寸。綴紅羅織金龍文、並綵雲。一面升。一面降。上下有花板。上繪雲、下繪山水

柷一、以木為之。狀如斛。面方二尺、深一尺七寸。有足。四面、繪山水樹木。後面有孔一。椎柄曰止

敔一。以木為之。狀如伏虎、背刻二十七齟齬。長二尺五寸。有座。以紅漆竹櫟之。其半析為二十四莖、名為籈

搏拊二。其形如鼓。長一尺四寸。冒以革。二面、粉飾、繪彩鳳文硃紅漆木匡、繪綵雲文。銅釘環。貫以黃絨綆

琴十張。用桐木面、梓木底。長三尺六寸六分。黑漆身。臨嶽、焦尾、以鐵力木為之。肩闊六寸。尾闊四寸。七絃、俱帶軫。其面有徽十三。底有鴈足、護軫各二。用硃紅漆幾承之

瑟四張。用梓木為質。長七尺。首廣一尺三寸五分。尾廣一尺一寸。黑漆邊。體、以粉為質、繪雲文。首尾、繪以錦文。二十五絃、各有柱、皆朱絃。內一絃黃。寘於紅漆架

簫十二管。以竹為之。長一尺八寸。間纏以絃線。有六孔、前五後一

笙十二攢。用紫竹、十七管。下施銅簧、參差攢於黑漆木匏中。有觜項、亦黑漆

笛十二管。以細竹為之。紅漆。長一尺五寸。前一孔、次六孔、傍二孔

塤四箇。以土為質、形如秤錘。平底。中虛上銳。孔六、上一、前三後二。黑漆戧金雲文

箎四管。用大竹為之。長尺有五寸。間纏銅絲三道。紅漆面。吹竅一。六孔、前一、後四、頭一、近頭又二小孔

排簫四架。每架、高一尺五分、廣一尺一寸五分。用竹十六管。其下參差列於硃紅漆木匾架。二面俱戧金鳳文

編鐘二架。鐘、以銅為之。十六枚。應十二律、四清聲。設於硃紅漆筍虛、筍橫虡上、飾以鱗屬、為貼金木龍頭二。各垂流蘇五、並(巾分)錔。即周之璧翣遺制。鐘虡、則植二柱以設筍、飾以臝屬、為二獅子於趺上。筍之上、有業、有崇牙。大板謂之業、刻為山形、若鋸齒捷業然。其上大板、繪雲文。崇牙、以懸鐘。筍上列植羽、為木雕彩鸞五

編磬二架。磬、以石為之。十六枚。應律如鐘。筍、飾以羽屬、為貼金木鳳頭二。虡、亦飾以羽屬、若鵝狀二於其趺。餘並如編鐘筍虡制

應鼓二。以木為匡、冒以革。鍍金銅釘環、橫寘於青綠重斗上。貫以硃紅漆柱。下四足飾以嬴屬、刻獅子四於其趺。上施四角、黃綿布蒙蓋。周圍、垂瀝水。抹金銅蓮花座、其上施彩鳳一。四角貼金木龍頭。下垂綵線流蘇五。各垂紅線(巾分)錔、繫以紅漆槌







