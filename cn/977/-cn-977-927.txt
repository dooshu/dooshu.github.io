邵雍　鹧鸪吟二首

人间重者是黄金，谁道黄金无处寻。

不着闲辞文雅意，更将何事悦良心。

远山西面供清润，幽鸟千般送好音。

无限春光都去尽，请君听唱鹧鸪吟。

邵雍

邵雍　鹧鸪吟二首

翠竹丛深啼鹧鸪，鹧鸪声更胜提壶。

江南江北常相逐，春后春前多自呼。

迁客销魂惊梦寐，征人零泪湿衣裾。

愁中间处肠先断，似此伤怀禁得无。

邵雍

