黄庭坚　赠高子勉四首

文章瑞世惊人，学行刳心润身。

沅江求九肋鳖，荆州见一角麟。

黄庭坚

黄庭坚　赠高子勉四首

张侯海内长句，晁子庙中雅歌。

高郎少加笔力，我知三杰同科。

黄庭坚

黄庭坚　赠高子勉四首

妙在和光同尘，事须钩深入神。

听他下虎口著，我不为牛後人。

黄庭坚

黄庭坚　赠高子勉四首

拾遗句中有眼，彭泽意在无弦。

顾我今六十老，付公以二百年。

黄庭坚

