【游仙诗】

青青陵上松。亭亭高（《初学记》作南。）山柏。光色冬夏茂。根柢无菜凋落。（《初学记》作零。）吉士怀真（《文选》作贞。）心。悟物思远托。扬志玄云际。流目瞩严石。羡昔王子乔。友（《文选》注友或作反。）道发伊洛。迢遽陵峻岳。连翩御飞鹤。抗迹遗万里。岂恋生民（六臣本《文选》注云。五臣作人。）乐。长怀慕仙类。眇（李善本《文选》作眩。）然心绵邈。（○《文选》二十一。《诗纪》二十三。又《初学记》三引柏、乐二韵。）

