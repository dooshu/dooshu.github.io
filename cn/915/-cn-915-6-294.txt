◎虞潭

潭（一作谭），字思奥，耸弟五兄忠之子。州辟从事主簿，举秀才，大司马齐王ぁ请为祭酒，除祁乡令，徙醴陵令，以功赐爵都亭侯，领庐陵太守，转南康太守，进爵东乡侯，并领安成太守。元帝为丞相，召补军谘祭酒，转琅邪国中尉。及为晋王，除屯骑校尉。践阼後，徙右卫将军迁宗正卿，以疾归。明帝时拜冠军将军、会稽内史，徵拜尚书，寻补右卫将军加散骑常侍。成帝时出为吴兴太守加辅国将军，进爵零陵县侯，转镇军将军吴国内史，进爵武昌县侯。咸康中进卫将军，以母忧去职。服阕，拜侍中右光禄大夫。卒年七十九，赠左光禄大夫，谥曰孝烈。有《大小博法》一卷，《投壶经》四卷，《投壶变》一卷。

