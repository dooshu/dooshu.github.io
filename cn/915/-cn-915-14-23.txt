◎韦世康

世康，京兆杜陵人，魏雍州从事子。西魏大统中，辟州主簿，历直寝，封汉安县公，尚周文帝女襄乐公主，授仪同三司。後仕周，历典祠大夫，沔、硖二州刺史。从武帝平齐，授司州总管长史。宣帝时，入为民部中大夫，进位上开府，转司会中大夫。静帝即位，授绛州刺史。隋初，擢礼部尚书，进爵上庸郡公，转吏部尚书。拜襄州刺史，免。寻授安州总管，迁信州总管。复拜吏部尚书，出为荆州总管。开皇十七年卒。赠大将军，谥曰文。

