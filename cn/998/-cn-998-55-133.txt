许月卿　再和题黄免耕吟藁

免耕遗藁九京幽，宿诺吾方负仲田。

宿诺斜阳悲宿草，沉思一旦落沉浮。

池生春草虚堂梦，枫落吴江何处舟。

有子九京如不死，一轮明月墓山头。

许月卿

许月卿　再和题黄免耕吟藁

优游一辟难赞经，仲舒师友尽时名。

已登乡国一经荐，未究天人三策情。

文定浚源虽莹彻，牧堂奕叶必敷荣。

紫阳风水深留意，磨石佳成后世评。

许月卿

