◇清河国臣为君母服议

案：臣从君服，降君一等。君为母三年，臣则期。今司空以仰厌先帝，俯就大功，臣之从服，不容有过。但礼文残缺，制无正条，窃附情理，谓宜小功。庶君臣之服，不失其序；升降之差，颇会礼意。（《魏书·礼志四》：「延昌三年，清河王怿所生母罗太妃薨，侍中崔光议：君厌降大功，国臣服期。太学博士封伟伯等十人议。」）

