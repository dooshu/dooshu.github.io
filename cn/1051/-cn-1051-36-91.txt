卫宗武　和象翁雪

谷把青空一色糊，集先维霰作花疏。

寸余凝积常年有，尺许坚牢自昔无。

粉阵成围攒戏蝶，盐车疑覆失前驴。

新吟便是有声画，何必鹅溪写作图。

卫宗武

卫宗武　和象翁雪

剪水天为农发祥，岂知寒卧俗成僵。

朱门快意酒肉会，墨客驰神词翰场。

梁苑集中呈赋手，灞桥行处吐诗香。

羊羔茗饮评清浊，相去何殊千丈强。

卫宗武

