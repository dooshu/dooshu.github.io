杨万里　题湘中馆

清境故应好，新寒殊不胜。

征衣愁着尽，凭槛喜犹能。

乱眼船离岸，关心山见棱。

个中有句在，下语更谁曾。

杨万里

杨万里　题湘中馆

江欲浮秋去，山能渡水来。

娵隅蛮语杂，歡乃楚声哀。

寒早当缘闰，诗成未费才。

愁边正无柰，欢伯一相开。

我岂登名晚，今仍作吏卑。

文能追古作，子未要人知。

取第真成漫，危言良独奇。

新知谁不乐，所要白头期。

杨万里

