王柏　和得全喜雪韵

天道流行自有经，一冬常燠大无伦。

临期飞雪粗成冷，只隔明朝便是春。

窗外晓山高积玉，梦回夜月更铺银。

玄冥恰似轮台悔，改过虽新已悮人。

王柏

王柏　和得全喜雪韵

瞻彼西山紫翠间，百年遗族备艰难。

一区济济虽孤立，万物原原得静观。

举世莫知黄发贵，何人肯伴白云寒。

相将共折长亭柳，况是残梅已著酸。

王柏

