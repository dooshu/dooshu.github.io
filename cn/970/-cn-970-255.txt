刘子翚　吕居仁挽词三首

粹美元功畀，风流相国传。

有文化圣道，无物累心渊。

侃侃常春气，堂堂忽逝川。

东莱一点秀，冥漠楚山边。

刘子翚

刘子翚　吕居仁挽词三首

皓首犹贪学，谦虚德益丰。

潜神无朕际，悟物不言中。

虽处持荷贵，常安捽茹穷。

笑谈惊委蜕，儒事有英雄。

刘子翚

刘子翚　吕居仁挽词三首

江左欣初见，倾输便豁然。

挽留尝一粥，契阔已三年。

老去无新得，书来每自鞭。

幽明虽永绝，凛若在吾前。

刘子翚

