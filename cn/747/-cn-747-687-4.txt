○公是

次扬州，其地面大江而负山。往时城郭，牵於形势，以是一州南其东向，府县室闾涂井，凡居处举即其向，狃於常，不知向非也。州有浮屠某，初为表景以端之地，以县之於一祠，犹约南北甚正，而居之中，人为偏焉。予常途往，东者凝视。自淮而南，咸以不正白之於众，不知甚正也。祠之人断事者，将堕其志反其面焉。馀知其始，为止之曰：“反白以为黑，倒上以为下，谓此疑也。夫不唯倒之，而又毁之，罔之甚矣。周之道衰，嘉瑞不至，凡有於山泽者，皆鸱枭麋鹿也，彼麟独生之，故不祥，必遭仲尼，然後知其麟也。昔周之季也，王者不作，凡在天下者，皆曲私幽也，彼少正卯生之，故反为闻人，必遭仲尼，然後知少正卯之罪也。向微仲尼，则麟怪而少正卯闻人乎？今无异词矣。今是州与祠，其颠倒有似焉。则知直者寡而枉者多，夺寡宜矣。以枉者定之，直者枉之，亦宜矣。必有遇而後公是焉。噫！无其遇者亦众矣，馀不知也。”不果。

