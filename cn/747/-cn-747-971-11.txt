○请下两浙荆湖购募野史奏（长兴三年十二月史馆）

当馆昨为大中以来迄於天，四朝实录，尚未纂。寻具奏闻，谨行购募。敕命虽颁於数月，图书未贡於一编。盖以北土州城，久罹兵火，遂成灭绝，难可访求。窃恐岁月渐深，耳目不接，长为阙典，过在攸司。伏念江表列藩，湖南奥壤，至於闽、越，方属勋贤。戈自扰於中原，屏翰悉全於外府，固多奇士，富有群书。其两浙、福建、湖广，伏乞诏旨委各於本道采访宣宗、懿宗、僖宗、昭宗以上四朝野史，及逐朝日历、银台事宜、内外制词、百司沿革簿籍，不限卷数，据有者抄录上进。若民间收得，或隐士撰成，即令各列姓名，请议爵赏。

