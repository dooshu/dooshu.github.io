○改定刑法诏

赦书节文，明有革，切虑边城远郡，未得审详，宜更申明，免至差误。其盗贼若是强盗，并准自来格条断遣，其犯窃盗者，计赃绢满三匹已上者，并集众决杀，其绢以本处上估价为定，不满三匹者，等第决断。应有夫妇人被强奸者，男子决杀，妇人不坐。其犯和奸者，并准律科断，罪不至死。其馀奸私罪犯，准格律处分。应诸色罪人，除谋反大逆外，其馀并不得诛杀骨肉、籍没家产。

