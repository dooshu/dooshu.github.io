○奏虜情疏 【 貢虜】

近者迤北進貢使臣從萬全右衞拆墻以進、徑至宣府駐劄沿山、牧放馬駝、近者一二十里。遠者四五十里聽候辦騐馬匹。延住半月之上。方起程赴京。誠恐其窺伺虛實。變生不測。乞敕廷臣計議、今後如遇使臣到、就令將所帶弓箭行李收封在官。依例欵待。騎牽馬駝。選人伴送赴京辨騐。庶不令彼久駐窺伺。

