李新　和李少卿游北湖六首

真有鬼谣藏古锦，曷须尘阀眩乌衣。

但看湖上波光里，不欠当年小院归。

李新

李新　和李少卿游北湖六首

碧摇虹影桥横水，翠漏林光日薄山。

本绝机心成野步，却惊鸥鹭不知还。

李新

李新　和李少卿游北湖六首

东山歌扇圆荷动，北海琼酥竹叶开。

笑擘轻红堆玉碗，冲尘亦有荔枝来。

李新

李新　和李少卿游北湖六首

鞭蕖照水晚妆明，彩鷁无风自在行。

争席要人相尔汝，新来翻为玉浆惊。

李新

李新　和李少卿游北湖六首

纹楸圆玉斗清坚，阵马云屯绝复连。

坐据故床消永日，此身今逐地行仙。

李新

李新　和李少卿游北湖六首

粗疏犊鼻却闲身，莫道吾家北院贫。

自是江湖钓竿手，不妨烟水却知人。

李新

