赵蕃　蕃来湖州连与叔骥和叔明父叔宝相从又从和叔获见先给事遗墨辄赋二

东南名胜白苹州，人物咸推故国刘。

往叹赋归何勇决，今观遗翰许风流。

远斋视我曾青眼，酒正今年成白头。

尚喜君家文墨事，到今三世未能休。

赵蕃

赵蕃　蕃来湖州连与叔骥和叔明父叔宝相从又从和叔获见先给事遗墨辄赋二

邂逅忽成三癸亥，就中和也少三年。

诸公濯濯故如许，老我萧萧真足怜。

少住政当愁雪日，欲行翻是喜晴天。

东南故旧多离阔，犹喜丞能共此筵。

赵蕃

