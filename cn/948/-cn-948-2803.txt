陆游　生涯

久矣冥行堕巑巇，乐哉偶得谢招麾。

放怀身世相忘地，夙驾山林独往时。

纵老岂容妨痛饮，更慵亦未废新诗。

超然自喜生涯别，始叹龟堂见事迟。

陆游

陆游　生涯

生涯数畦采，心事一溪云。

樵担斜阳下，渔歌静夜闻。

门无俗驾到，厨有远泉分。

但了麴糱事，功名乌足云！

陆游

陆游　生涯

身世茫如梦，门庭冷似冰。

逢迎卖药叟，辞谢乞钱僧。

羸疾时时剧，衰颜日日增。

人扶亦可出，要是藉乌藤。

陆游

陆游　生涯

旧业桑麻在，颓龄耄耄过。

虞卿著书晚，伏叟授经讹。

井上磨椎斫，村东买钓蓑。

倾身营一饱，自笑又蹉砣。

陆游

陆游　生涯

残年端有几，寂寞寄沧洲。

鸟宿千林暮，虫鸣四壁秋。

风廊动磚杵，月垄把鉯耰。

衣食随宜具，何心复浪求。

陆游

