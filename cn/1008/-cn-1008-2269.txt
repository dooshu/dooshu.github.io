赵蕃　子畅尉曹秩满侍亲摄户掾于上饶赋诗二首以送之

游君父子间，情谊等骨肉。

那知三年度，但谓一日足。

今晨复何事，溪头有行舳。

临别惨莫言，裴回谩瞻瞩。

赵蕃

赵蕃　子畅尉曹秩满侍亲摄户掾于上饶赋诗二首以送之

平生几游居，有亲亦有故。

一饭或相忘，素书不能屡。

心知世情薄，但益古人慕。

如君父子贤，百盖一二数。

赵蕃

