韩元吉　故致政参政大资张公挽词三首

少纳推耆德，朝端蔼直声。

金辉余列火，玉价自连城。

正色消群枉，高风耸后生。

君王问黄发，犹仅陟台衡。

韩元吉

韩元吉　故致政参政大资张公挽词三首

益部烦分陕，金陵起御戎。

逢时身已病，忧国志弥忠。

廊庙訏谟外，丘园梦寐中。

弹冠与归老，盛节有初终。

韩元吉

韩元吉　故致政参政大资张公挽词三首

忆荷公车荐，多惭识面求。

惊心异生死，倒指十春秋。

国士怀青眼，门生慨白头。

束刍催老泪，东与大江流。

韩元吉

