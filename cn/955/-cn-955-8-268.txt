程公许　寿李悦斋五首和三劳使尹使君韵

南薰谐玉轸，舜殿载赓歌。

天悯苍生苦，人如安石何。

无心咄咄，有术辦多多。

肯学癯山泽，楸枰诧烂柯。

程公许

程公许　寿李悦斋五首和三劳使尹使君韵

宇县风尘暗，军需色目繁。

时机宁我待，心事向谁论。

膻聚虮争慕，泉深骥渴奔。

非公能借箸，猛虱恐徒扪。

程公许

程公许　寿李悦斋五首和三劳使尹使君韵

国镇重双璧，宠光均一时。

姱修甘俗改忤，忠愤倚天知。

闻徵环急，难忘侧席思。

分明调鼎味，梅熟雨垂垂。

程公许

程公许　寿李悦斋五首和三劳使尹使君韵

衡泌春无尽，湖天风快哉。

书堂三寿语，仙籍几生来。

一发扶周鼎，千金筑隗台。

人心索调护，根本要须培。

程公许

程公许　寿李悦斋五首和三劳使尹使君韵

磊磊松椿干，渊渊金石声。

功名宁贳我，富贵本无情。

陛对三千牍，胸奇百万兵。

扶持天意在，容我请长缨。

程公许

