【释奠应令诗】

〖九章○一、二、三各章脱。四章残。〗

□□□□。□付规矩。乃据石稚。言藏金斧。方□深雪。载调淮雨。乐驾中和。诗同下武。巍巍储后。实等生灵。克岐克嶷。夙智早成。无论岳□寺。岂匹泉□。（按即淳字。）桂宫恧誉。兰殿惭声。

鼓宗式训。成均戒典。将弘四术。且陈三善。周胶聿建。虞庠载阐。博习方亲。离经向辩。

硕学如市。高生间出。济济横经。祁祁负□。文参孔囿。玄游老室。先易後难。功倍师逸。

奠采贻诰。器币有章。紊维既弛。绝典还光。庭陈宿设。阶列周张。礼充羁偶。物盛员方。

景属遵暮。惟时栗烈。夜露方涂。朝流己折。铿锵萃止。肃雍在列。顾省无庸。徒然浮窃。（○文馆词林百六十。）

