文天祥　山中

沧洲棹影荻花凉，歡乃一声江水长。

赖有莼风堪斫脍，便无花月亦飞觞。

山中世已惊东晋，席上人多赋晚唐。

何处鱼羹不可饭，蚤拚泉石入膏肓。

文天祥

文天祥　山中

烟云开窈缈，荆棘剪离披。

蜡屐上下齿，竹枝长短词。

半山江色透，独树午阴迟。

世上儿孙老，有人犹看棋。

文天祥

文天祥　山中

倏忽当年遇，蒙茸几度披。

水霞明画卷，草树幻骚词。

鸟过目不瞬，江流意自迟。

世人空黑白，一色看坡棋。

文天祥

