苏辙　次韵子瞻山村五绝

山行喜遇酒旗斜，无限桃花续杏花。

与世浮沉真避世，将家漂荡似无家。

苏辙

苏辙　次韵子瞻山村五绝

塍间白水细无声，日暖泥融草不生。

似恐田家忘帝力，多差使者出催耕。

苏辙

苏辙　次韵子瞻山村五绝

旋舂红稻始经鎌，新煮黄鸡取次甜。

无慕无营人自乐，莫将西子愧无盐。

苏辙

苏辙　次韵子瞻山村五绝

升平事业苦匆匆，未信浮名到底空。

保用橐驼朝塞外，试听碌轴语场中。

苏辙

苏辙　次韵子瞻山村五绝

贫贱终身未要羞，山林难处便堪愁。

近来南海波尤恶，未许乘浮自在游。

苏辙

