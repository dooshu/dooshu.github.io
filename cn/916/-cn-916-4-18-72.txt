【祈嘉夜闻人呼语】

〖《晋书》曰：嘉。字孔宾。酒泉人也。少清贫。好学。年二十馀。夜闻窗中有声呼曰云云。旦而逃去。西至敦煌。遂西游海渚。〗

祈孔宾。祈孔宾。（上二句《白帖》只作祈嘉。《御览》不叠句。）隐去来。隐去来。（《白帖》不叠句。《御览》同。）修饰（《白帖》作节。）人间。（《晋书》作世。）甚苦不可谐。所得未（《白帖》作如。）毛铢。所丧如山崖。（○《晋书》祈嘉传。《白帖》十。《御览》五百三。○逯案。祈孔宾句。《白帖》作祈嘉。较胜。）

