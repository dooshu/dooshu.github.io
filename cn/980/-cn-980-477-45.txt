释宗杲　颂古六首

三千威仪都不修，八万细行全不顾。

只因闹市里等人，被人唤作破落户。

兜率内院久抛离，纵归忘却来时路。

稽首弥勒世尊，得与麽宽肠大肚。

释宗杲

释宗杲　颂古六首

担柴卖火村里汉，舌本澜翻不奈何。

自道来时元没口，却能平地起风婆。

释宗杲

释宗杲　颂古六首

即心即佛莫妄求，非心非佛休别讨。

红炉焰上雪花飞，一点清凉除热恼。

释宗杲

释宗杲　颂古六首

蓦口一桡玄路绝，药山之道始流传。

离钩三寸无消息，觉海方乘船若船。

释宗杲

释宗杲　颂古六首

俱胝一指头，吃饭饱方休。

腰缠十万贯，骑鹤上扬州。

释宗杲

释宗杲　颂古六首

何必不必，绵绵密密，

觌面当机。有人续得末后句，

许你亲见二尊宿。

释宗杲

