○广陵散解

妙哉嵇生之为是曲也，其当晋魏之际乎。其音商，主秋声。秋也者，天将摇落肃杀，其岁之晏乎。又晋成金运，商金声也，所以知魏云季，而晋将代也。慢其商弦，而与宫同音，是臣夺君之义也，此所以知司马氏将篡也。司马懿受魏明帝顾托後嗣，反有篡夺之心，自诛曹爽，逆节弥露。王陵都督扬州，谋立荆王彪，毋邱俭、文钦、诸葛诞前後相继为扬州都督，咸有匡复魏室之谋，皆为懿父子所杀。叔夜以扬州故广陵之地，彼四人者，皆魏室文武大臣，咸败散於广陵，故名其曲》为广陵《散，言魏氏散，自广陵始也。止息者，晋虽暴兴，终止息於此也。其哀愤躁蹙よ痛迫胁之旨，尽在於是矣，永嘉之乱其应乎。叔夜撰此，将贻後代之知音者，且避晋魏之祸，所以托之神鬼也。







