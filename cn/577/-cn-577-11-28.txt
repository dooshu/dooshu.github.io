和裴迪登新津寺寄王侍郎


〔一〕王时牧蜀


何限一作恨倚山木，吟诗秋叶黄。蝉声集古寺，鸟影度寒塘。风物悲游子，登临忆侍郎。老夫贪佛一云赏，一云费日，随意宿僧房。

〔一〕新津：《寰宇记》：李膺《益州记》云：皂里江津之所，曰新津市。《周地图记》云：闵帝元年，于此立新津县，属蜀州。 王侍郎：王侍郎，旧注以为王缙，考缙传未尝牧蜀，注家因裴迪而附会也，今削去。





