叹花

 (1)


自恨寻芳到已迟，往年曾见未开时。如今风摆花狼籍，绿叶成阴子满枝 (2) 。

(1) 一作“怅诗”。

(2) 一作：“自是寻春去校迟，不须惆怅怨芳时。狂风落尽深红色，绿叶成阴子满枝。”○《摭言》：“牧佐宣城幕，游湖州，刺史崔君张水戏，使州人毕观，令牧闲行阅奇丽，得垂髫者十余岁。后十四年，牧刺湖州，其人已嫁生子矣，乃怅然而为诗。”





