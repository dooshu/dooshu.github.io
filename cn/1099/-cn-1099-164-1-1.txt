○獻愚計以制邊軍以禦強胡疏 【 選練民兵】

是旹次崖為京卿以軍乱事建議討之又上處置之宜

昨者大同軍士復叛、都御史某幾被戕殺、仗　國家威霛、即時撫定、臣伏而思之、此目前救急之計、非國家長久之道也、夫邊軍之作叛也。必有以致之。其亂之相襲而不巳也。必有以釀之。今欲誅叛巳亂。不可不求其法以處之。臣請詳之。願　陛下垂聽焉。古者良將之馭兵也。不以巳貴而驕人。不以獨見而違眾。甘辛苦樂與士卒共之。使士感其恩而莫不愛。或有過失而刑罰加焉。使士畏其威而罔不服。故曰視卒如嬰兒。故可使之赴深谿。視卒如愛子。故可與之俱死。又曰十卒而殺其三者。威震于敵國。十卒而殺其一者威振于三軍。夫士卒願死而可殺。豈有殺辱撫臣之事哉。惟夫為將帥撫臣。驕貴自高。其視士卒。如秦人視越人之肥瘠。恩不見于平時。一日欲施之以威則士卒不服。羣呼而起敢于殺辱而不畏。盖亦平日之憤有待而發焉爾。寧復知有顧忌哉。如此則將帥之過也。豈專在士卒哉。故曰必有以致之者此也。禍亂既發之後。若別其善惡。分其首從辨其脇從。釋其無辜。據法窮討。不少假借。庶可以懲一戒百。怵邪心而息禍亂。夫何廟堂諸臣。不思遠計。只顧目前。惟事姑息。以致各軍狂卒。無畏愈驕。前後相襲。而亂不巳。都御史許銘張文錦呂經、總兵桂勇李瑾、相繼殺辱、遼東之軍再變、都御史劉璋、總兵馬永、幾于不免、前歲都御史翟鵬、引軍欲入大同而不納、今都御史某、又幾被殺、禍亂相踵、是誰使之然哉、盍求其故乎、大同之變、　朝廷决意征討矣是、然當旹之殺主將者。未必門??城之人。城外居民曾有何罪。當旹既不分善惡首從。又舉關南居民二千家而盡殺之。遂使門??城居民有罪無罪。盡力死守。以抗王師。以自救命是誰之過與。及易總制大臣、當是之旹、煤炭道絕、城中久困、人如累卵、投生無門、使代之者、能嚴叛黨之誅。辨脅從之徒。開投生之路。將見變自彼生。兵不血?。不旬日間。罪人斯得。邊軍震栗。禍亂永永不作矣。而乃不然。使馬昇楊林得為變計。首惡之人。仍從末減。叛軍訖無所畏。是以有遼左之變。又誰之過與。遼左之變。盖見　朝廷之兵威。不振于大同。故肆然而無忌憚。執辱都御史而不顧。使當是之旹。此言亦觸忌內外臣工皆如臣。甲曰當討。乙亦曰當討。慎選賢能而任之。豈不能收功桑榆。梟狂賊之首。而寒邊軍之膽。夫何本兵大臣既事姑息。　朝廷風紀之官。又從而贊之。以致狂卒生心。亂再作而禍變愈甚。及夫勘事之官不最往。本兵計無所出。始謀封疆之臣。為掩襲之計。首惡雖得一二名義不正卒無以折服叛軍之心故邊軍之驕氣未降。禍亂相踵。至今未巳。反本窮源。又非遼東之姑息為之與。故曰必有以釀之者此也。邊軍之患。既相踵而未巳。不及今處之。臣恐　朝廷難為朝廷。將帥難為將帥。其禍將有不可言者。臣請陳處之之策。今各邊之兵。大同為最悍。欲處之當以大同為先前事既往。欲追論之。則彼有辭。亦覺費事。圖之當自今日始。計大同之軍。不下六萬。歲費　國家錢穀不知幾千萬。臣聞近年以來。潛與胡騎交通。不相為害。胡馬犯邊。其害在民。彼不相救。前年引胡虜以拒官軍。往事可驗也。况既蔑視將帥撫臣。生殺在其手。其誰能驅之入水火冒白?以殺胡虜乎。要之不足為吾倚仗。今欲去之則未能。惟當別設以陰制之。然後從而圖之耳。替管仲相齊。作內政以寄軍令。欲欺諸侯而霸天下也。今臣作義兵。以助軍政。欲內折驕兵而外卻強虜也。按李唐之時。澤潞留後李抱真籍戶丁三選其一。農隙則分曹角射。歲終都試以示賞罰。三年皆善射。舉部內得勁卒二萬。遂雄視山東。時稱昭義步卒。為諸道最。宋真宗時。曹璋言邊民應募為弓弩手者。請給以閒田。仁宗時籍兩河強壯。揀為義勇。盡鈔民丁。增廣其數。令守臣分領。以時閱習。寇至則翔集赴援。龐籍蘇軾欲團結民間弓箭社約束為兵。本朝大學士丘濬。欲倣漢唐宋之法。于京畿之內。設立四輔。以宣府為北輔。俾守國之北門。以永平為東輔。俾守松亭一帶關隘。以易州為西輔。俾守紫荊一帶關隘。以臨清為南輔。坐鎮閘河。而摠扼河南山東之衝。又欲將順天保定真定河間永平五府八十九縣見在之丁為兵將。原設里社制為隊伍。領千有司。遣都督一員臨督之。使衞京師。此皆于常制之外為臨時救偏補弊之法也臣歷考諸法。唐之昭義。宋之義兵之里社。皆籍人戶為兵。本朝既設衞所以衞州縣。各州縣又民兵之設。今又籍民為兵。未免重復。其法似難行。惟曹璋龐蘇之法可用。近年以來。軍伍廢弛。兩廣福建兵戈之地。防守征勦之兵。皆募民間驍勇為之。今外而沿邊。內而畿輔。不無馳馬試劍椎埋屠狗之徒。樂于應募。如曹璋之弓弩手。福建泉漳之兵。素習戰鬪。如所謂弓箭社者。未必無之。若以馬隆之法。募選其堪用者為兵。寵以昭義義勇之名。就丘濬所定四輔之地。建立營衞。其兵以二萬為率。編為隊伍。選民間素有勇略者。為頭目以領之。教訓操練。皆如官軍。統于都指揮便司。俾廵撫都御史總制之。兵數不足。分州縣民兵以足之。募養之、數。例視邊軍。依廣東之法。或追州縣民兵月粮。或用兩浙兩淮鹽課以充之。又用丘濬之法。省勞費實根本無過于此省兩直隸河南山東上班防秋之兵以甚月粮給軍餉。如此則四輔之兵。皆蹻徤出眾。武藝軼格之士、可比山東之昭義。兩河之義勇。其視邊軍之強弱相半。不時叛亂者相去遠矣。四輔之兵既強、則邊軍之驕氣自奪、一有跳梁。則吾有以制之而不敢動。然後為潛消默奪之計。更調別衙門可也。罷使歸農可也。取粮餉以給四輔之兵。則官府之雇募可省也。移輔兵以補調軍之缺。則大同之軍伍可實也。胡虜聞風。亦不敢長驅南下。來則有以禦之。前日之如蹈荒原無有也。如此則不但內制邊軍。又可外禦強虜。為今之計。莫有先于此者。誠不可忽而不講。所謂當求其法以處之者此也。臣誠愚昧、不知　國家深謀遠計、然　皇恩未報、一得之見、義不容默、故敢以獻、願　聖明採擇焉、

