9　范文正參政制訓辭温雅　大恩之下難爲報　大名之下難爲處


文定又行范文正公參政制云：「大恩之下難爲報，大名之下難爲處。矧兼二者，可無勉哉！爾尚朝夕以交修，予允迪前人勤教，邦其永孚于休。」訓辭温雅，可以見太平之象。

【元圻案】史記越世家：「范蠡曰：『大名之下，難以久居。』」〇文定此制及前二敕詔，宋文鑑俱未收。





