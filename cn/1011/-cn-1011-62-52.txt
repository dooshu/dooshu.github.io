郑清之　和敬禅师茶偈

饭罢茶来手接时，个中日日是真机。

建溪顾渚君休问，冷暖如鱼只自知。

郑清之

郑清之　和敬禅师茶偈

睡蛇缠绕黑甜时，棒喝全提落钝机。

管取一瓯先看到，三更日出有谁知。

郑清之

郑清之　和敬禅师茶偈

鱼鼓才休客至时，摸头元是最先机。

不须吸尽西江水，一滴曹溪味便知。

郑清之

