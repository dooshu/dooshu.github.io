◎薛孝通

孝通字士达，真度族曾孙。正光中，萧宝夤引为骠骑府参军，后去职。永安中，除员外散骑侍郎，氽朱天光表为行台郎中，赐爵汾阴侯。普泰初，拜银青光禄大夫、散骑常侍、兼中书舍人，封蓝田县子。迁中书郎，出为贺拔岳行台右丞。太昌初入朝，除中书侍郎。永熙末，为常山太守。兴和二年，卒于邺。武平初，赠郑州刺史。西魏赠车骑将军、仪同三司、青州刺史。

