蒲寿宬　梅阳郡斋铁庵梅花五首

广平一寸铁，不信句炼柔。

犹疑雪月竞，韬玉无处求。

神人藐姑射，夜趁嫦娥游。

缥缈不可见，天风想琳璯。

蒲寿宬

蒲寿宬　梅阳郡斋铁庵梅花五首

孤山隐君子，搜索入幻眇。

方且判鸿蒙，倏尔得一窍。

童鹤俱不知，吟成忽自笑。

悠然脱情尘，高标立寒峭。

蒲寿宬

蒲寿宬　梅阳郡斋铁庵梅花五首

江南擅名胜，雅爱陆敬风。

岂无可以赠，折枝寄邮筒。

缄香不敢泄，千里一寸衷。

对雪感岁暮，白头谩西东。

蒲寿宬

蒲寿宬　梅阳郡斋铁庵梅花五首

卓哉诚斋老，驱车陟崔嵬。

清风欲洗瘴，驾言为花来。

仰止冰玉人，念彼同根莇。

思翁不可说，江边重徘徊。

蒲寿宬

蒲寿宬　梅阳郡斋铁庵梅花五首

枯株类铁汉，瘴疟不敢侵。

岁寒叶落尽，微见天地心。

阳和一点力，生意满故林。

至仁雨露泽，不觉沦肌深。

蒲寿宬

