安公子

弱柳千丝缕。嫩黄匀遍鸦啼处。寒入罗衣春尚浅，过一番风雨。问燕子来时，绿水桥边路。曾画楼、见个人人否。料静掩云窗，尘满哀弦危柱。　 　庾信愁如许。为谁都著眉端聚。独立东风弹泪眼，寄烟波东去。念永昼春闲，人倦如何度。闲傍枕，百啭黄鹂语。唤觉来厌厌，残照依然花坞。

此首怀人，以景起，以景结，前后照应。中间曲折宛转，情意深厚；语言生动挺拔，笔妙如环。开头写弱柳匀黄，鸦啼处处，有声有色。接着写风雨生寒。“问燕子”三句，向燕子发问，轻灵有韵味。歇拍遥想对方云窗独掩，凄寂已极。下片，自抒旅外苦况。为谁生愁？如何度日？出语倍加深刻。“独立”两句，言寄泪归去，尤见相忆之深。贺方回词云：“厌厌睡起，犹有花梢日在。”此词结语，正袭贺词。

