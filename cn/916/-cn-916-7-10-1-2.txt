【战城南】

蹀躞（乐府作躞蹀。）青骊马。往战（《类聚》作救。）城南畿。五历鱼丽阵。（文苑作陈。通。）三入（《类聚》误作尺。）九重围。名忄□武安将。血污（文苑作坐。）秦王衣。为君意气（《类聚》作已。）重。无功终不归。（○文苑英华百九十六。《乐府诗集》十六。《诗纪》八十一。又《类聚》五十九引畿、围、归三韵。）

战城南（《诗纪》云。此与下篇艺文失题。列战城南後。英华遂以为题。当再考。）

前有浊樽酒。（文苑作酒樽。《诗纪》云。一作酒尊。）忧思乱纷纷。小来（文苑作少年。《诗纪》云。一作少年。）重意气。学剑不学文。忽值胡（《类聚》作明。）关静。匈奴遂两分。天山已半出。龙城无片云。汉世平如此。何用李将军。（○《类聚》五十九。文苑英华百九十六。《诗纪》八十一。）

