崔敦诗　淳熙七年端午帖子词　皇帝合六首

赤伏祥晖盛，黄离治象亨。

天时四序正，君德万方明。

崔敦诗

崔敦诗　淳熙七年端午帖子词　皇帝合六首

采缕盘金丽，香蒲镂玉匀。

君王千万寿，岁岁乐兹辰。

崔敦诗

崔敦诗　淳熙七年端午帖子词　皇帝合六首

日御秋秋水，云峰叠叠繁。

宸心定忘暑，长算入中原。

崔敦诗

崔敦诗　淳熙七年端午帖子词　皇帝合六首

光浮水槛虚黄盖，凉满冰台待翠舆。

日转槐龙天近午，汗衣犹听讲筵书。

崔敦诗

崔敦诗　淳熙七年端午帖子词　皇帝合六首

松碧涵风清度曲，梅黄过雨密留阴。

翠寒堂上全无暑，定起人间扇暍心。

崔敦诗

崔敦诗　淳熙七年端午帖子词　皇帝合六首

黄道星辰移企翼，青冥风露近飞檐。

翠华晚过凌虚殿，一色明珠十二帘。

崔敦诗

