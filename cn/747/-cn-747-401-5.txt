○对三命判

〈乙仕登三命，举以特牲，礼以少牢。人告其僭，加於举礼也。〉

圣人成能，设位待士；君子业，考行入官。等威有伦，名器不假，（一作紊）。乙爵登宠命，位列周行；举善有存乎礼物，敬享无亏於丰杀。既感霜露，不忘豺獭。是以用礻龠，於焉展牲？信以大夫之礼，能行孝子之志。缘祀而加，诚不违於旧典；或人妄告，固未适於时宜。虽二簋之可享，岂少牢之为僭。此其礼欤？固无尤矣。

薛霁

霁，开元时擢书判拔萃科。

