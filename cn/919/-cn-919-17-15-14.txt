夺魂散

治妇人产后虚肿喘促。利小便则愈。

生姜（三两，取汁） 白面（三两） 半夏（七个，汤洗去滑，破）上以生姜汁搜面，裹半夏为七饼子，炙焦熟，为末。熟水调一钱，小便利为效。


大调经散

最治产后肿满，喘急烦渴，小便不利。（方见第六论）第八论曰：产后乍见鬼神者何?答曰：心主身之血脉，因虚伤耗血脉，心气则虚，败血停积，上干于心，心不受触，遂致心中烦躁，卧起不安，乍见鬼神，言语颠倒。医工不识，呼为血邪，如此治之，必不得愈。但服调经散，每服加龙脑一捻，得睡即安。

调经散

方见第七论，每服加龙脑一捻。

第九论曰：产后不语者何?答曰：人心有七孔三毛，产后虚弱，多致停积败血，闭于心窍，神志不能明了。又心气通于舌，心气闭塞，则舌亦强矣，故令不语。如此但服七珍散。


