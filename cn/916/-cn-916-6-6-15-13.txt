【永元中童谣】

〖南《齐书》曰：永元中童谣云云。识者解云。陈显达属猪。崔慧景属马。非也。东昏侯属猪。马子未详。梁王属龙。萧颖胄属虎。崔慧景攻台。顿广莫门死。时年六十三。乌集传舍。即所谓瞻乌爰止。于谁之屋。三八二十四。起建元元年至中兴二年。二十四年也。摧折景阳楼。亦高台倾之意也。言天下将去。乃得休息也。〗

野猪虽□高々。马子空闾渠。不知龙与虎。饮食江南墟。七九六十三。广莫人无馀。乌集传舍头。今汝得宽休。但看三八後。摧折景阳楼。（○南《齐书》五行志。《诗纪》六十三。）

