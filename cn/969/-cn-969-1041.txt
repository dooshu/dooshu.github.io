刘克庄　送李用之察院赴潮州二首

乌府名臣暂拥麾，霜棱聊复变春熙。

行人犹谓骢当避，圣世初无鳄可移。

粤俗相携看上日，韩祠配食付它时。

极知不作周南滞，禁闼须君补阙遗。

刘克庄

刘克庄　送李用之察院赴潮州二首

昔在番禺鬻筴时，瞽言不敢计从违。

固知国有三空患，又欲民无再榷讥。

簅裹为生尤瘠薄，牙筹所积恐纖微。

公卿文学方矛盾，应待囊封决是非。

刘克庄

