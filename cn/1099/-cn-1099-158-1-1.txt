○肅法弭盜疏 【 弭盜】

近者湖盜山盜長沙受其蹂躪　朝廷持設沅撫一以□黔中一以清湖湘可謂當矣然武陵與洞庭控制以稍遠也切照洞庭湖地方、周圍廣濶、東南長岳西南辰常東北武沔。西北荊襄。逋逃嘯聚淵藪。盜賊往來巢穴。自古用武之地。當今要害之區。防範最當緊切。法度尤宜嚴肅。葢湖廣洞庭大湖四通、江流一望無際、春夏水漲則波濤洶湧。秋冬水涸。則港??义縱橫。不逞之徒。易於嘯聚為患。如宋之楊么。近年丘仁楊清。巨寇皆出于此近來楚中湖寇又復生發守土者皆憂之且因荊岳漢沔之間。連遭水災民窮盜起。勢所必至。切緣奏設廵視官員、所守限於本湖、其沿江一帶軍民廵司官兵。多無統攝。以此隣近賊發。互相觀望。未免誤事。若非稍假以權。終是行事掣肘。合請敕一道。明載該管地方。著落指揮佘大綸在於岳州公舘住劄。提督該府水操城操。不時往來洞庭沿江一帶廵視。上至湘陰沅江監利。下至嘉魚等處。嚴督各該軍衛有司哨守廵司官兵。用心隄備。遇有盜賊生發。隨即會合率兵相機撲滅。以靖地方。有功呈報。量行賞勞、功多　奏報陞擢、如或誤事、照例住俸參提、如此、則事可責成、而諸司各有統紀、盜亦知畏、而地方可保無虞矣、

