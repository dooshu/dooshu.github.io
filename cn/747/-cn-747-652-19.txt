○对宴客鳖小判

甲飨客羞，鳖小。客怒其不敬。辞云：水烦非傲。

燕以示怀，鳖於何有，姑宜饮德，岂诮水烦，责外骨之不丰，顾褊心之奚甚。甲大将展礼，旋遇过求。水潦方涂，且乏大为贵者；壶冫食苟备，何必长而食之。我惟敬於上宾，尔宁贪於介物，小不能忍，礼何以观。傥羞南涧之毛，尚当遗味；讵劳东海之鳖，然後合欢。词未爽於少施，怒难信於堵父。

