白雀寺

轻舫闻疎钟古寺尚松际青松夹道二三里琳宫绀宇相亏蔽丹青四壁烟雾开隂崕忽裂天为摧寒空喷雪瀑崩屋蓬壶仙客云车来人间几见成沧海米苏残碣生光彩白雀孤飞去不还梁朝老树今犹在流泉九曲何泠泠寺後危亭接窅冥万顷寒烟太湖白半规山影洞庭青我欲擕铛煮明月聼演三乘疗饥渇至人大道不可说踟蹰还与老僧别

