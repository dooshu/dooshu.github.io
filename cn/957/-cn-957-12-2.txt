王伯广　顶山栗

黄篱抱中实，紫苞发外彩。

寄踪蜂窠垂，藏头蝟皮隘。

讵堪鼯鼠窃，更复猿猱采。

心怜使民畏，时须徇儿爱。

荆山破金璞，骊珠掩微飇。

缜密文自保，滋味身乃碎。

筠笼贡厥珍，不在柤梨外。

罗笾加其仪，顾与菱芡对。

易饱屏膏肉，余功益肝肺。

悬风当令坚，致湿忍使败。

晋地枣非偶，宣城蜜佳配。

谁知麝香囊，可居天下最。

王伯淮

