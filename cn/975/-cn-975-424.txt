欧阳修　清明前一日韩子华以靖节斜川诗见招游李园既归遂苦风雨三日不能出

少年喜追随，老大厌諠哗。

◇愧二三子，邀我行看花。

花开岂不好，时节亦云嘉。

因病既不饮，众欢独成嗟。

管弦暂过耳，风雨愁还家。

三日不出门，堆貀类寒鸦。

妻儿强我饮，飣餷果与瓜。

浊酒倾残壶，枯鱼杂乾虾。

小婢立我前，赤脚两髻丫。

轧轧鸣双弦，正如橹呕哑。

坐令江湖心，浩荡思无涯。

宠禄不知报，鬓毛今已华。

有田清颍间，尚可事桑麻。

安得一黄犊，幅巾驾柴车。

欧阳修

