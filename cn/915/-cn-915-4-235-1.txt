◇仍用四分历议。

即用甲寅元，当除元命苞天地开辟获麟中百一十四岁，推闰月六直其日，或朔晦弦望一十四气宿度不应者非一，用九道为朔，月有比三大二小，皆疏远，元和变历以应保乾图三百岁斗历改宪之文，四分历本起图谶，最得其正，不宜易。（续汉律历志中，延光二年，河南尹祉太子舍人李弘等四十人议。）

