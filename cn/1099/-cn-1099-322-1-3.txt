○補練主兵疏畧 【 補□主兵】

薊鎮補練主兵。將以罷調客兵。今行之巳踰十年。主兵竟不能充。客兵終不可罷。何者。任之未專。而行之未實也。今宜責之臣綸與繼光。使得專任其事。勿使廵按廵關御史纔與其間俟三年補練有成然後遣官閱視。補得主兵二枝。即罷調客兵一枝補得主兵一萬。即罷調客兵五千。責任既專。功効自著。比之頻年補練。迄無成績。不可同日而語矣。

