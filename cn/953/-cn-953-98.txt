晁说之　二十六弟寄和江子我竹夫人诗一首爱其巧思戏作二首

莫愁妩媚主人卢，纤质交竿巧得模。

绿粉敢争红粉丽，鱼轩休比鹤轩疏。

女英谩对湘君泣，子政徒青天禄书。

夹膝得名何不韵，秋来卧病竟何如。

晁说之

晁说之　二十六弟寄和江子我竹夫人诗一首爱其巧思戏作二首

寥寥故国谩玄卢，内子可怜殊不模。

拟比封君宁有实，欲为节妇亦何疏。

且休深妒斫桃树，枉是多愁织锦书。

贫士一妻常不饱，更烦讥谪几人如。

晁说之

