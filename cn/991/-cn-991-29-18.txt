汪炎昶　次韵题琴谱三首

三峡嗁猿恨满编，乐于此外本来全。

累虽独泥调兼操，高在已忘徵与弦。

纸上陈言奚足恃，指间妙趣不容傅。

须知自有天然韵，寄在风泉与露蝉。

汪炎昶

汪炎昶　次韵题琴谱三首

镌琼镂玉缀为编，积雪涵秋调总全。

听处孰忘身有耳，弹时自以意为弦。

大音不泄琴何预，至妙无形操岂傅。

忽触悠扬徽外趣，冷风凄雨滋孤蝉。

汪炎昶

汪炎昶　次韵题琴谱三首

竞夸珠贝溢吟编，豹管微窥惜未全。

月莹寒光磨晓镜，风铿逸调脆秋弦。

才惟渐少逾堪爱，诗不须多贵可傅。

囊裹新篇还有几，不妨容我嚖蜩蝉。

汪炎昶

