方岳　次韵赵端明万花园

万花锦绣同民乐，不比青山独乐园。

办得春风共花醉，尽教蝶闹与蜂喧。

方岳

方岳　次韵赵端明万花园

和气能消塞上寒，却於边事颇相干。

酒旗歌鼓秋千外，新绿柔红又几般。

方岳

方岳　次韵赵端明万花园

风逗湘帘雪絮飞，池痕雨过黮尘肥。

扬州十里春犹在，细柳营深解铁衣。

方岳

方岳　次韵赵端明万花园

玉箫吹断知何许，柳径日长娇燕舞。

鹤城半掩人未归，数点春愁杏花雨。

方岳

