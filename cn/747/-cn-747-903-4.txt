○太极殿行道设千僧斋颂

缅寻旷古，逖听元皇。时因作训，用智垂芳。祈恩望秩，报德蒸尝。唯崇小祀，焉间大方。未宏三教，但佩九章。膺期拨乱，粤我圣唐。明达因果，端拱文昌。化侔十号，仁深百王。律中仲月，时登少阳。下怜蠢蠢，上答苍苍。式陈金阙，爰开道场。日宫照曜，星台煌。空悬珠影，焰动轮光。披玉宇，烟散名香。供疑飞下，声含凤锵。麒麟表瑞，甘露呈祥。功随劫远，德共天长。恩г有际，泽被无疆。命同元始，体类金刚。鸿基永永，降福穰穰。

