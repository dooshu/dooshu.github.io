钱时　江东报英烈拟封二字侯喜成三绝

焕章飞报下徽州，英烈将褒二字侯。

千古沉沉黄壤骨，一朝提上碧云头。

钱时

钱时　江东报英烈拟封二字侯喜成三绝

胡尘明越连焦土，海道温台暂翠华。

西溯涛江渠叵测，不知豪杰起山家。

钱时

钱时　江东报英烈拟封二字侯喜成三绝

长驱席卷蹑遐踪，蓦地桐江一扫空。

北走天骄吾事了，归来袖手敢言功。

钱时

