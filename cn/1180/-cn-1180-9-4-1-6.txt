天作

一章七句


一章讲：此祭太王之诗。言：一代之王业必有所创，而开其基于前，而后有所藉，而成其业于后，为子孙者诚不可忘其所自矣。吾今知太王之功矣。





天作高山，太王荒之。

高山，指岐山。荒，治也。高哉，此岐山也！实上天作之，以待明德之君者也。我太王也，以明德而承与宅之命，遂从而荒之，作屏修平以辟其土地，左右疆理以辑其人民。





彼作矣，文王康之。

彼，指太王。作，即荒。康，安也。而作之于前者，既有以垂后世之统矣。于是文王从而康之，惠鲜怀保，于以益固岐州之业焉。





彼徂矣岐，有夷之行，子孙保之。

徂，险僻。岐，岐山。夷，平也。行，是路。子孙，凡后王俱是。保，守也。之，指岐山。夫祖开于前，孙承于后，由是人归者众。而此险蛆之岐山，遂有平易之道路，而允为天下之一都会也。太王创业之业垂统之功如此，亦云艰矣。凡我子孙抚此岐山，则当念创者之艰，而保守之不失可也。盖岐周为我周肇基之所，正根本之地。失此岐山，是失根本之地矣，岂所以慰太王始谋之心哉？吁！周人奉太王之祭，而欲守太王之业，可谓得事神之本矣。





