○对辜祭不供物判

以辜祭，百物不供。

水旱雩，山川沈埋。毕为雨师，斗亦司命，顺四时之序，祈万姓之福。辜充祀於百物，望秩备礼於四方，事或阙供，罪亦斯得。无止风之磔狗，同告朔之饩羊。卜而罢郊，以著《春秋》之失；祭而废礼，宜投司寇之刑。

张倚

倚，天宝时官侍御史、内供奉，迁左司员外郎、御史中丞，终吏部侍郎。

