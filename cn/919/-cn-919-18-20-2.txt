阴痫方

黑附子（生去皮脐） 生天南星 半夏（各二钱） 白附子（一钱半）

上研细，井花水浸七日，每日换水，浸讫控干，入朱砂二钱、麝香一钱拌匀。每服一字，薄荷汤调下，量儿加减。一方，用附子生去皮脐，为末，每服二钱，以水一盏半，生姜二片，同煎至半盏，分三二服，量儿加减。吐者，入丁香五粒同煎，乳空时服；或用水浸炊饼为丸，如粟米大，每服二十粒亦可。余方见癫痫门。

