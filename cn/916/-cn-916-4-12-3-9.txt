【游仙诗十首】

神岳竦丹霄。玉堂临雪领。上采琼树华。下挹瑶泉井。（○《类聚》七十八。《诗纪》三十二。）

南海纳朱涛。玄波洒北溟。仰ツ烛龙曜。俯步朝广庭。（○同上）

邛（《类聚》作功。）疏练石髓。赤松氵敕水玉。凭烟眇封子。流浪挥玄俗。崆峒临北户。昆吾眇南陆。层霄映紫芝。潜涧泛丹菊。昆仑涌五河。八流萦地轴。（○同上）

三山罗如粟。巨壑不容刀。白龙腾子明。朱鳞运琴高。轻举观沧海。眇邈去瀛洲。玉泉出灵凫。琼草被神丘。（○同上）

荧荧丹桂紫芝。结根云山九疑。鲜荣夏馥冬熙。谁与薄采松期。（○同上）

赤松游霞（《类聚》作霞雾。）乘烟。封子练骨凌仙。晨（《类聚》作沧。）漱水玉心玄。故能灵化自然。（○同上）

乘彼六气渺芒。辎驾赤水昆阳。遥望至人玄堂。心与冈象俱忘。（○同上）

朝嗽云英玉蕊。夕挹玉膏石髓。瑶台藻构霞绮。鳞裳羽盖级纟丽。（○同上）

玉树标云翠蔚。灵崖独拔奇卉。芳津兰莹珠隧。碧叶灌清鳞萃。（○同上）玉房石□翕磊□。烛龙衔辉吐火。朝采石英涧左。夕医琼葩严下。（○同上）

