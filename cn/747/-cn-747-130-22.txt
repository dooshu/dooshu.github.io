○新建佛国宝幢愿文

盖闻慧炬西然，法东被，眷言兴建，实焕简编。我国家列壤受封，带河砺岳，既勤王而继世，谅荷宠以乘时。言念真宗，聿怀多福。於是旁搜胜景，广辟宏规，筑湖畔之山冈，构城西之佛阁。莫不遐森杞梓，妙选便冉，营汉之基，列倚天之像设。释迦化主，中尊而高俨容；慈氏弥陀，分坐而净标妙相。仍於宝地，对树法幢，雕筑琅，磨砻圭璧，勒随求之梵语，刊佛顶之秘文。直指丹霄，双分八面。伏愿兴隆霸祚，延远洪源，受灵贶於祖先，助福禧於悠久。军民辑睦，疆场肃宁，宗族以之咸康，官僚以之共治。四十八愿，永符法处之良因；八十种好，更备昙摩之圆智。得大坚固，不可称量，凡在含生，同跻觉路。天下大元帅吴越国王钱ㄈ建。时大宋开宝二年乙巳岁闰五月日。

王羲（闽第六主）

羲初名延羲，闽太祖审知少子。康宗遇弑，自称威武节度使闽国王，更今名，改元永隆。三年僭号皇帝。六年为拱宸都指挥使朱文进、ト门使连重遇所弑。僭谥睿文广武明圣元德隆道大孝皇帝，庙号景宗。

