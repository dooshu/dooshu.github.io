○夷齐辅周

列位於朝，无言於君，曰辅欤？抗迹於野，有言於君，非辅欤？麟凤龟龙，王者之嘉瑞，朝其庭乎？暮其沼乎？武王圣人也，周公圣人也，召公贤人也。天下三分，以其二分。以火殷辛，且致夷齐之扣马。设使尽天下之三分，姑至殷辛之自火。然若太伯之君吴，则百谷合颖於舜耕，九鼎同波乎禹。仲尼之又尽善也，宁独韶乎？既而异诸，则周之道，首阳之饿乃谏死。作夷齐辅周。

