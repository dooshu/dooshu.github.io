释师范　寄云居掩室和尚

鹫峰云散霜天冷，南北东西片月孤。

喜得江湖好消息，点胸尊者在云居。

释师范

释师范　寄云居掩室和尚

几回梦到白云颠，欲住难禁懒病牵。

何日相依倾倒夜，月寒千嶂一声猿。

释师范

释师范　寄云居掩室和尚

从来有口挂虚壁，谁信如今口亦无。

因记通身红烂客，无端白纸强涂糊。

释师范

