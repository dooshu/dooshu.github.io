许应龙　代同舍上郎中

人物依然吕洞宾，冰霜风骨玉精神。

退朝花底千官散，标格如公有几人。

许应龙

许应龙　代同舍上郎中

能赋人人说颍川，谁知妙诀已亲传。

词场屡草干将句，掷地金声震九天。

许应龙

许应龙　代同舍上郎中

逸气飘飘正妙年，纵横礼乐扫三千。

胪传玉陛星辰晓，姓字巍居鼎甲先。

许应龙

许应龙　代同舍上郎中

父子同时践禁涂，一门荣耀世间无。

愿凭曹霸丹青笔，绘入衣冠盛事图。

许应龙

许应龙　代同舍上郎中

册府方羊冠列仙，粉闱深处烂星躔。

黄扉已设屏风隔，会见丝纶下日边。

许应龙

