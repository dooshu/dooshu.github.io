【献帝初童谣】

〖《后汉书》曰：献帝初童谣。公孙瓒以为易地当之。遂徙镇焉。乃修城积谷。以待天下之变。建安三年。袁绍攻瓒。瓒大败。缢其姊妹妻子。引火自焚。绍兵趣登台斩之。初。瓒破黄巾。杀刘虞。乘势南下。侵据齐地。雄威大振。而不能开廓远图。欲以坚城观时。坐听围戮。斯亦自易地而去世也。〗

燕南垂。赵北际。中央不合大如砺。唯有此中可避世。

（〇《后汉书》公孙瓒传。《三国志》公孙瓒传注。《御览》百六十二、七百六十七。《乐府诗集》八十八。《诗纪》八。）

