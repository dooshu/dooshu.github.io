朱翌　南华书事诗

珍重南华五色禽，云栖雾宿见无因。

雨中恐悮翩然出，我是闲人非贵人。

朱翌

朱翌　南华书事诗

万木杉从一寸栽，参天次第可推排。

他年空翠桥边路，来选承天八柱材。

朱翌

朱翌　南华书事诗

真觉止能留一宿，桐乡今已在连宵。

却将膏雨下山去，聊助南溟早晚潮。

朱翌

朱翌　南华书事诗

火树烧春明踯躅，紫罗囊笔缀辛夷。

花枝照眼蒙清润，带雨游山亦自奇。

朱翌

