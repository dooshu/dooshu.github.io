【怨诗】

〖王子年拾遗记曰：石季伦有爱婢曰□风。魏末於胡中得之。年十五。无有比其容貌。最以文辞擅爱。年三十。妙年者争嫉之。崇退□风为房老。使主群少。乃怀怨而作诗。〗

春华谁不美。卒伤秋落时。突烟还自低。（《太平广记》作哽咽还自期。）鄙退岂所期。桂芳徒自蠹。失爱在蛾眉。坐见芳时歇。憔悴空自嗤。（○《太平广记》二百七十二。《诗纪》三十。又万花谷十七引时、嗤二韵。）

