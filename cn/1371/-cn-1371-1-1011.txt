对酒戏作

去日奔轮不啻过，凌烟勋业已蹉跎。



只言一寸丹心在，无奈千茎白发何！



色比鹅雏京口酒，声如珠贯渭城歌。



身闲取醉真当勉，莫学痴人梦螘窠。



对酒戏作

杖头高挂百青铜，小立旗亭满袖风。



莫笑村醪薄无力，衰颜也得暂时红。

对酒戏作

乱插酴醾压帽偏，鹅黄酒色映觵船。



醺然一枕虚堂睡，顿觉情怀似少年。



