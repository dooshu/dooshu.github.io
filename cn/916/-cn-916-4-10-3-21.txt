【玄云】

〖古玄云行。古曲亡。古今乐录曰：玄云。言圣皇用人各尽其才也。〗

玄云起丘山。（《宋书》作山狱。）祥气万里会。龙飞保蜿蜿。凤翔何□□。昔在唐虞朝。时见青云际。今亲游万（《宋书》作方。乐府云。一作方。《诗纪》同。）国。流光溢天外。鹤鸣在后雷锋。清音（《宋书》作香。）随风迈。成汤隆显命。伊挚来如飞。周文猎渭滨。遂载吕望归。符合如影响。（《晋书》缺周文以下十五字。）先天天弗违。辍耕综时（《晋书》作地。）纲。（《宋书》作纲时网。）解褐衿天维。元功配二王。（《宋书》作主。）芬馨世所稀。我皇叙群才。洪烈何巍巍。桓桓征四表。济济理万机。神化感无方。髦才盈帝畿。丕显惟昧旦。日新孔所咨。茂哉明圣（《宋书》作圣明。光府云。一作人。）德。日月同光辉。（○同上）

