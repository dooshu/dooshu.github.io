次卷中自题诗韵再纪四绝


九龙遗迹展灯前，老笔纷披水墨鲜。还似江南旧风景，半江斜日钓鱼船。王绂自号九龙山人。

珍重璇题已百年，匆匆过眼几云烟？重教八部天龙护，不使人间劫火燃。

一卷流传缘亦奇，旧观休惜复来迟。潮鸡唤起潜郎梦，来读先皇御制诗。

新筑山庵瞰惠泉，双图留镇似当年。竹垆虽坏僧房在，落日听松漫惘然。御笔《竹垆》画卷尚在，而垆不可问矣。





