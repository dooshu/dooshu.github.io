○新都郡主等出降制

鸾台：皇太子第二女新都郡主、相王长女寿昌县主、第二女安兴县主等，并毓灵天汉，禀训皇闱，惠性早成，淑德克茂。粉泽四教，针缕七篇，笄年在时，令月有典。宜穆三从之礼，式光百雨之迓。新都郡主可出适左卫翊卢咸。寿昌县主可出适太子右奉御杨尚一。安兴县主可出适梁王府参军薛琳。所司准式。

