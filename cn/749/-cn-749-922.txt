李璮


璮小字松寿，潍州（今山东潍县）人。李全之子。仕元，为益都行省江淮大都督。景定三年（1262）降宋，拜保信宁武军节度使、督视京东河北等路军马、齐郡王。旋为元兵所获，杀之。齐东野语卷九云：璮乃徐希稷之子，与李全为后。

水龙吟

腰刀首帕从军，戍楼独倚闲凝眺。中原气象，狐居兔穴，暮烟残照。投笔书怀，枕戈待旦，陇西年少。欢光阴掣电，易生髀肉，不如易腔改调。

世变沧海成田，奈群生、几番惊扰。干戈烂漫，无时休息，凭谁驱扫。眼底山河，胸中事业，一声长啸。太平时、相将近也，稳稳百年燕赵。







