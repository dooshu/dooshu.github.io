出都忆同寓诸故人

燕台同作客风雨对衔杯话及故乡好心知别路催关山孤夜月仆马散秋莱北雁能为伴南飞几日回使过阳信抱关无吏诸生数辈出尊簋曰吾辈皆诵习先生文章毋庸驿吏也留诗赠之

吏已絶逢迎人犹识姓名驱车周四牡供帐鲁诸生野馆秋云入荒城昼柝鸣艰难看逆旅一饭重?情田芳伯同余南旋至淮上别【芳伯失职久客京师乡人传为死矣】

千里同袍子分为行路人乡书断京国旅食老风尘身在妻孥哭途穷僮仆嗔君过漂母庙拜手荐江苹

