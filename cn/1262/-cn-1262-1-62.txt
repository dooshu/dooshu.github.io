杨彝献诗：

余姚杨宗彝，洪武中任长泰主簿，其子坐谪，移家戍贵州普安卫。宗彝弃官伏阙献诗曰：「臣本山中一布衣，三年从宦在京畿。功名有志嗟何晚，妻子无依夜不归。日照重九恩不辨，月明千里泪频挥。丹心一点随云气，长绕黄金阙下飞。」上悦之，擢吏部考功主事，还其从戍妻孥。复以引年去官，就养普安。有《万松集》。(《黔纪》)



