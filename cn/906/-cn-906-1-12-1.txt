皇雅三首


《隋书·乐志》曰：“皇帝出入奏《皇雅》，取《诗·大雅》云‘皇矣上帝，临下有赫’也。二郊、太庙同用。”

帝德实广运，车书靡不宾。执瑁朝群后，垂旒御百神。八荒重译至，万国婉来亲。

华盖拂紫微，句陈绕太一。容裔被缇组，参差罗罕毕。星回照以烂，天行徐且谧。

清跸朝万宇，端冕临正阳。青　黄金　，衮衣文绣裳。既散华虫采，复流日月光。





