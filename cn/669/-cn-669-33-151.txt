151　程可久自題眄怡齋詩　勸君莫厭羹藜藿　違己由來更病人


程可久【原注】沙隨先生。自題眄怡齋案：陶靖節歸去來辭：「眄庭柯以怡顔。」義取於此。云：「乞得膠膠擾擾身，霜筠露菊便相親。勸君莫厭羹藜藿，違己由來更病人。」「六月松風萬籟寒，笙竽頻到枕屏間。夜深夢繞匡廬阜，瀑布濺珠過藥欄。」「葵花已過菊花開，萬里西風拂面來。問字今朝幾人至，漢書揚雄傳：「時有好事者，載酒問奇字。」細看屐齒破蒼苔。」





