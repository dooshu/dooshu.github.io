○開科舉詔 【 科舉】

詔曰、朕聞成周之制、取材于貢士。故賢者在職、而其民有士君子之行、是以風俗淳美國易為治、而教化彰顯也、漢唐及宋、科舉取士、各有定制、然但求詞章之學、而未求六藝之全、至于前元、依古設科、待士甚優、而權要之官、科舉人才盡於此詔矣所望當塗以前元為殷鑒每納奔競之人、辛勤歲月、輒竊仕祿所得資品、或居舉人之上、其懷才抱道之賢、恥於並進、甘隱山林而不起、風俗之弊、一至于此、今朕統一中國、外撫四夷、方與斯民、共享升平之治、所慮官非其人、有傷吾民、願得賢能君子而用之、自洪武三年為始、特設科舉以起懷才抱道之士、務在經明行修博古通今、文質得中、名實相稱、其中選者朕將親策千庭、觀其學識、品其高下而任之以官、果有才學出眾者、待以顯擢、然自此詔舉制科僅一次即罷不舉又十餘年而復行焉使中外文臣、皆繇科學而選、非科舉者、毋得與官、敢有游食奔競之徒、坐以重罪、以稱朕王?貝實求賢之意於戲、設科取士期必得於全材、任官惟賢、庶可成於治道、咨爾有眾、禮予至懷、故茲詔示、想宜知悉、

