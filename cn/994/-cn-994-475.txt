吴芾　送人出使

天心轸念国西陲，妙选廷臣下赤墀。

要布宽仁慰雕瘵，用资根本济艰危。

九重眷遇风云会，万里威名草木知。

此去愿罗天下士，归来共立太平墓。

吴芾

吴芾　送人出使

驿骑駸駸犯露霜，定知遐俗喜生光。

千官弩矢迎郊外，百姓壶浆夹道旁。

要使远谋安井邑，尽令诸将守封疆。

更将余力筹边策，归日收功坐庙堂。

吴芾

