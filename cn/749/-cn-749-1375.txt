冯观国


观国，邵武（今属福建）人，号无町畦道人。幼警悟，习儒业，既冠游方外。寓居上高宜春（今属江西）。高宗绍兴三十二年（1162）卒。同治上高县志卷九有传。

满庭芳

嘲风吟月，挥毫染翰，算来都是徒然。十年狂荡，无用买山钱。假使诗高太白，草书还、远胜张颠。又何事、精神费尽，不解作飞仙。

如今归也，乌巾短褐，指袖天边。向罗浮山顶，太华峰前。一笑白云万顷，青冥上，鸾鹤翩翩。浑无事，胡麻饭饱，终日弄清泉。







