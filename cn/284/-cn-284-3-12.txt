劉道開 二首

非眼，四川巴縣人。


亂後初至成都

錦城絲管地，桑柘綠縱橫。
露下銅駝泣，春歸杜宇驚。
相逢無故友，獨坐愧餘生。
却訪支機石，殷勤問舊盟。


和费此度雜詩

聞說吾生亦有涯，野人徽尙在烟霞。
牆東便是王君宅，谷口原宜鄭子家。
無事焚香常讀易，有時汲水自烹茶。
柴門畫掩容誰叩，只許風來掃落花。



