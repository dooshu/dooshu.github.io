地棍


地球为圆体，东西转，南北极为冰洋，此为人所共知者也。然吾窃有忧焉。地球虽东西转，水虽东西流，然终不能涓滴不至南北极。一致南北极，即凝为冰，是水有去无回也。久而久之，水之至南北极者愈多，而存于东西者愈少。南北冰洋之冰愈厚，则东西之地愈见其缩，渐至成为长圆式；再久之，必当成为一条地棍而后已也。





