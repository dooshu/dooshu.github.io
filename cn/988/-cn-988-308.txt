苏辙　次韵子瞻赋雪二首

麦苗出土正纤纤，春早寒官令尚严。

云覆南山初半岭，风乾东海尽成盐。

来时瞬息平吞野，积久欹危欲败檐。

强付酒樽判醉熟，更寻诗句斗新尖。

苏辙

苏辙　次韵子瞻赋雪二首

点缀偏工乱鹄鸦，淹留欲解恼船车。

乘春已觉矜余力，聘巧时能作细花。

僵雁堕鸱谁得罪，败墙破壁若为家。

天公爱物遥怜汝，应是门前守夜叉。

苏辙

