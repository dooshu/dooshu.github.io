○祭井文

致祭于水土之神。惟神蓄是元德，演为人用。不穷之养，功并乳氵重。惟古有制，八家所共。是邦阙焉，官守斯恐。蕴利滋久，灵则深。爰告有神，惟恻我心。卜兹利兆，于彼城阴。神斯有仁，是鉴是临。惟昔善崩，今则坚好。惟昔匝石，今则顺道。终古所无，聿从心祷。非神是与，人力焉保。发自元冥，成于富媪。克长厥灵，不爱其宝。敬修报礼，式荐藻。

