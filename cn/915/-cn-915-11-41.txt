◎元世俊

世俊，一作世俊，嵩子。宣武时，除给事中、东宫舍人、员外散骑常侍。孝明时，追论嵩勋，封卫县开国男，迁冠军将军、宗正少卿、散骑常侍、安南将军、武卫将军、河南尹。寻除镇东将军、青州刺史，转征东将军。孝庄时，除卫将军、吏部尚书。前废帝时，为骠骑将军，仍加尚书。后废帝时，加仪同三司，改封武阳县开国子。孝静初，加侍中、尚书右仆射，迁尚书令。兴和中卒，赠太傅，谥曰躁戾。

