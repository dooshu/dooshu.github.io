○授韦陟吏部侍郎达奚中散大夫礼部侍郎制

门下：冢卿宗伯，均国和人，乃立其贰，非才莫可。正议大夫行尚书礼部侍郎权知吏部侍郎上柱国彭城县开国男韦陟，明断一坚，纯钢百炼；中书舍人权知礼部侍郎上骑都尉达奚，忠公淑慎，白三复。各推邦直，皆擅词雄，峻节弥高，清标不杂。顷膺时事之委，深得选贤之称。如有所试，已副於佥谐；必也正名，宜光於并拜。陟可吏部侍郎，可中散大夫守礼部侍郎，勋封各如故。

