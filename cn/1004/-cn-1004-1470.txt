张耒　自巴河至蕲阳口道中得二诗示仲达与秬同赋

落月娟娟堕半环，呕哑鸣橹转荒湾。

东南地缺天连水，春夏风高浪卷山。

旅食每愁村市散，近秋已觉暑衣单。

自惭老病心儿女，三日离家已念还。

张耒

张耒　自巴河至蕲阳口道中得二诗示仲达与秬同赋

浩浩浑流卷白沙，中流鼓棹四无涯。

喜逢山色开眉黛，愁对江云起炮车。

雨足郊原丰稻菽，日斜鸥鹭满蒹葭。

伥年怕作扁舟客，赖有高谈一笑哗。

张耒

