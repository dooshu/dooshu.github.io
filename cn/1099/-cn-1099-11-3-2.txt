○送習賢良赴河州序 【 贈行】

國朝初置陝西行都司于河州。控西夷數萬里。跨崑崙。通天竺。西南距川。入于南海。聖祖留意西邊如此元勳大臣先後至其處軍衞既肅夷戎率服通道置驛。烟火相望。廼罷行都司。革河州寧河等府縣。設軍民指揮司治之。與中原郡縣等、而善馬之出。布于天下。先是民商夷虜。利相售易。或相殺害此茶馬市之所由設也而中國之貨馬中國之貨以荈茗為上葢夷人肥羶潼。則羣聚穹廬中置金煮荈茗調以童酪。而濟其肉食如中國之用酒視酒醴反若荈茗者其俗非一日矣予前年謫居。履其山川。訪其?誌。神禹之導河積石。寔自此始。而積石西去河州數千里。宋立積石軍。固唐虞三代之舊治。周??日??而擯于夷。至今數千年而復其舊則其飲食嗜欲宜稍近于中國而　先太祖高皇帝因其利而利之也置茶馬司河州。歲運巴陝之茶于司。官茶而民得以馬易之。夷人亦知有法禁忌畏。殺害之風帖息。而茶之繆惡亦少數年之間河州之馬如鷄豚之畜而夷人亦往來慕知識。效信義有仕為臣者。不但茶馬之供而巳。習若寅賓。新金之玉笥人、初為廣得倉曹、滿陞茶馬使於河州也、故備述其事以送之、且知是司也。夷夏之交。義利之辨。寅賓尚忠信而篤敬。河州固唐虞三代之邦也。且以告予兄高君焉。

皇明經世文編卷之十一終







