佚名　景德中朝会十四

金奏在庭，群后在位。

天威煌煌，乡明负扆。

高拱穆穆，弁冕端委。

盛德日新，礼容有烨。

佚名

佚名　景德中朝会十四

万邦来同，九实在位。

奉璋荐绅，陟降庭止。

文思安安，威务棣棣。

臣哉为哉，介尔蕃祉。

佚名

佚名　景德中朝会十四

天威煌煌，山龙采章。

庭实旅百，上公奉觞。

拱揖群后，端委垂裳。

永锡难老，万寿无疆。

佚名

佚名　景德中朝会十四

帝图会昌，二灶效祥。

双角其觚，示武不伤。

四灵为畜，玄枵耀芒。

公族信厚，元元阜康。

佚名

佚名　景德中朝会十四

矫矫长离，振羽来位。

和音中律，藻翰扬辉。

珍符沓至，品物攸宜。

至德玄感，受天之祺。

佚名

佚名　景德中朝会十四

德水汤汤，发源灵长。

皎鉴澄入，千年效祥。

积厚流湿，资生阜昌。

朝宗润下，善利无疆。

佚名

佚名　景德中朝会十四

思皇多士，靖恭著位。

鸣玉飞緌，锵锵济济。

宴有折俎，以示慈惠。

罔敢不祗，福禄来暨。

佚名

佚名　景德中朝会十四

金奏在庭，有酒斯旨。

飆飆印印，乡明负扆。

湛湛露斯，式宴以喜。

佩玉药兮，罔不由礼。

佚名

佚名　景德中朝会十四

酒以成礼，乐以侑食。

露湛朝阳，星环紫极。

淑慎尔容，既饱以德。

进退周旋，威备抑抑。

佚名

佚名　景德中朝会十四

八佾具呈，万舞有奕。

既以象功，又以观德。

进旅退旅，执籥秉翟。

至化怀柔，远人来格。

佚名

