○修政弭災疏略 【 弭災】

一選諫官以開言路、臣聞漢文帝詔曰、古之治天下、朝有進善之旌、誹謗之木所以通治道而來諫也、今法有誹謗妖言之罪、是使眾臣不敢盡情、而上無由聞過失也、將何以來遠方之賢良、其除之、夫後世官以諫名。得專其任。奮忠死義。代不乏人。而時君每加獎異。以暴白其心志。如史可考。難以悉舉。我　太祖高皇帝特置科道、職專諫諍、雖有簿書刑獄。乃其餘事。國初以來。不輕用人。務求精選。以言著名。先後相望。一二年間。科道官員。惟知作崖岸。修邊幅。旅入旅出。隨沉隨浮。以敢言為輕率。以緘口為得體如此者每得京卿士何由劝或滿考而未嘗舉劾一人。或解任而不聞建明一事。骨鯁之風。掃地盡矣。假使其時爵賞果輕。有如釋之一斥嗇夫者乎。事佛果侈。有如韓愈之諫佛骨者乎。貢獻果濫。有如溫造之劾李佑者乎。奸佞果盛。有如朱雲之論張禹者乎。一切不逮古人。諸事委干時勢萬一事関。國。家憂係社稷。亦將如是而默默耶。是盖上有納言之君。下無敢言之臣。頹靡至此。可為太息。臣請敕吏部。今後選用科道官員。先求其氣節學識。次取其人品標格。負氣節。則執持堅固。埶利難奪。足以建事功。有學識。則冐術高明。獻納平允。足以禆化理。苟不由斯二者。而徒拘于人品。雖有伊尹周公之聖。晏嬰裴度之賢。亦為今之弃人矣。今言官每云各修聀業弗務多言不知言官舍言而外又有何聀業耶夫既因言選官。必欲循名責實其各官考滿到部。要見平素舉劾何人建明何事以此定其殿最議其黜陟庶使人皆効職。官不徒設。然選用既精。而言不見納。亦虛有其名耳。臣見往時言者。稍侵權貴。輕則箠楚之加。重則狴犴之入。甚者遷謫遐荒。冤死日??昧。唐陸贄對德宗云諫者多表我之能好。諫者直示我之能容。諫者之狂誣明我之能恕。諫者之漏泄彰我之能從。有一於此。皆為盛德。臣伏望　陛下求賢若渴。從諫如流。官既務于得人。言必貴于採納。如此簡賢。如此納言。何勞廣設訪察。何必大張法網。數年之後。奸慝不去。忠賢不進刑賞不清。舉錯不公。休祥不至、災殄不除。中國不安。外夷不服。乞將臣戮于市曹。以正今妄言之罪。

一復耆舊以慰人望、臣聞詩曰國無典刑、尚有老成人、言老成人重于典刑也。故古者人君其臣閱世既久。更事且熟。係國家之安危。為士庶之属望。雖年當休致。必再三勉留。非特尊寵耆舊亦以愛惜人才也。臣訪得吏部尚書李秉、兵部尚書王竑都御史韓雍夏塤高明李侃、歷仕年久、頗有令望。或因讒謗而解官。或托微恙而去任。臣與各官素不相識。亦不曾親覩其謀猷設施。果超出于流輩。果無媿于古人。但聞其命下之日。趣裝即止?帚。略不顧惜。弃捐華要。自分幽閑。其與夫馳末景于桑榆。負厚顏于鍾漏。惟念子孫之計。殊愆羞惡之心。老病侵尋。強自支持。乞哀權貴。冀復容留者。霄壤懸絕。况各官猶皆強徤。未即衰疴。七林仰慕。時論攸止?帚。名下必無虛士。珠玉豈宜暗投。臣伏望　陛下將各官收用、以補兩京之缺員。以慰天下之人望。無使小人肆其離間。不以微疵掩其大節。彼必感激思奮。將俾政績有成。又足以彰我國家舉擢之無遺才也。

一通事情以防壅蔽、臣聞記曰王言如絲、其出如綸王言如綸、其出如綍、是知人主一號一令、有目皆見、一賞一罰、有耳畢聞可以質諸鬼神、可以播諸夷狄如二帝三王君臣同心。翊贊戒敕之言。禮樂法度之施。使其秘而不傳。則書不得而載。詩不得而誦。史官無以記錄。後世何以考據。我　祖宗列聖號令賞罰、如雷霆霜雪。人皆見聞。雖有奸諛。無從為計。往時朝廷降旨。許各衙門傳報。事無壅遏。情亦浹洽。萬一用或非人。行或乖當。大臣得以申論。諫官得以抗言今一切旨意。不許傳報。此必明知文??措以此掩塞人言將使羣下聵矓瘖瘂。面墻而立。賞不知其所從。罰莫測其所自。機関巳發于四方、是非獨蔽于目前。若以為抄謄勞人。則各官自有操牘執翰之徒。未嘗言已之病、若以為漏泄機密。則　朝廷必無遠嫌避忌之事。未嘗畏人之知。所以不令傳報。莫解其由。將恐小人乘此為壅蔽之計肆奸罔之奸塞下之耳目蒙上之聰明其患亦非小也。臣請今後凡遇內降　旨意悉聽各衙門官吏于午門前互相抄寫。通行報知。示以大臣至正之道。不為瑣屑較計之私。事既無壅。情亦獲通。誠裨助化理之一端也、

一重守令以施教養、臣聞漢宣帝嘗曰庶民所以安其田里而亡嘆息愁恨之聲。政平訟理也與我共此者、其惟良二千石乎、明帝又曰、郎官出宰百里。苟非其人、民受其殃、是則親民之職。莫若守令。然漢史所載。循吏頗多。今之府州縣正。或自京職陞補。或從科目除授。選用非不精。委任非不專。而迄無循良之風者。皆以教化之不立。撫字之無方。大槩俗弊。任有司者以催辦錢粮為能事。以奉承上官為得體。而司之臨府。府之臨州。州之臨縣。不察俗之厚薄。不問民之休戚。首先計其送迎之遠邇。伺其拜跪之疾徐。假公營私。要一奉十。稍拂其意。便有文翁之教化。陽城之撫字。輕不免于罵詈。重莫逃于箠楚。每三年朝覲到部揀選之際。而部院二三大臣。豈能悉知天下之賢否。其去取進退。每狥于方面府正之一言。其問善于奉承者。貪墨指為公清暴虐稱為平恕。失於阿附者。髮鬚微白。即目為老疾錢穀少負。遂排為罷軟。部院既云揀選。若不因以去人又無從以塞責致使薰蕕莫辨。玉石俱焚。夫以有虞建官。三考黜陟。在漢為吏或長子孫。吏久于官。則人情不苟。官久于事。則化理有成。今之有司。不待考績而巳罷官。或未及生育而先去任。為其身謀不暇。孰肯以教養斯民為心哉。且近例外官年及六十則去。獨不思許丞廉吏。重聽何妨。汲黯多病。淮陽臥治。人非聖賢。寸長可用。甲以墨而黜。代甲者狼毒益滋。乙以耋而免。繼乙者龍鍾益甚。恐如此而望斯民沐教養之澤難矣。臣伏望　陛下痛懲此弊。特敕部院。今後揀選不宜泛。去其貪暴柔懦之尤著聞者以示激勸。博訪有司任內人和俗美雖科徵少緩不害為良牧則褒旌之恐後。若民窮盜聚。雖錢穀。辦。集未免為酷吏則黜逐之必先。其方面府正。非宿德重望者不推。州縣正官。非科目出身者不與。申風憲之職。嚴賍濫罰。使上下相維。革去俗弊。免其更代之頻。冀收教養之績、則人有恒心。事不苟作。而民間送迎之費。可以少損。庶幾漢廷循吏。復見于今日矣。

皇明經世文編卷之一百二十二終







