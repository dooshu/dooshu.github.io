曹彦约　馀干史子固本知县趋朝便舟见访以四绝句叙旧次其韵

再拜新篇极主臣，咏真何必更寻真。

论心十八年前事，诗律交情更可人。

曹彦约

曹彦约　馀干史子固本知县趋朝便舟见访以四绝句叙旧次其韵

虎榜初传淡墨名，饶山何重泰山轻。

日边未得春风力，江右惟高月旦评。

曹彦约

曹彦约　馀干史子固本知县趋朝便舟见访以四绝句叙旧次其韵

仕已都无喜愠三，有弦不解但操南。

归来稳上论思直，政尔民情已熟谙。

曹彦约

曹彦约　馀干史子固本知县趋朝便舟见访以四绝句叙旧次其韵

岂无鱼雁懒传书，枯枿春风不用嘘。

只有简编遮眼在，马牛犹得远襟裾。

曹彦约

