廖行之　上湖北赵司仓三首

君侯德业简渊衷，亟上朝端望寝隆。

鵷鹭羽仪从北阙，骖騱礼乐正西风。

六条郡国褰帷里，万里沅湘揽辔中。

早晚诏书归衮舄，由来周召合三公。

廖行之

廖行之　上湖北赵司仓三首

黼扆天高德意深，恩言临遣重丁宁。

九霄雨露新英节，一日风雷遍洞庭。

财力定能均息耗，米盐因得裕常经。

如今想见南翁喜，长望吴头认使星。

廖行之

廖行之　上湖北赵司仓三首

廷尉年来犴狱清，更凭藻鉴惠诸生。

新奇往往多闻罢，朴鲁区区亦意成。

已见规橅通造化，会看勋业正钧衡。

先生小试澄清手，天下飆飆。

廖行之

