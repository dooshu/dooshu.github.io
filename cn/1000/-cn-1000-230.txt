袁说友　侃老舍天宁寺往游何道二山二首

拍手笑无语，挑包去不还。

行行余一钵，历历上诸山。

明月随方照，孤云任意閒。

猊床待师处，猿鸟撤松关。

袁说友

袁说友　侃老舍天宁寺往游何道二山二首

飞锡真游戏，论诗解往还。

一声狮子吼，十里道场山。

绿竹静无语，白云长自閒。

赵州应路滑，无复叹间关。

袁说友

