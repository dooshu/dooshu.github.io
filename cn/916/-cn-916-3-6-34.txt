【当来日大难】

〖乐府解题曰：曹植拟善哉行为日苦短。○逯案。此篇应作苦短篇。〗

日苦短。乐有馀。乃置玉樽办东厨。广情故。心相于。阖门置酒。和乐欣欣。游马后来。辕（乐府作袁。本集同。）车解轮。今日同堂。出门异乡。别易会难。各尽杯觞。（○《乐府诗集》三十六。本集六。《诗纪》十三。又《文选》二十八短歌行注作苦短篇。引苦乐有馀一句。

