皇后精医


葡萄牙皇后亚米利氏，学问湛深，精于医术，尝在医科大学卒业，领有文凭，盖女博士也。世界各国皇族中之精究此术者，当以后为第一人矣。盖各国后妃、公主，以及贵族妇女之得有各种博士之学位者，固不一其人，然虚名为多，鲜有实学。惟后自幼研求，阅历功深。道路往来，车马填塞，往往事出意外，伤及行人。而后见之，每亲为疗治，必至敷药束帛，诸臻妥协，始登辇而去，从无因尊卑之分，稍有膜视之意云。





