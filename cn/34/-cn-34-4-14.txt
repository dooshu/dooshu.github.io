14


孟子去齐，居休[1]。公孙丑问曰：“仕而不受禄，古之道乎？”

曰：“非也。于崇[2]，吾得见王。退而有去志，不欲变，故不受也。继而有师命[3]，不可以请。久于齐，非我志也。”


【注释】

[1]休：地名。在今山东滕州北，距孟子家约百里。

[2]崇：地名。不可考。

[3]师命：师旅之命。

【译文】

孟子离开齐国，居住在休地。公孙丑问道：“做官却不拿俸禄，合乎古道吗？”

孟子说：“不。在崇，我见到了齐王。回来便想离开齐，不想改变主意，所以不接受。接着齐国有战事，不能请求离开。长久地留在齐国，并不是我的志向。”





