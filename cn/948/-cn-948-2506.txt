陆游　秋晚书懹

七泽三巴日月长，即今万事付茫茫。

结庐穷僻新知少，属疾沉绵旧学荒。

中夜饭牛初上阪，千年化鹤复还乡。

自怜尚觉身为累，剩蓄荆薪待雪霜。

陆游

陆游　秋晚书懹

颓然兀兀复腾腾，万事惟除死未曾。

无奈喜欢闲弄水，不胜顽健远寻僧。

唤船野岸横斜渡，问路云山曲折登。

却笑吾儿多事在，夜分未灭读书灯。

陆游

