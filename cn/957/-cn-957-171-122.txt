王阮　挽张舍人安国四首

天上张公子，人间第一流。

浮云狨覆座，愕梦玉成楼。

草蔓湖阴宅，松封旷口丘。

忠魂招不返，欲问楚江头。

王阮

王阮　挽张舍人安国四首

志气周瑜俊，谋谟贾谊嘉。

早先天下士，共服骥中骅。

瞬息桑田改，倾摧岳柱斜。

伤心大手笔，零落紫薇花。

王阮

王阮　挽张舍人安国四首

忤世无如我，知音独有君。

时陪文字饮，议殄犬羊群，

未脱云间戍，先修地下文。

天心终吝此，不复更从军。

王阮

王阮　挽张舍人安国四首

近别逾旬朔，俄传讣问来。

初疑余子谤，渐沸使人猜。

竟作青黄木，终成犯怒雷。

数行衰泪尽，吾意独怜才。

王阮

