杨万里　中秋前一夕，雨中登双溪叠嶂，已而月出二首

州在三峰最上头，上头高处更高楼。

都将万岳千岩景，堆作双溪叠嶂秋。

晚雨才收山尽出，暮天似水月如流。

敬亭堪喜还堪恨，领得风光揽得愁。

杨万里

杨万里　中秋前一夕，雨中登双溪叠嶂，已而月出二首

双溪叠嶂旧知名，投老初登眼不醒。

一雨飞来四天黑，乱云遮断万峰青。

急呼月色开秋色，夺得昭亭与敬亭。

自笑诗翁犹狡狯，不饶山鬼弄精灵。

杨万里

