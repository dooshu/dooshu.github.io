【云中受突厥主朝宴席赋诗】

〖隋《书》曰：大业三年八月。帝北巡。车驾发榆林。历云中。溯金河。时天下承平。百物丰实。甲士五十馀万。马十万匹。旌旗辎重。千里不绝。突厥启民克汗奉庐帐以俟车驾。帝幸其帐。启民奉觞上寿。帝大悦。赋《诗》曰：〗

鹿塞鸿旗驻。龙庭翠辇回。毡帷（《御览》误作惟。）望风举。穹庐向日开。呼韩顿颡至。屠耆（《御览》误作屠。）接（《御览》作继。）踵来。索辫擎□□肉。韦鞲献酒杯。如何（《御览》作何如。）汉天子。空上单于台。（○隋书突厥传。《御览》五百九十一。《诗纪》百二十。）

