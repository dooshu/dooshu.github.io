○祭户部崔侍郎文

维贞元十九年几次癸未十月戊寅朔十二日己丑，中书舍人杨於陵礼部侍郎权德舆，谨以清酌庶羞之奠，敬祭於故户部侍郎赠右散骑常侍崔君之灵。

古之大观，推理以违。谓生为劳，於化不怛。苟非至人，哀乐云云。一欣一戚，松茂芝焚。遐想深契，在於夫君。素履无玷，黄中有文。卓尔坚明，然贞醇。夙以声实，迈於群伦。伊昔宦游，风尘不杂。联簪法冠，并列实榻。夷道可久，淡交相合。亦既府除，索然离居。或憩循江，或旋练湖。君初卷怀，寓彼群舒。三四年间，联奉诏书。分曹士师，议礼太（一作大）子。中台奏议，并列哀乌。道旧放怀，话言于于。三登首曹，乃贰司徒。相顾飞翻，接影天衢。显允德业，大僚是都。凡我四人，交欢靡渝。直谅是程。中庸是经。或会公朝，犹疑幕庭。孰谓夫子？奄然冥冥。交臂相失，ォ澜涕零。入室敫々，孀孤之声。追怀悼心，痛我生。密印左貂，以哀以荣。呜呼哀哉！命之所赋，岂有其数？乃如之人。洵美无度，常日谓我。文昌联步，如何今兹？已隔泉路，良话。依依平素，晦明再期。冥漠大暮，万事风烛。九泉草露，魂之来兮。歆此薄具，尚飨！

