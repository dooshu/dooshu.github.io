雉子班


《乐府解题》曰：“古词云：‘雉子高飞止，黄鹄飞之以千里，雄来飞，从雌视。’若梁简文帝‘妒场时向陇’，但咏雉而已。”宋何承天有《雉子游原泽篇》，则言避世之士，抗志清霄，视卿相功名犹冰炭之不相入也。

“雉子，班如此。之于雉梁。无以吾翁孺，雉子！”知得雉子高蜚止，黄鹄蜚，之以重，王可思。雄来蜚从雌，视子趋一雉。“雉子！”车大驾马滕，被王送行所中。尧羊蜚从王孙行。





