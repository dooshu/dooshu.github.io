王迈　问邵武守刘无竞逊求邵武红硃三首

见说归装只载书，书囊拍塞载红硃。

不知滴露研磨剩，惠我刀圭点易无。

王迈

王迈　问邵武守刘无竞逊求邵武红硃三首

阅君吟稿日频哦，句法金熔字玉磋。

自是集中多好处，从头点滴费朱多。

王迈

王迈　问邵武守刘无竞逊求邵武红硃三首

自怜凡骨本难仙，安得泥坛七返丹。

欲使身轻生羽翼，乞丹须是问刘安。

王迈

