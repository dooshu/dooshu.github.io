◇阳春赋

虚心定乎昏中，龙星正乎春辰。嘉句芒之统时，宣太之威神。素冰解而泰液洽，玄獭祭而雁北征。乾坤，冲气穆清。幽蛰蠢动，万物乐生。依依杨柳，翩翩浮萍，桃之夭夭，灼灼其荣。繁华晔而曜野兮，炜芬葩而扬英，鹊营巢于高树兮，燕衔泥于广庭。睹戴胜之止桑兮，聆布谷之晨鸣，乐仁化之普宴兮，异鹰隼之变形。习习谷风，洋洋绿泉，丹霞横岭，文虹竟天。（《艺文聚类》三，《初学记》一，又三。《文选》王融《曲水诗序》注引作「丹霞播景」。）

生气方盛，九阳奋发。（《初学记》三）

