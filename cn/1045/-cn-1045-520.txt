王洋　赠开先悟老述情三颂自掀持淡泊不事化缘夜坐举枯木话二首

放怀澹泊省拘持，应物无方自不疑。

我国晏然君莫问，他心通处我为谁。

静无淮浦他年梦，老与庐山宿命期。

到了百年俱任运，世间屈曲自推移。

王洋

王洋　赠开先悟老述情三颂自掀持淡泊不事化缘夜坐举枯木话二首

身如枯木了生涯，那更迎春竞物华。

金粟病中犹示众，如来到处不须夸。

毗卢法藏无心供，兜率陀天自散花。

比似出门千万事，何如丰俭且随家。

王洋

