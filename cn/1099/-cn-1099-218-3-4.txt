○書山西三關圖後

雁門稱絕險。虜入大同川。二邊不能守。則雁門當其衝矣。幽燕之兵出紫荊縈其左。延寧之兵度黃河拂其右虜可邀也。昔李牧守雁門。誘匈奴入。張左右翼以地勢論所見者大張左右翼擊之大捷。

寧武諸營堡不甚險隘。虜往往由蕎麥川野猪口入。婦女畜產。驅逐巳出塞而老營遊兵方百里赴援。難矣。

偏頭地平可馳馬。故多虜患西北冬備河曲。東北時時備大同川。

鴈門三關之山。東起代郡。外斷雲中。內畧大原北境。西盡雍河之濱。

