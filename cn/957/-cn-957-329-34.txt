王灼　答伯秋

足为春游茧，头因午醉科。

神交尝恨少，诗债敢嫌多。

几日登庐阜，他年梦苧罗。

故应三峡外，渔艇老烟波。

王灼

王灼　答伯秋

刍荛传吉语，诏旨缓追科。

疲俗今当复，诸公众所多。

谁能齐卓茂，我亦怖阎罗。

种德无馀事，流光付逝波。

王灼

王灼　答伯秋

半生沉俗学，中路堕严科。

白眼遭非类，黄泉愧阿多。

无勋封柱国，有志捽何罗。

慎勿相料理，因风又起波。

王灼

