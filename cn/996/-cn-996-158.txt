项安世　次韵王司理二首

它乡异县歘相逢，岐国家声聋贷崧。

仕宦一生无去国，周旋四世不言功。

太平时节司文事，满世交游尽至公。

若把安荣观后进，百年未抵一年中。

项安世

项安世　次韵王司理二首

对敌何曾挫一毫，避人堪笑却成逃。

莫思蓬户飞三箭，且向椿闱带两髦。

年少枉随流水去，老来方悟入山高。

儿童已辨新诗句，拟钉门符换书桃。

项安世

