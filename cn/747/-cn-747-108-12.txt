○令ト门使宣放朝班敕

本朝旧日趋朝官置待漏院，候子城门开，便入立班。如遇不坐，前一日晚便宣来日两衙不坐。其日才明，ト门立班便宣不坐，百官各退归司。近年已来，虽遇不坐正殿，或是延英召对宰臣，或是内殿亲决机务。所司不循旧制，往往及辰已之时，尚未放班，既日色已高，致人心咸倦。今後若遇不坐日，未御内殿前，便令ト门使宣不坐，放朝退班。

