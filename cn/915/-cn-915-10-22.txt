◎沈文阿

文阿、（《通典》作文珂。）字国卫，吴兴武康人。梁武帝时，察孝廉，除临川王国侍郎，迁兼国子助教、五经博士。选为东宫学士，承圣中除原乡令，监江阴郡。绍泰初，入为国子博士。陈受禅，弃官归乡里，寻复为博士。文帝即位，迁通直散骑常侍，领羽林监，仍兼博士。天嘉四年卒，赠廷尉卿，有《春秋左氏经传义略》二十五卷，《经典大义》十二卷。

