◇又书

秋色尚热，道体何如，禅礼无乃损德，弟子老病相仍，汤药无效，兼不得自闲，转有困尔。仰承移往佛陇，永恐不复接颜色，悲慨但深。仰惟本以旷济为业，独守空岩，更恐违菩萨普被之旨。近与徐丹阳诸善知识共详量，等是一山，锺岭天台，亦何分别，必希善加三思，不滞于彼我。京师弥可言师，一二因拔师口具其间，愿敬道德。弟子毛喜和南。（同上。）

