李茂春传

李茂春字正青，龙溪人也。隆武丙戌，茂春中式乡试。未几，清兵入闽，茂春匿海岛上。已而岛有兵警，乃诣厦门。及郑成功辟台湾为东都，茂春于安平相其地，得山水之胜，筑室结茅斋，前凭清流，旁植修竹，兀坐檐间，诵读离骚。朗诵已，则岸帻跣足，寻胜而往。曰：『吾于此皆梦境也』！名其斋以「梦蝶斋」。而东明寓居之士则称为李处士云。







野史无文卷十三

