陆游　落魄

落魄东吴莫笑侬，今年要不负春风。

闲愁掷向乾坤外，永日移来歌吹中。

酒浪欲争湖水绿，花光却妒舞衫红。

公卿忧责如山重，肯信人间有放翁！

陆游

陆游　落魄

落魄江湖七十翁，欲持一笑与谁同？

萧萧雪鬓难藏老，寂寂蓬门可讳穷？

好句尚来欹枕处，壮心时在倚楼中。

无涯毁誉何劳诘，骨朽人间论自公。

陆游

