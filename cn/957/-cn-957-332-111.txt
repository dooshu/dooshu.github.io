王閏　山居即事

选定唐诗手自编，醒时消遣醉时眠。

家家云气山藏雨，处处蛙啼水满田。

松树倒生临涧影，竹根斜挂过墙鞭。

客来无可延清话，旋摘新茶瓦鼎煎。

王閏

王閏　山居即事

闲居却笑俗人忙，又欲移门向野塘。

午爨松脂粘斧腻，晓行云气湿衣凉。

长生瑶草成丹药，万岁灵藤结紫香。

林下知心时有月，黄昏相伴入藜床。

王閏

