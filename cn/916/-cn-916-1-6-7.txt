【无射诗】

〖周《书》曰：晋平公使叔誉于周。见太子而与之言。五称而五穷。归告公曰：太子晋行年十五。而臣弗能与言。君请归声就复与田。师旷曰：不可。请使瞑臣。师旷见太子。三称三告善。王子曰：请入坐。遂敷席注瑟。师旷歌无射。乃注瑟於王子。王子歌峤。〗

国诚（《书钞》作城。）宁矣。（《书钞》作兮。）远人来观。修义经矣。（《书钞》作兮。）好乐无荒。（○《周书》太子晋解。《书钞》百六。《御览》五百七十六。《诗纪前集》九。）

