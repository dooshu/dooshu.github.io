○对私雇船渡人判

〈洛水中桥破，绝往来渡。县令杨忠以为时属严寒，未可修造，遂私雇船舫於津所渡人。百姓社威等连状举忠将为干济。廉使以忠懦弱，不举职事，以邀名欲。科不伏。〉

圭廛胜壤，鼎邑名都。八达开衢，傍连鹤峤；九重危堞，近枕龟津。铁锁长桥，衣冠不绝；金钱广埒，车马相望。杨忠擢以茂材，宰斯京县。属虹梁落构，翠潋惊波，滞商贾於平川，阻骖於上路。将以日躔南陆，气叶冬郊，当此Ё寒，难於修葺。役徒未集，且叶爱人；船舫有私，何乖蒿事？杜威蕴德，载述风猷；廉使绳违，遽投霜翰。究其所以，盖取义於随时；观其所由，亦何烦於褒贬。

