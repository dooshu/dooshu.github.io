216　天地不常泰亦不常否　聖人不常出亦不常絶


宋咸注法言云：「天地不常泰，亦不常否；聖人不常出，亦不常絶。」

【元圻案】法言五百篇「聖人有以擬天地而參諸身乎」，宋咸注：「夫天地之道，或泰而通，或否而塞。泰則萬物阜，否則萬化閼，弗一而常也。夫聖人之道，或生而出〔一〕，或亡而絶。出則萬化遂，絶則萬化滅，亦弗一而常也。是故天地不常泰云云。」

〔一〕「生」，原爲墨釘，據中華本法言義疏一一五百卷補。





