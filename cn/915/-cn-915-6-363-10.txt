○上言宜择经学最优者一人领博士



案二汉旧事，博士之职，唯举明经之士，迁转各以本资，初无定班。魏及中朝，多以侍中常侍儒学最优者领之，职虽不同汉氏，尽于儒士取用，其揆一也。今博士八人，愚谓宜依魏氏故事，择朝臣一人经学最优者，不系位之高下，常以领之，每举，太常共研厥中，其馀七人，自依常铨选。（《通典》五十三）



