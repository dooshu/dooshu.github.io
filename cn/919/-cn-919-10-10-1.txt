温胆汤

治心胆虚怯，触事易惊，或梦寐不祥，或异象惑，遂致心惊胆慑，气郁生涎，涎与气搏，变生诸证，或短气悸乏，或复自汗，四肢浮肿，饮食无味，心虚烦闷，坐卧不安。

半夏（汤洗七次） 竹茹 枳实（麸炒去瓤，各二两） 橘皮（三两，去白） 甘草（炙，一两） 白茯苓（一两半）

上为锉散。每服四大钱，水一盏半，姜五片，枣一个，煎七分，去滓，食前服。

镇心丹

大治惊悸。（方见狂证门）

小定志丸

治心惊胆慑。（方见健忘门）

惊悸证治

