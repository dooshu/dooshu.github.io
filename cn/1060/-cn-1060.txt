陆子余集 - (明)陆粲




诗文集。 明人陆粲(1494—1551)撰。八卷。粲字子余。长洲(今江苏苏州)人。嘉靖进士。曾官工科给事中、贵州都镇驿丞、永新知县,善治盗。以念母乞归。母没,未终丧卒。有《左传附注》、《春秋胡氏传辨疑》等。是集八万三千余字。粲从师于王鏊,颇受其推崇。卷首有吕光洵序,嘉靖四十三年(1564)周复俊序。卷一至卷七为文,卷八为诗。卷末有附录一卷。有明嘉靖刻本,《四库全书》即据以收入。


提要

臣等谨案陆子余集八卷明陆粲撰粲字子余一字浚明长洲人读书贞山人称贞山先生嘉靖丙戌进士由翰林改授工科给事中上书论时政下诏狱廷杖又疏劾张璁桂萼谪都匀驿丞稍迁江西永新县知县寻乞终养致仕粲详于经史训诂尤熟当代掌故受业于王鏊传其文法徐时行称其出入左氏司马迁无论魏晋彭年以为专法马班雄深雅健东汉诸家所不及俱推许太过惟黄宗羲云贞山文秀美平顺不起波澜得之王文恪居多乃欧阳氏之支流斯为能得其实矣乾隆四十二年三月恭校上

总纂官【臣】纪昀【臣】陆锡熊【臣】孙士毅

总　校　官　【臣】　陆　费　墀







