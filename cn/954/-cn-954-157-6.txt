陈普　长夏竹中二首

四围碧玉绕盘河，六月此为安乐窝。

且喜身心客清净，但愁岁月为消磨。

洞门开辟元无锁，暑气羞惭自倒戈。

只要人心明内外，红尘取此本无多。

陈普

陈普　长夏竹中二首

暑威赫赫甑寰区，绕屋琅玕足自娱。

四面尘埃浑不受，一年炎热竟成无。

绝稀人迹天同处，阅尽诗书日未晡。

为惜分阴故来此，时人疑是七贤徒。

陈普

