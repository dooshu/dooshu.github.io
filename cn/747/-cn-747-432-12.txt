○仆固怀恩

怀恩，铁勒部人，世袭都督。天宝中加左领军大将军，从郭子仪、李光弼、广平王破贼，前後皆立殊功。加开府仪同三司鸿胪卿，封丰国公。乾元二年进封大宁郡王，加工部尚书。代宗即位，加同中书门下平章事，授河北副元帅、尚书左仆兼中书令、灵州大都督府长史、单于镇北大都护、朔方节度使，加太子少师，充朔方都知兵马使同节度副大使。广德改元，册勋拜太保，仍赐钱券，名藏太庙，画像凌烟阁。辛云京与怀恩有隙，奏其反状。怀恩令子率众攻云京，进围榆次。朝廷以郭子仪代怀思，子仪至河中，怀恩率麾下数百骑渡河，北走灵武，啸聚亡命。上念其勋旧，遥授太师兼中书令大宁王。永泰元年，怀恩纪合诸番，南犯京师，至鸣沙县病甚，还死灵武。部曲焚其尸以葬。

