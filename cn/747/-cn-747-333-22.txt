○对向街开门判

〈于门告张第向街开门，第云祖父有勋荫。〉

东海于门，高容驷马；南阳张第，荣珥七貂。通德未孕，薄言斯露。或以霞扉昼敞，临大道之青楼；画ㄆ构，接长杨之绮陌。有同树塞，不远人境，车马之客相阗，冠盖之宾坐合。若也人惟白屋，奢僭之辜何逭？必其地是朱门，公侯之家始复。有勋有荫，既未审於高卑；应阖应开，诚可穷其新旧。敬申三覆，然定五刑。







