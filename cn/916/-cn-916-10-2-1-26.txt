【任洛州】

〖诗集作阳。〗酬薛文学见赠别诗子居河之曲。英彦本连踪。盐形或变虎。鼎气乍成龙。若人承载德。宫墙定数重。五衢开辩路。四照起文烽。曰余滥推毂。民愿始天从。上洛分都尉。弘农开附庸。羊肠建九阪。熊耳对双峰。白石仙人芋。青林隐士松。北梁送孙楚。西堤别葛龚。故人倘书札。（诗集作礼。）黎阳土足封。（○本集三。庾开府诗集上。《诗纪》百十五。）

