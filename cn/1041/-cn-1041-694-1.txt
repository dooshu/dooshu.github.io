牟巘　柏生两石间千岁终不大韩子则欲移之平地以遂其生柏生两石间天命本

柏生两石间，平地盍移置。

平地岂不好，又恐伤生意。

两翁为柏谋，其虑各已至。

受命独也正，固与凡木异。

夷险犹尔殊，而我本一致。

但能全其天，所择不在地。

我闻柏山名，抱艺久不试。

自种秋柏实，离离满山翠。

石碍曾不伤，地平亦不肆。

岁月渐婉娩，冰雪几凌厉。

此柏初不知，老大见根柢。

一笑谢两翁，何省为荣悴。

牟巘

