张閏　四月上澣日同寮约游西湖十绝

自得城隅水弱居，西湖幽讨句全痚。

今朝掩簿抽身出，更向谁边不一书。

张閏

张閏　四月上澣日同寮约游西湖十绝

清晓溟蒙雨气浓，出关晴色便葱茏。

层云特为诗人喜，添起山头四五峰。

张閏

张閏　四月上澣日同寮约游西湖十绝

卖龟船小漾漪涟，折得蘯花亦当钱。

我自沧洲隔三载，此花风调只依然。

张閏

张閏　四月上澣日同寮约游西湖十绝

饭余飞盖北山来，上苑虚堂柳际开。

系马林间宁复散，却容拄杖卓青苔。

张閏

张閏　四月上澣日同寮约游西湖十绝

赐沐山行策最长，游人此日却相妨。

洞天只得东边赏，开过灯花断杀肠。

张閏

张閏　四月上澣日同寮约游西湖十绝

夹堤全少露桃红，独许垂杨翠拂空。

千古苏仙几曾死，骑鲸时或下亭中。

张閏

张閏　四月上澣日同寮约游西湖十绝

茭葑茸茸展翠毡，六桥分舞燕翎纤。

撑船捷出苍湾去，要看山围玉镜奁。

张閏

张閏　四月上澣日同寮约游西湖十绝

喜逐芻荛禁苑东，舜弦调处剩薰风。

戎葵学得宫衣缬，不作人间锦样红。

张閏

张閏　四月上澣日同寮约游西湖十绝

寮寀招邀胜引多，旷怀真语当弦歌。

联翩逸驾知难及，乞我扁舟著钓蓑。

张閏

张閏　四月上澣日同寮约游西湖十绝

丰乐楼前未夕晖，可堪鱼钥限城扉。

诗成快向归时写，丹墨明朝与兴违。

张閏

