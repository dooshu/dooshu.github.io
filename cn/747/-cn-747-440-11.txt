○唐徐氏山口碣石题刻

至德二年，上在凤翔，应制扈从。（阙）中书门下（阙）上各赠父祖一人，（阙）任中书舍人兼尚书右丞集贤殿学士。正月二十八日制，赠公尚书吏部侍郎。及上还京，广德元年八月二十一日制，复赠公嗣子故银青光禄大夫州刺史上柱国峤之左散骑常侍，州府君历典赵衢豫吉湖六州，开元二十四年薨，葬於洛阳石桥东北十里。浩自吏部侍郎贬明州别驾，归乡拜扫，换山口碣石，题此额篆。

