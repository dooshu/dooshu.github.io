○宣德交趾復叛始末記 【 交南事情】

敘交南事不過五百餘言得失具之可謂詳練

希元以主征安南、廢居林下、皆命使然、固無憾矣、然心事不可不白、當時廷臣所以見怪者、謂　成祖皇帝郡縣安南、終不能有、宣德年間、中國喪師于坡壘關、安遠侯敗沒、以是為戒、不知古今事勢不同、元在欽州、備知、交趾之復為安南、與中國之所以喪師者有五、交趾既定。當時英國公張輔。不能如諸葛孔明收拾西土人物。方其王師未班。豪傑竄伏草莽。巳有窺覦之志。其致釁一也。交趾之民。久遺化外。法網甚疏賦。歛極薄。一繩以中國之法。其民不堪。有思亂之意。其致釁二也。　太祖高皇帝貴雲于荊川廣諸省。間有狼子埜心之民。皆設土官。因其俗治之。故終無患。　成祖皇帝既取交趾。狼子野心之民。悉郡縣之故終作梗。其致釁三也。　太祖高皇帝既取雲南。留黔國公沐英在彼鎮守。故能壓服其民。安南之事。既定。即掣回三帥之兵。各處守兵未盡設。其後事之慮。巳見于黃忠宣之書。其致釁四也。交趾多珍寶。中國之人為吏于彼多肆貪殘。民不堪命。因中官之誅求。永激變而亂隨作。其致釁五也兼此五釁。其民皆思黎氏。故王師一到。彼無傒后之思。並起與吾為敵。坡壘關之覆敗。有由然也。登庸篡據。國人不服。有戀故主之心。黎氏舊臣武文淵阮仁連等並起與之為敵。元皆備訪而知其情。故力主安南之征。觀毛東塘仇總兵催兵文移。稱交人聞王師將至。咸願為內應。此是實事非歸順憑祥等州之妄報也當時廷臣不知古今事勢不同。律以宣德之事。歸咎于元。豈非枉乎。觀宣德中黎利之變。安南傾國以抗王師。今王師未至。登庸即繫頸送款其事勢之不同顯然矣

