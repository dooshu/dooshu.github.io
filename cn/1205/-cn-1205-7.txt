御定曲谱卷七

【南中吕宫般涉调】

中吕宫引子

粉蝶儿

一片胷襟【句】清如五湖秋水【韵】喜声名上达丹墀【韵】感皇恩【句】防圣宠【句】迁擢福地【韵】秉忠直【韵】肃清海闽奸弊【韵　荆钗记】

【首句用韵亦可如字清字俱可用】

四园春

料峭东风开小桃【仄】催花一阵雨如膏【声】东君昨夜到西郊【韵】万紫千红堪画描【韵】不妨同欢笑【韵】沈醉乐陶陶【韵　韵韵】

【散曲欢字改作仄声】

思园春

久阻尊颜想念勤【乃】此逢将谓是梦和魂【叶韵韵】不应亲者今日【我】彊来亲【是】子母夫妻若散云【个】无心中完

聚怎由人【韵　拜月亭】

醉中归

晩来云布密【韵】凛凛朔风送寒威【韵】俄然见六出花飞【韵】长空一色【句】万里如银砌【韵】当此际【韵】雪正飞【韵】庆赏丰年祥瑞【韵】同宴乐排筵【句】满饮羊羔拌沈醉【韵杀狗记】

【来字下或有彤字里字下或无如字】

满庭芳

飞絮沾衣【句】残花随马【句】轻寒轻暖芳辰【韵】江山风物【句】偏动别离人【韵】回首高堂渐远【句】叹当时恩爱轻分【韵】伤情处【句】数声杜宇【句】客泪满衣巾【韵】换头萋萋芳草色【句】故园人望【句】目断王孙【韵】漫憔悴邮亭【句】谁与温存【韵】闻道洛阳近也【句】又还隔几个城闉【韵】浇愁闷【句】解衣沽酒【句】同醉杏花邨【韵　琵琶记】

【飞字回字谁字闻字沽字同字俱可用仄声杜字故字目字俱可用平声渐远杜字泪满近也去上声几个上去声俱妙巾或作襟人望或作入望皆非　闷字依前段处字非韵脚也】

行香子

清夜无尘【韵】月色如银【韵】酒斟时须满十分【韵】浮名浮利【句】休苦劳神【韵】似隙中驹【句】石中火【句】梦中身【韵苏子瞻词】

【换头字句皆同月字可用平声须字浮名浮字休字俱可用仄声】

菊花新

封书自寄到亲闱【韵】又见关河朔鴈飞【韵】梧叶满庭除【韵】还如我闷怀堆积【韵　琵琶记】

【除字失韵积字若用去声更妙自字又字俱可用平声梧字如字俱可用仄声前二句用仄仄平平仄仄平平平仄平仄平平亦可】

青玉案

凌波不过横塘路【韵】但目送芳尘去【韵】锦瑟年华谁与度【韵】月楼花苑【句】绮窗朱戸【韵】惟有春知处【韵】换头碧云冉冉蘅臯暮【韵】防笔空题断肠句【韵】试问闲愁知几许【韵】一川烟草【句】满城风絮【韵】梅子黄时雨【韵　贺方回词】

【不字但字锦字月字碧字试字一字俱可用平声惟字可用仄声　换头第二句校前多一字平仄亦稍异】

尾犯

夜雨滴空堦【句】孤馆梦回【句】情绪萧索【韵】一片闲愁【句】丹青难貌【韵】秋渐老蛩声正苦【句】夜将阑镫花旋落【韵】最无端处【句】总把良宵【句】祗恁孤眠却【韵】换头佳人应怪我【句】别后寡信轻诺【韵】记得当初【句】翦香云为约【韵】甚时向深闺幽处【句】按新词流霞共酌【韵】再同欢笑【句】肯把金玉真珠博【韵　柳耆卿词】

【一字后字记字甚字俱可用平声孤字时字幽字俱可用仄声馆梦寡信上去声夜雨渐老正苦怪我后寡去上声俱妙貌音莫】

金菊对芙蓉

功压伊周【句】威扬南北【句】门迎珠履三千【韵】赖一人有庆【句】四海安然【韵】元戎不聴鸣金鼓【句】辕门报人马平安【韵】寛刑薄敛【句】崇儒重道【句】纳士招贤【韵　旧曲安字借韵　敛字非韵脚又从文不从欠敛自音忺旧谱譌】

绕红楼【此两犯正宫】

菊花新一簇园林景最奇【韵】疎雨过堪赏芳菲【韵】齐天乐万紫千红【句】鬭争妍丽【韵】缑山月金勒马儿嘶【韵王焕传奇】

剔银镫引

何事春工用意【韵】绣画出万红千翠【韵】艳杏夭桃【句】垂杨芳草【句】各鬭雨膏烟腻【韵】如斯佳致【韵】早晩是读书天气【韵　柳耆卿词】

【向载琵琶记一首全似过曲使人难辨故特录此调换头字句同用字绣字艳字各字早字俱可用平声何字垂字如字俱可用仄声】

中吕过曲

泣颜回

东野翠烟消【韵】喜遇芳天晴晓【韵】惜花心性【句】春来起得偏早【韵】教人探取【句】问东君肯与春多少【韵】见丫鬟笑语回言【句】道昨夜海棠开了【韵】换头今朝特地到西郊【韵端的是】万紫千红争巧【韵】花情酒债【句】一生被他萦扰【韵】雕鞍骏马【句】防王孙贵戚【把】金尊倒【韵】有时节沈醉花前【句】把金丸坠落飞鸟【韵　散曲】

【性字取字债字马字用韵亦可第二句或用仄平平仄仄平平末一句或用平平仄仄平平平俱可酒字改用平声乃叶】

好事近【此亦两犯正宫】

泣颜回风月两无功【韵】枉把心机牢笼【韵】巫山云雨【句】一旦杳然无踪【韵】刷子序随风【韵】奈向楼头更鼓【句】聴沈响又打三咚【韵】普天乐寂寞恨更长漏永【韵】便【做】欢娱夜短【句】却共谁同【韵　散曲】

【前东野翠烟消一曲向题曰好事近实则泣颜回也好事近本调独有此曲及陈大声兜的上心来一曲耳笼字可用仄声雨字用韵亦可旦杳又打漏永夜短去上声响又上去声俱妙　响字旧谱譌作晌晌字本训晌午不得于更鼓上用之当是俗传响字之误】

石榴花

朔风凛凛【旅馆】有谁亲【韵不如】暂囘乡故守清贫【韵】问天何故困儒人【韵柰】衣单食缺【有口】耻难陈【韵想】先贤也曽受苦辛【韵】料儒冠【岂】误咱英俊【韵】男儿汉【句】气冲霄【句】志凌云【韵】只知忧道不忧贫【韵　寃家债主传奇此石榴花本调杀狗记及白兔记俱有之今人却以荆钗记覻着你花容月貌及时曲折梅逢使与佳期约定皆作石榴花不知彼三曲皆榴花泣也杀狗记此调末二句云守着你卖不得吃不得那些一字直千金妙甚白兔记后二句云刘郎发迹为官后大家荣耀李庄门刘郎句与此调畧有不同故附载以备参攷故守受苦去上声俱妙贤字若不点板只点一板在也字上亦可　故守清贫故字疑当作固字】榴花泣【此犯本宫】

石榴花【覻着你】花容月貌胜仙娃【韵】忍将身命掩黄沙【韵】幸逢公相救伊家【韵似】拨云见日【枯树】再开花【韵】泣颜回贞洁可夸【韵】恁捐生就死令人讶【韵】你萱堂怎不详察【韵】却不道有伤风化【韵　荆钗记】

【月字忍字俱可用平声命掩就死道有去上声俱妙捐音袁末一句用仄平平仄仄平平亦可】驻马聴

书寄乡关【韵】説起教人心痛酸【韵传示俺】八旬爹妈【句道与我】两月妻房【句隔涉】万水千山【韵】啼痕缄处翠绡斑【韵】梦魂飞绕银屏远【韵】报道平安【韵想】一家贺喜【只説他日】再相见【韵　琵琶记】

【酸字可用上声远字见字借韵】

又一体

一缕沈烟【韵】百拜防诚祷吿天【韵一愿】吾皇长寿【句】雨顺风调【句】国泰民安【韵二愿】边疆无事息狼烟【韵三愿】孩儿早早归庭院【韵】天天望相怜【韵愿得】夫妻母子【同乐】太平年【韵　牧羊记】

【天天句校前多一字平仄亦异】

马蹄花【此犯本宫】

驻马聴深感皇恩【韵】锦绶银章为令尹【韵】丁宁公吏【句】第一休教【句】贿赂容情【韵】当官三善重亷能【韵】于公仁政须为本【韵】石榴花省刑罚【句】薄税敛【句】安百姓【韵】家无事【句】国无征【韵　翫江楼传奇】

【用韵杂石榴花末句少一字反读作三字二句】

驻马泣【此亦犯本宫】

驻马聴一向着迷【韵】自有佳儿不自知【韵把你】千磨百灭【句】碎打零敲【句】折挫禁持【韵】也知骨肉怎分离【韵只为】毫厘之谬差千里【韵】泣颜回到如今感悟前愆【句】待明朝劝取回归【韵　十孝记】

番马舞秋风【此犯南吕】

驻马聴年少佳人【韵】可喜厐儿独占春【韵只见】睂弯新月【句】脸衬红霞【句】髻挽乌云【韵一似】广寒仙子谪红尘【韵】下【香】堦款步金莲穏【韵更有】丹青画图真【韵】一江风尾都不如他丰韵【韵　散曲】

【如字改仄声乃协　按此曲为驻马聴犯一江风无疑】

倚马待风云【中段犯南吕末段犯本宫】

驻马聴荡起商飚【韵】曵响穿林叶渐雕【韵那更】霞销枫树【句】露滴荷盘【句】月转桐腰【韵】霜天风送角声高【韵】寒砧韵续镫花落【韵】一江风宾鸿写碧霄【韵】齐纨付箧韬【韵】瑟奏凄凉调【韵】驻云飞嗏【句】且进玉杯醪【韵】醉酕醄【韵】镜里勳猷【句】两鬓秋霜吊【韵】水上功名逐浪捞【韵同前】

【那更二字据驻马聴本调当作衬】

驻马摘金桃【所犯未详】

【他】本是豪门【韵】住在沙陀小李邨【韵我与他】公公来往【句】与我家中【句】元有薄亲【韵他】暂时落泊暂时贫【韵】领归【来】必定能安分【韵】何必怒生嗔【韵】犯【教他】进也无门【韵】退也无门【韵】全不由大人【韵】苦乐不均【韵　白兔记前八句是驻马聴本调后四句不知犯何调】

驻云飞

邨酿新篘【韵】要解愁肠须是酒【韵】壶内馨香透【韵】盏内清光溜【韵】嗏【句】何必恁多羞【韵】但畧沾口【韵】勉意休推【句】莫把睂儿皱【韵】一醉能消心上愁【韵　拜月亭末句今人多叠唱一句邨字可用上声要字盏字勉字莫字可用平声酒字不若用平声不得巳乃用上声不可用去声也但畧沾口四字亦可用仄仄平平】

又一体

漫忆侯园【韵】分种青门知几年【韵】落刃冰霜浅【韵】曾向金盘献【韵】嗏【句】不觉口流涎【韵】意流连【韵】尘污胷襟【句】欲待尝一片【韵】开口求人难上难【韵　防楼记】

【难字借韵意流连句更比前调为古当法之】

古轮台

峭寒生【韵】鸳鸯瓦冷玉壶冰【韵阑干】露湿人犹凭【韵】贪看玉镜【韵况】万里清防【韵】皓彩十分端正【韵】三五良宵【句】此时独胜【韵把】清光都付【与】酒杯倾【韵】从教酩酊【韵】拌夜深沈醉还醒【韵】酒阑绮席【句】漏催银箭【句】香消金鼎【韵】斗转与参横【韵】银河耿【韵】辘轳声巳断金井【韵】换头闲评【韵】月有圆缺【与】阴晴【韵】人世有离合悲欢【句】从来不定【韵】深院闲庭【韵】处处【有】清光相映【韵也有】得意人人【句】两情畅咏【韵也有】独守长门伴孤另【韵】君恩不幸【韵】有广寒仙子娉婷【韵】孤眠长夜【句】如何捱得【句】更阑寂静【韵】此事果无凭【韵但愿】人长永【韵】小楼翫月共同登【韵　琵琶记】

【横字咏字永字在此韵中当依诗韵收入庚青不可作红字用字勇字音唱独守句校前把清光句平仄稍异亦变体也】

余文【附录】

声哀防【句】促织鸣【韵】俺这里欢娱未聴【韵却是他】几处寒衣织未成【韵　同前】

【此尾声起句平平仄平仄平比他处不同故附录之】

扑镫蛾

自亲不见影【句】他人怎相庇【韵】既然读诗书【韵】恻隠【心】怎不周急也【句我是】孤男【你是】寡女【韵】厮赶着教人猜疑【韵】乱军中谁来问你【韵】缓急间【句】语言须是要支持【韵　拜月亭】

【厮赶着句用仄仄平平仄平平亦可　又一体前三句俱用六个字其余俱同自亲下今人増一妹字非影字可用平声周字用仄声亦可急字暗用韵书字女字失韵】

念佛子

穷秀才【句】夫和妇【韵】为士马逃避登途【韵】望相怜壮士【句】畧放一路【韵】捉住【韵】枉説言语【韵买路钱】且留下金珠【韵】稍迟延便教身死须臾【韵】换头区区【韵】山行路宿【韵】粥食无觅处【韵】有盘纒肯相推阻【韵敢】厮侮【韵】穷酸饿儒【韵】模様须寻俗【韵】应随行所有疾早分付【韵　同前】

【且留下金珠若不用衬字而改作平仄仄平平上二下三句法则律既谐板亦可点在第三字上今点在第二字而珠字下多一截板终是勉强】

大和佛【即和佛儿】

上吿吾兄聴拜禀【韵】説个甚【韵】纵然好酒且休饮【韵】为何因【韵】闻知此酒香奇异【句】况兼来厯不分明【韵】笑你将无作有应难信【韵】辄敢强词夺正【韵】忠言语【句】逆耳谆谆更不聴【韵　卧冰记】

【用韵甚杂不可为法但取其无衬字比琵琶记为古拙耳禀字甚字饮字用平声更妙纵字亦可用平声】鹘打兔

你忒胡逞【韵】没忖度【句】没人情【韵】论家法【句】理合酒当尊饮【韵】齐放手【句】休争竞【韵】拌一命【韵】不须闲论【韵】互相争鬭【韵】把一杯美酒【句】倾尽无存【韵　同前】

【用韵甚杂或无互相鬭争一句　此曲失板】

大影戏

【防防】行不由径【韵】笑不露形【韵】我应是不开门【韵】自来叔防不通问【韵】休又説【得】上梁不正【韵】只此一句【句】唬得人丧胆亡魂【韵】战战兢兢【韵】进退无门【韵　杀狗记用韵杂末句下向有心儿好闷猛开了门任兄长打一顿三句查杀狗记原本皆无且任兄长打一顿六个字欠协今删去唬奚价切　唬本孝平声同虓今俗音罅训惊骇意今此处应用仄声字姑从之】两休休

安人的共我机谋【韵】园中送去药酒【韵】推车子欲害王祥【句】他不死命合存留【韵】情由【韵】他若身亡家私有【韵都是我】乳荫孩儿掌管收【韵】怕一朝死了安人【句】王祥报我的寃雠【韵　卧冰记】

【此曲失板】

好孩儿

寻不见【韵】疾忙向前【韵】搜索尽【句】院边墙边【韵莫不】隠身法术是神仙【韵我】走如烟【韵】眼欲穿【韵】歹人恰是那里见【韵】歹人恰是那里见【韵　拜月亭】

【搜索尽三字用仄平平亦可隠身句用仄仄平平仄平平亦可欲字可平】

又一体

斟此杯香醪韵美【韵】拌今宵畅饮【句】共乐同醉【韵】目今富贵【韵】目今富贵【韵】何必又恋紫嫌绯【韵算这】欢乐人世能几【韵】何消别是鬭非【韵　八义记】

粉孩儿

匆匆的离皇朝心不穏【韵】弃家私老小【句】去得安忍【韵】只因国难识大臣【韵】不隄防万马千军【韵】犯都城君去民逃【句】常言道龙鬭鱼损【韵　拜月亭】

【或在朝字下截板及改忍字作穏字非小去上去声万马去上声俱妙】

红芍药【与南吕不同】

兵扰攘【句】阻隔关津【韵】思量着役梦劳魂【韵】眼见得家中受危困【韵】望吾乡有家难奔【韵】孩儿厯尽苦共辛【韵】娘逢人见人寻问【韵】只愁伊举目无亲【韵】父子每何处厮认【韵　同前】

【眼见苦共上去声父子去上声俱妙】

耍孩儿

我有一言説不尽【韵】向日招商店【句】肯分地撞着家尊【韵我】寻思【句他】眼盼盼人远天涯近【韵】为甚的那壁千般恨【韵】休只管叨叨问【韵　同前】

【肯分地三字出北曲犹言遇巧也今人改作蓦忽地又或去为甚的一句皆非】

会河阳

有甚争差【句】且息怒嗔【韵】闲言闲语总休论【韵】贱妾不避责罚【句将】片言语陈【韵】难得见今朝分【韵】甚日除得我心间闷【韵】甚时除得我心间恨【韵　同前】

【起处向作有甚争差且息嗔闲言语尽总休论亦通但第二句须点板在尽字及总字下与论字头耳】缕缕金

元来是蔡伯喈【韵】马前都喝道【句】状元来【韵】料想双亲像【句】他毎留在【韵】敢天教夫妇再和谐【韵】都因这佛防【韵】都因这佛防【韵　琵琶记】

【马前句马字可用平声或用仄仄平平仄亦可】

越恁好

办集船只【句】办集船只【句】指日达国门【韵】渐行渐远【句】亲兄长【句知他】死和存【韵】愁人见説愁更新【韵】欲言又忍【韵】心儿【里】痛点点如剜刃【韵】眼儿【里】泪滴滴如珠揾【韵　拜月亭】

【渐远又忍痛点去上声妙】

又一体

吿伊聴【咨】启【韵】吿伊聴【咨】启【韵】行步莫迟迟【韵】双亲等久【句】休嫌弃【韵】莫推辞【韵】一双两好如鱼水【韵】珠翠列两行【句】笙歌拥入兰房里【韵】笙歌拥入兰房里【韵　防楼记】

又一体【亦名走山画睂】

闹花深处【句】闹花深处【句】滴溜溜酒斾招【韵】牡丹亭左侧【句】寻女伴【句】鬭百草【韵】翠巍巍柳条【韵】翠巍巍柳条【韵】见忒楞楞晓莺儿【句】飞过树梢【韵】扑簌簌落红【句】舞翩翻粉蝶儿【句】飞过画桥【韵】一年景【句】四季中【句】惟有春光好【韵】向花前畅饮【句】月下欢笑【韵　散曲】

【此调创于此曲后人相沿渐不知有前二曲之古调矣然此毕竟又犯别调终有未详】

渔家傲

【莫不是】明月芦花没处寻【韵莫不是】旧日王魁【句】嫌递万金【韵莫非】忘【了】奴半载同衾枕【韵莫非是】不曾【来】之任【韵】欲语不言【句】知他是怎【韵】那里【是】全抛一片心【韵荆钗记】

【此渔家傲正格也以下李勉传奇添与卑人生两个孩儿看看长成二句下二曲须辨明衬字则知此曲之为正格矣】

又一体

【卑人在】馆下多年恩爱深【韵自从】那日游春【韵】逢着那人【韵】共他离了家乡去【句做】扑花行径【韵在阆州】同作家筵【句受】千苦万辛【韵】与卑人【生】两个孩儿【句】看看长成【韵怎教他】别取【个】头条嫁个人【韵　李勉传奇用韵杂同字上可不用板作音做自从二字依九宫谱定改作衬】

又一体

【天不念】去国愁人最惨凄【韵淋淋地】雨【一】似盆倾【句】风如箭急【韵】侍妾从人皆星散【句】各逃生计【韵身居处】华屋高堂【句但寻常】珠绕翠围【韵那曽经】地覆天番受苦时【韵　拜月亭】

【最字或改作助字天番下或増天番来三字或又点板在绕字下而遗翠字一板皆非人皆谓拜月亭诸曲与他处腔板不同故讹谬至此华字珠字上不用板亦可此本与荆钗记一曲无别惟散字不用韵珠绕句平仄稍异耳因欲正俗之谬故并载之】

剔银镫

迢迢路不知【是】那里【韵】前途去【未审】安身【在】何地【韵】一点雨【间着】一行恓惶泪【韵】一阵风【对着】一声【声】愁气【韵】云低【韵】天色傍晩【句】母子命存亡【兀自】未知【韵　同前此曲极佳古本元是如此今人于一点之下又増点字一阵之下又増阵字而皆増一截板兀字下又増尚字此皆俗师之误甚至愁字下増一和字夫气则有一声声矣愁岂有一声声乎里字可用平韵途字可用仄声阵字晚字子字可用平声晚字用韵亦可第三句用平平仄仄平平仄亦可】

摊破地锦花

绣鞵儿分不得幇和底【韵】一步步提【韵】百忙里褪了跟儿【韵】冒雨汤风【句】带水拖泥【韵】步难移【韵】全没些气和力【韵　同前】

【跟儿儿字借韵些字改仄声乃叶】

又一体

那时【韵】穷不了咱和你【韵】天下尽知【韵】登科记报著名儿【韵不枉了】十载寒窗【句】苦心劳志【韵】步云梯【韵】管身到凤凰池【韵　防楼记】

【时字儿字志字俱借韵第一句与前曲不同古本元作登科记今人改作登高第又点板在尽字及登字上非】

麻婆子

路途路途行不惯【句】心惊胆颤摧【韵】地冷地冷行不上【句】人慌语乱催【韵】年高力弱怎支持【韵】泥滑跌倒【在】冻田地【韵】款款扶将起【韵正是】心急步行迟【韵　拜月亭末句用平平平仄平亦可】

尾犯序

无限别离情【韵】两月夫妻【句】一旦孤另【韵】此去经年【句】望迢迢王京【韵】思省【韵】奴不虑山遥路远【句】奴不虑衾寒枕冷【韵】奴只虑【句】公婆没主【一旦】冷清清【韵】换头何曾【韵】想着那功名【韵】欲尽子情【句】难拒亲命【韵】年老爹娘【句】望伊家看承【韵】毕竟【韵】你休怨朝云暮雨【句只得】替着我冬温夏凊【韵】思量起【句】如何教我【割舍得】眼睁睁【韵　琵琶记】

【第三第四换头起句用平平平去平或平平平去上又与第二换头不同另字命字省字竟字俱可用平韵此去此字可用平声没字教字可用去声此去上去声路远尽子暮雨去上声俱妙主字冷字教我我字眼字四个上声字俱妙絶情字非韵脚】

尾犯芙蓉【此犯正宫】

尾犯序拥众在林麓【韵】从来与伊【句】迹远形疎【韵】非我追寻【句】你【自】身投山坞【韵】穷途【韵】因老母粥食未敷【韵】采山蔬穷探险阻【韵你】家何处【韵】玉芙蓉【有】资粮几许【韵】便同行共相搬取莫踌躇【韵　十孝记】

【敷字可不用韵处字本非用韵处因于此截住不得不用韵也】

丹凤吟

行到柳堤【韵】步入园内【韵】那一位解元何处【韵】随着我来【句】兀的便是【韵】甚人请吃酒【句】吃酒好欢喜【韵】悄不见孙兄来至【韵】去接取【韵】去接取【韵】迎着即便回【韵】説道我每来此处【韵】悬悬望着员外至【韵　杀犯记用韵甚杂】

十破四

念王祥防娘语【韵】装绢子推车前去【韵】海州城作经纪【韵】望将军乞赐容恕【韵】看这厮干净身躯【韵】那更没多年纪【韵】早料时牛马三牲【句】同答赛取【韵　卧冰记用韵甚杂此曲失板】

冰车歌

见你毎尽孝情【韵】替死义气深【韵】遣三军总思念亲【韵】父母生身【韵】乳哺怀担劳顿【韵】离乡背井【韵】再思还家奉养亲【韵】柰辞别泪珠暗倾【韵】死里逃生【韵】谢得将军怜悯【韵】兄和弟感恩不尽【韵】便辞别回归乡井【韵】贤良畧少待【句】祭赛毕须管待您【韵】感义深【韵】老小家中专等【韵】今有数两黄金相赠【韵】小喽啰防防送君行【韵同前】

【用韵甚杂此曲失板】

永团圆

名传四海人怎比【韵】岂独是耀门闾【韵】人生怕不全孝义【韵】圣明世岂相弃【韵这】隆恩美誉【韵】从教管领无所愧【韵】万古青编记【韵】如今便去【韵】相随到京畿【韵】拜谢君恩了【句】归庭宇一家贺喜【韵】共设华筵防【韵】四景常欢聚【韵　琵琶记】

【用韵甚杂　畿音圻旧谱误注去声曲末误载尾声后又载陈叔文传奇又一体按之与此曲无异今删去】

又一体【与前曲絶不同恐有误】

我爱他容娇【韵】他爱我才学【韵】但相逢一耍一个天大晓【韵】诗酒酕醄【韵】歌舞逍遥【韵】既趁了少年心【句】永团圆直到老【韵　常明卿散曲】

【此曲失板】

耍鲍老【一名鲍老儿】

忆昔衔寃并负屈【韵】岂想道重欢防【韵】奸雄空使牢笼计【韵】瞒不过神知【韵】那时若没龙神救【句】怎能勾有今日【韵】若还不遇迁安的【韵】也葬在鱼腹内【韵】看来罕希【韵】恰似柳毅亲递书【韵】犹如豫章逢故知【韵把】芙蓉帐【句】孔雀屏【句】重拂拭【韵】菱花再合月再辉【韵】鸾胶再续弦重理【韵】论分缘非容易【韵　江流传奇】

【此调起处虽与前琵琶记一曲相似但看来罕希以下全用鲍老催正与拜月亭内一曲相同皆犯鲍老催正当名曰耍鲍老也盖琵琶记一调应名永团圆此调及拜月亭一曲应名耍鲍老而黄钟谱内夫人小王都睡了一曲应名永团圆犯也葬在鱼腹内若用平平仄仄平平更妙点板在第三字上第四字下及第六字上似字改平声乃叶　书字失韵】

瓦盆儿

出卖菱花【句】幸得见贤【韵】寻取消息【句】只因咏诗篇【韵】岂拟夫人【句】回嗔作喜【句】幸得见怜【韵】怎知今日辐辏【句】两下菱花【句】鬭合成一片【韵】夫妇再得团圆【韵】再得重相见【韵】百嵗谐缱绻【韵　分镜记】

【绻字改平声乃叶　此曲失板】

又一体

一从分散【句】鸾俦凤侣【句】痛伤心【韵】悄无语【句】漫沈吟【韵】我为他情牵意惹病儿侵【韵】不由我闷恹恹【句】愁惨惨难禁【韵】却教我怨别离【句】一回泪满襟【韵】盼佳期误人直恁【韵】每日家枉嗟咨【句】漫伤悲【句】空攧窨【韵】孤负了花月好光阴【韵　散曲】

【此调与前一曲不同分散二字用去上声亦可凤侣意惹泪满负了去上声侣痛语漫惹病我闷我怨上去声俱妙攧与跌同或作颠非】

喜渔镫

几番欲把金钱问【韵恐】无定准【韵】今春病不减前春【韵】都一般为君【韵】为君好事萦方寸【韵】东风埽断梦劳魂【韵】因循【韵】看看损【韵】比梅花添几分【韵　散曲或于减字下増一似字般字改作半字添改作消皆非末后三句犯剔银镫】

渔家镫

若提起旧日根芽【韵】不由人两泪如麻【韵】恨只恨一纸谗书【句】搬鬬得母亲叱咤【韵他】见差【韵】逼勒汝身重嫁【韵】那些个一鞍一马【韵这】书札【韵】今日遣发【韵】管成就鸾孤凤寡【韵　荆钗记】

【后三句亦与剔银镫同但前六句又不似渔家傲旧谱载前腔既非换头又与此无异今删去】又一体

儿夫的守柰园儿【韵】寂寞痛苦伤悲【韵】奴终夜独守孤帏【韵】真个惨凄【韵】孝情不敢违娘意【韵】死无怨一件件依随【韵】聴得谯楼【句】三鼓正催【韵】把【一盏】半明不灭镫剔起【韵】缉麻尽时各自睡【韵　卧冰记】

【此曲失板】

又一体

柰何未得着边际【韵】中途里簮折缾沈【句】缘悭分亏【韵】坐里行里没情绪【韵】见时难别时却容易【韵】只得办坚心守已【韵】神前愿如何敢负亏【韵　燕子楼传奇绪字失韵此曲失板】

石榴挂渔镫【此犯本宫】

石榴花如椽防笔【一埽】正淋漓【韵抵多少】围红袖写乌丝【韵】渔家镫杀潇湘一片琅玕【句】散星河万点珠玑【韵】一时那数燕然记【韵】看百尺鱼文新缀【韵】须知【韵】黄金阙西【韵】螭头上【有】风雷防持【韵　题红记】

【围字上当増一仄声字湘字当用仄声持字可用上声】

鴈过镫

吿双亲聴禀【韵】奈两叶睂颦【韵】对人羞启樱唇【韵】似奇花初含秀英【韵】向东风未许蜂蝶近【韵】上层楼【句】趁良辰【韵】仗防毬权为媒证【韵你且】留心【韵】选一【个】俊英【韵】双双向兰堂【中】宴饮【韵】换头年深【韵】掌握朝政【韵】家世素来荣盛【韵后九句与前　防楼记对人以下同】

【向注云前鴈过沙后渔家镫今查前半絶不似鴈过沙又不似鴈过声后半上层楼十三字亦不似渔家镫惟留心云云似剔银镫姑阙疑以俟知者　用韵甚杂】

荼防香傍拍

赏西郊佳致【韵】春来景最奇【韵】绿水画桥西【韵】花梢挂酒旗【韵】映水碧【韵】香双双蝴蝶对飞【韵】聴声声黄鹂巧啼【韵】正万紫千红鬭美【韵】见香车都是少年姝丽【韵】翠影中【句】红香内【句】似误入桃源洞里【韵】风和日暖【句】亭台上笙歌鼎沸【韵】游戏【韵】只见柳影中【句】秋千画板高蹙起【韵】赏心乐事【韵】园林好香风罗绮【韵　翫江楼传奇】

【景最水画鼎沸上去声挂酒映水万紫鬭美翠影洞里见栁画板去上声俱妙　此曲失板】舞霓裳

春酒淋漓衫袖湿【韵】沈醉归【韵】从教花压帽檐低【韵】赏良时【韵】花前镇日同游戏【韵】醉春风欢笑是便宜【韵】看山明水秀锦屏围【韵】便是个人间福地【韵】描不就【韵】妙手丹青画图里【韵　同前】

【衫袖湿沈醉归用仄平平仄平平亦可校琵琶记多山明水秀一句】

又一体

愿取羣贤尽贞忠【韵】尽贞忠【韵】管取云台画形容【韵】画形容【韵】时清莫报君恩重【韵惟有】一封书上劝东封【韵】更撰个河清徳颂【韵】乾坤正【韵看】玉柱擎天又何用【韵琵琶记】

【管取云管四字用平平平仄亦可】

山花子

玳筵开处游人拥【韵】争看五百【名】英雄【韵】喜鼇头一战有功【韵荷】君恩奏捷词锋【韵】太平时车书巳同【韵】干戈尽戢文教崇【韵】人间此时鱼化龙【韵】留取琼林胜景无穷【韵】第三换头青云路通【韵】一举能髙中【韵】三千水击飞翀【韵】又何必扶桑挂弓【韵也】强如劒倚崆峒【韵后四句合前太平　同前以下同】

【第二曲与第一曲同第四曲与第三曲同故皆不録玳字战字可用平声一举二字只作衬字不可点板扶字可用仄声】

千秋嵗

杏花梢【韵】间着棃花雪【句】一点点梅豆青小【韵】流水桥边【句】流水桥边【句】只聴得卖花声声频叫【韵】秋千外行人道【韵】粉墙内佳人笑【韵】笑道春光好【韵】把花篮旋簇【句】食樏髙挑【韵　散曲】

【雪字用韵亦可梅字可用仄声小字可用平声】

红绣鞵

猛拌沈醉东风【韵】东风【韵】倩人扶上玉骢【韵】玉骢【韵】归去路【句望】画桥东【韵】花影乱【句】日曈昽【韵】沸笙歌影里纱笼【韵】纱笼【韵琵琶记】

【第九句今人皆改作沸笙歌引纱笼相沿巳乆防不知此调矣】

又一体

宋玉为甚相知【韵】相知【韵】问他因甚伤悲【韵】伤悲【韵】可笑他【句全不】解秋意【韵】虽然是【韵】暮秋时【韵】菊残犹有傲霜枝【韵　同庚防传奇】

【末句校前曲不同】

又一体

画堂罗列华筵【韵】华筵【韵】蓬莱阆苑仙眷【韵】仙眷【韵】鳯栖竹【句】鹿衔花【句】松驾鹤满亭轩【韵】一齐共乐同欢宴【韵】一齐共乐同欢宴【韵　琼花女传奇】

【花字当用韵末句又不同】

添字红绣鞵

今日劝课农民【韵】农民【韵】安排酒食【在】长亭【韵】长亭【韵】知稼穑【句】这般人【韵】都到此【句】倒金尊【韵】都教欢欣【韵】欢欣【韵】説与劝农文【韵】説与劝农文【韵　八义记亭字失韵】

防环着【防或作大非】

摆鸾旗拥道【韵】摆鸾旗拥道【韵】鼍鼓轻敲【韵】马队纷纭【句】步卒喧噪【韵】骠骑军营四绕【韵】送出辕门【句】争看紫泥封【句】五花官诰【韵】齐喝采拦街欢笑【韵】似万丈龙门髙跳【韵】声名好【韵】爵位髙【韵】看破敌功成【句】羽书飞报【韵　千金记】

合笙

看緑拥红遮【韵】正银台画烛光皎洁【韵】映桃腮杏脸人艳冶【韵】任取玉山趄【韵】宝香慢爇【韵看】珠帘绣暮香味絶【韵】舞回瑞雪【韵趁】龙笙鳯箫声韵彻【韵】两情欢悦【韵】夫妇且喜洞房花烛夜【韵】偏称孔雀屛开【句】玳筵罗列【韵】金鼎喷兰花【韵　东墙记】

【此曲失板】

风蝉儿【或作风检才】

造作我毎最髙【韵】斧头响得又好【韵造了】十间房子过一宵【韵】天明后【句】打一瞧【韵】骨剌剌【句】都跌倒【韵　卧冰记】

中吕宫慢词

醉春风

陌上清明近韵行人难借问【韵】风流何处不归来【句】闷闷闷【韵】回雁峯前【句】戏鱼波上【句】试寻芳信【韵】换头夜永兰膏烬【韵】春睡何曽稳【韵】枕边珠泪防时干【句】恨根恨【韵】惟有窗前【句】过来明月【句】照人方寸【韵　赵徳仁词】

【陌字枕字夜字可用平声风字何字珠字可用仄声　换头第二句与前行人句平仄不同】贺圣朝【与双调不同】

满斟緑醑留君住【韵】莫匆匆归去【韵】三分春色【句】二分愁闷【句】一分风雨【韵】换头花开花谢【句】都来防日【句】且髙歌休诉【韵】知他来嵗【句】牡丹时【句】相逢何处【韵叶道卿词】

【緑字一字可用平声花开花字可用仄声】

沁园春

把我身心【句】为伊烦恼【句】算天便知【韵】恨一回相见【句】百方做计【句】未能偎倚【句】早觅东西【韵】镜里拈花【句】水中捉月【句】覰着无由得近伊【韵】添憔悴【韵】镇花销翠减【句】玉痩香肌【韵】换头奴儿【韵】又有行期【韵】你去即无妨我共谁【韵】向眼前常见【句】心犹未足【句】怎生禁得【句】真个分离【韵】地角天涯【句】我随君去【句】掘井为盟无改移【韵】君须是【韵】做些儿相度【句】莫待临时【韵　黄鲁直词计字倚字俱非韵脚】

栁梢青

岸草平沙【韵】吴王故苑【句】栁褭烟斜【韵】雨后寒轻【句】风前香软【句】春在棃花【韵】换头行人一棹天涯【韵】酒醒处残阳乱鸦【韵】门外秋千【句】墙头红粉【句】深院谁家【韵僧仲殊词】

【岸字栁字雨字一字酒字可用平声】

又一体

香肩轻拍【韵】尊前忍聴【句】一声将息【韵】昨夜浓欢【句】今朝别酒【句】明日行客【韵】换头后回来则须来【句】便去也如何去得【韵】无限离情【句】无穷江水【句】无边山色【韵谢无逸词】

【来字不用韵与前曲异】

中吕宫近词

迎仙客

论婚嫁【句】笑呵呵【韵】男有室【句】女有家【韵】看明年生下小哇哇【韵】便请姑婆吃盌秃秃茶【韵　荆钗记】

【呵字借韵】

杵歌

绣箧儿绣牡丹【韵】是娘亲鍼线【韵】平日珍藏【句】十分爱怜【韵】逢君后【句】更无物表奴心坚【韵】中间有百个太平钱【韵】一齐都赠贤【韵　大平钱传奇】

【丹字借韵此曲失板】

阿好闷

君今去也阿好闷【韵】有些钱怎知凑来助你【句】落得两家阿好闷【韵】各家把这泪偷揾【韵】一回上心阿好闷【韵】伊家去【句】有许多至诚【韵】你不分皁白阿好闷【韵】兀的须有神明【韵　张叶传奇】

【用韵杂此曲失板】

呼唤子【与南吕不同】

坚心耐烦等【韵】须有日见情人【韵】见情人也【句】依然又讲旧情【韵】眼前阿好闷【韵】闷【韵】直欲到宸京【韵】只怕我夫荣贵也【句】嫌奴家身恁贫【韵　同前】

【用韵杂此曲失板】

太平令

曲径迢遥【韵】深夜柴门带月敲【韵】邮亭一宿风光好【韵】又何故语叨叨【韵　拜月亭】

【又何二字可用平仄二首】

徳胜序【此调后可用不是路及念佛子】

聴文桂拜启【韵】住西京城市里【韵】要游赏东京景致【韵】文桂便办些金珠行李【韵】囊箧已备【韵】一身为何褴褛【韵】将近帝里【韵】被强人拦住【韵】尽皆劫去【韵】以此飘蓬在旅邸【韵】忽遇风雪乱起【韵】闻贵地【韵】行布施【韵】特来告求周庇【韵】时乖命蹇【句】到此吃尽禁持【韵】你家中祖父【句】元是姓甚名谁【韵】积代姓张氏【韵】念家父身居帝里【韵】开米肆【韵】名满街市【韵】是大桶员外孩儿【韵】方知子细【韵】英俊甚般年纪【韵】卑人贱齿二十一嵗【韵】少年之辈【韵】骨格精神更美【韵】那更言谈可喜【韵】留在此【韵】作区处【韵】周全此身容易【韵】深深拜跪【韵】是父母今生重遇【韵】衔环结草【句】报答何时【韵　做媒传奇用韵杂此曲失板】

宫娥泣

记年时【韵】欢笑相逢在花径里【韵】醉春风防手【句】一步也不厮离【韵】晚夕归【韵】前后拥花篮閙竿儿【韵】花轿儿【韵】奴奴阵马相随【韵】海棠院宇【句】更低声问燕子归来未【韵】两情真个美满【句】相看过似捧璧擎珠【韵】换头自来举止孜孜地【韵】那更好模好様【句】一捻儿腰肢【韵】这风流全在娇波转【句】顾盼滴溜儿【韵】教人怎不拌死在花枝里【韵】朝云暮雨【句】正是落花有意随流水【韵】两情真个美满【句】相看过似捧璧擎珠【韵　燕子楼传奇用韵杂此曲失板】

中吕尾声总论

若用尾犯序第一起调第二第三第四换头赚或一或二鲍老催二曲则尾声云平平仄【句】平仄平【韵】仄仄平平仄仄平【韵】仄仄平平平仄平【韵】

【鲍老催借用黄钟曲第三句可作六字句少第七字而截板即加第六字下】

若用尾犯序同前赚同前玉芙蓉或一或二刷子序或一或二尾声同前

【玉芙蓉刷子序借用正宫曲】

若用渔家傲二曲双谿二曲尾声同上

【双鸡借用正宫调】

若用剔银镫渔家傲麻婆子尾声同前

若用山花子或二或四大和佛舞霓裳红绣鞵则尾声名意不尽云平平平仄平平仄【韵】平仄平平平仄平【韵】平平仄仄【韵】平平仄仄平仄仄【韵】　末二句或只用仄仄平平平仄仄【句亦可板点在第三第五第七字上】

若用防环着或一或二合笙或一或二瓦盆儿或一或二越恁好或一或二尾声同前

若用合笙或二或四包子令二曲梅花酒二曲尾声同前

【包子令梅花酒借用越调曲】

若用驻马聴二曲越恁好二曲不用尾声

若用石榴花二曲解三酲二曲光光乍二曲则尾声云平平仄仄平平仄【韵】仄仄仄平平仄仄【韵】仄仄平平仄仄平【韵】

【解三酲光光乍借用仙吕曲】

若用四换头或二或四耍鲍老不用尾声

若用四换头同前赚或一或二阿好闷呼唤子则尾声云仄平平【句】平平仄【韵】平平平仄仄平平【韵】仄仄平平仄仄平【韵】

若用渔家傲或一或二剔镫镫地锦花麻婆子或用剔银镫二曲渔家镫二曲麻婆子俱不用尾声

若用泣顔回第一起调第二换头太平令二曲扑镫蛾二曲则尾声云平平仄仄平平仄【韵】仄仄平平仄仄平【韵】仄仄平平仄仄平【韵】

若用泣顔回同前太平令同前风入松二曲则尾声第一句同前次云仄平仄仄平平仄【韵】平平仄仄平平【韵】

【风入松借用仙吕入双调曲】

般涉调慢词

哨徧

睡起画堂【句】银蒜押帘【句】珠幕云垂地【韵】初雨歇洗出碧罗天【句】正溶溶养花天气【韵】一霎晴风回芳草【句】荣光浮动【句】卷皱银塘水【韵】方杏靥匀酥【句】花须吐绣【句】园林翠红排比【韵】见乳燕捎蝶过繁枝【韵】忽一线鑪香惹游丝【韵】昼永人闲【句】独立斜阳【句】晚来情味【韵】换头便乘兴携将佳丽【韵】深入芳菲里【韵】拨胡琴语【句】轻拢慢撚总伶俐【韵】看紧约罗裙【句】急趣檀板【句】霓裳入破惊鸿起【韵】颦月临眉【句】醉霞横脸【句】歌声悠扬云际韵任满头红雨落花飞【韵】渐鳷鹊楼西玉蟾低【韵】尚徘徊未尽欢意【韵】君看今古悠悠【句】浮幻人间世【韵】这些百嵗光隂防日【句】三万六千而巳【韵】醉乡路稳不妨行【句】但人生要适情耳【韵　苏子瞻词】

【眉字日字非韵脚　前段见乳燕二句后段任满头二句查东坡本词俱系八字句而叶平韵者旧谱于鑪香下脱一惹字而以游丝二字属下句又于花飞下増一坠字改作九字句皆误】







