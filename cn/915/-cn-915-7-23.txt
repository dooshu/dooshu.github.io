◎竟陵王诞

诞字休文，文帝第六子，元嘉二十年封广陵王，历北中郎将，南兖州刺史，徙南徐州刺史，二十六年改封随郡王，出为後将军雍州刺史，迁安南将军、广州刺史。未行，改授安东将军、会稽太守。孝武即位，征为卫将军荆州刺史，进号骠骑将军。未行，迁侍中、骠骑大将军扬州刺史，改封竟陵王。孝建中迁太子太傅，南徐州刺史，大明初出为南兖州刺史，镇广陵三年，举兵拒命，沈庆之攻杀之，有集二十卷。

