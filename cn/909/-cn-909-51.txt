《书简》

1 	简少傅马公负图

2 	中锡疏慵愚憨不能脂韦世俗多忤于人恐终获戾末路引分归田今四年矣讵意执事不弃菲才屡申荐剡垂覆盆之照回幽谷之春厚德无涯殒身奚报念中锡谢病以来蒲质渐衰灰心殆尽纵大人君子欲怜而纳诸药笼之中而倦鸟病驹久无复天衢之望姜桂老而愈辣莫我敢承稀苓不足引年负公而愧敢尔自陈尚冀裁审久处嫌疑有稽问候统惟台宥

3 	简谢木斋阁老

4 	中锡自归田里老病侵寻与世如隔兼以山林霄汉地位不同用是久稽奉问罪曷可云讵意高明不弃屡赐吹嘘自非木石岂不知感第中锡曩在边方抚巡无状引疾而归于今七载力倦心灰不复可用每领深情徒增感怅偶便谨此申谢外旧作六首并录奉观庶见鄙志卽辰寒甚伏惟为国自啬不宣

5 	简刘大司马时雍

6 	中锡居官无状外谤内谗为时所弃七载于兹迩者猥蒙执事抗章力荐必欲然死灰而光腐草自顾菲薄何以堪此徒增感愧而已窃念中锡曩叨边寄遇警提其动因马少不克成功屡请于朝事下兵部然给银不过万两能买几马给马不过千匹能散几军用是惕然自奋多方处置凡利之不在军民而在权要者悉夺而归之官庄田之利归之于官则拓地三千顷有奇取所入以养马价共得银馀二万两其法曰团种号之利归之于官则计粮百万石有奇取折以资马价共得银四万馀两其法曰减价市廛之利归之于官则为屋五百楹取所入以资马价共得银一千七百两其法曰店课以故宣府在城官军马常有馀各路官军马亦渐足则以三四年间马无亏缺银有羡馀不烦奏扰边备以充然后励兵秣马远捍强敌讵意病先老至事与心违甫三年卽罢归而前所夺者媒●萋斐之言兴矣谅平生所殚精力大半在此而横罹谗谤牢不可破亦在此其馀折奸弭骄速怨招尤之事纷纭琐碎虽中锡亦自不复能追忆而悉数之或少容私不惟天地鬼神昭布森列而典守簿书各有攸司亦必有能攻发而告许之者虽欲容私奚可得也外此则刑狱判送法官荐务会同镇守彼皆受制于我不得容私我敢公然蔑彼反宫容乎万无此理不得明者而较然矣舍此数端别无纳贿之路不知谗者指何事为口实听者卽何事为左证使少致诘而加察焉则谗沮谤消立谈之顷其枉可白惟其闻声即吠捕影成风此谗谤所以易入而中锡所以生为冤人死为冤鬼也非执事见爱之深汲引之亟甯含垢以待尽终不肯延颈以向人鸣偶便执楮情隘词促伏惟亮詧

7 	又

8 	昨敝乡李进士赴京谨附奉短简申谢厚德想达左右兹办事官蒋宽回部敢再陈愚悃中锡曩在上谷行事乖刺速怨招尤致人谗谤几丧名节幸归田里得保馀生于愿毕矣安敢再萌宦游之心兹蒙甄录岂敢固辞但发齿旣衰心志又沮傥再膺边寄不敢故态则取祸于小人少毁素心又贻笑于君子以故捧檄之项首鼠两端进退维谷用是具疏恳辞非矫情也况今时事之难处众口之难调殆又甚于在日而可复欲有所为乎故敢斗胆一白惟心照而体悉之幸甚馀情俟辞本得旨后再布不具

9 	简陈元溥

10 	顷罹患难旧游无相顾者继为编氓亦无一人通一言一字者独元溥夸险一致终始不渝兹又辱来使谓生当复举用自非至交谁能如此第废置以来心旣伤沮事多健忘再涉仕途必取讥笑直道之黜讵敢儗柳士之三攘臂之渐兹已蹈冯妇之再卽日就道固当效子仪之精诚被甲伏鞍不能似伏波之瞿铄况危亡幸免家业凋零母年益老子学未成勉于力田治家以图养亲训子百凡之责俱在贱躬若再一出则都废矣他日钟鸣漏尽无所于归岂不可耻之甚耶然则铨曹之荐岂敢承当借虽得旨亦须固辞刘银台素重久要屡辱见爱将何以报已别有诗相奉会间仍乞致意使回草此奉复不具

11 	简孙勋部诚甫

12 	谢病四年耕读之馀亦颇自适但暮年亲友凋零殆尽所馀无几时或过从饮宴者不过材翁邻叟取其贤乎孤斟独啸而已非有论心讲道之益也止一西田差强人意近又丧逝每一兴念怀抱辄作恶数日始信晦翁伯恭物故吾道益孤之语良是而山谷所谓老色上面欢悰去心者殆为我设也昨得邸报不意贱名又玷山公之启使人惭惧无已盖铨衡之推虽未必舆论之允协而恩旨之黜实可以验震怒之未平也宦情已蔑头颅可知太宰乃欲强人以所不能耶此言惟可与知者道难与俗人言也小儿在宅久扰兹欲暂呼一归俾知乡井之风俗稼穑之艰难俟间再去卒业何如病眼生花艰于作字用是不得以时问讯惟原詧万感

13 	又

14 	昨所具疏乃自陈老疾乞终田里非辞官也不可拘以二品三品之例去人颛蒙被柅卽同鄙怀不任惭赧怅惘之至盖区区平生命不如人仕途所至不遭奇谤则罹奇祸自分与农圃为徒顷年辽东之命亦尝力辞不蒙上允方拟再陈遽有兵部之转卽为权奸构害斥为编氓今旣恩许复官为幸多矣敢再萌仕宦之念乎固非饰诈以欺人沽名以罔上也执事之留诸公之沮虽荷至情然于鄙怀则未能遂兹敕将到不暇再举抵大同后终当投劾耳偶便草草布此亮之甚幸

15 	简李伯起同年

16 	一别十年南北相望情怀可知中间升沈得丧誉毁顺逆言之徒发人永欺耳中锡谢病以来已阅五载料理田园足了此生虽与势事形迹稍殊至于事与心违则一也古人有禁锢终身或生遭不测而事卒不白者亦顺受之而已窃叹执事以名进士为真御史朝著谈忆风裁关陕传思威望至于今不衰自小人中伤遂尔沦败至此不徒为士林惜独不为朝廷惜为天下生民惜乎相知者旣无力以荐扬而有力者又不肯以援举可叹也亦可恨也执事信古守道君子料置此于度外久矣区区日近桑榆同年渐少彼此隔越无由会晤一话宿昔以开怀抱奈何奈何偶便力疾作此临楮不胜怅惆

17 	简李汝弼侍御

18 	谢病以来孟湾旧业外置得薄田二三顷见有茅屋数间前后杂树数百株别号东田以此入首夏赍酒时往择繁阴席地以坐与一二客小杯徐酌商晴较雨兴阑饮犊衞流听莺官柳放浪移时寻复旧所再呼馀沥尽欢乃罢不取衣冠文字之辈往往皆村翁社友此无拘束彼无计较日夕巾车而归矮牀凹枕齁䶎美睡无趁朝之累坐衙之了了善星台凶一

19 	扰日将一丈始起科头未及理发而酒伴已候门矣衰墀之年何幸得此同视宦途职务勤物不遑寝食得失荣辱祸福之乐当必有辨之者不敢多贤也所耿耿者筵散而骂坐者不已影绝而吠声者犹嚣使人不能不动书盎睡咽热耳鸣鸣之感然毁誉在人废行有命虽圣人亦不得强人而还命也我何人斯乃欲能圣人之所不能则玩美床药石古人已有格言等以虚舟飘瓦则百事自灭天君目安何芥带之有用是前感顿释俛仰之间州日不欣然矢忽读来书得审雍公去任之详不觉骇汗乃复自幸所得巴多功名之念遂如死灰情木不可复然而山林之趣顿增冥鸿逝凤不可复挽稽物者之成就于我岂浅浅哉夫雍公为人本亦刚方直失明耳间到宣府初则轻信副将白其彼所书者从而誉之雍则举用彼所恶者从而谮之雍即推求缘此遂失人心致有今日日本小人无足道者姑因前事尝试言之其人奔竞无耻外媚内黯区区尝以盗贼之心倡优之日月之故在上谷遇之甚严彼亦经年称病不敢任事包藏祸心止于腾谤中外左惑士夫而已雍公则不然倚为心腹任为耳目而已之腹心耳目反被其潜捷晴杂卒至酿成祸患曾无一人肯为雍公言者而雍亦至竟不悟小人之不可近也如此哉抑其人者不过一边方佩裨耳前巡抚以其为小人而清之则得谤后巡无不识其为小人而近之则皆祸是其掌股齿颊之间巡抚之手夺进退系焉其亦可畏也夫其亦可叹也夫使其人际唐叔世拥麾授钺居一藩镇几何而不与河北山南阴狡祸贼之徒班乎偶因雍事护谈及之幸勿以语人也俸栗但得中价烦即鲁之急欲偿价故耳改路事今春刘某以其柔圃及圃西隙地来旧区区以其近汝弼新业也欲种树诛穿其中待汝弼挂冠后结为比邻便于往还笑傲也承亢多荷苏不一一

