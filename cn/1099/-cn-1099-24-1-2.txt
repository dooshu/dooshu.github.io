○邊務 【 備倭】

英宗蒙塵之後公撫西浙恐倭寇乘機故止疏具防海之畧

切見去歲日本國王、差使臣來　朝、人伴動計千數來到浙江、肆為狂悖、恐中間有夾帶、先年攻刼爵溪等處倭賊。且在寧波住久。竊窺邊海港???。得知水道今雖回還其心莫測。明年風汛時月。恐倭賊或至犯邊。緣比先沿海各衞所。原設戰船。各有水寨併艘官軍常川在船哨備、私擅回營者少。正統二年、革散水寨將船掣回。各衞所港汊守備官軍回城近便。故多有棄船戀家。船隻不修。器械不整。聞知廵海三司官來點閘。隨即赴船聽點。其遠去者雇人應名點視。廵海官去。仍復前弊。是以船隻內有朽爛遭風等項數多。今浙江水旱民饑。難便補造。其水寨卒難復設。若不設法。預為整備船隻。揀選官軍。修造兵器。訓練武藝。遇警不無失措。臣同　欽差鎮守浙江都知監右監丞阮隨、計議得邊防急務、案行浙江都布按三司各行廵海官整備外、及照按察司廵海僉事黃譽、廵海一年將滿該替、本官公勤廉謹、提督有方、軍民悅服、如蒙　准題、乞　來??該部量與增秩、與同參政曹凱、職專廵海備倭、庶邊備得人、軍政整肅、緣係處置備倭事宜、開坐謹題請　旨、　一體訪備倭指揮千百戶中有智勇過人。善撫士卒者。每處四五人。各管原船。按期調換。今選當先船上領軍勦賊。　一將沿海各衞所官快船內旗軍。操練武藝。試驗弓弩鎗?牌銃等項。隨其所能。演習慣熟者。每船十四五人。或二三十人。各記姓名。仍在原船操守。遇警將原選船內旗軍。照名換兌過船。當先勦賊。　一將各衞所官快船隻揀選。新造堅固。便于駕使者。每處四五隻。逐一點看。船內繩纜蓬櫓等項器具。俱要堅完。臨期當先勦賊。其餘船隻、并器具俱要修整完備　一四百料以上船隻。使風搖櫓。攻捕賊船。回旋進退。遲鈍不便。體得沿海魚船。孰知海道。不畏風濤。駕使便捷。遠出哨探。賊船不疑。臨機得用。行仰布按二司廵海官員。督令沿海府縣委官河泊所取勘居民并魚戶船隻。每縣定與字號。編定總小甲。為照各衛所原設風快船。若是大海外洋。不堪駕用。合將船內官軍演習弓弩火銃、量船大小。每船或十數人。或二十餘人。設伏船內。遇有賊船。恊助官快船四面夾攻。以取全勝。無警聽令捕魚辦課。府縣委官、河泊所、仍要鈐束不許生事、　一訪得逓年倭寇登岸。其船來有遲速不同。俱約在三姑柱山南麂等海??西大山?。停泊取齊。合著魚船伏兵。先去此幾處捕魚為由哨探。遇有賊船一隻二隻先到。就用弓弩火銃飛石攻打。如賊船到多急報官快船官軍禦敵魚船夾攻。則賊成擒矣。其魚戶稍水人等有功。一體具　奏陞賞。　一如所選船五隻、置五色旗號、再添五隻、又置五色長號帶、遇有海賊聲息。每船記用方色旗號。桅上高懸。臨敵之際。看驗某色旗帶船隻敢勇當先。某色退縮不進。以憑賞罰。　一整點器械。旗幟金鼓、盔甲刀鎗、弓弩?牌銃砲等項。逐一看驗。俱要鮮明鋒利堅完。若有損壞欠缺。如法修補。　一沿海衞所、某處遇警、飛報鄰近衞所、備倭官軍、務要督率船隻、互相策應、先行分豁、某衞所與某衞所相去幾程。海道可以策應某處衛所。臨期不許推委失悞。　一選撥能慣打飛石旗軍。各船拾取石塊。預備應用。一各船整備小瓦罐三五百箇。小鐵菱角多辦。臨期將罐多半用汙泥和菱角裝罐內。打過賊船。賊皆跣足。可以制之。又將餘罐裝盛石灰于內。紙糊鑵口。打過賊船。可迷賊人眼目、一各船整備標鎗二百根。臨期望斗上著人用以勦賊。　一戰船一隻。內執事舵工一名。班守二名。斫守一名。修理船隻器具。皆係四人掌管。查得照比先永樂年間下西洋船隻事例。比各軍於正支月粮外。又增五斗。自正統二年。革去水寨。其執事人所增月粮亦俱咸去。因與眾軍一例。是以多不用心。以致船壞不修器具不整、臨期悞用。乞來??該部照舊增支、以勵勤勞一捕獲賊船將船內貨物、通船見數、以憑論功高下、定給充實

皇明經世文編卷之二十四終







