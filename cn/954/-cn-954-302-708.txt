陈造　魏知元有赠仍索诗此言别二首

朋从应酬岐薄厚，魏郎凛凛金石友。

四年再面情转亲，日有温言到衰朽。

泾渭不混清浊流，云雨肯随翻覆手。

自今淮徼望吴天，安得山林长聚首。

陈造

陈造　魏知元有赠仍索诗此言别二首

作诗求工今则然，古人培本深其源。

周鸦庄骚略未究，浪摹月露缀语言。

知君胸中藏武库，平生游戏皆好句。

老夫血指妙斲前，亟当还家事温故。

陈造

