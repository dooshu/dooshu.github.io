曾协　次韵翁士秀见赠二首

川原积岁阻交情，佳客常思置驿迎。

花县论心尊俎乐，竹宫识面岁时惊。

久知书作南征癖，更觉诗同东野清。

却敛櫜韐真退舍，君才屹立五言城。

曾协

曾协　次韵翁士秀见赠二首

兴来蹑履便追随，共约乘风汗漫期。

述作正须陶令手，利名不上紫芝眉。

名高似斗谁能挹，量大如渊不可窥。

老去故交今绝少，高情倾盖乐新知。

曾协

