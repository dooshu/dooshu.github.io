明日


天上参旗过① ，人间烛焰销。谁言整双履② ，便是隔三桥③ 。知处黄金锁，曾来碧绮寮④ 。凭阑明日意，池阔雨萧萧。

【题解】

冯浩曰：“言外是追忆昨宵，故题曰明日也。”首联谓参辰已没，灯光已灭，夜已尽矣。次联谓整鞋履起身告别，即知一别相隔银河，会面难矣。三联谓伊人来自金锁之室、碧绮之窗，与我相会，殊非易事，归去又将孤居独处，不胜寂寞。末联谓明日独倚危阑，雨深湖阔，其人甚遥，不胜怅惘。本篇亦是艳诗，所咏疑为贵家女子。

【注释】

①参旗：星官名。又名天旗、天弓，属毕宿，共九星。《晋书·天文志》：“参旗九星在参西，一曰天旗，一曰天弓。”

②整双履：谓分手准备上路。

③三桥：渭水上有三座桥。《史记·索隐》：“今渭桥有三所：一在城西北咸阳路，曰西渭桥。一在东北高陵邑，曰东渭桥。其中渭桥在故城之北。”三桥取银河之义。

④寮：窗也。





