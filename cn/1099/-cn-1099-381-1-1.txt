○贈撫臺周公 【 奏績】

大中丞撫臺周公之及再考、而以最績聞于朝也、余既以四郡守丞之請、業有贈言、而吾鄉之縉紳大夫、謂公臨鎮郡中、吾曹在宇下、目接公之厝注而身被其澤、默而息乎、非情也、則以余備糠粃而屬詞焉、葢輿人之誦。以公之才猷德望。踵美于文襄。其得民之深。接迹于文襄。若天之有私于吳人者。余故采而述之。乃其時之所值。勢之所乘。以後方前而有難易之論亦此等文恒格則公尤處其難。比于文襄。功齊而力倍者。猶未之及也。余請畢其說、當　宣英之朝。江南久離湯火而安鋤鎛。罔疏而民富。年穀屢登。不覩兵革。葢家有囷積。里有灌輸。公庾有紅腐也而文襄乃得以其財力之羨。從事于溝塍甽澮津梁陂障之間。為民興百世之利。又請蠲重額之逋。為民除百世之害。當是時廟堂急民。而尤以財賦根本急江南之民。文襄之奏便宜朝入而夕報可上不虞掣肘下不憂蹙頞時勢參合而澤易流若登高而招順風而呼也乃今之江南。視疇曩逕庭矣。自島夷為難。列營置戍。仰食縣官。而饋餉日增。水旱疾疫。相踵為灾。而逋稅日積。大農之檄。趾相錯于途。有司數被譴讓。中涓奉詔。復以額外榷商。而徵歛日益煩。亡賴不逞之徒。抉關胠篋。乘間而起而盜日益充斥。葢閭閻阡陌之間。不苦兵。則苦歲。不憂徵歛。則憂盜賊。瑣尾流離之狀。呻S吟Y愁嘆之聲。未有甚于今者。乃公身共其恫而心計其便。所為撐支調劑。撫循銷戢。布之科條禁令者。率以忠厚慈愛。設誠而致行之。明敕有司。毋以撫字後催科。申嚴將校。毋以恬嬉忘戒備。其弭盜具有方畧。豶豕牙而折其萌。傾虎穴而杜其釁。諸奇袤軼宕之氓。悉麗于法。孳孳焉。閔閔焉。務興民之利。而除其害若慈母之于嬰兒。日休燠而乳哺之也。若上農之力田。芟其稂莠。殲其蟊蜮、而封殖之也。以故民安盜戢。四境如挾纊。百城如覆盂。翕然稱治。葢公之劬勞殫慮。經營拮据。其用力若斯之難也。而又有難者。　上深居决事。公車之牘。浹旬累月而不報至語及榷稅輒置不省而公所請減稅之章如期而奉德音卒以蘇商民而通食貨。留都煽亂。獄具而株連不巳。流言相驚。幾于麋沸。公馳往撫諭之。反側遂定。卒以銷禍本而安輦轂。公之精誠。信于　主上。而功寔著于國家。其超卓可紀者又如此。夫文襄之所興革。在朝野清晏物力豐豫之年。而公在征求迫蹙。變故劻勷之際。乃政成化洽。相望後先。譬之良醫。文襄所治者。欲起之瘡痍而公所療者。周公亦名臣固不甚遜文襄非特相譽之詞垂絕之膏盲也。其奏效同。而鍼石湯液之施用則殊矣。余故曰功齊而力倍也。

