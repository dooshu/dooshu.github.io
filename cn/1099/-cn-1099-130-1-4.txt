○添設平和縣治疏 【 添設縣治】

平和縣故漳州府南靖縣地因與縣治曠□□府建議立縣平和以綏民扼盜

為照建立縣治、固係禦盜安民之長策、但當大兵之後、繼以重役、竊恐民或不堪、臣時督兵其地、親行訪詢父老、諏咨道路、眾口一詞、莫不舉手願望仰心樂從、旦夕皇皇、惟恐或阻、臣隨遣人私視其地。官府未有教令。先已伐木畚土。雜然並作。褁糧趣事。相望於道。究其所以。皆緣數邑之民。積苦盜賊。設縣控禦之議父老相沿巳久。人心冀望甚渴。皆以為必須如此而後百年之盜可散。數邑之民可安。故其樂事勸工。不令而速。臣觀河頭形勢。實係兩省賊寨咽喉。今象湖可塘大傘箭灌諸巢。雖巳破蕩。而遺孽殘黨亦寧無有逃遯山谷者民稀則咨繁山縣往往如此舊因縣治不立征剿之浸渥復歸據舊巢亂亂相承皆原於此今誠於其地開設縣治。正所謂撫其背而扼其喉。盜將不解自散。行且化為善良。不然不過年餘。必將復起。其時再聚兩省之兵又糜數萬之費。圖之巳無及矣。臣竊以為開縣治於河頭以控制群巢。於勢為便。雖使民甚不欲。猶將強而從之。况其祝望欣趣若此。亦何憚而不為。至於移廵司於枋頭坂、亦於事勢有不容巳、葢河頭者。諸巢之咽喉。枋頭者河頭之唇齒。勢必相須。兼其事體巳有成規。不過遷移之勞。所費無幾臣等皆巳經畫區處、大畧己備、不過數月、可無督促而成、民之所未敢擅為者、惟縣治學校、須　命下之日、乃舉行耳、伏願陛下俯念一方荼毒之久、深惟百姓永遠之圖、下臣等所議於該部、採而行之、設縣之後、有不如議、臣無所逃其責今新撫之民。群聚於河頭者。二千有餘皆待此以息其反側。若失今不圖。眾心一散。不可以復合。事機一去。不可以復追。後有噬臍之悔。徒使臣等得以為辭。然巳無救於事矣。緣係添設縣治永保地方事理、為此具本請　旨

