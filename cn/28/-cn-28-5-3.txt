表


《皇子表》

五石烈：即五院。非是分院为五，以五石烈为一院也。

六爪：爪，百数也。辽有六百家奚，后为六院，义与五院同。二院，即迭剌部析之为二者是也。

裂鋋皮：鋋，牡鹿。力能分牡鹿皮。

《世表》

莫弗纥：诸部酋长称，又云莫弗贺。

蠕蠕（而宣切）：国名。

俟斤：突厥官名。

《游幸表》

舔咸鹿：鹿性嗜咸，洒咸于地以诱鹿，射之。

女瑰：虞人名。

列传

可敦：突厥皇后之称。

忒里蹇：辽皇后之称。

耨斡麽：麽，亦作改。耨斡，后土称。麽，母称。

乙室、拔里：国舅帐二族名。

《诸功臣传》

龙锡金佩：太祖从兄铎骨札以本帐下蛇鸣，命知蛇语者神速姑解之，知蛇谓穴傍树中有金，往取之，果得金，以为带，名“龙锡金”。

撒剌：酒樽名。

遥辇糺：遥辇帐下军也。其书永兴宫分糺、十二行糺、黄皮室糺者，仿此。

吐里：官名。与奚六部秃里同。吐、秃字讹。

寝殿小底：官名。辽制多小底官，余不注。

杂丁黄：礼，男幼为黄，四岁为小，十六为中，二十一为丁。军中杂幼弱，以疑敌也。

遥辇克：遥辇帐下掌兵官。

柢枑：宫卫门外行马也。

榾柮犀：千岁蛇角，又为笃讷犀。

珠二琲（下蒲昧切）：珠五百枚为琲。

题里司徒：题里，官府名。

庢中（上陟栗切）：地名。

堂印：博之采名。

临库：以帛为通历，具一库之物，尽数籍之，曰临库。

堂帖：辽制，宰相凡除拜，行头子堂帖权差，俟再取旨，出给告敕。故官有知头子事。见《阴山杂录》。

夷离堇画者：画者，人名，为夷离堇官。

虎斯：有力称。《纪》言“虎思”，义同。



