吕祖谦　明招杂诗四首

鸟声报僧眠，钟声报僧起。

静中轻白日，邈视东流水。

风月有逢迎，出门聊徙倚。

传遍南北村，松间横屐齿。

吕祖谦

吕祖谦　明招杂诗四首

前山雨退花，余芳栖老木。

卷藏万古春，归此一窗竹。

浮光泛轩槛，秀色若可掬。

丰腴当夕餐，大胜五鼎肉。

吕祖谦

吕祖谦　明招杂诗四首

墙竹生夏阴，风荷留宿露。

解衣一盘礴，此岂不足付。

吕祖谦

吕祖谦　明招杂诗四首

风檐袅茶烟，铜瓶语相泣。

清阴一痚箔，不碍飞花入。

吕祖谦

