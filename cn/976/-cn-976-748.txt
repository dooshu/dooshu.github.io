强至　走笔依韵和酬王彦霖四首

几度春风信陆沉，曾题醉笔写花阴。

诗情不复随风乱，今日花前对展禽。

强至

强至　走笔依韵和酬王彦霖四首

感旧情怀日日深，三春能几半晴阴。

醉题难尽当时意，啼彻春风羡暮禽。

强至

强至　走笔依韵和酬王彦霖四首

夫子人间第一流，清言暂隔已离愁。

今朝偶负寻春约，诗思勾牵未肯休。

强至

强至　走笔依韵和酬王彦霖四首

不住年光衮衮流，莺花渐老使人愁。

莺犹可听花犹在，再卜他时一醉休。

强至

