次和王侍读喜诸子夜过

老眼勌读书瞑坐罢然烛新月复櫩端凉风鸣槛竹同心礼数寛隔巷招寻熟忽忆临清溪渔灯照蓬屋

二

养疴人事稀幽兴无主客虚庭落疎影乔柯挺百尺安用持尊酒高谈已中夕露气滋苔痕惟应余鹤迹

三

秋虫尚未鸣飒已秋声变凉夜惜清晖急景如奔电时俗贵铅刀宁知刚百链且懽襟抱开谁言儒素贱

