◇元后为天元大皇后册

咨尔资灵姜水，载德涂山，懿淑内融，徽音潜畅。是用加兹宠数，式光践礼。尔其聿修仪范，肃膺显册，承休命，可不慎欤。（《周书·宣帝元皇后传》）

尉迟后为天左大皇后册（大象二年三月）

咨尔门膺积善，躬表灵贶，徽音茂德，朕实嘉之，是用弘兹盛典，申彼宠章。尔其克慎厥猷，寅答景命，永承休烈，可不慎欤。（《周书·宣帝尉迟皇后传》）



卷四

