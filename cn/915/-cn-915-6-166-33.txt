◇皇太子释奠颂

生而知之，上于皇储。以能而问，处实若虚。爰雕圣章，玉采是敷。蒸蒸皇储，既睿且聪。神而明之，夫岂发蒙？谦以制礼，靡事不恭。乃修嘉荐，于国之雍。敬享先师，以畴圣功。皇嗣，希心阙里。企兹良辰，卜近于市。光光舆服，穆穆容止。祗奉圣灵，躬承明祀。济济儒生，亻先亻先胄子。清洒于觞，匪宴斯喜。欣道之弘，自今以始。（《艺文类聚》三十八，《初学记》十四）

