虞俦　戏简林子长

溪上园亭处处新，想君屡费橐右银。

莺窥绣户烦三请，蝶绕花梢知几巡。

恨不即时谋载酒，恐因暇日得寻春。

只愁又隔同年面，却欠尊前似主人。

虞俦

虞俦　戏简林子长

崇桃积李巧争新，红胜舉脂白胜银。

车骑每劳莺命唤，药栏聊伴蝶游巡。

何须歌舞留连夜，漫与诗篇慰藉春。

珍重海棠烦问讯，肯教空谷老佳人。

虞俦

