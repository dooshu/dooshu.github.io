杨万里　甲子初春即事六首

老子烧香罢，蜂儿作队来。

徘徊绕襟袖，将谓是花开。

杨万里

杨万里　甲子初春即事六首

腊去寒犹在，春来花未开。

东风忽然到，放尽一园梅。

杨万里

杨万里　甲子初春即事六首

径李浑穠白，山桃半淡红。

杏花红又白，非淡亦非穠。

杨万里

杨万里　甲子初春即事六首

只有观书乐，其如病眼何。

但令吾意适，不必卷头多。

杨万里

杨万里　甲子初春即事六首

骤暖如初复，通身退褀衣。

只言寒已去，却等五更归。

杨万里

杨万里　甲子初春即事六首

人怨花迟发，天教暖早催。

不知要催落，却道是催开。

杨万里

