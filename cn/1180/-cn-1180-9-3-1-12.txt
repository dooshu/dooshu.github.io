生民

八章，四章章十句，四章章八句


首章讲：周公制礼尊后稷以配天，故作此诗。曰：有天下之大功者，斯可享天下之大祭。今日南郊之祭，配天以稷矣。抑知稷之德真足配天者乎？





厥初生民，时维姜嫄。

民，周人。姜嫄，高羊氏之后妃。粤稽生民之伊始，实维有邰之姜嫄。





生民如何？克禋克祀，以弗无子。

精意以享曰禋。祀，是祀郊媒。弗，除也。生民如何？彼姜嫄当玄鸟始至之日，精意以祀郊禖，所以弗无子而求有子也。





履帝武敏歆，攸介攸止；载震载夙，载生载育，时维后稷。

履，践也。帝，上帝。武，是迹。敏，足大指。歆，是惊动。介，是大。止，是息。震，娠也。夙，肃也。育，养也。后稷，弃之官名。但见上帝监一念之诚，使之见大人之迹而履其拇，遂歆歆然如有人道之成。于是即其所大所止之处，而震动有娠矣。及月辰而肃居侧室，其所生而育者，实维后稷焉。所谓厥初生民者，在是人也，其受孕之祥有如是者。

二章讲：夫后稷既生矣，而其降生之异何如？





诞弥厥月，先生如达。小坼不副，无菑无害，以赫厥灵。

弥，是终。先生，初生子也。达，小羊。坼、副，皆裂也。赫，是显。厥灵，是异。但见居乎侧室，既终十月之期。而首生乎后稷，其易有如达，初不坼副，而无灾害之苦焉。若此者，是天欲以显其灵异于天下，使知其生有不同于凡人也。





上帝不宁，不康禋祀，居然生子。

宁，是心无怨恫。康，是安意以享。居然，是徒然也。以此观之何也？禋祀之祭，但知有子之求，而未知上帝之宁我康我否也。今也既肇履拇之祥，又得降生之异，则上帝岂不无怨无恫，而宁我之禋祀乎？岂不来格来享而康我之禋祀乎？惟其宁我康我，是以使我无人道而居然生是子，且显其异如此也。是其降生之异有如此者。

三章讲：夫无人道而生子，固天意之有在也。但人之闻见不习，而不祥之疑，虽其母亦未能释然者，于是举而弃之焉。





诞寘之隘巷，牛羊腓字之。

寘，是弃。隘，是狭。腓，庇也。字，爱也。其始也，则寘之隘巷，以为不免于牛羊之践矣。而牛羊乃腓字之，若有以动其感者，是固异也。





诞寘之平林，会伐平林。

会，是遇。犹以为出于偶也，其继也则寘之平林，以为不免于荒芜之中矣。乃会人伐木而收之，若有以速其会者，是又异也。





诞寘之寒冰，鸟覆翼之。

寒冰，寒冻之水。覆，是盖。翼，是藉。犹以为值其适也，其终也乃寘之寒冰，以为冱寒迫体将万无生理矣。鸟乃以一翼覆之，以一翼藉之，若有使之然者，是不为大异乎？





鸟乃去矣，后稷呱矣。实覃实，厥声载路。

呱，啼声。覃，是长。，是大。载路，满路。既而鸟乃去矣，后稷呱矣，覃然而长，然而大厥声，充满于道路之间，而闻之者皆知其非凡儿矣。夫以摧折困踣之余，而其声气且如是焉，其异又何如耶！于是姜嫄始收而养之。其见弃之祥又如此者。

四章讲：夫后稷之生，既本于天，故其所事自异乎人。





诞实匍匐，克岐克嶷，以就口食。

匍匐，手足并行。岐、嶷，是俊茂之状。口食，此是六七岁时。方其匍匐之时，克岐克嶷，状貌何茂异也。及其能就口食之日，遂有种植之志焉。





蓺之荏菽，荏菽旆旆，禾役穟穟，麻麦幪幪，瓜瓞唪唪。

蓺，是树。菽，大豆。旆旆，枝扬起。役，列也。穟穟，苗美好。幪幪，茂密。唪唪，多实。但见其游戏之间，或蓺之荏菽也，荏菽则枝旆旆然而扬起；蓺之禾也，禾则成列穟穟然而美好；蓺之麻麦也，麻麦则幪幪然而茂密；蓺之瓜瓞也，瓜瓞则唪唪然而多实。随其所蓺，无不咸若者，盖上天默相其能，故虽游戏之种植，遂有以得造化之神妙者矣。是其幼志之异有如此者。

五章讲：夫幼既有志于种植，长遂为农师以教民。





诞后稷之穑，有相之道。

相，助也。诞惟后稷之穑也，必尽人官之能，以助天地之所不及焉。





茀厥丰草，种之黄茂。

茀，治也。黄茂，佳谷名。谓丰草异类也，黄茂佳谷也；丰草不除，则黄茂无自而生矣，于是茀厥丰草而种之黄茂焉。





实方实苞，实种实褎，实发实秀，

然种之而岂徒哉？其渍种也方焉而成房，而生意已涵于桴甲之中矣；苞焉而未拆，而生意将露于桴甲之外矣，是其渍种之时则然也。既而甲拆而可为种矣，且皆褎然而渐长；既而受气已足而尽发矣，且皆秀然而始穟。是其苗而秀也，后稷尽有相之道于其始也。





实坚实好，实颖实栗，即有邰家室。

邰，是后稷之母家。既而保合太和而实坚矣，抑且形味之既好；既而繁硕垂未而实颖矣抑且不秕而实栗。是其秀而实也，后稷尽有相之道于其终也。故尧以其有功于民，于是即有邰之地，而为后稷之家室焉。周之有国，实自此始矣。

六章讲：夫稷既受有邰之封，而遂创有国之祀。





诞降鼛种，维秬维秠，维糜维芑。

降，是布此种于民。但见其降是嘉种于民也，不惟有黑黍之秬，而且有一稃二米之秠焉；不惟有赤梁粟之糜，而且有白梁粟之芑焉。





恒之秬秠，是获是亩；恒之糜芑，是任是负，以归肇祀。

恒，遍种。获，是割。亩，栖之田。任，肩任。负，背负。肇，始也。遍种是秬秠也，既成则获而栖之于亩焉；遍种是糜芑也，既成则任而负之以归焉。若此者，岂特可以育民人而已哉？而亦可以供祭祀焉。酒醴取之秬秠，粢盛取之糜芑，于以祭夫内外之神，而肇有国之祀，胥此矣。

七章讲：





诞我祀如何？

夫后稷既肇有国之祀矣，诞我之祀则如何哉？





或舂或揄，或簸或蹂，释之叟叟，烝之浮浮。

祭必有粢盛也，则或舂焉而致其精凿，或揄焉而取米出臼，或簸焉而扬其糠粃，或蹂焉而取谷以继。由是释之于水，则燥湿相投，而声之叟矣；由是烝之于甑，则水火既济，而气之浮浮矣。粢盛何其备耶！





载谋载惟，取萧祭脂，取羝以軷。

萧，是蒿。脂，膟䒿。羝，牡羊。祭必吉蠲也，则载谋焉而卜日择士之皆善，载惟焉而斋戒具修之皆洁，吉蠲何其谨耶！祭始于求神也，则取萧与脂而爇之以祭宗庙之神，取羊之羝而用之以祭行道之神，而求神之义无不周矣。





载燔载烈，以兴嗣岁。

兴，起也。嗣，继也。岁，往岁。祭重于献尸也，则载燔焉以备庶羞，载烈焉以实俎豆，而献尸之物预矣。所以然者，诚以今岁之举，来岁之倡也。兹一肇祀而回者之无不处者，正欲以兴来岁，而嗣我往岁之典于不穷，使宗庙有常享斯已矣。

八章讲：夫后稷受命于天，有功于民，而封国肇祀之远如此，则与天合德矣。今日南郊之祭，舍稷其谁配哉？





卬盛于豆，于豆于登。

卬，是我。豆，木豆。登，瓦器。盖南郊之祭，必有葅醢也，则盛之于豆矣；必有太羹也，则盛之于登矣。





其香始升，上帝居歆。

香，品物之气。但见豆登之香始升，而上帝之神已居然而享之矣。





胡臭亶时！

胡，是何。臭，是香。亶，是诚。此何但芳臭之荐，信得其时而已哉！是必有感孚之素，溢于豆登之外者。





后稷肇祀，庶无罪悔，以迄于今。

迄，至也。今，是指今日奉祭言。盖自后稷立国肇祀之日，诞降加种粒，我蒸民有以承上帝率育之命，而成万世永赖之功。其庶无罪悔于天也，盖已迄于今如一日矣。

夫惟其功足以配天而无愧如此，是以南郊之祭而居歆之速者，盖监稷之德也，而岂我之芳臭云乎哉？吁！周公尊稷配天而以是为言，其知所本者矣。





