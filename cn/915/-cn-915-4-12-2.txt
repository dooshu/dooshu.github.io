◇立质帝诏（永嘉元年正月丙辰）

先帝早弃天下，胤嗣幼冲，何悟仓卒，仍遭不造，惟太后定之（此句有误。）考人神之诚，惟建平侯缵，幼而岐嶷，师傅不烦，年已八岁，克昌化之形于体貌。《春秋》之义，为人后者为之子。其以缵为孝顺皇帝嗣。（袁宏《后汉纪》二十，「梁冀欲立幼主而专其权，与太后定策禁中，诏」云云。案：今本「缵」作「续」，从《后汉·质纪》改。）

