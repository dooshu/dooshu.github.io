◇陶壅

悲哉於嗟兮，心内切磋。款冬而生兮，凋彼叶柯。瓦砾进宝兮，损弃随和。铅刀厉御兮，顿弃太阿。骥垂两耳兮，中坂蹉跎。蹇驴服驾兮，无用日多。修洁处幽兮，贵宠沙靡刂。凤皇不翔兮，鹑安飞扬。乘虹骖兮，载云变化。鹪明开路兮，后属青蛇。步骤桂林兮，超骧卷阿。丘陵翔亻舞兮，溪谷悲歌。神章灵篇兮，赴曲相和。余私娱兹兮，孰哉复加。还顾世俗兮，坏败罔罗。卷佩将逝兮，涕流滂沲。

