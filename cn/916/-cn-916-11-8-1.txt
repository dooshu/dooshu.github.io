【释奠诗应令】

〖八章〗

敬逊三德。厥修六艺。师圣发□蒙。尊儒启滞。若括资羽。如金待砺。雅道聿兴。教学无替。

希代明王。应期圣主。裁成品物。奄有区宇。篇籍芬场。诗书照府。笼樊七十。驱驭三五。

於赫上嗣。毓德元良。崇贤既辟。驰道飞芳。仪刑震象。问望离方。夏戈秋龠。日就月将。肆礼虞痒。弘风阙里。降心下问。劳谦让齿。五方耸听。百辟倾耳。济济耆生。莘莘胄子。

间歌有节。合舞惟恭。阶陈樽篚。庭列笙镛。誉宣四学。业阐三雍。森沉灵宇。依稀神纵。

奠馀币久。辰良景暮。黍稷非馨。□蘩式昨。崇敬台保。昭彰审谕。翠盖移阴。斑轮徐渡。年灰迭起。星□环周。春凋树色。日藻川流。雪花迟舞。云叶双抽。雾开金□曷。冰销石沟。

肃仰鸿化。恭闻盛典。人握悬藜。家藏瑚琏。顾惟朽谢。暮识肤浅。恩谬爵浮。心惭貌忄典。（○文馆词林百六十作隋江总。）

