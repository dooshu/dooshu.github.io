○王承郾为亡考修明真斋词

伏闻至道开图，三尊垂教，惠覃幽显，泽浃死生。游观八门，播宏慈而济苦；悯伤幽夜，回法炬以流光。南宫辟炼化之庭，丹简启超之籍。上智童子，愿开罪福之由；飞天神人，请示忏陈之品。敷明真奥典，拔试幽关，披玉匮灵科，解销考对。元清昏翳。洒润焦劳。拯拔穷魂，咸为善爽，终天载劫，俱沐元慈。臣先考运偶道风，常参宝，身逢圣日，累践官荣。处世网之中，宁无过误？履尘寰之内，必有愆违。况职主庖羞，须行宰戮，旋司戎伍，每举刑章。出领郡符，入居近密，或抑强扶弱，或三令五申，既爽重轻，即为衅咎。又自乡关隔越，兵火乱离，故里坟茔，或有侵毁，冢讼延注，逮及子孙。兼割货所居，移易门巷，土木修造，有触明神，以此忧惶，皆祈忏谢。是敢遵灵宝科格，修明真道场，精洁香灯，丰严信币，披心露恳，悔过希恩。

伏惟太上三尊、十方众圣，神光下烛，惠渥旁流，赦先考累世以来深殃积罪，削名地简，濯质天衢。故伤误杀之愆，往债前冤之目，後嗣考延之咎，先人怨责之瑕，并赐原除，内外清净。即乞炼神丹霍，列籍青华，不经於岱岳丰阝山，克证於福堂天路。上愿九元开度，七祖超，坟墓安宁，幽冥潜静，三途六趣，共洽胜功，内族外亲，俱臻景。刳心扌文血，拜手祈天，不任号殒激切涕咽之至。谨词。

