【长安为崔弘度屈突盖语】

〖隋《书》曰：弘度素贵。御下严急。动行抚罚。吏人□气。闻其声莫不战栗。时有屈突盖。为武侯骠骑。亦严刻。长安为之语曰：〗

宁饮三升（北史作斗。）醋。（隋书作酢。古通。）不见崔弘（《御览》作恒。）度。宁炙（北史作茹。《御览》同。）三斗艾。不逢屈突盖。（○隋书崔弘度传。北史崔弘度传。《御览》四百九十二。《诗纪》百二十九作长安谣。）

