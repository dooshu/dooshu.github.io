○谏遣使江南以官物充直赎生疏

江南水乡，采捕为业，鱼鳖之利，黎元所资，土地数匣，有自来矣。伏以圣慈含育，恩周动植，布天下之大德，及鳞介之微品。虽雨之私，有г於末类，而生成之惠，未洽於平人。何则？江湖之饶，生育无限；府库之用，供支易殚。费之若少，则所济何成？用之傥多，则常支有阙。在於拯物，岂若忧人？且鬻生之徒，惟利斯视，钱刀日至，纲罟年滋，施之一朝，营之百倍。未若回救赎之钱物，减困贫之徭赋，活国受人，其福胜彼。

