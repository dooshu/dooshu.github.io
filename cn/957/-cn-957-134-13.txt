王迈　呈竹轩张史君二首

竹轩治郡政成时，却值王孙庆玉墀。

无吏下乡民点塔，捐田入学士砻碑。

平反阴德堪娱母，清白家风更课儿。

见说元宵灯不放，为他百姓惜膏脂。

王迈

王迈　呈竹轩张史君二首

日晡斋合响铃条，鞅掌文书尚坐曹。

吏困行移悉脱腕，侯勤剖决快挥毫。

维摩正为众生病，太守胜如从事劳。

愿养精神需大用，款陪齐客醉醇醪。

王迈

