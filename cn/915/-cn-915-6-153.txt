◎魏舒

舒字阳元，任城樊人。魏嘉平中为郡上计掾，察孝廉，对策上第，除渑池长，迁浚仪令，入为尚书郎。正元中迁钟毓后军长史，转文帝相国府参军，历宜阳荥阳二郡太守。晋受禅，征拜散骑常侍，历冀州刺史，入为侍中，迁尚书，太康初拜尚书右仆射，寻徙左仆射，领吏部，加右光禄大夫，代山涛为司徒，署兖州大中正。太熙元年逊位，寻卒，年八十二，谥曰康。

