张嵲　又次韵五首

建溪南去自悠悠，溪上愁思逐水流。

欲寄平安数行字，秋鸿飞不到炎州。

张嵲

张嵲　又次韵五首

离尤南来本无因，阴隲忠嘉自有神。

敌国犹强谗间露，君王宵旰忆良臣。

张嵲

张嵲　又次韵五首

行尽炎荒路向东，蛮村戍鼓夜逢逢。

惜无王朔同登望，骑气应须似白虹。

张嵲

张嵲　又次韵五首

行衣叶叶马萧萧，快意宁知归路遥。

海上尖峰青似染，却从云外望岧峣。

张嵲

张嵲　又次韵五首

心知公及暮春归，犹自思公肠九回。

门外春流已如黛，行看飞骑过桥来。

张嵲

