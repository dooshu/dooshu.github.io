陆游　闻雁

过尽梅花把酒稀，熏笼香冷换春衣。

秦关汉苑无消息，又在江南送雁归。

陆游

陆游　闻雁

霜高木叶空，月落天宇黑。

哀哀断行雁，来自关塞北。

江湖稻粱少，念汝安得食？

芦深洲渚冷，岁晚霰雪逼。

不知重云外，何处避毕弋？

我穷思远征，羡汝有羽翼。

陆游

陆游　闻雁

蜻蜓浦中闻雁声，寒侵短褐客愁生。

忽思大散关头路，雪压蒙毡夜下程。

陆游

