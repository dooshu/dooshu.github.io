王义山　谒按察马佥事

黩货无厌政贿成，几年蔀屋不曾晴。

击奸霹雳从天降，烛物晶明揭日行。

影在乌台已风采，特烦龙节更澄清。

儿童走卒更相顾，夹道传呼司马名。

王义山

王义山　谒按察马佥事

此瑟新更击巨贪，六条察吏首言趀。

划开云睹青天日，全藉风闻白简霜。

佥谓激扬须獬豸，如何放过此豺狼。

诸生饥欲死难忍，惟有广文餍稻粱。

王义山

