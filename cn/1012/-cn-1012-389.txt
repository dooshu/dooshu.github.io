周必大　送陆务观赴七闽提举常平茶事

汉皇亲召贾生还，京路争看北海贤。

却畏神仙足官府，便思风采烁云烟。

周必大

周必大　送陆务观赴七闽提举常平茶事

暮年桑苎毁茶经，应为征行不到闽。

今有云孙持使节，好因贡焙祀茶神。

周必大

周必大　送陆务观赴七闽提举常平茶事

鸾栖枳棘已多年，父老犹传主簿贤。

扶杖喜迎新使者，赤帷何惜与高褰。

周必大

周必大　送陆务观赴七闽提举常平茶事

疲驽久倦直明光，风味常思十八娘。

拟请一麾依故旧，得无公道学苏章。

周必大

