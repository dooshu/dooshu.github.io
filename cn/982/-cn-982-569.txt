司马光　三月二十五日安之以诗二绝见招作真率会光以无从者不及赴依韵和呈

直率由来无次第，经旬逾月不为稀。

篮舆但恨无人举，坐想纷纷醉落晖。

司马光

司马光　三月二十五日安之以诗二绝见招作真率会光以无从者不及赴依韵和呈

杯盘丰腆胜陶令，园沼繁华减白家。

惆怅佳辰掩蓬荜，不陪高会赏邻花。

司马光

