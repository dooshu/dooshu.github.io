○五報捷音疏 【 報捷】

看得賊之甘心造逆也、自以為撫千里之雄封、據河山之極阻、加以鄰比相助、狐兔情深、即王師進剿、其如我何、一戰勝之、當且灰心、從而養威蓄銳、乘時鵲起、天下事一何可知哉、何意於今而不然也、自四月初三日以前、各關俱破、蜀兵進入關、外未下者長坎碼碯青蛇三大囤耳、保子等囤不足言也、乃今而盡為陳璘攻破矣、施州兵久破扳角關直候璘至同入平越兵亦以孤軍難進、且蠶食於黃灘關之外、今黃灘亦破、且擒斬多人、計三關者不日相率同入、關以外無復著手處巳、乃蜀兵自入關之後、更番迭戰、賊每不支初八日永合兵破之於水牛塘、十二日南川兵破之於高坪、十七八日蜀兵盡會南川路、衝鋒奪關、綦合二路繼之、因破其龍?囤養馬城海雲囤、直擣其鐵柱關、而連營其下以逼之、計賊所有、止一海龍囤、直據之以苟活旦夕耳初賊結好水西、比事起、時時以唇齒之說動之。水西意不能無惑而愓於天威。又不敢不出兵相角顧其戰不甚力也。烏江之事。眾多蜚語。臣移檄詰責之。水西不自安矣。而會賊偶殺其摉山之頭目陳起禮者。隴澄大恨之。賊且差人備禮謝過。澄遂立斬其使於營門。賊憤甚。即治兵相攻。大衂而去。先是臣令安彊臣絕播州之交彊臣強應之。寔未絕也。臣謂監軍楊寅秋曰。彊臣寔絕播州者。可執尚義黃繼枝來。治西南夷以伐□為上策葢二人為沙溪頭目。賊所用以通安氏者。至是彊臣欲執之以取信。既戰之後。因謬為好語謝之。求敦前好。賊雖疑之。然意幾得復行成也。遣二人竝二十餘人往。彊臣盡執之。自是二氏之交絕矣。此亦天之所以亡楊氏。而保全水西。令其以忠順永世也。

