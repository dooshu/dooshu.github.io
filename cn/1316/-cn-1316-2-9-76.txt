祝侯判亲属为婚

石埭县陈仲武，

「状首为远法结婚事：舅姑姊妹，律禁成婚。今弟陈仲成泼妻孙氏，牝鸡司晨，欺夫横恣。酷信伊兄孙汝玉巧言相，不论舅姑干碍，不用媒妁婚书，将次女嫁兄为媳。分紊人伦，礼乖律法。身恐坐罪，为此上首。」

祝侯审云：

「陈仲成之次女，与孙汝玉之长男，盖舅姑兄妹也，律禁为婚，彰彰可睹。今乃不凭媒议，私结姻盟，是仲成不合以女许嫁，而偏听牝鸡之鸣。汝玉不合令男从亲，而私结文鸾之好。若效桓温 之镜台。实坏萧何之法律。合断离异，以正典刑。」

