【邹峄山刻石】

右邹峄山秦二世刻石，以泰山所刻较之，字之存者颇多，而摩灭尤甚。其赵婴、杨つ姓名，以《史记》考之，乃微可辨。其文曰“大夫赵婴、五大夫杨つ。皇帝曰：金石刻尽始皇帝所为也，今袭号而金石刻”，凡二十九字，多于泰山存者。而泰山之石又灭“盛德”二字，其余则同。而峄山字差小，又不类泰山存者，刻画完好。而附录于此者，古物难得，兼资博览耳。盖《集录》成书后八年，得此于青州而附之。熙宁元年秋九月六日书。

