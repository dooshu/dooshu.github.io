孔武仲　关山五首

晓上春风第一楂，豁然披眼尽天涯。

原田极望人稀少，掩映茅篁数十家。

孔武仲

孔武仲　关山五首

岭尽还临水，溪穷又有山。

人游明镜裹，鸟语白云间。

孔武仲

孔武仲　关山五首

少妇织新丝，人来不下机。

斜阳过茅屋，郎亦采樵归。

孔武仲

孔武仲　关山五首

北地樵苏寸草空，不如烧炭此山中。

良材合抱随斤斧，岂顾区区栎与枫。

孔武仲

孔武仲　关山五首

山溪百转水泠泠，栽插新秧次第成。

风趕绿茸无断处，他时粒粒是香粳。

孔武仲

