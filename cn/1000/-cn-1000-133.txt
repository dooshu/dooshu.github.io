袁说友　和范石源咏双莲三首

江妃瑟里恨沈沈，万点红边意转深。

拥出三千歌舞罢，翠绡萦得两同心。

袁说友

袁说友　和范石源咏双莲三首

天泉池上舞晴晖，一别人家未肯归。

千载却随湘女泣，风前时学凤凰飞。

袁说友

袁说友　和范石源咏双莲三首

鉴湖一曲记蓬莱，櫂入红蕖挽不回。

今日池光少公事，好怀聊复为渠开。

袁说友

