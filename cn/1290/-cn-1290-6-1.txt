1.桑

箕星之精也。东方自然神木之名，其字象形，蚕所食也。皮叶干疏，叶面深绿光泽，多刻缺。《方书》称桑之功最神在人，资用尤众。其小而条长者，为女桑。种类甚多，世所名者荆与鲁也。荆桑多椹，叶薄而尖，边有瓣，凡枝叶坚劲者，皆荆类也。鲁桑少椹，粗圆厚而多津，凡枝叶丰腴者，皆鲁类也。荆类根固而心实能久，宜为树。鲁类根不固，心虚不能久，宜为地桑。荆叶不如鲁之盛，当以鲁条接荆，则久而又茂。鲁为地桑，有压条法传转无穷，是亦可以久远者也。荆桑饲蚕，其丝坚韧，中纱罗用。鲁桑宜饲大蚕，荆桑宜饲小蚕。此外又有姨桑、 	桑、山桑，《禹贡》“厥篚 	丝”是也。桑生黄衣谓之金。桑木将稿，蚕食必病。树下每年耕用粪，则叶肥嫩，构接则叶大。桑白皮利小水，肺中有水气及肺火有馀者，用之。叶多积，荒年可济饥。亦可喂猪、羊、牛、马。蚕事既毕，令人采取晒干，收贮备用。

制用：桑椹煎膏入少蜜，滚汤调服，止渴消热。桑叶炙熟可代茶。嫩桑枝炒香煎饮，久服不患偏风。桑花健脾、涩肠、止血、消热。桑耳一名五鼎芝，作菜用益人。

种植：取黑椹中段子，收贮勿令浥湿，将种时先以柴灰淹揉，次日淘净，取沉水者，晒令才去水气，种乃易生。宜肥地，有草锄净，冬月烧去苗，至春去冗苗，留旺者，俟至指大移栽。五步一株，大约种子不如压条。

压插：初芽时择指大枝条旺相肥泽者，就马蹄处劈下，润土内开沟尺许，埋实自然生根布叶。压后遇旱，于傍开沟灌之。但取水气到，忌多着水。《农桑要旨》云；“平原淤壤土地肥虚，荆桑、鲁桑俱可种。若山地土脉赤硬，止宜荆。”《士民必用》云：“种艺在审时，又合地宜，使不失其中。春分前十日为上时，当发生也。十月小春，木气长生也，亦可压桑。有三宜：时宜和包宜，固壅宜厚。大抵天气晴明，已午时借其阳和。如栽子已出，忽变天气，即以热汤调泥培之。暑月必待晚凉，仍预于园中稀种麻麦为荫。惟十一月不生。”《农桑撮要》云：“十二月内掘坑深阔约二小尺，却于坑畔取土粪，和成泥浆，桑根埋定，粪土培壅，将桑栽向土提起则根舒畅，复土壅与地平。次日筑实切不可动摇，其桑加倍荣旺，胜如春栽。”又法，将桑根浸粪水内一宿，掘坑栽之，栽宜浅，种以芽稀者为上。谚云：“腊月栽桑桑不知。”

【诠释】

桑是桑科落叶乔木，学名Morus spp.，是蚕的主要饲料。《诗经·鄘风》载：“降观于桑。”“观”，就是观察桑树生长的土宜，说明古代已对栽桑很重视。桑有荆桑、鲁桑等种。鲁桑作为地桑栽培，能够利用压条繁殖方法，便可传转无穷，桑园亦可维持久远。用荆桑叶饲养的蚕，丝质坚韧，适于纺纱罗，且适宜饲养幼蚕。

我国是桑的原产地之一，桑的变种颇多，大体可分为早中晚三种及鲁桑、荆桑之别。其叶主要供蚕之饲料，木材供制作器具之用。又其内部的纤维，可为造纸及丝之原料。果实供药用及食用，或作酿酒之用，嫩叶可供食用。《本草纲目》载：“桑有数种。有白桑，叶大如掌而厚。鸡桑，叶花而薄。子桑，先椹而后叶。山桑，叶尖而长。”

〔附录〕桑寄生。益血安胎，然难得真。有以用他寄生至于陨命者，慎之。五岭以南，绝无霜雪，最宜树。树上多寄生木，即《山海经》所谓“寓木”也。而桑寄生以入药名独著，梧之长洲饶有之。采时须令并桑枝摘取。不尔，即杂以他木，莫可辩。桑寄生酒出梧洲，色白，味颇清冽。晋·张华诗：“苍梧竹叶清”，陈·张正见诗：“浮蚁擅苍梧”，皆谓此。第酿者必和以烧酒，以气候炎蒸恐酒味易败故耳。饮勿过多。张七泽

【诠释】

桑寄生，即《植物名实图考》所说的“桑上寄生”。枝叶和花均被褐色毛。产于我国中部至东南部，亦见于日本及朝鲜南部。茎叶在中医学上用为补肝肾、强筋骨、除风湿药。性平味苦。主治腰酸背痛、风湿痛、胎儿不安等症。现亦用治高血压病。但寄生在其他树上的，由于寄主不同，性味则不同，用途亦异。

