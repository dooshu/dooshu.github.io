13　杜位宅守歲　李林甫在相位盍簪列炬　杜位以李林甫故流貶


杜位宅守歲，按李林甫傳，杜位，林甫諸壻也。「四十明朝過」，年譜謂天寶十載，時林甫在相位，盍簪列炬之盛，守歲詩：「盍簪喧櫪馬，列炬散林鴉。」其炙手之徒歟。又寄杜位詩：「近聞寬法離新州，想見懷歸尚百憂〔一〕。逐客雖皆萬里去，悲君已是十年流。」其流貶蓋以林甫故。

【閻按】李林甫傳：「諸壻若杜位等皆貶官」，已明著之。

〔一〕「想」，原作「相」，據元刊本、清嘉慶本改。





