附编卷五 附记五 大清顺治六年已丑至八年辛卯


附记五起屠维赤奋若，尽重光单阏，凡三年。
大清顺治六年
春，正月，庚申朔，明桂王在肇庆。鲁王次福宁之沙埕。
辛未，明桂王给事中金堡再疏攻陈邦传，邦传讦“堡官临清，尝降流贼，受其职”，且请堡为已监军，曰：“以观臣十万铁骑也”。
阁臣朱天麟因票拟有“金堡从来朕亦未悉”语，堡大恚。
其党丁时魁乃鼓言官十六人是日早朝诣阁诋天麟，径人桂王所居殿大噪，弃官掷印而出。王方坐与侍臣论事，大惊，两手交战，茶倾于衣，急取还天麟所拟而罢。越日，天麟遂辞位，王慰留再三，不可；陛辞，叩头泣，王亦泣，曰：“卿去，予益孤矣。”初，时魁等疑严起恒在阁同预票拟，欲入署殴之，会起恒不至，而天麟独自承，遂移怒天麟，逐之去。【考异】《明史·天麟传》言“丁时魁等以所拟出起恒意”，疑失实也。票拟出自天麟，证之《起恒本传》，起恒不预其事，而丁时魁等之欲殴起恒，即有其事，亦疑其在阁同预票拟耳。观起恒之周旋于五虎间可见也。今鹏去“疑出起恒意”语，而但以为同预票拟云。并逐其弟为行人，两子为御史、中书舍人者，天麟移居庆远。王化澄贪鄙无物望，亦为时魁等所攻，碎冠服辞去。乃召何吾驺人阁。【考异】诸书皆云“召何吾驺、黄士俊入阁不久寻
2673 明通鉴附编卷五
罢”，证之《明史·朱天麟传》，吾驺寻罢，士俊与起恒仍在阁。又证之全氏跋《行朝录》，据周顺德所记粤事，“吾驺既罢，始以士俊代之。庚寅，士俊亦去。”据此，则吾驺之罢，士俊之代，皆在是年三月也，今分书之。
戊寅，我大清兵克南昌，叛将金声桓伏诛。
先是声桓困守城中以待李成栋之援，比成栋败，诸将益无固志。会大雨连旬，城多坏，声桓部将汤执中守进贤门，遣人约降为内应。
大兵因佯攻德胜门，炮声震三百里，声桓等悉众赴之，而奇兵已从进贤门登云梯而上，城遂破。声桓中二矢，赴水死。生禽王得仁及宋奎光、刘一鹏、郭天才等，皆诛之。故明大学士姜曰广投偰家池死。
初，日广赴声桓之召，谋之处士徐世溥，不答。固问之，则曰：“明之所以亡天下者，非左与闯邪？金则左孽，王乃闯枝，公与侯安所授之哉！且二人名虽归明，实叛清耳，今擅除授，莞刑权，不待明主之命而自为之。僭与伪，《春秋》之所不许，而公与之同事，后世且以公为何如人？”曰广沉吟无以答。在围城中，徘徊太息，思其言而悔不能用也。【考异】此语具载《绎史》日广本传。证之全氏《题江变纪略》，谓“巨源深讥姜公燕，及谓其不知人而预事”，则此语即出《江变纪略》。今所传非完本，而《佚史》亦不著世溥姓名，但云“隐士汉儒裔”，汉儒，即指徐孺子，其为巨源无疑也。又《纪略》末言：“金、王二将，始为贰臣，终为叛逆，始终一贼而已矣。”此论甚正，则其沮姜公宜也。今附著之。
庚辰，大清兵人湘潭，明督师大学士何腾蛟死之。
先是腾蛟谋复长沙，檄马进忠由益阳出师、而亲诣忠贞营邀李赤心入衡，部下卒六千人，惧忠贞营掩袭，不护行，止携吏卒三十人往，将至，闻其军已东，即尾之至湘潭。湘潭空城也，赤心不守而去，腾蛟乃人居之。大军知腾蛟人空城，遣降将徐勇引军入，勇，腾蛟旧部将也，率其卒罗拜，劝腾蛟降。腾蛟大叱，2674
附记五
勇遂拥之去，绝粒七日，乃杀之。【考异】据王氏《永历实录》、“湘潭之陷，副总兵杨进喜力战死之。”
明桂王闻之，哀悼，赐祭九坛，赠中湘王，谥文烈，官其子文瑞佥都御史。【考异】腾蛟被执在正月二十一日，死在二月，故诸书多系之二月，《绎史》以为“二月朔”者，近之。然破湘潭在正月，《明史》、《辑览》皆同，今据书之。
是月，大清兵克阶州，明将赵荣贵、宗室朱森釜死之。【考异】此据《东华录》。诸书作“龙安”，亦无朱森釜名。二月，庚寅朔，明桂王将张先璧攻辰州，不克。
乙卯，李成栋兵溃于信丰。
先是大兵克南昌，分徇抚州、建昌，遂溯流入赣，直趋信丰。成栋诸将欲拔营归，成栋不可。会天久雨，召诸将议事，去者已大半。成栋命酒痛饮，既大醉，左右挽之上马，渡水水涨，人马俱沉。三日后，见成栋植立水中，始知其死，诸营皆溃，大兵追至南雄城下而还。
是时何腾蛟、金声桓及成栋败问连至，粤中大惊，桂王乃以杜永和为两广总督，驻广州，代成栋。阎可义守南雄，寻死，以罗成耀代之。李赤心等走广西。王命堵胤锡与胡一青守衡州，瞿式耜以留守督师兼江楚各省兵马。
是月，明兵部尚书揭重熙、侍郎傅鼎铨往救江西，甫出粤，遇大兵于程乡，大败。监军桂洪战没，重熙仅以身免。
三月，明桂王复拜黄士俊为大学士，以何吾驺寻罢也。
大清兵克衡州，堵胤锡、胡一青战败。一青退屯东安，胤锡走桂阳。未几，克宝庆，马进忠、王进才退屯武冈。【考异】诸书
俱系胤锡等守衡州于三月，大清克衡州于四月，惟王氏《永历实录》系之三月，《辑览》连守衡州并入之三月目中，是其在腾蛟既死之后，盖承上起下之书法也，今据《辑览》月分。
是春，明桂王大学士吕大器率蜀中诸将李占春等讨朱容藩，
2675 明通鉴附编卷五
诛之。
初、大器至涪州，独与占春深相结，而杨展、于大海、胡云凤、袁韬、武大定及谭宏、谭诣、谭文之等皆受约束，遂合兵败容藩于夔州，走死云阳。
已，大器见蜀中诸镇，谓监军道陈计长曰：“杨展志大而疏，袁韬、武大定忍而好杀，王祥庸懦不足仗，事可为乎！”行至思南，郁郁得疾，次都匀而卒。
大清兵讨英、霍及潜山、太湖之山寨，平之。
初，戊子之春，庐州冯宏图讹言史可法未死，假其名号，远近信之，攻英、霍、六安，旬日皆下，未几败没。而是时英、霍间山寨四起，有明故饶州推官周损，故泗州教谕傅梦鼎，故潜山典史傅谦之，鄱阳诸生桂蟾，又有故公安贡生，为僧称义堂和尚、皆奉故明宗室石城王统锜起事，未几，事败，俱伏诛。又霍山侯应龙、张图容、杨国上等，有众万余，与故罗田举人王爆合攻霍山，不下，返，取舒城、潜山，攻太湖。大兵征讨两年，至是始靖。【考异】此据温氏《绎史》。其时山寨之起，惟浙、皖最众，故张煌言已亥镇江、芜湖之败，义士魏耕说之入英、霍山寨招集义旅，相去十年，犹怀观望，此可见矣。诸书干浙中事详而皖事略，今汇记之。据《绎史》，平皖山寨在是年之春。
夏，四月，甲午，蜀贼孙可望遣使求封于明桂王。
初，可望既得云南，桂王已称号于肇庆，而诏令不至。故明在籍御史任僎，议尊可望为国主，以干支纪年，铸兴朝通宝钱。而李定国、刘文秀，故可望同辈，一旦自尊，两人不为下。一日，赴演武场，定国先至，放炮升旗，可望怒曰：“欲我为主，必杖定国。不则军令不能行，何以约束诸将！”定国不服，众将抱持之，勉受杖责，令取沙定洲自赎。定国不得已率所部兵驰至普洱，禽定洲及其妻万氏数百人回云南，剥其皮市中。万氏本江西寄籍女，淫而狡，先为阿迷土官普名声妻，后改嫁定洲者也。定2676
附记五
国既并定洲之地，势益强，可望不能制、益有腺。
可望闻桂王在肇庆，李赤心等并加封爵，念得朝命加王封，庶可相制，议遣使奉表，巡抚杨畏知亦索以尊主为言。至是乃遣畏知及永昌故兵部郎中龚彝赴肇庆，进可望表请王封，大学士严起恒、给事中金堡等皆持不可，畏知曰：“可望欲权出刘、李上尔，今晋之上公，而（卑）〔畀〕刘李侯爵可也。”乃议封可望景国公，赐名朝宗，定国、文秀皆列侯，遣大理寺卿赵显为使，加畏知兵部尚书，彝兵部侍郎同行。
辛丑，大清兵克福安。
初，明鲁王大学士刘中藻陷福宁，旋移驻福安，是时闽地尽失，仅余福安、宁德二城而已，中藻固守不下。至是大清兵破宁德，遂围福安。城陷，中藻冠带坐堂上，为文自祭，吞金屑死。兵科给事中钱肃范，忠介公肃乐之第五弟也。赋《绝命词》投缳，兵至被执，不屈死。仆张贵从焉。【考异】钱肃范殉福安之难，《明史·刘中藻传》中遗之，惟《绎史》、《纪略》具焉，证之全氏《箕仲些词》，盖是月十三日辛丑也。《辑览》系破福安于三月，据攻城月分耳。又《福宁府志》载中藻子诸生思沛殉之，具见徐氏《纪年》中。
时郑彩专权，见事势日蹙，遽弃王去。
方王之人闽也，定西侯张名振请归浙中招石浦故部以壮其军，及还，而石浦已人大清，乃之翁洲依黄斌卿。丁亥吴胜兆之役，名振出师崇明败归，斌卿以其无军，颇侮之。名振乃招故部营于南田，复与故部将阮进合。至是以闽地尽失，乃奉王人南田。
五月，明桂王以兵部侍郎张同敞总督军务。
同敞，故大学士居正曾孙也，以崇祯间授中书舍人。唐王在闽，念居正功，复其锦衣世荫，授同敞指挥佥事.寻奉使湖南，闻汀州破，依何腾蛟于武冈，桂王用廷臣荐，授同敞侍读学士。为刘承胤所恶，言同敞非甲科，乃改尚宝卿。至是以瞿式耜荐，
2677 明通鉴附编卷五
遂有是命，仍兼翰林侍读学士。
同敞有文武材，意气慷慨，每出师，辄跃马为诸将先；或败奔，同敞危坐不去，诸将复还战，或取胜；军中以是服之。
李赤心之入广西也，缘道掠衡、永、郴、桂、龙虎关守将曹志建恶之，并恶堵胤锡，胤锡不知也。或说志建，“胤锡将召忠贞营图志建，”志建夜发兵围胤锡，杀从卒千余。胤锡及子逃入富川猺峒，志建索之急，猺潜送胤锡于监军佥事何图复，间关达梧州。会明桂王遣大臣严起恒、刘湘客安辑忠贞营，至梧而赤心等已走宾、横二州，乃载胤锡谒王于肇庆。志建迁怒于图复，诱杀之，阑门俱尽。然志建锐卒亦尽丧，不能抗王师，惟守道州所属县而已。志建寻悔之。
明故滇将赵印选，胡一青、王永祚，初隶何腾蛟部下，事见四年六月.腾蛟死，印选等相谓曰：“阁部死，军新破，不可复振。将死则我辈无封疆责，将降则当日之出滇者谓何！瞿留守慈仁好士，可与共当一面。”及收残卒万余，宵走桂林。式耜大喜，遺使郊迎，乃请封印选开国公，一青兴宁侯，永祚宁远伯。
六月，已丑朔，明桂王都御史袁彭年免。
彭年以母丧不去官，为人所讦。王太妃亦恶之，宣敕，诘“丁艰不守制，是何朝祖制？”彭年窘甚，乃请罢，许之。其后五虎之败，彭年竟以丁艰获免。
是月，明桂王命光化伯堵胤锡督师子梧州。
胤锡至肇庆，时马吉朔及李元胤等专柄，各树党，胤锡乃结欢于吉翔，激李赤心等东来与元胤为难，移书瞿式耜，言王有密敕，令己与式耜图元胤。王颇不悦元胤党，丁时魁、金堡又论胤锡丧师失地，乃令总统兵马，仍驻梧州。【考异】诸书皆系堵胤锡晋
大学士封光化伯于是月，误也。胤锡之进官加封，乃四年桂王在武冈时。《明史》本传言“藉以制李赤心等”是也。若是时胤锡失衡州，狼狈走梧
达肇庆，又为李元胤、丁时魁等所忌，督师梧州，外之也，胤锡以十一月2678
附记五
卒，大学士、光化伯乃其前所进封，但不夺之耳。今据《明史》书进官加封于四年下，此则但书督师梧州。
明鲁王定西侯张名振，以南田之兵复健跳所，遣使迎王。秋，七月，壬戌，明鲁王复入浙，次健跳。从王者，大学士沈宸荃、刘沂春，礼部尚书吴钟峦，兵部尚书李向中，户部侍郎孙延龄，都御史张煌言，副都御使黄宗羲，兵部职方郎中朱养时，户部主事林瑛。王御舟中，每日朝于水殿。
壬午，大清兵围健跳，会明荡湖伯阮进以楼船至，遂解去。明封王朝先为平西伯。朝先，翁洲人，骁勇善战，初从张国柱人海、黄斌卿招之，朝先以二舰渡横水洋。斌卿标将朱玖、陆伟以伪迎劫之，朝先跳水得免，妻子死焉。既见，斌卿留之部下而不以事任；郁郁不得志。张名振解衣衣之，赠千金，朝先遂归心焉。请于斌卿，扎奉化之鹿头镇，有众数千，名振遣阮进招之来，遂有是封。王之次健跳也，斌卿独不至，及被围，名振遣人告籴子斌卿，又不应，乃结进与朝先图之。
是月，明桂王遣兵度岭，犯南安，别分兵两路，窥信丰，逼崇义，大兵会击，夺其木城，大破之，遂败走。
蜀贼孙可望之求封于明桂王也，声言“不得王封即提兵人粤”，陈邦传闻之，大惧。其部将胡执恭者，时为邦传中军，守泗城州，与云南接壤，欲结可望，言于邦传，先矫命封可望秦王，曰：“藉其力可制李赤心也。”邦传乃铸金章曰：“秦主之宝”，填所给空敕，令执恭赍诣滇。可望大喜，郊迎，遂假其名号以威众。
未几，赵昱奉景国公敕与杨畏知往，知可望必不受，过梧州，谋于堵胤锡。胤锡私念赤心等不足恃，亦欲结可望为强援。胤锡曾赐空敕，许便宜行事，事见四年四月，乃矫命封可望平辽王，易敕书以往，然邦传之封一字王，此则（彐）（二）字也。昱至，可望不受，曰：“我已封秦王矣。”畏知曰：“此伪也。”执
2679 明通鉴附编卷五
恭亦曰：“彼亦伪也，所封实景国公，敕印故在。”可望益怒，辞敕使，下畏知及执恭狱。
明桂王封郑成功为延平公。
初，成功据南澳，仍奉唐王正朔，连寇海澄、同安、泉州，皆不克。比闻桂王立，奉表称贺。久之，遂有是命。【考异】《三藩纪事》作“广平公”，今据《贰臣传》作“延平”。
八月、戊子，明桂王将焦琏遣兵出全州，败绩。
先是留守霍式耜闻大兵渐近，檄赵印选及琏分兵堵御。琏行至阳朔，病，部将刘起蛟，张明纲请先行，以全营疾趋兴安而败，琏按军法斩起蛟，式耜言：“起蛟贪功致败，法所不宥，但今兵骄将悍，独起蛟等能身先士卒，一往不顾。忠义之气，有足嘉者。请以其子袭职。”从之。【考异】《东明闻见录》，“全州之败，琏部将白贵战死。”
是月，明故偏沅巡抚李乾德杀蜀将杨展。
先是展驻喜定，与遵义守将王祥有隙，遣子璟新攻之，战败而归。乾德之督师于蜀也，任用袁韬、武大定等取重庆，大会诸将，韬以位高坐李占春上，占春怒，并及乾德，欲袭取之。乾德占星气有异，走匿山谷间；占春袭韬，不克，搜乾德船，取其帑而返，寻还之，诸将益相猜。
韬与大定久驻重庆，士卒饥，乾德说展与合，兵因其饷，而所求辄不遂意，又见展资占春以银万两，米万石，益不悦，会展兵败归，乾德利展富，说韬、大定，杀展而分其费。
展智勇冠诸将，川东、西之起兵者，倚为长城，既死，人心解体，占春率兵为展报仇，不胜。总督樊一蘅贻书责之，自是蜀事大坏。
叛将姜瓖伏诛。
瓖之叛也，大兵薄大同，遣人谕降，许自新。而瓖托言军民胁之起事，欲以自解，请免罪。会我豫亲王多铎薨于军，瓖益负2680
附记五
固坚守。万练、刘迁复分犯太原、皆败，练自焚死，迁伏诛。大同城中食尽，死伤枕藉。至是伪总兵杨震威及伪官裴季中等、斩瓖并其兄琳、弟有光首出降，遂复大同。
瓖之起兵也，明故宁夏巡抚李虞夔，与其子宏聚兵于平陆山寨，大兵既克大同，山寨不守，宏投崖死，虞夔匿于其婿家，寻被获，伏诛。
明故大学士李建泰以甲申明亡，降于大清，亦授大学士。未几，以事罢归，家居曲沃，会瓖叛，山西土寇亦起，建泰遂合贼将李大猷、房箕尾等马步千余，据太平遥应之。越二月，大兵围太平，建泰势迫，请降，逾年正月，逮至京师诛之。
九月，丁丑，明鲁王定西侯张名振等击杀舟山总兵黄斌卿。
先是名振与诸将议，“海上诸岛，惟翁洲稍大，而斌卿负固，不若共讨而诛之，则王可驻军”，乃与阮进、王朝先等传檄讨斌卿。斌卿见诸军大集，度不能抗，而明故大学士张肯堂时在翁洲，亦劝斌卿奉迎，且为之上章待罪，王许之。
而朝先蓄憾于斌卿，名振复从中怂恿之，乃厉兵誓师，以王命命阮进会朝先水陆并进，名振复阳救之，请王手敕赦斌卿。是日，斌卿得敕，方著冠服跽听宣读，而朝先密饬其部下尹明诈见斌卿，遂挥刀杀之舟中，沉之于海。
斌卿颇能以小惠得士心，其死也，多惜之者，且以为名振之夺其地而诱杀之也。【考异】鲁王以丙戌之冬人翁洲。因斌卿不纳，去而之闽，至是以闽中尽失、再入翁洲，而斌卿仍不纳，名振始传檄讨之。全氏《定西碑》所谓“斌卿一拒监国于丙戌，微公弃地扈从，则监国闽中之二年不可得延。再拒监国于已且，微公合军诛讨，则翁洲之二年不可得延”，是也。《三藩纪事》乃人杀斌卿事于丁亥，盖忘却鲁王人闽一段，而误以丙戌人舟山之事当之，误矣。汪氏《航海遗闻》亦漏却人闽一段，而于杀斌卿书之是年九月二十一日者，恰不误。丁丑即二十一日，《绎史》书之丁酉，而九月无丁酉，盖“酉”字即“丑”字之误也。按名振之杀斌卿，假
2681
明通鉴附编卷五
公济私，始藉手于王朝先，继又杀朝先以擅翁洲之柄，全氏《定西碑》中颇曲为之讳。然我朝赐谥殉节诸臣，于明之降娥在前殉难在后者，俱不予谥、而斌卿得赐谥“节愍”。然则斌卿之于明，固非叛臣之比，而名振此举，亦非问罪之师明矣。今参《航海遗闻》书之.
是秋，大清兵定湖南。
先是衡州、宝庆既下，分兵徇沅州、靖州，守将皆望风弃城走。至永州，明桂王将周金汤、熊兆佐等立栅大松桥拒战，败之，下其城。复克黎平府，郝永忠奔永从县，大兵蹑其后，永忠返战，击破之，永忠携妻子潜遁。
冬，十月，乙巳。【考异】《绎史》作“已巳”。“已”盖“乙”之误。明鲁王次翁洲。
大学士沈宸荃以疾请罢，以张肯堂耆德宿望，请为首揆，从之，即日拜肯堂为东阁大学士，晋名振太师。时黄斌卿死，国事遂尽归名振。肯堂居相位，不得有所预，每飞书发使，不如意者十九，尝愤恨不食，咄咄终日。然老成持正，中外倚之。
是月，明大兰山寨故职方主事王翊遣使奔问鲁王，附贡方物。张名振以表贡不由已达，衔之，以监国命授翊河南道御史。副都御史黄宗羲言：“诸营文则称侍郎、都御史，武则称将军、都督。惟翊不自张大，而兵又最强，品级悬殊，非所以待有功也。”会翊来朝，授右佥都御史.
时故金都御史李长祥，东山师败，遁至奉化依王朝先，至是亦朝王于舟山，晋兵部左侍郎。故兵科给事中徐孚远亦至，擢左佥都御史。
十一月，丙辰朔，大清兵克延平之将军寨，明德化王慈煜死之。
时福建尽复，惟延、漳、汀三郡界连江西，而延平所属又在万山中，王师退。慈煜据将军寨，连陷大田、龙溪、顺昌、将乐等县，至是大兵至，破其寨，慈煜伏诛。
2682
附记五
辛未，大兵靖永州，分遣别将败明兵于燕子窝，桂王巡抚郑爱没于阵。副将陈胜、彭昌、高胜、谈玉等战于白虎关，被获，俱死之。
辛巳，明桂王督师大学士堵胤锡卒于浔州。
胤锡以五虎用事，忧愤成疾，遗疏请简任老成以图恢复。卒，赠浔国公，谥文忠。
十二月，戊申，明桂王始开科取士。
时史馆乏员，诰敕多出中书，王欲归其职于翰林、乃临轩试士，取刘灌、钱秉镫、杨在、李来年、吴龙桢、姚子壮、涂宏猷、杨致和八人，俱授庶吉士。
甲寅，大清兵克南雄。
时平南王尚可喜，靖南王耿继茂等率师征广东，除夕，潜兵袭南雄，明桂王守将江起龙仓皇弃城去。【考异】时阎可义守南雄，诸书多言其病卒。《东明闻见录》言“可义力战而死”。《辑览》亦不载，附识之.
韶州守将罗成耀闻之，亦弃辎重走高州。是冬，明鲁王遣使乞师于日本。
初，平彝伯周鹤芝以明季为海盗，往来日本，与其国之萨摩岛王善。日本三十六岛，岛各一王，其最强者主国事，与其国之大将军相左右，国王居东京，拥虚位而已。乙酉之冬，鹤芝以水军都督驻舟山，遣人至日本，言：“中国丧乱，愿假一旅之师，如齐之存卫，秦之复楚。”萨摩王慨然许之，约以明年四月出师。而是时黄斌卿在翁洲，沮之，不果行，鹤芝怒而入闽。
戊子，鲁王在闽，御史冯京第复谋于斌卿，乃遣其弟孝卿偕京第及副都御史黄宗羲以行。会日本方以逐大西洋天主教构兵，岛中戒严，京第遂不得请，乃效申包胥乞秦师故事，拜哭不已。萨摩王闻之，言于国王，议发各岛罪人出师，并致中外古钱数十万。京第等还，而日本之师卒不出。
2683 明通鉴附编卷五
至是有僧湛微自日本来，言“其国最敬佛经。诚得普陀山藏经为贽，事必谐。”时斌卿已诛，张名振疏请再乞师日本，乃遣澄波将军阮美为使，偕湛微行。美，荡湖伯进从子也。湛微前在日本，自署金狮子尊者，妄自高大，有谮于大将军者，以为西洋之天主教，遂逐之。比美至日本长琦岛，述以梵箧乞师，其国王闻之，大喜；已，知舟中有湛微，则大骇，将发兵攻之。美始悟湛
微之卖己也，废然载经而返，事遂不行。【考异】事见黄氏《行朝录》。全氏《梨洲神道碑》言：“是年王自健跳至翁洲，召公副冯公京第乞师
日本。抵长琦，不得请，公为赋式微之章以感将士。”据此，则己丑之冬也。《行朝录》但书京第乞师，不自言其副行，盖亦追悔此举，而自讳之耳。然证之录中所云，则与京第同行者乃戊子之冬，已丑再乞师则阮美为使。而全氏《碑》中又注云，“是冯公第二次乞师事”、似是两使日本，冯、黄二公皆预焉。然《行朝录》系其自记，乃己丑前一年。若己丑之行、并无京第，但有阮美。恐谢山偶误记，或别据其来状云云。今仍据《行朝录》、但书遣使，而述其事之本末于下。又按黄氏《录》中，言“日本国不自鼓铸、但用中国古钱，故所致皆洪武钱也。”此似不然。先名宦公尝言，“今市中所行之宽永古钱，宽永乃日本国王年号，故老相传以为当日鲁王乞师时所致、遂流行于江、浙间。”然则是时日本所致之钱凡数十万，亦不尽洪武年号，而彼国之有洪武，亦犹中国之有宽永也，今但云致中外占钱数十万而已。
顺治七年
春，正月，乙卯朔，明桂王在肇庆，鲁王在翁洲。庚申，大清兵克韶州，明总兵吴六奇降。
先一日，桂王闻南雄失，庾关不守，召群臣议移跸西幸，给事中金堡争之不得。太监马吉翔趣王登舟，南阳伯李元胤曰：“百官皆去，将委空城以待敌邪？广东一块土，臣父成栋立功于此，陨命于此。主上若犹顾念东土，臣愿留守肇庆，与杜永和相为声2684
附记五
援。此元胤职也。”王手敕元胤留守，督理各营军务，遂行。
时上下奔溃，尚书晏清、吏科丁时魁拥厚赀者，中途悉被劫掠。督师瞿式耜疏言：“粤东自成栋反正，始有宁宇，赋财繁盛，十倍粤西。且肇庆去韶千里，材官兵士，南北相杂，内可自强，外可备敌，强弩乘城，连营坚守，亦可待勤王兵四至。《传》曰：我能往，寇亦能往。＇以天下之大，止存一隅，退寸失寸，退尺失尺。今朝闻警而夕登舟，将退至何地邪？”疏再上，而王已移德庆，抵梧州界矣。
总督杜永和甫闻梅岭之变，仓卒弃城，登舟人海口，元胤檄责之，乃还广州。
庚辰，明桂王至梧州，驻舟江干。
黄士俊以疾罢，复召朱天麟人阁。天麟以五虎在朝，上言：“年来百尔构争，尽坏实事。昔宋高宗航海，犹有退步，今则何地可退？不图进步而责票拟，以为主持政本，则今日政本安在？”王不能从，但趣天麟入，再进官而已。
是月，故明岐阳王李文忠裔孙锡祚、锡贡航海人翁州，鲁王命佐阮进守螺头门。
二月，甲申朔，明桂王驻梧州。庆国公陈邦传来谒，王以其将茅守宪率兵入卫。
丁亥，明桂王下金堡、刘湘客、丁时魁、蒙正发于狱。
堡等连逐三相，势益横，户部尚书吴贞毓等欲排去之，畏李元胤为援，不敢发。会王走梧州，元胤留肇庆，邦传复至，贞毓及侍郎万翱、程源、郭之奇合诸给事御史劾袁彭年及堡等五人把待朝政罔上行私罪。王以彭年反正有功，免议，下堡等锦衣狱，杖之。大学士严起恒跪王舟力救，留守大学士瞿式耜复七疏请宥堡等，皆不纳。下法司议，堡以语触时忌，与时魁并谪成，湘客、正发赎配追赃。
戊戌，大清兵破武冈，明奉天总督刘禄、监军御史毛寿登死
2685 明通鉴附编卷五
之，马进忠走靖州。
乙酉，大清兵围广州，分兵克惠州，明惠州总兵黄应杰，分巡道李士琏，知府林宗京执明赵王由棪及郡王十三人以叛，降于我大清。
三月，丁丑，大清兵克永州之龙虎关，明总兵官向明高、姚得仁战没，曹志建走灌阳，推官唐谊被执，不屈，死之。谊，明故御史绍尧之于，以忤魏忠贤下狱者也。
是月，明桂王罢其大学士严起恒。
先是起恒力救金堡等，吴贞毓等并恶之，乃请召还王化澄而合攻起恒.给事中雷德复劾其二十余罪，比之严嵩，王不悦，夺德复官。起恒力求去，王挽留之不得，放舟竟去。
夏，五月，明桂王遣庆国公陈邦传、郧国公高必正援广州。时李赤心走死南宁，养子来亨代领其众，推必正主之，至是率来亨东援。邦传故与李元胤有隙，意在修怨，又恶必正等之屡扰其境也，阴令副将姚春登等连结土司，会来亨等调兵土司，遂相仇杀，必正怒而归。
邦传驻清远，马吉翔驻三水，俱不敢进，广州被围久，不能救，惟元胤弟建捷拒战甚力，王封为安肃伯，又进杜永和为侯。
五虎既败，吴贞毓等欲结援于勋镇，乃晋焦琏宣国公，胡一青卫国公，曹志建保国公。时诸帅丧师失地，桂王不能问，惟宽假之而已。
六月，明桂王复召严起恒入阁。
起恒之罢也，会高必正入朝，贞毓等憾未已，欲藉必正力以倾起恒，言：“朝事坏于五虎，主之者起恒也。公人见，请除君侧奸，数言决矣。”必正许之。有为起恒解者，谓必正曰：“五虎攻严公。而严公反救五虎，此长者，奈何以为奸？”必正见王，乃力言“起恒虚公可任”，遂手敕召之还。
时明故祭酒文安之谒王于梧州。初，安之为明故相薛国观所2686
附记五
构，削籍归，福王时起为詹事，唐王复召拜礼部尚书，安之方转侧兵戈间，皆不赴。桂王立，以瞿式耜荐，与王锡衮并拜东阁大学士，亦不赴。至是见国势日危，慨然欲起扶之，乃就职。起恒以安之宿德，让为首辅而自处其下。
孙可望欲真得秦封，遣使至梧州问故，廷臣始知矫诏事。瞿式耜上疏请斩胡执恭，不纳。马吉翔议封可望澄江王，使者言“非秦不敢复命。”大学士严起恒、文安之皆持不可，兵部侍郎杨鼎和、给事中刘尧珍等助之，且请却所献白金玉带。
时高必正尚在梧州，因召使者言：“本朝无异姓封王例。我荡覆北京，蒙恩宥赦，亦止公爵尔。张氏窃据一隅，可望为张献忠养子。封上公足矣，安敢冀王爵！自今当与我同心，洗去贼名，毋欺朝廷孱弱。我两家士马足相当也。”又致书可望，词义严正，使者唯唯退，议遂寝。可望不得封，益怒。
是夏，大清兵平江、闽界，金、王溃卒张自盛等掠邵武山中，伏诛。
有画网巾者，里居姓氏不可考，遁迹邵武光泽山中，仍故明衣冠。防将捕得之，逮至邵武，镇将池鸣凤讯无反状，但摘其网巾，叱之去。乃令二仆画网巾于头上。至是自盛之乱，并俘，鸣风以献闽督，遂诛于泰宁之杉津，二仆殉之。闽人收其遗骸葬之，题曰；“画网巾先生之墓。”【考异】事见李世熊《寒支集》。张自盛即四营溃卒之一也。见后。
秋，八月，丙申，明桂王以中秋节朝贺水殿。
时廷臣严起恒、王化澄侍，王与三宫置酒系龙洲为乐。起恒书“水殿”二字以进，时以为清人之续云。
是月，明郑成功取厦门、金门。
初，成功归自南澳，而厦门、金门为同安之双岛，郑彩、郑联实据之。是年，成功寇潮州，为我总兵王邦俊所败，还自揭阳，遂人两岛，袭联而杀之，彩度不敌，遂遁去。成功既据两
2687 明通鉴附编卷五
岛，威震海上。
先是成功遣其部将施琅、何宸枢等寇诏安，屯分水关，为大军所击，败于盘陀，宸枢死焉。
九月，已未，大清兵克灌阳，明知县李遇升被执死之。曹志建走恭城，马进忠复败于瓜里，走武冈山中，桂林大震。
粤西民苦诸镇钞掠，竞为乡导以迎王师，遂长驱入全州，克之。
是月，孙可望自云南东袭贵州。
初、可望弃黔入滇，明总兵皮熊遂报恢复，敕封匡国公，至是闻可望至，走清浪卫，可望追执之，夺其兵。又遣白文选攻破遵义，守将王祥自刎死，降其众二十余万。十三镇之旧将多归之，势益强。
又闻杨展死，欲图蜀，乃托为展讼冤，遣其将王士奇由川南进，而别遣刘文秀渡金沙江，出黎州趋嘉定。袁韬、武大定方拒上奇于川南，撤师还救，士奇尾击之，韬、大定大败，悉被禽，遂降。
寻陷邛州，知州胡恒死之。总制李乾德以其父之死于献忠也，曰：“吾不可以再辱。”驱其家人与弟御史升德俱赴水死。
文秀复引兵而东，谭宏、谭诣、谭文悉降。乃遣别将卢名臣下涪州，李占春败走。于大海在忠州，引兵出夔人楚，与占春来降于我大清。文秀遂据蜀，蜀中大乱。
明总督樊一蘅势益孤，谢事避山中，明年正月，遘疾卒。【考异】刘文秀渡金沙江攻建昌，原任长沙知县高明，尽室自焚死。陷黎州、土千户马亭、李华宇等战死，指挥丁应选以年老没于阵。同时起兵之姜、黄、李、奈、蔡、包、张七姓子弟俱战死，无一降者。陷荣经，知县黄儒死之，又文秀屯兵天生城，余飞单骑出战，杀数十人，死阵中。又陷越嶲，指挥王自敏妻周氏挽所亲唐氏合室自焚死，同时王氏、俞氏.宋氏、唐氏俱赴火死，皆未嫁女。以上事见《蜀碧》。皆在是年，并识之。2688
附记五
孙可望之再入贵州也，下教，令所属文武呈缴滥札，各署衔名以听除授。明巡抚佥都御史郭承汾、威清道黄应运及总兵姚、刘等六人姚、刘二总兵失其名，余并姓名佚之。诟贼求死，可望怒曰：“尔等愿死，不与尔良死。”缚六人于地，驱劣马数十蹴踏之，陈尸四门，以布不顺已者。
应运初授平越知府，已复摄分巡道事，按行安顺，可望闻其远出，遣李定国袭安顺，据之。应运闻报，径诣定国，说以“中山、开平之业，毋为不王不霸，令人以寇盗疑之。”定国欣然受教，与之歃血定约，可望闻之，不善也。应运家在平越，可望遣冯双礼袭而执之，送之贵阳。应运见可望、不拜，下之狱；遣人说降、不屈，遂与承汾等同遇害。【考异】郭、黄等六人殉难，诸书皆不载，《殉节录》入之谥“节愍”中。此据李世熊《寒支集·黄际飞传》增入。际飞，应运字也，传言其事在是年之九月朔，正孙可望入贵州之先后
事。
明鲁王定西侯张名振袭杀平西伯王朝先。
朝先以预平翁洲功，又杀黄斌卿而并其兵，势益强，遂为名振所忌，以计诛之。
朝先骁勇，翁州人倚以捍御。名振一杀黄斌卿，再杀朝先，而朝先本斌卿旧将，于是诸部之散者，多降于我大清，请为乡导，而翁洲势益蹙。【考异】名振杀朝先，《绎史》、《纪略》系之辛卯二月乙卯，按汪氏《航海遗闻》，在庚寅九月，证之全氏《定西碑》，亦以杀朝先为庚寅事。且辛卯二月亦无乙卯日分。而黄氏所据鲁历，亦与《粤西历》不同，徐氏以为大清之闰二月者亦非。
冬，十月；壬辰，明留守大学士瞿式耜遣其孙昌文诣行在告警。癸巳，集诸镇，议搜括悬赏。而是时所恃者，自宣国公焦琏外，惟滇营三将而已。时于元煜见前。来督军务，有女许嫁王永祚子。而赵印选为其子强委禽焉。又与胡一青争总统，大哄。一青出守榕江，而印选居城内老营，拥姬妾自娱乐，诸帅心不平。
2689 


明通鉴附编卷五
琏兵在平乐，猝不能至，式耜知事不可为，惟以忠义相激劝而
已。
是月，大清兵破大蛟山寨，明鲁王御史张梦锡死之。
初，梦锡以翻城之狱得免，事见顺治四年。仍誓守山寨，与都御史张煌言平冈之军相望。梦锡善弓矢戈矛，诸营呼煌言为“大张军”，梦锡为“小张军”。
先是明故金都御史王翊据杜岙，破新昌，拔虎山诸山寨复起应之。大兵乃定计下翁洲，以为不洗山寨无以塞内顾，乃分兵一由奉化，一由余姚，会于大兰，连营三十里，游骑四出，仍用团练兵为乡导，诸寨望风请降，或四窜。明故侍郎冯京第为叛将王升所杀，翊累战不能抗；煌言自平冈航海人卫，翊亦以兵走翁洲。
是时梦锡孤军五百余人，大兵猝至，挟长矛出斗，众寡不敌，五百余人皆歼焉。其中突围而出者三人。异日有负梦锡尸葬之大蛟之南麓者，则前突围而出之三人也。【考异】此据全氏《王金都基碑》及《张侍御哀辞》,梦錫之死在十月,而大兰之克又在其前,盖皆 是年秋、冬间事也，为明年下翁洲张本。
十一月，辛亥，大清兵克广州。
广州城三面临水，李成栋在时，复筑两翼、附于城外为炮台，水环其下。大兵攻围十阅月不下，总督杜永和、偏将范承恩约内应，决炮台之水，我军藉薪径渡，遂夺炮台，梯城而入，克
之。承恩来降，永和由海道奔琼州。
癸丑、大清兵自全州进。甲寅，克兴安，遂人严关。时胡一青、王永祚人桂林分饷，榕江无戍兵。明留守大学士瞿式耜檄赵印选出，不肯行；再趣之，则尽室逃。一青及武宁侯杨国栋、绥宁伯蒲缨、宁武伯马养麟亦逃去、永祚迎降，桂林城中遂无一兵。
式耜端坐府中，家人亦散，部将戚良勋请式耜上马速走，式2690
附记五
耜坚不听，叱退之、俄总督张同敞自灵川至，见式耜，式耜日“吾为留守，当死此，子无城守责，盍去诸！”同敞正色曰：“昔人耻独为君子，公顾不许我共死乎？"式耜喜，取酒与饮。一老兵侍，式耜令召中军徐高，付以敕印，属驰送桂王。是夕，两人秉烛危坐，黎明，数骑至，式耜曰：“吾两人待死久矣。”遂与偕行。拥至靖江王府，见我大清定南王孔有德，踞地坐，有德不怒，自言不杀忠臣，劝之降，不从，乃幽之民舍，与同敞各一所，而声闻相通，日赋诗唱和，得百余首，日“浩然吟”，凡在狱四十余日。
已未，明桂王奔浔州。
大清兵自灌阳至平乐，明征西将军朱旻如固守，城破、旻如杀其妻子自刎死。焦琏走梧州。【考异】桂王自梧州出奔，《绎史》、《纪略》系之是月乙卿，初六日也。据《所知录》及密昌文《治安事略》，移跸在初十日，为己未，今从之。
十二月，丙申，【考异】《粤西历》是年闰十一月，明桂王所颁历也。《南略》言桂林城中官府，自北来者，悉以十二月朔为辛卯元旦，盖《大清历》明年辛卯二月戮闰，故不同耳、黄氏《行朝录》谓瞿式耜被杀在十一月，而《绎史》、《南略》及昌文《始安事略》所载月日详明，《明史》亦据之，今侬《大清历》仍书十二月，而附识明历于此。丙申为十二月十七日，若《粤西历》则闰十一月十七日也。明留守大学士瞿式耜、总督兵部侍郎张同敞就刑于桂林。
式耜、同敞,久在系中,求死不获。孔有德数遣人谕降,不 从；劝之薙发为僧，亦不从。会式耜以檄趣焦琏赴援桂林，为降人所得，献之有德。是日，有数骑至系所，式耜书《绝命词》毕，肃衣冠南向拜。遂出门，遇同敞曰：“吾两人多活四十一日。今得死所矣。”行至独秀峰岩，式耜曰：“吾生平爱山水，愿死此。”遂与同敞并遇害。同敞尸植立，首坠，跃而前者三，有顷，天大雷电，空中震击者亦三，远近称异.
2691
明通鉴附编卷五
同死者、旗鼓陈希贤，锦衣卫杨芳龄，家人陈样云，而赍印之中军徐高，行至阳朔山中，被获，亦死之。明光禄少卿汪烘时在城中，投水死。靖汇王亨致弃城遁，其世子及长史李某自经于宫中，三人亦佚其名。
时明故大学士方以智，故给事中金堡，已弃家为憎，并请收葬式耜、同敞。会吴江义士杨艺自阳朔山中来，号泣军门，请收故主尸，有德许之，遂合同敞权厝于桂林门风洞山之麓。
明桂王之走浔州也，乱卒夜掠街市，火光烛天。时陈邦传在清远，闻广州破，飞帆先归，谋劫王以降，王亟解维冲雨而去，不及发、乃劫从官于藤江，杀部郎潘骏观、童英、“童”一作“董”许玉风等。王踉跄奔南宁，王化澄、晏清等俱走北流、惟严起恒、马吉翔追扈及之。至南宁，百官稍稍集，皆饥冻无人色，乃括行囊并吉翔所献四千金散给焉。胡一青、赵印选率兵驻宾州。
孙可望索秦封不得，及广州破，明桂王走南宁，事急，遗编修刘灌封可望冀王，可望仍不受。兵部尚书杨畏知曰：“秦、冀等耳，假何如真！”可望不听。李定国等劝可望遣畏知终其事，可望从之.【考异】《绎史》系封可塑冀王于八年二月，证之《明史·杨畏知
传》，盖以十一月封可望，明年二月，可望使至，紫沮秦封者，遂杀严起恒
等，据此，则正广州、桂林连失时也。为明年杀起恒张本。
顺治八年
春，正月，己酉朔，明桂王在南宁，鲁王在翁洲。
是月，明桂 王大学士文安之总督川湖。
时大兵日迫，云南又为孙可望所据，不可往。安之念川中诸镇兵尚强，欲结之共奖明室，乃自请督师，加诸镇封爵。王从之，加安之太子太保兼吏、兵二部尚书，赐剑，便宜从事；进诸将王光兴、郝永忠、刘体仁、袁宗第、李来亨、王友进、塔天宝、马云翔、郝珍、李复荣、谭诣、谭宏；谭文、党守素等公、
2692
附 五
侯爵，即令安之赉敕印行。可望闻而恶之。
二月，大清兵连克肇庆、高州、梧州、柳州诸府，分兵徇罗定州，南阳伯李元胤、安南伯李建捷自肇庆走南宁，寻请出灵山收高、雷兵，复扰广东郡县。
孙可望知明桂王播迁，遣其将贺九仪、张胜、张明志等，率劲卒五千迎王至南宁，遂索沮秦封者。九仪直上大学士严起恒舟，怒目攘臂，问：“王封是秦非秦？”起恒曰：“君远迎主上，功甚伟，朝廷自有隆恩。若专问此事，是挟封，非迎主上也。”九仪怒、格杀之、投尸于江、遂杀给事中刘尧珍、吴霖、张载述，迫杀兵部尚书杨鼎和于昆仑关，皆以沮封议故也。
起恒既死，尸流十余里，泊沙渚间，虎负之登崖，葬于山麓。
初，起恒持可望封，朱天麟及王化澄独谓宜许，至是可望使至，天麟力请从之，而廷臣以起恒被杀故，皆不可，乃命天麟经略左、右两江土司，而真封可望为秦王。
兵部尚书杨畏知旋至，痛哭自劾，语多侵可望，王因留畏知为东阁大学士，与吴贞毓同辅政。可望闻之怒，使人召至贵阳，面责数之，畏知大愤，除头上冠击可望.遂被杀。楚雄人以畏知守城功为立祠祀焉。
明郑成功师次平海卫，谋援广州。
时，郑芝莞守厦门，成功虑单弱，复属郑鸿逵回师助守。未至而我大清巡抚张学圣侦成功远出，檄总兵马得功取厦门，芝莞遁。得功以岛屿孤悬，不敢留，出筼簹港，而鸿逵部将杨杼素、吴渤已至，截诸港。渤战死，得功遂逸去。
初，明故大学士曾樱以福州不守，樱留守福州事见顺治三年。避居厦门，至是厦门陷，家人趣之登舟，樱曰：“此一块干净土，吾死所也。”以是月之晦自缢死。其门人陈泰负其尸走三十里，付其家人殡敛，归，不食三日卒。【考异】《明史·樱传》言“福州破，
2693
明通鉴附编卷五
樱挈家避海外中左卫。越五年，其地被兵，遂自缢死。”按厦门即明之中左所也.福州以三年不守，至是越五年，诸书系之是年二月，正大兵入厦门时也，徐氏《纪年》据《夕阳寮存稿》，以为死于是月晦日者近之.惟徐氏以粤西之闰在去年十一月，故于本年二月事皆系之闰二月，非也，是时粤西之朔闰、与浙中未必同，而况海上亦有二朔。郑成功虽已改奉桂王、而据《三藩纪事》及《赐姓本末》，皆无去年闰十一月之语。且是时大清一统，即明季诸人所载，亦多循用我朝正朔。粤酉之闰十一月，以瞿、张二公之死书之耳。若据此以改年月，则凿矣，今仍据诸书系之二月.闰月无事则不书.
三月，大清兵克嘉定
刘文秀既据蜀，旋还云南，留白文选守嘉定，刘镇国守雅州。
初、张献忠之乱蜀也。明故监军副使范文光，偕邛州举人刘道贞等起义兵，黎州参将曹勋为副总兵，统诸将，故松茂佥事詹天颜亦应之。既克雅州，文光等人居之；献忠死，文光保境如故。明桂王擢为右佥都御史，巡抚川南，而天颜时任安绵道，遂擢巡抚川北。
至是大兵南征，文选、镇国战败。勋故屯雅州、与杨展为声援，展屯嘉定事见六年。展死，勋势益孤，遂为刘文秀所取，仍居雅州.文选、镇国既败、挟勋走。
文光以李乾德杀展，恶之，遂入山不视事，大兵至嘉定，文光赋诗一章，仰药死，天颜兵败于石泉，被执不屈，与松潘副将朱化龙俱死之。【考异】据《明史·樊——蘅传》，刘文秀取嘉定在七年秋，大兵克嘉定在八年三月.《辑览》据之。而《蜀碧》则以为八年九年事，相差一年，《三藩纪事》则又以二事同入之七年，皆误也，今据《明史》、《辑览》年月，
夏、四月，丁未，明郑成功复踞厦门，大会文武誓师，斩郑芝莞以徇。鸿逵惧，以所部付成功，退居白沙。
2694
附记五
甲寅，明故兵部侍郎傅鼎铨招兵至广信，为守将所执，送之
南昌。
初、金声桓起兵江西，明桂王命鼎铨及兵部尚书揭重熙往应，未至而声桓之遗卒张、洪、曹、李四营亡窜闽、粤间，败于程乡，诸营溃散。惟张自盛有众数万，走保闽界，曹大镐驻军广信，相为声援，鼎铨，重熙往依之。
自盛既败，鼎铨复入广信，行至张村，为守将所执，系之南昌狱，谕之降，不从；'令作书招重熙，亦不从。越三月，从容受刑.
鼎铨以甲申陷贼中，为乡入非笑，尝欲求一死所，至是得死，乡入更贤之。【考异】《明史·鼎铨传》书其就刑于是年八月朔。而其《绝命词》则以浴佛日，盖被执之月日也，今据之。
是月，明郑成功部将施琅降于我大清、授水师提督
琅有标兵曾德犯法当死,匿成功所,琅就执之;成功驰令勿 杀，不从。成功怒，遣部将苏茂收琅，茂阴以小舟逸之去，归诣军门待罪。成功虽不杀茂，而颇惜琅之去，以为恐贻后患云。【考异】施琅之降，《三藩纪事》系之是月，盖即替师厦门杀郑芝莞前后事也.书此为后文取台湾张本。
五月，明郑成功寇南澳。
秋，七月，大清兵分道取舟山，遣降将张天禄出崇安分水关，马进宝出台州海门，陈锦总督全师出定海。
时明鲁王御史沈履祥，大学士宸荃族子也，督饷台州、城陷，被执，不屈死。
舟山闻警，定西侯张名振请以荡湖伯阮进守横水洋，大学士张肯堂留守舟山，而己奉鲁王督舟师泛海，亲捣吴淞以牵制之。有议其藉此避敌者，名振曰：“吾老母、妻子、诸弟皆在城中。吾岂有他心哉！"时名振之弟左都督名扬，偕安洋将军刘世勋任城守事也.议定，遂与都御史张煌言扈王以行。
2695
明通鳖附编卷五
八月，己未，明兵部侍郎王翊被杀于定海。
先是翊闻大兵三道下翁洲、请复入山招集散亡以为援、及回山中、诸将溃死殆尽，旁皇故寨。山中有劝翊招兵于榆林、臼溪间，乃出奉化，将由天台至北溪，中途为团练兵所执。同行者，参军蒋士铨也。
时我大师皆在定海、械翊至，总督陈锦讯之。翊据地坐，曰：“毋多言，成败利钝皆天也。”是日行刑，部卒愤其积年崛强。聚而射之，中肩、中颊、洞胸者三，如贯植木不稍动，刲额截耳，不仆，斧其首而下之，始仆、从死者二人：一日石必正，扬州人；一日明知，余姚人；皆跪向翊，死其旁，见者为之雨泣。士铨先翊十日受刑，全氏《传》在初五日，赋《绝命词》，翊时在狱、为文祭之。翊死，年三十有六，一女，许嫁副都御史黄宗羲子百家，时年十三，以例没人勋贵家，遂为杭州将军部下参领所养，参领怜其忠臣之女，抚之如所生，女亦相亲依如父，及参领欲为择配，女出不意自刎，参领大惊，葬之临平山中。
时以翊首枭示宁波西关门，鄞之故观察陆宇蝶谋之故都督江汉，以计窃得，藏之陆氏书柜中。越十二年，宇燥之弟宇燎，乃束蒲为身而葬之城北马公桥下。【考异】事见全氏《王侍郎本传》、其枭首一节，即本之黄氏《陆周明墓志铭》、周明即字燥字也。《明史》于山寨诸公皆无传，虽张苍水亦遗之，今悉据全氏《传》中并月日记之。
内寅，大兵渡横水洋，明荡湖伯阮进以火球掷敌舟，反风自焚，全师熸焉.
九月，乙亥朔，明左都督张名扬，安洋将军刘世勋统兵五百，义勇数千，背城力战。丙子，大兵乘雾集螺头门，时明大学士张肯堂率城中兵六千，居民万余，凡坚守十余日，至是城中食尽力竭，大兵掘地道破之。
肯堂衣蟒玉南向坐，令四姬及子妇、女孙各自尽，于是姬方氏、周氏、毕氏、姜氏投水死，家妇沈氏、女孙茂漪投缓死，肯2696
附记五
堂乃从容赋《绝命诗》自经，一时奴婢之从死者又二十人。
肯堂所居邸中有雪交亭，即其所自筑，夹以一梅一梨，开花则两头相接。尝谓幕府中书舍人苏兆人及都督汝应元曰：“此吾止水也。”至是缢于亭下。大兵人，见遗骸二十有七、庑下之死者，则兆人及诸部将，亦有浮尸水面者。皆惊愕叹息而返，命扃其门。
时先后同殉城而死者，兵部尚书李向中，闻召不赴，发兵捕之，以衰侄见。大帅呵之曰：“聘汝不至，捕即至，何也？”向中从容曰：“前则辞官，今就戮耳。”遂死之。
礼部尚书吴钟峦往来普陀山中，大兵至宁波，钟峦慷慨语人曰：“昔仲达死珰祸，吾以诸生不得死；君常死贼难，吾以远臣不得从死;今其时矣!”乃亟渡海入昌国卫之孔庙,积薪左庑下,抱 先圣木主自焚死。仲达者，钟峦弟子李应升；君常者、钟峦友马世奇也。
左都督张名扬奉其母范氏及名振妻马氏以下数十人皆自焚死。吏部侍郎朱永祐，安洋将军刘世勋，通政使郑遵俭，兵科给事中董志宁、兵部郎中朱养时，户部主事林瑛、江用楫，礼部主事董元、兵部主事朱万年、顾珍、李开国、工部主事顾中尧，工部所正《绎史》作“王正兵”。戴仲明、定西侯参谋顾明辑，诸生林世瑛，锦衣指挥王朝相，内官监太监刘朝凡二十人，其最著者
也。
肯堂之以死自誓也，苏兆人尝曰：“公死，某必不独生。”及城破、肯堂投缓，梁尘甫动，家人报“苏舍人缢庑下矣”，肯堂亟呼酒往酹之，乃复人缳。
鲁王之出也，欲携其世子行，名振不可，至是被获，不知其所终。王元妃陈氏，贵嫔张氏，义阳王妃杜氏皆投井死。王朝相护从人井,以巨石覆之,自刎其旁。
诸臣则自名振一门外，向中长子善毓从死，有义士匿其母妻
2697
明通鉴附编卷五
及次子得免。而永祐家属亦多死者。开国之母及林瑛、顾明楫之妻皆殉之，其姓氏盖不可考云。志宁死，其妻罗氏闻赴，仰药而卒。【考异】《明史·张肯堂传》言“李向中以下同死者二十一人”，自苏兆人从肯堂死外，则二十人也，此与《三藩纪事》同，《辑览》亦据之，而汪氏《航海遗闻》所载，有吏部文选主事杨鼎臣，与董元、李开国俱驱妻子人并，亦投井死。定西监军御史梁隆吉，手刃全家自刎死。中书舍人顾玢、江中汜、陈所学、顾行、翁健，副使马世昌俱合门自焚死。他本所载、又有御史董广生，太医副使章有期及名振妻马氏之侄马呈图、马贡图同时焚死，又全氏《董志宁传》言“与志宁同死者，有吏部杨思任、工部戴仲谋.”疑想任即鼎臣，或名或字，传闻各不同。而工部戴仲谋，即仲明也。又《辑览》所载，肯堂子妇二人，而全氏及诸书则冢妇沈氏一人，盖奏报之异词耳，又全氏《舟山官井碑》言、“尚书李公、朱公、兵曹李公都阅吴公之家，死者不一。”又证之朱永佑、李向中事状，即此二人.兵曹李公，即开国也。惟都阃吴公，并其本人之死，皆不可考，附识于此。C又按阮进横水洋之败，诸书皆言其死，惟《航海遗闻》言其“堕水被禽，我督师命其缒城，招抚守城将士，不从”，亦无被杀之事，是进逸去未死也.辛卯舟山既克，大兵师还，而明之遗臣复人据之，因有丙申大兵再下舟山之役.而《遗闻》特记进之败死在丙申之八月，尤可证辛卵之实未尝死也。“进”，《绎史》作“骏”，而《遗闻》所载，进有侄浚授英义将军，疑即“骏”字之误，盖阮进之侄，有阮骍、阮骅，则“浚”即“骏”，而进与骏确为二人，徐氏《纪年》因疑辛卯之死者为荡湖伯阮进，其丙申之死者为英义伯阮骏，而证之《遗闻》，则进以辛卯被禽得脱，至丙申始战败而死，前后实是一—人，况是时文武之死，《三藩纪事》及《明史·张肯堂传》所载二十……人，独无阮进姓名、其为丙申之死无疑也.今但记其反风熸师事，而分
书其死于十三年。
初，阁部张肯堂故将汝应元自吴淞败归，携肯堂幼孙茂滋泛 海人浙。及明鲁王再人翁洲，肯堂为首揆、见国势日蹙，誓以死报。尝抚茂滋顾应元曰：“下官一线之托、其在君乎！”应元曰：
2698
附记五
“诺。”遂弃官赴普陀为僧
至是舟山陷，肯堂一门死之，独命茂滋出亡以存宗祀，遂俘人鄞、应无自山中闻变、驰人城谒帅府、乞葬故主，诸大将怒曰：“汝主久抗天师，敢求葬邪！”命驱出斩之，应无曰：“山僧本戴头而来，得葬故主，当归就戮。”提督金砺日：“是出家人，姑贳之。”应元乃舁肯堂尸出城，与鄞之诸生闻性道募乡民异其卷属及宾从等出。而仓卒无所得棺，乃火化，贮以三大瓮，其一贮肯堂骨，其一贮四姬、一妇、一女孙及诸婢骨，其一贮兆人以下骨，葬于补陀之茶山，应元筑宝偁庵以奉春秋祀.而茂滋亦以鄞之义士陆宇燦等以合门四十余口保之，逾年得放归，未几，茂滋亦卒，应元遂守墓补陀终其身。
是月，大清兵克浔州，分路略定广西郡县。
陈邦传时在浔州，宣国公焦琏兵败走武靖、邦传邀与俱降，不从，邦传遂杀之，函其首，遣使以浔南之地及所部兵来降于我大清。
冬，十月，明桂王自南宁出奔。
先是孙可望请王移跸云南，吴贞毓等持不可，议遂寝。至是可望移驻贵阳，议移王自近、挟以作威，其将掌塘报者曹延生，以忌贞毓，言不可移黔。而广西地尽失、南宁危迫，王乃召诸臣共议。有请走海滨依李元胤者，有议入安南避难者，有议泛海抵闽依郑成功者；惟马吉翔、庞天寿结可望，坚主赴黔，贞毓人延生言，不敢决。元胤疏请出海，王不欲就可望，而以海滨远，再下诸臣议，不决，会闻浔州破，仓皇出走，次新宁。
十一月，丁丑，故明兵部尚书揭重熙被执，不屈死之。
初，重熙依张自盛掠邵武，战败、自盛死，重熙走依广信曹大镐，至百丈磜，适大镐还军铅山，惟空营在，众就营炊食。会大兵侦得之，率众至，射重熙中项，执至建宁，下之狱。重熙开呼高皇帝祈死不得，至是昂首就刃，颜色不改。同时都昌故督师
2699
明通鉴附编卷五
余应桂，亦自里中起兵相应，战败死之，大镐亦相继伏诛。自是江右兵遂尽，【考异】《明史》书重熙就刑于是年十一月，肇其被执在傅鼎铨后、杀在十一月，《三藩纪事》在是月初三日、惟《辑览》书八年被执，九年五月伏诛，疑别有据
十二月，甲辰朔，大清兵下宾州。庚戌，克南宁
明桂王将赵印选、胡一青殿后军，战败奔还，请王速行。时王在舟中，急由水道走土司，抵濑湍。二将报大兵逼近，相距止百里，从官失色，皆散去。已，次罗江土司，追骑相去止一舍，会日晡引去，乃稍安，次龙英，将入广南，岁已暮矣。
会孙可望已受秦封，遣其将狄三品、陈国能、高文责等率兵三千来迎，请驻跸安隆，从之。【考异】克南宁，《行朝亲》作是月初七日，即庚戌也。《绎史》书之庚午，为二十七日，与奔广南岁暮之语不合.今据《行朝录》
是月，明郑成功寇漳浦.



