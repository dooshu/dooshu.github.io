偃月營篇

書曰：偃月營形，象背山岡，面陂澤，輪逐山勢，隨勢置形。地形下狹之所，不宜置營。

按：偃月營，以四分幕。一萬人以六千人守地九千六百尺，積得一千六百步，積步四里餘一百六步為營。輪四千人守地六千四百尺，積尺得一千六百步餘四尺，積步得二里餘三百四十六步四尺，為弦。弦置三門，每門相去三百五十五步一尺五寸五分。營內有地十八項八十畝餘五十八步四尺。右置上弦門，中置偃月門，左置下弦門。置偃月中營，以二千五百人守地四千尺，積尺得六百六十步餘四尺，積步得一里三百步餘四尺。每幕加地四尺五寸四分。每幕中兩廂上馬十二匹，大小如常。馬俱鞍，土俱甲，左右上下以習射騎之方焉。

