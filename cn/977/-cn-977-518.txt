邵雍　秋游六首

七月芙蕖正烂开，东南园近日徘徊。

有时风向池心过，无眼香从水面来。

罨画溪深方误入，洞庭湖晚未成回。

坐来一霎萧萧雨，又送新凉到酒杯。

邵雍

邵雍　秋游六首

先秋颢气已潜生，洛邑方知节候平。

庭院乍凉人共喜，园林经雨气尤清。

回舟伊水风微溜，缓辔天津月正明。

自有舦夔分圣念，好将诗酒乐升平。

邵雍

邵雍　秋游六首

八月光阴未甚凄，松亭竹榭尤为宜。

况当昼夜初停处，正是炎凉得所时。

明月入怀如有意，好风迎面似相知。

闲人歌咏自怡悦，不管朝廷不采诗。

邵雍

邵雍　秋游六首

家住南城水竹涯，乘秋行乐未尝亏。

轻寒气候我自家。半醉光阴人莫知。

信马天街微雨后，凭栏僧阁晚晴时。

十年美景追寻遍，好向风前摘白髭。

邵雍

邵雍　秋游六首

九月风光虽已暮，中州景物未全衰。

眼观秋色千万里，手把黄花三两枝。

美酒易消闲岁月，青铜休照老容仪。

若言必使他人信，沥尽丹诚谁肯知。

邵雍

邵雍　秋游六首

霜天寥落思无穷，不奈楼高逼望中。

四面溪山徒满目，九秋宫殿自危空。

云横远峤千寻直，霞乱斜阳数缕红。

无限伤情言不到，共谁开口向西风。

邵雍

