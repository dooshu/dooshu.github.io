楼钥　许待制挽词

吏事缘儒术，人材第一流。

宦游几五纪，遗爱满诸州。

叱驭无长阪，筹边有旧楼。

遗安阴德在，衮衮见公侯。

楼钥

楼钥　许待制挽词

蚤擅文窴　价，名公屡品题。

碑铭摹谏省，丘壑访愚溪。

得句追飞兔，摛毫走怒猊。

遗编闻好在，后学仰筌蹄。

楼钥

楼钥　许待制挽词

十载更麾节，阳春万里同。

时时逢蜀士，一一话文翁。

到处留遗爱，诸郎守教忠。

庆源知未艾，往日有阴功。

楼钥

