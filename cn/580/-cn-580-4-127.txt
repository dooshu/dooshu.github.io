列传第一百二十七 忠义一


昔宋亡，其降将入朝。世祖召问曰：“汝等何降之易？”对曰：“贾似道轻侮臣等，故皆无斗志。”帝曰：“此似道一人之罪，汝主何负焉？”符宝郎董文忠从旁责之曰：“宋主贵汝富汝，未尝薄汝也，今坐视社稷之亡，可乎？”诸降将皆惭谢而退。大矣哉！世祖之教忠也。吾观元之亡也，民叛于下而士死其官，捐躯脰糜，妻子以赴国家之难者，史不绝书，盖过于辽金之季远甚。呜乎！王者一言之予夺，而人心习尚为之转移，岂不诚然哉！作《忠义传》。





