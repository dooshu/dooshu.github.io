○谕诸镇檄文

今月二十日得襄王伪诏，及朱玫文字，云田令孜胁迁銮驾，播越梁洋，行至半涂，六军变扰，遂至仓皇而晏驾，不知弑逆者何人。永念丕基，不可无主。昨四镇藩后，推朕纂承。已於正殿受册毕，改元大赦者。李カ出自赘疣，名藩邸，智昏菽麦，识昧机权。李符掳之以塞辞，朱玫卖之以为利。吕不韦之奇货，可见奸邪；萧世诚之土囊，期於匪夕。近者当道径差健步，奉表起居，行朝现驻巴梁，宿卫比无骚动。而朱玫胁其孤，自号台衡，敢首乱阶，明言晏驾，荧惑藩镇，陵弱庙朝。（阙）

