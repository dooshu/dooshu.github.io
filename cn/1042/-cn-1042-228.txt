王之道　和文倅侯彦嘉二首

相逢珠玉走佳章，顾我无能更老苍。

尝鼎固应从指染，冲天行喜见云翔。

向来别恨江同远，此去诗情日共长。

才似二公今二妙，山庭渊角绣肝肠。

王之道

王之道　和文倅侯彦嘉二首

晖晖晴日树头平，望外遥山宿雾轻。

积潦夜增南浦涨，微风朝送北窗清。

滞留羁客牵归思，陶写新诗尽物情。

谁谓克宵常苦短，老来无寐厌长更。

王之道

