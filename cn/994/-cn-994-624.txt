吴芾　余有重阳诗岁和一篇今日偶和成二首

此会从来有故常，湖山岁岁做重阳。

黄花已是铺三径，绿酒何妨举百觞。

小圃晚来堪散步，薄田秋入足充肠。

登临莫起凄凉叹，且喜成归老故乡。

吴芾

吴芾　余有重阳诗岁和一篇今日偶和成二首

去岁重阳解郡章，归来又复见重阳。

此身已作林泉客，今日更持萸菊觞。

正要登高穷远目，不妨拼醉浣愁肠。

佳辰若得长无事，何必乘云至帝乡。

吴芾

