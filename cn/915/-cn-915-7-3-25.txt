◇与义恭诏（七年）

事至於此，甚为可叹，当今之才，委授已尔，宜尽相弥缝，取其可取，弃其可弃。汝疏云：泯然无际，如此甚佳，彼多猜，不可令万一觉也。汝年已长，渐更事物。且群情瞩望，不以幼昧相期、何由故如十岁时。动止谘问但当今所专，必是小事耳，亦恐量此轻重，未必尽得。彼之疑怨，兼或由此邪？（《宋书·刘湛传》，义恭每为刘湛所裁，自以年长未得行意，虽奉诏旨，颇有怨言，上友于素笃，欲加酬顺，乃诏之。）

