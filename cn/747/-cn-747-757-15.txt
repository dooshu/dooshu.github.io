○对毒药供医登高临宫判

甲聚毒药以供医事有死伤者造焉十失四乙告违法

又景登高临宫法司断徒一年半景云令所

人生百年，饮食过而生疾；帝台三袭，趋拜乖而则刑。故良医之门，固多病者；而望苑之地，胡可窥焉。甲则业谢医工，景乃行同恶少。虽有求於毒药，失此庀疡；乃无状而登高，俯其宫阙。彼非上药，疾者无瘳。此昧古人，行不由径。况验蛇杯之影，辄欲蠲こ；而识龙楼之尊，方能起敬。医未三代，得无耻之；登而四临，过亦甚矣。微周礼而已失，宜其息言；按吕刑而故违，合从减坐。则使有<疒匕>之者，不俗（疑）而自除；无赖之徒，伏轼而知礼。

康僚

僚，文宗朝官考功郎中。

