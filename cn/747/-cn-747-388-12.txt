○送张泳赴举入关序

彼驰骛乎士林者，鲜不争九流之胜负，徇三川之声利，而张侯独以善闭关。乃知纯白内充，天机外朗，则尘垢糠比，所不能入。癸巳岁六月，始以出处之道，问仕於余。予洒然曰：“今四表文明，八屡顿，此志士所当登秀造而取青紫。不奋不跃，如休明何？”由是罢琴高台，投竿旧浦，单车匹马，是日西上，君子以为知几。吾见垂天之，不复顾北溟矣，盍使居者歌吾子乎？

