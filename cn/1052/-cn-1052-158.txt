无名氏　德兴邑廨石刻

仕宦之身，天涯海畔。

行商之身，南州北县。

不如田舍，长拘见面。

门无官府，身即强健。

麻麦遍地，猪羊满圈。

不知金贵，唯闻粟贱。

夏新绢衣，秋新米饭。

安稳眠睡，直千直万。

无名氏

无名氏　德兴邑廨石刻

我田我地，我桑我梓。

只知百里，不知千里。

我饥有粮，我渴有水。

百里之官，得人生死。

孤儿寡妇，一张白张。

入著县门，冤者有理。

上官不嗔，民即欢欣。

上官不富，民免辛苦。

生我父母，养我明府。

苗稼萋萋，曷东曷西。

父母之乡，天子马蹄。

无名氏

