○禦寇方略疏 【 邊防】

臣准兵部咨、該臣與寧晉伯劉聚題、先該本部備鎮守陝西太監劉祥等、開陳禦寇方略、奏行臣等計議欲將遊擊將軍緱謙統領官軍在朔州等處操守、延綏有警、即同山西遊擊將軍王璽過河、會合總兵官許寧、併力夾擊、偏頭關亦有精兵數千、止隔一河、尤便策應寧夏、令總兵等官范瑾等將馬隊官軍盡數選領、於有居民去處操守、陝西固原等處、係賊經行要路、甘凉官軍遠來防守、本處官軍、卻往甘凉備禦、兩不得便、將黃河迤東甘凉備禦蘭州等處并西安三衛兩班官軍、通選精銳馬步共一萬員名、兌與馬匹、慎擇將官、統領分布平凉固原海刺都等處預備、原守環慶官軍、照舊守禦、及推選得宣府遊擊將軍都指揮同知周玉、延綏參將署都指揮僉事岳嵩、俱堪委任、請命一員充總兵官、遇警會合范瑾等表裏追擊、其餘調來客兵、盡數放回、用蘇兵民疲困等因具題臣等議擬甘凉孤懸河西、亦不可缺人防守、既將彼處原調腹裏洮岷等衛輪班官軍存留固原等處、河西甘凉等衛調來客兵、發回原處操守、周玉岳嵩雖謀勇可取、俱新任未久、況總兵太多、不無難以行事、仍令都督同知馬儀等、各照數統領前項兩班軍馬、就於固原等處住劄、調度殺賊、其原調來官軍聽從酌量存留有警會同都督白玉等、并參將趙順出兵截殺、延綏東西二路地方、令張遐許寧余子俊調度、寧夏花馬池一帶地方、令范瑾徐廷章調度、陝西固原等處地方、令白玉馬文昇馬儀等調度、劉聚王越仍前節制、往來提督、又該兵部奏將宣府大同官軍、各留遊兵五千員名、令周玉緱謙統領、山西遊兵、令袁剛統領聽調、其餘副總兵黃瑄孫金?戊所領官軍、俱發回本處操守、趙英係鎮守凉州、魯鑑係鎮守莊浪將官、責任亦重各回本鎮、請　敕馬儀、并凉州協副都指揮孫鑑統領前項蘭州等衞官軍、在彼聽調殺賊等因具題、俱節該奉　聖旨是、欽此欽遵、備咨到、臣查得先為前事巳經備由具題去後今准前因除照依兵部擬奏事理行令各官遵奉外臣會同總兵官寧晉伯劉聚又計議得、虜酋李忽等自成化五年以來、陸續擁眾過入河套、不時入寇至今五年之上、　朝廷節命監督太監傅恭顧恆總兵官撫寧侯朱永武靖侯趙輔寧晉伯劉聚等、皆同臣調度各處官軍勦殺、累於寺子川開荒川魚兒河柳樹會漫天嶺等處與賊大戰痛遭挫殺敗走、擒斬數多、其餘蘆溝兒小蒜澗等處、節被追殺擒斬、又不下數十餘次然而終不肯渡河而去者。葢由河北懼有讐敵。沿邊易於搶掠。套中便於住牧。每待?開馬瘦之時。倚仗黃河阻隔。得以無事。年復一年。遂成巢穴借使李忽等遁去別枝醜虜亦難保其不來久困兵民。何時得以休息。往年毛里孩等雖稱入套為寇。眾虜歸一。外無疑懼。所以隨來隨去。比之於今。事殊勢異。自然去留不同。其原調大同宣府官軍。經年征戍。艱苦萬狀。中間有遺下妻女在家。因是無人顧贍。多致迯走。反至今秋放班回衛。各要置辦軍裝衣鞋賠補馬匹等項。又多有鬻賣妻子典當田宅者。甚至家貧無可柰何。往往紏合逃避。軍士疲弊。巳至如此。豈有戰心。各該遊擊等官備由開報、情實可憐臣等雖申以禁令、勉以忠義、加以優恤、人情不堪、終亦號訴不巳、陝西河南山西三省人民。連年轉輸。其間隣近者或有送納本色。其餘皆輕齎來邊收買上納。柰民力巳盡。無所取給。今延綏一帶直抵陝西山西地方。春夏無雨。麥豆枯乾。穀皆未種。縱有雨澤。夏至巳過。不能種穀。至秋派納糧草。從何收買。即日榆林等處。此亦不為極貴近日邊粮本色古之又數倍矣每銀壹錢。止買倉米六升。新米四升。米價騰貴。軍民饑餓。多有挑掘野菜。採食樹皮樹葉。日見流移。甚為可憂。臣等叨受重寄。敢不盡心竭力、用圖報稱、緣各處人馬俱巳放回。所留甘凉一萬。止可於固原等處分守。臣等帶領大同宣府遊兵一萬。隨宜往來調度。沿邊草束不敷。欲為存省。境內又無草塲。兼以亢旱。有草亦皆不長。無處牧放馬匹。若此虜月下入寇。即當併力拒敵。如延久不來侵犯。數月之後。草束盡絕。軍馬難以存住。臣等縱然勉強支持。到於今冬。倘賊果不渡河欲退則防守不足欲守則供餉不繼賊卻入境進退兩難倉卒之際。方纔具奏。恐難措理。趁今臣等在此守禦。早圖經久之策。俾三邊俱有常規。庶不臨時有悞軍機重事。且以陝西計之。平凉固原四衝八達實為襟喉之地。達賊長從此處入寇。滿四亦嘗於此作亂。彼中添設將官以鎮之。誠為良便。今以馬儀從宜防守。乃是一時之權。以後本官回還。地方依舊空虗。臣等所舉周玉岳嵩委堪此任、若以各官職任未久、輒難陞用、其都指揮僉事王璽、累經戰陣、頗歷歲年、謀而有守、勇而不苛、是時止以陝西鎮臣兼領別鎮不別置大帥于沿邊故欲另自立鎮臣以為椅角之勢近充寧夏副將、本處軍馬、除遊擊將軍祝雄統領之外范瑾所領、不及二千、王璽到彼不過徒擁虗器、合無令王璽充受前任、然欲成大事、必假以總兵官名目、陝西鎮守官員、可以取回、就令本官鎮守統制見留并陝西靖虜官軍、務在專心操習軍馬、整飭戰具、一遇達賊侵犯、就更會合范瑾等、表裏夾擊、以圖成功、賊若在套。不敢深入。乘空脩理城池。拒截要險。且耕且守。以逸待勞。又隣近俱有草塲。便於牧放採積。可以省節民力。見今荒歉。或有聚眾山林。不勞動調別處人馬。即可擒捕。如無成効。罪在不宥。即目暫令本官與馬儀等公同防守比及至令兵將相識可以獨任陝西經久之策。無出於此。以延綏計之。地方險陡。軍民俱有崖窯。可以藏避。本處馬隊官軍。約有一萬七千之上。又有原選見在精壯土兵。三千八百餘名。皆有馬匹。共該二萬一千員名。今官軍馬匹、除例死并瘦弱等項、見在堪騎戰者、不及五千之上、土兵全不操習、止是雜項差使、則二萬以上軍馬。止約五千。其餘俱各閑住。卻調客兵一萬。經年在外征戌不無事體倒置今若令缺馬官軍。補買完足。疲弱等項。儹喂臕息土兵俱入隊伍一體操練足約一萬六千之兵多於客兵之數况各人熟知地里。坐守家業。無事依時訓練。有警徑自截殺若是兵力不敷。其山西遊擊官軍三千。比時專為延綏而設。令在灰溝營等處住劄。與清水營相離四十里。偏頭關與延綏。亦止隔一河。本關除遊兵之外。尚有堪戰軍馬四千。於內選出一千。聽候河西傳報聲息警急。船隻一便。一同渡河。協助戰守。大同遊兵。亦選三千在大二右衛。或朔州操守。相隔延綏。止是四程。一聞偏頭關灰溝營傳報。挨次而進。足可應援。賊情事緩。即回本處操守。用省邊備。延綏經人之策。無出於此。以寧夏計之。本處久因無賊犯邊。官軍少經戰陣。所以遇賊。不能捍禦。賊知兵力不支。常於彼處肆意侵凌。至於韋州等處軍餘人等。自去歲大賊出境之後。亦各乘機。假裝達子。搶掠人畜。邊截道糧。近被祝雄拿獲。見今問理。本處奸宄之徒。尚不能擒。豈能摧破強虜。合無責令總兵官范瑾。遊擊將軍祝雄等、公同鎮守廵撫官員、將馬隊官軍。逐一揀選老弱不堪者。令本家少壯餘丁代替。如無餘丁。通於守城步操屯田項下照數選補馬匹亦各看選。不敷之數。設法買補。務要人馬精強。器械犀利。日逐嚴加訓練蓄養銳氣。不許循私占役。有妨調用。遇賊深入。與固原靖虜慶陽等處人馬足可併力夾擊。寧夏經久之策。無出於此。臣等相度地里、審察時宜、晝思夜度、晝此經久之計、此策若行。各該守鎮官員分畫既定經營實事又湏實心任之率肯同心協謀躬行。實踐不事虗文半年之間事必就緒賊雖久住我亦不勞較之調兵運粮甚為優逸。此係軍國重計、伏望　皇上、俯察臣等所言、乞　敕該部早為參詳計議、奏請定奪而行、則邊方幸甚

皇明經世文編卷之六十九終







