○对河卒判

〈甲充河卒，官给平价，又被差外徭。诉有兼丁不合倍赋。〉

徒骇既导，诚《禹贡》之宏规；宣防式歌，亦汉国之盛业。莫不功勤酾决，绩著疏开。既输闽越之，行漕海陵之粟。河渠既设，控引是资。青翰晨移，背吴江而电骛；ゴサ夕至，仰天府以云趁。眷彼泛舟，良资鼓。瞻言河卒，实系水官。平价允叶於酬庸，轻役雅符於悦使。报者倦矣，在彝典而无乖；施者未厌，论外徭而有诉。《羔羊》起咏，节俭宁闻；《硕鼠》兴谣，贪婪何甚？论古既闻此役，设法不合辄蠲。无端之词，请从告记。

