○对西陆朝觌判

〈西陆朝觌，阙彤绎之供。御史劾之云：非其时，不合礼。〉

冰以风壮，县人初传，寒乘春消，王命是出。韩夫彼乙，能业其官，岂炎凉之或愆，调乎四气；将潢之同荐，利於百神。涤意爰卜於吉蠲，阙容乃称於彤绎，曾是获麟之史，西觌靡逾；孰谓冠豸之雄，南台妄纠。若五经之训，奉以守官，乃或击无成，曷为知礼。

尹深源

深源，天宝时擢书判拔萃科。

