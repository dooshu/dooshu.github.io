答南司马凌洋山


辱示，议处马快船疏，切中事理，已属兵部覆行。

前得龚道长手书，极称罗旁荡定之功，而深以刘凝斋之翻前案为失策。且言前误用司道之言，率尔题请征剿；后亲巡罗旁旧巢，始知不必用兵，惟当从容处画，以终前人之功。固未尝有一语搜求。承示谓蓄有机括，恐未然也。近日拟旨及覆凝斋书，咸用其意。谨录奉览。





