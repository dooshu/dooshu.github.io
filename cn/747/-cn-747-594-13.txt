○万年县试金马式赋（以“汉朝铸金，为名马式”为韵）

马以行地致用，式乃铸金取规。表骐骥以立则，拟形容而可知。合诸法象，遵彼权奇。卓尔し姿，想从革而乍见；骇兹殊相，疑轶尘而载驰。毫发尽似，纤不差。诚骏骨之倜傥，亦巧心之云为。本其称自前朝，制于往汉。金也者，持坚刚之可久；式也者，验逸异而有案。形乃辨于千里，功讵劳于万锻。匪刻鹄之同科，岂偶人而齐贯。载炼载精，我马是程。武脊乍睹，龙文可名。星气相合，金光发明。足不前，如俟孙阳之顾；望云邈视，宁殊洼水之生。向日而疑将奋影，临风而状若长鸣。曲尽其趣，不愆于素。写逸态以全能，制兰筋而巧附。瞳双镜而可鉴，颧两月以合度。谓天骥之呈材，乃良金之所铸。取则不远，其象孔昭。常矫矫以示众，特昂昂而建标。裹在目，飞黄立朝。晒求市之三年，终观骏死；无相肥于一概，何虑驹跳。所以稽乎骥德，垂此作式。指半汉以成规，岂驾骀之可惑。置于宫，有待献书之贤；铸以越铜，载假伏波之力。事与名远，理将意深。宁俟造父之能驯，骅骝可觌；何必九方之善相，骊牝独寻。等循形以观影，咸得骏于斯金。故日考兹术也，选无违者。可以断臧否，明取舍。形分似是，类别真假。欲献状于国门，期一中于名马。

