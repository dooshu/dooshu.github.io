李弥逊　和李相园亭二首

轩户新成紫翠边，花光竹色借厨烟。

诗人莫浪夸盘谷，画手无工貌辋川。

何必吾庐在丘壑，要令是处有林泉。

此心正恐无人会，把酒南山一笛前。

李弥逊

李弥逊　和李相园亭二首

肯将戏事扰虚怀，草木知名一样裁，

不放寸阴随手过，自开十亩待春来。

花边未许楚狂醉，江上应怜野老哀。

賸欲着鞭陪胜赏，扶颠正急万牛材。

李弥逊

