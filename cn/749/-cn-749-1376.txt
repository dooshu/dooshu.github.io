胡寅


寅，“全”已见。

水龙吟

玉梅冲腊传香，瑞蓂秀荚开三四。莲花沉漏，熊罴占应，洛阳名裔。岁比甘罗，便疏同队，累棋观志。向修文寓直，仙楼侍宴，梁王宝、真难俪。

多少襟怀未试，暂超然、壶中游戏。行看献策，归瞻旒藻，常勋斿记。歌畔巫云，舞回邹管，金钗扶醉。有阴功不乞，丹砂十纪，寿祺全畀。

鲁訔

訔字季钦，海盐人。与兄詧齐名于时。生于哲宗元符元年（1098）。登绍兴五年（1135）进士。初仕为广德军教授、知衢州江山县。绍兴三十二（1162），主管官告院。隆兴二年（1164）拜监察御史。旋兼权太府少卿。除江西转运副使。淳熙三年（1176）卒，年七十七。有诗文集多卷，不传。尝循杜少陵生平行迹，编注杜诗十八卷，元人姚桐寿谓其书“多所补益”。周必大周益国文忠公集中省斋文稿卷三十四有墓雪铭，清乾隆海盐县图经卷十二有传。

满庭芳

坐啸蓬宫，移旌天府，往来三岛十洲。况瑞霭当年，初下琼楼。自是长生伴侣，那堪更河润神州。人争叹，威名福寿，衮衮压潮头。

金瓯。须满泛，天厨禁脔，相酝□□。□□□□日，此会风流。正是湖山春媚，千秋岁、□□民猷。还知道，金瓯未拜，先拜富民侯。







