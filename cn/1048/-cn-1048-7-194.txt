杜范　赵山甫居玉壶尽得湖山之胜醉后和其韵二章

占尽春光好，湖山一览余。

著身蓬岛里，纵目画屏如。

我计还知错，君谋定不痚。

它年同到此，卜筑莫踌躇。

杜范

杜范　赵山甫居玉壶尽得湖山之胜醉后和其韵二章

相见虽无几，相观却有余。

清襟无这样，尘世有谁如。

文理须教密，浓醺且放痚。

论文何日再，欲别更踌躇。

杜范

