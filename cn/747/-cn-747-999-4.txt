○请击高昌表

高昌虽貌事至尊，而翻覆不实，擅发兵与欲谷设击天子所立之国。奴受国厚恩，常思报效。乞发所部，为官军前驱以讨之。

处木毗匐延阙律啜

处木毗匐延阙律啜，西突厥十姓之一。开元二十一年，与拔塞干部落、鼠尼施部落、阿悉结部落、亏月部落、哥舒部落同请内附。二十八年，以处木毗匐延阙律啜为右骁卫员外郎大将军。

