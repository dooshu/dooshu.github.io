【和庾肩吾入道馆诗】

石桥有旧路。（文苑作看旧迹。注云。一作有旧路。）灵室（文苑作虚空。注云。一作灵石。）俨众仙。菊潭溜馀水。丹灶起残（文苑作寒。注云。一作残。）烟。桃花经作实。海水屡成田。逆愁（文苑作送还。注云。一作逆愁。）归旧里。（文苑作里□。注云。或作旧里。）追问斧柯年。（○《类聚》七十八作和庾肩吾诗。次庾肩吾道馆诗下。文苑英华二百二十六作和庾肩吾入道士馆。《诗纪》百一。）

