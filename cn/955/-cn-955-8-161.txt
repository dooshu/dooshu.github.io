程公许　夔门邂逅同年汪丈议示诗和吟三首

万里吴天问去程，停桡峡口约偕行。

苍颜相对曾相识，千佛经中记姓名。

程公许

程公许　夔门邂逅同年汪丈议示诗和吟三首

鹏风九万是修程，驷马何妨缓辔行。

圣治今方法元佑，白头尽耐立功名。

程公许

程公许　夔门邂逅同年汪丈议示诗和吟三首

造朝敢不戒期程，黾鼓明朝又趣行。

好趁雪晴同访古，东屯诗老旧知名。

程公许

