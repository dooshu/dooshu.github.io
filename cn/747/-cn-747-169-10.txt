○吁神文

幽司於神，明隶於令，盍相儆惧，曰其何政之疵？而戾法典，违天休，将奚施而塞此咎？惟神赫灵瘅恶，击兽丽罪，不然，令拜章引咎，即解印绶去。

王

字方庆，雍州咸阳人。以字显，起家越王府参军。武后临朝，拜广州都督，转洛州长史，迁鸾台侍郎同凤阁鸾台平章事，转凤阁侍郎，神功元年封石泉县子。以老疾乞从闲逸，授麟台监修国史。圣历二年授左庶子，进封公。长安二年卒，赠衮州都督，谥曰贞。中宗即位，追赠吏部尚书。

