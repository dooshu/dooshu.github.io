邬虙


虙字文伯，抚州临川人。

翻香令

醉和春恨拍阑干。宝香半灺倩谁翻。丁宁告、东风道，小楼空，斜月杏花寒。

梦魂无夜不关山。江南千里霎时间。且留得、鸾光在，等归时，双照泪痕乾。

冯镕

镕字景範，夔州人，嘉泰间乡贡进士。

如梦令

题龙脊石

素养浩然之气，铁石心肠谁拟。蒿目县前江，不逐队鱼游戏。藏器。藏器。只等时乘奋起。







