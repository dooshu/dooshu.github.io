利登　玉台体

两弯弓月眉端照，一朵忪云鬓畔归。

欲默不能言不可，娇心无著凭青衣。

利登

利登　玉台体

羸马前山东复东，沈沈窗户锁愁红。

春风一把相思骨，又落江南烟雨中。

利登

利登　玉台体

六曲鸳屏紫玉环，寐衣红地绣双鸾。

相思未必君如我，一夜芙蓉翟露寒。

利登

利登　玉台体

浓绿千竿湑欲流，春风疑只在池头。

相思一夕天相似，望断西南四百州。

利登

利登　玉台体

行云一梦去无踪，凤尾罗衾翠谩重。

人寿几何禁此别，海棠花下悔相逢。

利登

利登　玉台体

朱杨冉冉四垂春，绿雾低迷惨去程。

斜日半山烟半岭，人生不合遇倾城。

利登

