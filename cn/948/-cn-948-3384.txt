陆游　晚步门外散怀

大千沙界一浮沤，成坏元知不自由。

寓迹个中谁耐久？问君底事不归休？

春陂欲雨黄鸦闹，晚渡无人白犊浮。

七十之年何啻足，戏凭药物小迟留。

陆游

陆游　晚步门外散怀

万化纷纷本一机，不为腐骨欲安归？

彭殇共尽孰修短？尧桀两忘无是非。

濡首极知当痛饮，翦翎那复许群飞。

江郊未解春寒恶，高柳吹花又满衣。

陆游

