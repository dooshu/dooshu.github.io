○画元始天尊赞（并序）

元者诸天之先，始者万灵之母，混而成一，强以为名，至哉无上尊，得以是为号。正月二十有三日，德宗神武孝文皇帝在九仙之月遏八音之日也。皇帝教宏元训，业奉真宗，承文祖之贻谋，申孝孙之诚敬，以谓元始天尊者，真仪不远，随相而生，神用无方，应念而至，故命设绘素，展仪刑，五彩彰施，七宝严饰，所以表当宁之瞻仰，感在天之圣神，通元应於希夷，集灵於。词臣承命，跪唱赞云：

元圣何在天上天，欲往从之无缘。命工设色五彩宣，忽如真相见於前。圣应圣兮元又元，荐百福兮垂万年。

