【将进酒】

将进酒。庆三朝。备繁礼。荐嘉肴。荣枯换。霜雾交。缓春带。命朋僚。车等旗。马齐镳。怀温克。乐林濠。士失志。愠情劳。思旨酒。寄游遨。败德人。甘醇醪。耽长夜。或（《诗纪》作惑。）淫妖。兴屡舞。厉哇谣。形ェェ。声号呶。首既濡。赤亦荒。性命夭。国家亡。嗟後生。节酣觞。匪酒辜。孰为殃。（○《宋书》乐志。《乐府诗集》十九。广《文选》十二。《诗纪》四十五。）

