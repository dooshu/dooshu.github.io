◇谢敕赉钱并白檀香充法会启

臣纲启，传诏奉宣敕旨，以臣明法会，垂赉钱二十万，白檀薰艹陆栈香各十斤。黄纸诏书，先开泉府，青云好气，次集桂宫，货重文龟，芳逾丽草，散金庑下，止及军吏，积谷充家，才班亲族，未若资此良田，方开五盖，入慈法度，长出四流，假词敬祖，尚惭难述，借辩君卿，犹知非谢，不任荷戴，谨启事以闻。（《释藏》轻一，《广弘明集》十六。）

