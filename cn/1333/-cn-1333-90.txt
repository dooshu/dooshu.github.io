聪明互用


做官之人，堂廉高深，不知舆情，不闻舆论；纵得知一二事，俱是由官亲幕友传述而来。而为官者，出一告示，动一公事，莫不说得历历如绘，犹如亲眼看见一般，可谓以耳为目。上海报馆林立，每晨报纸一出，万众传观。则各处新闻，各种议论，亦犹如亲耳听见一般，可谓以目为耳。耳可以为目，目又可以为耳，真是聪明互用。





