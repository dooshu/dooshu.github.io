○陳時弊度虜情以保萬世治安疏 【 防虜】

准兵部咨該兵科都給事中王國禎題該本部覆議將總督鎮廵等官、不必拘以文法、使得隨宜展布、各官每歲預將防秋事宜、通限三月以裏條列具奏、又准本部咨為追往失責來效以預定安攘至計事、亦該兵科都給事中王國禎等題內外形勢、該本部覆議合行總督鎮廵等官圖上方畧等因、各題奉　欽依備咨前來、巳經移咨三鎮巡撫官、會同總兵官、督同副參遊守等官、將本鎮一應防秋事宜、及早計議、要見虜至何以為守、何以為戰、軍馬是否精強、錢糧是否充盈、邊隘是否修飭、器械是否鋒利、本鎮兵馬如不足用、應調何處兵馬、逐一列款開報去後、今該前因臣惟禦虜之要。惟守與戰。計戰不如議守。籌邊之略。惟名與實。循名不若責實薊鎮自二十九年虜患以來。修邊積餉。選將增兵。靡思不到。較而論之。以十分為率。其名十九其實止十一耳在武弁則動稱血戰。及其見虜。退縮於前。觀望於後。以保全部曲為得計。若使上明天時。下知地利。中得人和。阻其所必繇。攻其所必救。自無坐致剉衄之理。在文職則動言收保。及虜既入。無壁可堅。無野可清以掩蔽搶虜為長策。若使先務守牆。次務守墩。次務守堡。以逸待勞。以飽待飢。自當聿收保障之功。至於防守之兵馬。多係紙上之詭名。度支之錢糧。半入將官之私橐。罪之不勝。言之可慟。即今狂虜之姦計叵測。邊防之圖維貴早。况二月艸枯之時、巳嘗窺伺河坊、夏末秋臨、理當大舉、一應防秋事宜、雖該三鎮鎮廵官開報前來、在薊州者惟恐調及本鎮之兵臣以大義所在、首當拱衞京師範護　陵寢。而拱護之要。東西諸隘。俱當一體為備。薊鎮向以匹馬不入為功若果力拒於外。使賊不能突入。比之角戰畿輔之間縱有成功。所損不貲者。萬分不侔。用是參之輿情附之淺見。條列上陳、但事體重大、委非臣愚所敢擅議、如蒙　勑下兵部、再加參酌、早為覆請、行臣遵守、至於時陳下原調遼兵一枝、臣下原調遼兵二枝、除冷口分去一枝、見在止有一枝、伏望　皇上俯念古北為重、將時陳所調遼兵、亦聽臣徑自徵調、庶幾強弱相兼、戰守允便、門庭既安、堂室自固、臣無任惓惓懇祈之至

計開

一守要害、臣惟十指之更彈。不如合拳之一擊。故備東則西寡。備西則東寡。無所不備。則無所不寡。比年以來。率以兵馬預分邊境。晝夜食宿。俱在牆上。不惟人力疲勞。誠為守株待兔。今歲防秋。必須擇其總括之地。各屯重兵。使有常山蛇勢。首動尾應之義。方為得策。合將冷口作一處。自山海關起至太平寨止以副總兵李賢主之、住劄建昌、領本營兵一枝、石門寨遊兵一枝、太平寨燕河營參兵二枝、再加三屯營遺下正兵并遼兵一枝、山東民兵一枝、古北口作一處、自馬蘭谷起至石塘嶺止、以總兵官周益昌主之、住劄密雲、領本營兵一枝、臣標下兵一枝、振武營奇兵一枝、馬蘭谷古北口牆子嶺石塘嶺參兵四枝石匣營曹家寨大水谷遊兵三枝、再加遼兵二枝、河間遊兵一枝、保鎮民兵一枝、昌平作一處。自渤海所起至鎮邊城止、以副總兵張琮主之、住劄昌平、領本營兵一枝、黃花鎮鎮邊城參兵二枝、居庸關鞏華城守兵二枝、白羊口遊兵一枝、再加時陳下陝西邊兵四枝、河南民兵一枝、定州遊兵一枝、紫荊倒馬關為一處、自沿河口起至故關止、以總兵官歐陽安主之、住劄易州、領本營兵一枝、馬水紫荊倒馬龍故參兵四枝、并保定定州河間調剩達兵、及各處土兵民壯快手、再加保定正奇兵二枝、本鎮民兵一枝、巡撫下武勇兵一枝、各聽周益昌歐陽安張琮李賢、無事隨宜操練、有警分布戰守、臣與時陳吳嘉會艾希淳往來督視、副使趙文燿李蓁張敦仁畢竟容朱徵茅坤協同、各共圖保障、萬一賊虜止犯一處。臨期斟量急緩。發兵策應。不許自分彼此。其曹家寨大水谷遊兵二枝。宜守不宜戰。宜步不宜馬。原兌民馬二千。徒為勞費。合無革去一千。每營各止用五百匹。

一覘虜情、臣惟知彼知巳、兵家之要、遼東與京師相去隔遠、且秋深泥淖、虜馬難馳、保定耳目寄於宣大、俱無庸別議、惟薊州一山之外、即為虜夷、東則朵顏部落、西則李家莊巢宂、是雖陽順陰逆、其在今日、譬之紙張竹籬。留之無益。去之可惜。况每歲北虜大舉。或東或西。此輩大略先知。若撫之有道。處之有法。必能預得其情。合無容臣嚴行薊州鎮廵官。將三衞并李家莊夷人從宜撫賞。選差素有膽氣。湏得遠探則三衛不敢以浮說欺內矣慣知道路夜不收人役。分番其營。覘探醜虜向往。各夷果知效順。哨報的實。防秋畢日。從重賞勞。况辛愛近日將阿羅豆兒色鎮兒妻女淫騙。離心離德。結之以恩。自是以夷攻夷之法。

一選兵馬、臣惟兵無選鋒曰北。薊兵削弱。不惟全失摻練。至於簡閱之法。向來通未舉行。臣近日略加簡選。大約合鎮可得壯徤萬五千人。顧惟教練之初。不可全恃為用。至於薊保二鎮參守之兵、一枝僅數百人、或千餘人、馬不過三五百匹、或六七百匹、有名無實多属文具、其調到客兵。雖稱精徤。中間亦有不可用者。且來路既遠。疲弱為多。合無聽臣等不分遼陝保定及山東河南之兵。逐一簡選、分為上中下三等。上等者用為衝鋒破敵。中等者隨營截殺。下等者守城守墻。及分布軍民堡寨。遇有零寇分掠。兼土兵相機剿殺。兵不貴於多而貴於精。

一明戰地、臣惟先處戰地而待敵者逸、後處戰地而待敵者勞、東自冷口起西至倒馬關止。一山限隔。其中多有可以據險阨塞之處不惟客兵初至不解東西南北雖本鎮之人亦俱茫然不知即以古北口言之。虜若自黃榆溝而來。必繇潮河州即殘元避暑故道也。自甎垛子而來。必繇黃家寨。自黑谷關而來。必繇三箇嶺。臣嘗往來周視此三處者。兩山夾峙真我兵之戰地也過此則為石匣。為密雲。平原曠野。萬馬可馳。欲戰不能。欲守不得矣。臣巳各設置木柵。橫以方板。於中多留箭眼。可以用使火器。柵外開明壕二道。暗壕二道。又用竹竿布於地上。多設地雷火砲。如或可用火攻。或水攻。臨期徑自酌處。所謂多方誤之。所據冷口鎮邊馬水自石吳王次溝諸口。俱當倣此舉行。合無容臣等不分主客嚴督各該參遊等官。人但知有險之可守而不知有險之可戰此深明地勢之論也先期令其於分定地方。上下山坂。躬親踏勘。務得可戰之地畫圖貼說。回報臣等訂其可否。即如去歲浮圖谷之戰。陳鳳偶據山坡而大勝。朱玉不知據山而稍挫。是其明驗。若使平日講求習熟。决無倉皇失措之理。

一張疑兵、臣惟冷口一帶、雖巳屯兵、誠恐虜情重大、總兵官周益昌相去隔遠、倉卒勢不能、及查得每當秋月、遼東寧前一帶、頗有警報、事在彼中、亦當防範合無行令總兵官趙國忠帶領本營兵馬、七月以後、專在寧前住劄、以為薊鎮聲援一面多差人役於冷口探聽、但有入犯消息。不必等候明文。即便星馳入關。會同副總兵李賢、相機勦殺、仍於撫賞属夷之時先以此意傳播其營。使其知我處處有備。似應伐謀致勝之端。

一急收保、臣惟禦虜之要、固守為上、臣去歲經畧之時、巳嘗題准修築簡便墩城、但時值荒歉、小民救死不贍、何暇及此、臣近至薊鎮、見近山人家。亦有因山為寨者。據高設險。大畧如城垣之制。不甚費工。亦可收效。合無備行各該兵備并沿邊有司官員預將民村勘定。要見何處平衍。可以築墩。何處近山。可以設寨。稍候麥熟之時。次第舉行。萬一時日迫近難以遽完。且將見在城堡。作何止?帚併。人畜作何收歛。務計處周詳。共保萬全。若能悉心幹理。卓有成績、薦揚擢用坐視民患致有疏失者。查參重治。

一調兵食、臣惟足食足兵雖交相為用而足食尤為先務。是故、兵馬錢糧。當作一家計筭。往年不分虜情緩急。故將兵馬聚於全無積貯之地。即如古北口兵嘗不下萬人。馬不下一二萬匹。彼處糧既寡少。度支艱於輸運。地又窄狹。兵馬苦其鬱蒸。豪橫客兵。又往往肆其殘暴。以致居人怨詈。無所控訴。可謂一舉三失之矣。合無今歲將各處客兵。客兵聚則生隙且進兵不可無次第所以豫定勞逸也如遼保之兵則分於薊州一帶。由平谷漸入密雲。陝西河南之兵則分於通州三河一帶。由順義懷柔漸入昌平。哨有虜警。一日一夜。可以馳至。各該主將。如欲簡閱。或暫行調集。或就彼巡視。無所不可。

一使罪過、臣惟選兵不如選將。使過優於使功。各處廢弃將官。節經兵部題奉　明旨、不分充軍為民閒住降級等、俱許隨軍立功、除非臣所属者不議外、合無容臣、廢將多貧家丁戰馬□多空名且名位稍重者不能領於現將惟在駕御用之耳將薊遼保定三鎮廢將、不拘總兵參遊守備通行查出、取赴軍門、令其各帶家丁、自備戰馬、官給廩糧料艸、儘其見在之數、合為一營、仍以素有威望者一人主之、隨臣往來截殺、果有奇功、具奏陞賞、其無功者、照舊發還原衛、畧其文史之虛名、責以韜鈐之實效、將材邊計、兩為有益、

