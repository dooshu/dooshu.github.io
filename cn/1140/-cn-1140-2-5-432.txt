邓元昭同年抵敬亭宴集即行追送一首

荒城会面是离筵峡石潭边蹔系船皁帽秪今同野客青山何处不诗篇开尊寺阁凭春树分手江帆带夕烟小谢登临余胜地白头相望重流连

罨画溪游讌【同彭鹿门太守张令音广文丁舟及王子允臧受澄蒋自衡叶丹威诸文学】

沙泉庙茗共招携宿霭晴云覆一谿永日鸥鳬还上下当年藤树接东西中流倒映丹楼出密竹斜侵画舫低信美山川复朋好兴移五月有莺啼

