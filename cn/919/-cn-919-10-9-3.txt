救压死方

以死人安着，将手袖掩其口鼻眼上。一食顷活，眼开，仍与热小便；若初觉气绝，而不能言，可急劈口开，以热小便灌之。打扑闷绝者，亦用此。

夫压死折伤，唯礼法君子，守岩墙垂堂之戒，固无是事。然安车良马，时有跌足奔轮；步砌临流，未免虚舟飘瓦。况行商征贾，捕猎鱼人，历涉既多，不测尤甚；其如冤雠加害，凶险劫持，打扑金疮，皆致枉夭，治之不可不急也。

鸡鸣散

治从高坠下，及木石所迮。凡是伤损，血瘀凝积，气绝欲死；并久积瘀血，烦躁疼肿，叫呼不得，并以此药利去瘀血即愈。此药能推陈致新。（方见折伤门）

五绝治法

