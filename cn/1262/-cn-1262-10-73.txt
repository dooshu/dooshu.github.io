郭璞墓：

唐干符间，衢州刺史季彀置砦龙山得二石，长六尺许，取置文会阁前。宋淳化间，郡守慎知礼移植于此。积土为峰，岁久遂讹传为郭璞墓。有传璞言「五百年后，太守为吾守墓」。绍圣中，郡守孙贲知非璞墓，发之得二石，移置堂中，宣和郡守高至临复移归故处。相传峨嵋山正对府治，不利于郡，故置此石以压之。因培土为峰，而名以「小峨眉」云。(《田艺衡传》)



