◎裴政

政字德表，河东闻喜人，梁豫州刺史邃孙。初为邵陵王府法曹参军，转起部郎、枝江令。湘东王召为宣惠府记室，除通直散骑侍郎。侯景之乱，加壮武将军，封夷陵侯。徵授给事黄门侍郎，加平越中郎将、镇南府长史。入周，为员外散骑侍郎，授刑部下大夫，转少司宪。隋受禅，转率更令，加上仪同三司。进散骑常侍，转左庶子，出为襄州总管。卒年八十九。有《承圣降录》十卷。

