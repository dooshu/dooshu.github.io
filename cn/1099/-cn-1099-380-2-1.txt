○答蕭岳峰

近時後生足不至邊塞。耳不聞金鼓。而專言戰鬪之事。欲盡罷諸邊貢市。一意用兵。此可以莽莽舉事耶。鄙意謂虜王市賞停革。足以正中國之體而各部貢市如舊。聊以羈外夷之心然後可以專意西郵。圖創西虜。而言者巳露章見詆。且誣以受賄矣。此亦聽于公論不敢多辨。但恨國事紛紜。終為此輩所壞耳。

