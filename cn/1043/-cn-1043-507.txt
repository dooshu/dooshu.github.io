王安石　虎图

壮哉非罴亦非貙，日光夹镜当坐隅。

横行妥尾不畏逐，顾盼欲去仍踌躇。

卒然我见心为动，熟视稍稍摩其须。

固知画者巧为此，此物安肯来庭除。

想当盘祌欲画时，睥睨众史如庸奴。

神闲意定始一扫，功与造化论锱铢。

悲风飒飒吹黄芦，上有寒雀惊相呼。

槎牙死树鸣老乌，向之俛噣如哺鷕。

山墙野壁黄昏後，冯妇遥看亦下车。

王安石

