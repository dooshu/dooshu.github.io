○參提奪占南甸田地軍職奏狀 【 中使科擾】

竊惟外夷之人、性如犬羊、馭之以道則歸順、馭之失策則背叛、故　祖宗時、因其慕義向化、臣伏中國、是以待之以誠信、撫之以恩義、嘗降　勑禁止官員軍民人等、不許假托公差。前去夷方擾害非徒安外夷實所以安中國也若外夷安。則邊方無事。而中國自安外夷不安。則邊方多事。而中國亦不得安。今外夷南甸宣撫司百夫長刁克蠻、告稱各官占伊前項村寨田地、以致百姓逃竄差發拖欠節緣繇侵擾外夷地方事理內官隨從每多騷擾而于属夷干係尤非細故若不拿問處置。誠恐失夷人心。因而激變。引惹邊釁。不無勞師費財。為中國憂。所係甚大。非但區區田土而巳。查得尹指揮係尹泉、陳指揮係陳輔明指揮係明廣、尹千戶係尹銘、藺千戶係藺鑑、俱騰衝司、鮑千戶係鮑鑰、金齒司、知事謝慶係土官、合無將各官與百夫長刁克蠻等、拘提到官、坐委雲南都布按三司堂上公正官各一員、押帶前去告田處所從公踏勘、如所告是實、即將田地斷給刁克蠻管領、招撫逃民。復業耕種。辦納差發。有罪之人。問擬如律。若有虛詐。亦當宣布　恩威。如此方得無馭属夷之體諭以禍福。使之知所警懼因刁克蠻供稱為太監錢能所古故疏內有另行奏請之詔不敢違犯干礙太監錢能、另行奏　請定奪、如此則彊禦畏法、而詢訟自息、遠人安業、而邊釁不生矣、

