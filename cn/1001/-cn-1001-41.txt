岳珂　得陈元履家书六言四首

病骨经秋易怯，人情比日多痚。

惊起打门军将，传来置驿家书。

岳珂

岳珂　得陈元履家书六言四首

老病两无世用，谋谟百不如人。

喜见东床论事，谁言下榻生尘。

岳珂

岳珂　得陈元履家书六言四首

安问经时落落，边声镇日摇摇。

寄贺塞翁马失，决疑天老龟焦。

岳珂

岳珂　得陈元履家书六言四首

窥户几回鹊喜，绕阶一夜蛩吟。

痛饮政须似旧，安居且原如今。

岳珂

