送白仲调典闽试

蛟室有珠渊沧海何滉瀁鲸波况复恶物色无象罔之子洵南金亮节藴玄赏夙昔戒星轺干戈滞征鞅踰年报廓清八紘恢遐壤

帝曰廷评俞申命汝再往山海远驰驱心目弥旷朗於乎烽火余逢掖散榛莽艺苑收菁华王风肆弘长闽南富图籍輶轩好搜网史乘方载笔愿资闻见广前路践残雪归帆荡轻桨江甸多耆旧锺山绰偃仰行矣崇令闻亦足张吾党

