◇送两足虎文

般般白虎，观衅荆楚。孙吴不逞，金皇赫怒。（梅鼎祚《西晋文纪》引王隐《晋书》。太康六年，荆州送两足虎，时尚书郎索靖议称半虎，博令王钤为文。案：王隐书亡于唐末，此文唐人未经引见，不知鼎祚何据也。《开元占经》一百十六引《晋杂事》「太康六年南阳献两足虎」，注云：「干宝曰，虎金精，南阳火也。金入火刑王室乱妖也。」又引王隐《晋书》，中宗诏问王隐曰：「荆州送两足虎，其欲何为也？」隐曰：「谨案先臣铨传，太康时献两足虎因作歌诗以讽。铨意以晋金行也。金在西方，其兽为虎，虎有四足，犹国有四方，无半势而又见获，将有怀愍之祸也。」据《占经》，乃王铨作诗，非王钤为文。诗以为妖，文以为瑞，当疑。姑禄此，俟考。）

