二四七


问：“《易》，朱子主卜筮，程《传》主理，何如？”［一］

先生曰：“卜筮是理，理亦是卜筮。天下之理孰有大于卜筮者乎？只为后世将卜筮专主在占卦上看了，所以看得卜筮似小艺。不知今之师友问答，博学、审问、慎思、明辨、笃行之类，皆是卜筮。卜筮者，不过求决狐疑、神明［二］吾心而已。《易》是问诸天。人有疑，自信不及，故以《易》问天，谓人心尚有所涉，惟天不容伪耳。”



* * *



【注释】

［一］朱子主卜筮，语本《朱子语类》所谓“《易》本为卜筮而作”、“《易》本卜筮之书，后人以为止于卜筮。至王弼用老庄解，后人便只以为理，而不以为卜筮，亦非”、“《易》只是个卜筮之书”之类说法。此外，朱熹《周易本义》、《周易启蒙》亦主《周易》乃为卜筮而作。

程《传》主理，语本程颐《易传序》“易，变易也，随时变易以从道也。其为书也，广大悉备，将以顺性命之理、通幽明之故、尽事物之情而示开物成务之道也。圣人之忧患后世，可谓至矣”；《易序》“《易》之为书，卦爻彖象之义备，而天地万物之情见。……六十四卦、三百八十四爻，皆所以顺性命之理、尽变化之道也。散之在理，则有万殊；统之在道，则无二致”。此外，程颐《周易程氏传》亦以《周易》为说理之书。

［二］神明，语出《淮南子·兵略》“见人所不见谓之明，知人所不知谓之神。神明者，先胜者也”，犹言无所不知、如神之明。

【翻译】

问：“《易经》，朱子以卜筮为主，程氏《易传》以义理为主，怎么样？”

先生曰：“卜筮就是义理，义理也是卜筮。天下的义理哪里有比卜筮更重要的呢？只是因为后世将卜筮专门放在占卦上看了，所以把卜筮看得像是小技小艺一样。他们不知道如今的师友问答，像博学、审问、慎思、明辨、笃行之类，都是卜筮。所谓卜筮，不过是寻求决断狐疑、使我们的心能够如神之明而已。《易经》是向天请教。人有疑惑，自信不足，所以用《易经》来向天请教，认为人心还有所牵涉，惟有天不容虚伪。”





