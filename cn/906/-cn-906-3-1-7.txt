巫山高


《乐府解题》曰：“古词言，江淮水深，无梁可度，临水远望，思归而已。若齐王融‘想像巫山高’，梁范云‘巫山高不极’。杂以阳台神女之事，无复远望思归之意也。”又有《演巫山高》，不详所起。

巫山高，高以大；淮水深，难以逝。我欲东归，害梁　不为。我集无高曳，水何梁　汤汤回回。临水远望，泣下沾衣。远道之人心思归，谓之何！





