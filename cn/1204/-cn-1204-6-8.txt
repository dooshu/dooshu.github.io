◎贺铸青玉案

方回小筑在苏之横塘，有青玉案词云："凌波不过横塘路。但目送、芳尘去。

锦瑟年华谁与度。月台花榭，琐窗珠户。惟有春知处。 碧云冉冉蘅皋暮。采笔析题断肠句。试问闲愁都几许。一川烟草，满城风絮，梅子黄时雨。"黄山谷赠以诗曰："解道江南肠断句，只今惟有贺方回。"其为前辈推重如此。［吴中纪闻］

