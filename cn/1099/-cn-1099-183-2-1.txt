○會議祝文 【 太廟祝文】

古者天子七廟廟各行禮、載籍巳遠、祝詞無考、惟文獻通考、載唐開元禮玄宗時享宗廟祝詞則獻懿太代四廟、俱稱廟號、高祖太宗以下、則稱高曾祖考、及廟號、中宗則稱皇考伯考、然亦各室行禮。而非合祭今不可扌?處。我朝洪武間、　太廟祝文云、　高曾祖考四廟　太皇太后沿襲至今、臣等竊詳　太皇雖指祖考。　太后雖指　祖妣。而文義未明。若嫌于獨祭太皇后者。今奉　聖諭更定　太皇后之稱、固巳明白、但　七廟猶是混稱、如內閣所擬、歷舉　廟號當矣、然猶缺稱考妣若必各廟稱某　祖考妣。則　高曾之上無以為詞。難以行久。今宜于首總稱曰　皇祖考妣。然後自　德祖玄皇帝　玄皇后　太祖高皇帝　高皇后而下。歷舉廟號。至于　孝宗敬皇帝則仍稱　皇伯考。議入詔太廟祝詞仍依洪武間舊文稱皇伯考孝宗皇兄武宗皆依□　武宗毅皇帝仍稱　皇兄則煩簡適中。經久可行矣。

