◇草木颂十五首（并序）

仆一命之微，遭万代之幸，不能镌砺骨，以报所事，擢翼骧首，自至丹梯，爰乃恭承嘉惠，守职闽中；且仆生人之乐，久己尽矣，所受两株树十茎草之间耳。今所凿处，前峻山以蔽日，後幽晦以多阻，饥犭爰搜索，石濑戋戋，庭中有故池，水常决，虽无鱼梁钓台，处处可坐，而叶饶冬荣，花有夏色，兹赤县之东南乎？何其奇异也。结茎吐秀，数千馀类，心所怜者，十有五族焉，各为一颂，以写劳魂。（《本集》。）

