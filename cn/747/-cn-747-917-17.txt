○画药师琉璃光佛赞（并序）

佛以大慈疗生死巨瘵，示药师名，以大知证圆明妙身，受琉璃称。无私之鉴，湛乎不动；诚恳之至，感而遂通，湖州剌史谏议大夫樊公夫人范阳县君卢氏得之矣！顷因怀妊，默念於心，先徵佩印之祥，载见悬弧之至，遂图此变，以答佛慈。光射金扉，日月不开於天上；影胧珠缀，烟霄自出於壁间。东方如来，瞻仰长世，辄扬盛美，有愧讠叟。词曰：

药师之仁，随心至兮。十二上愿，慈不遗兮，琉璃之身，为我示兮。八十种好，相毕备兮。绘像报德，公夫人兮。初祝允子，果克兮。早见才童，迈人伦兮。将成大器，应甫申兮，如来惠父，长可亲兮。贻厥孙谋，寿万春兮。

