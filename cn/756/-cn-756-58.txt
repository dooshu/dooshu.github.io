海棠春

晓莺窗外啼声巧，睡未足、把人惊觉。翠被晓寒轻，宝篆沉烟袅。

宿酲未解，双娥报道，别院笙歌宴早。试问海棠花，昨夜开多少？

◎海棠花在否，侧卧卷帘看。（唐韩偓《懒起》）

◆“宿酲”承“睡未足”来，何等脉络！（明李攀龙《草堂诗馀隽》）

◆流莺唤睡，海棠独醒，情景恍在一盼中。（同上）

《海棠春》（晓莺窗外啼声巧）词意图

◆“睡未足”句，终嫌俚浅。（清陈廷焯《词则·闲情集》）

