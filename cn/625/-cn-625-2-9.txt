天河探穀價


每年逢七月七日漢光必澹里誇曰天河去採
穀價如六日七日復囘則以定穀價六石七石
此固可笑而詞家稗說遂有牛郎織女相會鳥
鵲填橋之說總屬不經或曰河到七夕果澹六
日七日果復明其故爲何日孟秋水居日在星
張間昏心中房心尾箕斗牛俱在漢内初一日
月合朔於星張間則月無光月一日一夜行十
河漢
西字通
三度强行過六日恰經歷翼軫角亢八十度而
氏房正在漢中月將上弦其光漸盛且房心
昏中夜坐恒于更初人易共見月光旣盛遂掩
奪漢光人遂以爲七夕河去也不見近月之星
非一二等大星便不可數乎六七日後月又行
過房心尾箕斗牛八十餘度而躔女虛距漢遠
矣故漢光復盛此其理也不獨七月卽他月但
月光在漢中漢亦隨澹如東井嗔鬼之間亦
然不獨房心諸宿也但未必值在更初故人遂
忽而不覺云



