○答王鑑川計處黃酋 【 計處黃酋】

世傳把酋為環洲所酖未知確否把酋死、上谷以東可以安枕、黃酋孤虜、勢將益弱、近報吉能亦于三月三日病故、俺答東哭其弟。西傷其子。志氣蕭索。恐亦不久。天將亡胡。于此可見矣。但在處之以恩信其子但堪負荷。即令控告俺答。奏請襲封職。管束其部落。不必擇賢。撫賞之典。亦如其父。不可有減。頭目中有少知禮義。能用其眾者。亦宜陰厚之。使之止?帚心中國。則盟好永堅。邊塵息警矣。把酋之子。不知何如。僕料黃酋必思東併。今當扶植青把都。使之力抗黃酋。黃酋若有東併之志。只可責之以大義。亦不必力禁之待其兩敝而止?帚命于我。俺酋老矣必不能東略。此皆中國之利。但在智者審圖之耳。聞黃酋二妾皆巳返其故巢、幸甚幸甚、僕常有狂志、謂黃酋可擒、今惟公可以語此、暇時與吳少參密計、若彼誠馴伏。則亦不必為此奇事矣。趙帥吾撫之甚厚乃其心憸狠如此、可惡可惡、昨對其使面加叱責、彼亦知惧、然少參素履端潔、誰不知之、公又為之疏、聞部中又巳紀錄、則彼不能揭之、適以益彰其賢耳、會少參幸加慰藉、武人不足介意。今方欲任之。用其長而略其過可也。

