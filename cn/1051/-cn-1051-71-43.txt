谢枋得　题东观壁

观外好看船往回，观中几度见桃开。

常瞻紫气青牛去，又带白云黄鹤来。

天地无情搔短发，古今多变付残杯。

醉中尚有醒时眼，不信玉山人可推。

谢枋得

谢枋得　题东观壁

老树犹能识道回，好怀长对碧天开。

青山绿水何人管，明月清风要我来。

少日曾闻黄石教，平生几掷左慈杯。

道兄惯见人间事，快抱棋枰信手推。

谢枋得

