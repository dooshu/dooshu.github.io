◇上书求加礼种岱

臣闻仁义兴则道德昌，道德昌则政化明，而万姓宁。伏见故处士种岱，淳和达理，耽悦《诗》《书》，富贵不能回其虑，万物不能扰其心。禀命不永，奄然殂殒。若不桓难进，等辈皆已公卿矣。昔先贤既没，有加赠之典，《周礼》盛德，有铭诔之文，而岱生无印缓之荣，主坐我官谥之号。虽未建忠效用，而为圣恩所拔，遐迩具瞻，宜有异赏。（《后汉·种皓附传》）

