冥王之言


某官死，谒冥王，见阶下狱卒皆牛头马面，战栗殊甚。幸阎王色尚霁，始敢巡逡问曰：“此辈皆兽面，何也？”冥王曰：“此辈虽兽面，腔子里却是人心；不若足下辈，然人面者，反具兽心也。”言次，忽牛头向冥王白事，官复又问曰：“此辈已具畜头，何以尚能作人言？”冥王曰：“此亦犹公等之人头畜鸣耳。”官退，判官请曰：“大王见了此等畜官而不恼恨，何也？”冥王曰：“若见了此辈便恼，我便有万亿条性命，都要恼死了。”





