王禹偁　偶置小园因题

十亩春畦两眼泉，置来应得弄潺湲。

三年谪宦供厨菜，数月朝行赁宅钱。

空媿先师轻学圃，未如平子便归田。

此身久畜耕山计，不敢抛官为左迁。

王禹偁

王禹偁　偶置小园因题

偶营菜圃为盘飱，淮渎祠前水北村。

泉响静连衙鼓响，柴门深近子城门。

蒙蒙细雨春蔬甲，亹亹寒流老树根。

从此商於地图上，画工添个舍人园。

王禹偁

