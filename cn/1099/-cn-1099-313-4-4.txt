○贈節齋劉公之江西左轄序 【 理財】

今理財非古之所謂理財也、古理財、必周知四万利病、而制其用。是故有斟酌損益之政焉。今不然、司農理財于內者也。若此者巳不可多得賢者潔其操謹司其出入之數而巳郡國之務不得與焉方伯理財于外者也賢者潔其操謹司其出入而巳　朝廷之論不得與焉由內與外不通為一體。故斟酌損益之政無所施。視古制用異矣。財之恒患不足也固宜燫叨通籍以來、顧職論思持空文、未嘗習錢穀事、然亦耳剽一二、奉萬乘、廩百官、宮府之費、疆場之需、姑置勿論、竊謂今所議有八焉、宗藩至眾也人給之祿至難也。諸侯相以下與其委之闒茸昏耄是優也。毋寧使疏者。得以德詔祿焉諸侯支仕國。大夫支仕家。周法也。宜議一。四方治平久矣雖南北一候尉可也。諸鎮擁召募自封殖。在在有之。士隸衛所丁壯籍官又不减也。昔兵一。今兵三。昔供其一。今供其三矣。宜議二。公田也。軍田也。民田也。奸胥豪宗。乘歲久亂常賦之則。有司為名高首尾莫之省。貧者歛日重。逃日眾。而土日荒。宜議三。溝洫古人所盡力也。長江以北。大抵廢不修。置田官使營其地。幽薊徐兗。沃土也。且支流濬河怒洩。抑亦漕利宜議四。執利權之吏。必慎其選。而重其人。官以次及。廉不見異。溢常稅。則務為商德。或貪冐寘力。論定而徐汰之。不巳晚乎。宜議五。京師內庫之藏。若布帛。若弓矢。若丹漆器用腐敗山積。猶歲徵四方不巳也。不過中人利私費耳。請而歸有司。時視多寡緩急出納焉。收贏餘不可勝計。宜議六。東南歲漕數百萬石。凶年取盈。則民病。西北或樂歲穀賤則農傷間行和糶實彼此俱利宜議七吏執籍稽田野戶無敢隱者。大都通邑僑居。何限。以四方計之。葢不下數十萬戶也。中戶三男子。乘富厚。交王公大人。而質貧民子錢乃縣官不得其粒粟寸帛。括而徵庸。可以抑末。宜議八。凡此八者、司農不曰、郡國之務。非吾與也。政不便者必斟酌損益。而布之外。方伯不曰。　朝廷之論。非吾與也。政不便者。必斟酌損益而請之內。是謂周知四方。而制其用財。猶患不足者。未之有也。葢燫嘗竊議今理財所宜如此。此八者竟當作理財議似非序体萬曆五年、會有詔吾省右轄靈璧劉公、擢江西左伯公、行有日矣群公以燫素辱公知也、猥徵燫言、燫贈公、則有理財之說焉、公廣而儉、直而清、毅然負大臣望、故夫徒潔其操、謹司出入、固不足為公道、抑所謂斟酌損益之政。非公也孰圖之。異日者、公儻議事上前必陳古理財、以廣上德意、使公私俱足海內元元、無不得其所斯大學平天下要道也。

皇明經世文編卷之三百十三終







