何梦桂　赠边县尹

君家久富五经储，更有儿孙读祖书。

事究麟经明亥豕，理穷羲易得筌鱼。

枳业不是栖鸾处，花县来观展骥初。

北道主人今有托，化山应得老骑驴。

何梦桂

何梦桂　赠边县尹

声价中州第一流，双凫飞下锦溪头。

隐微去处求民瘼，潜伏中间破吏媮。

暮雨烟村无吠犬，去年荒土有耕牛。

昼帘余暇浑无事，好去栽花待胜游。

何梦桂

