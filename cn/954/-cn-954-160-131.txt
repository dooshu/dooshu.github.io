陈起　元夕雨中偶成四绝奉寄东斋

片云才起月无辉，一缕沉烟对雨时。

病后情怀慵把酒，看他儿辈探官嬉。

陈起

陈起　元夕雨中偶成四绝奉寄东斋

歌吹萧条灯火稀，况逢连夕雨垂垂。

黄堂景色非街市，应对山棚赋好诗。

陈起

陈起　元夕雨中偶成四绝奉寄东斋

车驾行将享孟春，月收梅影可愁人。

雨师不管闲舞舞，预向天街洒暗尘。

陈起

陈起　元夕雨中偶成四绝奉寄东斋

浪儿归去抱愁眠，孤负霜蛾与孟蝉。

润泽翻为田父喜，红灯带雨卜丰年。

陈起

