邵雍　暮春吟

春来小圃弄群芳，谁为贫居富贵乡。

门外柳阴浮翠润，堦前花影溜红光。

梁间新燕未调舌，天末归鸿已着行。

自问心源无所有，答去踈懒味偏长。

邵雍

邵雍　暮春吟

许大春工造物华，一场狼藉但堪嗟。

群芳委尽绿阴密，游骑去残红日斜。

台上喧呼成蝶梦，眼前零落空杨花。

人间万事卒如此，□□庄□□□□。

邵雍

邵雍　暮春吟

多情潘佑羡杨花，出入千家复万家。

少日壮心都失去，老年新事不知佗。

诗中罪过人多恕，酒里功劳我自夸。

犹有一般牢落处，交亲太半在天涯。

邵雍

