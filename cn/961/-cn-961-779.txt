黄庭坚　陪师厚游百花洲盘礴范文正祠下道羊昙哭谢安石事因读生存华屋处零

忆在昭陵日，倾心用老成。

功归仁祖庙，正得一书生。

黄庭坚

黄庭坚　陪师厚游百花洲盘礴范文正祠下道羊昙哭谢安石事因读生存华屋处零

羊生但著鞭，勿哭西州门。

故有不亡者，南山相与存。

黄庭坚

黄庭坚　陪师厚游百花洲盘礴范文正祠下道羊昙哭谢安石事因读生存华屋处零

庆州自不恶，藉甚载声华。

忠义可无憾，公今有世家。

黄庭坚

黄庭坚　陪师厚游百花洲盘礴范文正祠下道羊昙哭谢安石事因读生存华屋处零

公归未百年，鹳巢荒古屋。

我吟殄瘁诗，悲风韵乔木。

黄庭坚

黄庭坚　陪师厚游百花洲盘礴范文正祠下道羊昙哭谢安石事因读生存华屋处零

伤心祠下亭，在时公燕处。

临水不相猜，江鸥会人语。

黄庭坚

黄庭坚　陪师厚游百花洲盘礴范文正祠下道羊昙哭谢安石事因读生存华屋处零

公有一杯酒，与人同醉醒。

遗民能记忆，欲语涕飘零。

黄庭坚

黄庭坚　陪师厚游百花洲盘礴范文正祠下道羊昙哭谢安石事因读生存华屋处零

委径问谣俗，高丘省佃作。

昔游非苟然，今花几开落。

黄庭坚

黄庭坚　陪师厚游百花洲盘礴范文正祠下道羊昙哭谢安石事因读生存华屋处零

在昔实方枘，成功见圆机。

九原尚友心，白首要同归。

黄庭坚

黄庭坚　陪师厚游百花洲盘礴范文正祠下道羊昙哭谢安石事因读生存华屋处零

人去洲渚在，春回花草斑。

清谈值渊对，发兴如江山。

黄庭坚

