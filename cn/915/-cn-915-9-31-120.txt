◇与约法师书悼周舍

周中书风趣高奇，志托夷远，真情素韵，水桂齐质。自接彩同栖，年逾一纪，朝夕联事，靡日暂违。每受沐言休，消摇寡务，何尝不北茨游览，南居宴宿，春朝听鸟，秋夜临风。匪设空言，皆为实事。音容满目，言笑在耳。宿草既陈，揪贾将合；眷住怀人，情不胜恸。此生驾信精深，甘此藿食。至于岁时包篚，每见请求，凡厥菜品，必令以荐。弟子辄靳而後与，用为欢谑。其事未远，其人已谢，昔之谐调，倏成悲绪。去冬今岁，人鬼见分，石耳紫菜，怆焉兴想。泪下不禁，指遗恭送。以充蔬僧一饭，法师与周，情期契阔，非止恒交，览物存旧，弥当楚切。痛矣如何！往矣奈何，弟子沈约和南。（《释藏》策五，《广弘明集》二十八上。）

