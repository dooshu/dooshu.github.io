史正志　黄陵题咏三首

玉驭苍梧去不还，泪痕洒竹尚斑斑。

空传朱瑟流幽怨，谩许明珠解佩还。

史正志

史正志　黄陵题咏三首

庙塑湘妃少女容，谁知百岁奉重瞳。

从今好事诗骚客，庄肃录存念虑中。

史正志

史正志　黄陵题咏三首

直方谁似退之贤，过庙当时祷亦虔。

徼福乞灵旋有助，倾蠹十万出私钱。

史正志

