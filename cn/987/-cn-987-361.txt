苏轼　次韵王忠玉游虎丘绝句三首

当年大白此相浮，老守娱宾得二丘。

白发重来故人尽，空余丛桂小山幽。

苏轼

苏轼　次韵王忠玉游虎丘绝句三首

青盖红旗映玉山，新诗小草落玄泉。

风流使者人争看，知有真娘立道边。

苏轼

苏轼　次韵王忠玉游虎丘绝句三首

舞衫歌扇转头空，只有青山杳霭中。

若共吴王斗百草，使君未敢借惊鸿。

苏轼

