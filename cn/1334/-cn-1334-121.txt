臭虫大少爷


枇杷黄后，菡萏开时，欢场中多一种轻薄少年，逐队游行，俗称之为“荷花大少”，或曰“西瓜大少”，或曰“夏大少”，皆言过此以往，便无踪迹也。昔年曾进以雅号曰“蟪蛄大少”，以其不知春秋也。迩更为拟得一号曰“臭虫大少”。或曰：“是无意味，不过亦应时而出之意耳。”曰：“否。”曰：“以其讨厌耶！”曰：“否。”“以其臭名耶？”曰：“否。”“然则何所取义？”曰：“以其必于此时此际，乃得在枕席上讨便宜耳。”





