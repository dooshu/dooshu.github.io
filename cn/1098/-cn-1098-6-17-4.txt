○秋怀

庆阳亦是先王地。城对东山不窋坟白豹寨头惟皎月野狐川北尽黄云天清障塞收禾黍日落溪山散马羣回首可怜鼙鼓急。几时重起郭将军。

【辕文曰郭将军岂谓忠武耶】

【舒章曰物色精锐】

其二

宣宗玉殿空山里。野寺霜黄锁碧梧。不见虎贲移大内。尚闻龙舸戏西湖。芙蓉断绝秋江冷、环佩凄凉夜月孤、辛苦调羮三相国十年垂拱一愁无

【辕文曰五六未免袭杜】

其三

苑西辽后洗妆楼槛外芳湖静不流乱世君臣那在眼。异时松栢自深愁雕阑玉柱留天女锦石秋花隐御舟万古中华还此地。我皇亲为扫神州。

【舒章曰凝丽而能流】

【辕文曰此拟昆明池水以不甚似为工】

