◇奏议郊配

博士祭酒刘等议，帝王各尊其主所自出。大晋礼：郊天当以宣皇帝配，地郊宣皇后配；明堂以景皇帝文皇帝配。博士宣兆议：礼：王者郊天以其祖配。周公以后稷配天于南郊，以文王配五精上帝于明堂。经典无配地文。魏以先始配，不合礼制。周配祭不及武王，礼制有断。今晋郊天宜以宣皇帝配，明堂宜以文皇帝配。

