焦山望松寥山





《一统志》：焦山，在镇江府城东北九里江中，后汉焦先隐此，因名。旁有海门二山，王西樵曰：海门山，一名松寥。夷山，即孟浩然诗所云“夷山对海滨”者也。鲍天钟《丹徒县志》：焦山之余支东出，分峙于鲸波弥淼中，曰海门山，唐诗称松寥，称夷山，即此。



石壁望松寥，宛然在碧霄。

安得五彩虹，架天作长桥。

仙人如爱我，举手来相招。





