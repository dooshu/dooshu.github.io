罗公升　秋怀

明月从东来，幽窗光炯炯。

疏窗一尺许，写我肩与顶。

可怜窗下心，愧此窗上影。

罗公升

罗公升　秋怀

归舆穿翠微，夜久树益苍。

海蟾浴清波，吐此林表光。

今宵夜上露，明日履下霜。

儿童不知此，且喜今夕凉。

风林忽响答，似识予心肠。

罗公升

罗公升　秋怀

旧日方山子，凄凉寄一箪。

虫声来倦枕，秋思入凭阑。

已是肱三折，那堪指一弹。

中宵更风雨，谁念客毡寒。

罗公升

