牟巘五　挽王厚斋尚书

清要三朝望，文章一世荣。

掌纶夸独直，荷橐青群英。

石室资殚洽，金赖阐所明。

孤臣伤暮景，风雨自鸡鸣。

牟巘五

牟巘五　挽王厚斋尚书

开庆言容悦，咸淳奏直前。

每逢时宰怒，自保哲人全。

垂世三千卷，归田二十年。

汾亭有遗操，独拍泪潸然。

牟巘五

牟巘五　挽王厚斋尚书

文献遗诸老，风霜鲁殿余。

斯人不可赎，吾道意何如。

永念年家好，曾联选部居。

无由陪缟送，东望泪沾裾。

牟巘五

