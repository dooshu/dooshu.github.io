赠陈蔼公

豪士虽畏人不可衆人意交语酒杯间轩然襟抱异文章讵足多忼爽挺风义强项苦岳岳所遭时裂眦濡翰有深衷托讽辄连类披豁开心期把臂笑相视各出箧中篇高论千春事君家通德里节烈动天地往躅悲重陈殉难见井记【明末闯贼?保定陈氏媍女合门殉节有殉难井记】松柏留根株枝叶无憔悴读书二十年百氏资鼔吹廷尉曾结袜诸侯肯拥篲雄文荐　九阍欲洒贾生泪本是澹荡人徵车不得志我怀万古愁频来郭外寺青冥可放游思一振双翅临发赠平生前山正深翠

