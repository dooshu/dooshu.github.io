○德胜军节度使孙汉威相公谥议

窃以一作淮ヂ用兵，将统无略。或始阵惧敌，或望风靡旗，或挫而受降，或穷而被执，以至祸难相继，疆土仍侵。而汉威能严整御戎，精明出令，决胜有料，动算无遗。戎师屡攻，城守不拔。保全名节，集大功勋。捍御多能，易谥堪奖。按《谥法》“决壮胜强曰武，折冲御武曰毅。”谥曰“武毅”。谨议。

