◇　郊祠泰□诏（元鼎五年十一月）

朕以眇身，托於王侯之上，德未能绥民，民或饥寒，故巡祭后土，以祈丰年。冀州□隹壤坏，乃显文鼎，获荐於庙，渥洼水出马，朕其御焉。战战兢兢，惧不克任，思昭天地，内惟自新。《诗》云：「四牡翼翼，以征不服。」亲省边垂，用事所极，望见泰一，修天文礻□。辛卯，夜若景光，十有二明。《易》曰：「礻□甲三日，后甲三日。」朕甚念年岁未咸登，饬躬斋戒，丁酉，拜况於郊。

（《汉书·武纪》）



