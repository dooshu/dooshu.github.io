听谏散鸟


唐史纪：玄宗尝遣人诣江南，取等，欲置苑中，所至烦扰。汴州刺史倪若水上言：“今农桑方急，而罗捕禽鸟，陆水转送，道路观者，岂不以陛下为贱人而贵鸟乎？”玄宗手敕谢之，纵散其鸟。

唐史上记：玄宗尝遣使臣往江南地方，采取、等水鸟，畜养于苑中，以恣观玩。时使臣所到的去处，百姓每不胜扰害。有汴州刺史倪若水，上书谏说：“如今江南百姓衣食不足，饥寒过半，方务农采桑，以耕织为急，而朝廷之上，乃使之罗捕禽鸟，水陆转运，远至京师，负累小民，骚扰地方。那路上人看见的，岂不说陛下轻视民命，重视禽鸟，为贱人而贵鸟乎？何故为此不急之务，好此无益之物，以亏损圣德也？”玄宗一闻若水之言，深合于心，即发手敕一道谢之。因纵散其鸟，不复采捕。

尝闻召公之训武王曰：“不贵异物贱用物，民乃足。”又曰：“珍禽奇兽，不育于国。”人主之好尚，不可不审也。玄宗爱鸟，近于禽荒，一闻若水之言，即命散之，可谓从谏如流矣。然不但禽鸟一事，但凡人主喜好那一件物，即为地方之害。盖官吏奉承，指一科十，半入公家，半充私橐，甚至严刑峻罚，催督苛扰，百姓每至于鬻儿卖女，倾家荡产，其害可胜言哉！惟人主清心寡欲，一无所好，只着百姓每纳他本等的赋税，则黎元皆得休息，天下自然太平矣。





