卫泾　皇帝合端午帖子

五日天中候，南风物阜时。

三边宽大诏，亿载太平期。

卫泾

卫泾　皇帝合端午帖子

御服齐官献，生衣暴室供。

金箱初进入，一一耀黄封。

卫泾

卫泾　皇帝合端午帖子

日毂过亭午，金徒缓报衙。

迩英催晚讲，分赐壑源茶。

卫泾

卫泾　皇帝合端午帖子

灵开玉垒静无尘，圣泽新覃雨露匀。

束缚九头藏武库，枭羹不用赐群臣。

卫泾

卫泾　皇帝合端午帖子

远人新有约和书，并塞狼烟指日无。

圣主忧民轸宵旰，宫中犹绾辟兵繻。

卫泾

