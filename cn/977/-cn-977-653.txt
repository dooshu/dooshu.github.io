邵雍　太平吟

天下太平日，人生安乐时。

更逢花烂漫，争忍不开眉。

邵雍

邵雍　太平吟

身老太平间，身闲心更闲。

非贵亦非贱，不饥兼不寒。

有宾须置酒，无日不开颜。

第一条平路，何人伴往还。

邵雍

邵雍　太平吟

太平时世园亭内，丰稔岁年村落间。

情味一般难状处，风烟草木尽闲闲。

邵雍

邵雍　太平吟

老者得其养，幼者得其仰。

劳者得其饷，死者得其葬。

邵雍

