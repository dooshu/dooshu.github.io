陈著　无题

秋色薄山色，黄叶溪景瘠。

出门欲何之，失笑坐溪石。

冥鸿入层霄，感次万里翼。

手中铁拄杖，睨视难枉尺。

起舞衣袂扬，不借西风力。

浩浩天地閒，谁能省头白。

陈著

陈著　无题

镜中看青山，山色非尘寰。

月中看水光，全胜日中看。

山水本无改，所遇成异颜。

朝过齐王门，暮叩西秦关。

人生贵知己，不遇何不还。

了了心自定，我居山水閒。

陈著

