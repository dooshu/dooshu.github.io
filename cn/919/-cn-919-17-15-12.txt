加减茱萸汤

治妇人脏气本虚，宿挟风冷，胸鬲满痛，腹胁绞刺，呕吐恶心，饮食减少，身面虚浮，恶寒战栗，或泄利不止，少气羸困；及因生产，脏气暴虚，邪冷内胜，宿疾转甚。

吴茱萸（汤洗七次，炒，一两半） 桔梗 干姜（炮） 甘草（炙） 麦门冬（去心） 半夏（汤洗七次） 防风 细辛 当归（酒浸，炒） 茯苓 牡丹皮 桂心（各半两）

上为粗末。每服四钱，水一盏半，煎七分，去滓，食前热服。


