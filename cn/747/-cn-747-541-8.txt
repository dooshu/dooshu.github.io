○第六状

右，臣得进奏院状报，今月九日，中使李朝诚到院，奉宣进旨，赐前件节料面肉等，次十日，中使徐智严奉宣圣旨，又赐麦粥饼饣炎者。宠荣便繁，锡赉稠叠，或陈於廊庑，或贮在樽壶。酒可驾车，面疑经市，而况屑杏实以为粥，味甜於蜜，卷牢肉以成饣炎，规大於拳，皆出御厨，无非仙馔。面墙之目，未尝窥风；含糗之口，忽此捧尝恩逾涯分，荣冠伦列。在微臣而过幸，日益忧兢；念小子之何知，无由答效。身轻施重，负荷难胜。所守有限，不获陈谢。无任跃之至。

