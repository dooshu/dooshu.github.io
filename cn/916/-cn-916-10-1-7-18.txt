【墙上难为趋】

昔称梁孟子。兼闻鲁孔丘。记政聊为述。问东岂相酬。末代多侥亻幸。卿相尽经由。台郎百金价。台司千万求。当朝少直笔。趋代皆曲钩。廷尉十年不得调。将军百战未封侯。夜伏拥门作常伯。自有蒲萄得凉州。白璧求善价。明珠难暗投。高墙不可践。井水自难浮。风胡有年岁。□利比吴钩。（○《乐府诗集》四十。《诗纪》百十三。）

