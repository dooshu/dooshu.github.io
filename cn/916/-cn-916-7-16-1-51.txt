【同武陵王看妓诗】

燕姬奏妙舞。郑女发清歌。回羞出曼（玉台、《初学记》作慢。）脸。送态表（玉台作入。）□（《初学记》作频。）蛾。宁殊遇（玉台作直。《初学记》作遏。）行雨。讵减见凌波。想君愁日落。（玉台作暮。文苑云。集落日。）庆羡鲁阳戈。（○玉台新咏七作武陵王纪同萧长史看妓。《初学记》十五。文苑英华二百十三作武陵王殿下看妓。万花谷後三十二作刘孝绰诗。《诗纪》八十七。）

