【登北顾楼诗】

〖梁史。武帝大同十年三月幸京口城。登北固楼。更名北顾。〗

歇驾止行警。回舆暂游识。清道巡丘壑。缓步肆登陟。雁行上差池。羊肠转相逼。历览穷天步。□丽瞩尽地域。南城连地（本集作池。）险。北顾临水侧。深潭下无底。高岸长不测。旧屿石苦构。新洲花如（文苑作似。注云。一作如。）织。（○《类聚》六十三。文苑英华百七十五。《诗纪》六十五。）

