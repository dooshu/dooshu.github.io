纪七十六 神宗 光宗万历四十七年已未至泰昌元年庚申


纪七十六起屠维协洽，尽上章涒滩，凡二年。
神宗显皇帝 万历四十七年
春、正月，甲寅晦，有彗星见东南，长数百丈，光芒下射，末曲有锐，或曰“蚩尤旗”。
时上以四方援辽兵大集，恐师老财匮，下廷议。辅臣方从哲与兵部尚书黄嘉善、兵科给事中赵兴邦等发红旗，日趣经略杨镐进兵.会长星竟天，议者以为兵败之征云。
二月，乙丑，杨镐誓师于辽阳。初，海西卫有扈伦四部：日叶赫，曰哈达，日辉发，日乌拉，亦谓之南关、北关，而叶赫居北，逼处开原、铁岭间。先是大清兵征四部，南关哈达降，遂灭辉发、乌拉，于是叶赫势益孤。会大清兵克抚顺、清河，留兵戍守。太祖高皇帝将亲率六师深人叶赫，叶赫告急于边吏，遂起师。
镐议分兵四道：令总兵官马林，督兵四万出北路，由开原会叶赫兵二万，佥事潘宗颜监其军，别以都司窦永澄监叶赫军；总兵官杜松，督兵六万由抚顺出西路，佐以总兵王宣、赵梦麟，兵备副使张铨监其军；总兵官李如柏，督兵六万出南路，由鸦鹘关趋清河，兵备参议阎鸣泰监其军；总兵官刘蜓，督兵四万出东2120
纪七十六
路，会朝鲜兵二万人宽甸口，兵备副使康应乾监其军，别以都司乔一琦监朝鲜军。各总兵官暂神明，宣军令，斩抚顺阵逃之指挥白云龙以徇于众，期以二十一日后分道出塞，会师于二道关。
是月，特设户部侍郎一人，兼金都御史，出督辽饷，驻天津，即以李长庚为之。
长庚奏行“造淮船、通津路、议牛车、酌海道、截帮运、议钱法、设按臣、开事例、严海防”九事。
时议岁运米百八十万石，豆九十万石，草二千一百六十万束，银三百二十四万两，长庚请留金花银改折借税课，言：“臣考《会计录》，每岁本色、折色通计千四百六十一万有奇，人内府者六百余万，人太仓者自本色外折色四百余万。内府六百万，自金花、籽粒外，皆丝。绵、布、帛、蜡、茶、颜料之类，岁久皆朽数。若改折一半，无损于上，有益于下。他若陕西羊绒，江、浙织造，亦当稍停一年，济军国计。”上报言：“金花、籽粒，本祖宗旧制，内供正额及军官月俸，所费不货，安得借留！其以天津、通州、江西、四川、广西一年税银尽充军费。”
三月，甲申，西路总兵官杜松败绩。
时天大雨雪，杨镐兵不前，师期泄。松欲立首功，先渡浑河，连克二小砦，遂乘势趋萨尔浒谷口。旧作撤尔湖。时大清方筑城界藩山上，旧“藩”作“凡”。役夫万五千，以精骑四百护之。闻松军至，精骑则尽伏谷口以待，松军过将半，伏兵尾击之，追至界藩渡口，与筑城夫合据山旁吉林崖。
明日，松引大军围崖，别遣将营萨尔浒山上。松军攻崖，方战，大清益千人助之，已，又续遣二旗兵趋界藩以为援，而遣六旗兵攻松别将于萨尔浒山。
又明日，六旗兵大战，破萨尔浒军，死者相枕藉。所遣助吉林崖者，自山驰下击松军，二旗兵亦直前夹击。松兵大败，松与赵梦麟，王宣皆殁于阵。横尸亘山野，流血成渠。大清兵逐北二
2121 明通鉴卷七十六
十里，至勺琴山而还。
乙酉、北路总兵官马林败绩。
林方率开原兵出三岔口，闻杜松败，急据尚间崖，环营三濠，火器列濠外、以骑兵环卫；监军潘宗颜别以万人营裴芬山，距尚间崖三里许；而松之后队游击龚念遂、李希泌，统步骑万人，别营于斡珲鄂谟地；皆驾大车，持坚藿相犄角。大清兵先以五百人步乘之，斫其车雚，继引骑士冲击，念遂、希泌战没于阵。
大清兵遂疾驰尚间崖。林兵方布阵，大清兵登山以望，见营内兵方与壕外兵合，亟下马步战。诸贝勒怒马斫阵，奋勇直前，林兵大溃，副将麻岩等阵没，林仅以身免。
大清军复集兵攻裴芬山。宗颜与游击窦永澄，守备江万春、通判董尔励及所部健丁冲突鏖战，自晨至午，力竭不支，全军尽没。而叶赫约以兵助宗颜，行至开原中固城，闻败，遁去。
初，宗颜为户部主事，条具《辽事芹议》，时论韪之；寻往督辽饷、会开原道缺，补用，遂监军，阴知马林不可共事，未出师前，遗书杨镐，言：“林庸懦，不可当一而。乞易别帅而以林遥为后应，庶有济。否则不惟误国，恐身亦难保。”至是果如所料。战没之日，骨糜肢裂，其状尤惨。事闻，上为赐祭葬，立祠，谥节愍。
庚寅，东路总兵官刘蜓败绩。
时西北两路兵败，杨镐闻之，亟檄止蜓及李如柏二军。如柏得檄还；而缝军已涉险深入，距都城五十余里，尚未知西北败信也。
时大清兵五百守栋鄂路，旧“栋”作“薰”，闻军至，逆战。纵兵围数重，五百兵溃，失二裨将，伤五十人。鋌军行皆持鹿角，止即成阵，炮车火器甚练。大清兵闻其节制严整，乃使降卒之黠者，持杜松令箭往，言西军已薄敌城，趣之速进。不知松
2122
纪七十六
死，但以无炮号为诘，卒诡词返，亟令传炮。綎行二十里，闻炮声大起，心恐西路军专其功，亟下令弃鹿角而进。道狭，分四万兵为四军，前二军皆其精锐。第一军阵阿布达里冈、将布阵，大清兵先登冈出其上，乘高击之，綎军殊死战。大清兵复以一军趋蜓西，从旁夹击、綎军不能支。其二军之在后者、复为大清兵所乘，大溃，綎战没；养子刘招孙者，最骁勇，突围，手格杀数人，亦死。士卒脱者无几。
时监军康应乾及监朝鲜军乔——琦营于富察之野，大清遂移师邀之。应乾兵及朝鲜兵列械将战，狂风骤起，扬沙石，应乾发火器，反击己营，大乱，大清兵趋击，大破之，掩杀几尽，应乾以数百骑免。—琦亦为大清兵所破，走入朝鲜营。朝鲜都元帅姜弘立、副元帅全景瑞惧，率众降，一琦投崖死。事闻、上遣中使祭阵亡将士、恤纸家。
蜓于诸将中最骁勇，平缅寇，平罗雄、平朝鲜、倭，平播酋、平猓、大小数百战，威名震海内。綎死，举朝大悚、边事日难为矣。所用镔铁刀，百二十斤，马上轮转如飞，天下称“刘大刀”。天启初，赠少保，世荫指挥佥事，立祠曰“表忠”【考异】事具《明史·鋌传》。惟大清遗卒持杜松令箭——事，《明史》、《三编》皆不具、今据魏源《圣武记》增人.
辛丑，赐庄际昌等进士及第、出身有差。
丙午，起大理寺丞熊廷弼兼河南道御史，宣慰辽东。杨镐丧师，廷议以廷弼熟边事，遂有是命。
夏，四月，癸酉，盔甲厂灾。
时边事日急，马匹盔甲器械不敷，兵上恤家行粮诸需均缺。兵部尚书黄嘉善议：“各直省绝军变产银，缺官柴马银，拖欠太常寺马价银，皆宜全解臣部。义各直省税契银，布政司吏承纳班银，各州县仓谷平粜一半折价银，各运司积余盐课银，又如中州之河工节省银，兑军买米撙节银，王府、宗藩、勋臣、土司议助
2123 明通鉴卷七十六
银，内外各官捐俸银，皆半解兵部，为恤家买马之用。现在暂借太仆寺银十万两，南京兵部银十万两，南京户部银十万两，南京工部银十万两，早购马匹，以济急需。其应造盔甲器械、听工部议动项速造，务祈兵到即给，以便训练。从之。【考异】盔甲厂火，《明史·本纪》、《五行志》皆系之四月癸酉，《三编》人之五月，并叙癸酉日分于月中。按是年五月无癸酉，疑《三编》据《实录》歧入五月也，今从《明史》。
是月，京师宣武门响闸至东御河水复赤。
兵部尚书黄嘉善言：“楚、蜀、黔三省俱邻苗穴，然楚、蜀辖苗虽多，各有土司为之领袖，不能侵人，其势犹缓；若黔则界于二省苗夷之中，辖苗虽少，逼近巢穴，以故掠堡焚屯，罹祸为甚。及其三省失事，又互相推诿，竟未有擒缉以靖匪茹者，是黔以一省而独受三省红苗之害也。今黔抚张鹤鸣议，三省各照所辖苗寨要隘，委官拨兵，严加防守，分辖属以专责成，究出劫以惩横暴。至不得已而用兵，三省亦各照苗寨多寡，派出兵饷、则合各省之力，自成一鼓之功。应令湖广湖北道行永，保二宣慰司，四川川东道行酉、平、邑、石四土司，谓酉阳、平茶、邑梅、石硅四司，贵州即令铜仁镇，可抚则同抚，可守则同守，可征剿则同征剿。防守视失事之有无、功罪视地方之安否，三省毋得歧视推诿。”从之，
福建盗起。
时漳州府奸民李新，僭号洪武，结海寇袁八老等率其党千余人流劫焚毁，势甚猖獗，巡抚王士昌，檄副将纪元宪、沈有容等率官兵讨平之。五月，以户部尚书李汝华兼署工部，以林如楚罢也。
六月，丁卯，总兵官马林败没于开原。
时大清太祖高皇帝亲率兵四万攻开原，军行三日，天雨河涨。乃遣兵百人，阳使趋攻沈阳，潜侦开原路无雨不泞，遂进2124
纪七十六
军，平旦，薄开原城。时林败后，尚不知敛兵保城，尽出阵四门外。至是闻警，与副将于化龙、权道事推官郑之范、参将高贞、游击于守志、守备何懋官等婴城守，城上列兵少许，余皆在外。大清兵设翟梯进攻，而以偏师掩击东门外所陈兵，败之，众兵争入城，阗拥于门。大清兵夺门搏战，而攻城之兵、云梯未布、即登跃上城，城上兵皆溃。城外三门兵见城破，大惊奔窜，四围悉遇堵御，不得渡，尽歼之。郑之范先遁，得脱，林、化龙、贞、守志、懋官皆战没，林子燃、熠俱随父没于阵。
时铁岭卫率兵三千来援，为大清兵追击，败之，遂进兵铁
岭。【考异】马林二子随父没于阵，见《三编·质实》中，今据增。又
《殉节录》有开原死节之辽海卫经历张奇策，书之天启元年，然破开原非天启元年事也。今附识于此。
癸酉，擢熊廷弼为兵部右侍郎兼右佥都御史，经略辽东。廷粥前按辽，赵楫、李成梁议弃六堡，宋一韩论之。下廷弼覆勘，具得弃地驱民状，劾两人罪及先任按臣何尔健、康丕扬党庇，疏竟不下。时有诏兴屯，廷弼言：“辽多旷土，岁于额军八万中以三分屯种，可得粟三十万石。”上优诏褒美，命推行于诸边。边将好轻师启衅，廷弼言：“防边以守为上，缮垣建堡有十五利”，奏行之。在辽数年，杜馈遗，核军实，按劾将吏，不事姑息，风纪大振。
及杨镐丧师，起廷弼宣慰辽东。廷弼方家居，闻命昼夜驰二百余里，赴阙候敕书、关防，不即给，上疏言：“辽东军民及调来蓟、保、宣、大、甘、延、川、浙援辽官军，皆皇上守辽御敌良民赤子也，无辜而驱死于一年之内者十余万人，或全城死，或全营死，或全寨死，或全家死。军散之日，辽、沈余民放声大哭，魂魄虽收，头颅犹寄。入有百死而无一生，日有千愁而无一乐，家家抱怨，在在思逃。皇上于此时恻侧心动，亟付尺幅之纸，畀臣宣谕，吊死问伤，拊循慰恤，以见皇上之念辽救辽而不肯忘辽
2125 明通鉴卷七十六
弃辽也。则全辽之父老子弟与援辽之官兵人等，谁不感激泣下，拭泪而相告曰：“吾君哀吾侪之死有如此，吾君怜吾侪之死有如此，吾君之念辽不忘辽、救辽而不弃辽也有如此！＇又谁不忠义感慨，捐糜图报，愿出身以投伍，出赀以佐军，出死力以制敌！而顾乃悠悠忽忽，漠不关意，一至于此，臣恐辽人之灰心解体，溃不可收于一旦也。皇上亦何吝此半通之纶，方寸之符，不早属臣以慰此一方之人耶！是行也，君恩为重，臣命为轻，洒一腔之血于朝廷，付七尺之躯于边塞，惟顾早给出关，刻期报命。”疏人，从之。未行而经略之命遂下。
秋，七月，丙午，大清兵克铁岭。
时铁岭被围，城外各堡兵俱退人城，不得人者悉溃散。
大清兵进攻城之北隅，守将游击喻成名、史凤鸣、李克泰督兵拒守，枪炮矢石交下。大清兵乃登云梯，毁陴堞，摧锋突入，城上兵惊溃，成名、凤鸣、克泰阵殁，余众尽歼。
时总兵李如桢守铁岭，铁岭故李氏宗族坟墓所在，会其兄如柏还京，其族党部曲高赀者悉随之西，城中为空。如桢以孤城难守，还电沈阳，及铁岭被围，如桢拥兵不救，城遂下。
初，熊廷弼受命未行，而开原已失，乃上言：“辽左京师肩背，河东辽镇腹心，开原又河东根本。开原今已破，则北关难保，朝鲜亦不足恃，辽、沈何可守也！乞速遣将，备刍粮、修器械，毋窘臣用，毋缓臣期，毋中格以阻臣气，毋旁挠以制臣肘，毋独遗臣以艰危，以致误臣误辽兼误国也。”疏上，报允，赐尚方剑以重其权，廷弼乃行。
及是廷弼甫出关，铁岭复失，沈阳及诸城堡军民一时尽窜，辽阳汹汹。廷弼兼程进，遇逃者，谕令归；斩逃将刘遇节等三人以祭死节之士，诛贪将陈伦，劾罢总兵李如桢。督军士造战车，治火器，浚濠缮城，为守御计，法严令行，数月，守备大固。又请“集兵十八万，分布叆阳、清河、抚顺、柴河，镇江诸要口，2126
纪七十六
使首尾相应，小警自为堵御，大敌互为应援。更选精悍者为游微，乘间掠零骑，扰耕牧，徐议相机用兵”，上从之。
廷弼初抵辽，即躬自巡历，自虎皮驿抵沈阳，复乘雪夜赴抚顺。时兵燹后，数百里无人迹，廷弼祭诸死事者，耀兵奉集，相度形势而还。所至招流移，缮守具，分置士马，由是人心始安。
是月，大学士方从哲率大小臣工伏文华门，合词“叩乞下京营总协、蓟辽总兵及阅视科臣增兵发饷章奏，大奋乾断，立赐批行”，不报。【考异】请发章奏，《明史·本纪》系之六月甲戌及九月戊子。《史稿》但书于九月戊子，《辑览》亦书之九月，重修《三编》据《实录》，是年请发章奏凡两次，一系七月，一系九月，并分书之，疑《本纪》误人六月甲戌也。今据《三编》，凡再书。
召南京户部尚书周嘉谟为工部尚书。八月，乙卯，山东蝗。
癸亥，逮杨镐下狱。
初，四路总兵之败，御史杨州鹤劾镐失机，上不问。及是开原、铁岭相继失，言官交章劾镐，乃下诏狱论死。
辛未，大清兵克北关，灭叶赫。
时叶赫贝勒锦台吉居北关东城，布扬古居西城，大清以萨尔浒之役，叶赫助兵，故定计攻讨，遣一军围布扬古，而以大兵围锦台吉。士卒冒牛皮蔽矢石奋击，破其城，锦台吉就执，布扬古无援，亦穷蹙出降。于是叶赫属城俱下。【考异】克北关月日、见《明史稿》。《三编》亦系之八月，并据本朝《太祖高皇帝实录》增入灭叶赫本末，以四路之役，叶赫特为戎首，故终言之.
九月，庚辰，停刑。 戊子，廷臣再伏文华门。
时边警日至、方从哲等请上“御文华殿召见廷臣，面商战守方略”。吏部尚书赵焕又率廷臣诣文华门，固请上“临朝议政”。抵暮，遣中官谕之退，而诸军机要务废阁如故。焕等复上疏趣
2127
明通鉴卷七十六
之，且作危语曰：“他日蓟门蹂躏，铁骑临郊、陛下能高拱深宫，称疾却之乎？”上深嗛焉。
是月，遣给事中姚宗文阅辽东士马。
初，宗文丁忧归，还朝欲补官，而吏部题请诸疏率数年不下，宗文患之，假招徕西部名，属当事荐己，疏屡上，不得命。宗文计穷，致书熊廷弼，令其代请，廷弼不从，宗文怨之。后夤缘复吏科，寻有是命。【考异】《辑览》系姚宗文阅边于四月，重修《三编》据《熊廷弼奏稿》改入九月，今从之。
征土司援辽，经略熊廷弼请之也。
廷弼言：“川兵精整可用，请令湖广宣慰司兵八千，四川永宁宣抚司兵五千，酉阳宣抚司兵四千，石砫宣抚司兵三千，令各帅亲率，而以夙将为大帅统之。向来土司止于附近省分调遣，故官无加衔之例，兵无安家之例。今自西南极于东北，道远疲苦，体恤当周，土司正官应加衔以示优异，并给安家银两以示鼓励。”从之。
冬，十月，丁巳，振京师饥。十一月，已丑，谕礼部祈雪。
是月，兵部尚书黄嘉善引疾罢归，以兵部侍郎杨应聘署本部尚书。
十二月，辛未，镇江、宽甸、叆阳、清河新募援兵溃。
先是辽阳人御史刘国缙坐大计谪官，及辽事起，廷议用辽人，遂以兵部主事赞画军务，国缙主募辽人为兵，所募一万七千四百余人，分置镇江、宽甸、叆阳、清河等处。及是清河兵全伍散去，镇江、宽甸、叆阳亦逃亡过半。熊廷弼闻于朝，诏切责国缙，令廷弼设法查拿处置，由是国缙益怨廷弼。
是月，再加天下田赋，姚宗文请之也。议于旧加之外，以明年一年为限，再于直省田地按亩加派。于是复加三厘五毫，增二百万有奇。
2128
纪七十六
以仓场尚书张问达署左都御史，戎政尚书黄克缵置工部尚书。
四十八年
春，正月，庚子，朝鲜乞援。
初，四道之役，朝鲜以兵助杨镐，为大清兵所败，兵将或降、或阵殁，国王李珲告急。诏“加优恤，朝鲜贡道添兵防守，其镇江等处所设兵将、令经略熊廷弼调委。”及是时，大清兵既破叶赫、降蒙古宰桑等，进攻朝鲜。珲上疏乞救，略言：“闻已设兵毛牛寨、万遮岭，欲略宽甸、镇江等处。宽甸、镇江，与小邦之昌城、义州诸堡隔水相望，孤危非常。若从叆阳境上鸦鹘关取路绕出凤皇城，宽镇、昌城俱莫自保，内而辽左八站，外而东江一城，声援阻绝。望速调兵共相犄角，以固边防。”
时辽镇塘报传称朝鲜已归款大清，朝议遂谓“珲阳衡阴顺，宜遣官宣谕，或命将监护”，其说纷拏。珲疏辨“二百年忠诚事大，死生一节”，词极剀挚。礼、兵二部“请降敕晓谕以安其心”，上是其议，然敕令陪臣赍往，不遺官也。《三编·质实》“朝鲜贡道，初由定辽，毋涉海。后天启元年，改自海至登州直达京师。成化十七年，朝鲜使臣归国，道经凤凰山下，遇掠，奏乞于旧路南别开一路以便往来。因筑凤凰城、周三百八十步。”
二月，庚戌，云南及肇庆、惠州、荆州、襄阳、承天、沔阳、京山同时地震。
癸丑，午时，日生交晕如连环，下生背气一道，黄白色，左右生戟气，青赤色，白虹弥天，良久始散。
大学士方从哲言：“日生交晕，背气戟气并见，占者谓戈戟相伤之象，人心皇皇，皆以边事为忧，皇上宜如何恐惧修省！乃屡蒙传示圣躬不安，见在调摄，若惟恐臣下有所祈请者，不思臣下之奏请即可少缓，朝廷之机务岂容久停，边方之警报岂容暂止！
2129 明通鉴卷七十六
惟望即日召见群臣，讲求边略，简发吏部推官各本，大僚、巡抚、科、道各官及都察院题差，尽赐允用，庶人心可慰，天变可回。”不报。
三月，庚寅，复加天下田赋。时辽饷缺乏，经略熊廷弼言：“四十七年十二月赴户部领饷二十万两，十二月领饷十万两，四十八年正月领饷十五万两，俱无发给。现贮库银仅二万余两，止足正月，未领粮料支用各仓粮草止数千石，尚不敷补支去年十二月未领之数。岂军到今日尚不饿，马到今日尚不瘐不死，而边事到今日尚不急耶！军兵无粮，如何不卖袄裤什物，如何不夺民间粮窖，如何不夺马料养自己性命，马匹如何不瘐不死！而户部犹漠然不一动念，得无销兵太速，酿祸太剧耶？”
疏人，下户部等衙门议，“令各直省田地每亩再加派二厘，以敷兵、工二部之用”，从之。通前二次加派，共增九厘赋五百二十万，遂为岁额。所不加者，畿内八府及贵州而已。
夏，四月，癸丑，皇后王氏崩。
后性端谨，善事孝定太后。皇太子在东宫，危疑者数矣、调护备至。郑贵妃专宠，后不较也。正位中宫者四十二年，以慈孝称。及是崩，谥孝端。
戊午，上不豫，召见方从哲于宏德殿，跪语良久。从哲请“补阙臣，用大僚，下台谏命”，上许之。从哲叩头出，复如故。是月，征石砫女土官秦良玉率兵援辽。
良玉饶胆智，善骑射，兼通词翰，仪度娴雅，而驭下严峻，每行军发令，从伍肃然。所部号“白杆兵”，为远近所惮，尝从征播州有功。
辽事急，征良玉兵，良玉因遣兄邦屏，弟民屏以数千人先行。朝命赐良玉三品服，授邦屏都司，民屏守备。
良玉奏言：“所将之兵止三千余，恐军声不振。欲调在川土兵三千五百余名，成一臂之力。再乞假给战车火器，半马半步，奇2130
纪七十六 正相兼，庶臣志可展。”报可。
礼部侍郎何宗彦署尚书，以去冬乞归，署代无人，阁臣方从哲屡以右侍郎孙如游请，及是始得命。
部事丛积，如游处分无滞。时白莲、无为诸教盛行，宗彦曾疏请严禁，至是如游复申其说，从之。【考异】《三编》书之三月。今据《七卿表》，如游以四月署尚书，因类记之。
巡按江西御史张铨言：“自军兴以来，所司创议加赋，亩增银三厘，未几至七厘，又未几至九厘。辟之一身，辽东肩背也，天下腹心也。肩背有患，犹藉腹心之血脉滋灌；若腹心先溃，危亡可立待。竭天下以救辽，辽未必安而天下已危。今宜联人心以固根本，岂可胶削无已，驱之使乱！且陛下内廷，积金如山，以有用之物，置无用之地，与瓦砾粪土何异！乃发帑之请，叫阍不应，加派之议，朝奏夕可，臣殊不得其解。”
初，辽事之起也，杨镐方议四道出师，铨驰疏言：“敌山川险易，我未能悉知。悬军深入，保无抄绝。且突骑野战，敌所长，我所短；以短击长，以劳赴逸，以客当主，非计也。昔胪朐河之战，五将不还，奈何轻出塞！为今计，不必征兵四方，但当就近调募，屯集要害以固吾圉，厚抚北关以树其敌，多行间谍以携其党，然后伺隙而动。若加赋选丁，骚扰天下，恐识者之忧不在辽东。”因请“发帑金，补大僚，宥直言，开储讲，先为自治之本。”又言：“李如柏、杜松、刘蜓，以宿将并起，宜责镐约束以一事权。唐九节度相州之溃，可为明鉴。”又言“廷议将恤张承荫。夫承荫不知敌诱，轻进取败，是谓无谋；猝与敌遇，行列错乱，是谓无法；率万余之众，不能死战，是谓无勇。臣以为不宜恤。”又论镐非大帅才，而力荐熊廷弼。
铨所言皆关军国安危，而上与当轴卒不省；及鋌、松败，时谓铨有先见云。【考异】《明史·铨传》书铨上书于是年之夏。按疏中有“加赋九厘”语，是在三月之后也。神宗七月崩，今系之四月下。
2131 明通鉴卷七十六
五月，大清兵略地花岭。六月、略王大人屯。
改工部尚书周嘉谟于吏部。秋，七月，总兵官李如桢罢。
如桢自铁岭失事后，仍许戴罪立功。熊廷弼劾其“将懈士离，请罢如桢，以李怀信代”，且云：“开原道佥事韩原善，初至辽阳，即欲请兵三万往复开原，臣壮其志，而无兵可遣。请令驻扎沈阳，属以专任，一面督同诸将共图沈阳战守事宜，一面招抚逃亡，收拾军马器械等项，为恢复之渐。”从之。
上寝疾不食者半月，皇太子未得见。给事中应山、杨涟偕诸给事中御史走谒方从哲。御史桐城左光斗趣从哲问安，从哲曰：“上讳疾。即问，左右不敢传。”涟曰：“昔文潞公问宋仁宗疾，内侍不肯言，潞公曰：天子起居，汝曹不令宰相知，将毋有他志？速下中书行法！＇公诚日三问，不必见，亦不必上知，第令宫中知廷臣在，事自济。公更当宿阁中。”从哲曰：“无故事。”涟曰：“潞公不诃史志聪乎？此何时，尚问故事耶！”越二日，从哲始率群臣人问。
及上疾亟，太子尚踌蹰宫门外，涟与光斗遣人语东宫伴读王安曰：“上疾甚，不召太子非上意。当力请入侍，尝药视膳，薄暮始还。”太子深纳之。
是月，壬辰、大渐，召英国公张惟贤、大学士方从哲、尚书周嘉谟、李汝华、张问达、黄克缵、黄嘉善、侍郎孙如游等于弘德殿，勉诸臣勤职，辅理嗣君。丙申，帝崩，年五十有八。
丁酉，皇太子以遗诏发帑金百万充边赏，罢矿税、榷税及监税中官.
时辽左缺饷，群臣请发内帑，帝频以不足为辞。自四十四年发三十万后，四十七年三月复令搜括太后宫累年积蓄，备赏银三十六万两给边。矿税、榷税，屡经廷臣请罢，不允，惟四十二年2132
纪七十六
二月减各省税课三分之一。及是太子奉遗诏均及之，朝野感动。
已亥，再发帑金百万犒边。
辛丑、热审，录因。
是月、以张问达任左都御史，黄克缵任刑部尚书，皆实授
光宗崇天契道英睿恭纯宪
文景武渊仁懿孝贞皇帝泰昌元年
八月，丙午朔，皇太子即皇帝位。谨按《三编》是年八月以前为神宗，四十八年八月以后为光宗泰昌元年，从当时廷议，据实分叙，以存光宗之统，与前例—··年两系者不同，今遵之。大赦。以明年为泰昌元年。蠲直省被灾租赋。
礼部侍郎孙如游请建东宫，纳之。寻以皇长子体弱，谕缓册期。
丁未，白气夜见如匹练，穿牛、女、虚、危，历轸至翼，良久乃收。
己酉，以吏部侍郎史继偕、南京礼部侍郎沈漼为礼部尚书兼东阁大学士，预机务。
神宗末，方从哲独当国，请补阁臣疏十上，始命廷推。漼与从哲同里相善，给事中亓诗教等缘从哲意，以淮及继偕名上，疏未发，至是始召用之。时二人俱在籍，逾年始至.
召建言诸臣邹元标、冯从吾、王德完、孟养浩、锺羽正、满朝荐等，从吏部尚书周嘉谟奏也。
辽东旱。
巡抚周永春，以“援兵四集，籴买维艰，请旌劝本镇输助官民，凡输粮二百石以上至千石、输银一百两至五百两及牛马车辆
2133 明通鉴卷七十六
草束之价称是者，分别进级录叙，若输粮五千石，银一千五百两以上者，官为建坊表异。”从之。
起前御史刘光复为光禄寺丞。
光复以是年正月释于狱，永不叙用，至是特旨起之。
庚戌，东方有流星，大如盏，青白色，起螣蛇，东人奎宿，二小星随之。
乙卯，上不豫，召医官陈玺等诊视。丁巳、上力疾御门视事。
初，郑贵妃侍先帝疾，留居乾清宫，及上嗣位犹未移，惧上以福王事衔己，进珠玉及美姬八人。知选侍李氏最得上宠、因请立为皇后，选侍亦为贵妃求封皇太后。至是上御门，以先帝遗命，趣举封后礼、由内阁下礼部。
礼部侍郎孙如游官：“以配而后者，乃敌体之经；以妃而后者，则从子之义。如累朝非无抱衾之爱，终引割席之嫌者、以例所不载也。皇贵妃事先帝有年，不闻倡议于生前，而顾遗诏于逝后，岂先帝弥留之际、遂不及致详耶？且王贵妃诞育殿下，岂非先帝所留意者，乃恩典尚尔有待！而欲令不属毛离裹者得母其子，恐九原亦不无怨恫也。郑贵妃贤而习于礼，处以非分，必非其心之所乐；书之史册，传之后禩，将为盛代典礼之累、且昭先帝之失言，非所以为孝也。《中庸》称达孝为善继善述，义可行则以遵命为孝，义不可行则以遵礼为孝。臣不敢奉命。”议乃寝.
已未，谕“册立东宫，于次月九日举行”。
庚申，兰州黄河清、凡三日。
辛酉、礼部拟上大行皇帝尊谥，谕以九月举行。
甲子，礼部侍郎何宗彦、刘一燝、韩炉并为礼部尚书兼东阁大学上，预机务。乙丑，以南京礼部尚书朱国祚为礼部尚书，亦兼东阁大学士，预机务。
时内阁止方从哲一人，史继偕、沈淮尚未至，复有是命。而2134
纪七十六 宗彦、国祚亦俱在籍、惟一燝、炉入直。
同日，又召前大学上叶向高入阁。遣使恤刑。
丙寅，上疾甚。
先是内侍崔文升进泄药，一昼夜三四十起，都下纷言为贵妃所使。上由是委顿，群情疑骇。外家王、郭二戚畹，遍诣朝士，泣诉宫禁危急状，言“郑、李交固甚，包藏祸心”。于是给事中杨涟、御史左光斗昌言于朝，与吏部尚书周嘉谟以大义责贵妃兄子郑养性，趣贵妃移宫。贵妃恐，即移居慈宁，养性亦请封还皇贵妃封后成命，从之。
涟遂劾文升用药无状，略曰：“贼臣崔文升不知医，不宜以宗社神人托重之身，妄为尝试；如其知医，则医家有余者泄、不足者补。皇上哀毁之余，一日万几，于法正宜清补，文升反投伐剂。然则流言藉藉、所谓兴居之无节，侍御之蛊感，必文升藉口以盖其误药之奸，冀掩外庭攻摘也。如文升者，既益圣躬之疾，又损圣明之名，文升之肉，其足食乎！臣闻文升调护府第有年，不闻用药谬误；皇上一用文升，倒置若此，有心则童粉不足，倘无心则一误岂容再误！皇上奈何置贼臣于肘腋间哉！”
刑部主事孙朝肃、徐仪世、御史郑宗周上书方从哲，责以“用药乖方，请调护圣躬、速建储贰。”从哲候安，因言“用药宜慎”，上褒答之。
戊辰，召对英国公张维贤、大学士方从哲、刘一憬、韩炉、吏部尚书周嘉谟、户部尚书李汝华、礼部侍郎孙如游、刑部尚书黄克缵、左都御史张问达、给事中范济世、杨涟、御史顾慥等至乾清宫东暖阁。
先是命锦衣卫宣杨涟，廷臣疑涟且得罪，及是上御东暖阁见群臣，倚榻凭几，注视涟久之。
时皇长子侍立，上命诸臣前，连谕之曰：“朕见卿等，甚慰。
2135 明通鉴卷七十六
从哲等请慎医药、上曰：“不服药十余日矣。”因谕“册封李选侍为皇贵妃。”选侍挽皇长子入，复推之出，告上曰：“欲封后。”上不应。群臣愕然，旋叩首退。【考异】召对群臣，《明史·本纪》作“戊辰”，《杨涟传》作“丁卯”，盖丁卯之夕，戊辰之朝也。是月两次召对，系戊辰，一系甲戌，《本纪》分书之。重修《三编》以《原编》及《辑览》仅载召对一次，因据《本纪》，参之《实录》、亦分书于戊辰、甲戌，今从之.
甲戌，大渐，再召方从哲等子乾清宫，仍谕“册立皇贵妃”。从哲等以“册储原旨期宜改近，早竣吉典以慰圣怀。”上因顾皇太子谕曰：“卿等辅佐为尧舜。”又语及寿宫，辅臣以皇考山陵对。上曰：“是朕寿宫。”诸臣言：“圣寿无疆，何遽及此！”
上问：“有鸿胪寺官进药者安在？”从哲奏：“鸿胪寺丞李可灼，自云仙方，臣等未敢轻信。”上即命中使宣可灼至，诊视，具言病源及治法、上喜，命进药，诸臣出，乃令可灼与御医及诸臣商榷，未决。辅臣刘一燝言：“其乡两入同服，一益一损，非万全药。”礼臣孙如游言：“此大关系，未可轻投。”时复有旨趣进，诸臣复入。可灼调药进，上饮汤辄喘，药进乃受，所谓“红丸”者也。上称忠臣者再。
是月，大清兵略蒲河，边将亡失者七百余人。台州兵噪。
初，浙江兵以征调旁午，饷糈不继，五年之中哗者再。至是以水陆营把总，哨官单道亨、杨思勋等贪渔腾谤，备倭把总陈泰阶听谗淫刑，各兵群噪而起，入泰阶署，毁公座。良久乃散。
以孙如游任礼部尚书，实授也。
九月，乙亥朔，帝崩。
先一日，诸臣召对，出宫门外俟少顷，中旨传圣体安善。日哺，李可灼复进一丸出。是日昧爽，遂上宾，年三十九。
先是可灼来阁门，言“有仙丹，欲具本进”。时辅臣方揭请慎2136
纪七十六
药，已谕之去，而可灼夙从诸御医往来思善门，与中使熟，因以闻于上，从哲等弗能禁也。
时选侍据乾清宫，与心腹阉魏进忠谋挟皇太子自重，群臣人临，为群阉所格，给事中杨涟厉声责之，得人临如礼。刘一燝诘皇长子所在，群阉不应，一爆大言：“谁敢匿新天子者？”东宫伴读王安人白选侍，给曰：“第出即返。”遂扶皇长子趋出。及门，中官数辈追及，揽衣请还，涟呵退之。一爆与张惟贤遂掖皇长于升辇，至文华殿，群臣叩头呼万岁。还居慈庆宫，择日登极。
时众议未定，有改请初三者，有请于即日午时者，涟曰：“今海宇清晏，内无嫡庶之嫌。父死之谓何！含敛未毕，冠冕临朝，非礼也。”或言：“登极则人心安”，涟曰：“安与不安，不在登极早暮。处之得宜，即朝委裘何害！”议已，出，过文华殿，太仆寺少卿徐养量、御史左光斗至，责涟误大事，唾其面曰：“事脱不济，汝肉足食乎！”涟为悚然，因语锦衣卫严缇骑，内外防护。
时中外藉藉，以李可灼误下劫剂为疑，而方从哲拟旨赏可灼银五十两。御史王安舜首争之，疏曰：“医不三世，不服其药，先帝之脉，雄壮浮大，此三焦火动，宜清不宜助明矣。红铅乃妇人经水，阴中之阳，纯火之精也，投于虚火燥热之症，不速之逝乎！以中外危疑之日，而敢以无方无制之药，驾言金丹；轻亦当治以庸医杀人之条，而蒙殿下颁以赏格，是不过借此一举塞外廷议论也。”疏人，乃改票罚俸一年，而议者蜂起矣。
御史郑宗周言：“往岁张差之变，操椎禁门，几酿不测，祗以皇祖优容，未尽厥罪，故文升尤而效之。请寸斩文升以谢九庙。”从哲拟旨，下文升司礼监。于是御史郭如楚、冯三元、焦原溥、给事中魏应嘉、太常卿曹珖、光禄少卿高攀龙、主事吕维祺等先后交章论崔文升、李可灼。
给事中惠世扬，并劾方从哲，有“无君当诛者三：封后之举、满朝倡议执争，从哲依违其间，一也；受刘逊、李进忠盗藏
2137 明通鉴卷七十六
美珠，夜半密约任李选侍占居乾清，二也；曲庇崔文升、李可灼，三也。”
南京太常寺少卿曹珍，亦请究医药奸党。丙子，廷臣合疏请选侍李氏移宫。
时选侍图专大权，欲与皇长子同居，诸大臣虑皇长子无嫡母、生母，势孤甚，亦欲托之选侍。给事中杨涟抗声曰：“天子岂可托妇人！且选侍昨于先帝召对廷臣时，强皇长子入，复推之出，是岂可托幼主者！”
先是，皇长子还居慈庆宫，而选侍仍居乾清宫。阁臣刘一爆奏言：“今乾清宫未净，殿下请暂居此。”尚书周嘉谟曰：“今日殿下之身，是社稷神入托重之身，不可轻易即诣乾清宫哭临。”并请皇长子俟诸臣到乃发。涟语中官王安曰：“外事缓急在诸大臣，调护圣躬在诸内臣，责有攸归。”安等踊跃称诺。于是嘉谟等合疏请选侍移居哕鸾宫。《三编·质实》：“哕鸾宫在仁寿宫门内。旁有喈凤宫，为宫妃养老之处。”
御史左光斗上言：“内廷之有乾清宫，犹外廷之有皇极殿也。惟皇上御天居之，惟皇后配天得共居之。其余嫔妃，虽以次进御，遇有大故，即当移置别殿，非但避嫌，亦以别尊卑也。今大行皇上宾天，选侍既非嫡母，又非生母，俨然居正宫；而殿下乃居慈庆，不得守几筵，行大礼；名分倒置，臣窃感之。且殿下春秋十六龄矣，内辅以忠直老成，外辅以公孤卿贰，何虑乏人、尚须乳哺而襁负之哉！倘及今不早断，借抚养之名，行专制之实，武后之祸将见于今。”选侍得光斗疏，大怒，将加严谴，数使宣召光斗，光斗曰：“我天子法官也，非天子召不赴。若辈何为者！”选侍益怒，邀皇长子议之。皇长子深以光斗言为善，趣择日移宫。
而首辅方从哲徘徊其间，顾欲缓之，刘一燥曰：“本朝故事，仁圣，嫡母也，移慈庆；慈圣，生母也，移慈宁。今何日，可姑缓耶！”议遂定。
2138
纪七十六
已卯，选侍尚在乾清宫，传闻欲缓移宫期，杨涟及诸大臣毕集慈庆宫门外。涟语方从哲趣之，从哲曰：“迟亦无害。”涟曰：“昨以皇长子，就太子宫犹可，明日为天子，乃反居太子宫以避宫人乎？即两宫圣母如在，夫死亦当从子；选侍何人，敢欺藐如此！”
时中宫往来如织，或言“选侍亦顾命中人”，涟斥之曰：“诸臣受顾命于先帝，先帝自欲先顾其子，何尝先顾其嬖媵！请选侍于九庙前质之。若曹岂食李家禄者！能杀我则已，否则今日不移，死不去。”一爆、嘉谟助之，词色俱厉，声彻御前、皇长子使使宣谕，乃退。
复抗疏言：“选侍阳托保护之名，阴图专擅之实，宫必不可不移。臣言之在今日，殿下行之在今日，诸大臣赞决之亦惟今日。”其日，选侍遂移居哕鸾宫，皇长子复还乾清。
是时宫府危疑，涟与一爆、嘉谟定大事，言宫惟光斗助之，余悉听涟指，须发为之尽白。一时论移宫者首称“杨、左”云。
庚辰，皇长子由校即皇帝位。时廷议改元，或议“削泰昌弗纪”，或议“去万历四十八年，即以今年为泰昌”，或议“明年为泰昌，后年为天启元年。”左光斗请“以今年八月以前为万历，以后为泰昌，明年为天启。”己丑，下诏，如光斗议。
初，光宗在东宫时，郑贵妃谋立己子，数使使阴摭其过，内侍王安善为调护，贵妃无所得。挺击事起，安为属草下令旨，释群臣疑以安贵妃，神宗大悦。光宗即位，尝劝行诸善政，发帑金济边，起用直臣邹元标、王德完等，中外翁然称贤。及是刘一燝、韩炉、周嘉谟等，念内廷惟安足恃，引与共事，安亦倾心向之，凡内阁、吏部所奏请、无不从，发内帑，抑近幸，搜拔贤才，中外欣然望治焉。
甲申，上皇祖大行皇帝尊谥日显皇帝、庙号神宗。
丁亥，上皇祖妣孝端皇太后孝靖皇太后尊谥，颁诏天下。辛卯，逮辽东总兵官李如柏。

明通鉴卷七十六
如柏起自废籍，中情炀怯，惟左次避敌而已。去年以铁岭之败，如柏奉杨镐檄还，大清哨兵二十人见之，登山鸣螺，作追击状，如柏军大惊奔走，相蹴死者千余人。言官交章论劾，给事中李奇珍连疏争尤力，神宗终念李氏，诏还听勘，而言者不已。至是人都，下狱，遂自裁。
甲午，赐太监魏进忠世荫，封乳母客氏为奉圣夫人。
初，进忠隶司礼监掌东厂太监孙遥，上为皇太孙，进忠谨事之，孝和皇后，上生母也，时为王才人。进忠夤入宫典膳，因魏朝以结王安。朝先与上乳媪客氏私，时所称“对食”者；及进忠人，亦通焉。客氏遂薄朝而爱进忠。两人深相结，上嗣位，进忠、客氏并有宠，遂有是命。又荫客氏子侯国兴、弟客光先、进忠兄钊，并锦衣千户。寻进忠自惜薪司迁司礼监秉笔太监。
初，进忠直东宫，有道士歌于市曰“委鬼当头立，茄花满地红。”“委鬼”谓“魏”，“茄”则析其字为“客”也。及是客、魏始用事，盖已有先兆云。
戊戌，御史贾继春揭内阁，请安选侍。
是时选侍移宫虽迫，而上侍养甚备，会宫奴刘朝、田诏等于移宫时盗内府秘藏，过乾清门仆，金宝隧地，上怒，下法司按治。
初、杨涟争移官，事成，语廷臣曰：“选侍不移宫，非所以尊天子；既移宫，又当有以安选侍；是在诸公调护，无使中官取快私仇。”至是诸奄构为蜚语，言“选侍投缳，皇八妹人井”，荧惑朝士.继春信之，因言：“新君御极之时，不当导以违忤先帝，逼逐庶母，俾先帝玉体未寒，不能保其姬，女。”
于是左光斗上言：“选侍既移宫后，当存大体，捐小过，若使宫闱不安，便子国体有损。伏乞宣召阁、部、九卿、科、道，而谕以当日避宫何故，今日调御何方，不得凭中使传旨。正刘逊、李进忠法，其余概从宽典。”疏人，上是之。
2140
纪七十六
辛丑，传谕内阁：“朕幼冲时，选侍气凌圣母，成疾崩逝，使朕抱终天之恨。皇考病笃，选侍威挟朕躬，要封皇后。朕暂居慈庆，复遗李进忠、刘逊等，命每日章奏先奏选侍，方与朕览。朕今奉养选侍于哕鸾宫，仰遵皇考遗爱，无不体悉。其田诏等盗库首犯、事干宪典，原非株连，可传示遵行。”辅臣方从哲读谕惊愕，具揭封进、言“皇上既仰体先帝遗爱，不宜暴其过恶，传之外廷。”上不允。
南京御史王允成陈保治十事，中言：“张差闯宫，说者谓疯癫，青宫岂发疯之地！庞保、刘成岂并疯之人！言念及此，可为寒心。今郑氏四十年之恩威犹在，卵翼心腹，实繁有徒，陛下当思所以防之。比者圣谕多从中出，当则开炀灶之端，不当而臣下争执.必成反汗之势，孰若事无大小，尽归内阁！至元辅方从哲屡劾不去；陛下于选侍移宫后发一敕谕，不过如常人表明心迹耳，从哲辄对还.夫封后之命，不闻封还，是司马昭之心，路人知之矣。”
是月，以侍郎王佐为工部尚书，代周嘉谟也。
冬，十月，丙午，葬神宗显皇帝、孝端显皇后于定陵，孝靖皇后迁祔焉。
丁未，罢辽东经略熊廷锅，以佥都御史袁应泰代之。
廷弼有胆略，知兵，善守边，然性刚，好谩骂，物情不甚附。为御史时，与姚宗文、刘国缙同在言路，并以排东林、攻异已为事。及廷弼经略辽东，二人意望廷弼，不如愿，遂相失。二人怨望廷弼事，见四十七年。宗文阅边，廷弼诈传边警以怵之，而国缙亦以募辽兵散伍事为廷弼所发，于是二人遂比而倾廷弼。
是年，大清兵蒲河之役，边将亡失，诸将亦颇有斩获功。适宗文还朝，疏陈辽土日蹙，诋“廷弼废群策，雄独智，军马不训练，将领不部署，人心不亲附”，复鼓其同类攻击。于是御史顾慥首劾“廷弼出关逾年，漫无定画。蒲河失守，匿不上闻。荷戈
2141
之士，徒供挑浚。上方之剑，逞志作威。”御史冯三元劾“廷弼无谋者八，欺君者三。”下廷议。廷弼愤甚，抗疏极辨、且求罢，而御史张修德、给事中魏应嘉复劾之。廷弼再疏自明，缴上方剑，力求罢斥，期议允廷弼去。而是时应泰方代周永春巡抚辽东，遂擢经略。
廷弼乃上疏求勘，言：“辽师覆没，臣始驱赢卒数千，踉跄出关。至杏山而铁岭又失，廷臣咸谓辽必亡。而今且地方安堵，举朝帖席，此非不操练不部署者所能致也。若谓拥兵十万，不能搴旗决胜，诚臣之罪。然求此于今日，亦岂易言！令箭催而张帅殒命，马上催而三路丧师，臣何敢复蹈前轨！”三元、应嘉、修德等复连章极论，廷弼即请三人往勘，上从之。御史吴应奇、给事中杨涟等力言不可，乃改命兵科给事中朱童蒙往。
廷弼复上疏曰：“今庙堂议论，全不知兵。冬春之际，敌以冰雪稍缓，哄然言师老财匮，马上促战，及军败，始愀然不敢复言。比臣收拾甫定，而愀然者又复哄然责战矣。自有辽难以来，用武臣，用文吏，何非台省所建白，何尝有一效！疆场事当听疆场吏自为之，何用拾帖括语，徒乱人意，一不从辄佛然怒哉！”
及童蒙还奏，备陈廷弼功状，末言：“臣入辽时，士民垂泣面道，谓数十万生灵皆廷弼—人所留，其罪何可轻议！独是廷弼受知最深，蒲河之役，敌攻沈阳，策马趋救，何其壮也！及见官兵驽弱，遽尔乞骸以归，将置君恩何地！廷弼功在存辽，微劳虽有可纪；罪在负君，大义实无所逃；此则罪浮于功者矣。”疏入，上方知廷弼足用。
应泰历官，精敏强毅，用兵非其所长。其初受事为经略也，刑白马祀神，誓以身委辽，疏言：“臣愿与辽相终始，更愿文武诸臣与臣相终始。”上优诏褒答，赐尚方剑，戮贪将何光先，汰大将李光荣以下十余人。遂谋进取抚顺，议用兵十八万，大将十人，上陈方略。
2142
纪七十六
初，廷弼在边，持法严，部伍整肃，应泰以宽矫之，多所更易。而是时蒙古诸部大饥，多人塞乞食，应泰下令招降，归者日众，处之辽、沈二城，优其月麋，与民杂居。议者言“收降过多，恐致不测”，后应泰卒以此败。
辛酉，御经筵。
壬戌，以孙如游为礼部尚书兼东阁大学士，预机务。
先是，如游以上为皇长孙时未就外傅，即请开经筵，上是之，寻有是命。
丁卯，哕鸾宫灾。
先是选侍移宫，及皇妹俱无恙，上以贾继春误听，传谕廷臣。于是给事中临清周朝瑞，以继春前揭为生事，继春再揭内阁，复有“伶仃之皇八妹，人井谁怜；孀寡之未亡人，雉经莫诉”等语。杨涟恐继春说遂滋，亦上疏具陈移宫始末，且言：“选侍自裁，皇八妹入井，蜚语何自？恐酿今日之疑端，流为他年之实事，臣安敢无言！”上优诏褒涟，复申谕群臣，数选侍之过，言：“前因殴崩圣母、自度有罪，每使宫人窃伺，不令朕与圣母旧侍言，有辄捕去。朕之苦衷，外廷岂能尽悉！”因责继春妄生谤议，且言：“朕今停选侍封号，以慰圣母在天之灵；厚养选侍及皇八妹，以遵皇考之意；尔诸臣可以仰体朕心矣。”
时上深恶继春，将加严谴，刘一爆力救，乃止。癸酉，发帑金一百八十万犒边。
是月，上大行皇帝尊谥日贞皇帝，庙号光宗。【考异】《明史·本纪》，十月上谥号，无日，《史稿》系之九月己丑，《三编》则统系于天启元年九月《葬庆陵》目中。按是年九月上神宗尊溢、疑光宗在后，今据《明史》系之十月下，不书日。
以崔景荣任兵部尚书，时杨应聘卒也。
十一月，丙子，追谥皇妣孝元贞皇后，生母孝和皇太后。甲申，免畿辅加派一年。
2143 明通鉴卷七十六
十二月、辛酉，方从哲罢。
从哲性柔懦，不能任大事，凡所疏论，以有内援，名争而已，实将顺帝意，无所匡正。又值党论方兴，从哲昵群小，而帝怠荒亦益甚。四十七年，杨镐丧师，礼部主事夏嘉遇谓“辽事之败由赵兴邦红旗督战及从哲庇李维翰所致”，两疏劾之，从哲求罢，不敢入内阁，于朝房视事，神宗优旨慰留，乃复入，而反擢兴邦为太常少卿。御史张新诏劾“从哲诸所疏揭，委罪君父，诳言欺人，祖宗二百年金瓯坏于从哲手”；御史萧毅中、刘蔚周、方鉴、杨春茂、王尊德、左光斗、山西参政徐和翰亦交章击之；帝皆不问。
帝自以海宇承平，官不必备，有意减损，及辽左军兴，又不欲矫前失。从哲复荐姚宗文阅边，崎经略熊廷弼去。论者谓封疆之失，从哲其罪首也。
及光宗崩，复以纵庇可灼、文升，为台谏所指摘，从哲不自安，力求去。疏六上，命进中极殿大学士，赉银币、蟒衣，允其致仕。
是月，给事中杨涟请给假归里。
时上优诏褒涟“志安社稷”，复降谕备述宫掖情事。于是贾继春之党益忌之，诋“涟结王安，图封拜”。
涟不胜愤，乃抗疏曰：“垂帘之秘事未明，入井之烦言啧起。臣不过发明移宫始末，而旋荷纶综之褒，过邀忠直之誉，使臣区区之苦心，反为夸诩臣节之左券，臣之不安一也。
当时首请御文华殿受嵩呼者，周嘉谟等也；初出乾清宫，捧皇上左右手者，张惟贤、刘一爆也；臣乃以愤争之故，独受忠直之名。俯惭卑末，岂可掩人于朝！仰藉清平，岂可贪天之力！臣之不安二也。
宫禁自就肃清，社稷有何杌陧！而圣谕以“志安社稷＇为言。君幸有子，不忧杞国之天；臣独何人，敢捧虞渊之日！臣之不安2144
纪七十六 三也。
臣无疾，不敢以疾请；皇上未罪臣，不敢以罪请；惟有明微薄之心迹，乞浩荡之恩波，放臣为急流勇退之人而已。”
诏许之。【考异】涟抗章求去，见《明史》本传，特书之十二月，而其疏不详。《三编》据《明史》、《纪事本末》增人，今从之。
以孙慎行任礼部尚书。
是岁，上践阼，有去年成进士不赴廷对之钱敬忠者，故临江知府若赓子也。若赓在礼部，以万历中谏选妃事得罪，神宗欲得间杀之。既出守，有劾其严刑捕盗，为酷吏，峻其语上之，神宗大怒，诏置之死，法司台省交章论救，不许。临江士民连年赴阙申救者千余人，故相申时行心知其冤，乃与刑部密议，累年请缓决，遂长系狱中三十七年。
当若赓下狱时，敬忠仅一岁，及登第，不赴廷试，归省其父于狱中，乃还京，囚服吁冤。疏上，通政司以其言过峻，格不上。敬忠复上疏请代父死，跪午门，泣血求阁部转请。时江右人在京者，皆出公揭为之申救，趣法司议上。得旨：“钱敬忠为父呼冤，请以身代，其情可哀。汝不负父，将来必不负朕。”于是始释若赓死，放还乡里。
敬忠逾二年始赴廷试，授刑部主事。【考异】此事《明史》不载.而钱敬忠以南渡上疏复仇，凡数千言，逾年闻大兵渡江，方病，勿药卒。《明史》亦无其传，其详具《鲒埼亭集》敬忠本传中。而诸书惟《通纪》载其事于万历四十七年。今撮《全氏传》中大略著之。




