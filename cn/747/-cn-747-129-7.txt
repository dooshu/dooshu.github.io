○示群臣手书

朕此遭乱离，以干戈定秦蜀，赖卿等忠勤夹辅遂正名号，奄有神器，兢兢业业，惧不负荷。幸赖天地之灵，庙社之贶，方隅底定，民黎乐康，二气协和，五谷丰稔。然万几之大，夙夜勤劳，遘此笃疾，药石勿救。太子虽幼有贤德，次不当立，卿等固请於外，妃后笃爱，朕未能违，立为储君，勉力匡襄，无坠我邦家之休命。

