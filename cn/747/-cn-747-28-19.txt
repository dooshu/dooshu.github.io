○皇太子加元服庆赐诏

皇太子以守器之重，有成人之量。属阳和肇岁，甲子惟日，加乃元服，循於旧章。庆因雷洊，欢洎云上，王公卿士，中外寀寮，布以慈惠，广兹颁赐。应在会官一品一百匹，二品九十匹，三品八十匹，四品六十匹，六品五十段，七品四十段，八品九品二十段。诸州都督刺史上佐诸军及副使亦同在会，例宜以当处物给。

