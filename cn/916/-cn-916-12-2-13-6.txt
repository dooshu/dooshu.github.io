【乐部曹观乐诗】

东海馀风大。陶唐遗思深。何如观遍舞。奏鼓间□金。清管调丝竹。朱弦韵雅（万花谷作瑟。）琴。八行陈树羽。六德审知音。至道兼韶□。充庭总□任。（《初学记》作轮林。）高天度流火。落日广城（《初学记》作成。）阴。百神谐景福。万国仰君临。大（《初学记》作天。）乐非钟鼓。且用戒民心。（○《初学记》十五。文苑英华二百十二。万花谷後三十二作何妥诗。《诗纪》百二十一。）

