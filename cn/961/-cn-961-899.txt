黄庭坚　送高士敦赴成都钤辖二首

玉钤金印临参井，控蜀通秦四十州。

日下书来望鸿雁，江头花发醉貔貅。

巴滇有马驹空老，林箐无人叶自秋。

能为将军歌此曲，鸣机割锦与缠头。

黄庭坚

黄庭坚　送高士敦赴成都钤辖二首

捧日高宣事，东京四姓侯。

军中闻俎豆，庙胜脱兜鍪。

烧烛海棠夜，香衣药市秋。

君平识行李，河汉接天流。

黄庭坚

