卷230_57【热三首】  杜甫

雷霆空霹雳，云雨竟虚无。炎赫衣流汗，低垂气不苏。

乞为寒水玉，愿作冷秋菰。何似儿童岁，风凉出舞雩。

瘴云终不灭，泸水复西来。闭户人高卧，归林鸟却回。

峡中都似火，江上只空雷。想见阴宫雪，风门飒踏开。

朱李沈不冷，雕胡炊屡新。将衰骨尽痛，被褐味空频。

欻翕炎蒸景，飘摇征戍人。十年可解甲，为尔一沾巾。

