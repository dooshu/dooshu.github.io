◇南郊恩诏（天监四年正月辛亥）

门下：卜日飨，政道莫先；厚下布泽，哲王是务。朕仰祗灵眷，俯临亿兆，岁象回环，恭事亡及，牲玉必荐，感敬备申，升烟燎於穷昊，致精诚於太一，思沾觊润，惠兹穷生。应天监三年内犯夺，劳及左降，可悉原降继市职；不充人身及家口质系，悉散还私家；督备前岁三五犯谴因及随曹景宗授司州委叛应谪役者，并量所蠲降；尚书所检巧陈淫辞，普更开恩百日，各听自首，不问往罪。京师三县尤穷之民，详加赈恤。主者速条格施行。（《文苑英华》四百二十四）

