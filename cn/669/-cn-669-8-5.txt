146　武王東面而立受丹書


「武王東面而立，師尚父西面道丹書之言。」此踐阼篇文。皇氏曰：「王在賓位，師尚父在主位，此王廷之位。若尋常師徒之教，則師東面，弟子西面，與此異。」

【閻按】古弟子北面。郭隗曰：「北面拘指逡巡而退以求臣，則師傅之材至矣。」一曰：「詘指而事之，北面而受學，則百己者至。」

【集證】皇氏説，見禮記學記正義。





