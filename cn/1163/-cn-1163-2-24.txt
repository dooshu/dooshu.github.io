英帝海盗八十年


人类诸文明能不用奴者唯西北欧，近世唱废奴亦以英帝始。维也纳和会卡色瑞争废奴，列强皆拒。歌德以此为超级大国伪善霸道之证，其理论除人名地名外，与嫁扬基之北大反美生全同。而英之教会社团导于先，政府从于后，于1820年代先废本国属邦奴制，不以为足，耗国币行霸政，令皇家海军巡行非洲，见贩奴船以海盗绞之。然以公法论，南欧美洲中近东皆以蓄奴贩奴合法，奴船者正当商人和平时期行于公海或本国属地领水，竟遭友邦捉拿问吊，犯海盗者实为皇家海军无疑也。而各国畏超级大国之威，竟不能较。美洲奴制自废于1882年，英殖非洲一地即废本地奴制。及大战，存奴制者仅土耳其属邦汉志内志及阿比尼西亚[28]，此二邦民族独立之一效也。英霸权主义海上废奴凡八十年。严又陵时在英，叹曰：见英吉利除黑奴，知其公理日伸富强未艾，忆吾刑法亭狱之无人理，明以降教坊象奴诸无道，造物有大仁，此种固不宜兴。而严又陵所谓无道，以今观之，真小巫耳！





