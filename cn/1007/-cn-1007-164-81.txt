张栻　访罗孟弼竹园

篮舆呕轧上荒坡，奈此缘成修竹何。

历眼向来谁复领，买山未觉费金多。

张栻

张栻　访罗孟弼竹园

林深谷窈路诘曲，惨澹西山横远青。

想得天寒来独倚，空云仿佛下湘灵。

张栻

张栻　访罗孟弼竹园

江梅独立荫颓墙，苔藓封枝色老苍。

手剪荆榛增叹息，眼中春意满三湘。

张栻

张栻　访罗孟弼竹园

知君日来修竹底，却课市楼朱墨程。

应是禅门嫌拣择，不论清浊要圆成。

张栻

