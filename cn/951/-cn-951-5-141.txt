艾性夫　人名诗戏效王半山

重耳盈盈岸柳黄，九龄冉冉涧松苍。

梅开小白添新雪，鸦引童乌弄夕阳。

樵唱转低春谷永，雁声不断墓云长。

奔泉浑作山涛响，溅入悬岩百药香。

艾性夫

艾性夫　人名诗戏效王半山

偶来安石坐林塘，因得栖筠受晚凉。

归鸟冲烟方陆续，寒花经雨尚黄香。

云如仙客踪无定，风作山宾语自长。

师古不成书谩读，乐天深结退居房。

艾性夫

