◇鹰赋

含灾离之猛气兮，受金刚之纯精。独飞寺于林野兮，复加翔于天庭。（《初学记》三十）

左看若侧，右视如倾。劲翮二六，机连体轻。句爪县芒，足如枯荆。觜利吴戟，目类明星。雄姿邈世，逸气横生。（《艺文类聚》九十一，《初学记》三十）

奋翅不得起，抚翼无所翔。饰五采之华绊，结璇玑之金环。（《初学记》三十）

虽逍遥于广厦，思击厉于中原。（同上）



卷四十六

◎傅玄（二）

