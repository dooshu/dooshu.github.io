【王昭君叹二首】

早信丹青巧。重货（《类聚》作赂。文苑同。又注。一作货。《诗纪》云。一作赂。）洛阳师。（文苑云。毛延寿。长安人。作洛阳非。）千金买（文苑作画。注云。一作买。）蝉鬓。百万写蛾眉。（○玉台新咏十。《类聚》三十作昭君叹诗。文苑英华二百四作昭君怨。《乐府诗集》二十九作昭君叹。《诗纪》九十四。）

今朝犹汉地。明旦入胡关。高堂歌吹远。游子梦中还。（玉台云。一本云情寄南云反。思逐北风还。文苑作高堂歌吹少。游子梦中还。注云。一作情寄南云返。思逐北风还。乐府云。一作高堂歌吹少。游子梦中还。○玉台新咏十。文苑英华二百四。《乐府诗集》二十九。《诗纪》九十四。）

