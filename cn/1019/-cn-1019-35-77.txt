曹彦约　湖庄杂诗

雨后人家菜麦香，旋涡流水乱横塘。

青春未有阑珊意，付与游人处此忙。

曹彦约

曹彦约　湖庄杂诗

万顷苍茫外，三年种植初。

路回深吠犬，藻密暗游鱼。

旧酒春同盎，新茶雪不如。

稍修遗老传，忘答故人书。

曹彦约

曹彦约　湖庄杂诗

家家有分闲桃李，岁岁相亲旧燕莺。

老子今年风味恶，稻针麻甲尚关情。

曹彦约

曹彦约　湖庄杂诗

野水平湖阔，云山叠嶂深。

一溪横驿道，两岸挟神林。

乱石通人迹，孤舟系客心，

几年茅苇地，松桧已侵寻。

曹彦约

