○江南新建兵備道記 【 江南兵備】

江南之兵備設也、自今　天子正德始、兵備之有官也、自弋陽謝公始、先是公以監察御史、來按江南、當庚午辛未之際、興革舉措、屹然不以禍福利害動其心、江南以寧、既受代去、　天子以為明于江南之故、會有江上之師、用大臣議、設兵備于太倉州、乃自御史陟公為浙江提刑按察副使、蒞太倉、凡水利屯田鹽法獄訟之類咸屬焉又聽以法紏察其屬、文武吏之職不職者、而獨以備名、最重也、公奉　璽書而來、知州汪君惇、以兵備道為請、乃即水利分司之舊址、益以民間地、若干畝、而即工焉。經始于七年之秋、九月、明年二月訖功、凡六月、嘉定知縣王君某、以書屬深記之、惟古昔憲王經理之制、凡以為民也、而兵則惟大惟慎、大抵兵不息、則治不興、而忘備于無事之日者、至戒也、竊觀自古頑民之□兵、未必盡包不軌、其始也、起于無所彈壓。以遂其無所忌憚之心。及其過成惡稔。則一切决裂為之。至用天下之力。而僅克若近日之用兵皆前日撤備之所致也嗚呼。孰為之哉。是故先王所以有禁于將然。與救于巳然者。其效可睹巳。仰惟　天子除去大熟、求復祖宗之經制、若茲兵備之設、惟善是從、以保佑民、宜示有永、按太倉當江海之衝、三吳之蔽、而金陵之門戶也、公既至、承天子德意、加以博大練達之才、經綸體用之學、惟地與民、為久遠矢?見、後之來者、將尋公之始政、而考求之則國家之幸、而江南之民之福、亦寧有既哉、深故敢列其大者以告、若工費之自出、與有事茲役、法當牽聯書者、勒諸碑陰、

