远志酒

治一切痈疽、发背、疖毒，恶候浸大，有死血阴毒在中，则不痛，敷之即痛；有忧怒等气，积而内攻，则痛不可忍，敷之即不痛；或蕴热在内，热逼人，手不可近，敷之即清凉；或气虚血冷，溃而不敛，敷之即敛。此本韩大夫宅用以救人极验，若七情内郁，不问虚实寒热，治之必愈。

远志（不以多少，汤洗去，泥捶去心）上一味，为末。酒一盏，调末三钱，迟顷澄清，饮之，以滓敷病处。

痈疽证治

