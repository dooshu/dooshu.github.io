○李知让加御史中丞依前州刺史韦琼加侍御史充振武军掌书记等制

敕，大中大夫使持节州诸军事守州刺史充兵马留後上柱国赐紫金鱼袋李知让等。以知让所理，杂以华夷，宜假霜台，用压戎落。琼、、观等，皆吾卿大夫之令子弟也，戎臣知之，请为佐理。夫幕吏之道，有事必言，知无不为，考於职分，亦无本局，各思报效，勿事依违。可依前件。

