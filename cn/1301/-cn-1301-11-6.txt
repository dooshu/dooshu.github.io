以德报怨



裴垍举宏辞，崔枢考之落第。及垍为宰相，擢枢为礼部，笑谓枢曰：「聊以报德也。」



贾泳父翛有义声，泳落拓不拘细碎，常佐武臣倅晋州。昭宗幸蜀，三榜裴公，时为前主客员外，客游至郡，泳接之傲睨。公尝簪笏造泳，泳戎装一揖曰：「主公尚书邀放鹞子，勿怪如此！」倥偬而退，贽颇衔之。后公三主文柄，泳两举为公所黜；既而谓门人曰：「贾泳潦倒可哀，吾当报之以德。」遂放及第。



