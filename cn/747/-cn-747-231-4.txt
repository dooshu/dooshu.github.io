○故太子少传苏公碑铭

斤斤苏公，体正含道。禀灵淳粹，为唐元老。忠以卫主，孝以立身。文以经国，惠以安人。司牧九郡，九郡爰静。平章百工，百工爰整。千载典宪，三朝纲领。上纂先人，五代相国。下垂馀庆，七子令德。帝谓庭硕，伊公是似。接侍玉墀，序拜金。联华叠润，佐我天子。於戏彼苍！国亡。地颓五岳，天拆三光。备礼诏葬，群官会丧。掌史司德，刊铭路傍。

