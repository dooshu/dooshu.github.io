【次辅】


（宋）次相别称。宋王明清《挥麈后录》卷七：“独相而久者，章子厚是也。故其罢相制云：‘为之不置次辅，所以责其成功。’”按：章惇自绍圣元年四月至元符二年，皆为尚书左仆射兼门下侍郎独相。（见《宋史·宰辅表》三）宋李心传《旧闻证误》卷一：“景祐元年八月癸亥，枢密使王文康公薨。是月庚午，召王沂公于河南，为枢密使。明年三月，李文定公自集贤相罢，沂公以次辅代其位。”《宋史·王曾传》：“景祐元年，为枢密使。明年，拜右仆射兼门下侍郎、平章事、集贤殿大学士，封沂国公。”《宋史·宰辅表》二：“景祐二年二月戊辰，李迪（文定公）自集贤殿大学士、工部尚书、平章事以刑部尚书知亳州。二月戊辰，王曾自枢密使加右仆射兼门下侍郎、同平章事、集贤殿大学士。……十一月乙巳，曾加沂国公。”按：其时首相为吏部尚书、同平章事、昭文馆大学士、监修国史吕夷简（许公）。　（明）位次于首辅之内阁大学士别称，与次揆同。明沈德符《万历野获编》卷二《驳正大礼》：“（嘉靖十年）璁正位首揆，萼为次辅。”《明史·文震孟传》：“（天启二年）一日，忠贤传旨，廷杖震孟八十。首辅叶向高在告，次辅韩爌力争。”





