崔敦诗　淳熙八年春帖子词　太上皇帝合六首

翠管吹寒去，青旗卷仗来。

慈皇千万寿，春日上春杯。

崔敦诗

崔敦诗　淳熙八年春帖子词　太上皇帝合六首

剪玉酥花细，盘金彩胜宜。

六宫呈妙巧，春日颂春祺。

崔敦诗

崔敦诗　淳熙八年春帖子词　太上皇帝合六首

凤苑开丹燕，龙楼下翠华。

天工不敢住，春日著春花。

崔敦诗

崔敦诗　淳熙八年春帖子词　太上皇帝合六首

亲提神器授今皇，帝德王功日日昌。

万宇熙台无一事，湖山好处赏风光。

崔敦诗

崔敦诗　淳熙八年春帖子词　太上皇帝合六首

今岁东皇作意迟，春朝恰近上元期。

长生宫殿花开了，便放人间十万枝。

崔敦诗

崔敦诗　淳熙八年春帖子词　太上皇帝合六首

高蹈殊庭二十春，随时游乐为同民。

翠舆黄伞西湖路，老耨年年喜望尘。

崔敦诗

