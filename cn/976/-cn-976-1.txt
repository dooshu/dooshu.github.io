强至　安正堂二首

居守园林气象间，堂成壮观入跻攀。

三朝力辅乾坤倦，一国身偷岁月閒。

倾座语惊邪说破，勒碑诗召正风还。

险夷出处皆公迹，不动公心似泰山。

强至

强至　安正堂二首

飞飞燕雀倦檐牙，绣栱云楣闹彩霞。

樽俎燕閒归相合，鼎锺勋业在王家。

直纹惜破墙阴竹，巧笑嫌开席外花。

今日正风传魏国，平居诗思亦无邪。

强至

