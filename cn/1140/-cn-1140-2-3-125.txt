西江得蒋虎臣书言自吾宛陵入黄山却寄短歌

有僧来自牛头寺怀君一札千行字双旌腊月宛陵游素书重向洪川寄药物擕将疗我衰紫芝歌曲伤人意宛陵凋谢非昔时霜摧木落客心悲泾川难问琴高鲤叠嶂虚寻谢朓祠先生过我待归阁【予在官时叔父构草阁曰待归】寄宿溪光忘寂寞报道山家云月好苦愁拙宦风尘恶黄山之麓丹砂泉濯君仙骨凌紫烟十年旧约余独悭梦魂飞上莲花颠却如酒人闻旨酒口未得饮空流涎闻君黄山既久淹何时更掉浔阳船君不见匡岳罏峯碧烟里横空飞瀑天为洗迟君漱齿餐石髓

