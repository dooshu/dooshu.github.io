○答應天巡撫 【 逓皇墳】

丈向移駐句容、議者咸以為多事、近更喜其安靜、盖用度節。則里甲無徵索之擾。趨謁省。則驛逓無供億之繁故上下自相安耳。喜甚、今驛逓一事在東南不知何如、畿輔諸郡、十減六七、近來裁節駐逓便生他端乃知天下事必處之有道也行旅初覺不便。近來亦頗相安。若小民歡呼歌誦。則不啻管絃之咈溢矣且此項錢粮。貯積甚多。將來裕國足民。更不外索。即此一事餘可類推。以今全盛之天下為國者肯一留意于此、時時修明　祖宗法度、精覈吏治能否、由此富國富民興禮義、明教化、和撫四夷、以建萬世太平之業、誠反手耳大抵僕今所為、暫時雖若不便于流俗、而他日去位之後必有思我者、盖僕之愚、無有一毫為巳之心故耳、　祖墳事、嘉靖間王戶侍亦曾疏請後竟以無據報罷、窃思此事在　聖祖時、巳属茫昧夫以　聖祖之永孝、豈遽忘其先世、殆必有不得于心者耳、今去二百餘年。復何所憑而修復之。且此事不在疑似之間。如以為真。崔後渠有疏甚悉則非有司少牢之禮所能享之。又豈可以社属待之。如其非真。則此纍纍荒塚。祀之何為。僕嘗以我　聖祖之不冐世族。不深求先世窃冥之跡。不諱言身世艱窘之狀。皆神智達觀。度越前代帝王遠甚。今日之事。似只傳疑可也。鄙見如此、惟高明裁之、

