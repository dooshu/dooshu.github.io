○对津吏告下方伤水判

得津吏告：下方伤水，请毁左右堤。水工景固争。

九土之宜，高卑异等；百川之势，面背殊源。所以堤设沈薪，以防其溢；河流酸枣，竟被其灾。今者津吏所陈，水浸方盛，请毁堤而取便，遂抑强而扶弱。考古颓倾之异，前後乖奉之宜，（疑）未爽《河渠》之篇，深符《沟洫》之记。工人有诤，即事虽通，请更辨於今形，方可遵於古典。

沈期

期，相州内黄人。第进士，神龙中历官太子詹事，开元初卒。

