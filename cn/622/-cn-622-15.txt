钩弋夫人

钩弋夫人，齐人也，姓赵，少好清净，病六年，左手拳握不开。望气者云：“东北有贵人气。”推求而得之，召见，姿色甚伟。汉孝武帝发其手，得玉钩，手寻展，遂幸之，生昭帝。武帝害之，殡尸不冷，而香一月间。昭帝即位，改葬之，棺椁但有丝履而已。故名其宫曰钩弋，后避讳改为代庙。每祠谒之际，时有神坐于庙阁内焉。

