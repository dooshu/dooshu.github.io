包恢　挽陈和仲二首

至宝幢边宝器钟，含光承影状难穷。

明明山立千峰表，湛湛鄞清万派中。

炼不回容精匪石，灼无变泽气如虹。

谁疑湖海豪犹在，安得楼高更卧龙。

包恢

包恢　挽陈和仲二首

川流近海学易至，源出慈湖派独清。

进佩龙泉秋水洌，退怀骊颔放珠明。

介真不以三分易，枉自无容一尺轻。

年未半生纡远道，哀哉何限不平鸣。

包恢

