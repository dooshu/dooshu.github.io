◎裴秀

秀字季彦，河东闻喜人，魏尚书令潜子。大将军曹爽辟为掾，袭父爵清阳亭侯，迁黄门侍郎，爽诛坐免。寻为廷尉正，历文帝安东及卫将军司马，迁散骑常侍，转尚书，进封鲁，阳乡侯。陈留王即位，进封县侯，延熙初迁尚书仆射，封济川侯。武帝即王位，拜尚书令右光禄大夫，加给事中。及受禅，加左光禄大夫，封钜鹿郡公，寻为司空。泰始七年卒，谥曰元。有集三卷。

