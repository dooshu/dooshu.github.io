宋佚 三首

未有，原名之盛，隱廬山。


送茅與唐入宜興山製秋岕

孤客峝山去，山中秋樹蒼。
雲深霑袖冷，烟暖焙茶香。
處處供雞黍，村村熟稻梁。
此行余有待，未及共相將。


答友

世風經薄甚，所重有黄金。
古道誰相許，與君結此心。
書傅邊塞少，情共棧雲深。
萬里孤踪客，懷人费苦吟。


山中夕照

林壑有餘色，夕陽猶在山。
浮雲休亂起，還讓照人間。



