◇立学诏（建元四年正月）

立国学，置学生百五十人。其有位乐入者五十人。生年十五以上，二十以还，取王公已下至三将、著作郎、廷尉正、太子舍人、领护诸府司马谘议经除敕者、诸州别驾治中等、见居官及罢散者子孙，悉取家去都二千里为限。（《南齐书·礼志》上。）

（《南齐书·高帝纪》下有建元四年正月立学诏，编入《江淹集》中。）

