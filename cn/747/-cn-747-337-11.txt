○与夫人帖

真卿顿首：奉承十四日迁厝，承问悲慕，不能自胜。惟攀慕不及，摧毁何堪？痛当柰何！痛当柰何！凝寒，惟动静支适。儿子等保侍真卿，离官已久，事须十间前至郑州。汴州已来专奉侍，一日只拟一驿。计过大事後发犹恐迟，必望知此缓急，忽迟滞。足下不来，义无独去之法，必请矜此狼狈。所望今到汴州，水下不愁河冻。书、祭器等先下船去，真卿十一日且发东京，伫望早来早来！谨不次。真卿顿首夫人阁下。十一月八日。问讯颂蒙、郎郎、和奴、光严，深远忆。或至十三日得发。

