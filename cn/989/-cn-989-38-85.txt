苏籀　后数朝复依前韵二首

下国官臣无懈时，矫然白首瞩嶔嶷。

鼠攘剪灭雷霆令，魃虐萧骚霈泽医。

廉裦移文谨钤键，萧斋丝管覆玻瓈。

烛阑松桂冥冥雾，赤豹文狸不许窥。

苏籀

苏籀　后数朝复依前韵二首

恤患周流喜逮鳏，当官掣肘汗渐颜。

预虞飘兀筏能驾，取次耕犁手欲删。

月窟日畿遵驿置，燕南越北洗恫瘝。

一廛清佚陶元亮，万斛閒愁庾子山。

苏籀

