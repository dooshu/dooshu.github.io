◎鹾商女

钱梅溪曰：扬州有某鹾商女，甚美，尝游平山堂，遇江都令，未避。时令已醉，认此女为娼，又不由分辨，遂笞之。女号泣回家，其父兄怒欲白太守，是夜梦神语女曰："汝平日将旧书册夹绣线，且看小说曲文随手置床褥间，坐卧其上。阴司以汝福厚，特假醉吏手以示薄惩，否则当促寿也。"女醒告其父，事遂寝。后痛自悔改，以夫贵受封。

