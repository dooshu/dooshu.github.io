○申明守令條格疏 【 守令條格】

文選司案呈該司禮監太監常霦傅奉　聖旨朕惟民生休戚、讀二詔旨慎選守令鼓舞人才之道盡矣後王所當法也係于守令、而知縣于民最親、所係尤重、近日議者又多取進士補知縣之缺、但為途亦狹、豈能使天下之人、皆被其澤、且今之用人、偏重甲科、撫按旌薦、吏部取用、多係進士一途、舉人監生、雖有才能、難與旌擢之列、夫人才相去不遠、進士作官、雖多、廉能而貪懦縱肆者不無、舉人貢士中、豈皆庸常苟且之流、惟待之既輕、取之不廣、中人多改節自限、無怪其然也、計今天下縣分一千一百有餘、若必以進士補之、方為得人、然不及十之一二、其餘縣分、豈不擇其官而輕視其民哉、今朝覲考察之後、知縣缺多、吏部便查照　祖宗朝故事、除進士銓補外、將聽選舉人監生相兼考選、隨才選用、通行各處撫按二司等官、凡知縣不拘何項出身、俱要禮待、不要輕意摧辱、舉人監生有治行得民心的、一體旌薦、吏部查訪是實、舉人與進士一體行取選授科道部属等官、監生與舉人一體推陞府佐州正員缺、果有政績卓異的、也許推任京官、如此補偏救弊、各盡所長、人知有向進之階、自然樂于修職、官之得人者多而民自安矣、卿其體朕意行之、欽此、又該司禮監黃偉傅奉　聖旨仰承　天命、君長斯民、夙夜孜孜、欲求安民之道、夫守令安民之官、守令得人、則政著而民自安、否則朝廷雖有良法美意、惠澤不宣于下、民不可得而安矣、今當朝覲述職之期、各處知州知縣吏部已會官考察、黜幽陟明、俱有常典、朕博考載籍、古者守相稱職、入為三公、郎官有聲、超居禁近、我　祖宗朝知府有陞侍郎僉都御史少卿府丞、知縣有陞知府僉事者、今惟循資待次、恐終無以歆動人心、今後守令除照常推陞行取外、其歷任五六年已上治行卓異者、知府許陞僉都御史按察使、知州陞參議知府、知縣陞知府僉事等官、若知府有歷任八九年始終一節者、許超陞侍郎副都御史等官、夫資格以待常才、不次以拔英傑、此帝王鼓舞英才之道也、都察院仍嚴戒巡按御史公與舉劾、精于激揚、按歷以稽其職之修否、不許任意作威、折挫凌辱、知府相見、不許行跪禮、每遇三年述職之期、吏部將賢能官員、分別等第、開奏來聞、優等官員、查照舊例、奏請賜宴、賞賚、給與誥勑、以寵異之、但要簡拔精當、則人心自服、如此行之、庶幾人人有所奮勵各修職業、守令自重、民生自安矣、部院大臣其體朕此意、推廣而行、毋得徒應故事、欽此、欽遵、傳奉案呈到部除已補本覆奏外、臣等仰惟　皇上存心天下、加志窮民、思得循吏與興化理、爰舉曠典、誕敷德音、臣待罪宰司、銓綜是職、覩茲盛美、敢不敬承、切見方今守令選卑。正坐選任太輕選序太數。旌舉太濫。體貌太卑。職務太弛。必須深探弊本。嚴申禁制。使內外上下。一歸至正。庶幾　主恩可以下流。奉行不為故事。臣等查據　祖宗成憲、仰惟　聖諭、參酌時宜、逐欵申明、條為五事、伏乞　聖明採擇施行、

計開

一精選任、照得郡守縣令。即古侯伯子男之職。浚明亮采。厥任惟艱是以兩漢選諸刺史高第。選諸相職尚書令僕射。選諸孝廉賢良方正茂才。選諸能治劇。選諸郡吏積功。其致慎如是。今自知府而下。率按簿依次。苟取充位。一不應格。即雖有高才良吏。不敢越資超授。取之既狹。擇之甚疏。欲求得人。不亦難乎。查得宣德七年知府有缺、令在京三品以上官舉保、量授以職、此令歷朝有之近者不過修舉舊章而廷臣共指為異典甚矣其不學也犯賍併坐、正統元年、知縣有缺、令在京四品及國子監翰林院堂上官各部郎中員外郎掌科給事中掌道御史各舉一員、但犯貪淫暴刻及罷軟不勝任、併坐舉者、正統十四年、方面郡守、令在京三品以上官舉保任用、又查得嘉靖五年八月、該御史朱豹奏本部覆題節奉　聖旨在京在外有堪任知府、的、著兩京文職三品以上官、各舉所知、疏名上薦、欽此、俱節經欽遵轉行去訖、雖其間濫保之弊、不可謂無、而眾見所會。終為有據。合無今後知府知州知縣有缺、除本部照常銓補、更加詳慎外、乞勑兩京文職四品翰林院五品在外三品以上官、各舉所知、不拘進士舉人監生吏員出身、竝備開實行奏下本部、籍記查訪相同、遇闕請　旨量除實授近日保舉者應授試職或試職職事日後舉能其官。或舉非其人。及不舉者。俱賞罰如後開旌舉令。但查比者嘉靖五年本部雖屢奉　明旨定限薦舉、而遠近觀望、與近事無異迄鮮有應詔者、是雖各官其難其慎之意、然天下之人。未嘗乏才。薦賢為國豈宜自避。且以不德疑人。又以不知誣已。律以三代之法。均得蔽賢之誅。伏望　聖明嚴加戒諭、

一重遷轉、照得長吏數易、人懷苟簡、今昔同患、而久任之法、節該言官及本部尚書廖紀等屢次建明、竟無畫一之規者、是雖人情厭故喜新。利于速化。亦緣自來官級太繁。上下聯絡。循序漸進。此咨序太分之故也義同貫魚勢自不能獨止而外任前後俸歷。又加不准通理。常致速者愈速。遲者愈遲。以此勞逸不均。有礙經久。向使皆如翰林等官、編修檢討九載序遷、學士諭德、徑陞卿佐、初雖小滯、終得超資、則何久任之不可行哉、今奉明旨既許知府推僉都御史按察使、知州陞參議知府、知縣陞知府僉事等官、知府歷任八九年、始終一節者、超陞侍郎副都御史等官、况查有宣德九年等知府張順陞侍郎、翁世資陞左布政使等例、又考得漢制部刺史秩六百石、郡守秩二千石、刺史高第遷為郡守。高第入為九卿。從九卿即遷亞相相國。是自六百石吏而至台輔其間所歷三四轉耳久在其任所以為宜正與欽定條格。先後一揆。合無明著為令。自今知府高等三年以上加俸。六年以上。推陞按察使僉都御史。八九年以上。推陞布政使侍郎副都御史。知州高等三年以上加俸。六年以上。陞參議知府。九年以上。陞參政副使。大約與二甲出身主事相等。知縣高等三年以上加俸。六年以上。陞員外郎寺正僉事。九年以上陞郎中知府參議。大約與三甲出身行人博士評事相等。若知府陞少卿府丞。知州陞員外郎郎中。知縣陞給事中御史者。許通理外俸序遷若同官到任在先。通筭歷俸日淺者資次。仍序各官之後。庶幾為守令者。皆思為百姓建久長之策。施必世之仁。一切懷私內顧。苟欲求全。見利欲速。重內輕外之習。可以漸除。不止省送故迎新之費絕吏掾為奸而巳。

一嚴旌舉、竊照旌異之典、不惟賢才進退所關、亦以立為善者風聲。為天下吏大勸。其機甚微、其用甚大、而近年以來、可否依違、是非大謬、今有薦墨方新而彈章巳露者尤當核實至有薦剡未下。賄賂巳章者。是雖人心難知。然既親按其行事。為之表章。不明之誤。豈應至此。昔漢宣帝綜核名實、信賞必罰、徒以一不察膠東相之偽。是後俗吏竟為虛名。今偽增授賞。不止膠東。綜核之政猶未信必。將來薦法大壞。豈啻虛名為害而巳哉。查得弘治十三年、本部奏准今後各處賢能官員歷任三年之上、方許撫按官旌舉、以後有犯貪淫事發、聽各問刑衙門、照出某人任內、曾該某人薦舉、徑自奏參、該申呈者備抄招由轉達部院參奏、坐以風憲失職、降調外任、其有隱匿不報吏部查出作缺緣由即將原問官吏參問、治以重罪、弘治十四年、又該本部會官議准今後撫按官舉保官員、此法宜守庶無窒礙俱以旌舉日月為主。若所舉之官。後有微疵小過。有礙公議者。本部自行黜陟。舉主勿論。若犯該貪淫革職重罪、仍查所犯在旌舉日月以前而發在後者。不拘陞遷改調別任。仍改外任。犯在旌舉後者。俱不連坐。其有循私作弊受囑等項、故違妄舉者、事發從重治罪、又查得嘉靖五年七月該給事中林士元、奏本部議得今後撫按官舉保官員、職務不修及賍私敗露者、聽本部及科道查參舉主、職務不修者、量為罰俸、賍私敗露者、量為降級、因此推避。不行薦舉者。以故違憲綱論罪。題奉　聖旨是、欽此、俱節行欽遵、著為定例、緣未著實舉行、况奉旨薦舉連坐事例、前後不一以此人不知戒、合無申勑天下自今在京在外官、奉　旨薦舉所知、于曾經一任以上、巡撫巡按官旌舉所属。于歷俸二年　上。各不拘何項出身。備開實行。奏下本部籍記。日後犯該貪淫革職重罪。查係保舉日月以前者。聽問刑衙門查出參奏。或申呈部院轉參。俱降調。京官外任。外官別任。隱匿不報者。本部查參問罪。若犯在舉後。亦從問刑衙門。舉後職業不修。及奉　旨違限不舉。從本部。撫按官任內旌舉不及數。從都察院。俱查參。請　旨切責。止于罰俸。罰及三次者。罷職不敘。其狥私受嘱妄舉者。事發從重問罪。應查參而不查參。聽科道官劾奏。罪坐所由。若舉能其官。顯有卓異政績者。三年朝覲後。本部一次類查奏請　特旨褒諭或增秩。賜金以寵之。如此則自公卿以至百執事。人人勞心。求賢見善。惟恐不舉。舉惟恐不先。而所謂宦官宮妾不知名之人。與夫無書抵政府。皆將起而服在大僚。一切奔競諂諛之風。不禁而自息矣。

一隆體貌切聞守令者、天子所以託專郡之守、寄百里之命、嚮明而治、有長道焉、是故、古者天子重之、拜刺史守相、輒親見問、詔書每下二千石不為縱、誠以國家有急、取辨長吏。長吏尊重。臨危乃能使下。故尊禮重祿。不責以備。所以辯上下。定民志也。今自監司以上。率喜持聲勢。虐下吏。文告之詞。陽戒趍承。風旨之峻。動欲迎合。承舍之虐郡邑大可恨也下至吏卒參隨。亦得依憑需索。非禮折辱狎侮。如此安能盡其心哉。查得憲綱內一款。知府知州問荅之際。不許行跪禮。又一款凡風憲紏舉明著年月。指陳實迹不許虛文泛言、若挾私搜求細事、及紏言不實者抵罪、欽此、又查得弘治八年該郎中喻宗府奏要各處撫按二司、今後接待守令正官、各務大體、照依京堂大臣之待所属、勿輕受跪、設有小過、不得加辱、挫其剛介之心、本部覆議合准所言、題奉　孝宗皇帝聖旨是、欽此、弘治十六年、該按察司僉事任漢奏本部覆題節奉　孝宗皇帝聖旨、府州縣官卑諂逢迎、上司官非禮凌虐有壞士風今後一體治罪不饒、欽此、正德七年本部題准各該撫按所属府州縣官、不許作威凌辱、鎮守等官、嚴禁下人毋得需索科擾、搆陷賢良、如違許撫按及科道官指實劾奏、欽此、又查得嘉靖元年該給　中解一貫等奏本部議行各撫按二司、今後知州知縣等官、犯罪依罪參提、其餘無故不許輒加凌辱、若各官自處卑污、專事逢迎、趍承踰禮、稱呼過當、痛加戒飭、若再不悛、行提問罪、或註賢否揭帖以憑退黜、其上司官員好人承奉、甚乃因其禮貌不至、輒為沮抑薦舉考語、致枉公道者、在外聽撫按官、在內聽科道官舉劾、或本部訪察得出、參奏處治題、奉　聖旨是欽此、又查得永樂二十一年、本部題准各處上司并差出京官、有將掌印正官一槩差占、及掌印官見事繁冗、因而阿附投托上司差遣者、聽巡按御史按察司官合奏拏問、若按察司坐視不舉、縱容差占、從都察院劾問、欽此、正德七年、本部題准、今後公差官員奉有　成命、應接委官者、但出本府州縣境內、及百里之外、躭延月日、不許將州縣正官一槩濫差、違者聽撫按參奏、順承差委官員、應提問者提問、應參奏者參奏、若重大事情、非正官不能辯理、亦要會同撫按擇委無事地方正官、欽此又查得嘉靖七年八月該尚書王瓊奏本部議行各處不得差委州縣正官、致悞本等職務、如違指實參奏奉　聖旨是、欽此、俱節經欽遵通行禁革、至今餘風未殄、合無本部移咨都察院轉行各撫按二司等官、查照前項憲綱及節年題准事例、今後接待守令。照依京堂待所属官禮。人之不樂就外雖賢者不免專為此等屈辱也知府知縣問荅之際。仍不許跪。但奉公私等罪。依律參提。其有別因小故。輒加凌辱沮抑。薦舉考語不公。搜求細事。劾論失實。非有重大事情。一槩差占正官出百里之外。及聽令越境迎送參見。有妨職務。若勘事理詞。好人迎合已見。致有冤枉。并縱官吏卒門隸鎮守參隨需索搆陷。及府州縣官自處卑污。專事逢迎。或避難營差者。在外聽巡撫巡按。在內聽都察院科道官糾。或本部訪察得出參處奏治。夫上能以禮自處。則體統益尊。臧否自正。守令之賢者。固得安行其志。其不賢者。亦有所嚴憚。不敢不勉修其職業。報禮之重。有必然者矣。

一明職務、照得郡守縣令所以作民父母師帥長養教訓、是其職務、若簿書期會、乃所以行之者耳、今郡邑日夜從事、唯急催科。嚴勾攝徵夫馬、餙廚傅鉤隱衒奇。納交要譽。以為首務。至于王政之本。若閭里休戚。風俗厚薄。一切視為細故。略不經意。且如追徵租稅。慢令致期。專以督逋及限為能。剖决詞訟。則文致人罪。以苛刻取名。不知權以父子之親。君臣之義。而風紀之。司。舉刺得失。亦常以此為次。求才于事蹟多少之中考成于法度難為之外所為風教紀綱。曾未識為何物。由此觀之。今之為有司者。未嘗有意為民。今之司風紀者。未嘗有意督察守令。均是謂不知務。幸有奉法循理。中能自立者。出于其間。則又不勝勘合無名之需。非時之擾。雖有仁心仁聞。百姓不被其澤。無怪夫民之未安也。考得洪武間生員葉升上書、言求治之道。莫先于正風俗。正風俗。莫先于使守令知所務。使守令知所務。莫先于使風憲知所重。使風憲知所重。莫先于　朝廷知所尚。則必以簿書期會。獄訟錢穀之不報為可恕。而流俗失世敗壞為不可不問。而後正風俗之道得。天下未有不治。其言最為切當。伏望　皇上申詔天下守令及撫按二司等官、諭以朝廷設官分職。凡以為民之意。仍勑部院衙門自今銓選錢糧禮樂車馬獄訟力役舉効出納等項皆應一意體國為民。以為有司率先。　陛下又恭已于上以照臨之。則所謂監司、守令之綱。　朝廷、監司之本者。莫不一出于正。而親民之官。固當知所務矣周有仁人。漢多循吏。用此道也。

