56　不窺園者有五人


董仲舒三年不窺園；法真歷年不窺園；趙昱歷年潛思，不窺園門；閻按：「謝承後漢書作『圃』。」〇案：見三國志陶謙傳注。桓榮十五年不窺家園；何休不窺園閻按：「後漢書作『門』。」者十七年。

【元圻案】宋朱翌猗覺寮雜記云：「不窺園三：董仲舒，後漢桓榮、趙昱。厚齋蓋補其所未及。」〇北史儒林傳：「劉炫與信都劉焯閉門讀書，十年不出。」





