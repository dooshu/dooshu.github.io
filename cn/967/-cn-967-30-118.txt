李处权　梅二首

岁晚匆匆日复夜，老禅相对口慵开。

梦归千里几时到，香度一枝可处来。

世乱飘零少代给，地寒潦倒无梯媒。

可怜七尺髯如戟，愧负妻孥空拨灰。

李处权

李处权　梅二首

可怜映竹深深见，似为催诗特特开。

湖上林逋今老矣，扬州何逊未归来。

前村欲雨鸠呼妇，断垅收晴雉应媒。

幻境应当如是观，道人深悟劫池灰。

李处权

