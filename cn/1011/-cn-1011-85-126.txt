郑獬　江行五绝

马当之西绝险处，青山独出无四邻。

且系画船枫树下，行人去赛小姑神。

郑獬

郑獬　江行五绝

三日禁船官不容，波如连屋万千重。

莫向长江争道路，如今风雨属蛟龙。

郑獬

郑獬　江行五绝

清明村落自相过，小妇簪花分外多。

更待山头明月上，相招去踏竹枝歌。

郑獬

郑獬　江行五绝

快帆美满送船去，忽值高沙船不行。

只道今朝风色好，不知还有暗滩生。

郑獬

郑獬　江行五绝

西江庙前飞来鸟，紫金作翅尾毕逋。

翻空趁船接红果，衔去却哺林中雏。

郑獬

