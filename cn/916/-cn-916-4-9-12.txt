【同前】

〖见赵书。与前小异。〗

陇上（《类聚》作城。）健儿曰（《御览》或作字。）陈安。躯干虽小（《书钞》作头小面狭。《御览》或同。《类聚》作头细面狭。）腹（《书钞》、《类聚》作肠。）中宽。爱养将士同心肝。□骢骏（《御览》或作□。或无骏字。）马铁锻（《御览》工作镂。）鞍。七尺大刀配齐□。丈八蛇矛（《书钞》、《类聚》作大槊。《御览》或作长槊。）左右盘。十荡十决无当前。百骑俱出如云浮。追者千（《御览》或作十。）万骑悠悠。（《御览》或作修修。）战始三交失蛇矛。十骑俱荡九骑留。弃我□骢攀严幽。悲天（《御览》或作天非。《诗纪》同。）降雨迨者休。阿呵鸣呼（《御览》或作乎。）奈子何。鸣呼阿呵奈子何。（《御览》或作乎。○《御览》三百五十三、四百六十五并作谣。《诗纪》四十三。又《书钞》百二十四、《类聚》六十并引灵鬼志录安、宽、盘三韵。《类聚》十九引安、宽、肝三韵。《御览》三百五十四引灵鬼志录安、宽、盘三韵。）

