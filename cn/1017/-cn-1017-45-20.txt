蔡肇　杭州次周大韵

使君诗句益超然，文阵收工是昔年。

本是东南遗爱守，聊从岩谷甚舑仙。

莫嫌供给难留客，只为湖山已自贤。

好请东封西狩颂，老来词格似甘泉。

蔡肇

蔡肇　杭州次周大韵

湖边莲叶已田田，闻道花开胜去年。

君不御兮应有恨，风其吹汝未应仙。

韵词合继菑公作，郡守谁如白傅贤。

却使诗翁閒著笔，滔滔长句涌言泉。

蔡肇

蔡肇　杭州次周大韵

只占西湖不占田，六莲重到欲忘年。

惭无佳句追和靖，聊取幽芳荐水仙。

对面文章能发兴，脱身朝市已称贤。

江边五月梅天雨，拎附齐舲过冷泉。

蔡肇

