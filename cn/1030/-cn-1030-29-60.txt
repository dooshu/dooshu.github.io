高斯得　龟溪即事五首

顽云蔀鹤岭，积雪明龟溪。

枌榆社已到，斯焉卜幽栖。

亦有好事人，除馆溪之西。

门巷寄深窈，青山有攀跻。

平生秉微尚，颇忻归兮。

且可投吾簪，安能栖会稽。

高斯得

高斯得　龟溪即事五首

父兄吴下宅，师友苕溪矶。

亦欲从之游，煦湿相因依。

睽孤谅无乐，旅琐良可唏。

古来遁世士，独立取众非。

咨予匪能然，翼短难高飞。

怀哉订顽翁，示我真指归。

高斯得

高斯得　龟溪即事五首

王庭陟俊茂，三年虱其间。

愚忠竟何补，积咎成丘山。

愧彼海上沤，临机鴥其翻。

昭□□□□，嗟嗟亦胡颜。

汝今尚无觉，复倚荣辱关。

晨门独何人。永

高斯得

高斯得　龟溪即事五首

二疏仕汉庭，才术相颉{左目右行}。

竝传已云宠，同归更辉光。

蹇予与季父，磇硄而琳琅。

不才自宜汰，显斥庸何伤。

处我嫌疑间，斯义安所当。

潜圣讥邻醯，焉瘦渠肺肠。

高斯得

高斯得　龟溪即事五首

曩从太史氏，论次金匮书。

龙兴渡江后，麐止今皇初。

微辞记当时，只字宁敢虚。

彼阿者谁子，顾欲私毁誉。

阳秋记慕容，史记名山储。

二子亦过计，人心焉可诬。

高斯得

