宋理宗　赐马廷鸾四首

天高地下礼由分，圣哲於焉秩纠纷。

心法操存毋不敬，治功显设在斯文。

会通自可跻明圣，品节应知本俭勤。

旃夏讲磨资众彦，精微尽处是尊闻。

宋理宗

宋理宗　赐马廷鸾四首

春秋万古一權衡，笔削昭然揭日星。

道贯百王垂大法，义先五始定常经。

是非褒贬寓深意，理乱安危烛未形。

内夏外夷归一统，烨然治象炳丹青。

宋理宗

宋理宗　赐马廷鸾四首

古掖摛文步武高，绫衾寓直焰兰膏。

当年宫锦飞双鹄，今夕仙图直巨鳌。

诗赐玉堂苏易简，光摇莲炬令狐総。

明时盛事今重见，爰制篇章示衮褒。

宋理宗

宋理宗　赐马廷鸾四首

圣烈谟肇我加邦，钜编诏后总宏纲。

立心广大侔天地，行事明通迈帝王。

训与六经相表裹，法垂万世愈巍煌。

讲帷可但资敷绎，夙夜惟知率旧章。

宋理宗

