蒋堂　南湖台三首

危台竹树间，湖水伴身间。

清浅采香径，方圆明月湾。

放鱼随物性，载石作家山。

自喜归休早，今胜贺老还。

蒋堂

蒋堂　南湖台三首

峣榭水中央，兹为隐遁乡。

小园香寂寂，一派晓泱泱。

烟草碧弥岸，霜桃红压墙。

鸱夷倘在此，未必入沧浪。

蒋堂

蒋堂　南湖台三首

水次揭危亭，烟堤四面平。

栽薦延宿鹭，种柳待啼莺。

雪霁清流涨，风来夜艇横。

轻肥莫临顾，我老懒逢迎。

蒋堂

