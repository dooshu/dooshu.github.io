曹勋　谢彭大夫惠寒山诗三首

老彭临安来，惠我以寒山。

尽是化导意，更无一句閒。

顿驱迷悮心，尽置针石间。

久久得受用，谁畏凋朱颜。

曹勋

曹勋　谢彭大夫惠寒山诗三首

人生大块内，徒以蚁旋磨。

不有明眼人，何能知己过。

直指识自性，老甑必破堕。

身诗忽兼忘，嘉惠天来大。

曹勋

曹勋　谢彭大夫惠寒山诗三首

平生为物役，年纪积渐老。

不省这个意，老得越颠倒。

自读二诗来，迷云扫空照。

我为谢彭翁，且喜无烦恼。

曹勋

