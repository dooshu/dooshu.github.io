方回　读魏鹤山先生渠阳集五首

登门四十九年多，细读公书百遍过。

今岁摘抄靖州作，遁翁堪配不传轲。

方回

方回　读魏鹤山先生渠阳集五首

濂翁传到紫阳朱，复见嘉端此大儒。

一论道原一原道，他求伦拟汉唐无。

方回

方回　读魏鹤山先生渠阳集五首

汉唐台阁画功臣，何似宣尼从祀人。

欲绘两贤继张吕，临邛魏老建安真。

方回

方回　读魏鹤山先生渠阳集五首

投荒弥远凶徒炽，出督清之狡计行。

得柄欺君例如此，国亡徒剩正人名。

方回

方回　读魏鹤山先生渠阳集五首

瀛登湘渡偶皆同，一了乾坤此两翁。

前后身吾虽未信，俱遭权孽肆奸凶。

方回

