○对著服六年判

〈兖州人平辩，受业於田才。才亡，辩著服六年，庐於墓侧。刺史以为违经越礼，妄造异端，禁锢三年。辩妻遣女上策称冤。廉察弹刺史刑狱不当。〉

田才地居邹鲁，家习文儒，业擅ぷ金，道光珍席。夙渐升堂之教，早传藏壁之书，学市攸开，几筵爰设。故得询疑请益，还如北海之前；函丈抠衣，更似西河之上。平辩雩川童子，阙里诸生，常因闭户之勤，豫受专门之业。庶祈荣於青紫，希变采於朱蓝。日就月将，罚水（疑）之恩何极；陵夷谷徙，颓山之痛已深。旧宅凄清，空闻丝竹；遗坛寂寞，无复琴歌。嗟二物之长收，顾百身而莫赎，方思重服，用表深衷。一对松楸，六迁檀柘。曩时儒肆，喜遇祥；今日凶庐，悲逢吊鹤。论情虽会於宁戚，据理未允於通途。刺史职在宣风，政乖道俗。沉忧六载，亦可惊嗟；积禁三年，固其未得。少女以衔冤伏奏，雅叶於鸡鸣；大使以纠慝弹豪，正谐於隼击。即宜录奏，伏听宸衷。

