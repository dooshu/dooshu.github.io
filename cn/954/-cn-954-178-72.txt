陈师道　次韵何子温祈晴二首

夜半风回雨脚收，万家和气与云浮。

萧条寒巷荒三径，突兀晴空耸二楼。

胜日登临轻一醉，下乡昏垫肯同忧。

江空峡响鱼龙落，尽放青青极目秋。

陈师道

陈师道　次韵何子温祈晴二首

九虎当关信不传，烧烟才上已回天。

驱除雾雨还朝日，畜缩涛波复二川。

夺目光华开秀句，堆场藁秸验丰年。

从今更上中和颂，少费将军九万牋。

陈师道

