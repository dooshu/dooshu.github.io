○羽林将军王畅薨无嫡子取侄男袭爵庶子告不合承

父昭子穆，千龄不易之仪；继祖承祧，万代相承之道。若骨肉无爽，鸠之美克昌；血属不同，螟蛉之子何寄？王畅名参骁卫，职绾羽林。俄缠风烛之灾，近绝尝之嗣。弃其庶子，收彼侄男，意既不保其家，神必不歆其祀。故荀ダ令君之子，珠玉相辉；韦元成丞相之苗，芝兰递茂。枚皋孽子，不废光门；裴秀旁生，无妨贵族。三之宝，银黄所以挺生；七貂之门，金紫於焉间出。侧男自须绍允，犹子不合承宗。诈袭者处以徒刑，应续者宜从改正。

