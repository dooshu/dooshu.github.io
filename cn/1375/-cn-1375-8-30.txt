南岳记


往来湖南数矣。欲游岳，辄不果。甲辰中秋，由武陵入中湘，参语嵩和尚，遂订岳游。

二十五日，买小舟，溯湘流而上。晓霞散绮，风日淡洁，湘波澄碧，□藻漱青水中，沙石时作五采。与波光朝日，荡漾不定。舟子鼓棹，又若与秋波风色，夷犹相得也。予与语嵩顾而乐之。命弟子古道、杓云煮茗共酌。语嵩曰：“前之游者，多赋望岳诗，吾辈盍望之？”至招灵滩，水急舟迟。登岸望，不见，见远山数痕甚疏秀。土人曰：“此湘乡诸山也。”古道曰：“即不必见岳，潇湘山水，已足移人情矣。”语嵩然之。舟更进，晚泊淦田。有小山。晚霞映波，渔火隐隐，村中人语与犬狺相乱，不可辨。是夜，心怀岳，不成寐。微风鼓波激滩，声乍大乍细，音响清越。

次日，复开帆，风日流丽。亭午，泊都石驿。小巧玲珑风隆起，上有破庙，制朴拙，一僧貌瘦古，不解迎客。予与杓云登庙高埠，冀望见岳峰，亦止见醴陵诸山排青展翠而已。再进至朱亭，始睹岳于天外，浓淡数峰，仿佛烟云停积也。更进至樊田，则诸峰隐见，了然可辨矣。薄暮，轻烟一缕，由南而北，横映水面，少顷渐阔。是夕无霞，远山平畴，荒洲□渚，渔舟牧笛，俱掩映缥缈；空□淡碧，非云非雾，波光摇漾，天然画图。始信许用晦“湘潭云尽暮烟出”，厥有以也。

次午，抵清凉寺。寺后竹院清深，古树十余株，野鹰宿其上。夜午后，长鸣相和，声甚清远，寺僧凭此为刻漏。次早，同语嵩入山。沿途多古松清泉。松皆具好势，有奇绝出人意表者。玩之不足，遂忘饥疲。行三十里，至岳庙。崇巍巨丽，足起人敬。而祭赛鄙，难以理喻。顾瞻叹息，作诗二首。赛岳神，遂去。宿长寿庵。

次早，由宁波桥上山。石磴累折，美材竹箭，丛杂翔舞。加以新霜欲下，丹黄点缀，步步增丽。是日虽晴爽，而微风曳云，聚散无定。在山麓，则云磺半峰；至山腰，回瞩山下，云复遮映溪壑，不辨来路矣。细观山势，三支齐落，中皆石涧，诸小水奔汇。山行十里之上，泉流渐急，草石竹树之间，无不泉者。或隐或现，或巨或细，或浸草间，漫道上，或涌石隙，穿竹树林莽，乍合乍分，不可名定。汇于大涧，涧中怪石牙互林立，惊涛斜冲，怒波反跳，掷雪飞花，行者时见时没。高下望之，状亦屡迁。至玉版桥，则树荫泉合，足娱人怀，因植杖小憩。僧三人自山而下，见人直视不语如野兽。须臾去。再上，至半山亭，亭圮废不可居。煮茶啜之，下视溪山与田畴村坊，间杂映带，青碧萦绕，攒蹙累聚，浓淡不一。再上，则山势渐出，诸峰毕现，指点所历，左右瞻瞩，有风焉者矣，有坡焉者焉矣，有陵焉、岫焉、崖峦岭壁焉者矣。少顷，至铁佛庵。竹径甚净，一僧迎客颇恭谨。徘徊竹间，外望福严寺及让祖塔、三生石，众人曰：“留以慰归路。”遂上，至丹霞寺门外，南望山水奔赴，云物又变，气象浑阔，令人神动。又上，至南天门，则身在云表。俯临万壑，下视飞鸟，皆见其背矣。从此右折，披荆榛，穷微径，危崖临空，崖上石作舟形，蓬帆宛具，名飞来船。癸卯秋，迅雷暴雨，崖为之崩，胜迹永绝，游人犹指故处凭吊焉。稍下，有说法台，意不欲往，遂回。又循石级数折，至上封寺。寺在祝融峰旁。登峰顶，则云气环绕，下临无际。东顾天宇，明净如洗。西面白山弥空，山下云气渐起相接，须臾遍满上下，长风鼓煽，如涛雪乱涌，由西而东，少焉，东方亦弥漫如银海。六宇一色，天风浩浩，若身蹑虚空，不见尘界。予恍惚不能言。须臾，云渐收，众云奔逐四去，残阳遥映，余霞弄采，紫翠万状。下视山后，风岭纵横，群壑互注，寺宇隐叠，岩穴深阴，不能辨其向背矣。时心目既厌，天色亦螟，会仙桥、不语岩俱不能游。因就宿寺中。

钟鸣后，寺僧课诵。予蹴语嵩起，出寺左，寻观日台望日出。荆门费瞿如亦至。重阴渐豁，霜气在眉。东方白雾中一线霞裂作金黄色，由南亘北，直视万里。少时渐巨，炫为五色，正东赤艳尤鲜。更待之，一轮血紫从层云底奋涌面起，光华万道，围绕炫耀，大地豁朗，心目俱爽。复回至峰顶，遍望七十二峰，远近出没，可辨识者，三十余峰耳。然高下断续，起伏变化，如波涛奔属，已极宇内奇观矣。初在半山，上睇五峰，若并尊。登祝融，则烟霞、碧萝诸峰，又若儿孙罗立。四望潇湘蒸□诸水，微白如练带，明灭烟岚外，恍疑为沟洫矣。回视其下，向所穷力攀陡若不可升者，皆培□匍伏，若蚁垤蚓穴，与溪流岩树，凸凹相间，岈然洼然，绕白围青，近□烟霞，远际天碧，虽莲花、巾紫、马列鞍诸峰，亦不可细辨，又毋论回雁、岣嵝矣。眺望既极，策杖下燕子岩，止碧萝山房。老僧煮菜作粥，啖甚美。

次日，静坐养足力。午后，闲步岩下看飞泉，见老僧同语嵩默坐盘石，予往就之对坐。日影移二尺，白云从谷中起，迷冥半山，落日映飞泉，岩上竹树藤萝，红黄交杂。忽罗克生同智林携茶蔬就山房夜话，因共谈禅，访山中逸事。过夜午，山鸟起噪，乃就枕。明日，克生去，予与语嵩步杖出大谷，下中山寺。一路皆古木怪藤，泉水淙淙，回旋杖履间，不能识其去来。次日，雨阻。

次日，稍霁，乃入茅坪，会喻苇大师，吾乡乃广陵人也。谈论相得，因止信宿。乃往九龙寺。由中山至九龙，千溪乱声，万石叠岫，深林修竹，怪树飞瀑，隐天阻天，蒙雾搴烟，最为幽丽。予与语嵩、古道徘徊赏叹，各为诗纪之。及至九龙，则深溪汇流，石桥横跨，老树重萌，岩嶂回合，到门少憩，已令人意消矣。夜宿寺中，溪声入枕，清韵欲绝。

次日为重九，喻苇来就谈竟日。予以劳成疾，卧三日，乃瘳。游兴遂懒，近若禹城、水帘，远若天台、方广，俱不得游。语嵩率杓云由后山归，予与古道复寻前山故道。再过丹霞，时尚阴翳。至铁佛庵，忽天霁风和。回瞻五峰，峰带宿雾，飞青缥碧，又一景象。较前登山时，迥然大别。下至半山亭，回望之；至玉版桥，停杖又望，步步回瞻，步步另作一状。同此山水，同此心目，不知何故顿异前境。

大约前后相去二十余日，秋林饮霜，丹翠变色，木叶微脱，岩壑露骨，加以云烟缭绕，浅深萦带，故气色殊异。予因概为日几何，而山川之胜遂因时改观，至明岁重游，又不知作何状矣！大约宇内名胜非一时可尽，亦非一人所独擅，留其余以俟他日，并以供后人之，则意趣无穷矣。搜索柳河东诗不云乎：“谁为后来者，当下此心期。”善游者之胸怀，固如是哉！

题记：这篇游记向读者展示了衡岳那奇景纷呈的全貌。作者的一支彩笔，忽而写山上之景，忽而写回望下视之境，忽而又远摄“如波涛奔属”的衡岳群峰；他有时用细笔描摹勾勒，有时则大笔挥洒点染，不时地把一幅幅奇景胜境呈现在读者的想像之中，庄严真有目不暇接、身临其境之感。南岳：即衡山，五岳之一，在湖南省中部，盘纡数百里，山中风景绚丽，古木参天，终年翠绿。有七十二峰，以祝融、天柱、芙蓉、紫盖、石廪五峰最著名。祝融峰峰势之高，藏经殿环境之秀，方广寺处地之幽，水帘洞瀑布之奇，称为南岳“四绝”。

作者简介：钱邦岂，生卒年不详，字开少，明末清初丹徙（今江苏丹徙县）人。善于文章，做过翰林、都御史等官。曾寄居武陵（今湖南常德市），后居衡山，死于宝庆（今湖南邵阳市），葬衡山集贤集下。





