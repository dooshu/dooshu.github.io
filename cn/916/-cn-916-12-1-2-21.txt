【从驾经大慈照寺诗】

〖《诗纪》云。北齐时作。〗

玄风冠东户。内范轶西陵。大川开宝匣。福地下金绳。绣□而高可映。画ㄆ叠相承。日驭非难假。云师本易凭。阳室疑停燧。阴轩类鉴冰。迥题飞星没。长楣宿露凝。旌门曙光转。辇道夕云蒸。山只效灵物。水若荐休徵。薄命（广弘明集作虚薄。注云。三本作薄命。）叨恩纪。微躯（广弘明集作驱。注云。三本、宫本作躯。）窃自陵。优游徒可恃。周赉永难胜。（○广弘明集三十。《诗纪》百二十二。○逯按。此诗广弘明集原有长序。《诗纪》未录。今姑从之。）

