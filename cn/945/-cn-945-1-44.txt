章徵君见和所寄诗再次本韵酬赠

武夷山秀建溪清身隐心闲事不萦前古是非为己任故乡人物与谁评劝农春壠巾频折逢客秋郊盖暂倾彩服趋翔娱夀母【诗颂曰鲁侯燕喜令妻夀母】绦帷谈论诱诸生颍流洗耳殊非逹谷口躬耕亦近名博奕自堪销永日丝桐兼得助高情莫嫌霜雪将侵鬓须叹尘埃渐满缨早晩鸣驺催上道圣君虚左欲相迎

