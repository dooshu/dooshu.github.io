○唐顺宗庄宪皇后谥册文

维元和十一年岁次景申某月朔日，哀子嗣皇帝臣苛，伏维大行皇太后柔明承天，广大法地，齐二仪以发育，含万物而化光。静专宅心，谦俭约已，涂山积厚，淮水秉灵，四德交修，六官承式。於德宗有逮事之孝敬，於先皇有辅佐之忧勤，启迪风徽，仪刑天下。伏以永贞诰命，脱ε寰区，乃居太上之尊，乃正中宫之位。顾兹冲眇，上荷劬劳。自幼逮长，禀邑姜之教勖；继体纂图，申长信之供养。率用慈训施於理道，母仪所被，子惠所覃，一纪於兹，万方蒙福。以载物之量，包逮下之仁，嗣任姒之徽音，慕黄老之清净。宜锡丕祉，寿如冈陵，昊苍不，艰棘俄及。追惟顾复，钜感深，衔恤茹荼，叩心罔极。今虞即远，龟筮告吉，顺厚夷体，幽严就路。宰政卿尹与典礼之官，询考古式，详稽谥法，以周道章明，未之或改，形容拟议，敢易大名。谨遣摄太尉中书侍郎平章事臣裴度奉册上尊谥曰庄宪皇后。伏惟皇灵降格，淑圣幽赞，昭配清庙，对越鸿休，与太阴方，永永无穷。呜呼哀哉！

