邵雍　代书寄剑州普安令周士彦屯田

作官休用叹奚为，未有升高不自卑。

君子屈伸方为道，吾儒进退贵从宜。

即今彭泽归何地，他日东门去未迟。

痛恨伊嵩景无限，一名佳处重求资。

邵雍

邵雍　代书寄剑州普安令周士彦屯田

二蜀至三吴，中间万城馀。

去年方北望，今岁复西驱。

剑阁离天日，秦川限帝都。

临风相忆处，能饮一杯无。

邵雍

