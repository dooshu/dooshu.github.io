○寺内数个尼

寺内数个尼，各各事威仪。本是俗人女，出家挂佛衣。徒众数十个，诠择补纲维。一一依佛教，五事■〈物上心下〉合知。莫看他破戒，身自牢住持。佛殿元不识，损坏法家衣。常住无贮积，家人受寒饥。众厨空安灶，麁饭当房炊。只求多财富，余事且随宜。富者相过重，贫者往还希。但知一日乐，忘却百年饥。不采生缘瘦，唯愿当身肥。今身损却宝，来生更若为？

