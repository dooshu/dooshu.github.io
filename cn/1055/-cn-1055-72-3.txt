【与陈之方书】

某白陈君足下。某忧患早衰之人也，废学不讲久矣。而幸士子不见弃，日有来吾门者，至于粹然仁义之言，韪然闳博之辩，蔚然组丽之文，阅于吾目多矣。若吾子之文，辩明而曲畅，峻洁而舒迟，变动往来，有驰有止，而皆中于节，使人喜慕而不厌者，诚难得也。某固不能悉得天下之士，然尽某所见，如吾子之文，岂一二可数哉？为而不止，行而必至，畜厚而发益远。吾虽不能悉得天下之士，然天下之士如吾子者，可一二而数也。某老矣，心耗力惫，有所不能，徒喜后生之奋于斯也，恨不得鸣跃于其间而从之。姑奉此为谢。

