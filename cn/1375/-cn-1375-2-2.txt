暮入灵岩记


出灵峰院，偶坐涧水南。客有言：“雁山信多奇，然岂复有过于此者？”予为言：“山之峭刻瑰诡，莫若灵峰；雄壮浑厐，莫若灵岩。峰言锐，岩言大也。”予适小疲，倚大树坐甚恬。客闻灵岩，亟欲往。即起，促不得休。前是，一日行五里辄止舍；是日，会已暮，顷刻驰十里。到寺，天正曛黑。及阶，举头见巨石，孤立如人俯。月出正悬东南角，星象累累，下垂四傍。客胁息不可止，如游鱼噞喁。擦以身为在灏气上也。入坐佛宫南阶上，正视见其面。进升堂，倚石夹室，则旁睨其胁。夜分又数数开南牖视之。月欲坠，夜色如霜雪，诸峰相向立，俨然三四老翁衣冠而偶语。独西南一柱，白而长身者也。

明日，内昌上人房下过涧，得小石岭，可五六百步，上观所谓龙鼻水。山半横石作印鳞甲状，陷入石中，独见其脊。从西南石峡中绕出数千丈。势尽，乃垂入谷中作悬鼻。疑是石髓积岁月化为石，故独此鼻如瓠大，乃绀碧腻滑异他石，鼻端泉时时下一滴。

谷口涧西有立石长三十丈，如卓笔峰。峰旁流泉坠入涧中，亦三十丈，曰小龙湫。稍西飞泉涌出石罅，直上指尺许，曰剑峰泉。寺以岩名，岩又以佛名。北大石嶂，独高且大，绝顶正平，如塗丹垩，是为屏霞嶂。诸峰皆牵连在嶂旁。其大石如树旗。居旗左臂曰展旗；其大柱居嶂右臂曰天柱；龙鼻水又在嶂右胁；其小龙湫、卓笔峰、剑峰泉当居胁中。

题记：本文用“闻灵岩，亟欲往”、“顷刻驰十里”、“胁息不可止，如游鱼噞喁”等语句，刻画出初游者慕名前往，迫不及待的心情，真实而生动。用“夜色如霜雪”，诸峰相向立，俨如老翁偶语，描绘月色山影，比喻贴切，形象生动。对龙鼻水的描绘的也十分细腻。

作者简介：李孝光（1297-1348），字季和，元浙江乐清人。少博学，隐居雁荡山五峰下。四方之土，远来受学。元惠宗至正年间，以秘书监著作郎召，升文林郎秘书丞。孝光以文章负名当世，其文取法于古人，而不苟世俗。有《五峰集》。





●辽夏金元

