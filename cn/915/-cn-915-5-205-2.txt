◇诣阙上书

臣伏自省，才非干国，因缘肺腑，位极人臣，伤锦败驾，罪负彰露，寻愆惟阙，夙夜忧惧。臣闻天命谌，必就有德，是以幽、厉失度，周宣中兴，陛下圣德，纂承大统，宜得良辅，以协雍熙，虽尧之盛，犹求稷契之佐，以协明圣之德。古人有言：「陈力就列，不能者止。」臣虽自展竭，无益庶政，谨上印绶节钺，退还田里，以避贤路。（《吴志·孙传》，休即位，称草莽臣，诣阙上书。）

