邵雍　窥开吟

物理窥开后，人情照破时。

一身都是我，瘦了又还肥。

邵雍

邵雍　窥开吟

物理窥开后，人情照破时。

能将函谷塞，只用一丸泥。

邵雍

邵雍　窥开吟

物理窥开后，人情照破时。

正如携宝剑，切玉过如泥。

邵雍

邵雍　窥开吟

物理窥开后，人情照破时。

渴多逢美酒，病后遇良医。

邵雍

邵雍　窥开吟

物理窥开后，人情照破时。

能将一个字，善解百年迷。

邵雍

邵雍　窥开吟

物理窥开后，人情照破时。

情中明事体，理外见天机。

邵雍

邵雍　窥开吟

物理窥开后，人情照破时。

可嗟兼可唾，堪鄙又堪嗤。

邵雍

邵雍　窥开吟

物理窥开后，人情照破初。

不堪将劝诫，止可与嗟吁。

邵雍

邵雍　窥开吟

物理窥开后，人情照破前。

止堪令执笔，不可便持权。

邵雍

邵雍　窥开吟

物理窥开后，人情照破休。

止堪初看望，不可久延留。

邵雍

邵雍　窥开吟

物理窥开后，人情照破时。

欲知花烂熳，便是叶离披。

邵雍

邵雍　窥开吟

物理窥开后，人情照破时。

有权能处置，更狡待何为。

邵雍

邵雍　窥开吟

物理窥开后，人情照破间。

敢言天下事，到手又何难。

邵雍

