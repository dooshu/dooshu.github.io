○月映清淮流赋（以题为韵）

地有四渎，其一也惟淮；天有二曜，其一也惟月。月至明而不阻遐迩，淮至清而可鉴毫。故澄澈而相晖，况埃盖而初歇。泛滟多象，ㄔ胧交映；类藏冰之在玉壶，如临水之悬明镜。引清润而介若自洁，和素光而终然不竞；千里伴孤舟而浮，百丈动纤鳞之泳。此所谓物至净而增其净也。如其孕灵纳影，委照沦精；徐而匪浊，揽之不盈。蟾蜍下沈，对珠而增美；源圆折，混金波而更清。皓鹤夺彩，玉砂迷明；如分舟子之望，终起渔歌之声。此所谓物无情而感有情者也。古人有引类为赠，因物伤怀；风欲别，琴酒相乖。念居者已赋乎露湿寒草，悲行者则想乎月映清淮。盖旨哉月以阴而合德，水为坎而处柔；或丽天而成象，或纪地而引流。契仁者之理静，含道门之清幽；有二美矣，允孚於休。将以求古之情，多闻是务；一则以纪其善，一则以乖为裕。以灰厌晕，不学淮王之方；进牍抽毫，空作谢庄之赋。

