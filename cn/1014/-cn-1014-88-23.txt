朱翌　次韵书事

西风昨夜入庭梧，况味今年似旧事。

想见防秋有长策，幽人真欲反吾庐。

朱翌

朱翌　次韵书事

圣朝始悟文章弊，大霈首更诗赋科。

白苇黄茅供一扫，英豪人物未消磨。

朱翌

朱翌　次韵书事

熙宁事作崇宁样，嘉佑政为元佑师。

但得至诚行号令，坐令风俗似当时。

朱翌

朱翌　次韵书事

当年司马温公力，今日宣仁圣烈尊。

哲后在天何愠喜，要令元老雪沉冤。

朱翌

