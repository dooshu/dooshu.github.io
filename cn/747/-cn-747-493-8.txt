○送钮秀才谒信州陆员外便赴举序

清旭燕居，有秀才钮氏，以儒者衣冠，访我於衡门之下。用文一轴，与刺偕至。访其行色，则曰将抵贤二千石陆上饶，然後自江而西，射策上国。且上饶以伟词迈气，待东南之士，士至必循分加礼。繇是[B14A]衣之徒，耻不登其门。故殿中韩侍御元直工为直词，尝贶若以序，故临海守李君子从父户部，皆以文艺风骚为师友，又贶若以诗。矧夫植文行於内，亲仁贤於外，强学不倦，已以进。今兹行也，以桂林一枝为已任，岂虚也哉？辱徵不腆，是用词达。

