【和登百花亭怀荆楚诗】

江陵一柱观。浔（《类聚》作寻。文苑同。）阳千里潮。（文苑作湖。）风烟望似（本集作相。）接。川路恨（本集作限。）成遥。落花轻未下。飞（文苑云。石本作浮。）丝断易（文苑作亦。）飘。藤长还依格。（本集作格树。文苑云。石本作格岭。）荷生不避桥。阳台可忆处。唯有暮将朝。（○本集。《类聚》二十八。文苑英华三百十五作追和登百花亭怀荆楚。《诗纪》九十九。）

