○宜從民便以昭節愛疏 【 便民節愛】

臣竊惟東南杼柚、供天府之需舊矣、歲供不闕、夙有成規、督造責之司府、辨騐委之按臣、沿行以來、上下俱便、近因該庫題改太監魯保兼管督織、無亦以邇來逋負數多、欲令催解進、毋後時耳、不知法非仍舊、則議論滋多、事當創始、則矢?見制宜定、近據魯保手本、及各府文移、紛紛往來、議論不一、各執異同之見、遂成道傍之謀、語多煩碎、不敢瑣凟　天聽、大都初據魯保既欲解銀、又欲解機戶、在有司則謂銀可起解。機戶實不願解。葢解雖有羨餘秤兌之苦。苦在有司。解機戶則有跋涉拘繫之苦。苦在機戶。近據魯保手本已准應天府解銀自織、免解機戶矣乃至于蘇州府則又令該府召織、但只解銀、夫?自府織。銀自府給。豈不良便。乃該監又欲解銀。無論解而復領。領而復給。道路如織。何不憚煩。且使放銀者而不問織造之事。織造者而不知給價之事。中多不妥。實為難行。此有司有詞、相持不决、担、延至今、該臣會同廵按直隸監察御史曹楷馬從聘反覆思維、欲於兩議相持之中、求為歸一至當之策、倘果以解銀為便、如魯保近從應天府之請、銀自該監給。?自該監織。異日?之精否。解進之收否該監獨操其權。獨任其責。而有司不與焉。誠為簡便善事。若謂蘇松額有局匠、難照應天府例、聽令該府自織、?成報監查解、以毋失其督理之權。亦無不可若謂專敕督理、權當總攬即如內臣孫隆孫隆奢汰損國然其所為尚在情理內後來者益甚矣亦奉專　敕督理者、每歲?自該監織造工完、令机戶赴府、領價、沿行巳久、相安無事、此又良規可循、各府稱便者也、至於羨餘扛解、湏酌議成數、務從寬恤、庶省一分、民受一分之賜、若夫應天府坐派急缺?五千疋、先估合用料價鋪墊等銀共三萬八千九百八十餘兩、後因魯保議增羨餘、計無所出、欲議加派。民窮如此。其何忍言、欲摉庫藏。隨處懸罄。萬無可議。惟有議留料價而巳。既經各府具詳前來、應合具題、伏乞敕下工部覆議上請、俯、將應天府坐派急缺?五千疋、合用價杠鋪墊等銀三萬八千九百八十八兩一錢六分九厘八毫七絲三忽九微准留本府三十一二三年分解存、及各縣未解四司料價銀、及三十四年分營虞都三司料價銀、凑解該監給織起解、倘有嬴餘仍舊解部、其餘各府急缺歲造?疋如解銀赴監。則織務全歸魯保。一切秤收。惟以工部法馬為凖。?成解進。該監自有專責。不得累及有司。如不解銀赴監。則督織仍屬有司。查驗起解務從體恤。嚴禁參隨勒掯。以甦民困。庶上供不悞下民獲安、所以昭節儉而溥　皇仁者、在此舉矣

皇明經世文編卷四百五十一終







