虞俦　同主簿过翠眉亭

墨绶低回叹陆沉，好山浑作翠眉颦。

我聊尔耳宁违俗，仕有时乎亦为贫。

老去催科非所学，向来凋瘵愧斯民。

整襟再拜栾城像，幸剩残膏丐后人。

虞俦

虞俦　同主簿过翠眉亭

宦情元薄且浮沉，抚字劳心只效颦。

白首论交嗟已晚，青衫捧檄只缘贫。

简书岂不怀朋友，德意安能及吏民。

误矣折腰成底事，谁欤高枕有间人。

虞俦

