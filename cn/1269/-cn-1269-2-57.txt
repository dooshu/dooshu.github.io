翕：阴来逆变，阳往顺化，物退降集。

初一：狂冲于冥，翕其志，虽欲梢摇，天不之兹。。测曰：狂冲于冥，天未舆也。

次二：翕冥中，射贞。。测曰：翕冥中，正予也。

次三：翕食嘬嘬。。测曰：翕食嘬嘬。利如舞也。

次四：翕其羽，利用举。。测曰：翕其羽，朋友助也。

次五：翕其腹，辟谷。。测曰：翕其腹，诽所以誉也。

次六：黄心鸿翼，翕于天。。测曰：黄心鸿翼，利得辅也。

次七：翕缴恻恻。。测曰：翕缴恻恻，被离害也。

次八：挥其罦，绝其羂，殆。。测曰：挥罦绝羂，危得遂也。

次九：挥其角，维用抵族。。测曰：挥其角，殄厥类也。

