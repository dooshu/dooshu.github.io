○与兄书



登北邙远眺，众美都尽。光武坟边杏甚美，今奉送其核。（《艺文类聚》七，又八十七，《御览》九百六十八。）



洛水道路本好，青槐映荫可爱。（《御览》一百五十八，又一百九十五，“洛水”作“洛下”，“映荫”作“荫映”。）



桥去洛阳宫六七里，悉用大石，下圆以通水，可受大舫过也。（《水经·谷水注》，一本末有“奇制作”三字。）



千金堤旧堰谷水，魏时更修，谓之千金坞。



陆云台上有奇井，望之幽然，投一石子，掷之久方闻声。



石经大都其碑高一丈许，广四尺，骈罗相接。（《後汉书儒林传》注引《洛阳记》引。）

羊徽

徽字敬猷，泰山南城人。义熙初，刘裕镇京口，以为记室参军，迁中书郎，直西省，出为西中郎长史河东太守，有集十卷。



