又题陈蛰菴三一一三图

所谓伊人，玉貌頎然，碧瞳紫髯。
羡荷裳蕙带，五陵公子，黄冠葛屨，丈室瞿曇。
鹤立仙姿，虎头妙笔，颊上添毫一二三。参同契，任洪崖把臂，弥勒同龕。

飘萧素髮鬖鬖。似柱下犹龙问老聃。
向世出世闲，先窥太极，用无用处，椎破连环。
形影交忘，画图三昩，白板枯禪不待参。从君老，愿担簦五岳，结制精蓝。

