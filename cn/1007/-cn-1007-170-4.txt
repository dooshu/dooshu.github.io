张舜民　哀王荆公

门前无爵罢张罗，玄酒生刍亦不多。

恸哭一声唯有弟，故时宾客合如何。

张舜民

张舜民　哀王荆公

乡闾匍匐苟相哀，得路青云更肯来。

若使风光解流转，莫将桃李等閒栽。

张舜民

张舜民　哀王荆公

去来夫子本无情，奇字新经志不成。

今日江湖从学者，人人讳道是门生。

张舜民

张舜民　哀王荆公

江水悠悠去不还，长悲事业典刑间。

浮云却是坚牢物，千古依栖在蒋山。

张舜民

