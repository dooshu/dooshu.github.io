◇奉伐魔启

臣信相等言，奉被诏书如右。臣闻见机者则承风以先附，守迷者必加威而后降。是以舜舞干戚，有苗自缚于王庭，目连援弓，则金地相园之日。故能斩伏心王，塞静楼观，身被忍铠，手挈浮囊，弃所保之货贿，设禅悦之名肴，宴彼奇将，集此雄勇。志有所规，则无往不摧；心之所向，则无思不服。四魔区区，焉足以规虑哉！但今聚结未散，事须平荡，辄依分处，星言宿驾。谨重申闻，请可付外施行，谨启。（《广经明集》三十八）

