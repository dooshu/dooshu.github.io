【八公操】

〖一曰淮南操。〗

〖古今乐录曰：淮南好道。正月上辛。八公来降。王作此歌。〗

煌煌（《搜神记》作明明。《御览》同。）上天照下土（《搜神记》作四海。《御览》同。）兮。知我好道（《御览》作之。）公来下兮。公将与予（《〈搜神记〉》作余。《御览》、乐府、《诗纪》同。）生毛羽兮。超（《〈搜神记》》作升。《御览》同。）腾青云蹈梁甫兮。观见瑶（《搜神记》作三。《御览》同。）光过北斗兮。驰（《搜神记》作驱。《御览》同。）乘风云使玉女兮。含精吐气嚼芝草兮。悠悠将将天相保兮。（○《乐府诗集》五十八。《广文选》十四。《诗纪》一。又《搜神记》一作淮南操。引海、下、羽、甫、斗、女六韵。《御览》五百七十三引海、下、羽、甫、斗、女六韵。○逯案。《论衡》道虚篇云。八公之传。欲示神奇。此操盖出八公传。干宝搜神即据之也。）

