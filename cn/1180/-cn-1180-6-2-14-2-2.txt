答司马王鉴川


比者，屡奉翰教，一一领悉。属有玄翁之事，既恼鄙怀，又费措画，故未及裁答。言者谬妄，至波及令甥凤磐，尤为可恶。方事起时，仆即具揭入告于主上，为玄翁伸理。幸圣明过听仆言，信之愈笃，而言者被遣不恤。此主上之明也。

翰教“益谦实容”云云，诚为药石之言。玄老若肯留意，岂惟缙绅赖之？将宗社生灵实受其福也。





