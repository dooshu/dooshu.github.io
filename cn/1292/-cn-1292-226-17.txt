◇　答桓谭书

长卿赋不似从人间来，其神化所至邪？大谛能读千赋，则能为之。谚云：「伏习象神，巧者不过习者之门。」（杨慎《赤牍清裁》。案《西京杂记》子云曰：「长卿赋不似人间来，其神化所至邪？」《意林》载桓谭《新论》云：「扬子云工於赋，王君大习兵器。余欲从二子学。子云曰：『能读千赋则善赋。』君大曰：『能观千剑则晓剑。』谚曰『伏习象神巧者，不过习者之门。』」《北堂书钞》一百二引桓子《新论》云：「余少好文，见扬子云赋，欲从学，子云曰：「能读千赋则善之矣。』《艺文类聚》五十六引桓子《新论》云：『余素好文，见子云工为赋，欲从之学。子云曰：『能读千赋，则善为之矣，』用修缀拾成文，唯加「大谛」二字，然谚云以下，是桓谭语，非子云语也。此与《答郭威书》，张溥《百三家》、梅鼎祚《文纪》皆入录，今姑不删。）





卷五十三




◎　扬雄（三）





