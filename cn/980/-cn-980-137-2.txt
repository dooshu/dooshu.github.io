释慧光　颂古五首

雨洗淡红桃萼嫩，风摇浅碧柳丝轻。

白云影里怪石露，绿水光中古木清。

释慧光

释慧光　颂古五首

窣堵古形仪，未举已先知。

巍然存海底，影落树头辉。

释慧光

释慧光　颂古五首

偷吃油糍，卖弄口觜。

年老成魔，谩神吓鬼。

释慧光

释慧光　颂古五首

一吹无孔笛，一抚没弦琴。

一曲两曲无人会，雨过夜塘秋水深。

释慧光

释慧光　颂古五首

狗子无佛性，全提摩竭令。

才拟犯锋鋩，丧却穷性命。

