◇太庙送神议



伏见太庙）尝仪注，皇帝行事毕，出便坐，三公已上献，太祝送神於门，然後至尊拜，百官赞拜，乃退。谨寻清庙之道，所以肃安神也。《礼》曰：庙者貌也，神灵所凭依也。事亡如存，若常在也。」既不应有送神之文，自陈豆荐俎，车驾至止，并弗奉迎。夫不迎而送，送而後辞，暗短之情，实用未达。案时人私祠，诚皆迎送，由於无庙，庶感降来格。因心立意，非王者之礼也。《仪礼》虽太祝迎尸於门，此乃延尸之仪，岂是敬神之典。恐於礼有疑，谨以议上。（《宋书·礼志》四，元嘉六年，太学博士徐道娱上议。）



