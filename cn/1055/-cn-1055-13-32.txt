【永昭陵挽词三首〈仁宗。嘉八年〉】

与子虽天意，如人昔帝难。一言谋早定，九鼎势先安。太舜仁由性，成汤治以宽。孤臣恩未报，清血但泛澜。

干戈不用臻无事，朝野多欢乐有年。便坐看挥飞白笔，侍臣新和《柏梁篇》。衣冠忽见藏原庙，箫鼓愁闻向洛川。寂寞秋风群玉殿，还同恍惚梦钧天。

行殿沉沉画た重，凄凉挽铎出深宫。攀号不悟龙胡远，侍从犹穿豹尾中。日薄山川长起雾，天寒松柏自生风。斯民四十年涵煦，耕凿安知荷帝功！

