李伯虎


朝中措

伯虎伏以判府中大先生，二年边城，作

成士类。既著文以励学者，又复增请荐名，

为邦人无穷之利。兵祸荒凉之馀，遽能复承

平之旧数。非思造特达，何以得此！乡闾士

夫、庠序诸生等方日颂盛德，而讴歌之私，

恨未有称塞。既右燕饯礼颁，复以佳词光贲

行李。学校晚生，荣于拜赐。伯虎铭镂之

馀，敢以俚语，仰继严歆，少见谢意之万

一。伏惟台慈恕其狂僭渎尊之罪，而采目

之。伯虎下情无任悚惧之至。

史君清德比清湘。妙政古相望。闲暇恩波万井，笑谈风月千章。

殷勤劝驾，几人怀德，刻意腾骧。试问匣中长剑，也应增焕光芒。







