甲寅岁立冬小雪皆雷

节序羲和错频惊十月雷蛟龙不肯蛰花树乱催开天意寒暄换人间钲鼔哀横流看满眼溪涨过山来黄渡山庄寻郭陈两耆旧不遇【郭康侯陈大介】

田舍直相望前村问草堂板桥三渡水枫桕一林霜山向郊扉豁书闻石屋藏杖藜何处所归鸟赴斜阳蔡后山洞题潘道士壁【道士不耕不募惟种树养蜂自给】

峰头双石窟天作羽人家爨接悬岩乳门收满树花幽栖连虎穴生计仗蜂衙会得长年诀休寻勾漏砂

