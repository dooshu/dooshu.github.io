○大匠吴淳掌造东都罗城墙高九仞隍深五丈正属春时妨农作百姓诉至秋收後淳自求功抑而不许御史弹非时兴造付法不伏（将作监二条）

九卿分统，汉朝开土木之官；百工惟时，周礼置梓材之职。斧斤动役，测之以寒暑；版筑兴功，揆之以日星。以人从欲，倾宫就而纣亡；以欲从人，露台休而汉盛。吴淳任居大匠，职重缮工。践李固之前规，蹑曹之旧迹。建都河洛，起役伊。百堵所以兴，九仞由其岳立。畚篑鱼贯，强脊者使之负持；锹杵雁行，长胫者令其踏钅。优[A11A]欲漆之郭，虽复难同；张仪覆锦之城，於焉易就。九重之邑，无劳走马之形；万家之都，自有卧龙之异。理须候隙启闭，务在从时，下不夺於三农，上不亏於八部。仓庚迁木，殊非洫之辰；戴胜降桑，岂是营都之日？宁有自求微效，广弃人功，既废春畴，宜从霜典。

