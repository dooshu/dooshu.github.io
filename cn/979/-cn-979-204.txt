释文珦　怀友

客路东西又晚秋，相思空上水边楼。

嫌他新雁无情煞，不带书来只带愁。

释文珦

释文珦　怀友

故交今何处，音问久不接。

岁月易蹉跎，关山更重叠。

凝霜遍衰草，寒日照黄叶。

几度欲相寻，清川苦难涉。

释文珦

释文珦　怀友

路隔千里遥，人经十年别。

音书久不至，芳草又还歇。

青山天外尽，白鸟烟中没。

此夕倚江楼，相思心欲绝。

释文珦

