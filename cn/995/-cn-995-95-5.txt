吴势卿　寿王通判五首

银潢漾漾月华清，宝婺辉联处士星。

中有老人南极现，三台齐色照篁屏。

吴势卿

吴势卿　寿王通判五首

仙都仙子锦云裳，手授长生不死方。

观惠春风今几度，童颜不改只刘郎。

吴势卿

吴势卿　寿王通判五首

留样阁外记前回，龟伴高斋今再来。

试问剑州余父老，棠阴勿剪又栽培。

吴势卿

吴势卿　寿王通判五首

古称半刺已翱翔，□垒回旋舞袖长。

赖有治齐清净法，宏开寿哉海沂康。

吴势卿

吴势卿　寿王通判五首

流霞潋滟照炎天，雪藕调冰佐玳筵。

屈指西风凉意近，且拚剧饮管流年。

吴势卿

