◇振兴温泉颂

夫驾轻烟，勒麟凤，驶及奔星走攀流月，蝉变羽化之民，食霞□□之士，斯盖有道存焉，固非人事之所《见》《娄见》。至若泥行水骤，血食之夫，兴没自天，去来非已寸阴□於朝露，百龄迅於灭电。一物不谐，则尤赘以生；庶事不康，则风火以败。故圣王□百姓之多疹，撰药石以济之；造化愍苍生之鸩毒，设甘饵以救之。盖温泉者，乃自然之经方，天地之元医，出于河渭之南，泄于丽山之下。渊华玉澈，□清数刃。灵感超异，极不测无樵薪之爨，而扬汤沸于楚镬，无公蔬之探，而寒暑调于夏鼎。高塘之云，朝舞于水湄巫山之雨，夕收于渊际青林碧草。含露而迎岸，香风蕙色列□而环渚于是。左汤谷，右蒙汜，南九江，北翰海，千城万国之氓，怀疾枕疴之口，莫不宿长而来宾，疗苦于斯水。但上无尺栋，下无环堵，悠悠君子，我将安泊。孤忝发轸咸池，分条紫汉，道属升平。弱年学仕，既历通显，朝望已降，爰自常伯。出居分陕，地兼陆海之饶，禄厚封君之室，而报天之效无闻，恤民之誉安在？每思倾□微寒深责，以为斯泉，天实置之而人略未备，乃翦山开鄣，因林构宇，邃馆来风，清檐驻月，望想烟霞，迟羽衣之或顾，愿言多士，恕因兹以荡秽，乃作颂曰：

皇皇上灵，愍我苍生。泌彼温泉，于此丽川。其水克神，克神克圣。济世之医，救民之命。其圣伊何，排霜吐旭。其神伊何，吞眈去毒。无藉烟炭，谁假樵木。湛若虞渊，沸如汤谷。东枕华山，西亘咸阳。连畴接畛，墟落相望。彩林争翠，绿树成行。香风旦起，文霞夕张。陟彼丽山，望想千里。乃作高堂，鸿飞凤起。三辅之英，五都之士。慕我芳尘，爰居爰止。其德既酋，其声既远。金华屑桂，舂山九转。目放群羊，手□□犬。控鹄来思，俊我口堂。而（下阙碑拓本。）

