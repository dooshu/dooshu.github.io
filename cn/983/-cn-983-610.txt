宋祁　七夕

乌鹊桥头羽盖移，秋风长有隔年期。

七襄终日难成报，不是星娥织作迟。

宋祁

宋祁　七夕

开秋七夕到佳辰，里俗争夸节物新。

乌鹊桥头已凉夜，黄姑渚畔暂归人。

裴回月御斜光敛，宛转蛛丝巧意真。

卜肆沈冥谁复问，年年槎路上天津。

宋祁

宋祁　七夕

西南新月玉成鉤，奕奕神光渡饮牛。

素彩低浮承露掌，清香不散曝衣楼。

天边华幄催云卷，星外横桥伴客愁。

莫使银河到沧海，人间沟水易东流。

宋祁

