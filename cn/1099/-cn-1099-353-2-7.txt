○與兩廣總督廣東軍門書 【 會勦】

節有啟事、計徹鈞覽矣、閩中水陸大兵、日前越境追勦、本非完策、但其以數年蓄養之銳、攖狂寇來犯之鋒、義不容寢、勢不能待、是以乘銳獨進、幸爾連獲克捷、皆仗德威照臨所致、聊以慰門下注念赤子之夙衷耳、今窮寇扌?弃死求生、勢雖尚勁然所餘賊舟。大者僅十四五隻。餘皆無足畏者。一鼓蕩平。正今日之機會也。但閩中兵將。轉戰疲勞。未可驟進。日夜整搠以圖再舉。今亦稍有次第。又幸臺下遣俞將巳臨三山治舟選徒。亦頗議有端緒。觀此則張元洲之為人□肯擔任出力者宜其為江陵相公所愛重也計兩省集事之期。真若有符合者此又一大機會也。因思前此別省言會勦者。或限於地里之相懸。或格於意見之未孚。或阻於文移久往返。今幸公義氣孚合。不落俗見。選將委官。遠涉事事。則兩地之事。如出一家。可以言真會勦矣凡可致力者、生何敢復以人巳分哉、

