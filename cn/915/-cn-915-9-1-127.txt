◇诏答周弘正（中犬通中）

设卦观象，事远文高，作系表言，辞深理奥，东鲁绝编之思，西伯幽忧之作，事逾三古，人更七圣，自商瞿禀承，子庸传授，篇简湮没，岁月辽远，田生表川之誉，梁丘擅琅邪之学，代郡范生，山阳王氏，人藏荆山之宝，各尽玄言之趣，说或去取，意有详略，近绅之学，咸有稽疑，随答所问，已具别解，知与张讥等三百一十二人，须释乾坤文言及二系，万机小暇，试当讨论。（《陈书·周弘正传》）





卷四

◎武帝（四）

