○三月三日於灞水曲饯豫州杜长史别昆季序

上已佳游，近郊春色，朱轩映野，见东流之祓禊；白在天，怆南登之送别。杜长史言辞灞，将适荆河，恋旧乡之乔木，藉故园之芳草。原四鸟，是日分飞；舆泉二龙，此时云远。绿潭一望，青山四极，秦人去国，乘右辅之修途；洛客思归，忆东京之曲水。请染翰操纸，即事形言，各赋兰亭之诗，咸申葛陂之赠。

