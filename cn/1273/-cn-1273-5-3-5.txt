第三次上书　五月初一日


光绪二十一年四月二十二日（一八九五年五月十五日）

敬禀者：台湾属倭，万众不服，迭请唐抚院代奏台民下情；而事难挽回，如赤子之失父母，悲惨曷极！伏查台湾已为朝廷弃地，百姓无依，惟有暂行自主，死守不去，遥戴皇灵，为南洋屏蔽。留台抚暂仍理台事，并留刘镇永福镇守台南。一面恳请各国查照割地绅民不服公法，从公剖断，台湾应作何处置，再送唐抚入京，刘镇回任。台民此举，无非恋戴皇清，图固守以待转机。情形万紧，伏乞代为电奏。全台绅民同泣叩首。

《台湾唐维卿中丞电奏稿》





