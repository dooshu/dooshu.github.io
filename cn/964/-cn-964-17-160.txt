韩维　芙蓉五绝呈景仁

堂前堂后尽芙蓉，晴日烘开万朵红。

不把一樽酬胜赏，忍看憔悴落霜风。

韩维

韩维　芙蓉五绝呈景仁

小沾清露细摇风，养得新花北第红。

客至莫教樽酒燥，朝吟夕赏未知穷。

韩维

韩维　芙蓉五绝呈景仁

少年尝记作西游，尤蕊奇葩夹道秋。

今日家园开烂熳，恥疑身在蜀江头。

韩维

韩维　芙蓉五绝呈景仁

不辞晨起立秋风，为爱浓芳露满丛。

若比洛阳花盛品，万枝开遍瑞云红。

韩维

韩维　芙蓉五绝呈景仁

携觞日日绕珍丛，未必欢情尽醉中。

却怕后时无意思，杀风景似范家翁。

韩维

