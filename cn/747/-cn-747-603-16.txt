○汝州上後谢宰相状

朝议大夫、使持节汝州诸军事、守汝州刺史兼御史中丞、充本州防御使上柱国、赐紫金鱼袋刘某。右某自领吴郡，仍岁天灾。上禀诏条，下求人瘼。地包薮泽，俗尚剽轻。悉心抚绥，用法擒レ。事繁才短，常积忧虞。忽蒙天恩，稍移近郡。家本荥上，籍占洛阳。病辞江干，老见乡树。荣感之至，实倍常情。印绶所拘，不获拜谢。瞻望德宇，精诚坐驰。无任感恋之至。

