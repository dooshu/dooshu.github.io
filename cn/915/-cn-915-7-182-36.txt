◇同母异父昆弟大功服

自以同生成亲，继父同居，由有功而致服，二服之来，其礼乖殊。以为因继父而有服者，失之远矣。马昭曰：异父昆弟，恩系於母，不於继父。继父，绝族者也。母同生，故为亲者属，虽不同居，犹相为服。王肃以为从於继父而服，又言同居，乃失之远矣。」子游、狄仪，或言齐，或言大功，趋於轻重，不疑於有无也。《家语》之言，固所未信。子游古之习礼者也，从之不亦可乎？（《通典》九十一。）

