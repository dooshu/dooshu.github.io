过姚孝子庐偶书

过姚孝子庐偶书①


拱木临周道② ，荒庐积古苔。鱼因感姜出③ ，鹤为吊陶来④ 。两鬓蓬常乱，双眸血不开⑤ 。圣朝敦尔类⑥ ，非独路人哀。

【题解】

冯浩曰：“义山丧母未久，故触绪成篇。”首联谓姚孝子庐前之树早已长成参天大树，此荒庐也久已长满苍苔。颔联谓孝子当年事迹感人至深，可以与姜诗、陶侃相比。颈联想象孝子哀毁骨立、蓬头泣血之状。末谓朝廷旌表其事，非独路人为其悲哀也。

【注释】

①姚孝子：姚栖筠，唐永乐县人，三岁时，其父代兄戍边，遂战没。其后，母再嫁，由伯母抚养，伯母死，栖筠葬之，又招魂葬父，庐于墓侧，终身哀慕不衰。河中尹浑城上奏其事，诏加优赐，旌表其闾。

②拱木：大树。《左传》僖公三十三年：“尔墓之木拱矣。”拱：两手合抱。周道：大道。

③《华阳国志》：“姜诗事母至孝，妻庞氏奉顺尤笃。姑嗜鱼鲙，又不能独食，夫妇尝力作供鲙，呼邻母共之。舍侧忽有涌泉，每旦辄出双鲤鱼，常以供母膳。”

④《晋书》：“陶侃丁母艰，在墓下，忽有二客来吊，不哭而退，仪服鲜洁，知非常人。随而看之，但见双鹤飞而冲天。”

⑤血不开：泣血而不能睁眼。

⑥敦：勉励。尔类：汝等孝子。《毛诗·大雅·既醉》：“孝子不匮，永锡尔类。”





