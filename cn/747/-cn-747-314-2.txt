○哀节妇赋（有序）

武康尉薄自牧尝谓余曰：仆有贤女，适江阴尉邹待徵。徵亦良士，仆志之矣。邹子孤立，时无古人，谁复知之，余尝记其言。及江左之乱，待徵解印窜匿。其妻为盗所驱，将辱之。妻密以待徵官告托付村媪，寻待徵付焉，而后就死。呜呼！自丧乱以来，士女以贞烈殆毙者众，余不尽知之。若薄氏者，与其父游，闻其声义动於江南，又焉得不赋之，命曰《哀节妇赋》云尔。

昔岁群盗并起，横行海浙；江阴万户，化为凝血。无兰不焚，无玉不折；峨峨薄媛，渊然明节。自牧之子，待徵之妻；玉德兰姿，女之英兮。邹也避祸，伏於榛葬；婉如之嫔，执为囚虏。匍匐泥沙，极望无睹；出授官之告，托垂曰之姥。姥感夫人，爰达邹君；兵解求尸，宛在江。哀风起为连波，病气结为孤；凫雁为之哀鸣，日月为之蒙昏。端表移景而恒直，劲芳贯霜而独存；知子莫若父，诚哉长者言。

