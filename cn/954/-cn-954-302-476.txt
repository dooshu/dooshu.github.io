陈造　立春前一夕雪二首

天仙几夜集瑶台，剪水筛琼不受催。

直遣瑞花将腊去，尽驱和气与春回。

坐窗客有吟飞絮，对酒人应唱落梅。

雪与相如俱末至，可能草赋压邹枚。

陈造

陈造　立春前一夕雪二首

雪龙侵夜正衔枚，破晓郊原玉作堆。

云叶攀翻徒自舞，瑶花顷刻为谁开。

土膏已遽宜农事，彩胜何妨映酒杯。

幻作冰壶天一噱，梦回品物各春台。

陈造

