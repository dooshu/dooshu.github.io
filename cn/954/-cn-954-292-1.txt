陈元晋　安抚徽猷郎中召欲东赋诗见志乃以得归闲退为喜门人小子知先生之心

莫管声名草木知，人生待促是何时。

兴缠尽处须回棹，涂到迷时漫泣岐。

老我昨非今似是，笑渠小黠大还痴。

山林晚中多乖味，不怪商颜只茹芝。

陈元晋

陈元晋　安抚徽猷郎中召欲东赋诗见志乃以得归闲退为喜门人小子知先生之心

聱叟挥车倦且归，钓游旧处足娱嬉。

客怀自分三宜去，世事那无一可为。

书日高眠甘茗乳，秋风清饮饱莼丝。

何当为背奚奴锦，收拾潭州归后诗。

陈元晋

