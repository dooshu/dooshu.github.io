93　箕子名胥餘


司馬彪注莊子，云：「箕子名胥餘。」【原注】史記正義「尸子云」。

【元圻案】陸德明莊子釋文大宗師篇：「箕子胥餘。司馬云：『胥餘，箕子名也。見尸子。』崔同。」又曰：「箕子胥餘，漆身爲厲，被髮佯狂。或云：尸子曰比干也，胥餘其名。」〇又敘録曰：「司馬彪注，二十一卷五十二篇。彪，字紹統，河内人，晉秘書監。」〇王氏所引史記正義，見鄒陽傳。





