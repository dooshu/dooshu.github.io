刘克庄　离郡五绝

自伤临郡浅，有愧在民深。

稽首文公庙，由唐直至今。

刘克庄

刘克庄　离郡五绝

既收其印绶，犹送以车船。

回首柱下史，江边更可怜。

刘克庄

刘克庄　离郡五绝

昨日专城守，今朝失国人。

乾坤如许大，无地着孤臣。

刘克庄

刘克庄　离郡五绝

赫赫戎衣定，区区扣马非。

如何孤竹子，嫌粟不嫌薇。

刘克庄

刘克庄　离郡五绝

丘笔郑克段，轲言象爱兄。

回天力不足，削地罚犹轻。

刘克庄

