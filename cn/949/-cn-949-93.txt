范成大　陈仲思、陈席珍、李静翁、周直夫、郑梦授追路过大通，相送至罗江

相送不忍别，更行一程路。

情知不可留，犹胜轻别去。

二陈拱连璧，僲李瑚琏具，

周子隽拔俗，郑子秀风度。

嗟我与五君，曩如栖鸟聚。

偶投一林宿，飘摇共风雨。

明发各飞散，後会渺何处？

栖鸟固无情，我辈岂漫与？

班荆一炊顷，听此昆弟语。

把酒不能觞，有泪若儿女。

修程各著鞭，慷慨中夜舞。

功名在公等，舑儒老农圃。

范成大

