◎紫云回

明皇尝坐朝，以手指上下按其腹。朝退，高力士进曰："陛下向来数以手指按腹，岂非圣体小有不安耶？"明皇曰："非也。吾昨夜梦游月宫，诸仙娱以上清之乐，寥亮清越，非人间所闻，酣醉久之，合春天诸乐以送吾归，其曲凄楚动人，杳杳在。吾回以玉笛寻之，尽得之矣。坐朝之际，虑忽遗忘，故怀玉笛於衣中，时以手指上下寻按，非有不安。"力士再拜贺曰："非常之事也，愿下为臣一春天之。"其声寥寥然不可名言。力士又再拜且请其名。明皇笑曰："此曲名紫云回。"遂载於乐章。［郑传信录］

