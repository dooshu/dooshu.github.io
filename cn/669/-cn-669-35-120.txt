120　言不及義而險薄之習成　無所用心而非僻之心生　澤陂詩所刺


群居終日，言不及義，而險薄之習成焉；飽食終日，無所用心，而非僻之心生焉。故曰：「民勞則思，思則善心生。」寤寐無爲，澤陂之詩所以刺也。

【方樸山云】顧寧人先生云：「飽食終日，無所用心，難矣哉，北方之强也；群居終日，言不及義，好行小慧，南方之强也。」本此。





