黄庭坚　再和元礼春怀十首

回肠无奈别愁煎，待得鸾胶续断弦。

最忆钱塘风物苦，西湖月落采菱船。

黄庭坚

黄庭坚　再和元礼春怀十首

吴中风物最娇饶，百里春风酒旆摇。

往往贵人留骑从，少年丛里贳金貂。

黄庭坚

黄庭坚　再和元礼春怀十首

行云行雨迷三峡，归凤求凰振九苞。

月白花红倾酒满，不将春色等闲抛。

黄庭坚

黄庭坚　再和元礼春怀十首

红紫欲疏啼百劳，洞宫春色醉蟠桃。

虚窗酒病扶头起，强取金钗痒处搔。

黄庭坚

黄庭坚　再和元礼春怀十首

抹裙彩凤盘宫锦，插鬓真珠络贝多。

酒恶花愁梦多魇，灵砂犀角费频魔。

黄庭坚

黄庭坚　再和元礼春怀十首

玉壶躭躭浸晴霞，庭有三春接续花。

准拟只无难白发，金炉谁为煮黄芽。

黄庭坚

黄庭坚　再和元礼春怀十首

雨余花色倍鲜明，最是春深多晚晴。

美酒壮人如敌国，千金一笑买倾城。

黄庭坚

黄庭坚　再和元礼春怀十首

风光琰琰动春华，回首烟波万里赊。

山似翠屏西子国，溪如罨画越王家。

黄庭坚

黄庭坚　再和元礼春怀十首

双盘锦带丁香结，窄袖春衫甘草黄。

旧赠恐能开宝匣，新年时候梦残妆。

黄庭坚

黄庭坚　再和元礼春怀十首

滞梦停愁乱性灵，安眠灭念闭幽扃。

体中忽觉有佳处，读易一肩如酒醒。

黄庭坚

