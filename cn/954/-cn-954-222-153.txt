陈文蔚　送赵德勤将漕淮东

逼人富贵固髒髒，体国忧时一寸心，

符印处迁无旷岁，庙堂谁谓少知音。

民间利病搜求久，财计源流讲究深。

飞挽恢恢有馀地，要知罢困极于今。

陈文蔚

陈文蔚　送赵德勤将漕淮东

才难叹息古犹今，使节双持委寄深。

真主厉精思吏治，累朝忠孝结人心。

激扬正赖扶风宪，钦恤惟存布德音。

吏称民安两无事，不妨丹扆献规箴。

陈文蔚

陈文蔚　送赵德勤将漕淮东

登亭每忆楚东时，把酒吟诗对落晕。

拭目正看黄鹄举，回头不奈白云飞。

未应失计荒茅屋，正坐无钱买钓矶。

亩亩怀有常抱膝，论思惟日望公归。

陈文蔚

