姚勉　和杨监簿咏梅

不知年换山无历，日短著书阴自惜。

舑仙谁与伴清孤，竹里梅花破幽寂。

月窗看影嗔晓夺，雪径寻花惊夜失。

绝怜一点清淡意，不作群芳妖艳质。

梦寒翠羽真恐涴，香远细腰何敢即。

广平亦作软媚语，可笑铁心轻变易。

梅州参彻梅花髓，句中有味供紬绎。

冰瓯涤笔想更奇，试为此花重请益。

姚勉

