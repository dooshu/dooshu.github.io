孙应时　答王甫抚干和荆江亭韵

剑郁气冲斗，球潜光媚川。

丈夫自有在，时俗难为妍。

钟期苟未逢，我琴不须弦。

别路渺湖海，想思心炯然。

孙应时

孙应时　答王甫抚干和荆江亭韵

清诗报我来，琼玖羞木了。

感我万古心，迢迢如江水。

楚宫歌舞地，春农耕废址。

变化日相寻，荣华何用喜。

孙应时

孙应时　答王甫抚干和荆江亭韵

乐哉新相知，开怀接谈晏。

插花醉不辞，风光惜流转。

酒阑欲上马，握手增眷眷。

平生我辈人，定非儿女恋。

孙应时

孙应时　答王甫抚干和荆江亭韵

别时记抚掌，醉剧语无伦。

君如齐辕固，独不类平津。

交游半白头，心迹谁为陈。

由来松柏榦，不争桃李春。

孙应时

