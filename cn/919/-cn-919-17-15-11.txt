调经散

没药（别研） 琥珀（别研） 桂心 赤芍药 当归（各一钱） 细辛 麝香（各半钱，别研）上为末。每取半钱匕，生姜汁、温酒各少许，调匀服。

评曰：产后浮肿多端，有自怀妊肿至产后不退者，亦有产后失于将理，外感寒暑风湿，内作喜怒忧惊，血与气搏，留滞经络。气分血分，不可不辨。要当随所因脉证治之，宜得其情。调经散治血分固效，但力浅难凭，不若吴茱萸汤，枳术汤、夺魂散、大调经散，皆要药也。


