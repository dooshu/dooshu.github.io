陪柏中丞观宴将士二首


极乐三军士，谁知百战场。无私齐绮馔，久坐密金章。醉客沾鹦鹉〔一〕，佳人指凤凰。几时来翠节，特地引红妆。

〔一〕鹦鹉：《酉阳杂俎》：梁宴魏使，魏肇师举酒劝陈昭，俄而酒至鹦鹉杯。

绣段装檐额，金花帖鼓腰。一夫先舞剑，百戏后歌樵一作鐎。江树城孤远，云台使寂寥。汉朝频选将，应拜霍嫖姚。





