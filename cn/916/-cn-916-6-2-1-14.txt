【巫山高】

想（玉台作响。《类聚》作仿。谢集作仿。《文选》补遗同。）象（乐府、《诗纪》并云。一作仿佛。）巫山高。薄暮阳台曲。烟霞（谢集作华。《类聚》同。乐府作云。）乍舒卷。（《类聚》作卷舒。）蘅（谢集作行。《类聚》、《文选》补遗同。）芳（乐府作犭爰鸟。）时（《诗纪》作自。）断续。（乐府云。一作烟华乍卷舒。行芳时断续。《诗纪》云。集作烟云乍卷舒。猿鸟时断续。）彼美如可期。寤言纷在瞩。（玉台作属。《文选》补遗同。）怃（玉台作抚。）然（《类聚》作无忘。）坐相思。（谢集作望。《类聚》、乐府、《文选》补遗同。《诗纪》云。一作望。）秋风下庭绿。（○谢宣城诗集二。玉台新咏四。《乐府诗集》十七。《文选》补遗三十四。《诗纪》五十七。又《类聚》四十二引曲、续、绿三韵。）

