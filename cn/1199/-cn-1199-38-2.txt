鄧先

鄧先。城固人也。景帝時。御史大夫晁錯。患諸侯強大。建議減削。會吳楚七國謀反。假言誅錯。故吳相袁盎。譖帝殺之。拜盎太常。使赦七國。七國遂叛。鄧公為謁者。入言軍事。問曰。七國聞晁錯死。罷兵不。對曰。吳王卽山鑄錢。煑海為鹽。謀反積數十年。錯患之。故欲削弱為萬世策。諸侯憂之。計畫始行。身死東市。諸侯莫憚。內杜忠臣之口。外為諸侯報怨。臣竊為陛下不取也。帝歎曰。吾亦恨之。武帝初為九卿。

