◎王观

观字伟台，东郡廪丘人，曹公召为丞相文学掾，历高唐、阳泉、ガ、任四县令。文帝受禅，为尚书郎廷尉监，出为南阳涿都太守。明帝时为治书侍御史，太尉司马懿请为从事中郎，迁尚书。齐王时出为河南尹，徙少府，又徙太仆，行中领军，封关内侯，复为尚书，加驸马都尉。高贵乡公时封中乡亭侯，加光禄大夫，转右仆射，陈留王即位，进封阳乡侯，迁司空。卒，谥曰肃侯。

