【游仙诗】

税驾倚扶桑。逍遥望九州。二老佐轩辕。称戈戮蚩尤。功成弃之去。乘龙上丹丘。（文苑云。一作天游。）天上见玉皇。寿与天地休。俯视昆仑宫。五城十二楼。王母何窈《耳少》。玉质清且柔。扬袂折琼芳。寄我天东头。相思十万岁。太运浩悠悠。安以知吾道。日月不能周。寄音青鸟翼。谢尔碧海流。（○文苑英华二百二十五。）

