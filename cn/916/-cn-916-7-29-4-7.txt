【黄淡思歌】

〖四曲〗

〖古今乐录曰：思音相思之思。按李延年造横吹曲二十八解。有黄覃子。不知与此同否。〗

归归黄淡思。逐郎还去来。归归黄淡百。逐郎何处索。

心中不能言。腹（乐府作复。）作车轮旋。与郎相知时。但恐傍人闻。

江外何郁拂。龙洲广州出。象牙作帆樯。绿丝作帏纟率。

绿丝何葳蕤。逐郎归去来。（此下疑脱两句。○《乐府诗集》二十五。《诗纪》九十六。）

