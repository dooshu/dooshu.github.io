【上郡吏民为冯氏兄弟歌】

〖《汉书》曰：成帝时。冯野王为上郡太守。其后。弟立亦自五原太守徙西河上郡。立居职公廉。治行略与野王相似。而多智有恩贷。好为条教。吏民嘉美野王立相代为太守。歌之曰：〗

大冯君。小冯君。兄弟继踵相因循。聪明贤知惠吏民。政如鲁卫德化钧。周公康叔犹二君。

（〇《汉书》冯野王传。《书钞》七十四。《类聚》十九。《御览》二百六十、三百九十六、四百六十五。《乐府诗集》八十五作上郡歌。广告补遗三十五作冯君歌。《诗纪》八作上郡歌。又《白帖》二十一引君、循、均三韵。）

