戴复古　张端义应诏上书谪曲江正月一日赣州相遇

忧世心何切，谋身计甚疏。

樽前话不尽，天下事何如。

汉武求言诏，贾生流涕书。

龙颜那可犯，谪向曲江居。

戴复古

戴复古　张端义应诏上书谪曲江正月一日赣州相遇

正朝送迁客，好去看梅花。

此岭几人过，念君双鬓华。

直言知为国，远地莫思家。

韶石叫虞舜，伤哉古道赊。

戴复古

