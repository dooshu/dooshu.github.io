释师范　次韵题大梅常禅师塔

马师问处没踪由，或示三冬话九秋。

认著即心心即佛，一丝头是一丝头。

释师范

释师范　次韵题大梅常禅师塔

茫茫摘叶与寻枝，独许山翁亲见伊。

点著直行三万里，至今脚迹少人知。

释师范

释师范　次韵题大梅常禅师塔

视死生如游戏场，固知老子不曾亡。

祗今何处问消息，风递梅花扑鼻孔。

释师范

