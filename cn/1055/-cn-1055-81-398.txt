【赐观文殿学士尚书右丞田况乞致仕不允批答〈嘉五年正月八日〉】

省表具之。卿德量足以容众，材识足以济时。蔚然君子之风，绰有大臣之体。自婴疾恙，求解枢机。朕心恻然，深以为惜。乃惟书殿之清职，自非耆哲而弗居。俾从优游，以便颐养。所期福善之理，当蒙勿药之休。还来辅予，以尽贤业。遽形引谢，良异眷怀。所乞宜不允。

