◇采莲赋

紫茎兮文波，红莲兮芰荷；绿房兮翠盖，素实兮黄螺。於时妖童、媛女，荡舟心许；首、徐回，兼传羽杯。棹将移而藻挂，船欲动而萍开。尔其纤腰束素，迁延顾步。夏始春馀，叶嫩花初，恐沾裳而浅笑，畏倾船而敛裾。故以水溅兰桡，芦侵罗衤チ，菊泽未反，梧台迥见。荇湿沾衫，菱长绕钏。泛柏舟而容与，歌采莲於枉渚。歌曰：碧玉小家女，来嫁汝南王；莲花乱脸色，荷叶杂衣香。因持荐君子，愿袭芙容裳。（《艺文类聚》八十）

