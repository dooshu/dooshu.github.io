◇敕有司劝课（神瑞二年）

前志有之，人生在勤，勤则不匮。凡庶民之不畜者祭无牲，不耕者祭无盛，不树者死无椁，不蚕者衣无帛，不绩者丧无衰。教行三农，生殖九谷。教行园囿，毓长草木。教行虞衡，山泽作材。教行薮牧，养蕃鸟兽。教行百工，饬成器用。教行商贾，阜通货贿。教行嫔妇，化治丝。教行臣妾，事勤力役。（《魏书·食货志》。帝以饥，简尤贫者就食山东，敕有司劝课留农者。）

