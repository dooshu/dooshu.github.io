阳枋　和杨提刑喜雨

蝼蚁何能格上穹，况於三伏蕴隆中。

瓣香载走神龙庙，法象俱来大梵宫。

出岫金身能普济，临池玉醮可幽通。

尚凭使者疏冤狱，歌舞丰年与从同。

阳枋

阳枋　和杨提刑喜雨

诏许归耕荷圣王，又夫衰病过南方。

幸亲博洽前无辈，每欢平反后必昌。

请雨赖公诚独至，回天愧疚我德多凉。

作诗志喜亲衔袖，玩把浑如七宝装。

阳枋

