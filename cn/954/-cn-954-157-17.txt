陈普　次答熊去非七夕遇雨见候

志土千载心，烂烂如斜河。

道路坦且修，况复阴雨多。

女骏不可说，牛痴无奈何。

陈普

陈普　次答熊去非七夕遇雨见候

连珠复合璧，叹息复何年。

颠连多疾苦，道术极乖偏。

嫠妇不恤纬，杞国常忧天。

陈普

陈普　次答熊去非七夕遇雨见候

五鬼不害道，含沙非杀身。

大和一巨毒，西方无人伦。

三圣不复作，谁亨万世屯。

陈普

陈普　次答熊去非七夕遇雨见候

太玄矿故在，原道涂犹迷。

一朝无渣滓，仙派起帘溪。

未能及鳏寡，不虚五纬奎。

陈普

陈普　次答熊去非七夕遇雨见候

空言未深切，聊可烛朦胧。

好辩若无益，庶以雷群聋。

群仙去已久，吾侪当嗣功。

陈普

