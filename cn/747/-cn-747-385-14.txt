○常州奏甘露降松树表

臣及言：臣州内厅东皆下二松树，自今年十月十三日夜，至今月十八日夜，前後二十七度，甘露下降。树根枝叶，г洒皆遍，洁白凝Ё，味同饴蜜，馀溜滴地，委积成泥。倾州官吏，咸共荣观。臣谨按《冠子》云：“圣王之德，上及太清，下及万灵，则甘露下。”《瑞应图》曰：“王者德至於天，则甘露降松柏。”陛下实行慈俭，怀柔远近，无为之政，与太古同风，故天地气和，合而呈瑞。况休徵感应之始，当陛下降生之日。皇符昭晰，天意炳焕，盖表圣寿宝历，将与天比崇。臣为州三年，无绩可纪，疲朽何幸，目睹祯祥？臣无任喜忭之至，谨奉表以闻，伏望宣付史馆。

