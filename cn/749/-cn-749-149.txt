丁注


注字葆光，吴兴（今浙江湖州）人。熙宁六年（1073）进士。知永州。有丁永州集三卷，不传。

无闷

风急还收，云冻又开，海阔无人翦水。算六出工夫，怎教容易。刚被郢歌楚舞，镇独向、尊前夸轻细。想谢庭诗咏，梁园赋赏，未成欢计。

天意。是则是。便下得控持，柳梢梅蕊。又争奈、看看渐回春意。好趁东君未觉，预先把、园林都装缀。看是处、玉树琼枝，胜却万红千翠。







