梅尧臣　袁大监挽词三首

昔罢宣城守，将归尚抚予。

殷勤为开径，惨怆遂登车。

告老闻还楚，遗荣喜效疏。

西山忽埋玉，松露助涟如。

梅尧臣

梅尧臣　袁大监挽词三首

西蜀何夫子，濡毫作冢铭。

辽辽传耳目，炳炳若丹青。

罢市知遗爱，存祠识旧形。

生刍莫能置，江阔底沧溟。

梅尧臣

梅尧臣　袁大监挽词三首

不向斗牛望，已闻风雨哀。

沉埋太阿剑，毁折豫章材。

百链饱於锻，九层谁起台。

平生嗟泯泯，逝水讵重来。

梅尧臣

