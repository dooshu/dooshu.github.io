【古歌】

上金殿。著（《类聚》误作者。）玉樽。延贵客。入金（《类聚》无金字。）门。入金门。（《类聚》无此三字。）上（《类聚》作黄。）金堂。东厨具肴膳。椎牛烹猪羊。主人前进酒。弹（《类聚》作琴。瑟为清商。投壶对弹棋。博奕并复行。朱火飏烟雾。博山吐微香。清樽发朱颜。四坐乐且康。今日乐相乐。延年寿千霜。（○选诗拾遗。古诗类苑四十五。《诗纪》七。又《类聚》七十四引樽、门、堂、羊、商、行六韵。）

