第五十一回　询国运太祖求判　泄天机陈抟预征



诗曰：



君圣臣贤国运昌，不需迁务长生方。



天心应视民心见，奚必谆谆定未场。



再说宋之君臣，得众仙圣母又蒙司马尊神同往金鳌岛，明白了余兆谗激赤眉，赦诸女将罪，太祖并少五阳将，父子妻儿，一同拜谢。太祖又令人排列香案，焚祷郊天，当空叩谢神圣。众女夫妻，实乃死中得活，皆向神明祷谢，虔诚叩礼。是日君臣喜色扬扬，又向众仙圣母感谢搭救之恩。太祖命摆开素席，与诸仙酬叙，且欲与众仙圣母同班师归汴梁城，共统山河数载，待再灭了幽州契丹及太原，天下复归大统，少享富贵，酬答恩德于万一。群仙曰，「山人乃世外闲俦，慵懒成性，又不当久居尘世，有累清修。今不过为陛下国基统一，冒罪劫下凡，岂容留恋富贵。不劳陛下念虑酬报也。」太祖又曰：「即如日前被余兆下毒水中，苟非得黄石公大发慈悲搭救，君臣安有今日。况今天下割据，又有数州未服，若再遇着余兆一辈，如何请得群仙捕灭。」陈抟曰：「赤眉师有誓言，以后再不教生徒，斯世今后便无此辈了。今虽太原幽州尚未称臣，自有二王爷光义与陛下代劳。且高家英勇，曹国舅彬才智，一班王侯无敌，文可安邦，武可定国，陛下何须过虑。自此征伐颇息，主上玉食万方，只应『对酒当歌，人生几何』之语可也。」原来太祖自征南唐李景以来，先着光义弟署国，不料这二王爷平日原是多疑，不甚爱敬其兄，不似宋太祖友爱之心宽大，故当日被困寿州，非有御礼回朝，他未曾有意解一粮，添一兵，前往救驾。太祖自此，也略知他不臣不弟之心，有几分恼他。今闻陈祖师说其日后可以代劳灭寇，心下还不相信。但属手足，况为天子之尊，当以襟胸宏大为忍也。陈抟此语有由，分明是预兆太祖死期将近，故教及时行乐。至于伐太原伐幽州，至光义太宗登基后，方行此事，太祖不及见也。故当日陈祖师谜语，实暗道未来之事。太祖那里得知，所以含糊答应过光义代劳之语。太祖又问以国运长短之数，皇弟寿算如何？陈师又言：「自古主仁则兴，不仁则亡。皇天无亲，惟德是亲，故国运之兴衰、寿数之长短，皆视仁德为定券。至于天定胜、人定数，非山人所敢知，人定胜天是贤相谏君之美词。」太祖念着自己半世倜傥，不过因时起事，意外遭遇，居然九五，安无天定之数。但恐陈希夷不肯明说耳，遂力叩不休。陈抟只得写下数句：



十八年前马上主，居然周武与成汤。



此回烛影摇红夜，过此皇龄万寿长。



此语乃是陈抟说出，亦道着归天日期，故又写四句曰：



由来边计最难降，王气将钟在上邦。



可喜忠良长倚辅，君臣相守到沧江。






陈仙师起句二语，分明道着继宋后而兴者，惟北元。结二语，又道着赵旦王共陆秀夫君臣母子，在吴门猎吴山，坠长江而死。当日未发之事，除了神仙那里晓得。太祖亦知陈希夷必不肯直说，浅漏天机，以取罪戾，亦不多盘诘，将祸福一概撇下，听之天命而已。惟黄石公又言：「人生行事，惟本之理，理定而数亦随之。况人君有道，造命之权自己操之，何必谆谆举问前定为言，反劳陛下龙心。况自受困三年以来，未免劳肝，损及元神，且余兆下毒虽解，犹恐少留脏腑，余患未消，恐乘血气之虚，有痈疽发作等症，此后深宫酒色二字，倍加节欲，方免毒从虚发之患。」太祖大喜，嘉纳黄仙师药石箴视训诲。正是：



天下由来第一毒，只为娇色与酒肉。



此一席之言，黄石公勉谏酒色二字，切中太祖生平毛病，实乃洞见肺腑，爱君之心，情见乎词也。太祖因而动容受纳，一时饱德，庶几安有卜夜。又盘旋多时，各仙师众圣母召齐众男女门徒，勉励一番在家尽孝，在朝尽忠，凡事要体天而行，不可恃才率意。然后，与宋太祖告别。各门徒留恋，依依不舍，师徒情深。正是此一别后会无期，各门徒男女，皆下泪苦留。太祖亦然。群仙曰：「山人等知陛下情长大度，人主记念殊深，曷胜铭感。各门徒亦仙凡各别，尔等享受人间富贵，为师等清福超闲，不需效世间儿女态。况我等视百年为瞬息，万里若乘除。朝廷若有事时，自当有缘再到，何忧会晤无期。陛下不必留，众门徒不需怀切，各宜自爱。」语毕，六朵祥云从空飞下，各仙师圣母跨上，飘然而去。太祖各徒众文武大臣遥送，上观没云影方回。互相论及两番得仙师等破阵解厄，方得成功。合说回京熔铸金躯，以酬大德，祀典之事。



随后杨业见南唐平服，李景称臣，亦请旨回山。太祖一想，欲令其父子同归汴梁，封赐重爵，以报答军功。杨业奏曰：「王恩浩荡齐天，理当遵旨，送主回京。惟老亲风烛之期，寸心不欲远离。待诸异日，臣自当依旨来朝，以领陛下宠命之光也。」太祖点头，大加奖赞：「将军忠孝两全，卿一心回山事父，朕亦不得强留。但征役尚无珠宝犒劳三军，且待朕回汴梁，自然命使臣少赉金帛到山，以酬赏多士。」杨业父子同奏曰：「区区微功，何用陛下龙心念切。为国勤王，正臣子义分当为也。」



住语君臣交酬多话。果然次早杨业、佘氏、延平携妻花氏夫人，辞别圣驾。自太祖以至众王侯文武大臣，三十余人皆来荐酌送行。一班女英雄刘、萧、艾、郁与解语，尤属姊妹情长，正以乍合忽离，殊难割爱。但因各事夫家，不得不分袂，五女珠泪汪汪。杨业夫妻父子，一同出寿州城，五万大兵随后护拥。太祖亲身出关送别，自然诸大臣无一人不送出十里之遥。杨业父子马上拱揖数次，请圣上各王侯返回。太祖见行远，只得住驾，与文武入城。



是日，诸事务完备，择吉日就要奏凯回汴京。六军大小文武将，一闻此信，人人喜悦。各各打叠行装。李景君臣闻天子登程，早备白银四车，黄金两车，珠宝土产之物二车送行。俱出城候驾，一见天子出城，俯伏。太祖着唐王平身曰：「朕历此土三年，今方得平宁，与卿等共享太平之福。蒙贤主厚礼，不需远送。汝君臣守土和睦，上下一心，与国同庥，朕有望焉。朕回汴，自当差官犒赏汝等。」群臣揖拜：「陛下圣主，汪洋天恩，又劳圣驾远涉边隅，臣等之过也。」少不得相送远远而还。一路父老子民，喜圣天子临经街道，莫不香烟载道，结彩铺毡，香花扑鼻。一路大小官僚，郊迎百里，说不尽肃静威严，龙颜喜霁：「众百官士民，有此爱朕之心，真好百姓也。」实乃王者大兵所过，秋毫不犯。百姓远远观瞻圣上威仪，以及护从众王侯文武女将大臣，好不威风。水陆之师过处，风景日殊。陆马江舟，人人归心似箭。不知天子回汴如何，下回分解。



