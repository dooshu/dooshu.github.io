李流谦　送魏德源守普慈二首

一毫不露见全身，德觇徵符捷若神。

高岱自高元地势，球琳非琢本天真。

出山聊作无心润，著物应名有脚春。

唤作使君犹未解，岂知游戏两朱轮。

李流谦

李流谦　送魏德源守普慈二首

东梓名州最普州，蟆颐相望气横秋。

青衿胄子迎高朕，竹马儿童识细侯。

只有爱民心尚在，可能忧国泪空流。

摩挲疲瘵无多事，绿野家家剑换牛。

李流谦

