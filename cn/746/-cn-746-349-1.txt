卷349_1【东风二章】  欧阳詹

东风叶时，匪沃匪飘。莫雪凝川，莫阴沍郊。

朝不徯夕乃销，东风之行地上兮。上德临慝，匪戮匪枭。

莫暴在野，莫丑在阶。以踣以歼，夕不徯朝。

陇西公来浚都兮。

东风叶时，匪凿匪穮。莫蛰在泉，莫枯在条。

宵不徯晨乃繇。东风之行地上兮。上德为政，匪食匪招。

莫顾于家，莫流于辽。以饱以回，晨不徯宵。

陇西公来浚都兮。

