【兰亭诗二首】

〖《诗纪》作琅琊王友谢安二首。〗

伊昔先子。有怀春游。契兹言执。寄傲林丘。森森连领。（《诗纪》作领。）茫茫原畴。回霄垂雾。（帖作模。）凝泉散流。（○戏鸿堂帖十。《诗纪》三十三。）

相与欣佳节。率尔同褰裳。薄云罗阳景。（舆地纪胜作物景。《诗纪》作景物。）微风翼轻航。醇醪陶丹（帖作玄。）府。兀若游羲唐。万殊混一理。（帖作象。诗话同。）安复觉彭殇。（○戏鸿堂帖十。广《文选》九。《诗纪》三十三。又舆地纪胜十引航一韵。诗话总龟後集十六引殇一韵。）

