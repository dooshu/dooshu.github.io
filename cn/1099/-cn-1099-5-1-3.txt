○送田文起序 【 吏胥】

明善復初、儒者之學也、學以濟時行道為心、儒術飾吏以濟時矣。其從事則法律焉。天下亦豈有捨儒而可以為吏者。儒道與天地?、扶天經、立人紀、自古有天下者、曷嘗一日無所待于儒乎、甚矣吾儒有益于國家而成致治之功也、滑縣吏田文起、前以冑子八國學、師明師、友益友、非一日矣、問學抱負、濟時行道之心、葢未嘗少替、　聖朝郡縣吏多以儒選、文起親老且貧、執役乎吏、以為養親計、當時縣吏可致通顯故侈大之如此發所蘊為簿書間推所學于法律內。縣以廉幹稱。洪武丁已夏四月、北平提刑察司、嘉其言行有道也、舉而用焉、則贊風紀持憲法、必有以彰大其功名矣、昔趙廣漢起河間郡吏王尊起涿郡書佐。鮑宣起縣之鄉嗇夫。丙吉起魯之獄吏。漢代人材多出吏胥。而超越後代者。又不無所本也。葢孝武之世、公孫弘奏請卑太守、卒吏皆通一藝、自是吏胥乃從事于文學禮義之中。而公卿士吏彬彬矣。其視區區法律習者。殆不及耳。文起往矣以天資之美。學問濟之。不為外物累法律不明則反受其惑不為法律惑行道濟時求無負明善復初之學、然後為儒者之功?也、雖儒術飾吏、亦何玷于儒乎、文起勉旃、是為序、

