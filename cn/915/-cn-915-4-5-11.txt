◇绍封二十八将子孙诏（六年）

夫仁不遗亲，义不忘劳，兴灭继绝，善善及子孙，国之典也。昔我光武，受命中兴，恢弘圣绪，横被四表，昭假上下，光耀万世，祉祚流衍，垂于罔极。予末小子，夙夜永思，追惟勋烈，披图案籍，建武元功二十八将，佐命虎臣，谶记有征。盖萧、曹绍封二十八将子孙诏封，传继于今；况此未远，而或至乏祀，朕甚愍之。其条二十八将无嗣绝世，若犯罪夺国，其子孙应当统后者，分别署状上。将及景风，章叙旧德，显兹遗功焉。（《后汉·冯异传》）

