○请遣使访问太和公主状

右，伏以元和中，回鹘累请和亲，宪宗不许；至长庆初，穆宗以北虏代结姻好，中国元虞，边境晏然，生人受福，所以割慈下嫁，用示怀柔。今回鹘国已破亡，公主未知所在，若不遣使访问，慰其艰危，戎狄必谓国家降主虏廷，本非爱惜，便怀轻易之意，永无敬重之心，非止甚伤虏情，实亦负於公主。臣等商量，望令苗镇将一二十轻骑，赍诏书先至け没斯处，令其转差人送入至公主所在。若け没斯便受朝旨，固表恭顺之心；若辞拒此行，足彰背叛之迹。因此侦察，无所隐情。伏希圣旨，特赐省察。

