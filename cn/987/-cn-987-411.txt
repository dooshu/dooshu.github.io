苏轼　次韵子由论书

吾虽不善书，晓书莫如我。

苟能通其意，常谓不学可。

貌妍容有矉，璧美何妨椭。

端壮杂流丽，刚健含婀娜。

好之每自讥，不独子亦颇。

书成辄弃去，谬被旁人裹。

体势本阔落，结束入细麽。

子诗亦见推，语重未敢荷。

尔来又学射，力薄愁官筩。

多好意无成，不精安用夥。

何当尽屏去，万事付懒惰。

吾闻古书法，守骏莫如跛。

世俗笔苦骄，众中强嵬＊。

钟张忽已远，此语与时左。

苏轼

