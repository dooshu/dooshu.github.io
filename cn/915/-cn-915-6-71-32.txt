◇答台符问小功服成婚

二王出後二国，礼为人後，降本亲一等。又云为姑姊妹适人者小功，二王应制小功之服。礼，小功绝哭，可以娶妻；下殇之小功则不可。先儒之说，本齐衰之亲，故除丧而後可婚。今二王虽以出後降服，本亦齐衰之亲，情例如礼，不应成婚。（《通典》六十。东晋台符庐陵公主薨，琅邪东海二王於礼为应得婚与否，太常王彪之云云。）

