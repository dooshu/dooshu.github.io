陆游　焉耆行

焉耆山头暮烟紫，牛羊声断行人止；

平沙风急卷寒蓬，天似穹庐月如水。

大胡太息小胡悲，投鞍欲眠且复起。

汉家诏用李轻车，万丈战云来压垒。

陆游

陆游　焉耆行

焉耆山下春雪晴，莽莽惟有蒺藜生。

射麋食肉饮其血，五榖自古惟闻名。

樵苏切莫近亭障，将军卧护真长城。

十年牛马向南睡，知是中原今太平。

陆游

