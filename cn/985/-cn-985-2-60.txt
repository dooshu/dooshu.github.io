宋伯仁　寄旧友二首

男儿未遇总英雄，漂饭非怜计已穷。

鲍叔但能知管伸，孔明何必拜庞公。

秋江萍梗人何处，夜月梅花梦亦同。

借问选诗编几许，玄晖潇散渐唐风。

宋伯仁

宋伯仁　寄旧友二首

微官宁得似穷儒，挽首逢迎气不舒。

便是伐薪能煮海，何如烧叶自观书。

半逢寒雨苕溪酒，一线西风震泽鱼。

但得此身无系束，江南有地着顽疏。

宋伯仁

