○一造滾水石壩 【 即减水壩】

滾水石壩、為伏秋水發盈漕、恐勢大漫隄、設此分殺水勢、稍消即止?帚正漕、故建壩必擇要害卑窪去處、竪實地基、先下地釘樁鋸、平下龍骨木、仍用石楂?木夭韭?鐵?木夭韭?縫方鋪底石壘砌、鴈翅宜長宜坡。跌水宜長。迎水宜短。俱用立石攔門、樁數層、其地釘樁須劄鷹架、用懸硪釘下、石縫須用糯汁和灰砌縫、使水不入、如石壩一座、臑身連鴈翅共長三十丈、壩身根闊一丈五尺、收頂一丈二尺高一尺五寸、迎水闊五尺、跌水石闊二丈四尺四鴈翅各斜長二丈五尺、高九尺、用粗細石計長一千三百九十餘丈、并地釘樁龍骨木鐵錠鐵銷煤炭木炭石灰糯米檾蔴及各匠工食、約共該銀一千九百餘兩、其運石擡石搬料夫舡、并官夫廩糧工食臨期酌給、

