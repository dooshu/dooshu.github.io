纪四十七 武宗正德十二年丁丑至十三年戊寅


明通鉴卷四十七
纪四十七起疆国赤奋若、尽著雍摄提格、凡二年。
武宗毅皇帝
正德十二年
春，正月，戎寅、召内阁、府、部大臣及科、道官传旨，“十三日郊祀毕、驾幸南海子观猎".
于是，大学士梁储等上疏曰：“朝廷至大至重之事无有过于郊祀者。今祀礼未举、而先有意于游猎，则精诚已分矣。祖宗百五十余年来、未闻有此举动。况尘埃草野之中，车马丛杂，等威不辨，警跸不严、万一可虞之事或有出于意料之所不及者，则臣等虽万死不足以赎误国负君之罪矣。”寻五府、六部、都察院、通政、大理等衙门，及成国公朱辅等皆以为言，不省。【考异】《明史·本纪》，“正月己丑，祀南郊，遂猎于南海子。”《三编》则于《目》中书“戊寅，召百官至左顺门，明告以已丑郊竣，将幸南海子”，盖据《实录》也。武宗盖虑临时诸大臣之谏阻，而先传旨明告、可谓不畏天怒，不恤人言，储等之谏，亦何益哉！
己丑，大祀南郊，礼毕，遂猎于南海子。文武诸臣追从之，上方纵猎，门闭不得入。日晡传旨，令诸臣先还，候于承天门。夜中，驾始入、御奉天殿，群臣行庆成礼。明日，以所猎禽兽分赐府、部、翰林、五品以上及科、道官。初，上时出微行，犹讳
1255
明通鉴卷四十七
之。自是特宣谕外廷，无敢力争者。旬日间,再猎南海子,西北 巡边之行自此始矣。
壬寅，甘肃守臣以土尔番侵肃州羽书上闻，并言“先后入贡番使，宜随所在羁之”。而巡按御史王光亦劾诸将失律罪，“请遣文武大臣有才略者往经略之”。【考异】《实录》书土尔番事于是H壬寅、实据奏报之日，而《明史稿》遂据之，后修《明史》改人于十一年九月，盖参核《彭泽传》，土尔番之复据哈密，乃十一年事，惟《哈密传》于十一年五月下书“彭泽上言，‘土尔番效顺，请赐臣骸骨归里”，下文言“明年五月、甘肃巡抚李昆上言：‘莽苏尔谓巴尔济不可复立。如必欲其复国、请敕谕莽苏尔兄弟”云云、按此即十一年五月事、故《实录》系之五月庚寅，其非1—年之明年可证也，且上文既云“十一年五月”，下文又言“十二年正月”，不应中间复出“明年五月”四字，今详加参校，彭泽召还在十年，《传》中叙九年彭泽经略事下，当书“十年五月”，因转写衍“一”字。如此，则泽请赐骸骨在十年，而下文所谓“明年五月”者、正十一年之五月，与月、悉参《安录》、《本纪》书之，并附刊《土尔番传》之误于此
是月王守仁行抵赣州，开府郡中，选民兵，行十家牌法，其法仿保甲行之。又以连年调狼兵、土军，动经岁月，糜费逾万，有损无益、乃集江西、福建、广东、湖广四省之兵，选其骁勇者，每省或五六百人，或四五百人，分队统带，责之分守兵备官。时左右多贼耳目，守仁乃呼老黠隶诘之，隶战栗不敢隐，因贳其罪令诇贼，贼动静无弗知。于是，檄福建、广东会兵、先讨大帽山之贼。
《本纪》及《彭泽传》吻合，而上下文义亦一气贯注矣。今记土尔番事年
二月、庚戌，命左都御史彭泽提督陕西等处三边军务，镇守宁夏，右都督郤永充总兵官，太监张永监军。
增设陕西织造中官。给事中任忠言：“陕西地瘠草寒，民多穴居、衣皮铺藿、无它生计。况沿边郡县屡遭寇掠，耕牧旷废，其腹里不被兵者，又以调集士马，挽运刍粮，亦皆疲敝。辨麦槁于
1256
纪四十七
春夏，苗稼尽于雪霜。逃窜流移，十室而九。近闻复遣太监往监织造，费辄数万，催督峻急，民不堪命。夫鸟穷则啄，兽穷则
攫，臣不胜意外之虞、民或啄以攫也。”疏入，不报。
己未，免陕西巩昌府、秦、陇等被灾州、县去年税粮。
癸巳，赐舒芬等进士及第、出身有差。芬，进贤人。是日，上微行、骑出北安门，军士从者才数人，至顺天府大街而还。比夜始传制.
三月，已丑，免大同府所属州、县被灾税粮。
戊戌，陕西镇、巡官复以织造为言，“请将两淮、浙江、四川、河东盐课充陕西织造之用”，从之.
夏、四月、壬子，靳贵致仕。贵在阁三年，无所建白。初，贵主辛未会试，以家人通贿鬻题为言官所劾，是科复主会试，人言藉藉。给事中王俊民复劾之，贵始乞休。仍赐敕、给廪隶如例。
丙辰，甘肃副总兵郑廉及哈密都督阿尔保喇见前，即奄克孛刺。等败土尔番于瓜州，斩获七十九级，乃遁去。又与卫拉特即瓦刺.相攻，力不敌，移书求款。巡抚李昆以闻，且请罢兵，于是彭泽、张永等皆止不遣。总兵郤永已先发，命“暂驻甘州近地，俟事宁乃还"。
是月，毁积庆、鸣玉二坊民居，给事中石天柱等疏请停止，不省。
五月，丙子，以礼部尚书毛纪兼东阁大学士，预机务、代靳贵也、纪以屡谏，有名望，同列皆倚重之。
戊寅、宁府典宝副阎顺、典膳正陈宣等，潜走京师、告“宁 王所亲信典宝正涂钦与致仕都御史李士实、都指挥葛江等谋不轨、乞敕法司勘治。”有旨“执付锦衣卫狱”。已，王亦奏顺等背义私逃，杖之五十，发孝陵卫种蔬。时内外权贵皆受宸濠赂，虽上变勿问。
1257
明通鉴卷四十七
癸未，上微行至石经山、汤峪山、玉泉亭，数日乃还。石经山，朱宁所营建也，穷极壮丽，至是邀上幸之。
乙未，都御史彭泽以衰病乞休，许之，驰驿、给夫廪如制。六科给事中黄钟、十三道御史潘仿等交章请留，而为兵部尚书王琼所尼，不振。初，琼与泽以廷推有隙，而泽常使酒陵琼，复时时谩骂钱宁。宁闻，大怒，遂与琼侦泽事，欲共倾之。舍音和珊之系狱也，其党实巴伊克旧作失拜烟答。被捶死。及事平，械和珊至京下狱。实巴伊克子旋以入贡至京，探知王琼欲倾泽，遂讼父冤、法司行甘肃讯报。琼欲因此兴大狱，奏遣科、道二人往勘。
是月、巡抚南赣土守仁讨大帽山贼，平之。时贼首詹师富等据长富村为巢。守仁督副使胡琏等破之、逼之象湖山。指挥罩框、县丞纪镛战死，守仁亲率锐卒屯上杭，佯退师，出不意捣 之，连破四十余寨。俘斩七千有奇，遂禽师富，散其胁从者四千余人。【考异】事见《明史》守仁本传，然系之是年正月、似误也.文成以正月至赣州，调兵团练，一切部署，必无是月遽平剧贼，故《宪章录》、《纪事本末》皆系之五月。而证之《实录》，六月丙辰始以捷闻、则五月破大帽山贼可证也。岩其《年谱》谓“是年二月平津寇，四月班师、驻军上杭”，则正与《明史》本传合。盖平漳寇后移师上杭，故讨詹师富等即在是时，本传“正”字疑系“五”字之误也。
六月，乙巳朔，日有食之。
乙卵，命安远侯柳文防守古北口，署都指挥赵承序防守白羊口，华勋防守黄花口，以谍报寇在宣府沿边驻牧也。
是月、礼部尚书李逊学改管诰敕，以吏部侍郎毛澄代之，十璟迁左都御史，代彭泽也。以刑部侍郎张纶为右都御史。
秋，七月，乙亥朔，享太庙，遣会昌侯孙铭代行礼。
升山东按察金事许逵为江西副使。逵以屡破剧贼，威名大著，擢授是职。会宸濠方谋逆、其党横甚，逵至，以法痛绳之。语巡抚孙燧曰：“宁王敢为暴者、恃权臣也。权臣左右之者、贪重
1258
纪四 十七
贿也。重贿出于盗薮，今惟剪盗则贿息，贿息则党孤。”燧深然
之。
丙戌，下大理寺评事沈光大及司务林华于锦衣卫狱。时有厂卫校卒，喧争三法司道上，华出，不避，因杖之。校卒仍不逊光大复杖而囚之。钱宁遂奏“校乃执驾人役，二人擅辱之”，有旨，俱下狱拷讯，且令法司从重拟罪，法司议降调，内旨“黜光大为民、华调外”。时厂卫声势赫弈，校卒至各部白事，呼卿佐为“老尊长”，卿佐亦降颜礼遇之，皆钱宁、江彬等奥援也。
庚寅，命巡抚南赣佥都御史王守仁提督军务。先是江西盗蜂起，守仁至，稍稍平之。因奏：“盗贼日滋，由于招抚之太滥；招抚太濫，由于兵力之不足；兵力不足，由于赏罚之不行。乞假以令旗令牌、得便宜行事。”兵部干琼议请许之。乃更兵制：二十五人为伍，伍有小甲；二伍为队，队有总甲；四甲为哨，哨有长，协哨二佐之；二哨为营，营有官，参谋二佐之；三营为阵，阵有偏将；二阵为军、军有副将。皆临事委、不命于朝，副将以下得递相罚治。于是乃议讨大庾之贼。
是月、上纳江彬言，将幸宣府巡视居庸关，御史张钦上疏曰：“比者人言纷纷，谓车驾欲度居庸，远游边塞，臣谓陛下非漫游、欲亲征北寇也。不知北寇猎獗，但可遣将徂征，岂宜亲劳万乘？英宗不听大臣言，六师远驾，遂成己巳之变。匹夫犹不自轻，奈何以宗社之身，蹈不测之险。今内无亲王监国，又无太子临朝。国家多事，甘肃有土番之患，江右有挚贼之扰，淮南有漕运之艰，巴蜀有采办之困。京畿诸郡，夏麦少收，秋潦为沴。而陛下不虞祸变，欲纵辔长驱，观兵绝塞。臣窃危之。”已，闻廷臣切谏皆不纳，复疏言：“臣愚以为乘奥不可出者有三：人心摇动，供亿浩繁，一也；远涉险阻，两宫悬念，二也；北寇方张、难与之角，三也。臣职居言路，奉诏巡关，分当效死，不敢爱死以负陛下。”疏人、不报。【考异】钦谏幸宣府事，见《明史》本传，特书于
1259
明通鉴卷四十七
是年之七月、盖欲谏止上行，非临时奏也。诸书皆系之帝幸宣府之八月月今据《实录》书之，为下幸宣府张本。
乙巳，大学士梁储、蒋冕、毛纪追及于沙河，上疏请还，不纳。
八月，甲辰朔，上微服如昌平。
已酉，至居庸关。时传报出关甚急，巡关御史张钦命指挥孙玺闭关，纳门钥藏之。分守中官刘嵩欲诣昌平朝谒、钦止之曰：“东驾将出关，是我与君今日死生之会也。关不开、车驾不得出，违天子命，当死；关开，车驾得出、天下事不可知，万一有如土木、我与君亦死；宁坐不开关死，死且不朽。”顷之，上召玺，玺曰：“御史在，臣不敢擅离。”乃更召嵩，嵩谓钦曰：“吾，主上家奴也，敢不赴！”钦因负敕印，手剑坐关门下，曰：“敢言开关者斩！"复夜草疏曰：“臣闻天子将有亲征之事，必先期下诏廷臣集议。其行也，六军翼卫，百官扈从。而后有车马之音，羽旄之美。今寂然一不闻，辄云车驾即日过关，此必有假陛下名出边勾贼者、臣请捕其人，明正典刑。若陛下果欲出关、必两宫用宝，臣乃敢开。不然、万死不奉诏。”奏未达，使者复来，钦拔剑叱之曰：“此诈也！”使者惧而返，为上言：“张御史几杀臣。”上大怒，顾钱宁：“为我趣捕杀御史！”
会储等至沙河，再疏请还宫，于是礼部尚书毛澄、给事中王潮暨成国公朱辅、英国公张仑等，皆合词疏请国跸，钦疏亦至。丙辰，上不得已，始自昌平还。
戊午，夜视朝。
庚申，大庾贼陈日能盘踞山峒，与上犹、浰头诸贼相掎角。守仁督副使杨璋潜师以入，乘夜纵火焚巢，破十九砦，禽曰能，俘斩五百六十余人。时横水贼谢志山乘间急攻，南安知府季敩击败之。【考异】事见《明史》本传，《纪事本末》系之七月。《实录》书于八月庚申、据报捷之月日也。《三编·目》中书禽日能在十二年九月，盖横
1260
纪四十七
水贼之破又在其后，牵连并记耳。
癸亥、以广东布政使吴廷举为右副都御史，振湖广饥。先是巡抚秦金奏：“武、汉、荆、岳、黄、襄、德、常、安、沔等府州并所属俱水灾，请特遣大臣一人发银往振。”从之。
是夜，南京祭历代帝王庙，风雨大作，雷震死斋房吏。
丙寅，上复微行，夜出德胜门，趋居庸关。时御史张钦巡白羊日。上夜宿羊房民舍，辛未，疾驰出关，数问：“御史安在？”钦闻，追之已不及，欲再疏谏，而上已命谷大用守关，毋纳京朝官。钦感愤，西望痛哭而已。
癸酉，大学士梁储等请回跸，不报。
九月，甲戌朔，车驾驻宣府。江彬营镇国府第，悉辇豹房珍玩、女御实其中，上遂忘归、时夜出，见高门大户即驰入、或索其妇女，富民率厚赂彬以求免。军士樵苏不继，辄毁民房屋以供爨，市肆萧然，白昼户闭。阁臣梁储、尚书毛澄等、南京尚书吴俨等、佥都御史胡瓒、礼科给事中陈沾等，皆先后谏、不报。
辛卯，河决城武。
壬辰，上驻跸阳和。时上自署“总督军务威武大将军总兵官”，所驻跸称“军门”，凡有征发，悉以威武大将军钧帖行之。阁臣梁储等育：“旧制，一应军马钱粮，非奉敕旨不许擅行支应。今一旦以此帖行之，异日设有奸入乘机诈冒，军卫有司不能辨其真伪、安能保无它患。伏望停止，并请即日还宫，以安中外。”不
报。
庚子，有旨，“户部发银一百万两输宣府，以备赏劳”。户部尚书石玠力持之，不纳，乃输其半。
冬，十月，癸卯朔，车驾驻跸顺圣川，会鞑靼小王子人寇。先是上在阳和，闻小王子以五万骑驻边，将入寇，上喜以雄略自见，遂命大同总兵官王勋、副总兵张𫐐、游击陈铨、孙镇军大同，辽东参将萧滓军聚落堡，宣府游击时春军天城，副总兵陶
1261
明通鉴卷四卜七
杰、参将杨玉、延绥参将杭雄军阳和、副总兵朱峦军平虏、游击周政军威远。时前月戊戌也。其月，辛丑，寇分道南下，勋等帅所部御之，上命春、滓往援，政、峦及参将麻循、高时尾敌后，又调宣府总兵朱振、参将左钦等俱会阳和，参将江桓等为之策
应。
是月，甲辰，勋与敌遇，督军步战，寇南循应州而去。明日，勋等复遇敌于应州城北五里寨，战数十合，杀伤相当。薄暮，寇傍东山去，既而分兵围勋等。此晓，天大雾，围解，勋等人应州城，峦及都指挥徐辅兵至。明日，勋等出城大战，时春、滓兵亦至，寇复以别骑迎敌，官军不得合。
丁未、上自率太监张永、魏彬、张忠、都督江彬等兵，自阳和来援、众殊死战，敌少却，诸军乃得合。日暮，即其地为营，乘舆止焉。明日，敌来攻，上复督诸将御之、自辰迄酉，战至百余合，敌退，引而西。上与诸将蹑敌后，至朔州边，会大风雾，昼晦，官军亦疲困。
辛亥，还驻大同，
是役也，斩首十六级，官军死者五十二人，重伤者五百六十三人，乘舆几陷。命勋等以捷闻于朝。【考异】此九、卜两月事，《实录》统书之于是月甲辰下。《三编》全据其文。证之《明史·本纪》、《外国传》，亦大略相符。而至于“官军死伤”、“乘舆几陷”等语，《鞑靼传》皆佚之。且云，“是后岁犯边，然不敢深人”，似据正史之文，然不如《实录》所纪之详而信也。今悉据书之。
甲子，岁星昼见，凡六日。
是月，王守仁讨横水、左溪，令都指挥许清、赣州知府邢珣等各一军会于横水，南安知府季教及守备郏文等各一军会于左溪，又令吉安知府伍文定等遏其奔轶。守仁自驻南康，去横水三十里。先遺四百人伏贼巢左右，进军逼之。贼方迎战，两山举帜、贼大惊，谓官军已尽犁其巢，遂溃。乘胜克横水，谢志山及
1262
纪 四 十 七
其党萧贵模等皆走桶冈，左溪亦破。守仁以桶冈险固，移营近地，谕以祸福、贼首蓝廷风等方震恐，见使至，大喜，期仲冬朔降。而珣、文定已冒雨夺险人。贼阻水阵，珣直前搏战，文定等自右出、贼仓卒败走。诸军遂破桶冈，志山、贵模、廷凤面缚降。凡破巢八十有四，俘斩六千有奇。时湖广巡抚秦金亦破龚福全，禽斩千人。乃奏请设崇义县于横水，隶南安府，从之。
十一月，丙戌，总督两广都御史陈金讨府江贼，平之。府江地方绵亘二千余里，皆贼巢穴。金偕总兵郭勋、太监宁诚，调两江土兵及湖广官军，分六路讨之，禽斩贼首王公珣等百余人，余贼六十余人，俘获男妇千五百余人。
捷闻，以功进金少保兼太子太保。寻召还。
丁亥、命大学士杨廷和人内阁供职。先是廷和服阕，召至
京，上已北巡。吏部为请，至是已逾月，乃得旨。【考异】此据《实录》之原文，云“廷和至京，上已北巡”，则以八月后至也。云“吏部为请，逾月乃得旨”，则以九月请也。《明史》本传亦言“廷和至，帝方猎宣府”。惟下文言：“帝在宣府，赐廷和羊酒银币，廷和疏谢，因请回跸。不报。复与大学士蒋冕驰至居庸，欲身出塞请，帝令谷大用扼关门，乃归”云云，按武宗北巡及出居庸关，令谷大用扼关门，皆八月事。无论廷和未到，即到，亦未上闻，何从有羊酒银币之赐？若使帝有所赐，廷和复有疏谏，《实录》中不容无一语及之。且《廷和传》言“与蒋冕驰至居庸”而《冕传》言“上出关时，冕方以病在告，因上疏谏”云云，则是冕亦何尝至关？凡此，非扬文襄谀墓之词，即升庵《行状》归美之语。今不取，但据《实录》书之.
戊子，上还至宣府。
辛丑，冬至，上在宣府，文武诸臣行遥贺礼。
南京六科给事中汪元锡、十三道御史孙孟和等上疏谏亲征，
且请返跸，不报。
十二月，壬寅朔，上在宣府传旨“以闰月朔省牲”。大学士杨
1263
明通鉴卷四卜七
廷和等“请明降谕旨，振旅还京师”。
癸亥、太监张永等自宣府还,传旨:“以边报未宁,未得还 京。自闰十二月初一日为始，遣官省牲及大祀，皆照例举行。”于是，杨廷和等复上疏言：“我祖宗列圣百五十余年来，每遇郊祀前一月，躬往省牲，岁之首月，卜日行礼，所以天心克享而天下久安。今陛下驻跸关外，顾以边报未宁，遂欲废此百五十余年盛典，万一天下臣民及各处宗藩疑而问故，则将何说以应之？伏望收回新命，即日车驾遄还，以成大礼。”礼部尚书毛澄等，科、道官朱鸣阳、袁宗儒等亦以为言，皆不报。内阁大臣及九卿欲赴行在请还宫，行至居庸关有禁，不得出关而还。
闰月，壬申朔，上在宣府，大学士杨廷和等代行省牲礼。复传旨：“京城九门守门官，毋放朝官出城。”
甲申，杨廷和等言：“近日武清、东安等县，卢沟桥、清河店等处俱有盗贼，少则四五十人，多则百余人，劫掠村店，烧毁房屋，杀虏人口，抢掠财物，道路为之不通。而京城之内，东直门诸坊，强贼白日剽杀。该部奏请调度兵马，未奉明旨，不敢辄行，恐误事机。窃思盗贼之起，固由饥寒所迫，实亦数月来窥知乘舆远狩、京城居守无人，投闲抵隙、肆无忌惮。若不及早扑灭，恐日渐滋蔓，不但如近年刘六、杨虎之祸而已。况今郊祀天地、时享太庙及正旦朝贺诸大礼，相踵在迩、所以耸四方之观听，系天下之人心，请及早还京，次第施行。此实治乱安危之机，臣等故敢昧死言之。”不报。
丁亥，立春，上命迎春于宣府，备诸戏剧。又饰大车数十两，令僧与妇女数百杂载戏昵，上观之大笑以为乐。
十三年
春，正月、辛丑朔，上在宣府。
千寅，佛郎机来贡。其地近满刺加，因袭而据之。至是遣使1264
纪四十七
臣加必丹永等贡方物、请封。至广东，镇、巡官以海南诸番国无其名，又使臣亦无本国文书，未可信，乃留其使者以请。诏“给其方物之直遣还”，其人久留不去，已而夤缘镇守中贵，遂人京。【考异】佛郎机，即今之佛兰西，亦母“法兰西”，大西洋欧罗巴洲之一国也。万历间，利玛窦至中国、自称大西洋，礼臣不知。其后，艾儒略出其所撰《职方外纪》，始知欧罗巴洲中七十余国，统名大西洋，而意大里亚、佛郎西皆在焉。考之明代，自正德以前，大西洋朝货未尝通于中国，即郑和七下西洋，历诸番数十国，亦仅至西南洋而止，故大西洋之通中国、实始于佛郎西、而其时明人不审，但以其自满刺加来，遂以为地之相近。不知佛郎西远在大西洋，时因来至南洋，开通市埠。满刺加即南洋之一国，今所称“麻六甲”者，佛郎西据之，而非其本国之相近也。《明史·外国传》但知意大里亚为大西洋，而不知佛郎西亦大西洋，又因佛郎西取满刺加，遂并佛郎西亦误以为南洋之一国。自西人地理书出，奥图了然。今仍据《明史》书之、而附识于此。
癸卯，户科给事中邵锡言：“去秋，雨水为灾，秋成失望。顺天、保定、河间，被灾尤甚，真定、大名等五郡次之。人民艰食，流移日多，盗贼渐起。陛下近发户部银两、德州仓粮，遣郎中二人振济，恐所发不足以赡所振。请敕大臣一人专司振事，仍乞量予蠲免。”从之。于是以佥都御史李钺督顺天、河间、保定等府，与巡抚李瓒、臧凤分道振之。
丙午，车驾至自宣府。先是礼部具迎驾仪，令京朝官各朝服迎候。而传旨用曳伞大帽鸾带，并赐群臣大红纻丝罗纱各一、具彩绣。一品斗牛，二品飞鱼，三品蟒，四品麒麟，五、六、七品虎彪、翰林、科、道官不限品级，皆预焉，惟部曹以下不预。育官论其非制，不纳。
及是迎驾德胜门外，群臣具彩帐、彩联、皆金织字，序词惟称“威武大将军”，不敢及尊号。众官列名其下，亦不敢称臣，各陈羊.酒、白金、彩币，手红梵夹候道左，盖皆中官预传上意
1265
明通鉴卷四十七
也。时上戎服、乘赤马、佩剑，边骑簇拥。遥见火球起戈矛间，烟直上，乃知驾至，群臣齐伏地叩首。上下马，坐御幄，大学士杨廷和奉觞，梁储注酒，蒋冕进果槅，毛纪擎金花称贺。上曰：“朕在榆河亲斩敌首一级，亦知之乎？”廷和等皆顿首称圣武。上遂驰马人东华门，宿豹房。
是日，大雨雪，驾至，夜已久，廷臣迎驾，仆马相失、曳走泥淖中。夜半入城，有凡殆者。【考异】此据《三编》、皆本《实录》之会文。而《明史·廷和传》谓“廷和独不可，曰：‘此里俗以施之亲故耳，天子至尊，不敢渎献。’帝使使谕意、执不从，乃已。”今证之《实录》，廷和并未尝执奏、而彩帐、羊、酒、称贺之事、未见中止，疑亦《志》、《状》中归美之词、而《明史》因之。且《传》中亦言“上多过失，廷和谏不听，亦不能有所执奏，以是邑邑不自得。”此纪实之语，与上文“执不从”之语矛盾矣。大氐野史所记廷和附权贵事，多出仇口，弇州辨之是也。而至于武宗失德、廷和依违其间、此实有之。《三编》多据《明史·列传》、独此一段删之，具有斟酌，今从之。
丁未，罢南郊致斋，初至不及也。
庚戌，大祀南郊。祀毕复幸南海子。先是南京尚书吴俨等言:“臣等初闻车驾出幸昌平,曾具疏极论,不蒙采纳。既而又闻 出居庸、幸宣府、大同，宰辅不及知，群臣不及从，六军之士不及卫护，臣等战惧惊惶，未测其故。既而思之，是必因边圉告急，陛下虑群帅之不力，悯边氓之被俘，急于制御，遂不暇资谋而行耳。然今在廷之臣，文武如林，宁无一人可委任者、而陛下必欲自行耶？方车驾之初出、臣民引领北望，皆谓回跸必在九月万寿节时，则以天下之朝贺者毕至、蕃服之贡献者在廷、岂宜使之空行。及九月既过，人谓回跸必在长至令节时，则以九庙有灌献，两宫有庆贺，岂宜遣入以代。及长至既过，又谓必在明年元且时，今过元旦又十日矣，车驾还否，远不可知。万一未还，则郊祀大礼，尤非臣下所敢代者，将遂缺而不举欤？若谓寇尚在
1266
纪四十七
边、则待寇灭而后还欤？又万万无此理。
况近者内外人心摇动、口语藉藉，转相传播，徐、淮以南，饥馑千里，去冬雨雪为灾，民无衣食，至于父子流移，兄弟离散，略不系念，甚有自引决者。民穷至此，安保其不为盗？臣恐所御之寇尚在藩篱，而不虞之患或起肘腑，此不可以不虑也。”
时户部侍郎张津、应天府丞许廷光、给事中孙懋、御史潘沃先后驰疏请回驾，皆不报。《三编·质实》：“按是年正月辛丑朔，武宗以丙午还京、乃月之六日。吴俨疏有‘过元旦十日’语，盖俨官南京、尚未知武宗之已还也。”
辛亥，至自南海子，御奉天殿。夜、宴文武群臣及四夷朝使，复以亲征所获刀械衣器示群臣纵观之
丁巳，留庐、凤、淮、扬并徐州兑运粮五万五千石及折粮脚价银四万两、淮，浙盐价银各三万两分给被灾府、州、县、以大水故也。【考异】《三编》叙于正月《振京师月》中，云“二月发运粮及盐价等银”，证之《实录》即正月丁巳也，今据之.
己未，赐文武群臣银牌于左顺门，一品重三十两，二品、三品十两、镂其上曰“庆功”，四品、五品及都给事中五两，左、右给事中四两，给事中御史三两，镂曰“赏功”，又各被以花红。先是廷臣具彩帐及贺仪，其出银以品级为差、故所赐亦如其数。翰林以无贺仪，是日遂不预赐云。
辛酉、上复如宣府，廷臣从者四人，余以次追及。 于是，杨廷和等复上疏言：“臣等蒙赐袭衣、猎品，又给花红、银牌，终夜思之，不胜踧踖。窃惟自古帝王，虽以武功定天下，而恒以文德致太平。有虞之时，三苗不服，帝乃诞敷文德，而有苗来格。汉武帝穷兵黩武，卒致海内虚耗、后虽有轮台之悔，抑已晚矣。伏望陛下以虞舜为法,汉武为戒。即今四方水早相仍、饿殍载 道，朝廷每差官振济，犹恐不及，若复劳师费财，其何以堪？伏
望深居大内，颐养天和。”疏人，不报。
1267
明通鉴卷四十七
壬戌，都给事中汪元锡等言：“前日颁赐赏功银牌，臣等实不敢受。窃念应州之役，杀虏人民难以数计，六军之众，损折亦多。得失相较、实为悬绝、而君臣动色相贺。不知寇退之时，亦有此等大赉如中国之为乎？民之拘系于北庭，南向而哭者，亦望吾君臣有以救之乎？由此言之，则前项赐物，非惟臣等不敢受，抑亦不忍受矣。”贵州道御史李润等亦共疏辞免，皆不报。
是月，又振山东水灾。给京师流民米人三斗。瘗死者。
提督南赣军务王守仁讨浰头贼，平之。初，守仁之平詹师富也，龙川贼卢珂、郑志高、陈英咸请降。及征横水，浰头贼将黄金巢亦以五百人降，独池仲容未下。横水破，仲容始遺弟仲安来归，而严为战守备，诡言：“珂、志高，仇也，将袭我，故为备。”守仁佯杖系珂等，而阴使珂弟集兵待、遂下令散兵。岁首、大张灯乐，仲容信且疑。守仁赐以节物，诱人谢，仲容率九十三人营教场，而自以数入人谒。守仁呵之曰：“若皆吾民，屯于外，疑我乎？"悉引入，厚饮食之、贼大喜过望，益自安。守仁留仲容观灯乐，正月三日，大享，伏甲士于门，诸贼人，以次悉擒，戮之。自将抵贼巢、连破上、中、下三浰，斩馘二十有奇。余贼奔九连山，山横亘数百里，陡绝不可攻，乃简壮士百人，衣贼衣奔崖下，贼招之上，官军进攻，内外合击、禽斩无遗。乃于下浰立和平县，置戍而归。自是境内大定。
二月，庚午朔，上在宣府。
丁丑，巡抚山东右副都御史黄璜以灾异上言：“天道远而难知、然征之人事，亦有可得而言者。伏见皇舆北巡，累月弗返，辅臣百官至有涕泣欷歔于邸舍而不忍言,亦且不敢言,是以谪见 于天以警动陛下。陛下自视，远寓边将之家、孰与夫金阙紫宸之壮丽？边.七击牛炰羔，孰与夫大官尚食之珍腴？乃快意于彼而忘此者，殆必有邪慝者为之地主，使陛下微服，混迹臣庶，兜鍪加于龙衮，刁斗彻于宸聪，堂陛凌夷，莫甚于此！伏望及今还宫，
1268
纪四 十七
以振天下纪纲，循祖宗法度，则灾变犹可止也。”不报。
已卯，慈寿太皇太后王氏崩。越三日壬午，上至自宣府，乃发丧。
癸未、降监察御史张士隆、许完为判官，土隆晋州，完定州。初，士隆出按风阳，织造中官史宣列黄梃二于驺前，号为“赐棍”，每以扶人，有致死者， 自都御史以下，莫敢问，士隆劾奏之。又劾锦衣千户廖铠奸利事，且曰：“铠虐陕西，即其父鹏虐河南故习也。河南以鹏故召乱，铠又欲乱陕西，乞置铠父子于法。”钱宁素昵铠，见疏，大恨。会士隆按薛凤鸣狱、凤鸣者，宝坻人。先为御史，坐事削籍。谄事佞幸，尤善宁。与从弟凤翔有隙,嗾缉事者发其私，下吏论死。刑部疑有冤,并捕凤鸣。凤鸣 惧，使其妾诉枉，自刎长安门外。词连宝坻知县周在及素所仇数十人，悉逮付法司，而凤鸣得释。士隆与完先后按治，复捕凤鸣对簿、释在还职。宁怒，令凤鸣女告士隆、完治狱偏枉。并下诏狱，寻谪外。《考异》士隆劾史宣事在十一年。据《明史》本传，言“宁恨士隆，遂因士隆按辞凤鸣狱以陷之，"证之《实录》，土隆谪外在是年二月，今据之，并记其被构之本末。
礼部尚书毛澄等请上视朝，文武群臣行奉慰礼。上曰：“朕哀痛方切，未能视朝。”乙酉，澄等再请，仍不允。
丙戌，传旨，以“大行山陵将开隧道，朕欲轻骑往视，启土工毕，遍祭诸陵。”大学士杨廷和、尚书毛澄等言：“山陵之役、祖宗列圣以来、皆以付之有司。虽梓宫发引，送之不逾禁阙，其为虑也深矣。伏望勉从家法，以安人心。”科、道朱鸣阳等言：“梓宫在殡，陛下于视朝听政犹且不允，轻骑远出，岂礼所宜。且吉凶异礼，丧祭异官，陛下欲遍祀诸陵，不知服从吉乎，抑以凶乎？以衰绖之哀惨，行俎豆之雍容、尤不可之甚者也。”修撰舒芬上言：“陛下三年之内，当深居不出，虽释服后，俨然茕疚也。且自古万乘之重，非奔窜逃匿，未有不严侍卫者。等威莫大于车服，
1269




明通鉴卷四十七
今以天子之尊下同庶人，舍大辂衮冕而赢车亵服是御，非所以辨上下，定民志也。”不报。
戊子，谕“以二十二日西角门视事”。
兵部主事兰溪，陆震上疏言：“日者昊天不吊，威降大戚，车驾在狩，群情惶惶。陛下单骑冲雪还宫，百官有司，莫不感怆，以为陛下前蔽而今明也。乃者梓宫在殡，遽拟游巡，臣知陛下之心必有蹙然不安者。且陛下即位十有二年矣，十者干之终，十有二者支之终，当气运周会，正修德更新之时。顾乃营宣府以为居、纵骑射以为乐，此臣所深惧也。古人君车马游畋之好，虽或有之。至若以外为主，以家为客，挈天下大器，赏罚大柄，付之于人，漠然不关意念，此古今所绝无者。伏望勉终丧制，深戒盘游。”不报。
越五H，癸巳，给事中石天柱见廷臣屡谏、上意不回，思所以感动之，乃刺血草疏。其略曰：“臣窃自念，生臣之身者，臣之亲也；成臣之身者，累朝之恩也；感成身之恩，欲报之于陛下者，臣之心也。因刺臣血，以写臣心，明臣愚忠，冀陛下怜察。近者昊天不吊，祸延太皇太后，丧礼大事，孙子所当自尽。陛下于太皇太后未能尽孝，则群臣于陛下必不能尽忠。不忠将无所不至，猝有变故，人心瓦解矣。方今朝廷空，城市空，仓廪空，边鄙空，天下皆知危亡之祸，独陛下不知耳。治乱安危，在此行止，此臣所痛心为陛下惜，复昧死为陛下言也。”凡数下言。当天柱刺血时，恐为家人所阻，避居密室，虽妻子不知。既上，即易服待罪。闻者皆感怆，而上终不悟。
是月、大学士杨廷和以上失德，屡谏不听，时以疾在告。再疏请致仕，不许。
下巡按御史董相及刑部主事郑懋德、林桂于锦衣卫狱。相以行部，遇江彬为营卒报怨，遣百户朱英执人干平谷，势张甚，相杖而系之。方欲奏闻，彬遽诉于上，坐擅辱军职得罪。
1270
纪四十七
懋德、桂在刑部，部中狱卒例有供食钱，后移为公使费，而以囚粮之赢者给之，相沿已久。会钱宁所善锦衣千户王注，有瞽者善歌、出入其家。瞽者之兄与入斗不胜，注为执斗者搒掠之，寻死。其家讼于刑部，懋德捕注待质。宁庇之不发，乃阴讽东厂发盗用囚粮事。懋德与桂相继提牢，遂坐罪。刑部尚书张子麟力解，乃寝不治。久之，二人皆谪外。
三月，壬寅、恭上大行太皇太后尊谥曰孝贞纯皇后。
壬子，勒致仕都御史彭泽为民，并逮甘肃巡抚李昆，副使陈九畴至京师。初，王琼憾泽，遣官往勘哈密事。欲中泽以危法，至是勘还，于泽一无所引。琼又遣人嗾夷人之拘馆中者，令暴泽短，会同馆主事张澯不可。
琼计沮，乃自劾“泽擅遣使妄增金币，遗书议和，失信启衅，辱国丧师”，并及昆、九畴等，下廷臣议，多不平，然畏琼，不敢言。尚书毛澄稍折辩之，琼厉声曰：“使械至阙前、鞫以重刑，当自吐实。”澄曰：“是何言也！古者刑不上大夫。”于是给事中王炉，石天柱皆曰：“事不可枉。”琼迫众议，乃援笔易奏稿，谓“泽归逾年，乃失事，请宥其逮治。”奉旨，“从轻夺职为民。昆谪官，九畴削籍。”泽材武知兵，然疏阔负气，其经略哈密事颇不当，琼与钱宁之交崎，亦有以也。【考异】彭泽致仕在十二年五月，王琼欲构之，遣科，道二人往勘。证以《明史》本传，泽以致仕之明年罢为民，盖勘还，泽无所坐，故琼复摭其通贿请抚事。诸书或系之十年，或系之十一年，皆据其经略哈密及致仕之前后牵连并记耳。《明史》、《纪事本末》书于十二年六月，正彭泽致仕后事、遣人往勘，当在六月以后，《实录》系泽罢为民于是年二月，正勘还覆奏之时，今据之。
戊午、调给事中石天柱、王炉于外。时以彭泽事二人论救尤力。琼憾之，竟取中旨，调天柱云南临安府推官，炉广东惠州府推官。
戊辰，上如昌平。
1271 明通鉴卷四十七
夏、四月、己巳朔、车驾谒六陵，遂幸密云。吏部尚书陆完等，六科给事中朱鸣阳等，皆请返跸，不报。
癸未，逮永平和府毛思义下锦衣卫狱。时上在密云，民间竞传欲括子女、敛财物以充进奉，所至避匿。思义下令，谓：“大丧未毕，车驾必不出此，必奸徒矫诈。自今非有府部抚按文书，妄称驾至扰民者，悉捕治之。”上闻大怒，遂逮下狱，降云南安宁知州。
五月，己亥朔，日有食之。车驾驻喜峰口。上欲招朵颜三卫至关宴劳。巡抚蓟州副都御史臧凤言：“此夷虽朝贡不绝，而野性难驯。今屈万乘之尊以临之，彼怀谲诈，未必肯从。即使率其部落而来，无以塞无厌之求。请早回跸，垂拱大廷，四夷自来王矣。”阁臣杨廷和等亦以为言，皆不报。
丙午，巡按直隶御史刘士元言：“招三卫入贡，有不可者四。请亟还宫，以示威重。”时给事中汪元锡等亦以为言，皆不报。未几，三卫窥边，事亦中寝。
戊申，车驾自喜峰口还宫。
丁巳，执巡按御史刘士元于京师，系锦衣卫狱。先是上幸河西务，指挥黄勋以供应为名，科扰侵盗，士元按之。勋逃至行在，因嬖幸谮言“士元闻驾至，令民间藏匿妇人，尽嫁其女”，遂命裸缚士元而讯之。野次无杖，取生柳，杖四十、几死，囚系车后驰入京。并执知县曹俊等十余人，皆下锦衣卫狱。于是左都御史王璟、六科给事中陈沾、十三道御史牛天麟等交章论救，皆不报。
是月，巡按江西御史范辂，请定出使官朝见诸王礼仪。时宁王宸濠令诸司以朝服见，辂不可。因奏言：“高皇帝定制，王府属僚称官，后乃称臣。其余文武京官出使者，皆称官，朝使相见以便服。今天下王府仪注，制未画一。臣以为尊无二上，凡不称臣者，皆不宜具朝服，以严大防。”章下礼部议，宸濠驰疏争之。廷1272
纪四十七
议请如辂言，宸濠衔之。寻辂又奏劾“宁府伶人秦荣僭侈，请按治。”又劾镇守太监毕真贪虐十五事，疏留不下。真乃摭它事诬辂，遂下诏狱。值上巡幸，淹系经年，始谪龙州。【考异】事见《明史》本传，证之《实录》在是年五月，而辂之下狱即在六月。盖《实录》但言宸濠卒中伤之，而七月南京御史曹铨等论救，且言“辂已械系至京，而真晏然在位，是朝廷之法独加于耳目之官不及于近幸之臣也”。据此，则辂之下狱，即五月以后，七月以前事，今类记之。
六月，庚辰，大行太皇太后梓宫发京师，上戎服从。癸未，至山陵，遣官祭告后土、六陵及天寿山之神。是夜，上饮于帐殿，遂宿焉。
甲申，葬孝贞纯皇后于茂陵。
乙酉，车驾发昌平。己丑，至京师。
壬辰，祔孝贞纯皇后神主于太庙。上逮暮乃人庙，雷电风雨大作，烛尽灭。言官上疏请修省，不报。
孝贞皇后之柎庙也，迎主自长安门入。修撰舒芬上言：“孝贞皇后作配茂陵，未闻失德。祖宗之制，既葬迎主，必入正门。昨孝贞之主顾从陛下驾由旁门人，他日，史臣书之曰：“六月，已丑，车驾至自山陵，迎孝贞纯皇后主人长安门。将使孝贞有不得正终之嫌，其何以解于天下后世？昨祔庙之夕，疾风迅雷甚雨，意者圣祖列宗及孝贞皇后之灵儆告陛下也。陛下宜即明诏中外，以示改过。”不报。芬遂乞终养，不许。【考异】事见《明史》舒芬本传，即是月孝贞皇后拊主后所上也。云“六月已丑，车驾至自山陵，迎孝贞皇后主入长安门”，而《本纪》则云“乙酉，至自昌平”。考之《实录》“甲申，葬孝贞皇后于茂陵。乙酉，上奉神主还京。已丑，神主至京，百官奉迎于德胜门外，”据此，则《明史·本纪》误以发之日为至之日、而芬疏中云云，乃其目见之月日，必不误也。今据《实录》书“乙酉，发昌平，已丑，至京师。”昌平至京师，不过两日程，以中间行再虞，三虞，四虞，至已丑行七虞礼，皆在途中，故历五日也。又，芬此疏《实录》及《三编》
1273 明通鉴卷四十七
皆不载，不知何以遗之，今据《明史》本传增。
秋，七月，已亥，上将复巡塞上，传旨以“北寇屡犯边疆，诚恐四方兵戎废弛，其辽东、宣府、大同、延绥、陕西、宁夏、甘肃，尤为要害。今特命总督军务威武大将军总兵官朱寿率六军往征，令内阁草敕。”“朱寿”者，上自名也。有顷，复召内阁大臣及九卿、科、道官至左顺门谕意。是时，阁臣杨廷和、蒋冕皆在告，梁储、毛纪泣谏，众亦泣，皆不纳。
录应州功，升赏叙荫者凡五万六千四百余人。兵部援昔年御寇例，议“当升赏者九千五百余人”。得旨，谓：“朕此次亲统六师，全捷而归、比之命将分讨，事体殊异，仍敕依原册拟。”六科十三道复言：“升赏人员有未闻出国门而冒名者，乞赐宸断，处以至公。”不报。
尚书王琼复援征剿流寇予荫例以媚张永、谷大用等，于是中官武职皆荫其弟侄为锦衣千、百户等，军功之滥，至此为甚。
癸卯、令兵部议加威武大将军公爵。内阁言：“陛下躬膺天命，所居者祖宗之位，则所行者当遵祖宗之法，以上顺天意，下慰人心。今手敕威武大将军公爵，传之四方，必将群聚而议之曰：所谓“威武大将军＇者，果何时官制？所谓＇总兵宫某＇者，果何人姓名？且“亲统六师＇之说，陛下既自任之矣，何为又举而归之总兵官？为总兵官者，岂可曰“统六师”乎？至于＇神功圣武”之一言，乃臣下褒颂君上之词，今以之施于大将军，至欲加以公爵。公爵虽尊，亦人臣而已，岂可以当神圣之名乎？事之不经，名之不正、言之不顺，一至于此。自古及今，未之有也。不知陛下何为而乐此乎？或曰：“此陛下假饰之词，姑以为戏耳。然不韪之名，无故而加诸人，人必咈然而怒，陛下贵卑而贱尊，恶祥而喜异。况人君一言一动，上通于天，岂可戏言以于天怒。迩者陛下久不亲政，天下人心危疑忧惧，若复闻此，其为疑惧又当何如！万一宗藩之中，或有援引祖训指此为言，不知陛下将何以处1274
纪四十七
之？又或以＇朝无正臣，内有奸恶＇为名，不知陛下左右及臣等代言之臣，又将何以自解？臣等僇身亡家，固不足惜，但恐朝廷之上，祸乱将从此始耳。伏望追寝前旨，以释天下之疑，弭未萌之
祸。”疏入，不报。【考异】武宗自称威武大将军朱寿，又欲加“公爵”，杨廷和等谏，《三编》亦载其疏于九月《目》中。而证之《明史·廷和
传》，无谏语。《梁储传》则言“是年七月，廷和，蒋冕皆在告，储及毛纪泣谏不纳，已而纪亦引疾，储独廷争累日，帝竟不听。”据此，则《实录》所云“廷和等”者，以廷和为首辅，故储等所谏，必署廷和为首，此内阁例也。《实录》亦别无梁储谏疏，此可见矣。今但归之内阁不书姓名。
丙午，上复北巡。黎明.发京师，由东安门出，廷臣知而送者五十二入。
丁未、车驾度居庸关，历怀来、保安诸城堡，遂驻跸宣府。初，上以豹房为家，及江彬导上宣府之行，治行宫，乃辇豹房子女珍玩实焉。上甚乐之，每称曰“家里”，还京后，数数念之不置。至是彬导上复出，再度居庸，乃戒守者毋出。京朝官自是遂以宣府为家云。
己酉，提督南赣、汀、漳军务王守仁，奏江西诸贼尽平，赐敕奖励，寻进右副都御史。初，朝议贼势强，发广东、湖广兵合剿，守仁疏止之，不及。桶冈既平，湖广兵始至。及平浰头，广东尚未奉檄。守仁所将，皆文吏及偏裨小校，遂平数十年巨寇。而王琼在兵部，任以事权，不为掣肘，以是成功独速云。【考异】守仁平贼.《实录》及《史稿》、《本纪》皆系之是月己酉，盖据其既平奏捷及赏功之月日也。《明史》守仁本传言“其所将皆文吏及偏裨小校，平数上年巨寇”等语，《三编》据之，此得其实。而《实录》所记，谓“守仁之改提督，实结王琼得之，故凡奏捷章疏，专归功于琼，极其谀佞。琼亦称奖奏请无枣，赏赉稠叠，权谲相附，识者鄙之”云云。此盖修《武宗实录》者与晋溪有隙，而文成为晋溪所荐，故交诋之。弇州《史乘考误》、言“《武宗实录》，廷和为总裁、费宏继之，而以副总裁专任者董玘也。《实录》叙前
1275 明通鉴卷四十七
后平贼及禽宸濠之功，独抑文成，盖杨、王二人本有隙，而文成奏捷之书，皆归美于兵部，而一字不及内阁。费以忤宸濠被祸，文成巡抚江西，亦无一疏相及。故玘修《实录》，既内忌文成之功，而外欲以媚杨，费，遂为诬史。”予谓弇州此论得之。至于晋溪独识文成，而文成感其知遇，故前后奏捷之书皆归功于琼以为发踪指示之力。此是实录，其余皆丑诋之词，今不取。但据《明史》本传参《三编》书之。
是月，上以威武大将军行边，时大学士蒋冕病，在告，闻之，疏谏曰：“陛下为天地神人之主，中国四裔孰不尊陛下为皇帝！犹称天为天，称日为日，谁敢以＇威武大将军＇称者？陛下命名于先帝、自祭告外，谁敢称名？况公爵虽尊，下王爵一等，倘车驾所过，诸王竟以大将军礼见，陛下何词以折之？曩睿皇帝北征，六军官属近三十万，犹且陷于土木。今宿卫单弱，经行边徼，宁不寒心。请治左右引导者罪。”不报。
八月，戊辰朔，上在宣府。
庚午，六科给事中徐之鸾、十三道御史李润等言：“大学士杨廷和、蒋冕、毛纪并居师保重地，主忧与忧，主乐与乐。迩者敕谕中外，将有疆场之行，廷和等先后称疾家居，比至驾行，竟不一出。今六飞临边且逾月矣，宗庙社稷，百官万姓，寄于空城之中，正大臣身系安危之日也。犹复杜门坚卧以求决去，其自为计则得矣，居守之事，将谁是托？中外之心，将谁是恃？三臣者，正宜纳约自牖，忧形于色；乃徒以疾求去，冀以感悟圣心，亦已迁矣。万一意外之虞起于仓卒，大疑无所取决，而或至于债事，三臣者将何词以白于天下哉！伏望陛下以天下为念，君臣同心，共图化理，则人心固，宗社安矣。”俱不报。
乙亥，南京尚书乔宇等上疏曰：“夏太康畋于洛表，夷羿拒之；周穆王宴于瑶池，徐方叛之。自古逸豫害德，未有见其利者。且自古善用兵者，莫如汉高祖、唐太宗。然高祖伐匈奴而困于白登，太宗征高丽而困于鸭绿，佳兵不祥，足以为鉴。然犹以1276
纪四十七
外言也，抑闻季氏伐颛臾，而不知优在萧墙，秦人筑长城，而不知祸在望夷。本根受病，可勿寒心！”不报。
乙酉，上自万全左卫历怀安、天城、阳和至大同。
九月、戊戌朔，上驻跸大同。大学士杨廷和等言：“圣驾出巡，今已一月。内外人心，慄慄危惧。又有讹言传播威武大将军名号，及巡幸山陕、河南、山东、南北直隶之说。愚民无知，转相告语，甚至扶老携幼，逃避山谷。此风一传，关系甚大。自古人君乘舆远幸，皆因不容已之势，乃有不得已之行。今陛下当无事之时，为有事之举，虽有内外左右忠良之臣，谏亦不闻，言亦不入。不知圣明之见何以出此？方今邦畿远近，盗贼公行，各处灾异，奏报不绝，天变于上，人怨于下。窃恐朝廷之忧，不在边方而在腹里也。”不报。
庚子，上至偏头关。工科都给事中窦明等言：“南北直隶并山东、河南为建乾清、坤宁二宫，征派物料，民已不堪。今又传车驾不日临幸，有司科扰，百姓流移，至以幼女适人，不待礼聘，万里外传闻之误，又不知何如也？乞敕抚按官禁约民间非时婚嫁，及有司之科敛病民者。”不报。时车驾所至，近侍多先掠良家女子，以充幸御。至数十车，在道日有死者。左右不敢闻，且令有司饩廪之外，别具女衣首饰为赏赉费。远近骚动，民多逃匿，而上不知也。
癸丑，上在大同，降敕自封为镇国公，岁支禄米五千石、令吏部如敕奉行。时杨廷和，蒋冕皆在告，于是梁储、毛纪驰疏谏曰：“陛下谬自贬损，既封国公，则将授以诰券，追封三代。祖宗在天之灵，亦肯如陛下贬损否？况铁券必有免死之文，陛下寿福无疆，何甘自菲薄，蒙此不祥之词？臣等决不敢阿意苟从，取它日僇身亡家之祸也。”廷臣皆相继极谏，皆不报。
江西铅山县民李镇等作乱，巡抚孙燧讨平之。初，费宏致仕，归铅山。宁王宸濠以其力持护卫屯田事，衔之。宏抵临清，
1277 明通鉴卷四十七
濠遣人焚其舟，资装尽毁。及归，杜门谢客，濠复求与通，不答，濠益怒。会李镇及周伯龄、吴三八等三姓人与宏族人讼，濠遣人诱致镇等，谕以意，使专贼宏。于是，镇等三姓恃濠援，遂据险作乱，费氏举族避之县城中。三姓率众斩关人，破县狱大索，执所与讼者支解之，宏亦几不免，守巡官以下畏濠，置不问。镇等势益张，众且三千，发宏先人冢，劫掠乡民二百余家，远近骚动。宏遣人走诉于朝，下燧按治。燧以屡抚不服，乃调饶、信官民兵，檄副使王纶讨之，执镇于阵，伯龄解甲降，三八走匿濠府，诸俘获者多所纵遣。及狱上，论斩，濠复欲脱镇，燧觉，乃搒杀之，余多瘐死。或有从濠反者，后歼于阵。
甲寅，封都督江彬、许泰皆为伯。时上张大应州功、升赏叙荫，复以二人领东、西厅兵，尤假重，乃亲为定爵名封之。给事中刘济、御史张景旸等言：“彬无俘馘，泰足迹未至应州，赏不当功。乞爱惜名器，收回成命。”不纳。
丙寅，免直隶河间府所属被灾州县税粮。
是秋、秦王惟焯请关中闲田为牧地，江彬、钱宁、张忠等皆为之请，上排群议，许之，命内阁草制。时杨廷和、蒋冕皆在告，上怒甚。梁储度不可争，乃上制草曰：“太祖高皇帝著令，兹土不畀藩封。非吝也、念其土广饶，藩封得之，多畜士马，富而且骄，奸人诱为不轨，不利宗社。王今得地，宜益谨，毋收聚奸人、毋多蓄士马，毋听狂人谋不轨，震及边方，危我社稷，是时虽欲保全亲亲，不可得已。”上骇曰：“若是其可虞！”事遂寝。【考异】此事《实录》及《明史·秦王传》皆不载，惟见《梁储传》中叙于是年九月下，而《宪章录》及诸书皆系之十二年七月。今按去年七月，廷和尚未至京，即至亦未入阁，安得有在告之语？是误差一年也。今系之是秋下。
冬，十月，丁卯朔，享太庙，遣驸马都尉马诚代行礼。戊辰，车驾渡河。
1278
纪四十七
丁丑，大学士杨廷和等言：“每岁法司会审重囚，例该冬至前后处决，先期该科三覆具奏，皆出圣裁。去年因圣驾在外，该决囚犯有旨监候。今冬至渐近，三覆奏本已下，未知所处，将欲如上年暂留不决，则奸究何所惩戒？且奸狱积多、已不能容，凶恶构结，虑生它变。将欲遽行处决，设有诉冤于登闻鼓下者，臣下又安敢擅便议拟？伏祈圣驾速回，以遵旧典。”不报。
己卯、上驻跸榆林。
庚寅，副都御史王守仁辞升秩，且请致仕，不允。【考异】《文成年谱》言：“是年三月，疏乞致仕，不允。遂平大帽、浰头诸寇。”证之《实录》.文成三月并无致仕之请，而其平上、中，下三浰，事在正月，余贼奔帘，亦必经数月之久始克荡平。故其奏捷至京师在七月，其平贼当在四、五月间。而据本传，平三浰贼后追及于九连山，禽斩无遗，安得有复平大帽山之事？其叙守仁平大浰，乃藉大帽山之降贼卢珂等集兵以助，并非珂之复叛，《年谱》盖误记也。文成平大帽山贼在去年五月，《年谱》但以“平漳寇”三字了之。其实大帽山虽界连广东、福建，亦非漳寇也。然则《年谱》盖误以平大帽贱在后，故相差一·年。不如《明史》本传所叙皆有次第可考。今参以《实录》，尤得其详云。O文成进右副都御史，据《实录》即在是月，故并其请辞升秩及致仕汇记之、《年谱》系之六月，以为旌横水、桶冈之功，不知平贼之奏以七月至，盖是时三浰之贼尽平。若如《年谱》所载，则升秩在前，奏捷在后，此亦误也，至文成辞升秩一疏，《实录》全载其文，盖其疏中事事归美兵部，遂为内阁诸人口实，今但据《实录》年月，余皆不取。
是月，内阁礼部及六科、十三道官，以“将届冬至朝贺及大祀省牲之期，请先时返跸，以成大礼”，皆不报。
十一月、丁酉朔，上在榆林。
庚子，以火牌调西官厅勇士及四卫营兵六千二百余人，马六千五百余匹赴宣、大，又征太监甘清、高忠等九十一人，赴延绥，其家人匠役之等皆给传以行。时车驾远发，凡所征调，皆遣
1279 明通鉴卷四十七
“夜不收”持火牌下所司施行，盖循用边帅之体。后遂以为常云。
乙巳，大学上杨廷和等言：“祖宗以来，凡有政令下各衙门，均以旨意批红，经由内府司礼监传奉发出，并无火牌发与外衙门施行者。且调遣官军，事体重大，乃不用旨意，惟用火牌。万一奸人乘机，真伪莫辨，意外之患，将由此起。况火牌乃在外官府仓卒行下所部文移，岂可行于堂堂朝廷之上？一旦创见，不胜惊骇！又况勇士官军，皆天子禁兵，所以拥护宗社，防守宫闱，关系甚重，岂可无故远调，以失居重驭轻之势。伏望恪遵祖宗旧制，亟赐收回，仍停所调官军勇士，则事体顺而人心安矣。”不报。
丙午，冬至，上在榆林，文武百官于奉天门行遥贺礼。
已酉，以水灾免江西南昌等七府夏税，又免应天、安、宁、池、太等五府税粮。
壬子、上至绥德州，幸总兵官戴钦第，寻纳其女，江彬导之也。
十二月，丙寅朔，上在榆林、诸大臣代行视郊牲礼。己巳，免山东济南等六府被灾州县秋粮。
癸酉、振杭、嘉、湖三府饥。
戊寅，上自榆林历米脂、绥德，渡河幸石州、文水。时巡按陕西御史张文明以驾将幸陕，驰疏谏，且请诛江彬，不省。
戊子，车驾次太原。先是上在偏头关索女乐于太原。晋府乐工杨腾妻刘氏，善讴，上悦之，载以俱归，大见宠幸。左右或触上怒，阴求之，辄一笑而解。江彬与诸近幸皆母事之，称“刘娘娘”云。
是岁，钦天监博士朱裕请修改历法。初，弘治中，钦天监推月食屡不应，日食亦舛。正德十二、三年，连推日食，起复皆不合。裕乃上言：“至元辛已距今二百三十七年，岁久，不能无差，若不量加损益，恐愈久愈舛。乞简大臣总理其事，令本监宫生，1280
纪四十七
半推古法，半推新法，两相交验，回回科推验西域《九执历》法。仍遣官至各省候土圭，以测节气早晚，往复参较，则交食可正而七政可齐。”部覆言：“裕及监官历学未必皆精。今十月望月食、中官正周濂等所推算，与古法及裕所奏不同。请至期考验。”既而濂等言：“日躔岁退之差一分五十秒，今正德乙亥距至元辛巳二百三十五年，赤道岁差当退天三度五十二分五十秒。不经改正，推步岂能有合？臣参详较验，得正德丙子岁前天正冬至气应二十七日四百七十五分命，得辛卯日丑初初刻，日躔赤道箕宿六度四十七分五十秒、黄道箕宿五度九十六分四十三秒为历元，其气闰转交四应并周天黄赤道诸类立成，悉从岁差，随时改正。望敕礼臣并监正董其事。”部奏：“古法未可轻变，请仍旧法。别选精通历学者，同濂等以新法参验，更为奏请。”从之。






