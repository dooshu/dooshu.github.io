【团扇歌二首】

〖古今乐录曰：团扇歌者。晋中书令王珉捉白团扇。与嫂婢谢芳姿有爱。情好甚笃。嫂棰挞婢过苦。王东亭闻而止之。芳姿素善歌。嫂令歌一曲当赦之。应声歌云云。珉闻更问之。汝歌何遗。芳姿即改云云。〗

白团扇。辛苦五流连。是郎眼所见。（○《乐府诗集》四十五。《诗纪》三十七。）

白团扇。憔悴非昔容。羞与郎相见。（《御览》此下多愿得从郎手。因风从方便二句。○《乐府诗集》四十五。《御览》五百七十三。《诗纪》三十七。）

