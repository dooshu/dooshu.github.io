市里微行


汉史纪：成帝为微行。从期门郎，或私奴，或乘小车，或皆骑，出入市里郊野，远至旁县，斗鸡走马，常自称富平侯家人。富平侯者，侍中张放也。宠幸无比，故假称之。

西汉史上记：成帝好微行。微行，是私自出外行走，不使人知其为天子也。他既是私行，所以不乘辇辂，也不要百官扈驾。只悄悄地着几个禁卫的期门郎，或常侍的仆役跟随着，或时坐一小车，或混同随从人，都一概骑马，出入街市坊里、荒郊野外，远至邻京县邑，斗鸡走马，以为戏乐。此时，侍中张放，封富平侯，得宠于上，贵幸无比。成帝乃假充作张放的家人，以震服人心，泯其形迹。

夫以天子之尊，出入警跸，前后法从，有和鸾鸣珮之节，凡以别等，威备非常，肃臣下之观望也。成帝自轻其身，邀游市里，又妄自贬损，称为富平家人，其玷辱宗社甚矣，何以君天下而临万国哉！





