【通博南歌】

〖一作行者歌。〗

〖《后汉书》西南夷传曰：永平十二年。哀牢王柳貌遣子率种人内属。显宗以其地置哀牢、博南二县。割益州郡西部都尉所领六县合为永昌郡。始通博南山。度兰仓水。行者苦之。歌曰：〗

汉德广。开不宾。度博南。越兰津。度兰仓。为他人。


〇

《后汉书》西南夷传。
《华阳国志》南中志。
《水经注》若水注。
《御览》五十九、七百八十六。
《诗纪》八。



