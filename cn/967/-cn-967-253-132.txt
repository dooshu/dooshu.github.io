李新　江提仓生日二首

青锁沈烟暝著沙，鞭蕖云帐晓吞霞。

南金人物无双士，宫锦文章自一家。

赏过十分银汉月，采归千岁海桃花。

蜀仙行劝长生酒，燕寝凝香碧雾斜。

李新

李新　江提仓生日二首

自应骑鹤下浮丘，雅意人间事俊游。

长久方壶新岁月，飘遥江左旧风流。

岩椿骨老三千尺，佳气春回十五州。

温诏趋归行有日，此封端是富民侯。

李新

