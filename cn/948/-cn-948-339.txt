陆游　池亭夏昼

造物宁非念老生，池亭幽事悉施行

群鱼聚散忽无迹，孤蝶去来如有情。

小磑落茶纷雪片，寒泉得火作松声。

曲肱假寐翛然寤，不为敲门梦不成。

陆游

陆游　池亭夏昼

茅舍芦藩枕小滩，萧林那复畏炎官。

醉床酒解香初过，嬾架书横梦未残。

馋爱流匙菰米滑，渴满便杓粟浆酸。

儿孙幸有团栾乐，未觉浮生一笑难。

陆游

