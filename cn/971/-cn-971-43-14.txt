刘过　春日即事

久客无人问所须，小窗翻得逐痴愚。

黄昏以后酒三盏。白日之间饭两盂。

谷雨笋茶俱俊美，条风杞菊竞甘腴。

先贤且谓可行乐，况是平生山泽癯。

刘过

刘过　春日即事

出门虽是欠陶朱，便使关门亦可居。

物价甚廉常食肉，傭赀极省易钞书。

已安栎社如无用，若此丛从似有馀。

归与未归天上事。只消如此看何如。

刘过

