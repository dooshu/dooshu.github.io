刘过　谒江华曾百里

抠衣三十年前事，曾以诸生傍绛纱。

一国所尊吾白下。双凫犹远令江华。

时来馆学总余事，老去衣冠怀故家。

共怪我门郊岛外，狂生尚有一刘叉。

刘过

刘过　谒江华曾百里

鬓发已皤非故吾，依然破帽老骑驴。

江边游了断肠句，汉殿逐臣流涕书。

父祖松楸三世冢，弟兄桑梓百年居。

狐丘未死归心切，未有相如驷马车。

刘过

