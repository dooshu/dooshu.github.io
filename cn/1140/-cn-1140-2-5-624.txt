和徐大中丞除夕诗用韵

金门时忆旧郊扉荏苒风光劝拂衣守岁无心长少睡还山未果媿言归春盘倦续椒花颂乡味携来菰米肥京辇灯觞多胜事相看只恐髩毛非【时传上元节将赐宴观灯】

二

遣兴时时倚旧醅欺人日月苦相催忍看眼底抛残历忽梦江头入早梅晚节久安生计拙春风远接故乡来论文稍喜存知己午夜重倾竹叶杯

