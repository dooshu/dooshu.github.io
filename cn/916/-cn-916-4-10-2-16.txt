【晋冬至初岁小会歌】

张华日月不留。四气回周。节庆代序。万国同（《诗纪》云。一作咸。）休。庶尹群后。（《宋书》、《初学记》作和。）奉寿（《初学记》作爵。《诗纪》云。一作爵。）升朝。我有嘉（《晋书》作寿。《初学记》作家。）礼。式宴百僚。繁肴绮错。旨酒泉氵亭。（岁时杂咏作淳。）笙镛和奏。磬管流声。上隆其爱。（岁时杂咏作受。）下尽其心。宣其壅滞。训（乐府作咏。）之德音。乃宣乃训。配享交泰。永载仁风。长抚无外。（○《晋书》乐志。光府诗集十三。古今岁时杂咏三十九作张会诗。《诗纪》三十九。又《初学记》十三引周、休、朝、寮四韵。）

