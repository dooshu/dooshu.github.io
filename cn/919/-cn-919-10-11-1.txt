正元散

治下元气虚，脐腹胀满，心胁刺痛，泄利呕吐，自汗，阳气渐微，手足厥冷，及伤寒阴证，霍乱转筋，久下冷利，少气羸困，一切虚寒，并宜服之。常服助阳消阴，正元气，温脾胃，进饮食。

人参 白茯苓 白术（各三两） 黄芪 （一两半） 甘草（炙） 乌药（去木） 山药（姜汁浸炒）附子（炮去皮脐） 川芎 干葛（各一两） 桂心 乌头（炮去皮尖，各半两） 红豆（炒） 干姜（炮）橘皮（各三钱）

上为末。每服二钱，水一盏，姜三片，枣一个，盐少许，煎七分，食前冷服。自汗，加浮麦。

自汗证治

