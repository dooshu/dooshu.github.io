白衣观音赞　并序

岱离母胎，八十一年矣，常常于耳根清净时，恍闻我母念经之声。盖以我母年少祈嗣，许念《白衣观音经》三万六千卷也，故岱生时遂有重胞之异。此经声是胎里带来，虽遭劫火，烧之不失也。于是焚香顶礼，作白衣大士赞曰：

鹰以胎教，自抛其卵。螟以声教，裸遂肖我。胞里闻经，八十一祀。一闻母声，一见我母。振海潮音，如雷灌耳。

