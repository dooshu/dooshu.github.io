○皇太子ㄧ日进法衣表

沙门元奘言：元奘闻兰荣紫苑，过之者必观；桂茂青溪，逢之者斯悦。草木犹尔，况人伦乎？况圣允乎？

伏惟皇帝皇後挹神睿之姿，怀天地之德，抚宁区夏，子育群生；兼复大建伽蓝，广兴福聚，益宝图常恒不变之业，助鼎命金刚坚固之因。既妙善薰修，故使皇太子机神日茂，潞王懿杰逾明，佛光王岐嶷增朗，可谓超周越商，与黄帝比崇，子子孙孙，万年之庆者也！元奘猥以庸微，时得参见王等，私心踊悦，诚欢诚喜。今是佛光王诞ㄧ之日，礼有献贺，辄率愚怀，谨上法衣一具。伏愿皇子万神拥卫，百福扶持，寤寝安和，乳哺调，绍隆三宝，摧伏四魔，行菩萨行，继如来事，不胜琼萼天枝英华美茂欢喜之至。谨附表并衣以闻。轻触宸严，追深战越。

