【悲歌】

〖《后汉书》曰：董卓废帝为弘农王。使李儒进鸩。王不肯饮。强饮之。不得已。乃与妻唐姬饮燕别。酒行。王悲歌云云。王令唐姬起舞。抗袖而歌云云。王谓姬曰：卿王者妃。势不复为吏民妻。自爱。从此长辞。遂饮药而死。时年十八。〗

天道易兮我何艰。弃万乘兮退守蕃。逆臣见迫兮命不延。逝将去汝兮适幽玄。

（〇《后汉书》何后纪附王美人传。《御览》九十二、百五十。）

