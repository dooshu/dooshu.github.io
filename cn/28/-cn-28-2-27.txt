志第二十七 仪卫志四（仪仗）


帝王处则重门击柝，出则以师兵为营卫，劳人动众，岂得已哉。天下大患生于大欲，不得不远虑深防耳。智英勇杰、魁臣雄藩于是乎在，寓武备于文物之中，此仪仗所由设也。金吾、黄麾六军之仗，辽受之晋，晋受之后唐，后唐受之梁、唐，其来也有自。耶律俨、陈大任旧《志》有未备者，兼考之《辽朝杂礼》云。





