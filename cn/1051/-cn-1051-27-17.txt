崔与之　送聂侍郎子述

碧幢红旆白貂裘，去踏西风万里秋。

要得处方医坏证，便须投矢负全筹。

百年机会真难遇，一线光阴更易流。

早辨出师诸葛表，祁山斜谷郁绸缪。

崔与之

崔与之　送聂侍郎子述

吴蜀相通一水长，闻公西土意差强。

人谋合处天心顺，民力宽时国势张。

参井光芒摇戟纛，关河事业耀旂常。

雪山自是西人重，赤舄归来早趣装。

崔与之

