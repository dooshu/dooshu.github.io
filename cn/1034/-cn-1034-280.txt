孔武仲　入山三首

冠盖成阴中路回，独携莲社道人来。

千岩万壑初相识，分付晴岚面面开。

孔武仲

孔武仲　入山三首

路出西林兴倍长，轻衫短盖入秋阳。

层崖蔽日多清影，深谷迷人有异香。

访古不辞穿绝磴，参禅直为遍诸方。

此身似是辽东鹤，偶逐飞云到故乡。

孔武仲

孔武仲　入山三首

十岁不出还可嗟，经旬遍走梵王家。

群仙拍手向人笑，方朔今来何晚耶。

孔武仲

