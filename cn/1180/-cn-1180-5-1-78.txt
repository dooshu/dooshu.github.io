夜止烧羊


宋史纪：仁宗尝语近臣：“昨因不寐而饥，思食烧羊。”曰：“何不取索？”曰：“恐遂为例。可不忍一夕之饥，而启无穷之杀。”或献蛤蜊二十八枚，枚千钱。曰：“一下箸，费二十八千，吾不堪也。”

宋史上记：仁宗一日对近臣说：“朕昨夜因睡不着，腹中觉饥，想些烧的羊肉吃。”近臣因问说：“何不令人取进？”仁宗说：“恐膳房因此遂为定例，夜夜要办下烧羊，以备取用，则伤害物命必多。岂可咨口腹之欲，不忍一夕之饥，而忍于戕害无穷之生命乎！因此遂止。”又一日，有献蛤蜊二十八枚者，说一枚价值钱千文。仁宗说：“这一下箸之间，就费了二万八千文钱。似此享用无度，我岂能堪？”遂不受其献。

仁宗在宋朝最为仁厚之主，观其不忍害物如此，则其不忍于伤民可知。故能致治升平，而享祚悠久也。





