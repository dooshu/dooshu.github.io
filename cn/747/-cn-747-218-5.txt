○代皇太子贺天后芝草表

臣某言：臣闻德合天地，仁之所及也深；道贯神明，孝之所也极。故有元功，灵命氤氲，瑶光发辰象之精，金色吐阴阳之秀。伏惟天后化含万物，训正六宫，天下被涂山之音，海内仰河洲之教。今月某日，使某至，伏承芝草生於东都太原寺舍利塔屋下。芝英绕殿，疑王母之台；芝草成田，聊比宓妃之馆。其蒂紫，其茎白，г濡雨露之津，摇动风之气。斜临纲树，分贝叶而骈开；近对轮池，接莲花而倒下。岂与夫生於石室，空传好道之言；产自珠宫，徒事不经之说，可同年而语哉？臣滥承天祚，多惭国本，始钦元涧之祥，更喜黄之地。颂声无辍，在郊庙而方传；御膳有凭，俯神仙而何远？臣子之庆，倍百恒情，无任欣之至。

