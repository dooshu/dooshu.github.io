金鱼


金鱼游行水上，鲫鱼见之，急走避，告其同类曰：“前之游行以来者，其贵官也耶？其身上之文彩，何其显耀也！其面上之威仪，何其尊严也！双目努视，若有所怒者，吾侪其避诸。”于是伏处一旁，寂不敢动。而金鱼游行水藻间，绝无去志。无何，蟛蜞来，伸螯以箝金鱼之尾。金鱼竭力摆脱，仓皇遁去。鲫鱼诧曰：“不期这等一个威仪显赫之官，却怕这种横行不法的小幺魔箝制。”





