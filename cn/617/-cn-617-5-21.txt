风俗礼制


【原文】

杜氏《通典》载琉球国俗，谓妇人产必食子衣，以火自炙，令汗出。

余举以问杨文凤：“然乎？”

对曰：“火炙诚有之，食衣则否。”即今中山已无火炙俗，惟北山犹未尽改。

嫁娶之礼，固陋已甚。世家亦有以酒肴珠贝为聘者。婚时即用本国轿，结彩鼓乐而迎。不计妆奁，父母送至夫家即返。不宴客，至亲具酒贺，不过数人。《隋书》云琉球风俗：“男女相悦，便相匹偶。”盖其旧俗也。

询之郑得功，郑得功曰：“三十六姓初来时，俗尚未改。后渐知婚礼，此俗遂革。今国中有夫之妇，犯奸即杀。”余始悟琉球所以号守礼之国者，亦由三十六姓教化之力也。

小民有丧，则邻里聚送，观者护丧，掩毕即归。宦家则同官相知者，亦来送柩。出即归，大都不宴客。题主官率皆用僧，男书“圆寂大禅定”，女书“禅定尼”，无考妣称。近日宦家亦有书官爵者。棺制三尺，屈身而殓之。近宦家亦有长五六尺者，民则仍旧。



【注释】

杜氏《通典》：杜佑（735-812），字君卿，京兆万年（今西安）人。唐代政治家、史学家。历三十六年撰有《通典》两百卷，记述唐天宝以前历代典章制度。



子衣：胎盘。



考妣（bǐ）：已死的父母。考，父亲；妣，母亲。





