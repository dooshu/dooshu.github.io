黄庚　书怀

湖海难□鬓易丝，平生壮志与心违。

一千晨外家何在，三十年前事已非。

狐正首丘应待尽，鹤思华表尚忘归。

书斋兀坐怀今昔，泪落西风湿客衣。

黄庚

黄庚　书怀

杜门已与俗相违，苔径荒凉辙迹稀。

自爱清凉忘世虑，肯求富贵役心机。

隐居盘谷胜金谷，耐着麻衣鄙锦衣。

百岁光阴皆梦境，且看兔走与鸟飞。

黄庚

黄庚　书怀

刚肠不挠是男儿，舌在囊中岂足悲。

落落世情难苟合，徨徨客路欲何之。

旧时风月堪遗恨，好处江山尚欠诗。

莫把闲愁萦素抱，人生双鬓易成丝。

黄庚

黄庚　书怀

平生湖海气，老去叹飘蓬。

知命难求富，安贫不送穷。

江空思捉月，天阔欲行风。

俗眼从渠白，无人识此翁。

黄庚

黄庚　书怀

万卷诗书千古书，一灯窗火十年心。

功名梦断身无用，闲补离骚学楚吟。

黄庚

