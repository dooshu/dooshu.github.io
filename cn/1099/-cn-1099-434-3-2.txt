○大司徒張公撫遼奏議序 【 撫遼】

大司徒張公撫遼奏議十六卷、屬予序之葢自隆慶來、十餘年間、薊鎮則以墉壕攝敵。宣大諸邊則以貢市羈虜。獨遼鎮外無山險內無崇垣。與虜錯處。而虜酋又不部單于。凶勇校筭。兼以建州諸夷數翼焉。歲歲入掠塞無寧日。於是中國所虞惟遼。天子所重亦惟遼。而公遂膺斧金?戊寄矣。公始至則士弱於陷潰、馬疲於追逐、餉阻於遠道、亭障不脩、候望不設、野塲若棄、河之東西。判焉天漢。顧河東則慮廣寧以西。守河西則虞遼瀋以北。公曰是惴惴若重卯者。而猶然泄泄也、遼且為虗厲乎、遼不保。是單外左輔也。縱眇遼獨可眇左輔耶。於是條上便、宜增兵置餉、與夫保障市易、蠲恤撫處、調遣應援、靡不曲盡、章有一再上。或至於數上。事有獨疏。或與督臣合言。　先皇帝及今上皆撒纊聽之。悉可其奏、葢遭斯際　朝廷清明。脩攘是急。程功稽咎。不爽毫髮。其餘閫外之事李氏方有功不當掣肘也一聽之邊臣而不制也以故公得盡輸其蘊。遂能轉弱為勁。易疲為徤。烽候相望。金湯千里。甌脫之地悉為沃壤於是長驅大舉。猋勇紛紜。午軍破壁。若決塘。若撥徤清河劈山諸處。先後奏凱。共效首虜數千級。寬奠之役。斥地二百餘里。　聖天子遂坐明堂。數行飲至。以震耀四裔。偉哉。匪公忠則不能任、匪天子明聖、則不能使公任、內外齊心、上下一德、茲可槩見也、是集所載、大者無過於處置夷虜。盖建州諸夷雄者曰王杲王台、台猶陽順常為好語、而杲則百背我。百謾我。久而不悔。狂犯守尉。顧其勢盛。非可力取而鬪解。公於台也。挫其勢而後示以恩。於杲也累其釁而後創以威。始焉驅杲就台。繼焉因台縳杲。杲既授首。台亦束手矣。土蠻援例求貢、高躍虛喝、諸帥嚄啃、厭兵幾入其數、公毅然曰、俺答欵而得請。是羈虜也。羈虜則重在內。其勢可久。土蠻逼而與和。是媚虜也。張□之論出而俺答聞之盟益固其功不在方逢時王崇古之下媚虜則重在外。其勢難久。沒利於前而易患於後。臣不能。嗟乎是議也。豈獨重遼哉。東虜難撼。則宣大以西之欵益堅。遼左無隙。則薊鎮之守益固非虗論也。　天子重用公於遼而九邊皆若覆盂偉哉績也。即躝蒲類、踰臯蘭、亦何足方、是集行。後世觀之。知我明禦戎有上策矣。

