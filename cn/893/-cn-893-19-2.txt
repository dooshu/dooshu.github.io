酬宇文少府见赠桃竹书筒





《苕溪渔隐丛话》：“桃竹，叶如棕，身如竹，密节而实中，犀理瘦骨，天成拄杖也。岭外人多种此。”胡三省《通鉴注》：“桃竹，桃枝竹也，今江南有之。”



桃竹书筒绮绣文，良工巧妙称绝群。灵心圆映三江月，彩质叠成五色云。中藏宝诀峨眉去，[一]千里提携长忆君。

[一]宝诀，仙书也。《唐书·地理志》：剑南道嘉州罗目县有峨眉山。





