陈著　弟观喜董稼山至有诗因次韵二首

苍狗白衣纷过云，到头故我始为真。

山林高看平沈世，风雨难摧独乐春。

时出苦言医俗耳，多培好事寿閒身。

仰天咄咄今何日，百里相过有若人。

陈著

陈著　弟观喜董稼山至有诗因次韵二首

误辱高轩访子云，须知我自是玄真。

石心已落千寻海，霜鬓难留一发春。

门外道途新旧眼，兵前朋友死生身。

如今聚首休轻别，他日黄金枉铸人。

陈著

