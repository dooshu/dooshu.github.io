王之道　和伯父仲球立春即事二首

怪得青腰稍霁威，却应缇室报飞灰。

摇风柳带缘冰重，破冻溪流与岸回。

群盗传闻湖外去，愁云准拟岁前开。

玉盘丝菜仿萧索，赖有诗筒日往来。

王之道

王之道　和伯父仲球立春即事二首

对雪酬春付酒杯，兵余真似复然灰。

路通千里传书去，人喜三军破贼回。

梅萼封檀香未彻，湖声撞玉冻初开。

疏篱败屋休兴叹，幸事群凶不再来。

王之道

