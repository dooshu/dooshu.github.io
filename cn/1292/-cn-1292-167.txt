◎　王尊

尊字子赣，涿郡高阳人。少为狱小史，给事太守府，除补书佐，暑守属监狱，久之称病去，复召署守治狱，为郡决曹史。举幽州从事，补辽西盐官长。初元中举直言，迁虢令，转守槐里，兼行美阳令事。以高第擢安定太守，免。起为护羌转校尉，免。起为□令，迁益州刺史，除东平相，免为庶人。竟宁初补大将军军司马，擢司隶校尉。成帝即位，左迁高陵令，以病免，徵为谏大夫，守京辅都尉，迁光禄大夫、京兆尹，免。河平中为徐州刺史，迁东郡太守。

