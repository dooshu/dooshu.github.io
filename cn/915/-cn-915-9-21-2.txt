◇建安城门峡赋

原夫城门之所都，乃设险於闽区。艰难过於身势，襟要甚於飞狐。长湍一流而沸涌，层山两判而盘纡。对双分，千霄带云。怪石随波而隐见，枯槎横出而不群。顾瞻左右，重峦接阜。其闲如砺，其绝如斗。千乘驰轮，匹夫可守。あ崧呀呷，蹙浪扬华。雁门饮羽，西施浣沙。环诡丰隆，质状不同。班黄糅采，玄紫潜通。水奔湍其如电，声疾烈其如风。树低柯而翠郁，潭隐日而青空。（《艺文类聚》六）

