江南春怀





青春几何时，黄鸟鸣不歇。[一]天涯失乡路，江外老华发。[二]心飞秦塞云，影滞楚关月。身世殊烂熳，田园久芜没。岁晏何所从?[三]长歌谢金阙。[四]

[一]《埤雅》：黄鸟，亦名黎黄，其色黎黑而黄也。鸣则蚕生。韩子曰“以鸟鸣春”，若黄鸟之类，其善鸣者也。阴阳运作推移，时至气动，不得不尔，故先王以候节令。



[二]华发，见九卷注。



[三]岁晏，见本卷注。



[四]《楚辞草句》：谢，去也。金阙，犹金门。“长歌谢金阙”，见不复有仕进之意。





