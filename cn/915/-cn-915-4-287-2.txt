◇与乐松袁贡连名上疏言张角

圣王以天下耳目为视听。故能无不闻见。今张角支党，不可胜计。前司徒扬赐奏下诏书，切敕州郡，护送流民，会赐去位，不复捕录。虽会赦令，而谋不解散。四方私言，云角等窃入京师，觇视朝政，鸟声兽心，私共鸣呼。州郡忌讳，不欲闻之，但更相告语，莫肯公文。宜下明诏，重募角等，赏以国土。有敢回避，与之同罪。（《后汉·刘陶传》。）

