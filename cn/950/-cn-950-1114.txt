杨万里　蜡梅四首

蜜蜂底物是生涯，花作餱粮蜡作家。

岁晚略无花可采，却将香蜡吐成花。

杨万里

杨万里　蜡梅四首

眉间蜜酒发轻黄，对著诗人不惜香。

金作仙衣元自冷，月中仍带一身霜。

杨万里

杨万里　蜡梅四首

{上艹下含}头元不是花房，融蜡熬酥戏滴将。

忽见微舒金爪甲，不知中有紫香囊。

杨万里

杨万里　蜡梅四首

江梅珍重雪衣裳。薄相红梅学杏装。

渠独小参黄面老，额间艳艳发金光。

杨万里

