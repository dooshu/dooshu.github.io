方岳　劝耕

郡如斗大亦何堪，耕雨锄烟亦饱谙。

共话桑麻真有味，久抛蓑笠得无惭。

野田春水自深浅，晴日鸟声时两三。

安得一牛横短笛，南山之北北山南。

方岳

方岳　劝耕

归欤我亦耦耕人，麦陇桑畦意自亲。

才出郭收连日雨，已拚花负一年春。

农安用劝村村急，文不须工字字真。

自是非材头白头，不缘方寸在吾民。

方岳

