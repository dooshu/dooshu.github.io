◇娱蜡赋（并序）

玄象运而寒暑交，节会至而万物迁，天地之化，固以不停，况于人道之不变乎！是以百年忧喜相参，能达要终之数、悟生生之宜者，百世不周其人。大蜡之夕，虽天下同有，至携金兰以齐声利，贵得意以遗荣势，孰我尚哉！（《艺文类聚》五，《御览》三十三）

季冬大蜡之暮，延啸周契远近旧故。（《北堂书钞一百五十五》）

