杨万里　过望亭六首

望亭昔岁过皈船，柳为蹁跹杏为妍。

今日溪山浑似旧，雪芦风荻雨萧然。

杨万里

杨万里　过望亭六首

窗间雨打泪新斑，破处风来叫得酸。

若是诗人都富贵，遣谁忍饿遣谁寒。

杨万里

杨万里　过望亭六首

暮鸿作阵猛相追，风有何忙也急吹。

恼杀诗人真枉却，云窗雾合不曾知。

杨万里

杨万里　过望亭六首

两岸山林总解行，一层送了一层迎。

天公收却春风面，拈出酸寒水墨屏。

杨万里

杨万里　过望亭六首

朝朝暮暮见长河，见了长河只厌他。

却爱画师能画水，不看死浪与生波。

杨万里

杨万里　过望亭六首

晴河不似雨中看，晴里波纹只簟班。

却是雨河新样巧，簟间织出小金鑗。

杨万里

