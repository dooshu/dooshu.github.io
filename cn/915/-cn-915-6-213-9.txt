◇夜听笳赋

越鸟恋乎南枝，胡马怀夫朔风。惟人情之有思，乃否滞而发中。南闾兮拊掌，北阎兮鸣笳；鸣笳兮协节，分唱兮相和；相和兮哀谐，惨激畅兮清哀。秦烽燧之初惊，展从繇之叹乖。伸弃兮更缠，迁调兮故颜。披凉州之妙参，制飞龙之奇引。垂幽兰之游响，来楚妃之绝叹。放鸡之弄音，散白雪之清变。（《艺文类聚》四十四）

