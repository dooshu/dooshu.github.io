○岳州府新築永濟隄記 【 隄橋】

文華遒老大有昌黎之風

岳州府城北十五里。有磯曰城陵。當川廣雲貴之衝。官所置有驛。有巡檢司。有??虎運河泊二所。凡　朝所遣使。有事於西南諸藩。牧伯而下。方廵歲代。及執事役夫之宣教布令。商賈民庶之往來。岳實楚之要胥此焉集其為地至要也顧其西則長江奔流。衝齧無定。東則白石翟家二湖所匯。地勢卑墊。每夏秋際。洞庭江漢與二湖合。浩蕩掀播。茫無畔涯。舟行則多限風濤。或累信宿。陸行則廵山歷澗。迂廻三十餘里。艱阻萬狀。人甚苦之。前知岳州府眉山吳侯行驗、欲築隄構橋、以得代弗果、福清戴侯某繼守、始就二湖口、構木為梁、頗利病涉、但冬置春設、歲費煩擾、利與勞不相直、成化癸卯、弋陽李君文明知府事、事既就緒、乃命築土為隄。長四千丈。廣二丈。緣地勢為平。高者七八尺。隄成名曰永濟。傍夾樹柳二萬。以固積壤。又鑿巨石于華容之層山。為橋二于舊所置梁處。廣二丈。高倍半。用意作古文長五倍之下可容舟橋成。名其南與隄同。其北曰廣通。復慮水漲。則舟不能出入。乃倣規運河。甃石為閘于二橋之北。廣五丈。高丈有二尺之加高之三尺架木梁以通車馬。建亭列室以為官屬迎侯之地。而隄之事始備。葢始于甲辰十月。越一年丙午某月。為工二十有七萬。金三千餘兩而成。初城陵居民、與水高下、依山並磯以附市集、至是乃募民俾自占隄築土架屋。市貨咸湊。煙火相接。戶累數百。無復有轉徙慮。隄東隰地。舊為萑荻之區者恃其障蔽漸可耕藝以頃計者要其成可至數百云夫隄堰之制。起於中古。所以障蔽水患。為田壤計。鮮有專為道塗設者。然民之生。夷險勞逸。亦惟所在而為之利。獨田也哉。城陵之險。惟道塗最急。今易水為陸。縮遠為近。就平夷而脫危阻。其利可知也。甚者變槎居為市集。化棄地為膏沃。又昔之所未有者。葢一舉而數利兼焉。古稱更舊政者。好土功者不可不聞此言不十倍利。則不必興有如是役亦可以興矣且其費必公、出工必傭、致慮定而事動、期剋而功集、改聽易視而民不知、微李侯之賢、其曷克臻茲哉、隄以永濟名者自唐巳有之。今名存實廢。不可復考。是隄也吳侯之志。戴侯略施之。李侯寔大成之。嗣是以往。如數侯者。異時而同志。則斯名也。其亦可以稱情矣乎。

