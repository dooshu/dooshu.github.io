◇法门颂启

伏以迦文启圣，道冠百灵，常住置言，理高万乘。神仪挺发，非望云就日所追，睿识独尊，岂生明弱言能企。鹿苑金轮，弘汲引以济俗；鹤林双树，显究竟以开氓。惜乎祗园灭影，鹫岳沦光，微辞既遥，大义如缀。自不宣游十地，拥接九区，岂有导觉水之塞源，极法云於落仞。明分览四谛之必空，悟三业之暂有。应务屈己，则仁兼旦），随方申道，则慧一净名。驱率土於福林，入苍黔於正术。（《艺文类聚》七十七）

