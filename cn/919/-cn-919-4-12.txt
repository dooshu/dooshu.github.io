两感证论并治法

两感伤寒者，表里俱病也。一日太阳与少阴俱病，头痛口干，咽满而渴；二日阳明与太阴俱病，腹满身热，不食谵语；三日少阳与厥阴俱病，耳聋囊缩而厥。两病俱作，治有先后，先宜救里，脏气内正，急宜攻表，救内固宜急，而表亦不可缓也。救里解表，各随诸证而善用之，自非精妙甄别，其孰能与于此也。

两感证论并治法

