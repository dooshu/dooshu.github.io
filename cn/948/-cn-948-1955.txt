陆游　立春後十二日命驾至郊外戏书触目

身兼老病常归卧，天半阴晴偶出游。

鹦鹉碧笼当户外，秋千画柱出墙头。

年华冉冉飞双翼，梦境悠悠寄一沤。

旅食都门那可久，少留应为赋春愁。

陆游

陆游　立春後十二日命驾至郊外戏书触目

宫云缥渺漏声迟，梦里华胥却自疑。

春浅风光先盎盎，时平节物共熙熙。

画帘不卷闻人语，玉勒徐行避酒旗。

阅尽辈流身独健，恥如随计入都时。

陆游

陆游　立春後十二日命驾至郊外戏书触目

丹成不服怕升天，岂料乘风到日边。

九陌楼台牛细霭，万家弦管送流年。

香车宝马沿湖路，绣幙金罍出郭船。

折简亦思招客醉，不堪春困又成眠。

陆游

