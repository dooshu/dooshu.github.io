陈景沂　杨柳

美笑千黄金，驻景双白璧。

东风杨柳津，几度千丝碧。

款款白面郎，画舫宫样妆。

新堤五里长，回头意悠扬。

幽人兴不忙，得志汀草芳。

陈景沂

陈景沂　杨柳

非绿非青曲雨尘，颠头倒尾乱江阴。

金衣公子经过处，不辨其身只辨音。

陈景沂

陈景沂　杨柳

相尚津涯临画舫，栽从亭馆近华筵，

别离自是无聊赖，于甚垂杨有纠牵。

陈景沂

陈景沂　杨柳

为尔生来体态柔，因情感物寓风流。

汝无血气何知觉，自是诗人想像求。

陈景沂

