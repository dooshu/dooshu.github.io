吴芾　和鲁宪见寄二首

厌直承明老从臣，不将人事挠天真。

几年欲作山中相，今日得为林下人。

竹里醉吟聊遣兴，水边宴坐足怡神。

回思当日游从地，过眼浑如陌上尘。

吴芾

吴芾　和鲁宪见寄二首

向来三老楚江滨，一笑相欢气味真。

君向越溪持使节，我归台岭作閒人。

颇思花下酒无算，尚记诗成笔有神。

可日轺车能过我，开怀一洗渴心尘。

吴芾

