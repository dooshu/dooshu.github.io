○不敢再乞潘慎修掌记室手表

昨因先皇临御，问臣颇有旧人相伴否，臣即乞徐元禹。元禹方在幼年，於笺表素不谙习，後来因出外，问得刘钅长曾乞得广南旧人洪侃。今来已蒙遣到徐元禹，其潘慎修更不敢陈乞。所有表章，臣且勉励躬亲。臣亡国残骸，死亡无日，岂敢别生侥觊，干挠天聪？只虑章奏之闲，有失恭慎，伏望睿慈，察臣素心。

