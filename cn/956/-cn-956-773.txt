方回　秋思七言八首

久不作诗诗律废，时须饮酒酒皆悭。

翠微云外宣平宅，一棹归欤隐此山。

方回

方回　秋思七言八首

重阳时节黄花近，老子情怀白发新。

点检客囊无一物，江湖七十五年身。

方回

方回　秋思七言八首

大庾岭头梅挂月，居庸关外草连天。

马牛风古不相及，障雾饕风一梦然。

方回

方回　秋思七言八首

将相共扶黄道日，神仙独隐紫阳山。

云深夜注参同契，身在虚无缥缈间。

方回

方回　秋思七言八首

郎官己未老秋崖，丞相庚申老讷斋。

己亥□螭竹坡老，吾乡三老挂予怀。

方回

方回　秋思七言八首

早遇鹤山先生子，晚登和义郡王门。

静翁道翁两知己，恸哭新坟接旧坟。

方回

方回　秋思七言八首

七旬有二传凶问，九月初三记庭辰。

客里偶然逢此日，淮思江望泪痕新。

方回

方回　秋思七言八首

菊殿百花梅第一，重阳节遇小春来。

年年岁岁身长健，摆去穷愁醉几杯。

方回

