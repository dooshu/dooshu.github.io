○谢徐学士启

某启。某闻隋珠暗投，路人兴忿。荆玉三献，明主怀疑。非至珍之有有瑕，亦明鉴之难逢难遇。况某樵歌俗韵，牛铎凡声。虽委巷末途，时闻中律。而曲卑调下，难感知音。洎儒术中微，时文稍变。原玉之风流渐远，渊之事业攸归。亦尝怅望危津，潺阮路。敛毫兴感，掩卷长嗟。今也河荐绿图，山张翠检。开张网罟，渔猎英髦。周渭商岩，皆辞钓筑。抱关负鼎，尽挂簪裾。必有贤人，出扶圣教。历询时论，实属高才。伏惟学士瑶圃呈祥，尼邱降瑞。名题仙署，足蹑瀛洲。束皙台前，间披碧简。秦王府里，时阅瑶签。徐观动息之踪，已积钧之望。某所以携持陋唱，尘玷朱门。骇愕未遑，轩车忽至。俯留荣诲，下奖微才。拜启琅函，跪吟华藻。笙簧满耳，雕焕盈眸。某尝遍阅缣缃，旁徵故实，亦闻先达，时接後来。远则沈隐侯之奖何伯言，才闻发论，近则韩文公之知李长吉，始议及门。未有曲示恩私，显留翰墨。才微往彦，遇倍昔时。仰戴恩荣，已增铭篆。谨当卷之{辟黾}轴，饰以锦笺。置在书囊，永为家宝。

