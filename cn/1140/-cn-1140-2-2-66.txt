悼亡【为亡室梅宜人】

泛泛骛征路行行辞故庐稚子集高堂宾御临长衢回首还入户顾望立踟蹰昔别烹伏雌今也归黄垆笄珈竟何益荼藿良已劬迅商扬幕帷积雪曜庭隅庭树有巢鸟谁言非尔雏微芳易飘忽伤哉随化徂

二

化徂亦何怨同衾不相诀烦疴淹节候愁思中肠结簪珥逆後人缟綦犹皎洁儿女在重泉母子久离别逝者会有聚生者从此絶连宵入我梦语笑忽哽咽顔色逾平生怆怳益凄切逝将朂无生沈忧一朝辍

