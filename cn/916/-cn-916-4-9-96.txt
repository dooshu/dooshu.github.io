【陈武引里语】

〖陈武别传曰：武。胡人。育於临水令陈君。君奇之。起议欲易其故字。武长跪启曰：里语有之云云。往在乡里。久闻故老之说。称汉使苏武执忠守志。意窍慕之。陈氏嘉其志。遂名之曰武。又欲令字仲显。其本是胡人。而石勒、石虎讳胡曰国。故因字之曰国武。〗

都亭鼠。数闻长者语。（○《御览》三百六十三。《十六国春秋》二十二后赵录。）

