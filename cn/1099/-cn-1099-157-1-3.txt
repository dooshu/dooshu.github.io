○平慶臨鞏事宜疏

平慶臨鞏之間、乃虜出入要道、其中故有堡塞、率多頹廢、請一切增築倍使高厚歸并小堡、編立保甲、堡擇有力者一人、為之長多、備矢石、遠設斥堠、烽火一傳、即收歛人畜、各自為守、大虜入境、有能控險刼營、斬獲首級者、與軍士同賞、所獲牛馬。因而與之。地方在軍衛牧所者、責成將領兵備。苑馬及衛所監苑之長。在有司者。責成守巡各道。及郡縣之長。巡撫都御史歲一閱視。如堡塞堅完虜無所掠以上諸臣皆以輕重受賞若堡塞不堅殘掠過當以上諸臣皆以輕重受罰。庶邊防可以漸飭矣

