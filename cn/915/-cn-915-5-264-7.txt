◇请辞

古不墓祭，葬于中原，而庙在大门里，不敢外其亲。平明出葬，日中反虞，不敢一日使神无依也。迨周衰礼废，立寝于墓，汉兴而不改，以先帝衣冠，四时与水进果实，而袷祭祀，皆于宗庙。及其末，因寝之在墓，咸往祭焉。盖由京师三辅，酋豪大姓，力强财富，妇女赡侈，车两相追，宿止墓下。连日厌饫，遂以成俗，迄于今日。夫死者骨肉归乎土，神而有灵，岂肯守夫败坏而在草莽哉！（《御览》二百五十六）

