九日登法王寺

重阳昨夜雨初晴翠壁层开称客情野寺路回飞墖见嵩门峰断早霞生碑传净域僧还少叶满空山鹿自行令节吾衰犹济胜西风杖底落钟声

怀王蓼航共城【王汴人流寓辉县亟称孙徵君理学尝登嵩山絶顶】

客里岩栖近几年药栏花屿读书眠论诗自许中原长问学能推故老贤宫苑丘墟悲汴水杖藜烟月俯嵩巅尊残岐路驱游子回首清光梦百泉

