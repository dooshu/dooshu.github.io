○壅蔽賊情疏 【 申報賊情】

題為壅蔽賊情事、照得年來閩浙貴廣等處、往往賊盜生發、荼毒生靈、原其所由。其未生發之初。多因貪官暴吏。豪滑吏胥。激變而成。及既生發。或由州縣官員。畏懼上司罪責。希望寧息。不即申聞。漸令滋蔓。或由經該上司。畏懼干巳罪重。隱匿不聞。或由領軍官員。貪功好勝。粉飾欺誑。動輒奏題。諱言賊情。且如往年福建盜發、御史三司等官汪澄等、推稱先經該官員失於聞奏、近者貴州廣西賊情、貴州奏而廣西不奏、福建強賊燒劫陳寺正家、六科訪奏而福建不奏。難以悉舉、顯是各官不恤大計、推托隱瞞、按實具奏既使朝廷得以為備又可詳輕重緩急而制之此言深于兵机矣以致賊情輕重緩急朝廷不聞養成禍患。日甚日深。不得消弭。自非　皇上中興撫運。德威神武所及。則殃民害眾。將不止如今日巳也。臣等切惟壅蔽為患。自昔皆然况在賊情。尤當深慮。巳往者既無所及、方來者不可不防、臣等欲乞聖明特敕兵部、通行各處司府州縣、及總兵鎮守領軍殺賊撫按官處、今後一應大小賊情但係白晝持仗劫掠結聚為非。及妖書妖言疑人惑眾者。即時一面申達合干上司。相機督捕。不許聽從上司沮匿。一面隨即各另具奏。以憑酌量緩急輕重。照詳處置。不許似前互相蒙蔽隱匿情詞。以致醞釀禍患。貽患多人。如違、許諸人奏告、事發聽各該衙門一體參奏拏問、治以重罪、

