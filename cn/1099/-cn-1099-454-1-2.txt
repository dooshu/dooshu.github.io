○改賞夷鈔疏 【 改賞夷鈔】

主客清吏司案呈奉本部送據陝西河州衛差來伴送通把張懷呈前事、稱闡化王差來使臣番僧堅剉朵爾只等、說我們進貢到京、綵?絹匹及折衣銀兩、俱是朝內給賞、惟鈔錠遲滯、不與銀?絹疋同散、致各夷在館守候日久、只得賤賣與鈔戶、不得　朝廷實惠、因候鈔又多費供應錢糧、乞賜議處給與見銀以慰遠人等情到部送司、查得貢夷賞賜、惟鈔錠最難関給、葢以過運有期、故常闕乏、而致夷人守候、或賤賣而去、委應與之酌處、案呈到部看得寶鈔之制、所以濟金錢之窮、而廣民生之用也、後因行使不便公私遂停不用、然猶用以賞賚、　天恩慎重、片紙隻字、亦足昭榮示勸、乃用以賞夷、則有大謬不然者、夫使制鈔而無費工本也則可、既費工本、得不償失、與之不足示恩、受之苦于無用、誠有不得不變而通之者、夷人折賞鈔錠、每起動以數萬計、一時缺乏、本夷?絹銀兩、給領巳久、為此令其候領、我費供給之繁。彼有失侯之苦一不便也。既領得矣。無所用之。或賣與收鈔者。或徑與平人者。甚或有棄置之者。不惟仰負　天恩。亦且屑越國体。二不便也。有等奸民營為鈔戶、專一收買官鈔、每塊官價一錢三分、而彼僅出二三、用以納官、復得一錢三分之價、旋收旋納。旋賞旋收。在官費銀一錢三分。受賞者曾無二三分之實。惠。而奸民獲六七倍之利。旋相周轉。如圜無端。是　國家賞功之典。止供奸民侔利之資者。三不便也。如奸民李河、通同本部辦官葉仲達、收買官鈔、將仲達問擬徒罪外司官親至河家查騐、盈房充棟、無慮數千百萬。用之納官。又不知冐若干官價矣。巳經併送刑部收問外、恐不止李河一人巳也、合無今後如遇賞賚夷人。每塊改折銅錢二十文。彼歡然領受。既免守候之苦。又霑實在之惠。且使奸民無所侔利。而冐濫之費。亦可少省矣况夷人數多日費供應、既免鈔費。又免供應之費。誠莫便于此者。再照寶鈔之不能與銅錢竝用也天下无其实而尚沿其名者類如此既巳灼知之矣。猶然用以賞賜。是明不以實惠惠下也。惠不以實。不如無惠。而鈔関解進公私收買其弊又若此。若竝免解。公私尤為兩利。但非本部職掌。伏乞　敕下該部詳議即今闡化王差來進貢人六百名、該賞鈔六萬錠計鈔費該銀一百五十六兩、若銅錢每人四十文、共費銀三十餘兩、今次即該省銀一百餘兩舊例鈔三分本色、七分折色即本色亦解銀至京、方行收買、合無于三分本色內、仍解鈔一半、以俟給賞、各官及王府差來人役、京摻官軍、一半改折解銀以為造錢工本、給賞各處夷人等用、庶無于司農之帑、而徑久可行、

