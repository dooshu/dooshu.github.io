陆游　春日～又

巷口东风吹酒旗，老人也惜早春时。

雨来三日泥没踝，过尽梅花浑不知。

陆游

陆游　春日～又

雪山万叠看不厌，雪尽山青又一奇。

今代江南无画手，矮牋移入放翁诗。

陆游

陆游　春日～又

怕见公卿嬾入城，野桥孤店跨驴行。

天公遣足看山愿，白尽髭须却眼明。

陆游

陆游　春日～又

桃花轻薄柳花狂，蛱蝶翩翩燕子忙。

惟有龟堂无一事，闭门白日不胜长。

陆游

