李弥逊　初归筠庄苏粹之以诗见贻次韵答之二首

八尺茅茨老竹林，细偿南北故园心。

一溪止水清涵月，三日行云薄酿霖。

归计欲成犹恨晚，醉愁无赖正伤今。

唤回柏子香中梦，屋角秋声乱翠阴。

李弥逊

李弥逊　初归筠庄苏粹之以诗见贻次韵答之二首

它年同上楚江楼，花绕春城小谢州。

翻手雨云人事改，跳丸日月岁光流。

霜空暮落能鸣雁，秋水风移不击舟。

偶筑一丘邻胜隐，杖筇冲雨亦来游。

李弥逊

