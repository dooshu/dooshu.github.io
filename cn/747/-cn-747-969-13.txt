○点检前资官告敕奏（同光二年五月中书门下）

凡有进状乞官，及诸州府初奏请判官，荐举前贤，自诣中书求官等。窃闻所称头衔，多有逾越。中书既无旧案，除授何以为凭？起今後，凡有诸色前资，若命官者，除近曾任朝官及有科第外，清资官为众所知，并须追到前任告敕，中书点检後方进拟。贵绝虚授，以杜侥求。

