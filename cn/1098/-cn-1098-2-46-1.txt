○牛首山

终南望咸阳。少室迩京洛。神宇壮维藩。佳气郁环崿。兹山何山?酋崪。川岭丽绣错攒蹙亘千岩。萦纡盘万壑。星辰互翻动。雷雨或解作。谷侯异凉温。峰形殊今昨瑶草雪中华红泉风外落江翻映组练。日照辉金艧。游衍多圣仙。翔舞集鸾鹤。循山构累榭。嵌空结菌阁。飘飘曳灵旛。窅窅鸣天乐。宸居暨泰清。长杨亘五柞。登祗警神卫。方望肃王略。弱龄躭名山。雅志涉丹钥。招隐冀淹留。采秀怜沃若。秉我上皇心。排筌入玄漠。

【卧子曰追踪颜光禄】

【辕文曰殊有初日芙蓉气象方是善学光禄者】

