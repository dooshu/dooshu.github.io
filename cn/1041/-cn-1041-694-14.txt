牟巘　大水后得雪

便涓飞洒又何佳，得得来寻贫士家。

破屋青灯才一黍，荒园老树忽千花。

酒逢寒夜饶偏贵，诗出穷人矫转夸。

两月儿书浑未到，定应行脚更天涯。







卷262

牟巘

牟巘　大水后得雪

萧条篱落胜於村，还径人稀早闭门。

过眼风花才一瞥，到头石笋只双蹲。

何妨岁恶诗仍好，那笑炉空火自存。

笑咏车斜徵雪事，诸君本本又元元。

牟巘

