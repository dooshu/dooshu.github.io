张榘　题税轩新筑送青亭四首

花木中间着小亭，檐虚不碍两峰青。

数声啼鸟闹中过，不似家山子细听。

张榘

张榘　题税轩新筑送青亭四首

日抱吟情到此亭，卷帘孤坐看云生。

诗怀恰与云相似，一点悠然度太清。

张榘

张榘　题税轩新筑送青亭四首

白云尽处青山小，红雨飞时绿树亲。

佳致仗谁同管领，野禽啁哳话深春。

张榘

张榘　题税轩新筑送青亭四首

日移花影上痚帘，香鼎烧残逐旋添。

春事已随诗入梦，一庭芳草绿纤纤。

张榘

