○覆營務整飭疏 【 整飭營務】

一兵籍宜覈軍住于近郊、則點閱易。散于遠地、則踪跡難。營軍之無制以其散也。營房之剏。所費不貲。今非其時。若求散而聚之之法。莫如核籍。科臣云嚴行各衛所印官備查三大營軍的確姓名籍貫住址、除住京城內外、分別宛大二縣、及縣之坊里、仍分營司隊各彙為冊外、其在良鄉及各縣者各若干名、在通州及各州者各若干名、京營兵有遠居數百里外者臨操疾趋應後事畢星散可旦有事呼□為?各照京縣冊式、分坊里、分營司隊彙造俱一樣三本、一送總督、二送協理部院並行三大營經歷、轉行各該州縣、照冊逐名查覈其姓名籍貫住址隣居、必有著落。方行登報、其虗者即報虛、總協行經歷轉行該營衛、即將虗者革役。不許冐粮。但遇迯亡事故、月有替補、該營衛覈其姓名籍貫住址補書于總協分州縣之冊、總協平時于聽用、武弁內、加意揀擇、遇急則每州縣差能幹弁一員、賫檄前去、同該州縣按冊催集。統領前來。不但可備不虞亦足以清影冐。其造冊紙張工食、在衛所則支營庫銀在州縣則支官銀。不許衛所州縣書役借名科索。違者必究庶耳目不驚而緩急無誤矣、

一訓練宜寔、各軍演習火器弓箭刀斧虎又鈎鐮等藝、課勤則技精、技精則胆壯、火器為中國長技、平時器與人習、臨事庶不手顫、委應加意比試、以夾靶鎗快鎗五龍鎗令火器軍選每班五名挨放、能二發俱中、及中一發者、陞雙粮。庶巧手競出三眼鎗筒短力薄、及遠未能、宜多習追風砲與佛郎机、而佛郎机一門有子砲六位。循環疊發。尤號便揵。營軍火器手、約五萬餘、雙粮單粮非由遴選預買相因耳此弊安可不革而善發者二十人中僅可得一。若以厚糈鼓之。優者陞雙粮。劣者降單糧。三次連劣者革之。令以親識替補單粮。則習者奮而精者多。應責扇車營各將按舊制督軍熟習、而戰兵城守各營將、亦當以火器為訓練第一著也。弓箭選鋒舊食雙粮者幾九千、外有單粮選鋒與弓箭手、亦近二萬、宜不時以小把試。若雙粮六矢全不中者降單粮。單粮與弓箭手六矢中三矢者陞雙粮。此在總協廵視諸臣一激發之將破的者不至沉埋。而濫竿者無容混耗矣。刀鎗藤牌手虎又鈎鐮、每營不滿三百名、計三十營、不滿萬名、每營各擇武藝之精者、立三教師。以雙粮兼教二隊。其不聽教者朴之。限以一歲所教軍學藝俱成。則教師之能有賞。否則教師之罪有罰。軍其少儆乎。即器械盔甲、不宜不議修也、朽鈍薄惡、與無器甲同也、飛石用之蜀中。四方奇技甚多皆宜收用巳有明騐。千戶步上達業補五軍備兵營官、令全營教習、并教習東西二備兵營、計三備兵營、共軍一千五六百名。果人人精于發石。遠及百步。則其功也。自當優用。若因循玩日有名無寔、則咎何辭、上達宜盡心矣、阮九成等初至止二名、故營中可從優給、後續添六名、營力難供、而待哺于戶部、當此太倉空乏之日、不能多取行戶部于九成等六名每名月銀二兩一錢、按月給發、毋令枵腹、其步姓二名、准作上達家丁、照雙粮例支給、飛石架宜造三百、俱湏有收貯之所、不然風雨摧殘、易于朽爛其置造多少、聽總協廵視以便宜從事可也、

一挑選宜時、軍不以武藝優劣為陞降、俾習為侏儒之飽、則良者亦楛、勤者亦惰、凡弓箭選鋒支雙粮者其振武新營壯丁、有支粮一石五斗以上者、內不無拙射之人竄入、廵視二臣議于每歲春秋操時、先令六副將分督各營將、逐一點試、於雙粮及一石五斗內。有彎弓不中者。擬降單粮于單粮選鋒及軍有矢如破者。擬陞雙粮。老病不堪擬摘牌。除振武營摘者免補外、餘營令面報精壯餘丁、記其年貌與面上疤痣、核其真籍貫住址隣居、冊報總協、聽總協會同廵視逐營覆試。應降者降。應陞者陞。應替補者逐月替補。總協即給印票、與所陞雙粮選鋒、其票摠印一、協印二、收除宜明頗有兩□支粮者并行該營收入雙粮行該衛開。除單粮。免其使費火器鋒舊未有食雙粮者、今議不分軍選試、以火器二發若全中或一中者、陞雙粮。計戰兵十營、車兵十營、城守十營、標兵二營、每營定一百名。聽陸續以火器中者陞若中者難得則虗之。以後春秋二操亦如弓箭選鋒陞降法。營之弊弊于以一營三千之眾散食粮千二三十之衛所故影射難覈。應行總協大臣。責成六副將。并各營將。細心清理聽并四五衛軍為一營以少凑多不必拘定舊轄。仍會同衛所印官。造冊除營衛各收其一外。仍一樣三本。冊報摠協其衛所所報冊。先選軍後。分定衛所。分定營司隊。分定州縣坊里之冊也。此冊一定永不許游移。及縱容書識調換。違者將弁議處。書識究罪責革。仍改正。將官有寔心整頓、壁壘改觀、與闒茸濡染、行伍無色者、歲終摠協廵視分別舉劾、重者追脏、用彰勸戒、

一混冐宜杜、營軍收操在營、食粮在衛。軍虗于伍衛不問之營也粮冐于庾。營不問之衛也。而營衛書識與衛所印官。此坐兵農不相関之患共為奸利瞰典戎典餉呼吸不應之會輒行其私。填其壑。如振武營虗軍九百餘名。冐支年餘之粟。幾一萬三四千石。非督餉臺臣發覺、則黎丘之魅無巳時。自今於領粮先一月終旬。責令各營將查所屬衛分某衛隸本營軍。舊管若干。事故若干。實在若干。除雙粮選鋒是否該衛造粮照舊例行外。其操軍每柱前列本營總數。後列司隊撒數。為一冊。計一樣四本。該號頭逐營催齊。每月限十二日送廵視。十三日送總協查覈。其各衛所粮石循環簿。久匿不報。即此是弊。應著如式、逐月查報、廵視以十二日送總協以十三日送不許參差。俟廵視親自磨對明確即刻移會下粮廳。照數坐派。如期放給。若營將或中軍通同衛所印弁以少作多。希圖瓜分者。查明一體從重參處。營衛書識有故意稽遲蒙蔽者。嚴提究革。則司兵者知餉。司餉者知兵。衙門之血脈不隔。奸胥之線索無施矣

一將領宜重、營務之日弛。無賢將也。京營諸將即漢之中尉衛尉唐之十六衞上將軍王之□□國之擐衛也必湏以奇傑猛信之土充之□□視為□缺類多庸才將以□作之何法而可各弁視營將為冷缺。內者規出。外者鑽留。其有安意藏拙。多屬京衛諸弁。以官為家者耳。營政何時而肅。臣部頃題重京營之選。久任優敘。而將官痼疾難療。自非　明旨申飭。彼營職業之心。不勝其圖善缺之心。性以習移。公為私奪矣。以後各處將官陞京營。仍鑽留者。罷職不敘。督撫諸臣不得借封疆為名。疏咨留用。葢京師天下根本。諸臣乃心　帝室。不後於臣等也。至優其體貌以養其氣。與之言論以察其品。此馭將微權。摠協大臣必能辨。

一軍需宜備、火藥鉛子、京師火藥屢有焚突之患收貯之法大宜講究禦賊亟需、硝黃等項、研末分貯、臨用合成。以杜焚突、誠為有見。以鐵代鉛。費省工簡。然宜于大砲。不宜于小砲。所議精造火藥十萬斤、鉛彈六千斤、鐵彈六千斤、應動帑銀、慎擇營將監造藥求真細、不許攙假、違者責令本將賠償、仍從劣處其貯火藥湏如法、鉛鐵彈與火藥湏公同秤騐毋聽報數、登記循環、毋令遺佚今京營操練日費火藥二金甚可惜也此備警急之用非操練用也。至于粮艸。尤屬緊関。戶部京通倉粮入少出多、匱乏可慮、七十七衛所吏、空閒無事、臣部春初題裁、巳移咨該部住支、各吏諒巳給假、第此輩窟穴京師、寧無徼倖冐粮、此在下粮廳、及各倉諸曹郎銳意清理耳。馬艸一事、除廵捕馬幾五千外、京營馬約二萬匹、豆取給于各倉、艸取給于五艸塲、今豆不知見貯若干、其艸歲買一百五十餘萬束、每束重十五斤耗三斤、邇來奸商積猾、串通作弊、艸塲之弊尤為百出今監督司官惟有曲媚廵視苟為掩餙而巳收艸之時、不無影冐、此在倉塲大臣、嚴行該監督、加意稽覈或不時親掣、以儆積玩、一聽戶部冐覆、

一經費宜節、京營公費、為營事設也、今寖忘其本來、習成冐破。邊圖一架、紙工之費不賒、而號頭開至四十二金。帳房椅棹圍屏燈籠磁器。武塲之用亦暫。而號頭開至三百金。頃協理廵視諸臣、銳意裁追、至于燈節宴會、年終燈爆諸費、俱從停罷、可謂加意樽節、兩協臣業查追還庫銀近萬矣、此清覈之效也。以後該庫出入。不經協理會行。廵視掛號者。不准開銷仍聽參處。留一分軍需。以操賞則技藝精。以製械則軍容壯。亦所以增京營之氣色也。一切公用雜費。或昔無而今有。或昔少而今多何項應裁。何項應减並聽總協廵視會議妥貼、著為定則。將冐破不期清而自清矣、

皇明經世文編卷四百七十二終







