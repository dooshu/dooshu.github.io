○覆何文淵疏 【 麓川叛寇】

特王振好兵遂决一二川之役雖威震西南然數千里騷然矣該行在刑部右侍郎何文淵奏唐虞之時、有苗弗率、帝舜命禹徂征、三旬苗民逆命、帝乃誕敷文德、舞干羽干南階、七旬有苗格、然彼不服于大禹徂征之時而來格于帝德誕敷之日、此其慕義之心終不可得而冺??烕也、今麓川叛寇思任發逞兇造禍、反道效德廷臣合詞請兵征討、臣窃以為麓川之在南陲一彈丸之地而巳疆里不過數百、人民不免萬餘、以大軍臨之固往無不克然得其地不可居、得其民不可使、何若寬其斧銊之誅、興我羽旄之舞、命雲南總兵官都督沐昂量調官軍、同僉都御史丁璿于金齒操備且耕且守、仍令雲南都布按三司各委堂上官一員躬詣彼處、宣揚聖化、使之感虞舜之敷德、同有苗之格心、計不勞征伐、而稽首來王矣、如是而更冥頑弗率、然後命昂等調發官軍、相机勦絕豈徒王法之所不容、而亦神人之所共怒也臣等議得文淵所言、與今日事勢、似有不同、盖唐虞之時、去古未遠。其地不過九州。要荒之外。止于羈縻而巳。然苗民來格。猶不免有三危之竄。今我國家混一四海。華夏蠻貊、罔不率俾、思任發自父祖以來荷國厚恩、授職宣慰、殆今六十餘年、乃敢糾集醜類、屢抗王師、雖蒙貸罪貤恩彼卻怙終稔惡釋此不誅誠恐木邦車里八百緬旬等處。覘視窺覦。不惟示弱外邦。抑且貽患邊境。乞于先選定西伯蔣貴都督李安并今選都督劉聚都指揮官聚冉保內命三員為總兵官及左右副將、其副將二員、分統南京湖廣貴州四川等處官軍土軍人等、教習訓練、仍命戶部左侍郎徐晞往來廵督、兵行之日、與先差僉都御史丁璿恊同饋餉然猶先遣彼處通曉夷語頭目人等、諭以禍福曉以順逆賊若革心、或詣軍門輸款、或遣子姪來貢、復還所掠、取自上裁如其不然、會合各處軍馬、屯聚金齒、先期遣人齎敕諭木邦車里八百緬旬大候等處。起集夷兵。或分道或併力。或左右夾攻。或內外相應。刻期並進。直擣賊巢。擒其渠魁。獻俘闕下。誅其黨惡。梟首藁街。以震天威。以靖邊境。庶洩神人之怒。快遠邇之心。此實臣等區區之至願也

