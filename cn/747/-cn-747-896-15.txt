○三闾大夫意

原出自楚，而又仕怀王朝。虽放逐江湖间，未必有腹江鱼意。及发憔悴，述《离骚》，非所以顾望逗遛，抑由礼乐去楚，不得不悲吟叹息。夫礼乐不在朝廷，则在山野。苟有合乎道者，则楚之政未亡，楚之灵未去。原在朝有秉忠履直之过，是上无文书矣。在野有扬波ヱㄤ之难，是下无礼矣。朝无礼乐，则证诸野。野无礼乐，则楚之政不归，楚之灵不食。原忠臣也，楚存与存，楚亡与亡。於是乎死非所怨，时也。呜乎！

