宋祁　和道卿舍人奉祠太一斋宫

素秋来蕊馆，瑞祝达霄晨。

蘯荐祠无饩，楼居地不尘。

掷波琴鲤乐，傍畤汉鸡驯。

此际清怀极，盈杯沆瀣津。

宋祁

宋祁　和道卿舍人奉祠太一斋宫

尘氛不可到，深注五城楼。

素瑟少今韵，仙春无俗秋。

晨杯三秀洁，夜檠九光流。

顺报通霄极，纷纶瑞福遒。

宋祁

宋祁　和道卿舍人奉祠太一斋宫

地占丛霄胜，人持禁橐来。

诗长清夜遍，祠罢素秋回。

爽籁天中发，虚絣月际开。

无容以风解，身自到蓬莱。

宋祁

