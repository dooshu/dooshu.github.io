○览光上人草书想贺监赋

贺秘监东归会稽，雾隐霞栖。派镜湖水作沼，凿石篑峰为梯。叹非雌雉，畏其雄鸡。东皋子无乡不醉，漆园吏有物皆齐。孔子悠哉，顾龟印以寻解。翟公何尔，罗雀门而更题。一日豁层轩，幔素壁，攘袂高下，飞文络绎。风雨随生，鱼龙互掷。涛奔浪走，中秋逢犯斗之槎。月上云开，半夜见陨天之石。狂兕无群，离鸿一只。横鲁阳挥去之戈，树吕布射来之戟。援毫既罢，悦目忘疲。满堂生金石之宝，出世掩鬼神之奇。日落帘卷，山掩枕欹。情自远，鹤态难羁。但将健笔以为适，岂待闲人之见知。邈矣清风，兹焉仰止。今观上士之殊，可继伊人之逸轨。当时芸阁，犹於富贵浮。此日桑门，得不尘埃脱屣。

陈敬

敬，田令孜兄。少贱为饼师，得隶左神策军。令孜为护军中尉，敬缘藉擢左金吾卫将军检校尚书右仆射西川节度使。黄巢乱，僖宗西幸敬迎谒绵州，进检校左仆射同中书门下平章事，加检校司徒兼侍中，封梁国公。再进兼中书令，封颍川郡王，赐铁券，恕十死。巢平，进颍川王，检校太师。俄令孜得罪，敬被流端州，不奉命。会昭宗立，召为左龙武统军。以宰相韦昭度代领节度，敬募军自守。时王建盗据阆利，令孜召之，敬不纳。建自请讨敬赎罪，诏暴敬罪，削官爵，授建节度使。以昭度为行营招讨使讨之。成都破，建囚敬，累表请诛，不报。阴令左右告其谋反，斩之。

