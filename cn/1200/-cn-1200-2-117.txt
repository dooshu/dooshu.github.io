第一百十七发阳卦〔孤阳无主乾天西北〕：一中生意之象

象曰：天光覆下，日月发明。万事营为，有足皆行。

颜曰：一阳发生，故曰天光。人物所生，必资日月，此卦宜自筹量，不可信他人。

何曰：一阳发生万物，自合得地，上下无实，未可轻举。凡事须有实心，得托用事吉。求财多利，求谋必遂。官事无害。病者自安。行人久后方回。行军大胜。

陈曰：一为天阳，而居人位，若人之受天之明，命以生也，故曰云云。

刘曰：天光覆下，人道亨也。有足皆行，无幽不明也。

此课一阳居中，日月光明之象。人物之所资以生，求事可望而迟。

诗曰：攸往有南征，青天日月明。寒除灾已散，名达利还生。

