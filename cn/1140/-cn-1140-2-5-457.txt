送崑山徐章仲孝廉

青帘画舫照江津不分离筵遽怆神陆氏弟兄双国士【章仲与兄艺初一时南北闱并捷】徐陵家世总词臣到来山霁昭亭月归去花留玉岭春长忆辟疆园最胜旧时题句满松筠五日同勉中圣月耦长诸子集方邺藤轩同限蒲字

令节长怀楚大夫骚歌异代复吾徒沧洲髪短慵簪艾緑蚁尊开且泛蒲不分干戈连岁月尚怜耆旧共江湖淫淫雨急归途滑笑指双童待醉扶

二

照眼榴花兴莫孤比邻竹叶重相呼漫夸长命五丝缕自有仙人九节蒲白日藤萝何杳霭澄江亭阁在虚无时艰竞渡年来少秪合还寻旧酒垆

学余堂诗集卷三十九







学余堂诗集卷四十

<集部，别集类，清代，学余堂文集__诗集

钦定四库全书

学余堂诗集卷四十

翰林院侍读施闰章撰

七言律

