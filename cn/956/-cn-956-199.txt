方回　次韵吕肖卿讲学三首

平生但力田，岂计不逢年。

吾道桴浮海，斯文笔补天。

早能丹点铁，曾用白嘲玄。

万虑今亡矣，焚香易一编。

方回

方回　次韵吕肖卿讲学三首

玄珠在掌握，一失永难寻。

岂不求成道，谁其办苦心。

待时花结果，着力杵磨针。

何幸忘年去，能鸣治世音。

方回

方回　次韵吕肖卿讲学三首

忽复机锋对，真堪底里倾。

果能成伏老，时许唤殷兄。

可惜兹逢晚，相期不计程。

受恩凡两世，焉敢恝无情。

方回

