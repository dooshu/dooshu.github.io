答保定巡抚孙立亭


公以鸿渐之翼困于燕雀，兹膺特简，允惬舆情。恒台外控三关，内制畿辅，安攘之略，惟公是赖。

近来吏治颇为清肃，惟司牧者不以民事为急，崇尚虚文，计日待迁，终鲜实效。夫均徭、赋役、里甲、驿递，乃有司第一议，余皆非其所急也。四事举，则百姓安；百姓安，则邦本固，外侮可无患矣。惟公留意焉。





