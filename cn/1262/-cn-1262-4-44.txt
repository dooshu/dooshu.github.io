余翔：

莆田余翔宗汉，嘉靖口口贡士。任全椒令，有治才，两造盈庭，平决无停晷。有罗氏鬻宅，转展数姓至武氏，淘井得髑髅四具，加钉焉。呈于县，公仿佛梦人以罗担尸过其前。时罗氏父死久，讯其子已七十，自供父本牙侩，正德间四客投店，挟重赀，父端午日鸩杀之，钉脑骨投井中。罗子论辟，其家竟绝后。解任归，益肆力文章，而游兴不减卢敖，家人生产不问。



