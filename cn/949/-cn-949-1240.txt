范成大　新作景亭，程咏之提刑赋诗，次其韵

飞鸿衔子谩粉粉，万里西游始识真。

不管吴霜微点鬓，来看蜀锦烂争春。

倚阑定有司花女，秉烛仍留主夜神。

异县赏心谁与共，故人新作坐中宾。

范成大

范成大　新作景亭，程咏之提刑赋诗，次其韵

小筑聊锄草棘荒，游人错比召南棠。

花边雾鬓风鬟满，酒畔云衣月扇香。

灿烂吟笺烦索句，淋漓醉墨自成行。

报章迟钝吾衰矣，终日冥搜谩七襄。

范成大

