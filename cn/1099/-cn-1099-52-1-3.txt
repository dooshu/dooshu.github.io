○論虜情疏 【 酌處虜情】

先朝輔臣邊將更易皆以提請近乃云閣臣不宜與聞邊事何也

虜寇擾邊日久、朝廷命將出師、到彼巳踰一月、未聞出奇制勝、少挫賊鋒、諸將怯懦無謀、不足依仗、誠如聖諭、但今武職大臣、亦□見有才勇超卓、可當重任者、乞再降勑切責陳銳等、令其奮勇設策、務圖成功、其大同總兵官王璽怯懦尤甚、眾心不付、恐終誤事、乞以遊擊將軍張俊代之郤將先任遊擊將軍劉淮代俊統領遊兵。庶克有濟、臣等又聞賊勢漸向東行、目下正在宣蔚地方、乞令都督神英統領京營官軍五千、作急前去、郤令陳銳等移兵前來宣府、會合剿殺、庶兵威振舉、可挫賊鋒、臣等愚見如此、伏乞　聖明裁處、其一帶邊關、襄城伯李鄌、都督李澄張晟、各統領官軍前去防守、巳奉成命、仍乞令兵部促之前去、不許遲延誤事、

