纪三十五 宪宗成化二十年甲辰至二十三年丁未



纪三十五起阏逢执徐，尽强图协洽，凡四年。
宪宗纯皇帝 成化二十年
春，正月，庚寅，京师地震。永平诸府及宣府、大同、辽东，皆同日地震。
壬辰、敕谕廷臣曰：“朕仰惟祖宗丕绪，夙夜兢惕，图治未遑。迩者地震京师，天戒至矣。斋心涤虑，省愆修德。尔文武群臣与朕共天职者，得毋有窃位苟禄以召灾咎者乎？自今宜痛自惩艾，以毗朕志。”
于时御史徐镛、何珖，请“暂免庆成宴，以法古者减膳彻悬之意”。上以其妄议变制，下锦衣卫狱讯之。已，并谪知县。【考异】是年正月已丑朔，庚寅初二日，见《三编·目》中。惟《宪章录》书于是月已丑朔，且有星变。《二申录》则己丑星变，庚寅地震。今按星变在明年正月朔。是年元朔星变。《明史》志、传中皆无所见，今从正史。《明史稿》书地震于壬辰者，据下诏之日也。
诏以灾异、减贡献，饬备边，罢营造，理冤狱，宽银课、工役、马价，恤大同阵亡士卒。
丁酉，大祀南郊。
是月，太监尚铭有罪。
955 明通鉴卷三十五
铭既倾汪直、益擅权势，鬻爵市官，恣为奸利，闻京师有富室，辄以事罗织，得重贿乃已。上寻觉之，杖之百，谪充南京净军，籍其家，辇送内府，数日不绝。
初，铭以附直得领东厂，其党李荣、萧敬，援之人司礼监，铭既贬而荣、敬犹用事。于是都给事中王瑞上言：“二人者，昔党汪直坏事于前，继党尚铭坏事于后。祖宗大业，岂容小人屡坏之！京师之人皆曰：直开西厂，兆以黑眚之变；铭人司礼，应以地震之灾。若非宸衷内断，早见而勇去之，后日坏事，或不止此。＇今荣、敬尚在，窃恐汪直、尚铭之祸未艾也。乞并加贬斥以绝根株，则宗社生灵幸甚！”疏人，上竟置荣、敬不间，而以太监陈准代铭督东厂。
准为人谨愿，既莅事，诫诸校尉曰：“有大逆告我。非此则有司之事，若勿预也。”自是都人稍稍安之。
二月，命户部尚书余于俊兼左副都御史，总督大同、宣府军务，兼理粮饷。寻加太子太保。
小王子寇大同。
三月，庚寅，赐李旻等进士及第、出身有差。
己酉，以定西侯蒋琬充总兵官，会余子俊备寇大同、宣府，太监张善监督军务。【考异】《明史·本纪》“琬会余子俊备大同。”证之诸书，盖先命子俊，后命蒋琬，故《七卿表》亦书子俊督大同于二月。今分书之。
是月，以大理少卿侣钟为右副都御史，巡抚保定等处兼提督紫荆等关。改南京刑部侍郎盛颐为左副都御史巡抚山东。
寇人大同，廷议遣大臣巡视保定诸府，乃以命钟，至则巡抚其地。
山东自牟俸后，不设巡抚者十年。至是，岁旱饥，盗起，廷议复遣大臣往抚之。遂以命颐。
顺下车、祷雨大澍，槁禾复苏。条荒政数十事、下所司修956
纪三十五
举。颙前令束鹿，以县多豪家，徭役不均，乃立为九则法，豪家皆奉法惟谨。及抚东省，颁九则于诸府行之，盗不禁而戢。
处士余干胡居仁卒。
居仁性行淳笃，闻吴与弼讲学，往从之游。其学以主忠信为先，以求放心为要，操而勿失，莫大乎敬，遂以“敬”名其斋。端庄凝重，对妻子如严宾。手置一册，详书得失，用自程考。鹑衣箪食，晏如也。筑室山中，四方来学者日众。皆告之曰：“学以为己，勿求人知。”又曰：“吾道相似，莫如禅学。世之学者误认存心，多流于禅，或欲屏绝思虑以求静。不知圣贤惟戒慎恐惧，自无邪思，不求静未尝不静也，骛于空虚与溺于功利者均失之。其患有二：一在所见不真，一在工夫间断。”时以为笃论。居平不求仕进，暗修一室，布衣终其身。人以为薛瑄之后，粹然一出于正者，居仁一人而已。
卒，年五十一。万历十三年，追谥文敬。夏，四月，戊午，录囚。
是月，增设山西副使、佥事各二员.
时余子俊奏：“大同、宣府二处，仓场隔远，政务殷剧，请增设监司督理粮饷。乃举南阳知府雍泰、成都知府毛松龄，授为山西副使，庆阳同知李萼、鄜州知州周宁，授为山西金事。
五月，甲午，再录囚，减死罪以下。甲寅，山西代州地凡七震。
是月，起马文升为左副都御史，巡抚辽东。
文升至是凡三至辽东。民闻其来皆鼓舞。益禁抑中官总兵，使不得股削，众益大喜。
改王恕仍为南京兵部尚书，参赞军务。
时钱能仍守备南京，语人曰：“王公，天人也。吾敬事而已。”恕坦怀待之，能卒敛戢。【考异】文升巡抚辽东，恕改南京兵部，据《明史》本传，皆在是年。《宪章录》系之五月，今从之。
957 明通鉴卷三十五
逮大同失机之许宁、郭镗、蔡新俱下狱，巡按程春震发之也。
法司会鞫，以宁等轻率致败，降指挥同知，闲住，镗降六官，新以初任降三官。
六月，庚午，设云南孟密安抚司。
先是曩罕弄之役，遣程宗、苏诠往勘。而曩罕弄贰于木邦，畏邻境不平，潜使人从间道至京献宝石黄金，且重赂阁臣万安，“请别立孟密安抚司，开设治所，直隶云南布政司”，下内阁议。安欲许之，刘珝、刘吉曰：“孟密故隶木邦。今叛而请命于朝，若许之，是周天子命三晋大夫为诸侯也。土官谁不解体？”安曰：“不从则当伐之。往日麓川之败不可不戒。”珝对曰：“何以伐为！但命守臣严边备，而敕邻境土官合兵蹙之，彼奚能为？”事遂寝。
及宗率诠往，诠受曩罕弄子思柄金，导宗迎安风旨，示意曩罕弄，复遗人人贡如前请。会云南巡抚吴诚卒于官，即令宗代，下其事于宗，议司否。宗遂言：“曩罕弄与木邦仇杀已久，势难再合。别立安抚司，因命思柄为孟密安抚使，于事为便。”从之。
孟密地有宝井，恣行贿遗，而木邦兵力积弱，不能报。思柄恃有朝命，益肆侵夺，先后占踞木邦地凡二十七所。自是诸部扰攘，中国用兵且数十年。
已卯，免陕西延安等处被灾税粮六十万有奇，又免南畿江北等府被灾税粮。【考异】《明史稿》，“是月己卯，免陕西被灾税粮”，《明
史》但书“六月”，无日，又同月，“免南畿被灾税粮”，证之《明书》，盖南
直隶江北诸府也，今统系之六月下。
是月，改都察院右都御史李裕为南京都御史。
裕承戴缙之后，欲振台纲，诸不悦者咸谤之，至是上亦厌其纷扰，遂有是命。召朱英为右都御史。
秋，七月，庚寅，以陕西旱，命停岁办物料。
八月，壬申，太白，岁星同昼见。【考异】《三编》书于八月，958
纪三十五 其日分见《明史·天文志》，今据之。
九月，乙酉朔，日有食之。
戊子，陕西、山西早，大饥，人相食。山西巡抚叶淇请发帑金三万振山西。
是年夏秋间，山东、湖广、河南及畿南、江北各省灾伤叠告，遣大臣分道振之，并免税粮。不足，又预度天下僧道六万人，令输粟给牒，济山，陕饥。【考异】各省灾伤，《三编》统系之六月下，《明史·本纪》书之是秋。今仍据《明史稿》分书之.
是月，北寇伊斯玛音等复入居河套。
冬，十月，丁已，下刑部员外郎林俊及都督府经历张黻于狱。
时岁大饥，僧继晓方以左道擅宠，先后赐美姝十余人，金宝不可胜纪。义请建大永昌寺于西市，逼徙居民数百家，糜帑数十万。
于是俊上言：“今年以来，灾异迭臻，京师地震，陵寝动摇，日月继蚀，监戒之昭，莫此为甚！陕西、山西、河南，频年饥馑，人民流离，道殣相望，振济无从，可为流涕。而僧继晓，以妖言荧惑圣听，遂竭有用之财，供无益之费，工役不息，人怨日兴，臣谓当斩继晓以谢天下。然纵继晓之恶者梁芳也，芳倾覆阴狠，引用邪佞，排斥忠良，数年之间，假名干没，祖宗百余年之府藏殆尽。家赀山积，尚铭不足多；所在骚扰，汪直莫能过。今内而朝臣，外而市井之徒，皆痛心饥民之死，莫不欲食芳与继晓之肉，而卒不敢以此言进者，所惜者官，所畏者死耳。臣何忍畏罪不言，以误陛下！”疏人，上大怒，下俊锦衣狱拷讯。
黻上疏论救，言：“今三边未靖，四方灾早，军民愁苦万状。凡有世道之忧者，惟恐陛下不得尽闻，人臣不敢尽言耳。今林俊上言而反得罪，则远近相传，以言为戒，岂朝廷之福哉！”上怒黻回护，并下之狱，欲诛二人。
959 明通鉴卷三十五
司礼监怀恩力争，上怒，投以砚，曰：“若助俊讪我。”恩免冠伏地号哭，上叱之出。恩遣人告镇抚司曰：“汝曹谄芳倾俊，俊死，汝曹何以生！”遂称疾不起。
上怒亦渐解，命各杖三十，谪俊云南姚州判官，黻师宗知州。
时言路久塞，两人直声震都下，为之语曰：“御史在刑曹，黄门出后府。”
癸酉，罢云南元江诸府银坑。
是月，以仓场侍郎殷谦为户部尚书，仍兼仓场事。
十一月，南京兵部尚书王恕，闻林俊、张黻先后得罪，复上言：“天地止一坛，祖宗止一庙，而佛至千余寺。一寺立而移民居且数百家，费内帑且数十万，此舛也。人皆知此事之非而不言，独林俊言之；人皆知林俊之是而不言，独张黻言之；今悉置之于法，人皆以言为讳。设再有奸邪误国，陛下何由知之？”疏人，留中。
先是，怀恩讽兵尚余子俊救俊，子俊谢不敢，至是恩见恕疏，叹曰：“天下忠义，斯人而已！”
中旨进吏部尚书尹旻为太于太傅。
旧制：凡加大臣保、傅，皆赐敕授，而旻独以传奉得之，又与丁忧之中书杜昌同日受命，皆前此所未有也。
陕西之饥，待振孔急。有陕西人南京户部主事张伦，以事至京师，因陈馈运事宜，言：“黄河自河南人淮，直抵南京，水路无碍。请量拨淮安、瓜州军粮十万石，南京常平仓粮十万石，运至渑池县，令河南、山西、陕西三司委官转运，以五万石存留怀庆等处，五万石给平阳等处，十万石给潼关、西安等处，以备振济。又以两浙盐七十四万余引，两淮盐一百二万余引，卖银送京，以给军饷。”下所司议行，并令伦督运。
封哈商为忠顺王。 960
纪三十五 哈商贪残、国人失望。
十二月，辛未，免山西被灾夏税，乙亥，免河南被灾税粮，凡共三十八万有奇。
是冬，余子俊还朝。
是岁，大学士万安等言：“漕运多取给于江南，运道水利，所系甚重。如河南怀庆地方，筑堤障沁水，以济徐、吕二洪及邳、宿、桃源运道，山东、兖州等处，导引汶、泗、洸河诸泉、以济济宁上下运道。今沁水冲决堤岸，流人黄河，汶、泗、洸诸泉岁久不浚，亦多淤塞，以致河流浅涩，运道稽迟。请敕工部重臣，自通州至淮、扬、会山东、河南抚、按相度经理。”从之，敕工部侍郎杜谦率郎中萧冕，员外郎李濬往董其役。【考异】事见《明史·河渠志》，杜谦之往在明年，《宪章录》系之是年，锯朝议之始也，今从之。
初，占城遗使请封，其使者具言：“古来实王弟，其王病死，非弑。惟提婆苔不知何许人。”乃命使臣暂往广东，俟提婆苔使至，审诚伪处之。使臣候命经年，提婆苔使者不至，乃令还国。仍敕古来谕提婆苔，使纳原降国王印，宥其受伪封之罪，仍为头目。提婆苔不受命，乃遣给事中李孟旸，行人叶应，册封古来为占城国王。孟旸等言：“安南构兵不已，提婆苔又窃据占城边地，稍或不慎，反损国威。宜令来使传谕古来，使诣广东受封。”古来乃自老挝挈家赴岩州，孟旸等竣封而还。古来又欲躬诣阙廷奏安南罪，许之。
二十一年
春，正月、甲申朔，申刻，有光自中天坠，化白气，曲折上腾。逾时，复有赤星如碗，自中天西行，轰然如雷震。【考异】星变在是年正月之期甲申也。《明史稿》书“丙戌”者，据下诏之日。自庚寅以下，类记发帑金及分遣大臣振凯事，《明史》皆各有日分，今据《纪》中分
961 明通鉴卷三十五
书之.
丙戌，诏群臣极言时政。
庚寅，赦天下，诏行宽恤之政。
谕曰：“往者灾诊迭兴，天时亢旱，岁竟不登，河南、山东、畿内率多饥馑，山西、陕西尤剧，至有弃恒产家室不顾者.元元何辜，罹此危厄！朕博采群议，发内帑仓储，敕所司多方振济，期此矜人，咸归乐土。不意岁首星变有声，朕愈兢惕载，敕廷臣备陈时政得失，采纳而行。方春时和，祗承资始之仁，诞敷宽恤之典。”
乙未，大祀南郊。
乙巳，遣户部侍郎李衍，刑部侍郎何乔新，佥都御史贾俊，以帑金二十五万振山西、陕西、河南饥。
乔新奉使山西，所全活三十余万人，还流冗十四万户。
是月，廷臣以星变，各应诏上封事，吏部尚书尹旻、户部尚书余子俊，都御史朱英等，皆条陈政事，而于传奉官论者尤多。更科给事中李俊率同官上疏曰：“今之弊政，最大且急者，曰近幸干纪也，大臣不职也，爵赏太滥也，工役过烦也，进献无厌也，流亡未复也。天变之来，率由于此。
夫内侍之设，国初皆有定制。今或一监而丛十余人，一事而参六七辈，分布藩郡，总领边疆，援引俭邪，投献奇巧。司钱谷则法外取财，贡方物则多方责贿，兵民坐困，官吏蒙殃，杀人者见原，偾事者逃罪，如梁芳、韦兴、陈喜辈，不可枚举。惟陛下大施刚断，无令干纪，奉使于外者悉为召还，用事于内者严加省汰，则近幸戢而天意可回矣。
今之大臣，非夤缘内臣则不得进，非依倚内臣则不得安，此以财贸官，彼以官鬻财，无怪其赂受四方而计营三窟也。如尚书殷谦、张鹏，侍郎艾福、杜铭，南京尚书李本，侍郎刘俊，皆老而懦；尚书张蓥，大理卿田景旸，南京尚书张瑄，侍郎尹直，皆962
纪三十五
清论不惬。惟陛下大加黜罚，勿为姑息，则大臣知警而天意可回矣。
爵以待有德，赏以待有功，今或无故而爵一庸流，或无功而赏一贵幸；方士献炼服之书，伶人奏曼延之戏；掾吏胥徒，皆叨宫禄；俳优僧道，亦玷班资。一岁而传奉或至千人，数岁而数千人矣；数千人之禄，岁以数十万计，是皆国之租税，民之脂膏，不以养贤才，乃以饱奸蠹，诚可惜也！如李孜省、邓常恩辈，尤为诞妄，此招天变之甚者。乞尽罢传奉官，毋令污玷朝列，则爵赏不滥而天意可回矣。
都城佛刹，迄无宁工，京营将士，不复遗力。如国师继晓，假术济私，糜耗特甚，中外切齿。愿陛下内惜资财，外惜民力，不急之役，姑赐停罢，则工役不烦而天意可回矣。
近来规利之徒，率假进奉为名，或录一方书，市一玩器，购画图，制簪珥，所费不多，获利十倍。愿陛下留府库之财为军国之备，则进献息而天意可回矣。
陕西、河南、山西，赤地千里，尸骸枕藉、流亡日多，萑苻可虑。愿陛下体天心之仁爱，悯生民之困穷，追录贵幸盐课，暂假造寺赀财，移振饥民，俾苟存活，则流亡复而天意可回矣。”
疏人，上优诏答之。”
一时先后陈言者，两京诸臣则给事中卢瑀、秦升、童柷、御史汪奎，员外郎崔升、彭纲，主事张吉，苏章、周轸、李旦，中书舍人丁玑等，言尤剀直，大都为李孜省、僧继晓及传奉之冗滥而发。
上时遇天变，方惧，乃降孜省上林丞。继晓先为林俊所论，自知清议不容，乞空名度牒五百道归养其母，许之，至是亦革国师，黜为民。传奉官以次斥罢。而林俊.张黻得免谪，授南京散官.一时朝野称快。
然是时瑀等所言，因中官、方士之等，浸及宫闱，上衔之，
963 明通鉴卷三十五
因密谕吏部尹旻等，“且书六十人姓名于屏，俟奏迁则贬远恶地。”于是自瑀以下，相继贬斥，俊亦寻调外。惟升、章应迁，以部臣迟奏得免。奎寻以纠仪稍缓，廷杖，谪夔州通判。而孜省、常恩等宠卒不替云。
星变之言事也，一时在外大臣，则彭韶方以副都御史巡抚应天，上言：“彗星示灾，见于岁暮，遂及正旦。岁暮者天道之终，正旦者岁事之始，此天心仁爱，欲陛下善始善终也。陛下嗣位之初，家礼正，防微周，俭德昭，用人慎。乃迩年以来，进奉贵妃加于嫡后，褒宠其家，几与先帝后家埒，此正家之道未终也。监局内臣，数以万计，利源兵柄，尽以付之，犯法纵奸，一切容贷，以防微之道未终也。四方镇守中官，争献珍异，动称敕旨，科扰小民，此持俭之道未终也。六卿并加师、保，监寺兼领崇阶，及予告而归，廪食舆夫，滥加庸鄙，爵赏一轻，人谁知劝？此用人之道未终也。惟陛下慎终如始，天下幸甚！”
南京兵部尚书王恕亦言：“近者林俊、张黻蒙召复职，继晓亦已遣归。惟是诸司之中，固尝有先林俊、张黻而被谪者，天下之大，亦岂无后继晓而肆术者？请敕吏部通查数年以来因言事而降调闲住者，悉令复职，仍许直言无隐。及敕都察院行委巡城御史，严加禁治，如有奸妄巧伎邪术之徒，不许潜住京师，敢有藏匿者，并罪邻佑。如此则崇正黜邪，灾变可弭而和气交应矣。”上得疏，皆不怿。而韶时方召为大理卿，遂停其擢。【考异】星变言事诸臣，悉据《三编·自》中书之，而所指为言尤剀直之卢瑀等，即下文所云“书六十人姓名于屏”者是也。据《宪章录》、《法传录》言“一时言者浸及宫闱秘密事”，盖指万贵妃也。帝以其干涉贵妃，遂密书其姓名而斥逐之，彭韶一—疏，明斥贵妃，是以上不怿而停其内召，今据《明史·韶传》增入.
二月，己未，吏部奏放免传奉官凡五百六十余人。上为留六十七人，余皆斥罢。
964
纪二十五
时御马监王敏请留马房传奉者，上许之。敏谒司礼监怀恩，恩大骂曰：“星变专为我曹坏国政故。今甫欲正之，又为汝坏，天雷行击汝矣！”敏遂愧恨死。
壬申，泰安地震。
丁丑，免陕西被灾夏税。
是月，复命余子俊兼副都御史，往宣府，大同等处总督军务。
初，子俊巡历宣、大，请以延绥边墙行之两镇，因岁歉而止。及复出，锐欲行之，言：“东起四海治，西抵黄河，延袤千三百余里，旧有墩百七十，应增筑四百四十，墩高广皆三丈计，役夫八万六千，数月可成。”而是时巡抚宣府李岳等，以“连岁兵荒、军民罢困；今东作方兴，骤以修边为事，未免动众妨农，乞暂停止，以俟丰年”。兵部尚书张鹏等谓：“差官修边，已有成命，请自圣裁。”诏以明年四月即工。
然是时公私耗敝，骤兴大役，上下难之。子俊又欲责成于边臣，而己不亲其事，由是谤议纷起。【考异】据《明史·子俊传》，总督宣大军务，在去年二月，其冬还朝，是年复奉行边之命，因有请筑宣大边墙之议。据此，则子俊去冬还朝，今春复出，而以议修边与廷臣议不合，谤议之起，实始于此。今参《宪章录》及子俊本传书之，为是冬改镇大同及明年被劾致仕张本。
三月，壬午朔，泰安又震声如雷，泰山动摇。丙戌，复震。庚寅，开纳米例，振河南饥。
癸巳、乙未，泰安相继震。庚子，又震。
是时太监梁芳、韦兴，糜帑藏为奇技淫巧，结万贵妃。林俊之下狱也，上亦疑芳等，一日，视内帑，见累朝金七窖俱尽，谓芳、兴曰：“糜费帑藏，实由汝二人。”兴不敢对。芳曰：“建显灵宫及诸祠，为万岁祈福耳。”上不怿，曰：“吾不汝瑕，后之人将罪汝矣。”
965 明通鉴卷三十五
芳大惧，遂说贵妃劝上废太子而立邵贤妃之子。上为之动，召司礼监怀恩，微示其意，恩免冠叩头曰：“奴死不敢承命。宁陛下杀恩，无使天下之人杀恩也！”伏哭不起。上怒，谪凤阳守陵。次及覃昌，昌曰：“以恩力犹不能回天、况昌乎？”会泰山屡震，占
者谓应在东宫、上惧。事得寝。【考异】易太子事，见《明史·万贵
妃》及《怀愚传》，恩之斥居凤阳，《三编》亦据之。惟《明书》记其伏地痛哭之语，此野史之可信者，盖恩非强谏，不至上寝其事而仍斥居凤阳也，今据书之。
夏，四月，戊午，以泰山屡震，遣官祭告于东岳之神。壬戌，转江南漕运四十万石振陕西饥。
戊辰，录因。
甲戌，免南畿、山东被灾税粮凡五十七万有奇。【考异】《明史·本纪》书免税粮于是月，今日分据《明史稿》。
是月，以康永韶为礼部侍郎。
永韶故为御史，以言事谪知县。久之，有荐其知天文者，中旨召还，授钦天监正，进太常少卿，掌监事。
永韶为御史有直声，及是乃以迎合取宠，占候多隐讳，甚者以灾为祥.是时陕西大饥，永韶言：“今春星变，当有大咎，赖秦民饥死足当之，诚国家无疆之福。”上甚悦，中旨擢是职，仍掌监事。未几，坐历多讹字，落职归。
闰月，兵部尚书张鹏罢。
鹏初为御史，抗直负重名，后扬历中外，惟事安静。群小窃柄，阁臣万安、刘吉阴附之，鹏不能有所匡救。
是春星变，鹏偕僚属言：“传奉武职至八百余人，乞悉令闲住，非军功毋滥授，四方镇守、守备内官，非正统间原设者，悉宜召还。”廷臣亦交请之，下兵部覆核。而鹏畏中官，卒不敢坚其议，遂尽留之，时论皆咎鹏.奸民章瑾，献宝石求为锦衣卫镇抚，怀恩不可，鹏知上意属瑾，即推用焉。故台谏劾大臣不职者966
纪三十五 多及鹏。鹏力求去，遂赐敕给驿归。
五月，壬戌，京师地震。【考异】《三编·目》中书云：“是月十三日夜。”
丙子，振京师饥民。
是月，左迁巡抚顺天右佥都御史杨继宗为云南副使。
继宗抚顺天，按行关塞，武备大饬。会星变，应诏陈言，历指中官及文武诸臣贪残状，且请召还中官出镇者，益为权贵所嫉。治中陈翼讦其过，诸权贵因中之，遂左迁。
市舶中官韦眷，奏乞均徭户六十人，添办方物。广东布政使陈选，以时方减省贡献，持诏书争之，上命予其半。眷由是怒选。
番人马力麻，诡称苏门答刺使臣人贡，私市易、眷利其厚贿，将许之，选立逐之去。撒马儿罕使者自甘肃贡狮子，将取道广东浮海归，云“欲往满刺加更市以进”，选疏言“不可许，恐遗笑外番，轻中国”。上纳其言。而眷憾选益甚。【考异】《三编》系选卒于二十二年九月，据其在道卒之年月也。证之《明史·选传》、事发于二十一年，是年因星变减省贡献，与《传》中书二十一年韦眷添办方物之语合，今据《宪章录》书于是月下。
六月，辛巳，令武臣纳粟袭军职。
时廷臣条时政阙失，多以官爵太滥为言，诏下两京部臣核实澄汰。至是南京兵部核武职之冒滥者、具名以闻，率多内臣厮养。乃寝前诏，令援纳粟事例，任如故。
癸未，诏：“盛暑祁寒，朝臣所奏毋得过五事。”以星变陈言，恶纷扰也。
秋，七月，都察院右都御史朱英卒。
英人掌院事，寻加太子少保。星变，疏陈八事：“请禁边将节旦献马；镇守中官武将不得私立庄田侵夺官地；烧丹符咒左道之人，当置重典；四方分守监枪内官，勿进贡品物，罢撤仓场、马
967 明通鉴卷三十五
房、上林苑增设内侍；召还建言得罪诸臣；清内府收白粮积弊；治奸民投献庄田及贵戚受献者罪。”权幸皆不便，执政多持之不行，英造内阁力争，竟不能尽从也。时流民集京师者多，英请人给米月三斗，幼者半之。报许。
卒，赠太子太保。正德中，追谥恭简。英既卒，以副都御史屠滴为右都御史。八月，己卯朔，日有食之。
是月，以万通家人徐达为指挥佥事，予世袭。
通少业贾，以万贵妃弟骤贵，食黩骄横。刑科给事中马中锡再疏劾之，再被杖，后遂无敢言者。日命家人牟利四方。达以善居奇为通所喜，因得官百户。通没，上眷通不已，庶子方二岁，养子方四岁，俱授官，而达亦以此擢四品秩，并传袭不替。达尝奏请两淮盐引三万，时上已渐恶乞盐之扰，犹命立予之，其荷恩宠如此。
初，通父贵，性醇谨，见子姓皆得官，每忧形于色，曰：“吾家德不胜福，何以堪之！”诸子或屑越赐物，辄戒曰：“县官所赐皆著籍，它日复宣索，汝曹将重得罪。”诸子窃笑以为迁。自贵卒后，通与其兄喜、弟达等，遂日骄横。其家凭倚恩眷，声势烜赫矣。【考异】万通家人世袭事，诸书皆不载。《三编》据《实录》系之八月，今从之。
九月，甲子，刘珝致仕去。
时阁部大臣万安与南人相党附，珝及尹旻、王越又党于北人。顾珝性疏直，自以宫僚旧臣，遇事无所回护。林俊之劾继晓下狱也，珝于上前解之；李孜省辈左道乱政，欲动摇东宫，珝密疏谏；上皆不悦。
珝又素薄安，尝斥安负国无耻，安忿，日夜思中珝，未有以发也。会汪直宠衰，安侦知西厂可罢，邀珝同奏；珝惩商辂前事，且见言官方交章请罢，因辞不预。及疏上，上颇讶无珝名，
968
纪三十五
安阴使人计珝与直有连。会珝子镃邀妓狎饮，安又使人为《刘公子曲》，增饰秽语，杂教坊院本奏之。
上大怒，欲罢珝，遣中官覃昌召安、吉赴西角门，出上手封书一函示之，安等佯惊救。次日，珝具疏乞休，令驰驿，赐月廪金币甚厚。其实排珝使去者，安、吉二人谋也。【考异】按弇州《考误》，谓“万安、刘吉力救珝，然二人实合策逐珝者也”，《明史·传》中本之，若明人《国史》，则有“珝言西厂事有何不公道”及“安言公不欲，吾当自为之”，弇州以为诬吏，盖以《宪宗实录》，修自刘吉故也。至传旨谓“珝贪财好色”及“纳王越贿”等事，皆不可信，诸书多载之，《明史·传》中删之，是也。惟珝不预罢西厂事，而以为汪直宠尚未衰，此似亦《实录》中锻炼语，今并删之。
维时内阁三人，安贪狡，吉阴刻，珝稍优，顾喜谈论，人目为狂躁。珝既仓卒引退，而安、吉之党如彭华、尹直者相继人内阁，于是安、吉之宠乃益固。
冬、十月，免山东、山西、陕西、河南、四川被灾税粮凡合二百五十五万有奇。
是月，复李孜省左通政，邓常恩太常卿。十一月，丙辰，太白昼见。
丙寅，京师地震。
韦眷之通番也，番禺知县高瑶没其赂赀巨万，陈选移檄奖之，且闻子朝。至是眷诬奏选、瑶朋比为贪墨，诏遣刑部员外郎李行会巡按御史徐同爱往勘之，又行巡抚都御史宋旻勘报，皆畏眷势不敢发.
未几，选与瑶俱坐罪。
是月，召马文升为兵部尚书。
文升巡辽之逾年，进右都御史，总督漕运。淮、徐、和饥，请移江南粮十万石，盐价银五万两振之，至是召掌兵部。
时李孜省方怙宠，文升人朝，颇恶其为人，而孜省亦深嫉文
969 明通鉴卷三十五
升，不相容。
十二月，甲申，以彭华为吏部左侍郎兼翰林学士，入内阁预机务。
当是时，朝多秕政，四方灾伤日告。上崇信道教，李孜省、邓常恩方进用，安因华潜与结，藉以排异已，一时诸大臣相继被逐，而华遂由詹事擢侍郎人阁。
华深刻，多智数，善阴伺入短，与安、孜省比，一时入皆恶而畏之。
寻又晋刘吉户部尚书兼谨身殿大学士。甲午，振南畿饥。
是冬、小王子犯兰州庄浪、镇番、凉州。
是岁，星变，南京兵部尚书陈俊，率九卿陈时弊二十事，皆极剀切。
上亦多采纳、而权幸所不便者终格不行。明年，致仕去。二十二年
春，正月，己未，大祀南郊。乙丑，免河南被灾秋粮。
是月，寇犯临洮。
二月，庚辰，免畿南六府及湖广被灾秋粮。
余子俊筑宣.大边墙未成，遽以去冬疏请还朝，上入蜚语，命改左都御史，巡抚大同。
于是中官韦敬谗之于上，谓子俊假修边，多侵耗，又劾其以私恩怨易置将帅，兵部侍郎阮勤等为之白。时勤方以巡抚陕西内召，力言“子俊筑边墙，实一劳永逸之举”，上怒，让勤等。而给事、御史复交章劾子俊，中朝多欲倾之者。上命工部侍郎杜谦等往勘，平情按之。是月，谦等还，奏“子俊在边未及二年，费虽无私，然用官银百五十万，米菽二百三十万，耗财烦民，不得无970
纪三十五
罪”。遂落太子太保，致仕去。【考异】诸书记子俊事，有系之去年者，有系之今年者。证之《明史》本传，子俊改抚大同，在去冬请还朝之时。时上已入蜚语，因中官韦散之谗，复命杜谦往勘，来往数月，故《传》中于其致仕下特书云：“时二十二年二月也。”证之《宪章录》亦同，今据其致仕年月书之。
三月，小王子复犯开原。夏，四月，戊寅，录囚。
乙未，清畿内勋戚庄田。
是月，封金阙、玉阙二真君为上帝，命大学士万安祭于灵济宫。【考异】祭二阙真君，《宪章录》系之是年四月。证之《明史·万安传》，正李孜省等构逐朝臣之时，今据之。
夺尹旻太子太傅，授太子少保。
旻掌铨衡最久，而与阁臣万安不协。安屡欲去之，以刘珝与旻同乡相厚，数为所沮。及珝罢归，安欲援尹直入阁，而直与旻尤有怨。安与直因彭华谋之李孜省，遂构尹龙之狱。
龙，旻子也。先是旻有乡人武选郎邹袭者，以司吏樊忠、韩锡盗敕事发，坐防范不谨调外。袭素与龙及侍读焦芳善，因谋为指挥张旺等一百二十三入保留袭，疏上之。下吏部议，旻曰：“此公论也，乞复袭官。”时上已疑旻有私子袭，问曰：“尔何繇知为公论？”然犹勉从旻议，不深诘也。未几，东厂缉事者发袭等交通状，旻自伏罪。上责其徇情妄奏，遂有是贬。又未儿而龙诸阴事并发矣。【考异】尹旻子龙事，诸书多系之五月，据龙下狱之月日也。证之《三编·质实》载《宪宗实录》，言旻先因邹袭交通事夺一秩，而特书云：“时二十二年四月也。”下文云：“甫逾月而厂校又发龙纳贿事，乃下龙狱，命旻以尚书致仕。”诸书所载，但言发龙诸阴事，而不及邹袭交通一狱，又但言旻太子少保，而漏脱前月旻落太子太傅事，由未见《实录》耳.惟《明史·七卿表》，于尹旻下注云，“四月，夺太子太傅，授太子少保，五月，劾免”，与《三编》所载《实录》同，今分书之，并据《实录》
971 明通鉴卷三十五
书其子龙下狱之本末。
五月，东厂复发尹龙交通官吏纳贿状，万安、彭华等又嗾给事中张雄、刘清、刘旻、御史陈孜等交章劾龙，并及旻，上宥旻而下龙锦衣卫狱。
诏法司会鞫于午门，通判王范，经历张璲，并以赂龙得官速讯，词连郎中刘绅，员外郎董宁，同知朱绅，副使谢显.王锦、冯兰六人。狱上，命旻以尚书致仕，龙削籍，范等谪有差，侍郎耿裕、黎淳以阿默停禄三月，而焦芳坐为袭草保留疏谪同知。于是御史吕璋等复劾侍郎佀钟、秦纮；大理寺丞刘瓛，寺副苏泰，太仆寺卿张海，顺天府丞黄杰，洗马罗璟，给事中马龙，御史刘璧、于璧、高辅、张鼐，编修王敕，员外郎杨棨、袁弼，皆以山东人坐旻党，或调或降云。【考异】尹龙一狱之本末，悉据《三编》所载《明实录》书之，惟《宪章录》载张雄等原疏，又有“知县孙盛送银三百两、指挥吴昂送银五百两”，《实录》何以不及？而词连之刘绅、董宁等六人，《宪章录》亦不及也，今据《实录》增入之。
六月，乙亥，敕群臣修举职业。【考异】《明史稿》“敕群臣修省”。按是年无灾荒事，《明史》作“修举职业”为是。盖是时尹旻等事发，以此敕戒也。今据《明史》。
乙酉，免南畿、陕西被灾税粮。甲午，谕法司慎刑。
是月，户部尚书殷谦致仕。
秋，七月，小王子犯甘州，指挥姚英等死之。故致仕少保、谨身殿大学士商辂卒。
辂再人阁，前后预机务二十一年，家居十年，卒，年七十三。赠太傅，谥文毅。
辂平粹沉重，宽厚有容，临大事，决大议，毅然不可夺。既谢政，刘吉过访邸第，见其子孙林立，叹日：“吾与公同事历年，未尝见公笔下妄杀一人，宜天之报公厚也！”辂曰：“正不敢使朝廷972
纪二十五 妄杀一人耳，”
八月，谪江西巡抚闵珪为广西按察使。
江西南赣诸郡多盗，率献赀强宗，投为仆，事发、辄倚庇拒有司捕。珪请连坐其主以清盗源、法司议从之。而尹直、谢一夔即王一夔，见前卷。皆江西人，怒珪，谋之李孜省，取中旨责珪以不能弭盗，遂被谪。孜省亦江西人也。珪被谪命下，一夔喜，谓人曰：“珪之谬也！非吾，则孜省密启上前，吾乡缙绅尚得高枕乎？”人乃知珪之左降，孜省为之也。
珪抚江西，以风力闻，故江西人官于京师者皆忌之。
时尹直比孜省以倾尹旻父子，又构珪及罗璟、马文升、杨守随等，一时物论喧腾，朝野侧目。【考异】《三编》书闵珪，郑时二人左降于是年八月。证之诸书及《明史·列传》，时谪贵州参政，在成化十九年冬罢传奉官十二人之前，言“时首劾中官梁芳，谪贵州参政，陕人哭送如失父母。上颇悔悟。寻因王瑞之言，乃罢传奉官十二人”。据此，则时之左降，与闵珪相差三年，疑《三编》牵连并记，而日中所云“斥传奉官十人，系六人狱”者，仍是十九年事。今据《明史》郑时、王瑞诸人传，但书闵珪左降事，而仍系时谪贵州于十九年下。
是月，以吏部侍郎耿裕为本部尚书，改工部尚书刘昭于户部，以李裕为工部尚书代昭。
御史姜昂，偕同官劾李孜省罪，上怒其妄言，命杖之午门外。
九月，丁卯，以尹直为户部左侍郎兼翰林学士，人阁预机务。
直躁于进取，性矜忌，不自检饬。前为侍读学士，觊擢礼部侍郎，而尚书尹旻不欲荐直，直竟以中旨得之。翌日，遇旻于朝，举笏谢旻曰：“公所谓简在帝心者。”由是两人益交恶。
直寻以忧去。服阕，起南京吏部侍郎，就改礼部。凡在南部八年，郁郁不得志，属其党万安谋内召，旻辄持不可，诸朝臣亦
973 明通鉴卷三十五
皆畏直，幸其在南。卒倚安及李孜省力，召为兵部侍郎，益比孜省，与彭华共倾旻以泄怨。至是复由中旨改户部人阁，时论鄙之。
是月，免河南、广东被灾税粮。【考异】《明史稿》但书“是月乙巳，免河南被灾税粮”。今据《明史·本纪》增广东。
罢南京兵部尚书王恕，改马文升为南京兵部尚书。
恕以论救林俊、张黻，侃侃论列无所避.先后应诏陈言者二十一、建白者三十九，皆力阻权幸。天下倾心慕之，遇朝事有不可，必曰：“王公胡不言也？”或又曰：“公疏且至矣！”已而果然。时为谣曰：“两京十二部，独有一王恕。”于是贵近侧目，上亦浸厌苦之。
是时传奉官前罢者复夤缘干进，恕言“政令不宜数改”，语尤激切、遂忤旨。会南京兵部侍郎马显乞致仕，忽附批曰：“王恕老劣矣，亦令致仕。”而文升为孜省所谮，遂出以代恕。一举而闲废两名臣，朝野大骇。
工部主事王纯，疏请留恕，比之汉汲黯，以为“无愧古社稷臣”。上怒纯出位妄言，命杖之，寻谪贵州推官。
改都御史屠滽于南京，召刘敷代之；明年，任不久寻罢。逮广东布政使陈选，道卒。
先是勘使李行等至粤，中官韦眷以选及高瑶贪墨无迹，贿选所黜吏张褧令诬证，褧坚不从，拷掠无异词。行等畏眷，竟以诬狱上，干是选及瑶俱被逮，士民数万号泣遮留，使者辟除乃得出。选行至南昌，疾作，行等阻其医药，竞卒。年五十八。编修张元祯为治丧敛之。
褧痛选死、乃上书曰：“窃见故罪人选，孑处群邪之中，独立众憎之地。太监韦眷，通番败露，知县瑶按法持之，选移文奖劝以激贪懦，固贤监司事也。都御史宋旻及徐同爱，怯势养奸，致眷横行胸臆，秽蔑清流。勘官李行，颐指锻炼，竟无主证。臣本974
＋川
小吏，诖误触法，被选黜罢，实臣自取。眷意臣憾选，啖以厚赂，臣虽胥役，敢昧素心！行等乃文致其罪，选故刚直，不堪屈辱、愤懑旬日，身婴重疾。行等幸其陨身，阻其医疗，讫命之日，密走报眷。小人佞毒，一至于此！臣屏黜罪人，秉耒田野，百无所图，诚不忍忠良衔屈，而为圣朝累也。”不报。
选以天顺间进士巡按江西，斥贪残吏。上即位之初，督学河南。汪直出巡，都御史以下皆拜谒，选独长揖。久之，进按察使，重因多所平反，决遣轻系数百人，囹圄为空。治尚简易，独于赃吏无所假。在粤数年，卒以发奸及难。
瑶即前请复景帝年号者，以训导迁知县，至是同被逮，竞谪戍永州，释还，卒。
遭刑部侍郎何乔新往四川，勘播州土司之狱也。
初，巡抚张瓒设安宁宣抚，以授杨辉庶长子友为使，而友忮其弟爱嗣辉宣慰职，欲害之。辉既没，友与长官张渊谋刺爱，不果，遂诬奏“爱居处器用僭拟朝廷，又通唐府，密书往来，私习兵法天文，谋不轨事”。
乔新奉勘，将行，请曰：“杨氏主播州五百余年，诸蛮服从久矣。历代宽以文法，盖治之以不治也。今但宣二人面质真伪，无令惊疑。”上是之。及至，尽得其始末，白爱诬而夺友官、迁保宁羁管，斩张渊。播州遂安。
冬，十月，乙亥，录囚。
是月，内阁万安晋少傅兼太子太师，刘吉晋少保兼太子太傅，彭华晋礼部尚书、太子少保，尹直晋兵部尚书，太子少保。改耿裕为南京礼部尚书，李裕代为吏部尚书，谢一夔代裕为工部尚书。
耿裕以持正、不为万安所喜，而李孜省方用事，欲引其乡人为援。会李裕自南都御史赴都考绩，留为工部尚书，至是遂以代裕；而一夔之擢，亦孜省主之也。李裕与一夔皆有时望，至是以
975, 明通鉴卷三十五
孜省故，名顿损。
刑部尚书张蓥以忧去，进刑部侍郎杜铭为尚书代之。十一月，癸丑，占城王古来来奔。
先是古来为安南所逼，欲来求援，朝议欲遣大臣两解之。未行而两广总督宋旻之奏至。
十二月，免江西、广西被灾税粮。户部尚书刘昭罢。
昭，尹旻党也。旻子龙交通事发，词连昭子绅，于是六科、十三道，交章劾“昭比尹旻而声势相倚，子绅复比尹龙而夤缘升官”，上勿问。至是昭子绮以纳粟授锦衣干户，复夤缘迁官。事觉，科道复交章劾昭，乃夺太子少保，令致仕去。
二十三年
春，正月，庚戌，大祀南郊。辛亥，贵妃万氏薨。
妃服用器物，穷极僭拟。中官、佞幸钱能、覃勤、汪直、梁芳、韦兴辈、皆假贡献，苛敛民财，倾竭府库以结妃欢，四方进奉异物皆归之。父、兄、弟、侄皆授都督、指挥、千百户等官。性嫉妒，掖廷御幸有身，饮药伤坠者无数。至是薨，上辍朝七日，谥曰恭肃。【考异】据《明史·后妃传》，“妃以暴疾薨”。而《宪章录》则云，“是日，庆成宴罢，上还宫，忽报妃卒”。凡云“暴卒”者，皆不良于死，《传》中加一“疾”字，是贵妃之薨亦一疑案，所谓“多行不义必自毙”，其为谋易东宫，愤事不成，它日恐受鱼肉之祸，因自经耳。今据正史。
己巳，免陕西，湖广被灾税粮。
是月，遣南京右都御史屠清护送占城国王古来归国，并传檄安南，宣示祸福。滽至广东，募健卒二千人，驾海艘二十至占城。安南以蒲大臣奉特遣，不敢抗，古来乃得人。【考异】据《明976
纪三十五
史·占城传》.言”古来欲躬诣阙奏安南罪，二十三年，总督宋旻以闻。朝议遣大臣往，乃命屠滽”云云。是古来但有躬诣阙廷之请，并未自至，而《本纪》记其来奔于去年十一月癸丑，意彼时古来已至广东，而宋旻以来奔上闻，故史据《实录》书之。今分书，仍据《明史·纪》、《传》。
应天府丞杨守随以母优起复至京师。
初，守随劾李孜省，改上林监副，孜省衔之。至是吏部以无缺，议添注，不许，命除外任，遂谪南宁知府。
召余子俊复为兵部尚书。
子俊致仕去，上徐悟其无罪，会马文升改南，遂召代之。寻加太子太保。
以李敏为户部尚书，代刘昭也。是时敏督漕运，召拜之。
敏昔抚大同，见山东、河南转饷至者，道远耗费，乃会计岁支外悉令输银，民轻赍易达，而将士得以其赢治军装，交便之。至是并请“畿辅、山西、陕西州县岁输粮各边者，每粮一石征银一两，依时值折军饷，有余则召籴以备军兴。”从之。自是北方二税皆折银，由敏始也。
二月，乙酉，命副都御史边镛、通政司参议田景贤巡视大同诸边，以备北寇。
是月，以李孜省为礼部右侍郎。
初，孜省复用，益作威福、既构尹旻父子，又假扶鸾术言“江西人赤心报国”。于是致仕副都御史刘敷，礼部郎中黄景，南京兵部侍郎尹直，工部尚书李裕，礼部侍郎谢一夔，皆因之以进。间采时望，若学士扬守陈、倪岳，少詹事刘健，都御史余子俊、李敏诸名臣，悉密封推荐。搢绅进退，多出其口，执政大臣万安、刘吉、彭华，从而附丽之，所喜者则援之通显，所怒者则构之贬斥。至是进官，仍掌通政司如故。一时佞幸窃权宠者，无与侔比。
977 明通鉴卷三十五
三月，丁未，彭华得风疾，致仕去。
华以贿孜省得擢，时人为之语曰：“八百宪台升李裕，三千馆阁荐彭华。”【考异】华得风疾去，见《明史·万安传》。“八百”“三千”二语，据《三编·质实》，言华之卒，《孝宗实录》载此二语，今于华致仕下增入。
《三编·发明》曰：明季门户之习，为一代深锢之患，然当成化以前，未有显然援结，庇其乡里，连及■省者也。
自李孜省擅宠，荐引乡人彭华人阁，复假邪术言“江西人赤心报国”，而同省大臣皆因之以进，厥后孜省既败，焦芳用事，衔孜省辈之黜己，遂减江西解额，且榜禁之使不得选朝官。誉北诋南，相寻报复，党祸之结，自此始矣。
夫人臣植党树援，未有不害于而国者，然多以学术意气私相矜许、久之乃成角立之势。若孜省者，一佞幸小人，习五雷道法，迎合宪宗意旨，与奸僧继晓窃取尊显。偶假扶鸾仙鬼之伎，遂开朋党比附之门，使朝局为之一变，可不慎欤！
丁巳，赐费宏等进士及第、出身有差。癸亥、免山东被灾税粮。
夏，四月，乙亥，免浙江被灾秋粮。庚辰，录囚。
丙戌，上周太后徽号曰“圣慈仁寿皇太后”。【考异】《明史·本纪》不载，据《后妃传》在是年四月。《明书》据诏书系之丙戌，今从之。
五月，乙卯，早，遣使分祷天下山川。丙辰，敕群臣修省。
是月，工部尚书谢一夔卒。
先是僧继晓请建大永昌寺，未成而去，梁芳辈复请兴工。一變前有“谨妄费以足财用”之疏，因使督建永昌寺以难之，一夔遂愤懑得疾卒。【考异】一夔即王得仁子，本姓谢，已见前。《宪章录》以978
纪二十五
闵珪之谪乃尹直所为，而乡人有忌一夔者，因人之《宪宗实录》中，然··夔江西入，其因李孜省以进，益亦不能为之讳也。今据《明史》直书之。
朵颜三卫数为鞑靼所窘，去年，有鞑靼别部那孩、拥三卫众入大宁金山，涉老河，攻杀三卫头目巴延等，掠去人畜以万计。是月，三卫携老弱走避边塞。守臣刘潺以闻，诏予刍粮，令于近边地驻牧。【考异】鞑靼别部侵三卫，据《明史·鞑靼传》，事在二十二年，此据其避入边塞，依《本纪》书之.《明史稿》书于六月己巳，今从《明史》。
六月，已丑，免陕西、南畿被灾秋粮。【考异】《明史》无日，此据《明史稿》。又《稿》中无陕西，据《宪章录》，“是月，以灾伤免陕西西安等府粮十八万六千四百余石”，与《明史》合。
是月，以贾俊为工部尚书。
俊历工部左、右侍郎，时专重进士，举人无至六卿者，俊独以重望得之。
秋，七月，戊申，封皇子五人为王，祐杬兴王，祐枪岐王，祐槟益王，祐挥衡王，祐枟雍王，皆以年幼不之国。
《三编》御批曰：史家纪万妃之事，皆谓其骄妒横行，至于后（官）［宫］有娠，尽遭药堕。今以宪宗封建诸子证之，知其说殊不足尽信。盖宪宗偏宠万妃及妃之恃宠骄妒，固当时情事所有。若谓其专房溺惑，则后宫必进御无期，何就馆之多，竟尔绳绳相继？如是年及孝宗初受封，共有十入，其最幼者乃宪宗第十四子，而所云“饮药堕胎”者尚不可胜计，其生不为不蕃。万妃果妒毒，岂能听贯鱼及众，而诞生成立者且如是之多乎？总之宫闱事秘，传闻已不可凭，或由众人深嫉万安之假附乱政，遂饰为无稽之语以归罪万妃。纪载家耳食滋讹，于成化间事，几不啻汉成时之昭阳祸水，而不顾其迹之矛盾，亦可怪也。
是月，万安进少师。
979 明通鉴卷三十五
八月，庚辰，上不豫。
甲申，命皇太子视事于文华殿。戊子，大渐。
已丑，帝崩。遗诏，皇太子即位。谕文武群臣。
帝早正储位，中更多故。而践阼之后，上景帝尊号，雪于谦冤，抑黎淳而召商辂，恢恢乎有人君之度矣。顾以宠万贵妃，中官乘之以进，遂任汪直，开西厂。至于季年，韦兴、梁芳擅宠于内，李孜省、僧继晓通赂于外，妇寺之祸，遂与之终始云。
九月，壬寅，太子即皇帝位。诏赦天下，以明年为弘治元年。
丙午，太白昼见。
丁未，斥诸佞幸李孜省及太监梁芳、外戚万喜等。
时六科、十三道交章劾孜省及其党邓常恩、赵玉芝交结太监芳、外戚喜等诸不法事。上以宅忧，谪芳南京少监，喜指挥使，孜省、常恩、玉芝等皆戍陕西边。
乙卯，上大行皇帝尊谥日纯皇帝，庙号宪宗。
是月，御史曹璘上言：“梓宫发引，陛下宜衰绖杖履，送至大明门外，并率宫中行三年丧。贵妃万氏有罪，宜告于先帝，削其谥，迁葬他所。”上纳其奏，而戒勿言贵妃事。
冬，十月，丁卯朔，汰传奉官，罢右通政任杰、侍郎蒯钢、指挥佥事王荣等凡二千余人。又罢遣禅师、真人及西番法王、国师之等一千数百人。【考异】《明史稿》，任杰等五百六十四人，蒯钢等一千三百五十八人，未及武职。《明史》加入佥事王荣等，故据其总数云“二千余人”也。《明史稿》又云：“罢左善世等一百二十人，法王，佛子、国师等七百八十九人，”证之《明史·佞幸传》，尚有僧道官等，今据《佞幸继晓传》书之。
初，传奉之例既开，文武僧道滥恩泽者数千。李孜省用事，群奸中外蟠结，上大夫附者日益多。进士郭宗，由刑部主事以篆980
纪三十五
刻为中人所引，擢尚宝少卿，日与市井工技伍，趋走阙廷。兵部左给事中张善吉谪官，因秘术干中官高英得召见，因自陈乞复官，土论以为羞。一时诸杂流，加侍郎、通政、太常、太仆、尚宝者，不可悉数。至是上即位、用科、道言，斥革谪戍有差。宪宗初即位，以道士孙道玉为真人。厥后西番法王、国师之等皆锡诰命，服食器用，僭拟王者，出入乘棕舆，卫卒执金吾仗前导，锦衣玉食几干人。取荒冢顶骨为数珠，髑髅为法碗。僧继晓贵幸，所引用缁衣羽流，加号真人、高士者、亦盈都下。自二十一年星变之后，稍稍斥罢，而诸番僧如故。
至是诏礼官议汰，奏“诸寺法王至禅师四百三十七人，喇麻诸僧七百八十九人，中国人为禅师及善世、觉义诸僧官一百二十人，道士自真人、高士及正一、演法诸道官一百二十三人，请俱贬黜。”诏：“法王、佛子递降国师、禅师、都纲，真人、高士降正一、演法，余悉落职为僧道，遣还本土，并追夺诰敕、印章及仪仗诸玉器等物。”
乙亥，尊皇太后周氏为太皇太后，皇后王氏为皇太后。
上在东宫，太皇太后亲加抚育，省视万方，故上事祖母至孝。时以为两世孝同一揆云。
丙子，立妃张氏为皇后。丁亥，万安罢。
安以首辅草登极诏书，禁言官风闻言事，中外哗然，安亦悔之。至是诏廷臣广陈天下利弊。御史寿州汤鼐诣阁，安从容曰：“此非内廷意，吾辈维持君等耳。”鼐以告人，谓“安归过于君，无人臣礼”。于是庶吉士台州邹智、御史广德姜洪等交章列安罪状。
先是有歙人倪进贤者，粗知书，无行，谄事安，日与讲房中术。安昵之，因令就试，得进士、授庶吉士，除御史。上一日于宫中得疏一小箧，皆论房中术者，末署曰“臣安进上”。令怀恩持
981 明通鉴卷三十五
至阁，曰：“此大臣所为耶？”安愧汗伏地、不能出声。及诸臣弹章入，复令恩就安读之，安数跪起求哀，无去志。恩直前摘其牙牌曰：“可去矣！”始惶惧归第，乞休去。安时年七十余，在道犹望三台星，冀复用。居一年卒。
安在政府二十年，每遇试，必其门生为考官、子孙甥婿多登第者.子翼为南京礼部侍郎，孙弘璧编修。安卒后皆相继死，遂绝。
壬辰，追谥母淑妃为孝穆皇太后。
初，孝穆之薨，外廷藉藉指万贵妃。上即位，鱼台丞徐顼请上母妃尊谥，迁葬，并追究薨故，于是廷臣议逮万氏戚属下锦衣卫鞫治。万安惧、不知所出，曰：“我久与万家无往来。”刘吉亦以有连自危，与尹直共拟旨寝之。然上仁厚，终恐伤先帝意，卒不问。
癸巳，以吏部左侍郎徐溥兼翰林学上，入阁预机务。
万安之被劾也，汤鼐实首发之。鼐上疏之明日，宣至左顺门，中官森列令跪，鼐曰：“此旨耶？抑太监意耶？”答曰：“有旨。”鼐始跪。及宣旨，言“疏已留中”，鼐大言曰：“臣所言皆国家大事，奈何留中！”
安既斥，鼐亦出畿辅，印马驰疏言：“陛下视朝之余，宜御便殿，择侍臣端方谨厚若刘健、谢迁、程敏政、吴宽者，日与讲学论道，—以为出治之本。至如内阁尹直，尚书李裕，都御史刘敷，侍郎黄景，奸邪无耻，或夤缘中官，或依附佞幸，不早驱逐，必累圣明。司礼中官李荣、萧敬，曩为言官劾罢，夤缘复入，遂摭言官过，贬窜殆尽，致士气委靡，宜亟正典刑，勿事姑息。诸传奉得官者，请悉编置瘴乡，示天下戒。且召致仕尚书王恕、王竑，都御史彭韶，佥事章懋等，而还建言得罪诸臣，以厉风节。”疏入，报闻。
初，万安等居政府，邹智时在诸生中，恶之。会上年举乡试982
纪三十五
第一，人都，道出三原，谒致仕尚书王恕，慨然曰：“治天下在进君子，退小人。方今小人在位，毒痛四海，而公顾屏弃田里！智此行非为科名，欲上书天子，别白贤奸，拯斯民于涂炭耳。”恕奇其言，笑置之。
是年，成进士，授庶吉士。遂上疏曰：“陛下于辅臣，遇事必咨，殊恩异数必及，亦云任矣。然或进退一人，处分一事，往往降中旨，使一二小人阴执其柄，是既任之而又疑之也。陛下岂不欲推诚待物哉？由其进身之初，多出私门，先有以致陛下之厌薄；及与议事，又唯诺惟谨，伈伈伣伣，若有所不敢，反不如一二俗吏足以任事，此陛下所为疑也。臣窃以为过矣！昔宋仁宗知夏竦怀诈则黜之，知吕夷简能改过则容之，知杜衍、韩琦、范仲淹、富弼可任则不次擢之，故能北拒契丹，西臣元昊，未闻一任一疑可以成天下事也。愿陛下察孰为竦、孰为夷简而黜之容之，孰为衍、琦、仲淹、需而擢之，日与讲论治道，不使小人得参其间，则天工亮矣。
臣又闻天下事，惟辅臣得议，惟谏官得言；谏官虽卑，与辅臣等。乃今之谏官以躯体魁梧为美，以应对捷给为贤，以簿书刑狱为职业，不畏天变，不恤人穷。或以忠义激之，则曰：吾非不欲言，言出则祸随，其谁吾听？＇呜呼！既不能尽言效职，而复引过以归于上，有人心者固如是乎？臣愿罢黜浮冗，广求风节之臣，令仗下纠弹，入阁参议，或请对，或轮对，或非时召对，霁色接之，温言导之，使得毕诚尽蕴，则天听开矣。
臣又闻汲黯在朝，淮南寝谋，君子之有益人国也大矣。以陛下之聪明，宁不知君子可任而故屈抑之哉？乃小人巧谗间以中伤之耳。今硕德如王恕，忠鲠如强珍，亮直刚方如章懋、林俊、张吉，皆一时人望、不宜贬锢，负上天生才之意。陛下诚召此数人置要近之地，使各尽其平生，则天心协矣。
臣又闻高皇帝制，阍寺惟给扫除，不及以政。近者旧章日
983 明通鉴卷三十五
坏，邪径日开，人主大权尽出其手，内倚之为相，外倚之为将，藩方倚之为镇抚，伶人贱工倚之以作奇技淫巧，法王佛子倚之以恣出人宫禁，此岂高皇帝所许哉？愿陛下以宰相为股肱，以谏官为耳目，以正人君子为腹心，深思极虑，定宗社长久之计，则大纲正矣。
然其本则在陛下明理何如耳。窃闻侍臣进讲无反覆论辨之功，陛下听讲亦无从容沃心之益，如此而欲明理以应事，臣不信也。愿陛下念义理之难穷，惜日月之易迈，考之经史，验之身心，使大业日新，终岁无间，则圣学明而万事毕治矣，岂特四事之举措得其当已耶！”
疏入，不报。
未几，上嗣位，御史姜洪亦上时政八事，历诋太监萧敬，内阁万安、刘吉，学士尹直，侍郎黄景、刘宣，都御史刘敷，尚书李裕、李敏、杜铭、大理丞宋经，而荐致仕尚书王恕、王竑、李秉，去任侍郎谢铎，编修张元祯、检讨陈献章，佥事章懋，评事黄仲昭，御史强珍、徐镛、于大节，给事中王徽、萧显、贺钦，员外林俊，主事王纯及见任尚书余子俊、马文升，巡抚彭韶，侍郎张悦，詹事杨守陈，且言“指挥许宁，内官怀恩，并拔出曹辈，足副任使”。他所陈多斥近幸。疏几万言，大指与智及汤鼐合。上嘉纳之，卒为所斥者憾不置云。
时又有麻城进士李文祥上封事，其略曰：“祖宗设内阁六部，赞万几，理庶务，职至重也。顷者在位多匪人，权移内侍，赏罚任其喜怒，祸福听其转移。仇视言官，公行贿赂。阿之则交引骤迁，忤之则巧谗远窜。朝野寒心，道路侧目。望陛下密察渠魁，明彰国宪，择谨厚者供使令。更博选大臣，谘诹治理，推心委任，不复嫌疑，然后体统正而近习不得肆也。祖宗定律，轻重适宜。顷法司专徇己私，不恤国典，豪强者虽重必宽，贫弱者虽轻必罪，惠及奸宄，养成玩俗。兼之风尚奢丽，礼制荡然，豪民僭984
纪三十五
王者之居，富室拟公侯之服，奇技淫巧，七下同流。望陛下申明旧章、俾法曹遵《律令》，臣庶各守等威，然后礼法明而人心不敢玩也。
然国无其人，谁与共理？致仕尚书王恕、王竑，孤忠自许，齿力未衰；南京主事林俊、思南通判王纯，刚方植躬，才品兼茂，望陛下起列朝端，资其议论，必有裨益，可翊明时。且贤才难得，自古为然，习俗移人，豪杰不免。惟兹臣庶，不尽庸愚，能知自愧，即属名流，乐其危菑，乃为猥品。愿陛下明察群伦，罢其罔上营私，违天蠹物者；余则勉以自新，既开改过之路，必多迁善之人。
臣见登极诏书不许风闻言事，古圣王悬鼓设木，自求诽谤，言之纵非其情，听者亦足为戒。何害于国，遽欲罪之。昔李林甫持此以祸唐，王安石持此以祸宋，远近骤闻，莫不惊骇。愿陛下再颁明诏，广求直言，庶不堕奸谋，足彰圣德。大率君子之言，决非小人之利，谘问倘及，必肆中伤，如有所疑，请试面对。”疏奏，宦官及执政万安、刘吉、尹直等咸恶之，数日不下。忽诏诣左顺门，以疏内“有中兴再造”语，传旨诘责，文祥从容辨析而出。谪授陕西咸宁丞。
万安之既去也，尹直亦寻罢.而刘吉独留为首辅。
会是月星变，邹智复上书言：“今日君子所以不进，小人所以不退，大抵由宦官权重也。汉元帝尝任萧望之、周堪矣，卒制于弘恭、石显；宋孝宗尝任陈俊卿、刘珙矣，卒间于陈源、甘升；李林甫、牛仙客与高力士相附和而唐政不纲；贾似道、丁大全与董宋臣相表里而宋室不振；君子小人进退之机，未尝不系此曹之盛衰。愿陛下鉴既往，谨将来，揽天纲，张英断，凡所以待宦官者，一以高皇帝为法，则君子可进，小人可退，而天下之治出于一矣。”
是时上新嗣位，多更弊政，智喜以为其志且得行，乃更上
985 明通鉴卷三十五
之.
十一月，癸丑，尹直罢。
时给事中宋琮、御史许斌，劾“直自为侍郎以至人阁，夤缘攀附，皆取中旨”，上于是薄其为人，令致仕去。
一时言官复交章劾“吏部尚书李裕，工部尚书刘敷，皆因孜省以进”。裕连疏辨，遂与敷同乞休去。
乙卯、以詹事刘健为礼部侍郎兼翰林学士，人阁预机务。寻进礼部尚书。
健自为编修，谢交游，键户读书，人以木强目之。然练习典故，有经济志，曾充东宫讲读，受知于上，遂有是命。【考异】刘
健入阁，《宪章录》、《纪闻》皆系之弘治元年正月，今据《明史·纪》及《七卿表》。
戊午，复建梁芳、李孜省等下狱。
芳等既被谪，太监蒋琮复发其罪大不当赦状，遂有是速。孜省不胜搒掠死，芳废死，而玉芝、常恩等寻遇赦免。
是月，召王恕为吏部尚书，调马文升为左都御史。
恕致仕家居，一时论万安、刘吉者辄首荐恕，司礼监怀恩亦力言于上，遂即家起用之，而文升亦以时望得内召。【考异】马文升任左都，诸书亦系之明年正月，今据《明史·年表》。
礼部左侍郎邱濬进《大学衍义补》。
濬以真德秀《大学衍义》止述修身、齐家事，而治国、平天下阙焉，乃博采群书以补之。至是表上于朝，上览称善，进溶尚书，资金币，诏刊行其书。既，濬以“书中所载皆可见之行事，请摘其要者下内阁议行之”，报可。
十二月，壬午，葬纯皇帝于茂陵，孝穆太后祔焉。是月，免江西、湖广被灾税粮。
始建奉慈殿，祀孝穆也。
上既追谥迁葬，又以不得祔庙，下廷臣议。礼臣周洪谟、倪986
纪三十五
岳上言：“《周礼》有祀先妣之文，谓姜嫄也，《鲁颂》之阙宫是已。唐、宋推尊太后不配食祖庙者，别立殿以祀之。故宋之章献、章懿二后，皆有奉慈之建，每岁五享、四时荐新上食如常仪。今孝穆神主、宜于奉先殿傍别立奉慈殿，岁时祭享，一如奉先殿仪。”从之。
上追念太后，遣人求太后家。先是太后在宫中尝自言：“家在贺县，姓纪，幼不能知亲族也。”于是有妄冒太后戚畹以希宠贵者十数辈，后事露，皆谪戍，而太后家终不可得。厥后礼臣上言；“可仿太祖封徐王故事，定拟太后父母封号，立祠桂林致祭，以上慰圣母之灵。”遂封后父庆元伯，母伯夫人，立庙桂林府，有司岁时祀焉。大学士尹直撰《册文》，有云“睹汉家尧母之门，增宋室仁宗之恸”，上燕闲诵之，辄欷歔泣下。【考异】迁葬及建奉慈殿事，诸书多系之十月追封下，盖同时事也。《宪章录》系之葬纯皇帝下，今从之。又《册文》为尹直撰，直即以是月罢官，其为是年之冬又可证也。
上之嗣位也，起用正人，言路大开。时将建棕棚于万岁山以备登眺，有太学生虎臣上疏切谏。祭酒费訚惧祸及，锒铛系臣堂树下。俄，官校宣臣至左顺门，传旨慰谕曰：“若言是，棕棚已毁矣。”訚大惭，臣遂名闻都下，顷之，命授七品官，为云南知县，卒于官。【考异】建棕棚事，《法传录》、《明书》皆以为宪宗正月事，《明书》所记尤详。据《明史·高瑶传》，以为孝宗践阼，今从之，系于是年之末。
是岁，郁林、陆川贼黄公定、胡公明等作乱，广西参将欧磐偕按察使陶鲁等分五道讨平之。





