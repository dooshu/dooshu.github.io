王洋　和张可投诗十首

老觉浮云念不萌，君才岂合后诸生。

从教罪我春秋法，不受诗人月理评。

王洋

王洋　和张可投诗十首

声犹在耳鸟关关，过眼庭阴作午班。

香篆静中便细看，绿萝新处得高攀。

王洋

王洋　和张可投诗十首

富平学满书三箧，辅嗣功成易六爻。

闻说短檠书细字，不须灯火入凉郊。

王洋

王洋　和张可投诗十首

廛音解作障耳雾，佳客能开病眼明。

一轴收藏比珍贶，不妨掷地亦金声。

王洋

王洋　和张可投诗十首

年衣泣卧伤君子，华哀高名亦丈夫。

但使如云双翼在，它年九万是鹏图。

王洋

王洋　和张可投诗十首

小试成均书一封，女娲五采不言功。

青云事业期它日，觞豆规模是小忠。

王洋

王洋　和张可投诗十首

润入图书麦向辰，如今此腹又孤人。

馀风更与留春在，时照红英作醉裵。

王洋

王洋　和张可投诗十首

误身人道是儒冠，稳称圆冠我愧难。

颜斶起居皆富贵，惠施文字独芝兰。

王洋

王洋　和张可投诗十首

楚楚才名六尺身，此间襟度有殊珍。

瓶无馀粟难论富，箧有风光不似贫。

王洋

王洋　和张可投诗十首

老去独怜南涧竹，闲来不费北山移。

年颜攻我真无赖，富贵寻君好自持。

王洋

