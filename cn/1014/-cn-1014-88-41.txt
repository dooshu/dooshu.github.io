朱翌　读杜诗至减米散同舟路难思共济舟人偶来告饥似诗讖也

老翁起布衣，诗史天下选。

眼中无全牛，万象转綮竧。

曹刘知几辈，波澜付一卷。

凄其忧世心，妙若医国扁。

惜哉无孔子，不得并坟典。

豹露管中斑，吾犹及浅浅。

岁月走江淮，冷淡空盘盏。

诸子不见味，咀嚼必禁脔。

遗编过三复，奥义见百遍。

长言起清风，竦立侍冠冕。

减米散同舟，读已事在眼。

吾岂监河侯，不救在陈患。

生尘甑屡空，戛釜声不免。

迢迢千里程，与汝共艰巑。

虽无百丈牵，雇有众力挽。

原学平原公，试草乞求米简。

更问偕来人，恐有蔡明远。

朱翌

