附编卷二 附记二 大清顺治二年乙酉起春正月至冬十二月



附记二上
明通鉴附编卷二上
附记二上旗蒙作垂，起春正月、尽夏五月
大清顺治二年
明福王宏光元年，至五月、南都亡。
春，正月，庚寅，明以南京宫殿成，推恩加史可法太保，马士英少师，王铎少保，子荫、仍以士英掌文渊阁印，充首辅办事。可法力辞太保、许之。【考异】《南略》、《绎史》俱去“加可法太师”，而《明史》可法本传亦云“以宫殿成加太师”：按可法前叙定策功加少保，以太后至加少傅，叙江北战功加少师，则此时加太保，是其次第也《王编》推思目中作“加可法太保”，今从之.
可法为督师，行不张盖，食不重味，夏不篝，冬不裘，寝不 解衣，年四十余无子，淇妻欲为置妾，太息曰：“王事方殷，敢为儿女计乎！"在军中绝饮.除夕，遣文牒，至夜半倦：索酒设肉，分给将士已尽，乃取盐豉下之。思先帝，泫然泪下，凭几卧，比明，将士樂辕门外，门不启。"左右遥诸其故，知府任民育曰：“相公此夕卧，不易得也。”命鼓人仍击四鼓。可法寤，怒曰：“谁犯吾令？”左右述民育意，乃已。
癸已，明命黄得功、刘良佐率师进屯颍、毫，皆不行。离杰帅师次归德，遂入睢州。
乙未，明总兵许定国诱杀兴平伯高杰子睢州。
2579
明通鉴附编卷二上
、初，定国尝上书诋杰为贼，遂交恶，定国驻睢州，已遣使纳款于我大清，且送其二子渡河为质，乞济师往媛。杰微闻之、招定国来会，不应。复邀巡抚越其杰、巡按陈潜夫同往睢州，定国始郊迎、毁其军而以赢见，且故为屈服状。杰心轻定国，遂欲入城，其杰止之，不听。
是日、定国置酒享杰，杰饮酣，为定国刻行期，且微及送子事，定国益疑，无离睢意。杰固促之行、定国怒，夜伏兵传炮大呼，其杰等急遁走，杰醉卧未起，众拥至定国所，杀之。
先是杰以定国将去睢，尽发兵戍开封，所留亲卒数十人而已。定国伪恭顺，多选妓侍杰，而以二妓偶一卒寝，卒尽醉，及闻炮欲起、为二妓所掣，不得脱，皆死。
明日，杰部将回军攻城，自东门入，老弱无孑遗，定国遂走降于大清军。杰以掠扬州，扬民闻其死、皆相贺。然是行也，进取意甚锐，时颇有惜之者
黄得功闻杰死，复引兵袭扬州，将尽杀其妻子以报，城中大惧。阁部史可法急命同知曲从直谕解之,乃引兵去。【考异】高杰 被杀，《明史·杰传》特书“是月十一日”，瑯乙未也。《南略》、《绎史》皆书“乙未”，而计氏书高杰见诱事云“十二日”，盖十一之夜，十二之疑也.《小膜纪年》书之丁丑，今从《明史》.
辛丑，明中旨以吏部左待郎蔡奕琛兼东阁大学士，预机务，阮大铖援之也.寻复以唐世济为右都御史。.
壬寅，我大清兵克西安。
先是师至潼关，闯贼迷伪将刘方亮迎战，我军奋击，大败之。自成亲率马步兵至，复大破之，遂克潼关,伪伯马世耀以七 千人来降、斩之、进克西安、自成已焚宫室，由龙驹寨走武冈、人襄阳。
甲辰，明定北都从逆诸臣罪。
初，朝议以六等定谳，会尚书解学龙莅刑部，遂定爰书，分
2580
附记二上
别上之。“其一等应磔者，吏部员外郎宋企郊，举人牛金星，平阳知府张嶙然，太仆少卿曹钦程，御史李振声、喻上猷，山西提学参议黎志升，陕西布政使陆之祺、给事中高翔汉、潼关道佥事杨王休，检讨刘世芳，十一人也。其二等应斩秋决者，刑科给事中光时亨，河南提学金事巩煜，庶吉士周钟，兵部主事方允昌，四人也，其三等应绞拟赎者，翰林院修撰兼户、兵二科都给事中陈名夏，户科给事中杨枝起、廖国遴、襄阳知府王承曾，天津兵备副使原毓宗，庶吉士何孕光，少詹事项煜，七人也。其四等应戍拟赎者，礼部主事王孙蕙，翰林院检讨梁兆阳，大理寺正钱位坤、总督侍郎侯恂，山西副使王秉鉴，御史陈羽白、裴希度、张懋爵，礼部郎中刘大巩，吏部员外郎郭万象，给事中申芝芳、金汝砺，举人吴达，修撰杨廷鉴及黄继祖，十五人也.五等应徒拟赎蓄通政司参议宋学显，谕德方拱乾，工部主事缪沅，给事中吕兆龙、傅振铎，进士吴刚思，检讨方以智、傅痛铨，庶吉士张家玉及沈元龙，十人也。六等应杖拟赎者，工部员外郎潘同春，礼部员外郎吴泰来，主事张琦，行人王于曜，行取知县周寿民；进士徐家麟及向列星、李㭎，八人也。其留北俟核定夺者，少詹事俩瑞徵、杨观光，太仆少卿张若麒，副使方大猷，户部侍郎党崇雅，吏部侍郎熊文举，太仆鄉叶初春，给事中龚鼎孳、戴名说、孙承澤、刘昌，御史徐必泓、张鸣骏、司业薛所蕴，通政参议赵京仕，编修高尔然、户都郎中卫周祚及黄纪、孙襄，十九人也，其另存再议者，给事中翁元益、郭充，庶吉士鲁桌、吴尔壎、史可程、王自超、白孕谦，梁清标、杨栖鹗、张元琳、吕崇烈、李化麟、朱积、赵颎、刘廷琮，吏部郎中侯佐、员外郎左懋泰、礼部郎中吴之琦，兵部员外郎邹鸣魁，行人许作梅，进士吴显，太常博士龚懋熙及王之牧、王皋、梅鹗、姬琨、朱国寿、吴嵩孕，二十八人也。其已奉旨录用者，兵部尚书张继彦，给事中时敏，谕德卫孕文、即允文。韩四维，御史苏京，行取知县黄国
2581
明通鉴附编卷二上
琦，施凤仪，兵部郎中张正声，内阁中书余人顾大成、姜荃林等，十人也。”奏人，谕以“周钟等不当缓决，，陈名夏等未蔽厥辜，宋学显、潘同春等拟罪未合，令再议。”惟方拱乾名在五等以结纳马、阮，特免其罪。
至是学龙更拟“周钟、光时亨等各加一等。潘国春诸臣皆候补小臣，受伪无据，乃执前律。"时马、阮急徽杀周钟，学龙欲缓其死。谋之王铎，乘士英注籍上之，且请停刑。铎即撒俞旨，褒以详慎平允，士英大怒，然事已无及。
大喊暨张捷、杨维域等声萧欲劾学龙，学龙弱疾。命未下，保国公朱因粥、御史张孙振等诋其幽庇行私，遂巍籍：
后周钟：光时亨仍同周簸、雷痰祚并轮杀。大喊等即传旨"二等罪斩者谪云南金薛，三等罪绞者充广西边丑军，圈等以下俱为民，永不叙用.”然学龙所定案亦多漏网、而所拟一等诸犯，皆随贼西行,实未尝正刑辟也.
辛亥，明以監高杰军里允文为兵部侍郎，总督开归军务。.杰既死，部下兵将大乱，互为雄长；睢州旁乘二百里，杀戮无遗。史可法闻之，流涕曰：“中原不可为矣！速驰歪徐测，以李本身乃杰甥，用为提督，代统其军，立杰子元爵为进子，请能于朝，一军乃定。
.时黄得功、刘泽清、刘良佐皆欲并其军，丽马士英忌可法威名，于是允文希推疏诮可法，士英喜，：即耀允文慈督兴平军以分可法权、自是可法益不得展布矣。寻又撒杰兵还扬州，改命良佐防归德。【考异】《南略》系之是月辛亥，谦正月二十七旧。《青燒阙》谓“定议在下弦之夕？者近之，今据书之。
·方明之重頒《要典》也，九江总餐袁继威上言：“人臣之义在后私斗面急公雠。臣每叹三十年来，徒以三案葛藤，血战不已、若《要典》一书，已经先帝焚毁，何必复理其说！书苟未进宜寝之,即已进宜毁之。至王者代兴,从古亦多异同。平、勃迎
2582
附记二上
立汉文，不闻穷治朱虚之过；房、：杜决策薬邸，不懈力兖魏征之非，固其君豁达大度，亦其大臣公忠善谋，翊赞其美。请再下宽大之诏，解圜靡疑入之闪，断草野株连之案。福王條暂俞其言群小皆不喜。
会定诸镇兵额，次继成军饷六万，军中有怨蓄，继咸疏争不得。至是以江上兵寡，郑鸿逵战舰不还议更造，檄九湿金事时士彦于江流截菜材木、士彦家芜湖，与诸商婉，封还其檄、继咸以令不行、疏劾士彦，士彦同年御史黄耳鼎亦劾變减：言 继虞有心腹将校，劝左良玉远他宗，良玉不乱。”良玉殿之，溢疑惧，上疏明与继成无隙，耳熟受人擀使耐言。由是蒂京藉藉， 益言继咸与良玉俱和，胁制朝廷矣.
ه
四川举人刘道爽，初击献贱于雅州，贼还据邛州，道贞谋复之，不宽，贼执道贞妻玉氏，胁其夫降心大骂，一家百口俱死。道贞子喂度没予阵.
二月，已未，明以阮大钺为兵部尚书，仍兼都寨院左爲都御
史，巡阅江防.
大铺虽掌中枢，置一切兵事不问，履时时挠大都权，‘衽刘应宾为文选司，浊乱铨政。再举考选，擢其私人工十余人为给事、御史。尝欲罢挠，按纠荐，令纳金于官，继者免，荐者予、时九江总督袁继成请以陈麟、邓林奇为总兵，大铺索贿，始给敕印。诸白丁练役，输重骼立跻大帅
时又有中书舍人林翘，善星术，以尝决马士英必大用、半岁间遂蹶授左都督衔，蟒服趋事。时人为之语曰：“职方贱如狗，都督满街走。”
明以工部侍郎高倬为刑部尚书。
丁卯、明礼部尚书顾锡畴罢。锡畴以请夺温体仁谥，马士英恶之。至是嗾张孙振力颂体仁功、·请复故谥、遂勒锡畴致仕去。
戊寅、李自成为大清兵所追、走承天。
2583
明通鉴附编卷二上
三月，甲申朔，明起伪太子之狱。
初，北都之变，闯贼挟太子慈烺西走，不知所终、或传其已遇害、是时有自北来称太子者，福王召勋臣朱国弼等、阁臣马士英等、翰林刘正宗等入见武英殿、面谕府部、九卿、科、道辨验真伪。日午，群臣奏：“系故驸马都尉王房侄孙王之明，曾侍卫东宫，家破南奔，鸿胪少卿高梦箕家丁穆虎教之诈称太子”，乃下之中城兵马司狱。越四日，复逮梦箕、穆虎，鞠于午门，皆具服，亦下刑部狱。
、时都下士民皆以太子为真，众论藉藉，谓“士英等朋奸，导上灭绝伦理。”黄得功抗疏争之，疏略曰：“东宫未必假昏，先帝子即上子，未有了无证明，混然雷同者。臣恐在廷诸臣，谄徇者多，抗颜者少，即明白识认，亦不敢抗论取祸矣。”福王命三法司覆讯王之明等，遂令“毁得功原疏以绝奸谋。”又传谕：“穆虎若非奸人，岂敢挟王之明冒认东宫！主使附逆，实繁有徒，著法司穷治。”盖士英意在姜曰广辈也。
左良玉亦疏请保全东宫以安臣民之心，谓：“东宫之来，实有符验。满朝诸臣，但知逢君，不惜大体。明知穷究并无别情、必欲辗转祩求，遂使陛下忘屋鸟之德，臣下绝委裘之义，普天同怨。陛下独与二三奸臣保守天下，无是理也。亲亲而仁民，愿陛下省之！”
江督袁继咸亦疏言：“太子真伪，非臣所能悬揣，真则望行良玉言，伪则不妨从容审处，多召东宫旧臣辨识，以解中外之疑。"
湖抚何腾蛟亦力奏北来太子不可杀，谓：“太子到南，何人奏闻，何人物色，取召至京？马士英何以独知其伪？既是王昺侄孙，何人举发？内官、公侯多北来之人，何无一人确认？此事关天下万世是非，不可不慎。”
时以无之明自供甚明，命法司将审明节略各谕之而已。
壬辰、明复起王妃童氏之狱。
2584
附记二上
初，福王为郡王时，娶妃黄氏卒；及为世子，娶妃李氏，以洛阳陷遇害，童氏者，本周府宫人，逃雄至尉氏县，依主于旅邸，生一子，已六岁。王南奔，各不相顾，太妃邹氏与童氏亦各逃散。太妃自河南来，巡按御史陈潜夫奏妃尚在；王不召，至是妃自言福王继妻、总兵刘良佐信之；巡抚越其杰具仪从送之南都；潜夫至寿州，亦称臣朝渴。比人都，王以为假胃，下童氏锦衣卫狱。时潜夫已得代将归，马士英素忌之，乃以私端，并途下狱按治,良佐上言:“童氏非假冒",而士英亦言,“梅非至情所 关、岂敢自谐!宜迎入宫。"密谕河南抚、按护送皇子来京,不 听。及童氏人狱中，细书相遇月日 及睢州情事甚悉，付掌卫冯可宗呈览，弃不视。可宗辞审，王改命屈尚忠，严刑拷掠，卒毙之狱中。【考异】大悲、伪太子、童妃三狱，野史新记，率多支离傅会之词，今悉不取，第参《明史·潜夫传》及《三编》书之，然童妃一事，似不误也，古今多弃其曹操之妻而不顾者，何况童氏之遵于旅邸、与《左传》庚宗妇人事绝类，王即弃之，亦何至不令人宫而毙之于狱！宜野史传疑、以为童妃不伪而福王之伪也，“人无峰焉，妖不自作”，三案之妖，适以速南都之亡而已
明罢四川巡抚马乾，以太仆少卿耿廷箓代之。
初，龙文光殉难；乾时为川东佥事，值川中道阻，蜀入共推乾摄巡抚事，先是南都以张献忠乱蜀，命廷箓越云南监沙定洲军，由建昌人川讨贼。至是加右佥都御史，令抚四川、未赴而沙定洲乱作，不果行，乾摄巡抚行事如故。
壬寅，明以思宗忌日设坛遥祭；以献愍太子、定哀王、永悼王附祀，是日，大学士史可法望祭，上书自劾“师久无功”。
先是大师南下，出虎牢关口，纷兵自龙门关及南阳三路并进，遂徇河南之郾城、上蔡等县，进克归德，巡按御史凌𬳶及其从子润生死之，南阳副将李好降。河南地悉定。
乙已，我大清兵取归德
2585
明通暨附编卷二上
己酉，明左良玉举兵反。
初，良玉与马士英有隙，士英谋筑板矶城为西东，良玉叹曰：“今西何所防？殆防我耳！”及黄澍被逮，匿其军中，愤士英甚，与诸将日以清君衡为请，良玉踌躇弗应。会王之明事起，良玉争不听，心甚不平，谢欲借此激众以报已怨、召三十六营大将与之盟。良玉亦以土英裁其饷，益大憾反意遂决
乃传檄远近，以讨士英为名，复上疏请珠之，略言：“臣窃见逆贼马士英，无日不闻其罪状，无人不恨其奸邪。先帝皇太子至京，道路鸿传，陛下屡发矜慈，士英以真为假，必欲置之死而后快其谋，臣自此义不역奸贼共天日矣，臣已提师在途，将士眦目指发，人人必欲快食其肉。臣恐百万之众，发两难收、震惊宫阙，且声其罪状、正告陛下，仰祈刚断，与天下共弃之。
自先帝之变.人人号泣、士英利灾擅权，事事与先帝为难。钦案先帝手定者，土英首翻之； 《要典》先帝手焚者，士英复修之。罪不容于死者一也。
国家提衡文武，全恃名器，自贼臣窃柄以来，卖官鬻爵，殆无虚刻，都门有‘职方贱如狗，都督满街走”之谣。如越其杰以贪罪遣戍，不一年面立升部堂，张孙振以贼污绞犯，不数月雨夤缘仆少;袁洪嫩与张道濬皆诏狱论罪者也,借起废例复原官。凡此 之类，直以千计，馨竹难书。罪不容于死者二也.
督臣司票拟，政事归六部，至于兵柄，龙不得兼握，土英已为首辅，犹复掌枢，是弁髦太祖法度。且又引其腹心阮大铖为添设尚书，各操重柄，以为呼应。罪不容于死者王也
陛下选立中宫，典礼攸关，士英居为奇货，先择其尤者以充 下陈，罪通于天。而又私买妓女，寄养阮大诚家，希图进选，计乱中宫。阴谋叵测，罪不容于死者四也
陛下即位之初、恭俭神明，士英百计诳惑，进优童艳女，损伤盛德，每对人言，恶则归君。罪不容于死者五也。
2586
附记二上
国家遭此大难，须宽仁慈爱以收人心，士英自引用阮大钺以来、睢毗杀人、如雷𬙂祚、周镳等，锻炼周内，株连蔓引。尤其甚者，借题三案，深埋陷阱，将生平不快意之人 网打尽，令天下士民重足解体。罪不容于死者六也
九重秘密，岂臣子所敢言！士英遍布私人，凡陛下一言一动，无不窥视，又募死士窜伏皇城，诡名禁军，以观陛下动静，曰‘废立由我’，罪不容于死者七也。
率土碎心号痛者：先帝殉雌，皇子犹存.授受分明，臣前疏已悉、士英乃与阮大铖一等拿定，不畏天道神明，不畏二祖、列宗，不畏天下公议，不畏万古纲常，忍以先帝已立七年之嗣君为四海讴歌讼狱所归者，付之幽囚.天昏地惨，神人共愤、凡有血气，皆欲寸磔士英、大铖等以谢先帝。此非臣之私言、诸将士之言也；非独臣标将士之言，天下忠臣义士愚夫愚妇之公言也。
伏乞陛下立将士英等肆诸市朝，传首四方；用抒公馈。臣等束兵计刻以待，不禁大声疾呼，激切以闻！”
疏上，遂引兵而东，自汉口达蕲州，列舟三百余里。士英大棋；急命阮大镇、刘孔昭率兵会黄得功趋上江堵御。袁继成请赦太子以遏止之，不听
壬子，我大清兵下颍州、太和，明命史可法驰扼徐、泗。
是春，故明蜀中义师大起。
先是明督师王应熊、总督樊一蘅驻遵义，撤诸郡会师大举。会巡抚马乾复重庆，松潘副将朱化龙、同知詹天颜击斩贼将王运行、复龙安、茂州，一蘅乃起旧将甘良臣为总统，副以侯天锡、唐龙，合参将杨展、游击马应试、余朝宗所携溃卒、得三万人.至是攻叙州，应试、朝宗先登，展等继至，斩馘数千级，伪都督张化龙走，遂复其城。一蘅乃犒师江上。
初，乾复重庆，贼将刘廷举走，求救于献忠，献忠命养于刘文秀攻置庆、水陆并进.副将曾英与参政刘麟长自遵义至，与部
2587
明通鉴附编卷二上
将于大海、李占春、张天相等夹击，破贼兵数万，英威名大振。诸别将皆属兵二十余万，奉一蘅节制。
杨展既复叙州，贼将冯双礼来寇，每战辄败、孙可望以大众援之。隔江持一月，粮尽，一蘅退屯古兰州，展退屯江津。贼追截朱化龙及金事蔡肱明于羊子岭,化龙率番骑数百冲贼兵,贼惊 溃，死者满山谷。化龙以军孤，还守旧地，他将复连嫩贼于摩泥滴水。一蘅乃命展、应试取嘉定、邛、眉，故总兵官贾连登及其中军杨维栋取资、简，天锡、高明佐取泸州，占春.大海守忠、涪、其他据城邑奉征调者，洪、雅则曹勋及监军副使范文光，松、茂测监军佥事詹天颜，夔、万则谭弘、谭诣，一蘅乃移驻纳溪，居中调度，与督师应熊会泸州，檄诸路刻期并进。
献忠颇惧，尽屠境内民、沉金银江中，大焚宮室。火连月不灭、盖将弃成都走川北也。【考异】《三编》统系之去年成都到中，因
终书其事，《蜀碧》及诸书分系是年正月，《明史。樊一蘅传》亦系之三月，今统系之是年春下。
·夏、四月、丙辰，左良玉兵陷九江。
时李自成兵败南下，江督袁继咸命部将郝郊忠、陈麟、邓林奇守九江，自统副将汪硕画、李士元等援袁州。已登舟、闻良玉反，复还九江。良玉舟在北岸，贻书邀继咸人舟中，至则语及太子下狱事、大哭。次日，舟移南岸，良玉袖出皇太子密谕，劫诸将盟.维成正色曰：“先帝旧恩不可忘，今上新恩亦不可负。密谕何从来？"良玉色变，乃改檄为疏，驻军候旨。
继咸归，集诸将洒泣曰：“兵谏非正。晋阳之甲，《春秋》恶之，可同乱乎！"遂谋拒守、而效忠等已阴纳良玉兵人城、纵火杀掠。继咸闻之，欲自尽，黄澍人署拜泣曰：“宁南无异图，公以死激成之，大事去矣！"继咸因出资良玉。
会良玉疾笃、夜，望城中火光，太息曰：“吾负临侯！”临侯，继咸字也，呕血数升，遂死，其子梦庚秘不发表，诸将推为帅，
2588
附记二上
移舟而东，连陷湖口、彭泽、东流、建德等县，南都戒严。马士英等请亟调刘良佐等入卫。刘泽清亦以勤王为名，大掠而东.
时史可法以大清兵将及淮南，连疏告警，且言：“左兵不过以清君侧为名，未敢为难。若北兵一至，则南都不保。”乃移书士英趣选将增兵、而士英惟以左兵为急。
时大理寺卿姚思孝、御史乔可聘、成友谦亦请毋撤江北兵，亟守淮、扬，士英厉声曰：“若辈东林，犹藉口防江，欲纵左逆入犯耶？北兵至，尚可议款、左逆至，则若辈高官，我君臣独死耳."力排思孝等议，淮、扬备御自此益弱，
左兵之发武昌也、邀明楚督何腾蛟偕行，不可，良玉则尽杀城中人以劫之。腾蛟解印付家人,令速走,将自刎,良玉部将拥 之去。良玉欲与同舟，不可，乃置之别舟，以副将四人守之。舟次汉阳门，乘间跃入江中，其所守之四人惧诛、亦先后赴水死。腾較既入江、漂流十余里，渔舟救之起，则汉前将军关壮缪侯庙前也、家人怀印者亦至，相视大惊。觅渔舟，忽不见，时远近谓腾蛟忠诚，获神佑云.
左兵陷九江，城中将吏皆与之通。其守城殉难者，有九江监纪同知郭之麟，不从左梦庚，遇害。推官余士伟直入左营大骂，号恸死。经历彭永春，冠带焚署，率子女六入赴火死。都司董四民，知城不守，先令妻史.妾姚并二子投池死，己登城楼射殆数入，自刎死。世袭指挥佥事徐行可自经死，母任、妻周、子妇陈俱投井殉之。里居则故福建通判傅宏祖，德化人，致仕归，遇害。德化生员李独明，投府学泮池死。生员李全昌，依母殡不忍去，城破，入阳明祠缢死。妻孙氏投水殉之。生员李鸿负母逃，遇贼不忍舍，冒白刃死。
寻陷湖口，主簿成启被执不屈死。陷东流、知县程九万死之。而左兵自武昌过蕲水，则蕲水教谕邹孕孝被执骂贼死。【考异】以上据《殉节录》所载殉左兵之难者，今并增入.
2589



明通鉴附编卷二上
已未、明命靖南侯戴得功驻师于铜陵之获港，以扼左军、又以兵部侍郎朱大典为尚书，与阮大铖巡防上江。大典以马、阮进，故命之。
庚申，明诛北都降官光时亨、周钟、武愫、并赐离镳、雷𬙂祚死。
.
钟与时享等既以从逆加等,而镳遂从坐。:阮大钱尤憾镳,必 欲杀之、于是御史罗万爵、王犧等连疏诋镳及𬙂祚、至比缓祚为成济请亟正西市，会左良玉称兵，人情汹汹，而良玉撤中复斥其构陷镰、𬙂祚状，士英等益怒，因谓“镳实召良玉兵”，遵赐二人自尽。故事：小臣无赐死者。因良玉宾东下，故马、阮辈亟杀之。
辛酉，'我大清兵自归德分道南下，明总兵李成栋遁，遂人徐州。
壬戌，明黄得功败左军前锋于铜陵之灰河。明日，复沉其舟三十艘。南都报捷，命赐诸将银币。
乙丑、左梦庚陷安庆，巡抚张亮被执，后挟之北行，乘间赴水死，参将盂振邦及同知王治心皆不屈死。怀宁胡士悔遇害，二子再寅、绍虞俱悲愤不食死。寻破铜陵，知县胡鲲化、典史胡国瑁、训导张纬俱死之。
丙寅，大清兵克泗州。未至泗州二十里，遗将先夺泗北淮河桥、守将焚桥遁，我兵遂乘夜渡淮。
先是网部史可法移军驻泗州，护祖陵，将行，“左良玉称兵犯阙，召可法人援、渡江抵燕子矶、明兵已败良玉军，可法乃趋天长，檄诸将救盱眙。俄报盱眙已降于大清，泗州援将侯方岩全军败没，可法一日夜奔还扬州。俄传许定国兵将至，歼高氏部曲，城中人悉斩关出.舟楫一空，可法檄各镇兵，无一至者，而总兵刘泽清已自淮安纳款于大清。
己已，明暴左良玉罪状。
2590
附记二上
是日，左梦庚军至池州，良玉之旧将惠登相者，本降寇，所称过天星者也，时为后营总兵，感良玉恩，有忠实心，梦庚自九江东下，连陷郡县，独池州不破，贻书登相，言：“留待后军。”登相大诟曰：“若此，则反不如我前为流贼时矣，如先帅末命何！”撤其军返。梦庚索轻舸追之，相觅大恸。登相以梦康不足事，遂引兵绝江去。左军诸将乃议还师，而大清兵已至江北。
逾月、黄得功复大破左军于板子矶，梦庚遂谨纳款于我大清
辛未.太清兵至扬州。
先是豫亲王率师至扬州城北，获船百余艘。是日，犬兵距扬州城二十里列营，又至扬州城南，获船二百余艘，遂薄扬州城下，
丁丑，我大清兵克扬州，明督师兵部尚书大学士史可法等死
之。
可法驻扬州，撤诸镇兵不至，惟总兵官刘肇基自白洋河趋赴，请背城一战，可法持重，不许。先是大清兵屯班竹西，招谕可法及卫允文等降，不从，总兵李栖凤、监军副使高岐凤拔营出降，城中势益单。诸文武分牌拒守旧城，西门障要，可法自守之，作书寄母、妻，且曰：“死，葬我高皇帝陵侧。”及我大清兵薄城下，用巨炮击城西北隅，城遂破。可法自刎不殊，“一参将拥可法出小东门。既就执，可法大呼曰：“我史督师也。”遂遇害。
肇基分守北门，发炮伤围者；及城破，率所部四百人巷战， 格杀数百人，后骑来益众，力不支，与副将乙邦才、马应魅、庄子固等皆战没。
扬州知府任民育绯衣端坐堂上,遂见杀;合家男妇尽赴井 死、同知曲从直与其子死东门。同知王缵爵，工部尚书佐孙也，亦死之，江都知县周志畏以遭高杰将士窘辱求解职，以罗伏龙代之，受代甫三日，两人俱死。两淮盐运使杨振熙，监饷知县吴道
2591
明通鉴附编卷二上
正、江都县丞王志端，赏功副将汪思诚皆殉城死。【考异》《绎史》又有监饷金事黄𬭎。“𬭎”一作“铉”。《小脾纪年》所载，有训导李自明，附识之。“端”野史作“瑞”，卫允文亦赴水死。
其以战死者，又有副总兵楼挺、汪应龙、《明史·刘肇基传》作“江云龙”，今据《三编》。李豫、参将陶国祚、许谨，冯国用、陈光玉、李隆、徐纯仁、游击李大忠、孙开忠、都司姚怀龙、解学曾等，凡十余人。
其以参军事从死者，有遵义知府何刚。初，刚以给事中陈子龙荐治水师、擢员外郎，其兵隶可法。可法大喜得刚，刚亦自喜遇可法知己。而马士英恶之，出刚守遵义。可法垂涕曰：“子去，吾谁仗！"刚亦泣，愿死生无相背。逾月，扬州被围、佐可法拒守。城破，投井死。
庶吉士吴尔壎陷北都贼中、贼败南还、谒可法，请从军赎罪、可法遂留参军事。其父之屏，方督学福建，尔壎断一指畀故人祝渊曰：“君归，语我父母，悉出私财畀我饷军。我它日不归，以指葬可也。”从高杰北征，至睢州，杰被难。尔壎流离祥符、遇一妇人，自言福王妃。尔壎因守臣附流以进，诏斥其妄言，逮之,可法为救免,从守扬州新城。城破,投井死.
幕客死者、有卢渭，长洲诸生。可法出镇淮扬，渭率诸生伏阙上书，有“秦桧在内，李纲在外”语。可法才渭，留居礼贤馆。渭方岁贡，当得官，不受职，而拟授昆山归昭等二十余人为通判、推官、知县。甫二旬，城陷，渭监守钞关，投于河，昭死西门，从死者十七人。【考异】据《绎史》所载，又有书记顾起龙、龚之厚、陆皖、唐经世、连卢渭、归昭共幕客十九人、其佚去姓名者十三人。《明史·可法传》言“十七人”者，盖除渭、昭二人数之也。又按卫允文，吴尔壎皆以甲申陷贼者，故《殉节录》皆不予谥。
里居之殉节者、有故兵部侍郎张伯鲸，扬州被围，与当事分城守，城破，自经死，妻韩、子妇郝俱从殉。【考异系《南略》“伯2592
附记二上
鲸标下游击羹臣，被执不屈死。”诸生高孝缵、王士琇、王缵、王绩、王续等，又有武生戴之藩、医者陈天拔、画士陆愉、义兵张有德、市民冯应昌、舟子徐某，及妇女死节者不可胜纪。【考异】以上扬州殉节、皆据《明史·史可法，刘肇基传》。《三编》增入卫允文，盖允文以附马.阮、故温氏《绎史》删之，《殉节录》亦无其名，今依《三编》列之官吏下，若《殉节录》所载，又有故浙江知县韩鼎新、指挥马一麟、俱江都人，并城陷死：江都生员宋祥远、韩默，默与妻萧、子彦超及祥远之妻皆从死。又生员汪应坤、张映发、刘庆远、金畸、吕家齐、饶余，汪自盘、监生王廷珮俱丹阳人，扬州破，俱死之。又布衣许德溥、如睾人，闻扬州陷，刺其臂曰：“生为明臣，死为明鬼”，后事发，见杀。妻朱氏亦死之.又《绎史》所载史可法之家人史书从死之，今所载悉据《明史》、《三编》、而附识其不见者。
可法死，觅其遗骸、天暑蒸变不可识。逾年，家人以袍笏招魂，葬于扬州之梅花岭，可法无子，遗命以副将史德威为之后。我大清豫王命特释德威，俾世祀可法，给粟帛恤其家。
时有传可法不死，逾年，四方弄兵者多假其名号以行。后有奉命手刃可法者为证其事，盖即在破城之日也。【考异】野史所载，或曰“公如姚平仲故事，跨白骡去。”或曰“缒城走，自沉诸江。”雨温氏《绎史》谓“被执至大营，留三日，不屈，杀之。”实则公之死、后询之史德威及万季野所记安珠护事，皆云“公即以城破之日被执见杀。”丽公之幕下应廷吉以护饷出得免，其所撰《青燐屑》以为“某弁手刃”者、尤得其实，今仍系之是日下。
可法之弟可程，以庶吉士陷贼中.贼败，南归，可法请置之理、杨王以可法故,令养母、遂居南京。后流寓宜兴,阅四十年 而卒。
五月，丙戌、我大清兵临江，明总兵郑鸿逵、郑彩以水师守瓜洲，副使杨文骢驻金出，扼大江而守。
会南都擢文骢巡抚常镇，兼督沿海诸军，文骢乃还驻京口，
2593
明通鉴附编卷二上
合鸿逵兵，南岸与大清兵隔江相持。我军编大筏、置灯火，夜放之中流。南岸军发炮石，以为获胜也，日奏捷。
己丑夜，我军乘雾潜济、陆续引渡、又留舟师于北岸，敌至则以炮夹攻之、及迫南岸,明诸军始知,仓皇列阵甘露寺,铁骑 蹴之，悉淡。苏松巡抚雷达及文骢俱走苏州，鸿遼等纵乘太掠，遁还闽中·【考异】肉戌，是月初五日也，它丑、初八日也《明史·杨文魏传》书“初九日”者，蓬初八之夜，初九之朝也，凡四.五两月月日，皆参野史及《东华录》所载豫王原奏，而丙戌临江，己丑渡江，《三编》皆据《世祖实录》，今遵书之.
辛卯，明福王由崧出奔太平.
时京口败军奔还、南京大震。王犹酣宴，至夜半、骑马自通济门出走，盖欲倚黄得功也。刘孔昭斩关遁。
壬辰、明马士英以黔兵四百人为卫,挨福王母、妃老浙江。 乱兵人狱、拥王之明立为太子，百官多逃者。
癸巳，明福王至芜湖。
时靖南侯黄得功闻京口之变；方收兵屯芜湖、王潜入其营得功惊泣曰：“陛下死守京城，臣等犹可尽力，奈何听奸人言，仓卒至此？且臣方出哉，安能扈驾！”王曰：“非卿无可仗者。”得功泣曰：“愿效死！”
乙未，大清兵自丹阳趋句容、前队驻郊坛门、丙申、豫亲王入南京，营于城北，明总督京营忻城伯赵之龙奉表纳款。勋戚则魏国公徐州爵、驸马齐赞元、灵璧侯汤国祚、安远侯柳祚昌等；大臣自大学士王铎、礼部尚书钱谦益等文武数百员，并城内官民迎降，兴平伯高杰子元照、广昌伯刘良佐等、亦于沿途归附。凡收兵得马步二十三万八千三百，遂定江南。
癸卯，豫亲王遺兵及降将刘良佐等袭太平。
时明福王已走芜湖，闻大军至，登舟欲渡江，我军据京口，截其去路。靖南侯黄得功以战获港时伤臂,衣慕衣,以帛络臂 2594
附记二上
佩刀坐小舟，方督麾下八总兵结束前逛战。面良佐大呼岸上招降，得功怒叱曰：“汝乃降乎！”忽飞矢至，中其喉左偏。得功知不可为，掷刀，拾所拔箭刺吭死，其妻亦自经死，总兵翁之琪投于江
得功粗猛，不识文义，南中初立，王诏书多出群小、得功得诏纸，或对使骂裂之。然忠义发天性、不阿权要。每战，饮酒数斗，酒酣气益厉。喜持铁鞭战，鞭渍血沾手腕，以水濡之，久乃得脱，军中号曰“黄闯子”。始为偏裨，随大帅立功名，及专镇封侯，不及一年余，而南北转徙，主逃将溃，卒至束手坐毙，与国俱亡。论者谓大命将倾，良将颠蹶，得功盖终之云。
丙午，执明福王至南京。
黄得功既死，刘良佐纵兵劫营，得功麾下左协总兵田雄、右协马得功等挟王出降。雄遂人王舟负王以献。【考异】自己丑大清兵渡江以后月日，俱散见《明史》本传中，而福王及马士英之出奔及入芜湖被执，《明史》本传特书干支曰：“辛卯，王走太平”，则初十日也，“壬辰，士英挟摇王母奔杭州”，则十一日也，“癸已，王至芜湖”，十二日也，“丙申，大兵至南京”，十五日也，“丙午，执王至南京”，二十五日也。证之诸书，大略相同。而《阮大毓传》言“五月三日，王走太平”，《扬文隳传》言“十三日，大清兵破南京”，皆转写有误字也，今据《福王本传》。
是月南都之陷，文武百官率多迎降、大臣惟刑部尚书高倬投缓死、而逆案起用之张捷、杨维垣亦死焉。或曰：“南都方乱，拥立王之明，以王铎斥其为伪而殴之、捷惧祸及，遂至鸡鸣寺以佛幡自缢也。”维垣偕其妾朱氏、孔氏并自缢死，或曰：“二妾先死，维垣置三棺，中题‘杨某之柩，而寝其下，夜遁至秣陵关，为怨家所杀也。”其庶僚之殉难者，则有仪制司主事黄端伯，迎降不出，捕系之；阅四月、谕之降，不从，卒就戮。【考异】《三编》载行人陆培殉难于南都。盖《三编》所记至顺治二年五月止，故类记之，若《辑览》则系之二年六月。证之《明史·陈潜夫传》、育“培以潞王降自缢死。
2595
明通鉴附编卷二上
今改人六月。户部郎中刘成治，南都破，赵之龙将降，封户部府库，成治愤，手搏之，之龙跳而免。成治归寓，遂自经，户部主事吴嘉允，奉使出都，闻变还，谒方孝孺祠，投缴死，一仆亦自杀。中书舍人龚廷祥、马世奇门人也，城破，衣冠步至武定桥投水死。时又有钦天监博士陈于阶、国子生吴可箕、武举黄金玺、布衣陈士达并死焉。
一时闻南都之难而死者，长洲生员文乘，故大学士震孟子也。【考异】南都亡，绝粒死。并见《殉节录》，与震孟之弟震亨并以世臣殉国难死焉
其以诸生死者，又有六合马纯仁、邳州王台辅为尤著。六合归附、纯仁题名桥柱，抱石自沉于河。台辅当南都立，刘泽清等张乐大宴子睢宁，台辅衰绖直人，责之曰：“国破君亡，此公等卧薪尝胆，食不下咽时，顾置酒大会邪！"左右欲鞭之、御史王燮曰：“此狂生也。”命引去。至是闻南京陷，视其廪曰：“此吾所树，尽此死。”明年粟尽，北面再拜自缢死。【考异】以上皆见《明史》.而《南略》诸书所载、又有中书陈燻及子举人伯俞、光禄卿葛徽奇，户部郎中刘光弼、礼部郎中刘万春及孝陵卫参将杜学伸等，又有投秦淮河中之冯小珰，百川桥下之乞儿，皆同时殉南都之难者，并识之.时有石楼寺僧者，敛台辅毕，亦死于尸旁.
大清兵执明福王至南京，乃改南直隶为布政司，以应天府为江宁府。郡县无不归附，江南悉定。于是豫亲王遣贝勒博洛等统兵趋浙江、并分徇常州、苏州诸郡县。
2596
明通鉴附編卷二下
附记二下
附记二下旃蒙作垂，起夏六月，尽冬十二月。
大清顺治二年
夏，六月，甲子，【考异】据《甲乙纪》在是月甲子，又云“十三日甲子”，正六月十三日也，今据之.大清兵克杭州。
时故明潞王常涝徙居于杭，明故臣闻福王见执，请王监国，不许。不数日，大兵至，王从巡抚张秉贞及陈洪范等计，率众开门迎降
时监司及郡邑长吏多逋窜，惟钱塘知县顾咸建，故大学士鼎臣曾孙也，守官不去。潞王降，咸建独不至，寻被执，死之。临安知县唐自彩与从子阶豫逃山中，有言其受鲁王敕，阴部署为变，遂被执。自彩磨阶豫走，不从，遂同死。
乡官则钱塘陆培，以行人奉使，事竣归省，闻南京既覆，潞王又降，以绳授二仆，从容就缢死。王道焜以崇祯末授邵武同知，方待命而都城陷，微服南还，会杭州失守，遂投缓死。[考异]据《殉节录》所载，有临安训导过俊民缢死功臣山.又有仁和诸生方天眷衣冠自刭死。诸复，由、服诣罗木营死之。
是月大清分兵取江西。
降将金声桓，左军部将也。左梦庚降于九江，三十六营诸将皆从之北去。声桓不欲行，请取江西自效、豫亲王命闯贼降将王
2597
明通鉴附编卷二下
体忠与合营屯九江规进取。声桓遣牌招抚江西、巡抚旷昭弃城走，声桓遂人南昌，南康、九江郡县皆望风下，德化李含初，倾家起兵，谋复德安、瑞昌、不克，死之。乃遣部将分徇抚、建等郡。
明马士英之奔浙江也，道经广德州，知州赵景和闭户拒守。士英攻破，执景和、杀之，大掠而去。至杭州，守臣以总兵府为福王母、妃行宫。未凡,阮大铖亦自上江逃至。及大兵下杭州, 士英闻鲁王监国，遂与大铖走浙东。
大清兵之东也，分兵徇西平，明河南劝农总兵官刘洪起，军于新息、光、固之间，力不支、中流矢死。同时有故明游击朱贤亦以分防徐、邳死之。【考异】洪起屡破闯贼，后以战死。《明史》及《殉节录》皆不著年月，《绥寇纪略·补遗》系之是年六月，签亦大兵克南都之前后事也，朱贤之死，亦据《殉节录》汇书之。
闰月、辛巳朔，大清兵徇江阴，明典史阎应元、陈明遇等拒
守不下。
时南京亡，列城皆下，江阴诸生许用倡言守城，远近应者数万人。明遇初主兵事，战不利，而应元前任典史，平海贼有功，迁英德主簿，道阻未赴，寓居江阴、众推为知兵，明遇乃请之入城，属以兵事，凡拒守者两月余。
丁亥，故明唐王聿键监国于福州。
王徙居广西，未行，南都破，次杭州，遇总兵郑鸿逵、户部主事苏观生，奉之人闽。总兵郑芝龙，巡抚都御史张肯堂，与故礼部尚书黄道周等定议，奉王监国。肯堂，华事人.
己丑、明余姚在籍前九江佥事孙嘉绩、吏科都给事中熊汝霖、起兵拒守。壬辰，明鄞县在籍刑部员外郎钱肃乐，起兵拒守。嘉绩、忠烈公燧五世孙也。
先是汝霖闻大兵将至杭,奔告潞王,欲发罗木营兵拒之,而 王已定计迎降，不听。汝霖归，见都御史刘宗周而泣，宗周叹2598
附记二下
曰：‘吾已绝粒待死，诸君倘有能为田单即墨之守者，天下事未可知也。顾憋悠之辈，其谁足语者！子其勉之。”汝霖归而谋于嘉绩，遂以书告鄞，于是鄞之贡生董志宁等推肃乐为主，而是时故督怕佥都御史张国维亦起兵于东阳。
故明鲁王以海方居台州、国维谒，请监国，而嘉绩、肃乐亦遣鄞举人张煌言奉笺劝进、于是鲁王遂自台州至绍兴，用故大学士方逢年议，称鲁监国。【考异】《辑览》系鲁王监国于六月、因唐王汇记也，诸书亦多系之六月，而证之《明史·张国维传》、：国维朝王于台州在闰六月，《鳍垮亭。孙嘉绩传》宫“起兵于闰月初九日”，轰自余姚发也，《钱肃乐传》言“起兵于十二日”，益自勤发也。迎鲁王벌国当在起兵以后，今据全氏月日书之.
庚子，明兵部待郎左懋第就刑于京师。
懋第在馆，闻南都亡，恸哭。其从弟懋恭，先为刑部员外郎，降贼，后归于我，授官矣，来谒懋第。懋第日：“此非吾弟也！"叱出之。至是不屈，与从行兵部司务陈用极、游击王一斌、都司张良佐、刘统、王廷佐、俱以不降死之。【考异】《明史·懋第本传》书其被杀于十二日，证之《绎史》《南略》诸书，言懋第初馆太医日，死西市，疑《明史》“十二日”字倒误也，今据野史日分。
院，以劝降不从，乃于是月十九日下之狱。摄致王复劝之降，不从。次
迁吏部。召前户部侍郎何楷为户部尚书，故太仆少卿郭维经为吏
丁未，故明唐王聿键称号于福州，建元“隆武”，，改福州为天兴府，以天兴、建宁、延平、兴化四府为上游，汀州、邵武、漳州、泉州为下游，各设抚按。进郑芝龙、郑鸿逵皆为侯，郑芝豹、郑彩皆为伯。赐芝龙子森国姓，名成功。森乃芝龙娶倭妇所生子也。以黄道周为大学士，苏观生学士，张肯堂兵部尚书，寻部侍郎。余拜官有差。
自六月至闰月，大兵连下苏、常、克嘉兴，于是绍兴诸郡亦
多望风纳款。
2599
明通鉴附编卷二下
明遗臣之殉难者，故大学士高宏图流寓会稽，逃野寺中，绝粒死。故左都御史刘宗周以与马、阮不合，退居山阴，闻杭州破，即恸哭不食，时山阴已归附，门人张应煜曰：“此非先生死所也。”即日移居郭外。有劝以文、谢故事者，宗周曰：“北都之变，可以死，可以无死，以尚有望于中兴也；南都之变，主土自弃其社稷，尚日可以死，可以无死，以俟继起有人也；今吾越义降矣，老臣不死，尚何待乎！若曰身不在位，不当与城为存亡；独不当与土为存亡乎！"出辞祖墓，舟过西洋港，跃入水中，水浅不得死，舟人扶出之。凡绝粒二十三日、以闰月八日卒。故应天巡抚右佥都御史祁彪佳闻杭州失守，亦绝粒，以闰月四日卒。故詹事府少詹事徐汧闻苏州不守，慨然太息，作书戒其子举人枋，投虎邱新塘桥下死，闰月十一日也，汧之死，郡人赴哭者数千人，时忽有一人儒冠襕衫而来，跃人虎邱剑池中、土人怜而葬之、卒不知其何入也。嘉兴之拒守也，故明翰林屠象美率兵御于三塔湾，大败，象美死之。吏部郎中钱桥，大学士升子也，复集众拒大兵于震泽，众溃，亦死之。【考异】野史记同时死者，前蓟辽守备项嘉谟，与二子、一妾俱投水死。诸生张糊、钱应金皆以不屈死.又生员郑宗彝、宗琦俱战没。又《南雷文约》,钱樣之同宗钱澄之之妻方氏抱幼女投 水死。
时故吏部尚书徐石麒居嘉兴郡城外，城将破、石麒曰：“吾大臣也，城亡与亡。”复入居城中，朝服自经死，闰月二十六日也。宗周之死，举入祝渊，诸生王毓蓍，皆门人也，方宗周绝粒未死，毓蓍上书曰：“愿先生早自裁、毋为王炎午所吊！”毓蓍之友劝以陶渊明故事，答曰：“不然，吾辈声色中人，久则难持，及今早死为愈。"召故交，奏乐欢饮罢，携灯出门，投柳桥下，先宗周一月死。渊方葬母，趣竣工。既葬，还家设祭，即投缓卒、逾二臼，宗周始卒。一时布衣之死事者、有山阴潘集、周卜年等，皆继毓蓍等殉焉。【考异】杭州之失在六月，其殉难之大臣，如刘宗周之等
2600
附记二下
皆在闰月，《明史》各传皆著其月日以表异之，今并系之闰月下，而仍著其日分焉，潘集。周卜年之死，《明史》汇记于《朱大典传》中，而《南略》所载言“集闻毓蓍死，为文哭之，出东门半里许，袖二石，渡东桥下自沉死，卜年闻王毓蓍、潘集俱死，肃衣冠趋出，自矶上跃入海中死，时闰六 月初六日也."据此，则二人之死乃在刘宗周殉节之前后。若朱大典，则明年殉难于金华者也、今分书之。又潘集亦山阴人，见全氏：《子刘子配享碑》.
是月，左梦庚降于我大清，执江督袁继咸、安抚张亮北去。时诸镇多纳款，继成劝梦庚旋师，不听。已，梦庚遣郝效忠给继咸赴其军。将及湖口，梦庚、效忠降、遂执继咸以行，明年三月，不屈死。继威被胁去，犹遗书于部将邓林奇、汪硕画，毋为不忠事。至是继威北行，林奇死之，后硕画亦殉节死。【考异】·梦庚之降，据《二臣传》在闰六月。《东华录》豫王所奏亦在是月，今从之，亮在逾赴水死，见上.
故明佥都御史金声起兵于徽州。
先是我大清破南京，列郡望风迎降。声纠集士民，保绩溪黄山，分兵扼六岭，时徽州知府秦祖襄及僚属皆遁，推官温璜叹曰：“城无主，民且自相屠”，乃尽摄其印。会声起义师，璜与相犄角，且转饷给其军。于是前山东巡抚邱祖德、职方郎中尹民兴，故副贡吴应箕皆起兵于宁国，池州应之.声乃遣使通表唐王，授声右都御史兼兵部侍郎、总督诸道军务，以应箕为监纪推官。
是夏，闯贼李自成兵败，走死通山。
初、自成败走襄阳，我大清兵两道追蹑，蹙之于邓州、承天，德安、武昌等处，穷追至贼巢，连破走之、当是时，左良玉东下，武昌虚无人，自成屯五十余日，贼众尚五十余万。改江夏日瑞符县，湖广粮储参议王乔栋死之.【考异】乔栋时驻兴国州城城陷死。
260Ι
明通鉴附编番二下
自成寻为我兵所追、部众多降，或逃散。自成走咸宁、蒲圻，至通城，窜于九宫山。已而自成留李过守寨，自率二十骑掠食山中，为村民所困，不能脱，遂缢死。或曰：“村民方筑堡、见贼少，争前击之、人马俱陷泥淖中，自成脑中粗死。剥其衣，得龙衣金印，眇一目，村民乃大惊，谓为自成也。”我兵遗诚自成者验其尸，朽莫辨，获其两从父伪赵侯、伪襄南侯及自成二妾，金印一、又获伪汝侯刘宗敏、伪总兵左光先、伪军师宋献策。于是斩自成从父及宗敏于军，牛金星、宋企郊等皆邇亡.自成兄子过，改名锦，偕诸贼帅奉自成妻高氏降于明总督何腾较。【考异】闯贼之死无月日：，《明史·.流贼传》以为九月；疑据野史腾蛟奏餐艺肖分：
而《东华录》、《圣武记》·载豫王奏，自成之死在润六月：则其事必在六A以前。《绥寇纪略》以为四月事者、亦传闻之语，然断非九月，则可证也。通城、通山，皆在武昌府之西南。《明史》言“至通城，窜九宫山”，不宮至通城之九宫山，而《诸王传》则直云“走死通山”，尤得之.蓝丸宫山实隶通山，为通城之交界，非《明史》之误，故《东华录》亦注云：“山在武昌府通山县南九十里”，是也。
、秋、七月、癸丑，大兵攻嘉定，克之。明故左通政侯峒曾、进士黄淳耀等死焉。
峒普、故给事中震肠子池，嘉定拒守、推峒曾为主，淳耀佐之，与周里举人张锡眉、、故秀水教谕董用圆、诸生马元调、唐全昌、夏云蛟誓死守城、我军大至，峒警乞师于吴淞总兵吴志葵，志葵遣游击蔡祥以七百人来赴，一战失利，束甲遁，外援遂绝，城中矢石俱尽。先—一日，大雨，城崩，驾巨木支之。是日，雨益甚，城大崩，大兵入、峒曾拜家庙，挈二子元演、元洁并沉于池，锡眉、用圆、元调、全昌、云蛟皆死之.【考异】此据《明史·侯峒曾传》、而《嘉定屠城纪略》、董用圆“董”作“龚”，又“用圆兄用广、弟用厚，皆诸生、兄弟三人同殉”云。又有缙绅李廉，贡生王云程。而乡兵之败，邑中孙小溪守南桥被杀。诸生朱衷恂以留发故枭首东门，诸生2602
附记二下
娄复闻被缚，并其妻子及娣及外甥悉斩首。又吴志葵所遣之游击蔡乔，战没东关，有徐橱者，奋力往救，与乔俱死，未知与蔡祥一人二人否，又城未破之先，有诸生唐培率乡兵巷哉死，诸生朱霞被数创，号呼竟日死，诸生唐景耀大书白牌谕李成栋降，被磔死。成栋，即降将，导大兵攻城者也.并附识之.
淳縱偕弟诸生渊耀入僧舍,将自尽、僧曰:“公未服官,可无 死。”淳耀曰：“城亡与亡，岂以出处贰心！”乃索笔书曰：“弘光元年七月初四日，进士黄淳耀自裁城西憎舍。呜赚！进不能宣力主朝，退不能洁身自隐；读书寡益，学道无成；耿耿不寐，此心而已！"遂与渊鼹对缢死。【考异】《明史、黄淳耀本传以七月二十四日自裁”，然诸书皆作“初四日”，即癸丑也。《嘉定屠城紐塔》亦书之初四日，疑《燒史》误也，淳耀走城西憎舍，去城咫尺：峒曾既死，大兵人城、主城守者，次即淳權，岂能待至二十日之久，仍听其自缢僧舍耶？盖即以峒曾死之日自缢也，又《屠城纪略》，“淳耀有保婿诸生徐文蔚，亦以领乡兵，与执旗之杭文若俱死之。”又言“嘉定既下，明把总兵吴之善谋起兵复城，不克，被杀，”并附识于此，
庚申，明鲁王大学士张国维等会师于西兴。
先是鲁王至绍兴，即监国位，以国维为太傅、兵部尚书、武英殿大学士、餐师江上，画钱塘而守，熊汝霖：孙嘉绩、钱肃乐并有佥都御史，分防江上
时总兵方国安自金华至，总兵王之仁自定海至，明故文臣沈宸荃、冯元飓、武臣黄斌卿、张名振，皆起义师为声援，而故总兵张鹏翼、会稽诸生郑遵谦，亦倡众应焉、、乃封国安荆国公、之仁、嘉翼、遵谦皆为伯，寻定分地分饷之议，以国安兵最多，之仁次之，乃以为正兵，取宁波、绍兴、台州三郡田赋以给；而义兵取于富室之乐输者，谓之“义饷”、未几，正兵并取义饷，而肃乐等军恒缺食。国维督兵连复富阳、于潜、树木城于缘江要害、联络诸营为持久计.
2603
明通鉴附编卷二下
辛未，明唐王大学士黄道周出师江西。
道周学行，土雅重之。时召故相何吾驺、蒋德璟未至，道周遂为首辅。而郑芝龙、鸿逵兄弟横甚、玉一日召宴，芝龙以侯爵欲位道周上，众议抑之，由是文武大不睦。有诸生上书诋道周迂，不可居相位，王知出芝龙意，下督学御史挞之。王将郊天，芝龙称疾不出，何楷劾其不陪祀，无人臣礼，王奖其风节，命掌都察院事，芝龙不怿。又屡荐其私人为清要官，王皆不从，以是益怀怨望，会大清遣御史黄熙允招抚福建、熙允与芝龙同里，芝龙密使通款，王屡趣出兵，辄以饷绌辞。
道周知芝龙无意出关，乃自请募兵江西，号召群帅，王给空札百道。至是启行，仅赍一月粮，以虚声鼓动，得卒九千余人，从广信出衢州、道周所至，抚辑遗黎、联络声势，远近颇响应。【考异】道周以是年之七月出师江西、见《明史》本传，《绎史》系之辛未，《辑览》目中所云“二十二日”者是也。广信之下，在明年道周被执之后，《辑览》书于七月，盖因克江西汇记耳。
是月，大清兵克建昌、明江西布政使夏万亨等死之。
先是大兵取南昌，连下袁州、临江、吉安等郡，遂攻建昌。万亨以南昌失守，避居建昌。副使王养正，时分巡建昌，遂与万亨及知府王域、推官刘允浩、南昌推官史夏隆起兵拒守，会明益王由本在建昌，推奉之。阅三日，有客兵内应、城即破。由本奔走，归唐王于福州，万亨、养正等械至南昌，俱被杀，养正妻张氏闻之、亦绝粒九日死。万亨妻顾、子妇陆及一孙、一孙女先赴井死，仆婢死者复十余人。时守臣同死者六人，其一人失其姓名。【考异】《明史》本传失其一人姓名，盖据温氏《绎史》也.有以为建昌通判胡缠者，并详后赣州之役下，建昌人哀其忠，裒而瘗之，表曰“六君于之墓。”
初，建昌南城诸生有邓思铭者，闻北都陷，集其侪数十为庠
兵，期朔望习射学技击，为国复仇，请于有司，有司笑曰：“庠可
2604
附记二下
兵邪？”众志遂懈。思铭寻郁郁不得志，至是城破，亦死之。
大兵既取吉安，遂长驱至万安。
是时江西列郡皆下，惟赣州孤悬上游，兵力单寡。会故明益府永宁王慈炎招降峒贼张安，时号“龙武新军”者也，遗复抚州。南曠巡抚李永茂命副将徐必达扼泰和，战败，至是大兵至万安，遇承茂，永茂遂奔。赣有叛将白之裔者，初偕守将邓武泰扼峡江，我军至，武泰死之。之裔降，遂导大兵人万安，江西巡抚旷昭被执死，万安知县梁于涘亦死之。【考异】《明史·万元吉传》，“八月破万安。”证之《绎史》，育“于涘系狱五十有三日，以九月十三日自缢死。”据此，则万安之下亦在七月，《江西通志》亦书于是年七月之下，今从之.
同时又有袁州间知李时兴摄府事，会城已降，时兴力城守。无何，守将蒲缨兵溃，湖广援将黄朝宣五营亦嗓归。时兴度不能守，自缢于萍乡官舍，一仆殉焉。
大清兵克昆山，明贡生朱集璜等死之
集璜学行素为乡里所推，教授弟子数百人。南京既亡，昆山议拒守，而县丞阁茂才已遣使迎降。县人共执杀茂才，以六月望推旧将王佐才为帅、集璜及故仪封知县周室瑜、诸生陶琰、陈大任等共举兵，参将陈宏勋、前知县杨永言帅壮士百人为助。佐才亦邑人。尝官狼山副总兵，年老矣..
大兵至，宏勋率舟师迎战，败还，游击孙志尹战没；城陷，永言遁去.佐才纵民出走，而已冠带坐帅府被杀，集璜投东禅寺后河死。门人孙道民、张谦同日死，室瑜、琰、大任亦死之，室瑜子朝镀、大任子思翰皆殉焉。时以守御死者，苏达道、庄万程、陆世镗、陆云将、归之甲、周复培、陆彦冲；代父死者，沈征宪、朱国轼；救母死者，徐洺；自尽者、徐溵、王在中、吴行贞云。【考异】事见《明史》本传、诸书皆系之闰六月，惟《南略》书昆山城破于七月初六日，《三藩纪事》作初七日。《辑览》叙其事于八月《破
2605
明通鉴附编卷二下
松江》目中，注云‘是年七月事”，今系之七月下，而《南略》所记，‘又有故将王扬，年七十，奋勇力战死。未知即王佐才否，详其上下文，则与佐才为二人.而《缂史》所载，室瑜妻诸，被执不辱，死之，朝馈妻王亦自缢，大任妻张氏亦赴水死，陶玻，“琰”作“玻”，并附识于此.
永言之起兵于昆山也，辟昆山诸生顾炎武佐军；炎武遂催嘉定诸生吴其沆及归庄共起兵。鲁王监国，授炎武兵部司务。及昆山下，永言遁去，其沆死之，炎武与庄得脱归..是夏炎武母守贞王氏避兵常熟之郊，以曾受旌于明，语炎武曰：“我虽妇人，然受国恩矣.果有大故，我则死之。”至是遂绝粒卒。
大兵之下苏、常诸郡也，诸以义兵拒守及不屈面死者，苏州既降，诸生陆世钥聚众焚城楼，福山副总兵鲁之玙率千人赴之，人城战数，世钥等走，之玙战死。【考异】《南略》、又有韦武桥与之玙同战死。太仓已下，诸生王湛与兄浮集里中人数百围城，城中兵兵出，淳赴水死，湛被斫死。宜兴故中书舍人卢象观，前督师象升弟也，奉明瑞昌王盛沥起兵，谋复宜兴，不克，从弟诸生象同及其部将陈安《殉节录》作“坦公”、阵没。安连杀七人，据桥力战，兵渍，被磔死、象观赴水死，弟诸生象晋为储，一门先后赴难者百馀人。长洲诸生顾所受，作《卷堂文》投泮池死。【考异】《殉节录》有顾咸受，昆山诸生，城破死，而无所受名。未知是一人二人否，俟考，常熟诸生徐守质，以母病不忍避，兵至，母及妹投井死，守质与里人冯知十出门格斗死。【考异】二人同时死，见《殉节录》。《廳略》言守质之叔徐译先自缢死，而录中不具，附识之。同里贡生项志宁亦绝吭死，无锡诸生严绍贤与妾张氏相对经死。常州诸生张龙文，无锡诸生王谋皆以谋起兵，事败被执死。【考异】乙酉大兵之至、据《殉节录》所载，职官有常熟知县王铁与孙道焕同殉，人祠。士民中有台云奇、太仓人，城破、救父被杀、吴江周瑞与吴易举兵，被获死
之.
南都之亡也，故明吏部员外郎华允诚屏居墓田，越三年，戊
2606
附记二下
子、以不薙发为乡人所讦，执至江宁，不屈，赋《绝命词》、与
其从孙尚濂同日骈斩于市，仆薛成、宋孝殉焉。八月、.壬午，大清兵克松江。
先是明故兵部右侍郎两广总督沈犹龙偕中书舍人李待问、罗源知县章简等募壮士数千人守城。会吴淞总兵吴志葵自海入江，结水寨于泖湖，总兵黄蜚拥千艘自无锡至，犹龙等联络二帅，而明故参将秧承祖守金山卫，遥相应援。
及大兵克嘉定进取松汪，志葵、蜚败书春申浦。城遂被围，至是破，犹龙出走，中矢死。待问守东门，“篱守南门、城破，俱被杀。华亭教谕眭明永题诗明伦堂，投缓死。诸生戴泓赴池死。嘉定举人傅凝之参志葵军事，兵败，赴水死。【考舁】据《绎史》所载；尚宝司丞徐念祖及妻张，二妾陆，李俱投缓死，《期史、沈犹龙传》不载，又有衣工陆厚元积薪与妻子女皆焚死，并识之。又念祖殉松江、并载《殉节录》。
大兵遂攻金山，承祖与子世禄犹固守。城破，承祖巷战被获。说之降，曰：“吾家食禄二百（八）十年，今日不当以死报国邪？”遂戮之，世禄中四十矢，亦被获不屈死。【考异】《明史》，松江破在八月，《绎史》八月初甸、而《南略》及《平吴纪略》、《三藩纪事》
皆书八月初三日,今据之.盖在下嘉定之后,破江阴之前也。
庚寅，故明唐王命总兵黄斌卿出镇舟山。
庚子，大清兵克江阴。
典史阎应元、陈明遇等拒守两月余、及松汇破，吴志葵、黄蜚皆被执至江阴城下，令说城中人降，志葵说之，蜚不语，应元等屹不为动。我兵来益众，四围发大炮，城中死伤无算，犹自守，至是大兵从祥符寺后城人，众犹巷战，男妇投池井皆满，明遇及诸生许用皆举家自焚。应元赴水，被曳出，斩之。训导冯厚敦冠带缢于明伦堂，娣及妻王结衽投井死。【考异】据《殉节录》又有江阴训导潘文先，罢官居城中，城破，与冯厚敦俱死之。诸书皆不
2607
明通鉴附编卷二下
见，附识之，里居中书舍人戚勋，令妻侯、妾程、叶、梁及子女、子妇先缢，乃举火自焚，从死者二十人，举人夏维新、诸生王华、吕九韶自刎死，贡生黄毓祺与门人徐趋举兵行塘、以应城内兵，及城陷，皆逸去。毓祺避江北，其子大湛、大洪被收。兄弟方争死，而毓祺以敕印事发，逮系江宁狱、将刑，其门人告之期，命取袭衣自敛，趺坐而逝。【考异】据《南略》，又有南通州薛生者，改称周相公，与毓祺俱解至南京，杀之。薛生失其名，其父监生，名继周，皆同时起义者。趋以明年冬侦江阴无备，率壮士十四人袭之，不克，亦死焉。同时顾端文之孙杲，亦以援兵败于砂山而没。
凡城守八十一日，城中死者九万七千余人，城外死者七万五千余人【考异】《明史·阎应元传》，言“江阴以八月二十一日，大兵从祥符寺后城入，陷之。”《辑览》亦系之目中，与《江阴城守记》合。记中言“应元赴水，义民陆正先救之出，应元既诛、正先亦殉爲”，馀皆与本传同。顾果.据《绎史》，“以援江上师，过江阴之砂山，为乱兵所害。”以非援江阴，故《江阴城守记》不载。今汇记之.
是月，明唐王以故辅黄景防、尚书吕大器及故漕运总督路振飞、礼部侍郎朱继祚、工部侍郎曾楼俱为大学士。
初，王以罪锢高墙，振飞保护之，捕治守陵中官之凌虐者，又以私钱助王，而上疏乞槩宽罪宗，竟得请，王甚德之，及称号，即拜振飞左都御史，寻赴召，道拜文渊阁大学士。樱尝为福建参政，力保郑芝龙，芝龙感之，遂荐焉，起为工部尚书兼东阁大学士；无何，命掌吏部，而移张肯堂于都察院。王所置阁臣至多，前后几三十人，然不令票旨，王率亲为之。时郑芝龙为政，议简战守兵，自仙霞关外，宜守者一百七十处，计兵十万，战兵如之。闽、浙、两粤之饷不足支其半，乃请预借两税一年，令臣下捐俸，劝绅士输助，征府县银谷未解者，官吏督迫，闾里骚然。
2608
附记二下
明鲁王将方国安、王之仁谋自富阳渡江，大兵迎击，斩首四千级，复退据富阳.
初，王之监国也，故分巡宁绍台道于颍与郑遵谦谋起兵。颍请画江而守、一军拖潭头，一军扼桥司，一军扼海门，一军扼七条沙。会大军突至,复入富阳,部将刘义勃等死之。颍自渔浦渡 江赴援，富阳复定。【考异】寓阳之扼江雨守，《明史》以为张国维。证之全氏《于公事略》，实始于颖。且谓“方国安之驻七条沙，大兵所以不克遙渡者，萋之取富阳，其首功也。”今追谜之，而江干之役，八月一战，十月再战，《辑览》汇书于是年之八月.盖大兵人富阳，江千军始败时也。颍以明年六月江干之败，由海道还京口，为黄冠以终。并见全氏本传中。
故明靖江王亨嘉，守谦十世孙世，世居桂林，闻南京破，招集诸蛮起兵，自称监国，谋僭号。时广西巡抚圈式耜甫抵梧州，亨嘉召之，不往，而檄思恩参将陈邦传助防，止蛮兵勿应。亨嘉至梧、劫式耜、幽之桂林，遣人取其敕印。
初，式耜议立桂王常瀛子，闻唐王监唇，以为伦序不当立，不奉表劝进。至是为亨嘉所囚，乃遣使贺唐王、因乞援，王喜。而亨嘉为两广总督丁魁楚所攻，势窘，乃释式耜。式耜与中军官焦琏召邦传共执亨嘉，械送福州，废为庶人，寻杀之。
唐王封魁楚平等伯、留填两广、擢式耜兵部右侍郎，召入闽协理戎政，以晏日曙代抚广西、式耜不人闽，退居广东。
南都之陷也，明故巡抚杨文骢败于京口，遂走苏州。时大清遣鸿胪丞黄家鼒往苏安抚，文骢袭杀之，遂走处州。唐王在镇江时，与文骢交好，至是文骢遣使奉表称贺、郑鸿逵又数荐之，乃拜兵部右侍郎兼右佥都御史，提督军务，令图南京，而是时马士英拥残兵渡江，欲谒魯王，王之诸臣力拒之，乃投总兵方国安军，谋窥杭州。
大兵之下吴江也，明在籍职方主事吴易走太湖，与同邑举人孙兆奎、诸生沈自粥、自炳、武进吴福之等谋举兵，旬日得千余
2609
明通整附编卷二下
人，屯于长白荡，出没旁近诸县，道路为梗唐王婦之，授易兵部右侍郎，加右佥都御史，总督江南诸军。杨文聽凑骤轿获功多，进兵部尚书。鲁王监国亦授易兵部尚书，對长兴伯。以上据《明史》，皆七月事.：至是大兵至，易遂败走，父溝绪、妻沈及女皆投水死。自驹、自炳济福之亦死焉：兆奎被获一军尽歼。福之，鲁王礼部尚书吴锺峦子也，兆奎兵败，福之嫁易妻女被拜，视其死而后行，故被获。械至江宁，杀之。【考异】《南峪》言“榴之
约任源邃间就总兵某，兵贱，源邃投湖死。”又“武进徐安远从冀袭，兵敷，
亦死之。”
大兵之下松江也，“明故吏部考功司主事夏允办死亡。
初，允彝与同邑陈子龙皆负重名，南都立、召允彝授联，疏请终嗣，不赴。时御史徐复阳希要人指、劾允彝及其同宫文德翼居丧授职为非制，以两人皆东林也、两人实来尝赴官、无可罪吏部尚书张捷遽议贬秩调用。未几，“南都失；允彝傍塞山泽间，欲有为，闻友人侯峒曾、黄淳耀、：徐淳等皆死，'乃以是月中赋《绝命词》自投深渊以死。【考异】《明史》本传：允葬以楚年八月中赋《绝命词》死.证之《陈子龙年谱》，注中作九月.又囊栄徽奥《私谥说》，言“允彝八月自沉于渊”，则《明史》固有所据。松江以八月三日痛，所谓“八月中”者龙得之.子龙念祖母年九十，不忍割，遁为僧，逾二年，亦以谋起兵败。
大清兵之下抚州也，明在籍吏部考功主事揭重熙谋复之，与同邑故吏部文选主事曾亨应先后起兵。亨应闻列城皆不守、命弟和应奉父人镧，而己与重熙及东乡举人艾南英谋城守，会永宁王慈炎招峒兵复建昌、入抚州，寓书亨应，而重熙亦奉唐王命，以故官联络建昌兵，比战而败。
亨应方募兵数百相犄角，一日，方置酒宴客，大兵至，亨应避石室，其从弟指示之，遂被执，并执其长子筠。亨应顾谓筠曰：“勉之！ 一日千秋，毋自负！”筠唯唯，先受刑死。释亨应缚，
2610
附记二下
谕之降，不答，被戮。总兵谢上达、副将王坤、参将赖明标，游击萧奠邦、都司注一贵、守备杜有声、都督蔡钦、、金世任、副将林引等，俱见执死。和应闻兄死，曰：“烈哉！兄为忠臣，子为孝子，复何憾！”既奉父人闽，又走避之肇庆，乃拜辞其父，投井死。先是亨应叔父栻为蒲圻知县，其后栻兄益为贵州佥事，并死难，人称“曾氏五节”云。
重熙被劾，明唐王用大学士曾樱荐，命以考功员外郎兼兵科给事中，从大学士傅冠办湖东兵事。久之，亦败。
南英人闽，唐王召见、陈《十可忧疏》、授兵部主事、寻改御史。明年八月，卒于延平。
九月，甲寅，大清豫亲王多铎以故明福王曲崧归于京师。明年五月卒，闽中、浙东皆遥上尊号云。
庚午，故明御史黄澍降于大清。
澍，徽人，与右都御史金声同里，遂导大兵间道袭绩溪，破之，声被执，械送江宁。
壬申，大兵人徽郡，澍复以城献
明推官温璜，时寄其帑于村舍，闻难，将拔刀自刎，既念家属必不保，乃趋归，语妻茅同死，先刃其长女；茅携幼子同整衣卧、璜以刀截其喉，少顷，茅呼曰：“未也。”再刃而绝。璜自刎不殊，绝粒五日，以手自抉其创而死。
璜为故大学士温体仁之族弟，体仁当国，附之者如骛，璜独爽然自守、反与东林诸君结契，名在复社第一集。年近六十、始成进士，出给事中吴甘来门下，释褐得是官，甫之任而国难作，至是遂阖门殉之。【考异】金声兵败被执、事见《明史》本传，书于九月之下旬，诸书或云二十日，或云二十二日。按大兵以二十四日壬申破徽州，见温氏《绎史》、续溪去郡百馀里，况我兵是时由宁国逾岭、分道而入，则以为二十二日者，正与本传“下旬”之语合。璜为晒园之世父，其死也，哂园之父迎其丧，故记其殉难月日甚详，而独于不附体仁事略之，盖
261Ι
明通鉴附编卷二下
为家族讳也，今参《结埼亭集·推官传》书之。
明金声之起兵也，故山东巡抚邱祖德、成都人、时成都已陷、无家可归，以曾为宁国推官，遂流寓焉。至是偕邑举人钱文龙、诸生麻三衡、沈寿荛等共举兵以应声，及大兵下宁国、祖德驻华阳、三衡驻稽亭，约他部共攻郡城，不克。寿荛阵没，祖德退还山中，我军攻拔其寨，被获，磔死，其子亦死。越四日，三衡军败，亦死。
三衡之起，旁近吴太平、阮恒、阮善长、刘鼎甲、胡天球、冯百家与之俱、时号“七家军”，皆诸生也，三衡既败，太平等亦死。
是月，故明湖广总督何腾蛟，抚降闯贼余党，得胜兵数十万。
初，自成之死，其将刘体仁、郝摇旗以众无主，议归腾蛟，率四五万人骤入湘阴。长沙人不知其归降也,惧甚,摄偏沅巡抚 傅上瑞请腾蛟出避、腾蛟曰：“死于左、死于贼，一也，何避为！”乃与监军荆西道佥事章旷谋，遣部将万大鹏等往抚，持腾蛟手书召之曰：“若辈归朝，誓永保富贵。”摇旗等大喜，与大鹏至长沙，腾蛟开诚拊慰、宴饮尽欢。摇旗招其党袁宗第、蔺养成、王进才、牛有勇皆归腾蛟，骤增兵十余万.
未几，李锦偕自成妻高氏见上。及高氏弟一功，复拥众三十万骤至澧州乞降，故明湖南巡抚堵胤錫议抚之。会腾蛟驰檄至，胤锡乃躬入其营，开诚慰谕，称诏犒军，皆踊跃拜谢。奏闻唐王，王大喜、加胤锡为兵部右侍郎兼右佥都御史，总制其军。授锦前部左军，改名赤心，一功右军，改名必正，皆挂将军印、封高氏贞义夫人，名其营曰“忠贞营”。
自成乱天下二十年，陷帝都，覆庙社，其众尚数十万，悉归腾蛟，一时诧异事。而腾蛟上书，但言“元凶已除，稍泄神人愤，宜告谢郊庙”，卒不言己功，王犹疑自成死不实，腾蛟复上
2612
附记二下
书证其事。乃拜腾蛟东阁大学士兼兵部尚书，封定兴伯，仍督师，腾蛟固辞封爵，不允，命规取湖广、江西。
是时降卒既众，腾蛟欲以旧军参之，乃题授部将黄朝宣、张先璧为总兵官，与刘承胤、李赤心、郝永忠、袁宗第、王进才及董英、马进忠、马士秀、曹志建、王允成、卢鼎并开镇湖南、 北，所谓“十三镇”者也、永忠即摇旗，英则腾蛟中军、志建则故巡按刘熙祚中军，余皆左良玉旧将也。
然腾蛟终虑赤心跋扈，他日，过其营请见高氏，再拜，执礼恭，高氏悦，戒其子“毋忘何公”，赤心自是无异志。胤锡亦深相结，倚以自强。然赤心书疏，犹称自成“先帝”，高氏“太后”云。
江西之下也，惟赣州独存，明唐王手书加故左庶子杨廷麟为吏部右侍郎，修撰刘同升为国子祭酒.
同升自雩都至赣，与廷麟谋大举、乃偕巡抚李永茂集绅士于明伦堂。会大兵屯泰和，徐必达战败，事见上。廷麟、同升乘虚复吉安、临江，王再加廷麟兵部尚书兼东阁大学士，赐剑、便宜从事。未几，复擢故监军万元吉兵部右侍郎兼右副都御史，总督江西、湖广诸军、寻召永茂还，以张朝𬘩代为南赣巡抚。朝𬘩甫任事、复召还，以罔升代之。
明鲁王授故明诸生黄宗羲为职方主事。
孙嘉绩等之起师江上也，宗羲纠黄竹浦子弟数百人应之，江上人呼曰“世忠营”。寻馀姚知县王正中，以宗羲所作《监国鲁元年大统历》上之，王命宣付史馆颁行。【考异】宗羲从军、当在七月孙、熊诸公起师之后。其上《鲁元年监国历》、诸书及《全氏集》皆系之是年九月，今据之.
时又征湘潭举人郭金台、宁化诸生李世熊，皆不赴。
是秋，福建土寇阎、罗、宋三姓扰及江西之抚州，东湖守备黄克嘉死之。别贼扰南康，通判吴赐玉死之。【考异】克嘉，“嘉”一作“善”；赐玉，”赐”一作“锡”、今据《殉节录》书之、是秋飓据《绎史》
2613
明通鉴附编卷二下
也，又《殉节录》，有南康典史宋本忠殉难，未详何时，附识之.
冬、十月，丙戌，明鲁王大学士张国维等出师于江上。
时总兵方国安驻七条沙，王之仁守西兴，郑遵谦守小颐、孙嘉绩、熊汝霖、钱肃乐分守沥海，至是谋复攻杭州.连战十日，前锋副将锺鼎新以火攻，会诸将追截大清兵于草桥门。会大风雨，弓矢不能发而退，大兵迎击，败之于关头，追奔二十余里，斩国安子士衍。
是时浙西义旗四起，苏、松、嘉、湖列营数百里，相为声援，杭州危甚。钱肃乐请率兵由海道窥吴，不听，遂及于败！【考异】《绛史》育出师于初八日，与全氏《钱忠介传》合，而以初八日为壬辰则误也。是月己卯朔，初八日为丙戌，雨壬辰则传中所谓“第七战”者也.是日，以大风雨退师，又二日遂败，则自丙戌至是为乙未也，今据全氏传系之初八日，盖出师之始，而《舞览》统系之八月者。盖据诸军进次富阳月分耳.
丙申，明唐王右都御史金声被执至江宁，门人江天一从焉声语天一曰：“子有老母，不可死。”对曰：“天一从公起兵、可不同公殉义乎！”
时总督洪承畴招抚江南，在江宁、谕之降，天一朗诵明庄烈《谕祭承铸文》谯之，遂与声同受刑于通济门。部下中军吴国桢、副将陈有功、守备万全、游击余元寅皆死之、总兵范云龙与声之弟经，寻死于旌德。【考异】从死诸将，皆据《舞览》书之：《绎史》所记，同死者，天一外，有陈际避、余元英，疑元英即无寅也，同起兵者、歙诸生项远、洪士魁、副将罗腾蛟、都司汪以玉、先后被执不屈死，而天一族孙盖卿亦从死。附识之
是月，明唐王遗给事中刘中藻颁诏于浙东，时求富贵者，争欲应之，兵部侍郎熊汝霖独出檄严拒不纳。
杭州之降，故兵部尚书朱大典还金华，据郡城自保，唐王立，就加东阁大学士；会鲁王监国于浙东，亦加大典大学士。闽
2614
附记二下
中诏至，大典及右副都御史钱肃乐议、以“大敌在前而同姓先争，岂能成中兴之业！请权宜称皇太侄以报命。”
大学士张国维复驰疏争之，略言：“国当大变，凡为高皇帝子孙臣庶，所宜同心并力，共图兴复，成功之后，人关者王。且监国当人心涣散之日，鸠集为劳，一旦南拜正朔，鞭长不及，悔莫可追。臣老矣，岂能朝秦暮楚，左右于其间哉！”遂不报，唐王乃召中藻还，自是浙、闽如冰火矣。【考异】《明史+.朱大典传》，不载争
倾谓一事,且育“大典就落王督鄭",不及鲁王,而野史皆言王亦加大奥
大学士，又证之全氏朱大典、钱肃乐诸人传，是时闽中诺至，大典与案乐议受而报之、据此，则大典是时固周旋于唐、鲁间也。今据《全集》.
明唐王故元妃曾氏至福州。
妃知书、性警敏，同王在高墙中，食淡攻苦相怜爱。王之称号也，通册妃为皇后，并封其父文彦为伯：至是妃自浙至，颇预国政，群臣奏事，辄于屏后听之，共决进止，王颇严惮焉.太学士张肯堂疏言：“本朝高、文二后，皆有圣善之德，助成王业，然皆宫闱之中嘿为赞助。若垂帘之制，非盛世所宜，不可以示远人。”疏入，妃恚之、自是颇疏肯堂。王在庄烈时有英察之称，及是内溺曾妃，外牵郑氏，识者已知其不能成大功也。
路振飞之至也，王大喜，与宴、抵夜分，撤烛送归，解玉带赐之。王尝责诸臣怠玩，振飞进曰：“上谓臣僚不改因循，必至败亡；臣谓上不改操切，亦未必能中兴也。上有爱民之心而未见爱民之政，有听言之明而未收听言之效，喜怒轻发，号令数更。见群臣庸下而过于督责、因博览书史而务求明备。凡上所自谓长者，皆臣下所甚忧也。”其言颇曲中王短云。【考异】曾妃之至，诸书多慕之八月壬辰，惟《南略》以为十月迎人宫，而八月之立乃遥册也。《辑览》亦裁妃至福州于十月，今从之。
明唐王掌都察院事何楷罢。
郑芝龙以被劾衔楷，而鸿逵扇殿上，楷呵止之，两人益怒。
2615
明通鉴附编卷二下
楷知不为所容,乃请去。途中遇盗截其一耳,则芝龙使部将杨耿 为之也，明年，漳州破，楷遂抑郁而卒。
大兵攻吉安，明副将徐必达战败，赴水死，会广东援兵至，大兵退屯峡江。
克临江，明杨廷麟兵败于樟树镇，退守吉安。
十一月，明唐王始议出师。
时杨廷麟等请王出江右，何腾蛟请出湖南，浙中诸将请出衢州。会故临清知州金堡朝行在，言“腾蛟足倚急”。于是王欲出赣入楚。大学士苏观生见郑氏不足与有为，且事权悉为所握，请出赣州，经略江西、湖广、王遣观生先行，赴赣州募兵，以曾楼、郑芝龙留守福州，司转饷。
王乃誓师西郊，先期类于上帝，禋于太庙，冯于社稷。以郑鸿逵为御营左先锋，出浙江，郑彩为御营右先锋，出江西。王甲胄誓师，乃鸣金鼓，扬旌旗而出。时风雨晦冥，大风起，坛上烛尽灭，鸿逵出城，马蹶踣地，识者已知其不祥也。【考异】《绎史》书“十一月甲午”，类于上帝，乙未，種于太庙，丙申，褥于社稷、丁酉，以郑鸿逵为先锋。以历推之皆十月干支。然王十二月始发福州，则誓师当在前月，盖误以十月干支人之也、今据《辑览》系之十二月前，而不书日。
明鲁王驻师西兴，仍拜方国安为帅，以图再举。
叙草桥功，加钱肃乐右副都御史，肃乐辞不受，时以颁诏议不合、为方、王所忌，乃以不受副都之命为怀贰心于闽，肃乐不得已乃受官。而饷乏，四十日连疏告籴，不能得，诸军士至行乞于道、卒无叛者。
是时故太仆卿陈潜夫以家财募军，列营江上，及财竭，请支四百金之饷，肃乐言：“潜夫破家为国、今听其军之饿死而不恤，何以鼓各营！”复为潜夫请，皆不应。戚臣张国俊，鲁王妃父也，外倚方、王、内通客、李二奄。
2616
附记二下
肃乐疏言：“国有十亡而无一存，民有十死而无一生。翘车四出，无一应命，一也；宪臣刘宗周之死，关系甚巨，谥赠荫恤，未协舆情，敕部改正，迟久未上，二也；张国俊以戚畹倚强藩，权侔人主，三也；诸臣以国俊故相继进言，主上以为不必，几于防口，四也；新进鼓舌摇唇，：罔识体统，五也；反覆之徒，借推戴以呈身，观望之徒，冒荐举而入幕，六也；楚藩江干开诏，欲息同姓之争，李长祥面加斥辱，凌蔑至此，七也；咫尺江波，烽烟不息，而褎农博带，满目太平，燕笑漏舟之中，回翔焚栋之下八也；所与托国者，强半宏咣故臣，鸮音不改，九也。
此犹枝叶也，请言根本：
七月雨水不时，漂庐舍以千百，以水死；卤潮冲入，西成失望、以饥死；壮者殒锋镝，弱者疲转输，以战死；绛票赤纸，日不暇给，以供应死；东南泽国，倚舟为命，今士卒争舟，小民束手，以无艺死；入乡抄掠，鸡犬不遗，以财死；富民即日应输，非有罪于官也，而拘系之，有甘心雉经者，以刑死；沿门供亿，淫污横行、以辱死；劣矜恶棍、罗织乡里以为生涯，以忧死；.今也竭小民之膏血不足供藩镇之一吸，继也合藩镇之兵马不足卫小民之一发，凛凛乎将以发死。
由前九亡，并此而十，臣未知税驾矣。”
未几，肃乐拜表，即弃军行，言“臣从今披薙入由，永与世辞、决不人闽以遭殄灭。”遂之温州.王知不可留，乃降旨令往海上同藩镇黄斌卿议，由海道窥三吴，遂依斌卿于翁洲。
十二月，已卯，明云南土司沙定洲作乱。
定洲，王弄山长官沙源子.源在万历中，数从征调有功，累加至宣抚使，号沙兵。源死，定洲嗣。
初，崇祯中，阿迷土官普名声谋叛，官兵进讨，名声惧，阴以贿求援于元谋土官吾必奎。时官军已调必奎随征，必奎佯败而走，宫军望见，遂大溃，布政使周士昌战死。未几，名声就抚，
2617
明通鉴附编卷二下
雨骄恣益甚，广西知府张继盂道出阿迷，以计毒杀之。必奎闻名声死，遂反、连陷武定、禄丰、广通诸县及楚雄府，明故黔国公沐天波，调各土司会剿，必奎伏诛.
先是天波调定洲兵从征，定洲不欲行，幽怨言。会奸徒饶希之、余锡朋者，逋天波金无以偿，锡朋常出人土岡家，夺黔府富盛，定洲心动，阴结都司阮韵嘉诸人为内应..至是定洲既至，知必奎已平，乃托以辞行人城见天波。天波以家讳日，不视事，定洲噪而人，焚劫其府，天波闻变，由小窦遁，走楚雄，母陈、妻焦皆走城北自焚死。定洲据黔府，盘踞会城。
时故礼部尚书王锡衮家居禄丰，被定洲执至会城，诡革锡衮疏上明桂王，请以定洲代黔国公填滇。錫衮大恨祈死，数日卒，复劫巡抚吴兆元题请。传檄州县，全滇震动。
天波至楚雄,时金沧副使杨畏知奉调驻城中,以计说天波走 永昌，身守楚雄。定洲至，城闭不得人，乃去，遣其党王翔、李日芳等攻陷大理、蒙化。耐楚雄以畏知拒守，定洲还攻者再，迄不能下.
时被沙兵先后死者，武定参将高其勋，固守月余，城陷，衣冠望北拜，服毒死。时有陈正者，世为大理卫指挥，未嗣职，沙贼陷城，督众巷战，手馘数贼而死。王承宪者，袭祖职为楚雄卫指挥,擢游击,为畏知前锋,定洲来攻、凡守御备悉,畏知深倚 之。贼去复至，承宪偕土官那籥等出城冲击，贼皆披靡，俄为流 矢所中死，弟承瑱力战死，一军尽殁。
贼进围大理，时太和县丞王士杰、佐上官毕力捍御，城陷死。城上同死者、大理府教授段见锦，经历杨明盛及子一甲，司狱魏崇治。而故永昌府同知萧时显,解任,以道阻寓居大理,亦 自经。士人同死者，举人则高拱极投池死，杨士俊同母妻妹自焚死。诸生则尹梦旗、梦符、冯大成倡义助守，骂贼死。杨宪偕妻、女、子妇、侄女、孙女、弟妇一门自焚死.杨恐既死复苏，
2618
附记二下
妻竟死，人称太和节义为独盛云，单国祚者，会稽人，为通海典史，城陷，握印坐堂上，骂贼被杀，印犹在握，县人葬之诸葛山下。《考异】沙贼之役，《殉节录》所载，（有）大理卫指挥陈桢，督众巷战，手繭数贼而死，即陈正也。又有大理守备陈诲，分门守御，杀贼力猫死.宁州土司禄永命，守土战死，知州朱家梁骂贼死、都词沐天泽，天波之弟，巷战被执，不屈死。指挥郁元龄，陆凉陷，骂贼不屈死。昆明故知府陈凝谋、城破逼降，不屈死。蒙化故巴县知县陈于襄，城陷死。大理千户关维赣，土宮杨洪，及维赖子大忠，皆以杀赋死.大理千户杨嘗印、王雌乾、鲍洪皆率妻子阙户自焚死。百户黄恩巷战死，天波将高迁援剿不克，合户自焚死.附识之.
甲申，明唐王自福州登舟，大学士何吾驺等随行.越数日驻师建宁。
故明广东布政使汤来贺，运饷十万由海道至，王握来贺户部侍郎。然兵食匮乏、，人心离散，迄不能成军也。
壬寅，明唐王大学士督师黄道周兵败于婺源。
先是道周师至广信，闻徽州破，乃疾趋，分道进兵。俄闻乐平陷，信州士大夫致书相迓，道周以诸军既出，义不反顾.行次婺源，過大兵，战败，其将程嗣圣阵亡。道周仅三百人，马十匹,赍三日粮,行次明堂里,遇扬州降将张天禄导大兵猝至,遂 辉、副将蔡璋、龙胜、陈辰等俱死之.
被执，送至江宁。诸军溃走，大兵追至开化，总兵曾德、黄光
方道周之出婺源也，有故汜水知县胡海定与德兴海圳薰氏起兵应之，断我大兵粮道，兵败，被执，海定及董正经皆死之。【考异】见《三藩纪事本末》及《江西通志》。《殉节录》言：“海定故汜水知
县。”今据之，又同时死者有揭新云。
是月,明南赣巡抚刘同升卒。时万元吉已至赣州,遂以元吉 兼巡抚代之。
大清兵克抚州，明知府高飞声死之。
2619
明通鉴附编卷二下
飞声由玉山知县迁同知，乞养家居，黄道周出督师，邀与偕，令摄抚州事、至是遗家人怀印入闽，而身守城死焉。【考异】《殉节录》，“抚州训导桂有煃，兵人城，自经死。”按大兵两克抚州，有煃之死无年月，附识之.
故明益王之起兵建昌也、故给事中陈泰来奉唐王命加佥都御史，提督江西义军。会益王起兵，泰来欲从之。泰来，新昌人，同里故按察使漆嘉祉、举人戴国士持不可。已而新昌破，国士出降，泰来恶之。时上高举入曹志明等起义师、泰来与相结，是月，攻取上高、新昌、宁州，杀国士妻子，遂取万载。已而大兵逼新昌，守将出降。泰来走界埠，志明等从上高移师会之，进攻抚州，兵败，皆死。
是冬，明监纪推官吴应箕兵败于池州，死之。
应箕起兵应金声，比声败被执，应箕方治兵于距郡十里之泥湾，有怨家侦得之，以告，大兵进攻，应箕败，走山中，寻被执至郡,不屈,赋《绝命词》,从容就戮,其受刑处血迹,洗之不 去，观者异之。
应箕为诸生，尚气节，与复社诸生倡逐阮大铖.南都立，大铖柄用,逮周镶狱中,应箕身至江宁视镳,几被获;亡命归,卒 以国事死，归德侯方域为文祭之云：“读万卷书，识一字是，明三百年，独养此士。”【考异】事见《明史》本传。《绎史》、《南略》诸书，谓死于金声被执至江宁之后，声之死在十月，则应箕之死又在其后。圝氏以为乙酉之深冬，盖十一二月间事也，今系于是年之冬下





