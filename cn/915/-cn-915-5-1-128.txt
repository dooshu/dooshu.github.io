◇与荀书（建安三年五月）

贼来追吾，虽日行数里，吾策之，到安众，破绣必矣。（《魏志·武帝纪》。）

自志才亡後，莫可与计事者。汝、颖固多奇士，谁可以继之？（《魏志·郭嘉传》，《御览》四百六十七）

与君共事已来，立朝廷，君之相为匡弼，君之相为举人，君之相为建计，君之相为密谋，亦已多矣；夫功未必皆野战也。愿君勿让。（《魏志·荀）传》注引别传》

