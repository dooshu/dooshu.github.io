苏轼　次荆公韵四绝

青李扶疏禽自来，清真逸少手亲栽。

深红浅紫从争发，雪白鹅黄也斗开。

苏轼

苏轼　次荆公韵四绝

斫竹穿花破绿苔，小诗端为觅桤栽。

细看造物初无物，春到江南花自开。

苏轼

苏轼　次荆公韵四绝

骑驴渺渺入荒陂，想见先生未病时。

劝我试求三亩宅，从公已觉十年迟。

苏轼

苏轼　次荆公韵四绝

甲第非真有，闲花亦偶栽。

聊为清净供，却对道人开

苏轼

