○仲孙它

（徒何切。）

季文子无衣帛之妾，无食粟之马，仲孙它谏。（云云。）文子以告孟献子，孟献子囚之七日。自是子服之妾，衣不过七升之布，马饩不过稂莠。（季文子，季孙行父也，相鲁宣公、成公。仲孙它，孟献子之子子服它也。布八十缕为升。）

非曰：它可谓能改过矣。然而父在焉，而俭侈专乎己，何也？七升之布，大功之也，居然而用之，未适乎中庸也已。

