【种瓜篇】

〖《诗纪》云。即春游曲。玉台题云乐府。○逯案。《乐府诗集》此歌在古乐府行胡从何来后。题曰同前。而不在春游曲内。《诗纪》误。〗

种瓜东井上。冉冉自逾垣。与君新为婚。瓜葛相结连。寄托不肖躯。有如倚太（《广文选》作泰。）山。兔丝无根株。蔓延自登缘。萍藻托清流。常恐身不全。被蒙丘山惠。贱妾执拳拳。天日照知这。想君亦俱然。（○玉台新咏二作乐府诗。《乐府诗集》七十七。《广文选》十三。《诗纪》十二。）

