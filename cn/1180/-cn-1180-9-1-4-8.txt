相鼠

三章，章四句


首章讲：此恶人之无礼作也。若曰：





相鼠有皮，人而无仪。

鼠为物之最贱者也，今相鼠犹有皮矣。况人为物之最灵者也，可以人而无可象之仪乎？则亦鼠之不若矣。





人而无仪，不死何为？

夫以人而无仪，而久生于世，则徒足以败常乱俗，是人间之一大蠹也。不死亦何为哉？盖人生而有益于世者，正以其威仪足以表俗，故一日而在，即一日之望也。不然，斯人亦何益于世，而世亦何赖有斯人哉？

二章讲同。





相鼠有齿，人而无止。人而无止，不死何俟？

末章讲同。





相鼠有体，人而无礼。人而无礼，胡不遄死？





