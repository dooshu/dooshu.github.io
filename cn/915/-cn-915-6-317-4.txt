◇羽扇赋

有翔云之素鸟，体自然之至。飘缟羽于清霄，拟妙姿于白雪。俯濯素于河汉，仰光于日月。双趾蹶而腾虚，六翮挥而风厉。于是傲世公子，ㄈ傥踔跞。遗物独出，乐此天爵。飞蒲氏之修蟠，荣子余之纤缴。弋翔冥之鸡，连王子之白鹤。裁轻翼以为扇，发清风于劲翮。濯以云精，拂以芝露。（二语从《御览》十二补，上下俱有缺文。）若乃搜奇选妙，绝色寡双。鹄质敫鲜，玄的点锋。修短虽异，而光彩齐同。故《易》称可以为仪，诗美肃肃之容。是以停之如栖鹄，挥之如惊鸿。飘缨蕤于轩幌，发晖曜于群龙。夫裂素制圆，剖竹为方。五明起于名都，九华兴于上京。（《艺文类聚》六十九，又见《书钞》一百三十四，《御览》七百六十六。）

