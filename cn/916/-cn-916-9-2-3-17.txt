【春日曲水诗】

〖杂言○《诗纪》云。《初学记》作春赋。〗

落花无限数。飞鸟排花度。禁苑至饶风。吹花春满路。严前片石迥如楼。水里连沙聚作洲。二月莺声才欲断。三月春风已复流。分流绕小渡。堑水还相注。山头上（《初学记》无上字。是。）望水云。水底看山树。舞馀香尚存。（《初学记》作在。）歌尽声犹住。麦垄一惊□。菱潭两飞鹭。飞鹭复惊□。倾曦带掩扉。芳飙翼还□。藻露挹行衣。（○《初学记》三。《诗纪》百十。）

