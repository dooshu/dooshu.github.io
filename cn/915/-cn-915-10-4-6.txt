◇班宣兵法诏（太建四年八月戊寅）

国之大事，受兴戎，师出以律，禀策于庙，所以安九有，克成七德。自顷扫涤群秽，廓清诸夏，乃弃貅之戮力，亦帷幄之运筹，虽左衽已戡，干戈载戢，呼韩来谒，亭鄣无警，但不教民战，是谓弃之，仁必有勇，无忘武备，溪之传韬诀，谷城之授神符，文叔悬制戎规，孟德颇言兵略；朕既惭暗合，良皆披览，兼昔经督戎，备尝行阵，齐以七步，肃之三鼓，得自胸襟，指掌可述，今并条制凡十三科，宜即班宣，以为永准。（《陈书·宣帝纪》）

