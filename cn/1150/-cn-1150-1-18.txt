○临禊帖题后

兰亭序，最重行间章法。馀临书，乃与原本有异，知为聚讼家所诃。然陶九成载禊帖考，尚有以草体当之者，政不必规规相袭。今人去古日远，岂在行段乎？

○又

赵文敏临禊帖，无虑数百本，即余所见，亦至夥矣。馀所临，生平不能终荐。然使如文敏多书，或有入处。盖文敏犹带本家笔法，学不纯师；馀则欲绝肖，此为异耳。

