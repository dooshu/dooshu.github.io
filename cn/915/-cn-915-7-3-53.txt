◇答何承天论历诏（二十年）

何承天所陈，殊有理据，可付外详之。（《宋书·历志》上。）

慰劳杨文德诏（二十年）

近者校尉仇池公表虏纵逸，寇窃仇池，将士挫伤，民萌涂炭，眷言西顾，矜慨在怀。杨文德世笃忠顺，诚感家国，纠率义徒，奄殄凶丑。锋旗所向，歼溃无遗。氛澄清，蕃境宁一，念功惟事，良有欣嘉。便可遣使慰劳，宣示朝旨，并敕梁州刺史申坦随宜应援。（《宋书·氐胡传》，元嘉二十年三月，前镇东司马苻达。等立保宗弟文德，追击，斩索虏平北将军拓跋齐，遣露板驰告朝廷，太祖诏。）

