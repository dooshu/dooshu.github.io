卷二百三十九


武三思

三思，士孙，以后族累转右卫将军。武后临朝，进夏官尚书，封梁王。证圣元年同凤阁鸾台三品，神龙初进拜司空同中书门下三品，固辞，随例降封静德郡王，寻拜左散骑常侍。桓彦范等既诛二张，薛季昶、刘幽求劝并诛三思，不从。翌日，三思因韦后潜入宫中，反易国政，彦范等皆斥去，悉复武后法。忌节愍太子，谋废之，太子惧，发羽林兵围其第杀之。既死，中宗为举哀，赠太尉，复封梁王，谥曰宣。睿宗立，斩棺暴尸，夷其墓。

