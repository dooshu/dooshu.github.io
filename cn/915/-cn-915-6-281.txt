◎温峤

峤字太真，羡弟忄詹之子。初为司隶都官从事，後举秀才。司徒辟东阁祭酒，补上党潞令。刘琨请为平北参军，随府迁大将军从事中郎上党太守，加建威将军督护前录军事，又随府迁司空右司马，进左长史。元帝即位，除散骑侍郎，历王导骠骑长史，迁太子中庶子。明帝即位，拜侍中，转中书令。王敦请为左司马，入补丹阳尹，加中垒将军持节都督安东北部诸军事。敦平，封建宁县公，进号前将军。成帝即位，代应詹为江州刺史，持节都督平南将军，镇武昌。苏峻平，拜骠骑将军开府仪同三司，加散骑常侍，封始安郡公。卒赠侍中大将军，谥曰忠武。有集十卷。

