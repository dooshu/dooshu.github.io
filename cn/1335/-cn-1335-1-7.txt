江头伫望晓兰妹，归舟不至（四首）


春水一泓碧，遥天十里长。江头数行舶，独不见归航。

独立忽忘久，徘徊在水涯。此时心事重，应有绿波知。

微风忽然起，片云遥飞来。我似知此云，来自姑苏台。

春水渺无际，天涯即水涯。欲穷望君目，争被断云遮。

庐墓远违宜读礼1，池塘曾梦听吹篪。2遗徽本有诗书在，努力吾家作白眉。

1原注：时先叔父母均寄厝天津。

2原注：余与弟素未相见，得先叔讣后，始往天津香河之赤毛庄，携之来沪。





