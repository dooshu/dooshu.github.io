王炎　方漕躬明挽诗三首

行跸留吴会，神州久陆沉。

君王经远志，臣子复讐心。

慷慨披丹悃，褒嘉拜玉音。

骑箕何太速，有识共沾襟。

王炎

王炎　方漕躬明挽诗三首

吴蜀蜂腰势，荆襄控上游。

群公无远虑，天子有深忧。

此事须成算，何人更熟筹。

黄图三辅近，北望不禁愁。

王炎

王炎　方漕躬明挽诗三首

一节方将指，千兵竞力耕。

江淮如富实，河洛可经营。

许国忠诚切，谋身宠辱轻。

空遗今日恨，公论付台评。

王炎

