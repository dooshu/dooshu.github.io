袁甫　耕乐诗四首

优游无事只耕田，顾我归耕子已先。

可但千仓良足乐，不收一粒亦欣然。

袁甫

袁甫　耕乐诗四首

一犁春雨趁农耕，歌咏康衢了此生。

若有可忧方有乐，本无亏处亦无成。

袁甫

袁甫　耕乐诗四首

一片灵明自有田，当仁那肯逊儒先。

归来不说溪山好，只说癯仙气浩然。

袁甫

袁甫　耕乐诗四首

少时操笔代躬耕，老鹤如今太瘦生。

已识个中真乐地，谁云骨相费生成。

袁甫

