○夷酋示罰請開市賞疏 【 復市賞】

此該道呈詳

為照中國之馭夷狄。當其情形未定。順則用撫。逆則用剿。所以示不測之恩威也。萬世之經也。及其和款巳成。因款修戰。以戰維款。所以預在我之操縱也。一時之權也。自去夏火酋披猖於西。而擺酋煽其氛於中。沙酋助其虐於東。羽書烽火。三路旁午。此其勢幾不可嚮邇矣。所恃厲兵秣馬、擐甲枕戈、日夜周防、遠近響應、而火酋大遭挫衂、悔禍服辜、於是藉手黃婦母子、竭蹶而乞哀軍門、本道祗奉督撫明文、監同諸將、示之以威德、感之以信義、順者則駐牧畫地、部落給牌。常為外藩。逆者則聽其作歹。即行出搗。漢過不先。多方講折。而火酋駾喙。九九者撫賞箭数也詳在□□王司馬所著書中如有侵犯議罰亦照此数先以九九之罰進矣。而沙酋亦因黃婦母子尋盟。然不自引咎。尚講人命索加賞。而強辭。無如正理。亦搖尾而進罰九九矣。又既而擺酋亦因黃婦母子求款。然不即輸誠。尚講父讐索三事。而舊怨奪於新威。亦俛首而進罰九九矣。夫桀驁如三酋者。皆素難化誨懷服之豪而擺酋自十九年。其父明安死後。又無日而忘　中國也。一旦折角革心。解辮入笠。豈其兵力不足哉。寔緣分其順逆之地則毳帳皆在目中而其勢孤立無助分其順逆之人。則惡黨皆在化外。而其情窮迫無歸。此所以順者。歃血爭先。逆者扣關恐後也。雖狼子野心。異日難料。而此一時也。結一套受款之全局。保三路無數之生靈。人安於枕。農安於銍。將以暇豫而精其兵。士以簡練而養其銳。葢有五利不止者。至於各酋所乞賞額。其三十年者。雖經前撫院鄭汝璧　題給。緣火酋作歹。未經給與。今應照例補給、以後遵　旨恭順一年、方准一年、等因到臣、案查先准督臣徐三畏、咨為北虜悔禍、叩關求款事、及據黃酋婦切盡比妓、并捨打太切盡歹成等、各差夷使代替火沙等酋、懇稟乞款等情、俱經備行該道、督同將領等官、相機撫處、從長計議及駁批覆詳去後、今據前因、該臣會同總督陝西三邊軍務尚書徐三畏、看得河套之虜與河東之虜不同河東之虜統於一。故約誓一定歷三十年而不變。然且有五路之警。河套之虜。部分四十二枝。各相雄長。彼此渙無統攝。卜失兔雖為套主。然徒寄空名於上。實無統馭之才。四十二枝之中。西路火落赤最狡最黠故其挾要最無厭。而鐵雷把兔等。則其羽翼為奸者也。中路擺言太。痛父明安之死。抱恨必報挾要　中國立廟葢寺。金首銀身。鑄像予祀。仍給伊父生時之賞。方肯就款。自十九年至今。無歲不犯。無歲不挾。無歲不講。而卒不肯入我臯牢。葢通套諸虜與之同讐。而本拜等則其同要相濟者也。東路沙計。妄爭監市職名。挾索虎皮蟒衣。且恣其桀驁之性。恃其兄弟之多。無歲不犯。無歲不挾。從來不受羈靮而妙忽兒七台吉等。則其朋謀狂逞者也。東路莊禿賴最強最黠。合套諸夷蠢動。大率以莊酋為謀主。本酋智足以指使主酋主酋者即卜失兔也。刀足以雄視一套。諸酋入犯。必先指授方略。陰助兵馬。或陽順。而好言款我。或觀望而陰矢?見厚利。常與卜失兔爭強。與火落赤擺言太沙計等主謀入犯者也。套虜議款以來。乍款乍叛倐順倐逆。乞無寧歲。則職此之由。臣去歲七月入鎮之時、火酋因四月間被搶之憤、勾虜報復、全套蠢動、遠近洶洶、秦晉邊民、訛言相驚、以為必無延慶矣、臣思三路邊長一千二百餘里。秋高馬肥。假使同時入犯。則防禦為難。於是因莊禿賴之投稟於臣、臣諭以　皇上威德、使之安心聽撫、毋得助兵火酋、自取???亡、牌行神木道左布政陳性學等隨宜撫處、五日一市。以釋其疑。示以恩信。以結其心。雖不能使其回心但能不助火酋則我所備者寡矣則莊酋回心聽撫。寢其助兵西行矣。中路監市官切盡歹成投稟於臣。臣諭以　皇上威德。借之傳播中路諸酋。使之安心聽撫。毋得助兵火酋。自取???亡。本酋回稟於臣。傾心向慕。宣諭諸酋。不復助兵西行矣。惟擺酋報父之讐。難以化誨懷服。七月終旬。以三千騎入犯。我兵挫之於保寧。而擺酋始破膽矣。火酋八月初旬。以萬騎入犯。我兵挫之於安邊。而火酋始落魄矣。九月中旬。沙酋以二千騎入犯。我兵挫之於常樂。而沙酋始愓息矣。當時督臣徐三畏。親率大兵臨邊調度、遐申虎豹之威、而三酋每犯輒衂、折馘喪元、大褫犬羊之魄、於是黃婦始率火酋叩關乞憐。鑽刀說誓。乞求續款。督臣姑許悔過、咨行於臣、聽臣講處、臣思前此諸夷乞款。非不卑詞乞哀也。非不鑽刀設誓也。而口血未乾。旋復背盟。豈可以信義結哉。葢必有機緘密持。以陰制其死命。又必有恩威迭用。以默折其雄心於是與鎮道恊謀。制馭諸酋道在分之而巳套虜眾號十萬。分為四十二枝。每枝多者不過二三千騎。少則一二千騎而巳。彼分為四十二我專為一以專敵分必勝之策也前此各夷求款。此東彼西。各部未必皆來。來亦未必同時。於是責成套主卜酋。紏集眾夷聽款。涂司馬於市賞一事處置極為得宜實錄亦載此?而卜酋威令不行。狡酋反得以後至挾我。撫夷官急於成款。或密許增賞。或陰行交質。而講折之。時恐款事不成。則語多因循。苟且籠絡。不知夷欲無厭。每見必挾。有許必責。將反姑與之說不可施也。是以款後多有要挾。要挾不遂。必至敗盟。則弊所從來矣。今夷使見臣。臣面與之約。有信牌以分別順逆審界限以識別地方順者先來。先給號牌。則臨邊駐牧無恐。逆者不來。不給號牌。則大兵剿殺無遺。於是千二百里之長邊分為四十二?之畫壤而冬深馬瘦。雪厚草枯。正　中國得志之時。後至者惟懼我兵之出搗其巢也。於是鉄雷把兔等本火酋之黨也。投稟於臣。先求效順。而火酋之勢孤。始雖挾歸降夷。不認罰服。今託黃婦以九九進矣。炒忽兒七台吉。本沙計之黨也。投稟於臣。細分堡分。不敢助逆。而沙酋之勢孤。始雖要挾監市求索蟒衣虎皮。今託捨打太等以九九進矣。本拜本把什力等。本擺言太之黨也。密稟於臣。自分地界。願先輸款。而擺言太之勢孤。始雖要求立廟葢寺。索要金銀。今託卜言等以九九進矣。莊禿賴亦見諸夷效順。寢其雄心。數差夷使投稟於臣。敘其永矢恭順之意。不復再至各酋為逆矣。各部之虜。自求保全其信地。彼此不暇通謀。夷使之來。臣密問其情形。輸款皆出真意。數十年反覆之虜。至今始成全局矣。即夷使要求額外之賞、未必盡無、臣授意中軍官王木?芮撫夷官李榮、多方講折、斬丁截鉄、毫不因循、行牌三路將官、經制之外、毫無增益、可謂有定體矣臣等案查萬曆三十年二月內、准兵部咨、為套虜悔禍乞盟、真心內附、懇乞　聖明早定大計、許款以奠封疆事、該督撫會題本部覆議延寧二鎮、應與市賞馬價、俱應力持定額、仍遵　明旨、一年恭順、方准一年市賞、如其陽順陰逆、查係某部落某酋是寔。即將某酋市賞停革。如或春順秋逆。即春撫秋剿。今年順。明年逆。即今年撫明年剿。等因題奉　聖旨、備咨前來遵依外、今查各酋所討市賞萬曆三十年者、雖經前撫臣鄭汝璧會疏　題明應給之數、祗緣火酋作歹停革未與今應照例補給、其三十一年以後、係恭順年分者、亦應挨次給賞、今日套虜雖已續款、臣等亦豈能必其終守盟約、而無再犯之時乎、葢其生齒漸繁、或要求於常額之外、而堅守經制、或拂其貪欲之心、則生心作歹、未可知也、又如生成狡桀、所志不在財物之微、而節外生枝要挾出於常情之表、則恃狡狂逞未可知也、所恃　廟謨宏遠、分別順逆、可撫則撫、無事而漢遇不先、可剿則剿、有事而應不彼後、但以血戰為功。不以啟釁為罪。毋以款為必可恃。毋以戰為必邀功。申縮由臣等之相機。事權無群言之掣肘。則將士愈加効力。群虜益增畏懷。保固疆圉之道。不出於是矣。

