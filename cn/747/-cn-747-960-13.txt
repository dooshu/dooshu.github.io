○明水赋（以“元化无宰，至精感通”为韵）

明水之设，其义斯元，水以洁著，明由色宣，神灵是享，祀典攸传。笾豆静嘉，取其濯溉，曲ろ不用，存乎吉蠲。审灵变之无方，实太阴之相借，月当盘而冥召，水承月而潜化。冲融其色，连桂影於晴空；泛滟其光，映银河於永夜。理包幽奥，质本虚无，在洞彻而弥朗，介清明而不。冠澄酒之奠，礼其式序；方行潦之酌，亦实有殊。懿夫净透霄光，远浮星彩，取之不竭，从而不改，彰至敬而用协神心，兆无形而道符真宰。信体微而义博，知事简而功倍。当其配飨宗祧，告成天地，坛广设，粢盛大备，爰命司ピ，聿持阴燧。月晃朗而遐临，水氵集[A16C]而潜至。既清既洁，表勤昭事之心；克诚克明，载展奉先之意。原夫物以类聚，应因感生，水惟坎德，月实yin精，所谓声同即应，气合乃并。行之斯行，且比夫流而不滞；止之斯止，亦似乎满而不盈。徒观夫皓魄凄清，湛然澄澹，出於朕兆，形乎有感。国家尝是奉，享献惟崇，明水载挹，至诚遂通。始分素魄之下，俄传清庙之中。应召而生，宁假挈瓶之智；顺时而委，岂烦汲井之功？固将降於纯嘏，表虔恭於圣衷者哉！

