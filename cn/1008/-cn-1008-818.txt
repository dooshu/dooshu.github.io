赵蕃　寄审知并属彦博三首

病榻论诗罢，僧舆趋驾归。

倦书疏竹几，多梦绕湖扉。

赤叶霜前坠，黄花雨后稀。

直堪凋鬓发，何只减腰围。







卷513

赵蕃

赵蕃　寄审知并属彦博三首

地迥林逃斫，湖深水易平。

邻多为圃住，门有趁虚行。

游钓昔爱此，林庐曾属情。

谁欤二亩乞，已矣一枝营。

赵蕃

赵蕃　寄审知并属彦博三首

豫章稠众木，孔翠逐群飞。

梁栋期终用，文章莫露机。

枉为时俗忌，空使寸心违。

语以王郎子，因来答是非。

赵蕃

