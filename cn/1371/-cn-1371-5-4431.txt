月下小酌

昨日雨遶檐，孤灯对搔首；今夜月满庭，长歌倚衰柳。



世变浩无穷，成败翻覆手。

人生最乐事，卧听压新酒。

我归自梁益，零落怆亲友，纷纷堕鬼录，何人得长久？



後生多不识，讵肯顾衰朽？



一杯无与同，敲门唤邻叟。



月下小酌

草树已秋声，郊原喜晚晴。



风生云尽散，天阔月徐行。



下箸槎头美，传杯瓮面清。



追欢犹可勉，徂岁不须惊。

