爲建平王庆明帝疾和礼上表

臣闻庆动至玄，则昌衢敦序；教孚上云，则紫?交泰。故祁寒溽暑，无以变其和；沴火凝阴，不能徙其气。伏惟陛下至德遐穆，实天纵圣，仁铸苍岳，道括寰海。故丹陵之君，欵金泥而谢贤；嬀墟之后，眷龙图而慙德。颂声蔽逵，歌思匝道，而望景暂亏，轮光少暧，玉棂违和，金幌辍念，百祠未遑，四岳匪处，吉蠲爲庆，神御方休，瑞广文龄，祥深武日，具惟涵教，欣愉兼荐。臣班戚奉慈，实自庆舞，不胜悦豫之情。

