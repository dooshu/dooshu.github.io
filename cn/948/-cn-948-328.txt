陆游　城南寻梅得句四首

老子今年嬾赋诗，风光料理鬓成丝。

青羊宫里春来早，初见梅花第一枝。

陆游

陆游　城南寻梅得句四首

黯淡江天雪欲飞，竹篱数掩傍苔矶。

清愁满眼无人说，折得梅花作伴归。

陆游

陆游　城南寻梅得句四首

青烟漠漠暗西村，问讯梅花置一尊。

冷淡生涯元不恶，却嫌歌吹合江园。

陆游

