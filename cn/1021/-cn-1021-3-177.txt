晁公溯　去通义按刑汉嘉至中岩师伯浑临别于此因成二诗

惭愧居士屩，远来尊者岩。

深知烦露宿，径为落风帆。

潭净鱼堪唤，花残鹿罢衔。

堂中有耆老，禅病说呢喃。

晁公溯

晁公溯　去通义按刑汉嘉至中岩师伯浑临别于此因成二诗

相送自崖返，忍看骑马回。

故情真独厚，叠鼓未须催。

此去无三舍，相留尽一杯。

风林如惜别，摵摵暮声哀。

晁公溯

