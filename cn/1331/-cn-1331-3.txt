另外一个崇明镇


某年苏抚大阅，长江一带之提镇，咸附乘兵船至吴淞伺候。时瓜洲镇总兵高□□、崇明镇总兵陈旭均，乘保民兵轮以行。高与陈素未识面，至是同在官舱，始互通姓氏及官阶。高闻陈为崇明镇，忽大怒，挥拳殴陈。且大呼其仆曰：“拿我刀来！拿我刀来！”陈大错愕，同僚亦坌集问何故。高暴跳不已，仍大呼刀来，曰：“我杀了他再说。”后经人再三问何故，高曰：“他现成的崇明镇还不知足，要谋我的瓜洲镇，我岂能容他？”陈急白无此事。高益怒曰：“汝在江督前再三恳求，经督署某某等告我，汝尚欲赖耶？”陈又错愕。旁观者问此系几时事，高屈指计曰：“约在三年前。”旁观乃告之曰：“陈某去年方署崇明镇，公得毋误耶？”高始嗒然曰：“原来另外一个崇明镇也。”





