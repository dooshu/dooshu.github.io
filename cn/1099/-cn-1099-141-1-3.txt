○申明律意疏 【 申明律意】

祖宗之治天下、定律明刑以繩姦宄、百五十餘年、臣民遵守、教化大行、罔敢踰越、夫何承平既久、民偽日滋、犯刑憲者、有法外之姦。而掌刑憲者。無畫一之論。故或子紏他人而刼其父。或弟紏他人而刼其兄。敗倫傷化。莫此為甚。若不講明律意。恐犯法者無所於戒。而司刑者無所於守。將來之弊。曷可勝言。近者刑部湖廣司發審犯人王保、招稱在官呂莒紏同保等打刼伊父、將毋拏住、用棍亂打、刼出銀兩衣服等件、將王保等問擬同居卑幼、將引他人盜巳家財物者减凡強、盜罪一等、律杖一百、流三千里、呂莒依卑幼私擅用財罪止律杖一百、此則子紏他人而刼其父者也。又據該司發審犯人高鑾、招稱在官彊義、紏同鑾等打刼伊兄彊預、將兄拏住、用尖刀放伊項下、刼出金銀首飾等件、將高鑾等問擬同居卑幼、將引他人盜巳家財物者、减凡強盜罪一等、律杖一百、流三千里、彊義比依弟毆兄者律、杖九十、徒二年半、此則弟糾他人刼其兄者也。俱經本寺駁問未結。臣等伏讀　大明律內一款、同居卑幼、將引他人盜巳家財物者、卑幼依私擅用財物加二等罪止杖一百、他人减於律文增一強字舞文至矣凡盜一等免剌、若有殺傷者、自殺傷尊長卑幼本律科罪、他人縱不知情、亦依強盜論若地人殺傷人者、卑幼縱不知情、亦依殺傷尊長卑幼本律從重論、謹詳律文曰將引者。謂竊盜則藏踪隱跡。密竊而行。所以用將引也。曰免剌者。則專指竊盜而言也。曰亦依強盜論者。謂竊盜有殺傷。亦依強盜坐罪也。意甚明矣。引律者不知犯強盜者他人自有本律。乃於凡盜之間。加一強字。遂欲减等。且如前條各居親屬相盜既逓減。凡人免剌。而又別言若行強盜者。則凡人不兼強盜明矣。此條所謂凡盜亦不免剌。豈得兼強盜乎。或者又疑有殺傷者坐強盜。遂以為無殺傷者不當坐強盜。殊不知強盜之為強盜。不在殺傷。故強盜本條不言殺傷。而竊盜臨時拒捕。乃言殺傷也。又按名例律犯罪首從各別者、依本律首從論、註云如卑幼引外人盜巳家財物二十貫、卑幼依私擅用財加二等、笞四十、外人依凡盜為從論、杖七十、亦是專指竊盜、乃有首從、安可引之以斷強盜之獄乎。且各居卑幼、雖是異財、實係親屬、非他人比。其行強盜且以凡人論。豈得他人反不以凡人論乎。若同居卑幼、則雖同財、而倫理為重、所以竊盜之罪可减而強盜之罪不可減况刼父刼兄窮兇極惡。較之罵父毆兄者。輕重何如。此皆人倫之大變。律文所未該。亦當權輕重以正法。援比附以上請若如前項擬斷、則是倫理置而不論。盜賊肆而不禁。將來奸詐之徒。欲行強盜者。計挾本家一男一弟在內俱可免??又且子可以犯其父。弟可以犯其兄。亦何憚而不為哉。恐於刑期無刑辟以止辟之義有乖也。

汪□□奏疏（疏）

汪循

