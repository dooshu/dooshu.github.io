○授论惟清朔方节度副使制

敕：银夏绥麟等四州兵马使同朔方节度副使开府仪同三司前行银州刺史兼御史中丞归德州都督武威郡王论惟清，智谋沈果，政理甄详，睿忠之诚，表於奉上。干事之用闻於在公，佐戎律以成师，布藩条而训俗。翟土开辟，り阴底宁，威怀相济，声实惟允。晋之北鄙，地即隰州，介於河汾，当此会要。忧分式遏，实藉良能，宜兼中宪之荣。式宠外台之寄，可使持节隰州刺史兼御史中丞归德州都督充本州团练守捉使同朔方节度副使，散官封如故。

