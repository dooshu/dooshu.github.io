○访风俗

身将受事地方则地方之政事利弊。土俗民情。皆宜咨访。京师四方所聚、或宦游斯地、或彼处士绅、俱可详询、酌其情事、应如何料理不但可以预为凖备。亦可因其难易以延助理之人。至于衙役土豪积恶着闻者、得其姓氏俟至地方潜加体察果有实迹须待其更犯、小则惩处、大则申详、亦以见新硎之利但不可泄露造次恐所闻不实。与格碍难行。适足长宵人之志而有以窥吾之浅深矣○凡所咨访、随时笔记、免致遗舛、

