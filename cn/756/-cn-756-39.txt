又　灼灼

肠断，绣帘卷，妾愿身为梁上燕。朝朝暮暮长相见，莫遣恩迁情变。红绡粉泪知何限？万古空传遗怨。

◆词前诗曰：“锦城春暖花欲飞，灼灼当庭舞《柘枝》。相君上客河东秀，自言那复傍人知。妾愿身为梁上燕，朝朝暮暮长相见。云收月堕海沉沉，泪满红绡寄肠断。”

◎灼灼，锦城官妓也，善舞《柘枝》，能歌《水调》，御史裴质与之善。裴召还，灼灼每遣人以软红绡聚红泪为寄。（宋张君房《丽情集》）

◎一愿郎君千岁，二愿妾身常健，三愿如同梁上燕，岁岁长相见。（五代冯延巳《长命女》）

