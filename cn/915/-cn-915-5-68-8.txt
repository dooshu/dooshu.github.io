◇元会日蚀议

梓慎裨灶，古之良史，犹占水火，错失天时。《礼》，诸侯见天子，入门不得终礼者四，日蚀在一。然则圣人垂制，不为变异先废朝礼，或灾消异伏，或推术谬误。（《通典》七十八。建安中将元会，而太史上言，正朝当日蚀，朝臣议应会不。博平计吏刘劭建言云云，时尚书令荀及众人咸善而从之。遂朝如旧，日亦不蚀。劭由此著名。）

