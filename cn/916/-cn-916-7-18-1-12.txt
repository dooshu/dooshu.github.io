【妾薄命篇】

去年从越障。（《类聚》作漳。文苑云。一作嶂。）今岁没（乐府作殁。）胡庭。（《类聚》作朝廷。）严霜封碣石。惊沙暗井陉。玉□（《类聚》、文苑作簪。古通。）久落鬓。罗衣长挂屏。浴蚕思漆（本集作沫。文苑作洙。注云。一作漆。）水。条（文苑、乐府作挑。古通。）桑忆郑□。寄书朝鲜吏。留钏武安亭。勿（乐府作的。）言戎夏隔。但令（乐府作念。文苑云。一作念。）心契冥。不见酆（文苑作丰。乐府、《诗纪》同。）城剑。千祀复同形。（○本集。《类聚》四十一作妾薄命行。文苑英华二百七。《乐府诗集》六十二作妾薄命。《诗纪》八十八。）

