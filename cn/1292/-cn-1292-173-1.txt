◇　因灾异上书辞谢

陛下即位，思慕谅暗，故诏臣凤典领尚书事，上无以明圣德，下无以益政治。今有□星天地赤黄之异，咎在臣凤，当伏显戮，以谢天下。今谅暗已毕，大义皆举，宜躬亲万机，以承天心。

（《汉书·元后传》：成帝以凤为大司马大将军领尚书事，又封崇、谭等。其夏黄雾四塞终日，杨兴等皆以为太后诸弟无功为侯，故天为见异。凤於是惧，上书辞谢，因乞骸骨辞职。）





