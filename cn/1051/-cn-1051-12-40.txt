崔敦诗　金国贺正旦使人到阙集英殿宴致语口号

四时和气转洪钧，昨夜璿杓正指寅。

万玉鸣班朝广殿，五云扶辇下端宸。

翠旄低引仙韶度，宝斝徐传御醴醇。

看取年年来信使，定知天地一家春。

崔敦诗

崔敦诗　金国贺正旦使人到阙集英殿宴致语口号

殿头清跸起晴雷，万岁声中扇影开。

晓日青旗明疑阙，春风黄伞傍瑶台。

卿云涌瑞扶天座，仙露流甘入御杯。

要识八荒俱寿域，年年常看使星来。

崔敦诗

