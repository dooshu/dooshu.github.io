6.红花

一名红蓝，一名黄蓝，处处有之。花色红黄，叶绿，似蓝有刺。春生苗，嫩时亦可食。夏乃有花，花下作梂多刺，花出梂上。梂中结实，白颗如小豆大。其花可染真红，及作胭脂，为女人唇妆。其子捣碎煎汁入醋拌蔬食，极肥美。又可为车脂及烛花。味辛温无毒。行男子血脉，通女子经水。多则行血，少则养血润燥。止痛散肿，亦治蠹毒。

种植：地欲熟，二月雨后种，如种麻法。根下须锄净，勿留草秽。五月种晚花，春初即留子，入五月便种。若待新花取子便晚。新花熟取子，曝干收。若郁浥即不生。

收采：花生，须日日乘凉采尽，旋即碓捣熟水淘，布袋绞去黄汁。更捣以酸粟米清泔，又淘，又绞去汁。青蒿覆一宿，晒干收好，勿令浥湿，浥湿则色不鲜。晚花色更鲜明耐久不黦，胜春种者。入药酒洗用。

【诠释】

红花，原产埃及，系菊科二年生草本，名见《图经本草》，学名Carthamus tinctorius。茎高1米许。叶互生，广披针形，边缘有锐刺，先端尖。夏日梢头开头状花，形似蓟，筒状花冠，呈红黄色，总苞有刺毛。中医入药称“杜红花”，又可制胭脂。果实称“白平子”，亦可药用，又可榨油。嫩叶可供食用。

〔一〕

