第四篇　論捉放

馬吊之法，三人同心，以攻一樁。凡決取、舍，須權上、下，謂上手、下手。樁在上，宜縱；樁在下，宜截雖不正本，亦宜檄截，所謂單，或呈巧者也。若牌大，亦不必。頂張不嫌輕放，如九萬放八萬，八萬放七萬之類。苟非樁家，皆可。同張不必累捉。如閬萬捉五萬，五萬捉四萬之類，與不捉同，反為折張，而有利於樁。正本之後，切勿求多；寧關以制人。有賞之家，何妨故讓。諺云：「看賞面。」

