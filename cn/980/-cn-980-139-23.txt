释慧开　黄龙三关

我手何似佛手，摸得枕头背后。

不觉大笑呵呵，元来通身是手。

释慧开

释慧开　黄龙三关

我脚何似驴脚，未举步时踏著。

一任四海横行，倒跨杨岐三脚。

释慧开

释慧开　黄龙三关

人人有个生缘，各各透彻机先。

那咤析骨还父，五祖岂藉爷缘。

释慧开

释慧开　黄龙三关

佛手纺脚生缘，非佛非道非禅。

莫怪无门关险，结尽衲子兴冤。

释慧开

