【与江礼秀才书】

向示《非国语论》，鄙意素不然之，但未暇为书尔。乃示，甚善。柳子之学，大率以礼乐为虚器，以天人为不相知云云，虽多，皆此类耳。此所谓小人无忌惮者。君正之，大善。至于《时令》、《断刑》、《贞符》、《四维》之类皆非是，前书论之稍详。今冗迫，粗陈其略，须见乃尽言。然迂学违世，不敢自是，因君意合，偶复云尔。〈雍正《山西通志》卷二一○。〉

