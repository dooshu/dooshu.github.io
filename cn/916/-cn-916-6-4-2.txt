【和何议曹郊游诗二首】

春心澹容与。挟弋（本集作戈。）步中林。朝光映红萼。微风吹好音。江垂得清赏。山际果幽寻。未尝远离别。（本集作别离。）知此惬归心。流溯终靡已。嗟行方至今。（○本集四。《诗纪》十六。）

江皋倦游客。薄暮怀归者。扬ぎ浮大川。惆怅至日下。霍靡青莎被。潺□石溜泻。寄语持笙簧。舒忧愿自假。归途岂难涉。翻同江上夏。（○同上）

