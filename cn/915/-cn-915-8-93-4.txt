◇功臣配飨坐板议

功臣配飨，累行宋世，检其遗事，题列坐位，具书赠官爵谥及名，文不称主，便是设板也。《白虎通》云：「祭之有主，孝子以系心也。」揆斯而言，升配庙廷，不容有主。宋时板度，既不复存，今之所制，大小厚薄如尚书召板，为得其衷。有司摄太庙旧人亦云见宋功臣配飨坐板，与尚书召板相似，事见《仪注》（《南齐书·礼志》上，永明十年，诏褚渊，王俭、柳世隆、王敬则、陈显达、李安民六人配享太祖庙庭，祠部郎何之议。）

