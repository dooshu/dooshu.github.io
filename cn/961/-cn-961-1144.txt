黄庭坚　戏答荆州王充道烹茶四首

三径虽锄客自稀，醉乡安稳更何之。

老翁更把春风椀，灵府清寒要作诗。

黄庭坚

黄庭坚　戏答荆州王充道烹茶四首

茗椀难加酒椀醇，暂时扶起藉糟人。

何须忍垢不濯足，苦学梁州阴子春。

黄庭坚

黄庭坚　戏答荆州王充道烹茶四首

香从灵坚垄上发，味自白石源中生。

为公唤觉荆州梦，可待南柯一梦成。

黄庭坚

黄庭坚　戏答荆州王充道烹茶四首

龙焙东风鱼眼汤，个中即是白云乡。

更煎双井苍鹰爪，始耐落花春日长。

黄庭坚

