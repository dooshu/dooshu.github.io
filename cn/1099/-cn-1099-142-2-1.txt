○賀少傅大司馬晉溪王公璽書獎勞序 【 優勞本兵】

少傳晉溪王公、日自司徒拜司馬、於是四方多事、警報日聞、朝廷務以神武戡定、征戍轉輸之勞未息也命下、朝野胥慶曰休哉、其見邊境寧謐、生民息肩相與優游于太平域乎、公自歷郎署、即有盛名、回翔中外、餘三十年、天下延頸思朝夕柄用、立見功業之成、其愜於輿論、固有自哉、既被簡用、即毅然以天下為巳任、凡事關機要。决策發謀。不遺餘力。山川險易。戎狄出沒之情。諸鎮強弱虛實狀。一一如指諸掌。文臣自總制至兵備。武臣自節金?戊至偏禆。率因材受寄。度地處人。玉文成之得成功以晉溪為文成舉主也悉惟其當。移符調度。遙授方畧。動中肯綮。又以賞罰鼓舞之。功罪母或僣差。故夫發蹤指示。及爪牙宣力之臣。奔走效用。無敢後先。雖蠻獠為寇。自遠時發。旋就撲??烕。捷報旁午。　皇上深用寵嘉。晉官錄廕。加以優賚焉。未巳。璽書獎勵。兩至其第。若曰。朕惟本兵之地。奉行天討。掃除亂畧。以正邦國。厥任匪輕惟其人乃克有濟國家承平日久。武備寖弛。寇盜竊發。顧以姑息。養患滋深。頃者閩廣諸省。用兵屢捷。罪人既得。邊境晏然。惟卿幹運樞機。算無遺策。申嚴戒令。一掃近時玩愒之弊。用能成功。以康四海。允副眷懷。卿其益篤忠貞。式弘邦政。升斯世于大猷。予一人永有攸賴。於是士大夫榮之、賀者相踵、公瞿然謝曰、是惟宗社之靈、　皇上懋昭神武、　諸臣圖報之力、吾庸乎哉、龍以為天之眷人國家。必生卓偉不群之才遺之用。人君必峻禮殊遇特示優崇非私之也正以其世不易得。所賴股肱王室。翊鴻業於無疆。有足重耳。自古稱治者。未有不由乎此、紀傳所載、鏗鍧震蕩、至於今不冺、其可一二數哉、公遭際　聖明。職司九伐。精神折衝。風驅雷動。妖孽蕩平。易於振落。古之名臣。殆無以專美。待之異數。固其所也。自今觀之、公年方耳順、筋力之強、福履之厚、敻出常格、天實生之天實相之、為我宗社計、尤為較然、是知公之事業建於將來者、其可以涯涘窺邪、

