○議處海防事 【 添設兵寨】

據福建福寧州知州孫勳烽火門水寨把總指揮使張棟會呈、嘉靖二十八年三月初五日辰時、奉本院批據福建分守建寧道左參政汪大受呈稱添覓船隻僱募水兵、再批海道議報緣由奉批、近據把總官張棟呈募外塘沙洽兵即行依擬、惟調用山?秦嶼等澳兵船、計或有碍、行會該州從長議處、或將福寧南哨、分作一總、添官分領、以備顧此失彼之虞、未據回報今如該道所呈、再批海道益遠益悞矣、仰州將掌印官孫勳之議依擬施行、一面會同張棟將先批事理作速議報、不盡事宜、不嫌面盡、此繳、依奉案查、先准把總指揮使張棟牒、奉本院批、據本寨呈前事、奉批外塘沙洽兵依期加募、不必再議、山?秦嶼等澳兵船應否更番調用、即會福寧州從長議處、或將福寧南哨、分作一總、添官分領、未知孰便、作速會同呈申定奪備牒議報、准此查議間、本月初六日、奉本院親發圖志面諭、隨該知州孫勳、查得舊烽火門水寨、原在本州五六都三沙海邊、後以風濤不便泊船、徙一都地名松山、為今烽火門、南跨官井洋一百二十里、北距沙埕澳一百六十里、節因倭夷寇擾、議抽福州左中衞并福寧衞大金所官軍添守、分撥沙埕澳為北哨、官井洋為南哨、本寨實居中兼制之、後以會哨不常、兵船遂廢、以致沙埕失守、海寇內侵、流江等都致被兵燹、愁苦莫甚、嘉靖二十七年二月內、幸蒙軍門遠見、特將該寨移置???水?江、控制咽喉、腹裏地方、始得安枕、但流江山勢峻峭。地逼巖崖。民遭兵燹之餘。城當創立之始。或者私議以為難守。然而制勝以險。任事在人流江原撥官軍巳有三百員名。又蒙議准捕盜鄭明等哨船四隻。兵夫一百四十名。存留專一防守風迅時月。又准仍覓外塘船兵六十餘名。是我兵不為寡弱。外侮亦難乘虛矣。惟流江以南自沙埕而外。如黃崎水澚山?秦嶼三沙。迄于松山各處地方。居民徑與大海外洋相連。草撇乘便風潮頃刻。帆巾?嗇可至。小則男婦為其鹵掠、甚則房屋被其焚燒、倉卒支吾、實難為力、若山?秦嶼居民頗眾、尚能抗禦、其餘各都人烟既少、勢巳不敵、足持自己門戶幸矣。安有餘力可以資人。若將各澚再撥流江更番。是舍其田而耘人之田。所以為流江則善矣。如門庭之患何。以故本州近奉勘議小春事情、略將地方緩急大槩、議于水澚烽火、各添覓兵船二隻、互相哨守、以為???水?江應援之助巳蒙詳允???水?江似亦可以無慮矣為把摠計、正宜急烽火、嚴斥堠、謹瞭望、使警報得以相聞、呼吸可以立至、而又率領兵船教演水戰、不時出駕水澚等處、互相會哨、使兵勢常合、不至渙散、舟師常練、不至生疏則勝筭有餘、而操縱在我、臨事不撓、而地方可安矣、不然今日覓兵船。明日調兵船。徒為區區保守一隅之計。沿海姑置度外。則亦將焉用彼寨守為哉。至于南哨官軍。專為防守官井洋而設葢以其地海中伏出淡泉賊船乏水往往經此潛泊汲取因而劫掠為害先年官軍在於苔崎古鎮門地方住坐。去官井洋不遠。賊猶不敢深入。後以因循日久。官軍退即黃崎鎮下。賊遂得以內侵。乃今又住在塩田渡頭。是我兵愈退愈近。而賊船漸進漸深矣。事勢若此。何補地方、查得烽火門南四十里、至高羅巡司、又二十里、至大金千戶所、又十里至羅浮澚、又十里至延亭巡司、延亭又二十里、為本州五十三都、地名大箬頭、此內不十餘里。即官井洋淡水之處。本地與羅源縣鑑江澚對港。名為門夾。乃官井洋喉舌之衝。內包沙洽竹嶼文崎武崎漁洋武曲等處。一港通福安白石巡司。一港通寧德縣雲淡門各地方艸撇賊船。常由此處進入劫鹵。官軍又遠在黃崎鎮澚。隔越二百餘里。一時有警。策應豈能及前。竊以大勢觀之、大箬頭實與流江相似、亦一方要害之區。愚計以為南哨宜遷置此、使與流江角峙、中分烽火為界、南属官井北属流江、彼此交持、首尾相制、則大金沿海一路、外地既有援應、官井洋腹裏一帶內地、亦有藩維矣、第計南哨官軍數少、止百名、大箬頭居民又少、止蓬茅數屋而巳、一旦驅之住守、必須添撥官軍、創造營宇、然後人心始安、查得大金所軍士四百八十名、除老弱并出海等差外、見在二百七十名、原撥烽火門出海餘丁二百二十五名、除該寨存留六十名、外更一百六十五名、奉革空閒、定海千戶所、去此只隔一潮、亦不甚遠况又原隸福寧衞属、本所官軍六百八十餘名、餘丁亦應稱是、若將二所各撥軍士六十名、餘丁各六十名、各委千百戶各一員管領、比照出海事例、属大金者行大金倉、属定海者行連江縣、各就近支給行糧、凑南哨原額官軍共三百四十員名、定委寨官一員、為官井洋水寨總領、專在大箬頭信地哨守、仍照流江事例、添覓外塘大船四隻、水兵一百二十名、捕盜二名領之、專一巡哨本轄地方、如此則海賊南自福州小埕而來者。見有官兵、既不敢進泊于官井洋。而得以制其水火之路。北自浙江鎮下門而下者。聞有援應。亦不敢深入于流江澚。而可以絕其糧食之資。似此亦於地方頗得兩全而亦庶乎可免顧此失彼之虞矣、山?秦嶼等澚兵船、免其更翻調用、留預于本處地方、并將南哨官軍、遷置大箬頭地名、行撥大金定海二所官軍、照數僱覓外塘兵船、委官總領、專一防守、以免流江顧此失彼之慮、其軍兵口粮工食等用軍餉不足、聽于本州粮剩銀內動支、惟復別有定奪、伏乞照詳、奉批仰州掌印官會同把總官親詣地方相勘止?帚一區畫停當會呈繳報、依奉除添覓船隻僱募兵夫、已奉批允、及將山?秦嶼等澚兵船更翻調用、有碍施行、難以再議外、隨該知州孫勳會同指揮張棟、即于本月十三日、由本州沙洽澚乘船歷覽官井洋、并寧德縣界溪福安縣古鎮門羅源縣鑑江澚濂澚門等處大勢、行至地名韓庄、日暮就彼經宿、次早循韓山踰北辟山二十里、為東冲五十三都地方、又二里許即為大箬頭隨登本山至頂屏空地、環顧左右惟左邊海澚一處。面臨濂澚。背倚東峯。左抱尾崎。右襟大箬。外控大海洋次。內制五港咽喉。一水灣廻。四面環合。風潮不露。氣脈亦完。且前係沙泥。既可以容泊船隻。後連峻嶺。又不至肩背受侵。誠要害會一方之總區。形勝曠百年而有待者也。乃由本山降觀其地、委果風氣完聚、實非一時偶然、隨丈量得本地海沙長計七十丈堪以築砌城墻、東峰山下有田一片、濶計九丈三尺、稅計四畝三分、審係本都里長鄭惟清戶田、時價值銀每畝四兩、堪以官買起葢寨宇、又有荒埔一所、長計四十丈、濶計一十七丈、堪以起造軍營、并演武較塲、左右澚尾二山上有頂屏、各堪??立立望臺、撥軍瞭望、有警張旗放銃、立刻即知聲息、可以先事預防且兵船不必迎敵、但鳴鑼為號、各船齊執鋒利器械出列本澚門前、賊亦自將畏忌、不敢輕犯我鋒而入、萬一不測、分布步軍兩山排伏、一時臨警、矢石交攻、賊處其下。我臨其上。彼將何技。可以敢當。似此新寨一舉。五港可以高枕無虞。縱有小寇時發。自能尋踪追捕。可以立獲。何者外無從入之寇則內無乘寇之端也然則分設新寨。豈唯可防外洋之盜。抑亦潛消內寇之機乎。僉謀既同、乃由故道回至東冲鄭家、又訪得本處先于嘉靖二十四年、曾被海賊登岸攻劫、彼因眾禦不下、賊乃潛從東冲前澚進入、放火燒焚、乃又親行到彼、看得面有海沙空地、儘亦平濶、上有荒枯田地一帶、亦甚夷坦、似可建立巡司、遂由此處轉歷官赤二崎、長沙下埔等、閱視外海形勢、經延亭舊巡司廢城、盡為荊蓁所蔓、乃令弓兵砍闢一路、實見基址尚存、但本地多山、民居隔遠、止有澚民鄭瀚等一二人、告願置復本司、緣看大逼海濱勢實孤懸、難以獨立、乃又乘舟由海洋至羅浮澳、即南畔中哨之地、烽火門原撥官軍四十員名、延亭高羅二巡司、近撥弓兵各十五名、在彼守把、不十里即為閭峽澚、聞各官軍往多退即此澚住坐、不在羅浮、以致去年黃祿等家、遂為夷。船抵岸、海牆亦被攻破、今亦應于羅浮澚內、分撥哨船二隻以為信地、使彼各有栖止、不得擅離、而後可以責其專守耳、本澚又十里至大金千戶所、又二十里踰積石、即為高羅巡撿司、原有舊城、視延亭尤頗完固、附近亦有人家、以上二司、近議遷改延亭於北港、高羅於閭峽、各地方置立。俱各見在興工、然北港則僻在裏洋、閭峽則人烟稠密、且習與海賊角敵、人各知兵、官軍置此、實為虛冗、延亭似應於東冲前澚設立、以與官井洋水寨互相為依、高羅似當修復舊城、以衛該都百姓、巳令一面搬運見買木植等料、於見擬地方興作、候詳允日、??立葢完功、外踰此又歷虎崛古縣黃沙等處四十里、即為本州并烽火門、切看地形。譬則一人之身。舊寨處于腹膂之中。流江正當左臂。官井洋乃其右臂也。臂能運動。始可自衛。若一受敵。豈能制人。流江今有水寨。左臂既無患矣。官井洋不為區處。則流江遙隔三百餘里之外。風潮不便。動經數日之程。右腕為人所握。剝膚之勢。豈不殆哉。此福寧南哨另分一總愚竊以為此又軍門明見遠慮、高出尋常萬萬者也、况烽火門之至流江。與黃崎鎮之至烽火。道里正適相等官井洋立寨。與流江南北角峙。則東連鎮下。南接小埕。會哨可以及期。應援又為甚便。握要聯勢、孰善于此。但寨守新立。人心尚懷危惧、必須多撥官軍防守、以先創始、然後可以圖惟厥終、隨查得流江官軍、見在住劄一百九十名、分撥哨守一百四十名、俱福州左中二衛并大金所軍、數已有限、難以改撥、惟存留守禦舊寨福寧衞軍二百一十三名、各軍去寨不遠、內多潛回住坐、并查原撥官井洋南哨軍五十名、係福州左中二衞官軍、今巳分設寨官、亦難復令在彼、應在存留福寧衞軍內、照數撥抵、事體得相安、中哨南畔官軍、亦應割附官井洋寨、添撥軍士十名、凑原撥四十、共五十員名、照舊守把、及查大金所見在操軍二百零四名、原選出海、今革閒住餘丁一百七十餘名、定海所在操軍士共三百一十五名、餘丁一百九十名、俱堪量行於內派撥、大金所軍士五十名、餘丁五十名、定海所軍一百名、餘丁一百名、凑福寧衛、今撥抵南中二哨軍各五十名、共四百名、專在官井洋新寨哨守、仍俱准照出海事例、福寧衞并大金所於本州、定海所于連江縣、各倉庫按月關給行糧四斗、以慰其勞、更照流江近議聽其請給軍餉亦于外塘沙洽僱募大船、四隻、水兵各六十名、該地土官各一人帶領以協守之、并於烽火修完哨船十四隻內、分撥六隻、添充官軍出哨之用、管領軍職、合用千百戶官各三員、衞總指揮官二員、應于該衞所官內差委、其把總官推選隔別衞分賢能指揮一員定委責其總領、庶幾付托得人、而又定畫二寨界限分、烽火門以北自一都至十二都沙埕等澚為流江管轄自烽火門以南黃沙古縣至福安黃崎鎮等澳為官井洋新寨所轄地方、流江仍分水澚為北哨、自南鎮而外至十都山?秦嶼而止、烽火門為南哨、自一都以迄于七都一帶地方、官井洋寨、則改羅浮中哨為東哨分管舊延亭以東、至附州黃沙等處地方、改黃崎鎮南哨于古鎮門為西哨、分管寧德縣青山澚以西迄于福安官外南三塘等處、各港門、四哨官軍各分領哨船二隻、務照今定信地、專一在彼巡哨、不得潛住人家、以生侵擾、二寨把總、居中兼制、仍責流江常于沙埕南鎮海口、官洋常于官赤二崎、各處不時督駕兵船往來巡哨、因以習演水戰之法。但遇一方有警、即行飛報來攻、敢有逗遛不前、致失機事、逐程跟究、罪坐所由、如此則沿海常有兵船、舟師操駕、可得習熟、官軍不為虛設、遇警防禦、乃為無虞、再照福安長崎地方、原設塩運分司在彼掣課塩引、塩船俱由本地興販往來、船隻必經新寨之前、若與本寨置一騐引官司、委官坐掣塩船文引務、由此處投騐、不係詐冐掛給號記、方許進港、則新寨又得商船為伴。官軍聲勢。因而可張。且私塩亦因可革。似此亦係一策。其新寨軍器、一時遽難修置、合于流江量分一半充用、候事定之日、另行措處發添、并照二寨官軍出力衛民、固當體念其苦、然百凡供億、皆出小民膏血、亦應常加點閱、使兵皆強壯、母致閒曠、庶幾地方有賴、不至浪費錢粮、若非委官時加稽攷、未免人心翫弛、易於怠忽會呈到院批、議處周悉、一方之民自是□席矣、

皇明經世文編卷之二百六終







