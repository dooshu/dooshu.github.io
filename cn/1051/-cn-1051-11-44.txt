崔敦礼　题婺州仁风堂寄韩侍郎

丹扆忧勤德意通，使君元侍玉皇宫。

亲传天上舜琴曲，散作人间庄籁风。

已喜清微消滞郁，亦知委曲到鳏穷。

骚人休复雌雄问，千里而乐事同。

崔敦礼

崔敦礼　题婺州仁风堂寄韩侍郎

公余燕寝但凝香，稍退朝来雁鹜行。

政誉已争铜岭峻，恩波仍带绣川长。

未应尚布春风诏，会许重赓夏日章。

皎皎东阳嘉话在，到公端类发天藏。

崔敦礼

