春晚怀山南

梨花堆雪柳吹绵，常记梁州古驿前。

二十四年成昨梦，每逢春晚即凄然。



春晚怀山南

壮岁从戎不忆家，梁州裘马斗豪华。



至今夜夜寻春梦，犹在吴园藉落花。



春晚怀山南

梁州一别几清明，常忆西郊信马行。



桃李成尘总闲事，梨花杨柳最关情。



春晚怀山南

身寄江湖两鬓霜，金鞭朱弹梦犹狂。



遥知南郑城西路，月与梨花共断肠。



