刘应时　辛亥季冬雪中作

冻云横山风卷沙，槎牙古木鸣寒鸦。

长空黯淡常如晚，烟景凄为亦自佳。

开窗未及一食顷，剪水俄倾六出花。

须臾势欲包天地，粲然枯卉皆瓀葩。

江村景物堪入画，渔翁荡桨依枯葭。

重裘肥马谁氏子，银鞍蹀躞山路斜。

舑儒事业政不恶，拥书至乐何以加。

团坘共向榾柮火，温然春意生吾家。

不能半夜缚元济，亦懒扁舟泛若耶。

洒窗入竹有余韵，顿觉时兴清无涯。

刘应时

