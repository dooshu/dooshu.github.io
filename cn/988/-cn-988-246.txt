苏辙　次韵王君北都偶成三首

河转金堤近，天高魏阙新。

千夫奉儒将，百兽伏麒麟。

校猎沙场莫，谈兵玉帐春。

关南知不远，谁试问蕃邻。

苏辙

苏辙　次韵王君北都偶成三首

天宝乱已定，河坝兵更多。

故城埋白骨，遗俗喜长戈。

卧兽常思肉，奔鲸不受罗。

纵横竟安在，唯见冢嵯峨。

苏辙

苏辙　次韵王君北都偶成三首

禁蘰封金殿，清河贯石门。

时平余古木，兵散有空屯。

形胜山围阔，蕃宣海内尊。

川原不论顷，云梦可胜吞。

苏辙

