刘克庄　和黄户曹投赠二首

羞问胡奴乞米炊，君恩朴断老儋祠。

蚤赓殿阁微凉作，晚课田园杂兴诗。

洛下共游无在者，岩头末句欲传谁。

天公别有相裨补，素发星星两鬓垂。

刘克庄

刘克庄　和黄户曹投赠二首

巫医末技有师生，古道今人鲜复行。

行子云玄谁卒业，附韩公传不埋名。

虱犹可以箭锋贯，蝇岂能增秤尾轻。

颇欲他时观续集，定将苍老换朱荣。

刘克庄

