○答元和南省请上徽号表

省表具知。朕缵嗣鸿业，托於王公之上，常恐涉道犹浅，烛理未明，夙夜祗畏，罔或宁逸。至於法天象以垂制，顺人心而平乱，立刑辟而不峻，兴礼教而不倦。简出浇浮，延纳忠直，思济於道，保合太和。今寰海削平，载弓矢，皆赖偏差辅弼之臣，尽规於左右；交帅之略，宣力於邦家。循省表章，请崇徽号，武功文德，扬美於子，用愧於怀，何以及此？尚以昆夷未叙，边鄙犹虞，不果允从，宜断来表。

