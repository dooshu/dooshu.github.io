◎甘卓

卓字季思，丹阳人。太康中为郡主簿功曹，察孝廉举秀才，为吴王常侍。惠帝时赐爵都亭侯，东海王越引为参军，出补离狐令。弃官归元帝，镇江东，授前锋都督，扬威将军历阳内史；进爵南乡侯，拜豫章太守，迁湘州刺史，进封于湖侯。中兴初迁安南将军、梁州刺史假节督沔北诸军，镇襄阳。王敦举兵，迁镇南大将军、侍中、都督荆梁二州，荆州牧。为周虑所杀，太宁中追赠骠骑将军，谥曰敬。

