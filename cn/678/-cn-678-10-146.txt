三代聖人多生儒中兩漢以下多生佛中

朱世英言：予昔從文公於定林數夕，聞所未聞，嘗曰：「子曾讀《游俠傳》否？移此心學無上菩提，孰能禦哉？」又曰：「成周三代之際，聖人多生吾儒中；兩漢以下，聖人多生佛中；此不易之論也。」又曰：「吾止以雪峰一句語作宰相。」世英曰：「願聞雪峰之語。」公曰：「這老子嘗為眾生，曰是什麼。」

