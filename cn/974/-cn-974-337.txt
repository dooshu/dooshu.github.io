梅尧臣　端明李侍郎挽歌三首

少年为侍从，名誉竟轩腾。

每吐胸中凤，宁容笔上蝇。

受厘延汉室，被谤过周陵。

今日泉宫启，师臣秩增礼。

梅尧臣

梅尧臣　端明李侍郎挽歌三首

官岂不为达，其如望未充。

敏辞倾一代，发问诎三公。

厌向承明直，思行邵伯风。

嗟嗟玉树折，埋没彼蒿宫。

梅尧臣

梅尧臣　端明李侍郎挽歌三首

秋树无黄鸟，蝉声亦自哀。

素车新陇去，白马旧宾来。

薤上朝阳露，池中岁劫灰。

短长何足较，嗣子有高才。

梅尧臣

