◇　朱博傅晏赵玄罪议

《春秋》之义，奸以事君，常刑不舍。鲁大夫叔孙侨如欲颛公室，谮其族兄季孙行父於晋，晋执囚行父，以乱鲁国，《春秋》重而书之。今晏放命圯族，干乱朝政，要大臣以罔上，本造计谋，职为乱阶，宜与博、玄同罪，罪皆不道。

（《汉书·朱博传》：彭宣等奏请诏谒者，召傅玄晏诣廷尉诏狱。制曰：「将军、中二千石、二千石诸大夫、博士、议郎议。」谏大夫龚胜等十四人以为。）



