李流谦　宣孺斫庭前芦苇见山有藆蕁入坐中示诗次其韵

扶摇何啻九万里，盍不往作蛟螭腾。

笑我真为折腰尉，如君雅称哦诗丞。

辄班下寮愧连璧，屡爱新诗工琢冰。

斫林与山出眉目，欲唤逋客招野僧。

晚香入帘恨悒悒，坐恐瘦骨成棱棱。

赏幽岂足废官事，净社久冷从公兴。

芙渠藆蕁一家耳，相看未易分级层。

李流谦

