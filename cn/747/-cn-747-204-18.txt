○议沙门不应拜俗状

窃以臣子跪拜，固是常规，爰在礼经，兼有权制。母拜其子，以礼成人；不臣其臣，以尊其德，况方外之教，为善不同，道有凌虚，佛无生灭，修心练行，因果是凭。名曰出家，明超俗表，咸言胜业，历代俱尊，盛立道场，皆求常乐。献君亲以广福，济含识於冥涂。久大而论，高於俗教，若同儒例，积想俗流。不尚学徒，无由显道，赖有崇护，道获常存，不拜之仪，以彰深护尊道之本，取益为宗。今据经文，云拜非益，利人益国，实所宜言；非益之文，何容敢进？循法仍旧，无阙彝章，体妙穷深，非下能及。幸г刍议，敢竭愚诚，惧不合宜，追深战灼。谨议。

高药尚

药尚，龙朔中官中御府少盐护军。

