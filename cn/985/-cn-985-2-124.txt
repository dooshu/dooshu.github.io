宋伯仁　散愁四首

著意功名四十年，柳花空满鬓丝边。

男儿无补朝廷事，有愧饥餐困即眠。

宋伯仁

宋伯仁　散愁四首

小楼呼酒揖青山，翠碧珑璁一笑间。

山若有情应问我，如何犹似野人閒。

宋伯仁

宋伯仁　散愁四首

清贫如水尽无妨，只愿伊周立庙堂。

扶起太平千载脉，且随农父乐耕桑。

宋伯仁

宋伯仁　散愁四首

旋买犁锄学种田，一声长啸霅溪边。

微茫白水山如画，好个江南万里天。

宋伯仁

