姜特立　赋鞏丈鹦鹉三首

陇沠归路渺漫漫，且向金笼刷羽翰。

院静日长频送语，时时图得主翁看。

姜特立

姜特立　赋鞏丈鹦鹉三首

紫燕黄鹂亦言语，或依帘幕或穿花。

较量爱重无如汝，合在华堂富贵家。

姜特立

姜特立　赋鞏丈鹦鹉三首

翠衿红觜娇唇舌，羽族於中最性灵。

巧护狸狂莫惊吓，好留相伴诵心经。

姜特立

