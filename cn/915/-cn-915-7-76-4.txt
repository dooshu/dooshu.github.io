◇甥侄

夫谓吾姑者，吾谓之侄，此名独从姑发。姑与伯叔於昆弟之子，其名宜同。姑以女子有行，事殊伯叔，故独制侄名，而字偏从女。如舅与从母，为亲不异，而言谓吾舅者，吾谓之甥，亦犹自舅而制也。名发於舅，字亦从男，故侄字有女，明不及伯叔，甥字有男，见不及从母，是以《周服篇》无侄字，《小功篇》无甥名也。（《通典》六十八。）

