○紀邊事一 【 邊事】

九邊往日有垣而卑薄、賊至列卒垣上、謂之擺邊譚二華填薊、建言賊數萬齊入。而我兵千里分守。數步一卒是虜合寡以為眾而我分眾以為寡也惡能得志。請自今罷擺邊、專阨塞、夫垣能遏零騎而不能遏大舉也。然非垣彼且長驅矣。事雖勞費實守邊要策垣非臺不庇眾。臺非相距數仞。俾矢石交及。亦與無臺同。于是量里建臺。幾三千餘所。眾翕然謂金湯也。諸鎮因而倣傚、奏請無虗日、一時賴以保障、而財賂衰耗、戍卒辛苦墊隘、方金湖代譚為本兵、極言建臺徒美觀耳、無益實用、一臺費幾三百金、邊方無水無石之處、採辦為艱、脩築無量、民人日駭、勞罷死轉、非撫之也、請乞停止、九邊始獲息肩矣、方譚議論矛盾、神氣不接、譚公甚重郎官吳與言、入談彌日信宿、其薦士如響、諸郎皆屬目卑下之、而方公銜吳刺骨、吳實能吏語人曰吳子貪而愎、眾怒如水火焉、是難容、及方公代譚為本兵、吳繇此斥疏下遷矣、

