蒲寿宬　书会溪郴阳瀑布图后三首

山椒斫寒翠，涧曲披玄图。

写此一派润，化作万顷腴。

谁知田中禾，粒粒心上珠。

蒲寿宬

蒲寿宬　书会溪郴阳瀑布图后三首

楚山亦瘴疠，湘水多幽灵。

高飚雷电激，尽日霰雪零。

涤去热恼肠，清风自泠泠。

蒲寿宬

蒲寿宬　书会溪郴阳瀑布图后三首

千山六月火，可使金石然。

怀兹水一滴，想彼心千年。

愿君倒天瓢，流泽无中边。

蒲寿宬

