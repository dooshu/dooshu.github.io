白玉蟾　夏五即事二首

惊心节物读刘谐，迎面南风汎歜杯。

池畔雨荒灵运草，庭前云酿洞宾槐。

藕丝冰水敌时暑，臂彩钗符付女孩。

遐想湘沅歌楚些，兰魂桂魄不归来。

白玉蟾

白玉蟾　夏五即事二首

晓来掠面更东风，过尽溪山属祝融。

杨柳引教荷芰绿，海棠让与石榴红。

稻针刺水连青亩，麦浪翻云涨碧空。

我有浮瓜沉李约，诸君同上紫霄峰。

白玉蟾

