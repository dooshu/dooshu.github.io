赵汝腾　再用韵答

当年肮脏厄伊优，身寄枌榆宅尚浮。

芝凤未杁羔屡聘，樯乌将发燕难留。

朝廷终念孔文举，里社回思马少游。

烟雾沧波休健羡，吾侪嫠纬莫忘忧。

赵汝腾

赵汝腾　再用韵答

敬简如翁吾所慕，即之目击道斯存。

斥归借卧平泉石，倦出几名傲吏园。

早日寒斋令尚友，近来径坂寄传言。

文山岁晚梅如雪，拟约庞公到鹿门。

赵汝腾

赵汝腾　再用韵答

不羡丛菊并二螯，羡君出语真俊豪。

崛奇退之石鼓句，清逸永叔庐山高。

壮怀倾倒涌泉寺，健笔嘘吸沧海涛。

后期进步登大顶，上续风雅卑庄骚。

赵汝腾

