李长民　城南蒋庄四首

愁卧愁亭上，兰时忽过中。

幽人倦赏物，青帝谩施功。

柳眼依依碧，档梢冉冉红。

真须家酿酒，一醉百花丛。

李长民

李长民　城南蒋庄四首

郊居人事绝，倦暑每晨兴。

莲□池中佛，笋供林下僧。

吟馀厌蝉噪，望远喜禾登。

朝市忘怀久，何劳羡赐冰。

李长民

李长民　城南蒋庄四首

今旦商飚起，萧然云气秋。

稚蛩工促织。老蔓拟牵牛。

莫赋潘安阁，聊登王粲楼。

家园归未得，孤梦绕松楸。

李长民

李长民　城南蒋庄四首

守来惟喜睡，忽忽又朝暾。

地迥霜逾白，庭空鹊自喧。

甑头烟半吐，盏面酒微温。

莫问乌银价，晴檐好负暄。

李长民

