○绝麟集述

驾在石门年秋八月，愚自关畿窜浙上，所著歌诗，累年首题於屋壁，且入前集。壬戌春，复自擅山至此，目败┲作，火土二曜，叶力攻凌可知矣。冒没已多，幸无大愧，固非赍恨而有作也，尚虑道魁释酋见之，慊然於我者。盖自此集杂言，实病於负气，亦犹小星将坠，则芒焰骤作，且有声曳其後，而可骇者，撑霆裂月，挟之而共肆，其愤固不能自戢耳。今之云云，况恃白首，无复顾藉，然後知贤英能客出肺肝以示千载，亦当不免斯累，岂遽咄咄耶？知非子述。

