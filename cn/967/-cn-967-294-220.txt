李曾伯　寿利州赵漕

天禀银河一派清，蔼然中外播休声。

金城方略今充国，斜谷规模旧孔明。

屈久辔丝勤使指，再须班笋著宗英。

九重侧席亲贤切，有诏西南起老成。

李曾伯

李曾伯　寿利州赵漕

几载星轺惠汉关，埴培寿脉一分宽。

数丝鹤鬓因民白，一片鸥心为国丹。

绿野高风虽独慕，黄花晚节正争看。

动名麟阁清芬在，且伴松椿傲岁寒。

李曾伯

