陆游　雨後

甘澍慰群望，浮云还故墟。

新凉生枕簟，余润入犁锄。

帘上翩翩燕，蒲新鱭鱭鱼。

素秋犹半月，团扇意先疏。

陆游

陆游　雨後

础润还成雨，云收旋作晴。

岩花分日发，林笋逐番生。

笔砚行常具，轩窗晚更明。

尘埃幸不到，那得废诗情。

陆游

陆游　雨後

雨後凉生病体轻，闲拖拄杖出门行。

槐花落尽桐阴薄，时有残蝉一两声。

陆游

陆游　雨後

小筑涛江外，微凉暑雨余。

倾囊致欢伯，信脚到华胥。

芳草翩翩蝶，清池泼泼鱼。

此翁虽耄矣，作计未全疏。

陆游

陆游　雨後

一夜茅檐雨，晨兴乃尔凉。

禽鱼皆遂性，草木自吹香。

微润生琴藨，纤尘避笔床。

悠然北窗兴，真欲傲羲皇。

陆游

