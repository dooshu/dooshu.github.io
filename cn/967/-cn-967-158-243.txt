李弥逊　交韵漳州邓教授二首

绛账初开识马融，尊罍聊共落新宫。

三千避席方怀古，四十无毡独见公。

尺璧未磨终可荐，兼金久炼要加功。

男儿事业真堪戏，莫把行藏问塞翁。

李弥逊

李弥逊　交韵漳州邓教授二首

十年猿鹤共萧萧，世事驱人肯见饶。

老态岭云风更急，壮心炉篆日还销。

催科政拙民犹病，御侮才疏盗正骄。

强拾陈言续清唱，却惭横槊按戎昭。

李弥逊

