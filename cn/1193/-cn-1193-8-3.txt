潭州遣祭　　　　　　　　　朱　子

维绍熙五年岁次甲寅八月已丑朔二十有八日丙辰朝散郎秘阁修撰权发遣潭州军州兼管内劝农营田事主管荆湖南路安抚司公事马歩军都总管赐紫鱼袋朱熹谨遣学生廸功郎道州宁远县尉冯允中致祭于濂溪先生周公于皇道体沕穆无穷羲农既远孔孟为宗秦汉以还名崇实否文字所传糟粕而巳大贤起之千载一逢两程之绪自我周翁清潇之原有严貌像欲觌无因徒有怅望吏以毁告闵然于衷出金少府往佐其工爰俾诸生敬陈一酹先生临之有赫无昧尚飨

