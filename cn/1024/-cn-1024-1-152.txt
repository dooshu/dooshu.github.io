戴表元　梨洲寺

不知何处起钟声，云作楼台雾作城。

洲上稻肥初起墢，山中梨巨旧传名。

林疏野地惟多石，气湿炎天亦少晴。

东畔有潭闻险绝，岩前时现老龙精。

戴表元

戴表元　梨洲寺

一区鸡犬白云巅，乱后来看意惘然。

劫火尚余唐殿宇，土风甯是晋山川。

沿溪客散三州路，并守僧耕百亩田。

欲访纵由题作句，矮碑祗在近时镌。

戴表元

