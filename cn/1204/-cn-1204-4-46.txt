◎宋祁鹧鸪天

宋祁为学士，一日遇内家车子数辆於繁台，不及避，车中有搴帘者曰："此小宋也。"祁惊讶不已，为作鹧鸪天词云："画毂雕轮狭路逢。一声肠断绣帘中。

身无彩风双飞翼，心有灵犀一点通。 金作屋、玉为笼。车如流水马如龙。刘郎已恨蓬山远，更隔蓬山岗一尤重。"传唱达禁中。仁宗闻之，问第几车子，有内人自陈。顷之宣学士赴宴，从容语之，祁惶惧。仁宗曰："蓬山不远。"遂以内人赐之。［词林海错］

