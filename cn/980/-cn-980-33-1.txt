释道昌　偈三首

道不属知，不属不知。

知是妄觉，不知是无记。

若真达不疑之道，碍他铜盘不打老鼠。

所以抽身入，还从屋里来。

报教台凳稳，聊且劝三杯。

兄呼弟唤殷勤处，留得儿孙辨劫灰。

释道昌

释道昌　偈三首

未透祖师关，千难与万难。

既透祖师关，千难与万难。

未透时难即且置，既透了因甚麽却难。

放下笊篱虽得价，劝他杓柄在无端。

释道昌

释道昌　偈三首

与我相似，共尔无缘。

打翻药铫，倾出炉烟。

还丹一粒分明在，流落人间是几年。

释道昌

