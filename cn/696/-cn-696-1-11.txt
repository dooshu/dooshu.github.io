圣期别业即景


其一


晨光风渚淡，首夏濯群妍。
远浦估船泊，高林梵鼓传。
岸香藤覆水，墓湿草深烟。
尽日荒郊路，江流同去年。

其二


雨淡海棠外，春深弄小红。
犹残花梦后，已入夏云中。
深陇常藏雉，清江欲下虹。
农家早收麦，官吏晓年丰。

其三


虚室河干静，青苔深浅同。
渔蛮丝网月，龙女绣幡风。
麦秀歌村老，蓬辛泣小虫。
避愁无地好，踏径暝梵宫。




