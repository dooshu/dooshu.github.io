答浙抚谷近沧


两承翰示，领悉。武备弛而财用乏，文武将吏，虚文塞责，此不独浙中为然。朝廷方欲综核名实，以兴太平。奈何积习成风，因循难振，此在司风纪者，一加之意耳。

顷闽、粤驿骚，患将及浙。预防之策，兵饷为急。乃往者，抚台每一人至，即奏请蠲贷，徒为节省之名，不思干济之实，脱一旦有急，帑藏空匮，当其时能不征派于民乎？此务虚名而贻实祸者也。昨敝乡周道长至，亦曾以此告之。须两院同心筹画，事乃克济也。





