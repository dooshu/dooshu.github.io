陈师道　戏元弼

浊泾清渭不同源，世好因循到子孙。

只待白头能潦倒，不虞青眼已澜翻。

陈师道

陈师道　戏元弼

山头落日著窗明，花里来禽起笑声。

岂有诗成须白傅，独於酒可置公荣。

陈师道

陈师道　戏元弼

翩翩别去七经年，特特归来两浩然。

东道有时推谢令，後堂无地著彭宣。

陈师道

陈师道　戏元弼

车驰卒奔风雨过，白发故人余一个。

幸是元无左阿君，何须不著陈惊坐。

陈师道

