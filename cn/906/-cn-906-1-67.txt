唐释奠文宣王乐章


《唐书·乐志》曰：“皇太子亲释奠：迎神用《诚和》，亦曰《宣和》，皇太子行用《承和》，登歌奠币用《肃和》，迎俎用《雍和》，送文舞出、迎武舞入用《舒和》，武舞用《凯安》，词同冬至圜丘，送神用《诚和》，词同迎神。”《通典》曰：“开元中，又造三和乐：一曰《祴和》，三公升降及行则奏之；二曰《丰和》，享先农则奏之；三曰《宣和》，祭孔宣父、齐太公则奏之。”





