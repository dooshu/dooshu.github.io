跋

同谁学圃，栽河阳未尽之花；约伴登楼，度都尉可怜之曲。仆本恨人，曾经乐随事起；卿须怜我，未免伤逐心生。

一日，笠翁惠读《意中缘》本，惊心是艳，信手皆奇。佳人本难再，喜得其宜；才子自堪销，巧作之合。光分钗焰，讶罗帐之开时；影回镜波，想珠帘之垂处！相思地就，离恨天完。请问笠翁：那时置身，是何法界？

东海弟徐林鸿谨跋




