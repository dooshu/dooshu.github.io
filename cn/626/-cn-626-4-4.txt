杨少保溥三首

【宣德丙午扈驾巡边途中感兴】

膏车度重关，重关路漫漫。

两厢既充轫，四牡何盘桓。

翘首望前，迢迢不可攀。

任重难为力，临歧发长叹。

策马登崇冈，一览洞八荒。

山川限南北，华夷有定疆。

猗欤商周盛，以德为保障。

秦隋勤远略，祸乱起萧墙。

【东征】

搀抢耀齐分，龙御勤六师。

出门驰马去，不暇告妻儿。

亲友送我行，欲语难为辞。

死生岂不恤，国事身以之。

