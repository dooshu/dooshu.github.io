【诗】

巾车出（《初学记》作中。误。）邺宫。校猎东桥津。重罝施（《初学记》作结。）密网。{罒/干}筚飘如云。弯弓忽高驰。一发连双麕。（○《类聚》九十五。《诗纪》十二。又《初学记》二十二引津、云二韵。《御览》九百七引津、麕二韵。）

蜘蛛网户牖。野草当阶生。（○《文选》二十九杂诗注引魏文帝诗。三十直学省愁卧诗注引上一句。）

酒人献三清。丝中（当作竹。）列南厢。（○鸣沙石室古籍业残类书残卷宴乐类。）

王韩独何人。翱翔随天涂。（○《文选》二十八前缓歌声注。）

回头四向望。眼中无故人。（○《文选》二十五答张士然诗注。）

绢绡白如雪。轻华比蝉翼。（○《白帖》二。）

画舸覆堤。（○唐语林二。）

兰芷生兮芙蓉披。（○《文选》三十一杂诗注。）

