宋高宗　诗二首

随宜饮酒聊充腹，取次衣裘亦暖身。

未必得年非瘦薄，无妨长福是单贫。

老龟岂羡牺牲饱，蟠木宁争桃李春。

随分自安心自断，是非何必问閒人。

宋高宗

宋高宗　诗二首

地黄饲老马，可使光鉴人。

吾闻乐天语，喻马施之身。

我衰正休枥，垂耳气不振。

移栽附沃壤，蕃茂争新春。

沈水得稚根，重汤养陈薪。

投以东阿清，和以北海醇。

崖蜜助甘泠。山姜发芳辛。

融为寒食饧，咽作瑞露珍。

丹田自宿火，渴肺还生津。

愿饷内热子，一洗胸中尘。

宋高宗

