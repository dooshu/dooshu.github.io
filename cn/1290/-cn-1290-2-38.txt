38.豇豆

一名䜶䝄，红、白二种，处处有之。谷雨前后下种者，六月子便种，一年可两收。四月种者，七、八月收。一种蔓长丈馀，一种蔓短，悬架则蕃，铺地则不甚旺，宜灰壅。其叶俱本大末尖，嫩时可茹。花红、白二色。荚有白经，紫赤斑驳数色，长者一、二尺，生必两两并垂，有习坎之义。子微曲如人肾形，所谓豆为肾谷者，宜以此当之。性甘咸无毒。理中益气，补肾健胃，和五脏，调营卫，生精髓，止消渴、吐逆、泄痢，利小便。数与诸疾无禁，但水肿忌，补肾不宜多食。此豆嫩时充菜，老则收子。可谷、可果、可菜，取用最多，豆中上品也。指为胡豆者，误。

【诠释】

豇豆简称豆角，有蔓性与矮性两种，学名为Vigna sinensis。蝶形花冠，花谢后结荚一对，荚细而长，形似笔杆。短荚种纤维较粗，容易硬化。长荚种品质较好，为夏秋间最常食的豆类。

