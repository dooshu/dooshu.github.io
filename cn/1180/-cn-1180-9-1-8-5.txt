东方未明

三章，章四句


首章讲：此刺其君兴居无节，号令不时。若曰：





东方未明，颠倒衣裳。

人臣会朝，别色始入。今我也于东方未明之时，而颠倒其衣裳，固将以为入朝之举。





颠之倒之，自公召之。

召，以君命来召。夫颠之倒之于东方之未明，则既早矣。而当此之时，已有从公所而来召之者，盖犹以为晚也。吾将何所据哉？

二章：讲同。





东方未晞，颠倒裳衣。倒之颠之，自公令之。

末章讲：夫以无节之兴，君行不时之号令，岂以晨夜之限为难知乎？





折柳樊圃，狂夫瞿瞿。

樊，藩也。瞿瞿，惊顾也。今夫折柳樊圃，若无足恃也。然狂夫见之，犹瞿瞿然而不敢越焉者，以内外之限甚明。虽狂夫犹知之也，然则晨夜之限甚明，人所易知，岂异是哉？





不能晨夜，不夙则莫。

夙，是早。莫，是晚。今乃昩寝，兴之节不失之早，则失之暮焉。反狂夫之不若矣。夫兴居无节，则人无所遵以为常；号令不时，则人无所据以为信，吾知国事将日非矣。诗人之言，非深有所忧乎？





