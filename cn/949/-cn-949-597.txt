范成大　寄题西湖并送净慈显老三绝

南北高峰旧往还，芒鞋踏遍两山间。

近来却被官身累，三过西湖不见山。

范成大

范成大　寄题西湖并送净慈显老三绝

膏肓泉石痼烟霞，半世游山不著家。

老入蒲团三昧定，坐看穿膝长芦芽。

范成大

范成大　寄题西湖并送净慈显老三绝

中秋月了又黄花，卯后新醅午后茶。

别没工夫谭不二，文殊休更问毗耶。

范成大

