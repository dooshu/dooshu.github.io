◇与弟云书（九首）

听讼观东，作百丈许廊屋。（《御览》一百八十五。）

门有三层，高百尺，魏明帝造。（《水经·谷水注》。谷水又东历大夏门下，故「夏门」也引。）

仁寿殿前有大方铜镜，高可五尺馀，广三尺二寸；立著庭中，向之便写人形体了了，亦怪事也。（《北堂书钞》一百三十六，《初学记》二十五，《御览》七百十七。）

此间有伧父，欲作《三都赋》，须其成，当以覆酒瓮耳。（《晋书·左思传》，又《御览》八百六引《世说》，今捡《世说》无。）

监徒武库建始殿诸房中，见有两足猿，真怪物也。（《御览》九百十。案：「监徒」疑有误。）

天渊池养山鸡，甚可嬉。（《御览》九百十八）

天渊池南角有果，各作一株，无处不有；纵横成行，一果之间，辄作一堂。（《御览》九百六十四）

张骞为汉使外国十八年，得涂林安石榴也。（《御览》九百七十，又见《大观本草》二十三。）

思苦生疾。（《文选·文赋》注）

