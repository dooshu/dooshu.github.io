○荚赋（以呈瑞圣朝为韵）

圣人法天兮无物不成，皇天辅圣兮有贶必呈。荚之嘉瑞，爰乃应乎休祯；禀神灵以擢质，因尧阶而得名。抽茎，布叶英英；二八而落，三五而盈。阴德自然，仰蟾蜍而知晦；太阳常近，与葵藿而同倾。尔乃丕体其样，博考其义；所以厚上天之德，所以表皇王之瑞。其国乱也，则植之犹难；其国理也，则生之孔易。惟我后之钦若，亦合符而受赐。承荣金殿，旁г三露之滋；每奉玉阶，上荫之施。岂无萱草，以悦其性？岂无灵芝，以彰其盛？芝擢其秀，既以纷纶於策书；萱树於堂，曷能弥缝於明圣？未若荚生於皇朝，与夫髦士来应弓招。受成於天，谅多闻於国瑞；托其得地，且有异於山苗。窃预谈於皇道，庶有望於迁乔。

