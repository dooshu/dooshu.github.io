【留钥】


（宋）留守别称。除京师在皇帝外出时设留守外，西京、南京、北京各设留守一人，各以西京河南府、南京应天府、北京大名府知府兼。宋王铚《默记》卷中：“（王抱一）徐曰：‘吕君得解及第，无人可奉压，不过十年作宰相，十二年出判河南府。’明年，文穆廷试第一。……后十年作相，十二年有留钥之命，悉如所言。”按：吕文穆即吕蒙正。《宋史·吕蒙正传》：“字圣功，河南人。……李昉罢相，蒙正拜中书侍郎兼户部尚书、平章事、监修国史。……至道初，以右仆射出判河南府兼西京留守。”《宋史·职官志》七《留守、副留守》：“旧制，天子巡守、亲征，则命亲王或大臣总留守事。建隆元年，亲征泽、潞，以枢密使吴廷祚为东京留守，其西、南、北京留守各一人，以知府兼之。西京河南，南京应天，北京大名。留司掌管宫钥及京城守卫、修葺、弹压之事，畿内钱谷、兵民之政皆属焉。”





