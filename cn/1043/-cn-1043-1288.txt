王安石　与道原过西庄遂游宝乘

周顒宅作阿兰若，娄约身归窣堵坡。

今日隐侯孙亦老，偶寻陈迹到烟萝。

王安石

王安石　与道原过西庄遂游宝乘

桑杨已零落，藻荇亦消沈。

园宅在人境，岁时伤我心。

强穿西埭路，共望北山岑。

欲觅道人语，跨鞍聊一寻。

亲朋会合少，时序感伤多。

胜践聊为乐，清谈可当歌。

微风淡水竹，净日暖烟萝。

兴极犹难尽，当如薄暮何。

王安石

