顺化第十一

天以阳生万物，以阴成万物。生，仁；成，羲也。阴阳，以气言；仁义，以道言。详已见图解矣。故圣人在上，以仁育万物，以羲正万民。所谓定之以仁义。天道行而万物顺，圣德修而万民化。大顺大化，不见其迹，莫知其然之谓神。天地圣人，其道一也。故天下之众，本在一人。道岂远乎哉！术岂多乎哉！天下之本在君，君之道在心，心之术在仁义。

