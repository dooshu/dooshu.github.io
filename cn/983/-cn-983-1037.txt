宋祁　行药

行药来溪上，园秋损物华。

漫丛繁野菊，荒蔓击寒瓜。

野旷难藏树，山时即变霞。

病身慵事事，楼鼓谩催衙。

宋祁

宋祁　行药

日烘霞底未成昏，拊物惊年并惨魂。

李树已僵生意苦，秋虫何忍食桃根。

宋祁

宋祁　行药

行药遍城闉，仍逢摇落辰。

坞风焦粟罅，园露饱梨津。

远水多成浦，高云自作鳞。

匕丹无复得，魂断小山人。

宋祁

