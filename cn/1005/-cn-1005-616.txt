张閏　有怀新筠州扬秘监寄赠八绝兼桂隐茶

老子生来铁面皮，要渠嬉笑莫过诗。

可怜百巧卿云手，拙直今年一奏词。

张閏

张閏　有怀新筠州扬秘监寄赠八绝兼桂隐茶

送公萧寺意徘徊，客从登车不忍归。

明日尚将诗寄我，要令鹤骨转难肥。

张閏

张閏　有怀新筠州扬秘监寄赠八绝兼桂隐茶

闻道匆匆不住程，如今应已到乡城。

亦通朝路音书不，朝外可能空旧情。

张閏

张閏　有怀新筠州扬秘监寄赠八绝兼桂隐茶

初时华节漕江东，台阁争留省阁中。

换得一州如斗大，便无人挽信诗穷。

张閏

张閏　有怀新筠州扬秘监寄赠八绝兼桂隐茶

少有羊曾踏菜园，更教清苦嚼筠根。

何如添得如椽笔，就各西江一口吞。

张閏

张閏　有怀新筠州扬秘监寄赠八绝兼桂隐茶

螀寒蚓叫亦何心，老贼奚堪领活深。

非是交游无远别，几回因此惨离襟。

张閏

张閏　有怀新筠州扬秘监寄赠八绝兼桂隐茶

诸子分镳不待鞭，愈怜肥犬满人前。

何须妙处趋庭说，心学乘閒尽底传。

张閏

张閏　有怀新筠州扬秘监寄赠八绝兼桂隐茶

茗芽封去且随书，林下多惭好物无。

鼻孔撩天犹得在，却须持赠竹香炉。

张閏

