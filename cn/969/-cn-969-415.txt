刘克庄　寄方时父二首

长君三岁觉衰残，当子之年乞退闲。

兄已荷锄为老圃，弟方负笈上春官。

轻红入谱因人重，淡墨遗贤岂命悭。

欧九玉堂在天上，不如杜二草堂安。

刘克庄

刘克庄　寄方时父二首

跖富回贫赋予偏，有司之者勿尤天。

不争贵幸铜山铸，专筭书生纸裹钱。

仅有玉川数间屋，素无鲁望百弓田。

荒村牢落稀还往，傥肯重登入剡船。

刘克庄

