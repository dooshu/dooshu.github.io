【从军五更转五首】

一更刁斗鸣。校尉□连城。遥闻射雕骑。悬惮将军名。（○《类聚》五十九。《乐府诗集》三十三。《诗纪》百七。）

二更愁未央。高城寒夜长。试将弓学月。聊持剑比霜。（○同上）

三更夜警（《类聚》作惊。乐府同。）新。横吹独吟春。强听梅花落。（《类聚》作落花。）误忆柳园人。（○同上）

四更星汉低。落月与云齐。依稀北风里。胡笳杂马（《类聚》误作鸟。）嘶。（○同上）

五更催送筹。晓色映山头。城乌初起堞。更人悄（乐府云。一作笑。）下楼。（○同上）

