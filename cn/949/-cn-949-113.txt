范成大　初秋闲记园池草木

茙葵烂紫终陋，嫣蕁蔫黄亦香。

医俗剩延竹色，疗愁催拆萱房。

范成大

范成大　初秋闲记园池草木

牛牵碧蔓自绕，鸡耸朱冠欲争。

菱葩可范伯雅，蓼节偏宜面生。

范成大

范成大　初秋闲记园池草木

越城芳径手亲栽，红浅黄深次第开。

不用小山招陷赋，身如强健日千回。

范成大

范成大　初秋闲记园池草木

旱地莲花娇小，水盆栀子幽芳。

薇帐半年春艳，桂丛四季秋香。

范成大

范成大　初秋闲记园池草木

一株萧索倚宣华，东苑香风属内家。

丹碧屠苏银烛照，平生奇绝象山花。

范成大

范成大　初秋闲记园池草木

醉怜金瑆齐侧，卧看玉簪对横。

腥水留灌茉莉，结香旋薰素馨。

范成大

范成大　初秋闲记园池草木

玉菡化生稚子，碧枝视现声闻。

马齿任藏汞冷，鸿头自胜硫温。

范成大

