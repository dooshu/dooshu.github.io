苏辙　初成遗老斋二首

花时懒出伴游人，暑雨深藏养病身。

新宅丁丁厌斤斧，旧书寂寂卷垘尘。

久将生事累诸子，顿敛浮根付一真。

遗老斋成谋宴坐，澹然无语接来宾。

苏辙

苏辙　初成遗老斋二首

旧说颍川宣老人，朱樱斑笋养闲身。

无心已绝衣冠念，有眼不遭车马尘。

青简自书遗老传，白须仍写去年真。

斋成谩作笑谈主，已是萧然一世宾。

苏辙

