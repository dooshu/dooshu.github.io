◇王侯兄弟嗣统议

案《春秋传》云：世子死，有母弟则弟，无则立长，年均择贤，义均则卜，古之制也。今长子早卒无嗣，进立次息，以为世子，取诸《左氏》，理义无违。又孙武所据，晋济北侯荀勖长子卒，立次子，亦近代成例。依文采比，窃所允安，谓宜开许，以为永制。（《宋书·礼志》二，大明二年六月，博士孙武傅郁议云云，曹郎诸葛雅之议，诏可。又见《通典》九十三。）

