刘克庄　梅花五首

仿佛瑶姬拥仗来，茆檐化作玉楼台。

平明绕砌圆残梦，元是梅花数树开。

刘克庄

刘克庄　梅花五首

糁地纷纷着树稀，岁华摇落惨将归。

世间尤物难调护，寒怕开迟暖怕飞。

刘克庄

刘克庄　梅花五首

篱边屋角立多时，试为骚人拾弃遗。

不信西湖高士死，梅花寂寞便无诗。

刘克庄

刘克庄　梅花五首

肯因冷澹怨年芳，霜满寒林月满塘。

至白世间惟玉雪，不如伊处为无香。

刘克庄

刘克庄　梅花五首

夜来几阵隔窗风，便恐明朝已扫空。

点在青苔真可惜，不如吹入酒杯中。

刘克庄

