陆游　夏日杂咏

闲居自无客，况复暑如焚。

百折赴溪水，数峰当户云。

幽寻穷鹿径，静钓杂鸥群。

旧爱南华语，今方践所闻。

陆游

陆游　夏日杂咏

兀兀从谁语？

寄一床。

不嗟头似葆，但苦汗如浆。

欹枕风生竹，勾帘日转廊。

非由静胜热，本体自清凉。

陆游

陆游　夏日杂咏

蒲苇萧萧晚，楸梧肃肃阴。

山童惊大鼾，林鸟伴微吟。

蛮砚深瀦墨，吴牋熟捣踸。

新诗与醉帖，自笑尚童心。

陆游

陆游　夏日杂咏

省事心君静，忘情眼界平。

食便餐酪美，浴试葛衣轻。

鹤整千年驾，鸥寻万里盟。

秋风即在眼，作意上青城。

陆游

