○祭崔氏外甥文

（崔氏外甥，即简之子处道、守讷也。奉简丧，逾海水，遇暴风溺死，详见上注。一本作《崔君筵侧祭二甥文》。）

年月日，八舅、十舅以酒肉之奠，敬祭外甥韦六、小卿之魂。（一本，无此上文。）呜呼！生有孝姿，淑且茂兮。谓吉其终，道克就兮。胡典而丧？（典，主也。）离厥咎兮。蹈道而违，死谁兮？岂汝之昧，不能究兮？将夺之鉴，使昏兮？（，武赋切，与“雾”同。）反复搅予，哀何救兮？骨肉无从，魂焉觏兮？庶几来归，以侑兮。（，熟食。食余曰，言祭简之余以祭二甥也。）酒实于觞，肉盈豆兮。岂伊异人？余所授兮。来耶否耶？歆气臭兮。

