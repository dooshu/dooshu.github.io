陆文圭　和史药房三绝

莫倚承恩赋上林，记曾薄倖吒琴心。

白头又欲轻相背，令蹙山眉作苦吟。

陆文圭

陆文圭　和史药房三绝

山处如何汉二疏，返耕聊以遂吾初。

虎头未可轻摇笔，牛角何妨且读书。

陆文圭

陆文圭　和史药房三绝

春被山颠与水涯，尽供物料入诗家。

陆刘近世升沉异，一为梅花一杏花。

陆文圭

