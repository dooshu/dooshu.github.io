◇策诏告故太傅羊祜庙

故太傅钜平侯羊祜，造建平吴之规，潜谋远略，与众殊虑。勋业不遂，然荡灭之计，悉如祜策。固能夷旷世之寇，拯生民之患，勋烈宏著，而宠不逮身。其遣使以克定之功，策告祜庙。昔汉封萧何夫人为侯，以崇显元功，亦古之令典。封祜夫人为万岁乡君，食邑五千户，赐绢万匹。（《湖北通志》，李兴撰《羊祜碑》。）

