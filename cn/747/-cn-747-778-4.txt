○上兵部相公启

商隐启：伏奉指命，令书元和中太清宫寄张相公旧诗上石者，昨一日书讫。伏以赋旷代之清词，宣当时之重德。昔以道均稷契，始染江毫；今幸庆袭韦平，仍镌宋石。依於桧井，蹈彼椒墙，扶持固在於神明，悠久必同於天地。况惟菲陋，早预生徒。仰夫子之文章，曾无具体；辱郎君之谦下，尚遣濡翰。空尘寡和之音，素乏入神之妙。恩长感集，格钝惭深。但恐涕Д，终斑琬炎。下情无任战汗之至。

