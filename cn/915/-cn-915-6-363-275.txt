○答戴处士书



见重申释疑论，辞理切验，善乎校实也。但仆意犹有不同，乃即欲更言所怀，一日侍法师坐，粗共求君意，云气力小佳。当自有酬，因君论旨，兼有所见也。仆是以不复稍厝其爝火，须成旨因上。君云审分命者，乃是体极之人，既非所同，又仆所立，不期存于应报，而庆罚已彰，亦不如君所位也。书不尽言，于是信矣。其中小小，亦多未喻，付之未遇。（《广弘明集》二十）



