题天池图小引

吴华山有天池石壁老子枕中记云其地可度难盖古灵壤也元泰定间大痴黄先生逰而爱之为图四三本而池之名益着此为其弟子李可道所画尤得意者也温陵陈彦防得之求余赋诗其上或云此庐山天池景也余未有以辨然旧见别本张贞居题之首句云尝读枕中记则亦以为华山池矣前軰言贞居与大痴数同逰扵此则其言信可徴初不必舎此而取彼也因为赋长歌欲张吾乡之山水使与香鑪九老争高云

