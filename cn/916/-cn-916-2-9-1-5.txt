【薤露】

〖亦曰泰山吟行。丧歌。崔豹《古今注》曰：薤露、蒿里。并哀歌也。本出田横门人。横自杀。门人伤之。作悲歌。言人命奄忽如薤上露。易晞灭也。亦谓人死魂魄归於蒿里。故有二章。至孝武时。李延年乃分二章为二曲。薤露送王公贵人。蒿里送士大夫庶人。使挽柩者歌之。亦呼为挽歌。〗

薤（《后汉书》注作□。）上露。（《初学记》露上有朝字。《文选》注、《古今注》、合璧事类、草堂诗注同。《文选》注露上有或有零字。）何易（《白帖》作朝日。）皠。（《御览》或作稀。）露皠（《御览》无此二字。事类赋同。）明朝更（《后汉书》注作还。）复落。（《初学记》作结。《御览》或作露。《古今注》作滋。）人死一去（《御览》或无一去二字。事类赋同。）何时归。（○《古今注》中。《后汉书》周举传注。《文选》二十八挽歌诗注。《初学记》十四。《御览》十二。又五百五十二作古辞。《乐府诗集》二十七。事类赋露赋注。合璧事类六十八。草堂诗笺二十四故秘诗注。《诗纪》六。又《文选》二十四赠白马王彪诗注、《白帖》一、《御览》九百七十七俱引首一句。）

