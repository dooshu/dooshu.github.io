○題為分布秋防兵馬事

案查先准兵部咨、為預處畿輔兩掖兵馬、該本部題咨主客兵馬、照依往年事例、酌量謹列款具奏、仍將山西大同宣府三鎮援兵、除原係入衛者、徑自調遣外、其餘正奇遊兵、如薊鎮全無警報、該在何處駐劄、如薊鎮的有警報、該調何處駐劄、必須內不失薊鎮之防、外不誤本鎮之事、為上策等因、題奉　欽依、備咨前來、已經通行、今照六月已至、秋期即臨、所有三鎮兵馬、除宣大遊兵、三營更番入衛外、其餘本鎮擺守恊守、與鄰鎮併守、南山聽援薊鎮事宜、查照上年舊矢?見、及遵照部議斟酌詳審通應申飭、以便遵守、在宣府者、合行鎮廵官馬芳冀鍊等、大振兵威、多方哨探、如果秋前無警、嚴督副總兵、東路參守遊擊等、北路及中路西路南路各參守等官、各選練精銳、嚴飭部伍、儹餧馬匹。鋒利器械教演火器。訓習弓矢。早圖戰守之謀。及責成守廵道副使參議等。多備粮儲。早完工作。歸併小堡。明肅烽煙。預為收保之計虜若近邊窺伺。本鎮總兵官馬芳。一面酌發步卒。防守堡寨。及嚴令將領慎固城守相機截殺、尤防夜攻。一面總領正兵。暫駐新保安。北拒龍門。大小白楊柳溝等口。南防舊城礬山桃花一帶堡寨。副總兵統領奇兵暫駐赤城、北控獨石馬營雲州之險、東拒鵰鶚所、南下海永之路、遊擊統領舊遊兵、暫駐左衛外防張家口、膳房新開諸堡、南衛紅塘丁寧順徑東西川地方、遊擊一員、統領新遊兵、暫駐鎮城聽援中西二路、虜若聚眾東行、至獨石邊外、勢犯隆永等處、東路遊擊恊守四海冶副總兵恊守永寧、一遊擊恊守隆慶、一遊擊恊守岔道、正兵坐營恊守各墩墻山口、總兵官駐懷來揀選戰鋒、往來援應專圖戰守、廵撫駐保安贊理保障、臣駐懷來總攝調度、標下參將遊擊、各統掖兵聽候防勦、其岔道迤東墩墻之內據險守要、分屬東路、參將守備等、岔道迤西聯墩內外、塹山湮谷、分屬口北、分廵守備等官、有責成在大同者、合行鎮廵官孫吳張志孝等、大振兵威、多方哨探、如果秋前無警、嚴督副總兵東路、及北東路北西路中路威遠西路、靈丘等處、參將等官、各選練精銳、嚴整部伍、儹餧馬匹、鋒利器械、教演火器、訓習弓矢、早圖戰守之謀、及責成兵備守廵道副使參議僉事等、多備粮儲、早完工作、歸併小堡、明肅烽煙、預為收保之計、虜若近邊窺伺、本鎮總兵官、一面酌發、步卒防守堡寨、及嚴令將領慎固城守、相機截殺、尤防夜攻、一面統領正兵移駐弘賜、一則適中調度、一則東西援勦、副總兵統領奇兵、仍駐左衛、一則控至雲西、一則南援威平、遊擊統領遊兵、移駐懷仁、一以防禦山馬、一以捍衛朔應、遊擊統領遊兵、移駐陽和、一以南遮洪蔚、一以便援雲東、虜若由弘賜陽和邊外東行、總兵官統領正兵、移駐懷安、遊擊一員、統領遊兵移駐西城、遊擊一員、統領遊兵仍駐陽和、聯絡聲勢、相度機宜、虜若由宣府西路、邊外東行、勢向獨石三間房等處、總兵遊擊、俱不待調遣、隨賊向往、趨赴南山、遵照拒守、用伐虜謀、在山西者、合行鎮廵官董一奎、王繼洛等、大振兵威、多方哨探、如果秋前無警、嚴督副總兵、西路及中路、東路北樓、太原各參老營、遊擊管官、各選練精銳、嚴整部伍、儹餧馬匹鋒利器械、教演火器、訓習弓矢、并極衝次衝、各據險守要、早圖戰守之謀、及責成岢嵐寧武鴈平兵備等、多備粮儲、早完工作歸併小堡、明肅烽煙、并布按二司守廵等道、將腹裏城堡州縣編立保甲、嚴防村堡、預為收保之計虜若窺伺本境總兵官一面督併軍壯據墻擺守、用備攻衝、及嚴令將領慎固三關、相機截剿、尤防夜攻、一面統領正兵、暫駐陽方口、一則調度本境、一則便援雲朔、副總兵統領奇兵、仍駐老營、一以督責河曲等兵、專防黃河、一以聞警、東西隨向剿遏、西路參將統援兵駐劄水泉營、中路參將統領援兵駐劄荍麥川暗門、東路參將統領援兵駐劄廣武站、太原參將統領援兵駐劄馬蘭口、神機司把總統領標兵駐劄舊廣武白草溝、北樓參將統領援兵暫駐長柴嶺、遊擊統領遊兵暫駐八角堡、各督同守備等官、一以嚴督步軍、貼守墻臺、一以統領馬兵、援堵衝口、虜若聚眾由大同陽和天城邊外東行總兵官統領正兵、暫駐蔚州參將統領援兵、暫駐渾源、遊擊統領遊兵、暫駐廣昌聯絡聲勢、相度機宜、南衛紫荊、兼備靈廣虜若聚眾由宣府而東、勢向獨石、白草川等處、總兵參遊三營俱不待調遣隨賊向趨赴南山、遵照拒守、共成犄角、虜若紏眾悉已東行、而薊鎮的有警報、宣府總兵官馬芳等疾趨岔道等處、大同總兵官孫吳等、疾趨懷來等處、山西總兵官、董一奎等、疾趨新保安等處、各聽便宜星馳入援、如此則三鎮之兵隱然長蛇之勢、誠得先事之備矣、但恐猾虜姦詭、或牽此而入彼、或聲東而寇西、以疲我兵。萬一分道內侵。而三鎮援兵。仍以保護　陵京為重。慎固南山為先。臨期酌量。虜勢之眾寡。向往之緩急。量遣兵將。付諸各鎮廵撫調度責之各該參守。各道兵備。守廵。併力恊忠。隨賊戰守。不得顧彼失此。墮虜之姦計而已。再照人臣之義貴於不欺捍禦之忠、取其用命、各將領該道、既定有進止、奉有　欽依、如遇虜入、自當務恊機宜、各盡心力、此不欺之臣也、聞警疾趨、見害不避此用命之臣也。苟不如此。欲脫彼之虜患假先期而赴援。欲避此之寇艱。故後時而畏縮或機宜在目前乃曰事無將令。或戰守當已盡乃曰責在他人。致誤地方。有違軍令。此不忠不義之尤者。仰惟　聖明在上。法令熙明。諸臣之中。宜若無此。臣所以申飭於先正以厚望於後。其同舟共濟。而為義為忠云爾。及照决勝之術。秋防警報。首諸哨探。合無先期專責總兵官馬芳孫吳董一奎。仍責參守等官各選乖覺通夜。插同慣便墩軍。加之行粮。懸以厚賞遠出沿邊二三百里之外。著實偵探。不時往來。務得黠虜之形情。向往之緩急。賊勢之多寡。或的犯本境。或的侵鄰鎮。通行飛報。俱不待調遣。馳赴原擬信地。其一切戰守應援等項。俱聽機宜。不從牽制。務要彼此併力。共保萬全矣。

