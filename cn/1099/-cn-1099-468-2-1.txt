○司農大夫溫陵傳公德庾去思碑

司農大夫傳公、領德庾始焉驅舫泊城門之步、徘徊而即署焉、兢兢乎若不勝其任也、東向揖縉紳、諸父老子弟而問庾政焉、得一言愜而次心輒手記幐囊計將不下帶而理茲庾、其猶若不勝其任也、耳而目者以百端又無所不次心乎、記以資吾劑量、而庾之政舉矣、凡三年得代、行巳挾旬所、而侗適以事如德德之人聞侗至而有喜色也、其父老子弟、向余前曰、先德庾蓋有二量、小大凡兩等、小者名官量、而別創其副大焉。臨德皆有倉司庾者大率染指其中近臨倉司庾者以私量為內監所糾獲重譴云託言揚晒濕潤耗兌。入率用大。而入庾則以官量槩。公乃剖大一其量。第稍循尖平之舊。用抵揚晒濕潤之數遂巳。至所剩積?石羨。一。此最弊政聽解戶轉販為蓆囤及竣還資故例齎執通關若連鷄法十十五五。逋者安完者之累。完者甘逋者之逗。人情扼腕久矣、公則立期以逐。日受納以逐人。完者先給。無得一槩留而逋者懼及州邑違限罰亟相競勸無夙逋焉至於居停米戶甲乙主名列齊豫之役先後集甲乙束濕若牛馬百計。聊蕭朘剝以數倍。公曰居停米戶甲乙主名列者。假言部署扉屨供耳。吾無須此曹。下令去米戶大戶隨意卜居停寬然自適比年齊豫歲賦半折色、數幾四五萬、弊孔滋大則以稽固月、日不即准兌之致。為囊橐深也。公嚴出教今日文入拮朝懸衡待庭中白日可對守藏吏僅同土木偶批發不踰時。公又極鑒州邑騷繹害。自未檄走督道吏下州邑、第移凡紙數、數促州邑、長吏歡然感頌、各奏積欠輸灌紛沓至踰於往?云德庾故兼稅肄藉、給天津衛官俸、歲有額、公厲禁官攔漁取、及額而止、不至與榷監并竭涸澤焉。兩衛更番軍、若節春秋仰餉司、農署公臨番、為月會、帥同州佐、及衛并長唱名給發、精鏐燦耀、人各及數、不以瓜分縮短、預支輒滿品、無俟請託行、自餘騎員軍卒、則按時予之俸、予之餉、或兼予米麥、俾視市受本折利、而軍中或病委壑、老無嗣、鰥無室者、俱覃格外恩。州民亦爾。夫庾固豆區鍾釜之藪、任是職者、往往使人窺見圂腴且壯樹其下、亦猶之聚溷耳、公一意精白、不自炫露、率心而行、一切剔剗宿垢、猶澣敝祴、而節維新、又如築高基、而祛碩鼠、不倢眺而收功速、不盤污?皿而樹軌、君子之澤斬於五世、公其數十世不替也乎、

皇明經世文編卷四百六十八終







