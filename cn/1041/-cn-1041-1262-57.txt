夏竦　奉和御製看毛诗诗三章二章十二句一章八句

周道洽平，声动文成。

周王弃善，俗移风变。

哀乐异心，治乱殊音。

心发言從，影响攸同。

政行音类，埙篪靡异。

实教化之所由，故能经乎天而纬乎地。

夏竦

夏竦　奉和御製看毛诗诗三章二章十二句一章八句

温柔之教，政治之源。

瞽能诵兮可以谏，士不学兮无以言。

盖成衰之所系，故讽谕之攸存。

惟圣心兮垂思，永大庇兮元元。

夏竦

夏竦　奉和御製看毛诗诗三章二章十二句一章八句

生民尊祖，时迈造成。

江汉拨乱，凫鹥持盈。

四诗之道，始于和平。

五际之变，通于晦明。

宣宥密之基命，敭遹骏之休声。

或箴规于阙政，或歶咏于芳馨。

夏竦

