曾协　拟古六首

濯濯春月柳，低映金张宅。

风光到飞絮，枝头少颜色。

荣华岂不好，岁晚负赏识。

坚贞自中心，君看松与柏。

曾协

曾协　拟古六首

幽窗射明月，寂寞闲素琴。

朱弦不改调，抚弄无好音。

文诊袭绿绮，明徽钿黄金。

君恩一朝异，对此千恨深。

曾协

曾协　拟古六首

忆昨初离别，羞容不成歌。

长袖未曾舞，尘埃生绮罗。

君恩一言足，岁月岂在多。

泽国多悲风，江湖易涛波。

游子久行役，岁晏今若何。

迢迢朱楼夜，数起瞻明河。

不如长江月，素影常相过。

曾协

曾协　拟古六首

迢迢千尺松，下有绿发龟。

流膏穿厚地，配此凌云姿。

隐见虽若殊，雪霜俱不移。

置身苟身地，共保千岁期。

曾协

曾协　拟古六首

孤峰郁嵯峨，千古常峻峙。

下有回环水，流浪无定止。

如何深远意，尽寄七弦裹。

妾意极高山，君心甚流水。







卷484

曾协

曾协　拟古六首

日月无时停，飘忽成隆冬。

烟云惨不舒，暮雪陵飚风。

永怀皲瘃忧，藉此衣褐重。

蛰虫逐微煖，地底度岁穷。

饮啄却外物，一气常自充。

人貌肖天地，不能保微躬。

曾协

