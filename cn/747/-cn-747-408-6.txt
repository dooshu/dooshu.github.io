○对梦得篱粟判

〈索和诚家贫至孝，梦西篱下有粟，掘得十五锺。乡人以告非营求所得，请纳官。〉

索和至孝，居家贫窭，因心则乌鸟翱翔，敝服则悬鹑碎羽。立锥无地，门挂陈平之席；至诚动天，庭列孟宗之┺。五芝繁茂，气杂仙灵，四壁森罗，隙流颓日。遂得元穹降祉，红粟呈祥，不资南亩之勤，自有西篱之锡。谅贞符所降，为纯孝之精，俗以表斯，孰能若此？乡人庸谬，妄相底讦，不违刘殷之德，须遵吕侯之典。

卢禧

禧，元宗时擢书判拔萃科。

