潘良贵　偈一首

良木秀山泽，中林犹百年。

斲削应约绳，必资诸巧匠。

陶者输瓦甓，圬人施涂泥。

丝网及宝铃，丹漆墍塑绩。

罢精磨岁月，始克欢厥成。

金钱与糗粮，所费如山积。

虽名有漏法，实为无量德。

庶俾凡睹闻，因缘得入道。

我昔礼大士，广厦余千间。

何人持烈烟，一燎不存芥。

呜呼有施者，又有戕毁人。

良繇弗思维，纵我无明故。

今合檀施力，作新美逾初。

丁此时{左暵去日右喜}危，为众作依怙。

咨尔方来者，毋意隳前功。

增饬爱护之，当如抜头目。

使百千万亿，游戏依双林。

於龙华会中，永瞻微妙相。

潘良贵

