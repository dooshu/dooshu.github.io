张耒　大雪中李提举惠玻璃泉两榼二首

南山春雪冻云凝，暗火青灯急霰声。

栗烈残年新庆雪，玻璃美酒旧知名。

饥肠未惯犹空吼，冻脸何知辄妄趙。

隐忍且须留一榼，晴明待作探梅行。

张耒

张耒　大雪中李提举惠玻璃泉两榼二首

峰高冻雪埋苍玉，河静黄沙咽浊流。

嗟我残年为远客，烦君双榼散羇愁。

屠苏御岁将传盏，彩胜宜春欲插头。

痛饮须知谋日富，无田何用庆来黣。

张耒

