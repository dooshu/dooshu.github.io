伊训


训，是教导。这篇书是太甲嗣位之初，伊尹述祖德以教导他的说话，故名为《伊训》。





惟元祀十有二月乙丑，伊尹祠于先王。奉嗣王祗见厥祖，侯甸群后咸在，百官总己以听冢宰。伊尹乃明言烈祖之成德，以训于王。

元祀，即是元年，商家称年为祀。祠，是祭告。侯甸群后，是侯服、甸服之众诸侯。冢宰，是百官之长。古者天子在谅暗之中，不亲行祭祀，亦不发号施令，俱权命首臣代行，故曰听于冢宰也。烈祖，指成汤。

史臣叙说：惟太甲即位改元之年，十有二月乙丑之日，此时尚居仲壬之丧，未亲祭宗庙，而伊尹以顾命大臣居冢宰之位，乃代祭于商之先王，奉嗣王敬见其祖，告以即位改元之事。那时外面侯服、甸服的众诸侯，来朝见新君，皆在其位，与里面百官每各总己职，权且听命于冢宰。伊尹以太甲嗣位之初，事当谨始，而人君守成之道，法祖为要，乃以烈祖成汤之成德，明白详悉以训告于王。至于古今兴亡之故，天人祸福之机，无不反覆为王言之。盖欲其嗣祖德以保鸿业也。





曰：“呜呼！古有夏先后，方懋厥德，罔有天灾。山川鬼神亦莫不宁，暨鸟兽鱼鳖咸若。于其子孙弗率，皇天降灾，假手于我有命，造攻自鸣条，朕哉自亳。

鸣条，是夏之都邑。哉字，解做始字。亳，是商之都邑。

伊尹训告太甲，先叹息说道：“天人之感应不爽，国家之兴亡有由，前人的事迹，便是后人的样子。今即有夏一代之事观之。比先他家的祖大禹，精一执中，克勤克俭，是何等勉励以敬其德。故当此之时，天心眷顾，宇内协和。以七政，则各循其轨；以五气，则各顺其候，而无灾异、邪沴之干。以山川，则奠安其位；以鬼神，则歆享其祀，而无崩溢、怨恫之患。下及于鸟兽鱼鳖、飞走鳞介之微，也都顺适其性，并育而并生焉。天眷之隆如此。及其子孙夏桀，不能率循其祖德，肆行暴虐。皇天就赫然震怒，降下灾异，以明示其罚，因假手于我成汤之有天命者以诛之，无复如前日之眷佑矣。然天岂故薄于桀而厚于汤哉？盖造可攻之衅者，由桀积恶于鸣条，而兴有商之业者，由汤始修德于亳都耳。即此观之，可见皇天无亲，一德是辅。有夏先后能懋其德，则勃然以兴；其子孙不能修德，则忽然以亡：是祸福无不自己求之者。吾王今日可不深鉴之哉！”





“惟我商王，布昭圣武，代虐以宽，兆民允怀。

商王，指成汤说。布，是敷布。昭，是昭著。圣武，是以德为威的意思。代字，解做替字。允，是信。

伊尹又说：“当初夏桀无道，灭德作威，天下之人虽不胜其痛苦，而慑于凶虐，莫敢声言。谁有能仗天下之大义，为万姓除残去害者？惟我商王成汤，奋义理之勇，而兴师以伐之，以敷著其威德于天下，把有夏的暴政苛法一切除去，代之以宽仁。所以兆民之众，莫不信其志在救民，而爱戴归往，真如赤子之恋恋于慈母，而无一人之不怀服者矣。”





“今王嗣厥德，罔不在初。立爱惟亲，立敬惟长；始于家邦，终于四海。

罔字，解做无字。立，是立个标准，使人有所取则的意思。爱敬，是孝弟。

伊尹劝勉太甲说道：“今王嗣有天下，所居的是祖成汤的位，所统率的是祖成汤的民。更新之初，下民观望，所以嗣续成汤之德者，正在于即位之初，当无一事不致其谨可也。然谨始之道，不止一端，而莫大于孝弟。这孝弟虽是人心所同有，若非为君的躬行以倡率之，则下人无所观法。故王欲使天下之人，皆知爱其亲，必先自尽孝道，以亲吾之亲，则凡有亲者，皆以我之孝为准则，而爱自此立矣；欲使天下之人，皆知敬其长，必先自尽弟道，以长吾之长，则凡有长者，皆以我之弟为准则，而敬自此立矣。由是始而刑于家邦，则一家一国的人，莫不有所观感而兴于仁，兴于让焉。终而及于天下，则四海九州的人，亦莫不有所观感，而亲其亲，长其长焉。盖家国天下，其势虽殊，而爱亲敬长，其心则一。故顺德立于一人，而仪刑达于无外如此。王能如是，其于嗣德谨始之道，庶乎其克尽矣。”





“呜呼！先王肇修人纪，从谏弗咈，先民时若，居上克明，为下克忠，与人不求备，检身若不及：以至于有万邦，兹惟艰哉！

肇，是始。人纪，是三纲五常之理。
咈，是逆。先民，是前辈有德的人。若，是顺。与人，是取人。检，是检束。

这一节是伊尹备还成汤之德，以告太甲，即前所谓烈祖之成德也。先叹息说道：“天下不可一日而无纲常之理。夏桀灭德作威，把这纲常伦理都废坏了。至我先王成汤，始修复之，而人纪乃大彰著于天下。其从善，则凡臣下谏诤的言语，都虚心听受，而绝无一毫咈逆之意；其用人，则唯是耆旧有德的人，乃屈己顺从，而不用新进浮薄之人；其居上，则听断无所惑，邪佞不能欺，而能尽临下之道；其为下，则进贤至于三，蒙难无所避，而能尽事上之心；取人之善，则常存恕心，不求全责备；检束自身，则工夫严密，惟恐有不及。汤之修人纪者如此，是以德日以盛，业日以广，天命归之，人心戴之。当初起自诸侯封疆，只有七十里，至于其后，奄有万邦而为天子。此其积累创造之勤，可谓难矣。今王嗣先王之业，可不知所以嗣其德而保守之哉！”





“敷求哲人，俾辅于尔后嗣。

敷，是广。哲人，是明哲的贤人。

伊尹说：“先王成汤，惟其得天下为甚难，故其虑天下为甚远。不但自家修人纪，垂典则，以贻子孙，又广求明哲的贤人，或举之于在朝，或致之于在野，使之布烈庶位。凡前后左右，无非正人，以辅佐汝后来相继为君的，都知修德检身，保守先业，而不至于废坠焉。其为天下后世虑长远如此。”





“制官刑，儆于有位。曰：‘敢有恒舞于宫，酣歌于室，时谓巫风。敢有殉于货色，恒于游畋，时谓淫风。敢有侮圣言，逆忠直，远耆德，比顽童，时谓乱风。惟兹三风十愆，卿士有一于身，家必丧；邦君有一于身，国必亡。臣下不匡，其刑墨。具训于蒙士。’

恒，是常。酣歌，是酒后狂歌。巫，是歌舞以事神的人。风，是风俗，谓竟相仿效，习以成俗也。殉，是贪迷嗜欲，不顾其身的意思。淫字，解做过字。三风，即巫风、淫风、乱风。愆，是过恶。十愆，即恒舞、酣歌、殉于货、殉于色、恒游、恒畋、侮圣言、逆忠直、远耆德、比顽童，以此十种过恶，酿成三风。墨，是刺字之刑。蒙士，是童蒙始学之士。

伊尹说：“先王成汤既广求哲人，以辅尔后嗣，又制为官府之刑，以儆戒有位之人。其儆戒之词说道：‘舞蹈歌咏，人情所不能无，但有个节度，不可常常如此。若在位之人，敢有无昼无夜而常舞于宫，纵酒沉湎而狂歌于室，这等所为，就与那巫觋之人歌舞以事神的一般，这叫做巫风。货色游畋，人情之所易溺，必须以礼节之，然后不至于过。敢有贪嗜货利，耽好女色，常去游观田猎，荒弃政务的，乃过而无度，荡而不检的人，这叫做淫风。敬畏圣言，听从忠直，亲近老成，疏远顽愚，是好恶的正理。敢有侮慢圣人之言，拒逆忠直之谏，疏远耆年有德的贤士，狎比顽愚无知的小人，是违背了好恶的正理，爱憎乖错，心志昏乱，这叫做乱风。惟此三风十愆最为败德害事，凡有位之人，不消得件件都有，才足以丧家亡国。只是这十件内，为卿士的，但犯着一件在身，则有家而必丧其家；为邦君的，但犯着一件在身，则有国而必亡其国。夫为君而至于丧家亡国，固其所自取，而为之臣者，既食其禄，亦当尽其直谏之忠，苟或坐视而不匡救，则必以墨刑加之。盖恶其苟禄不忠，而陷君于有过也。然不惟儆于有位之臣，又以此教训那蒙童初学之士，使他平时将这道理讲究明白，他日出仕为官，知所儆省而不蹈于刑辟也。’夫先王之为后嗣虑者如此，吾王嗣有天下，其可不知所戒哉！”





“呜呼！嗣王祗厥身，念哉！圣谟洋洋，嘉言孔彰。惟上帝不常：作善，降之百祥；作不善，降之百殃。尔惟德罔小，万邦惟庆；尔惟不德罔大，坠厥宗。”

祗，是敬。洋洋，是大孔。彰，是甚明。

伊尹训告太甲既终，又叹息叮咛说：“嗣王当以三风十愆之训，敬之于身而勿忽，念之于心而勿亡。盖这训词不是寻常的言语，自其经画于先王之心，乃圣人之谟也。近足以省身克己，远足以致治保邦，其用甚大，何其洋洋矣乎！自其发挥于先王之口，乃嘉美之言也。以纲目则昭然而毕陈，以鉴戒则凛然而可畏，其旨甚明，又何其彰显矣乎！此王之所当敬念者也。且上帝之命，去就无常。为善，则福禄咸臻，而降之以百祥；为不善，则灾害并至，而降之以百殃。盖福善祸淫，天道昭然不爽如此。为人君者，可不戒哉！一念之善，德虽小也，日积月累，渐至于大，而上帝之降祥者恒在于斯，虽万邦长治久安之庆，不过自此以基之耳；一念不善，不德虽小也，日积月累，恶极罪大，而上帝之降殃者恒在于斯，虽至于覆宗绝祀，亦不过由此以致之耳。王可不深思而敬念之哉！”伊尹作训终篇，又极言祸福之机如此，其忠爱之心可谓深切而恳至矣。





