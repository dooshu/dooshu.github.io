曾丰　表兄峡山萧伯钧至会昌久之以归欤字韵丐诗为别二首

久离空向往，重见少相依。

款曲论心约，因循与愿违。

今逢声气是，但觉鬓毛非。

祸患今相问，从此死处归。

曾丰

曾丰　表兄峡山萧伯钧至会昌久之以归欤字韵丐诗为别二首

握手两旬许，归途千里余。

继今难得便，及早发回书。

父祖初深契，儿孙久渐疏。

朱陈婚嫁约，还可继之欤。

曾丰

