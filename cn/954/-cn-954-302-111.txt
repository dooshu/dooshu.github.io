陈造　次韵何符山人二首

门下轩裳不转头，何人皮底著阳秋。

独烦客子冲泥屐，屡到衰翁听雨楼。

从昔诗声追正始，即今宾友验宣州。

清篇快读强人意，未觉京尘厌薄游。

陈造

陈造　次韵何符山人二首

晓看明玑下网丝，物华俱属喜晴诗。

一词不措重呈拙，七字鼎来富更奇。

喜鹊啅人真作意，蜗牛屏迹似知时。

湖山好处长谣去，拟赴苏堤胜日期。

陈造

