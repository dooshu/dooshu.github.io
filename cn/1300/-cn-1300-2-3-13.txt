燕说

黄鲁直和张文潜八诗，其二云：“谈经用燕说，束弃诸儒传。滥筋虽有罪，未派弥九县。”大意指王氏新经学也。燕说出于《韩非子》，曰先王有郢书，而后世多燕说。又引其事曰：“郢人有遗燕相国书者，夜书，火不明，谓持烛者曰：‘举烛。’已而误书‘举烛’二字，非书本意也。燕相受书，曰：‘举烛者尚明也。尚明者举贤而用之。’遂以自上，王大说，国以治，治则治矣，非书意也。”鲁直以新学多穿凿，故有此句。

