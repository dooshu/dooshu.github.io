二十七


定宦官禁令：凡内使于宫城内相骂，先发而理屈者，杖五十；后发而理直者，不坐。其不伏本管钤束而抵骂者，杖六十。内使骂奉御者，杖六十。骂门官并监官者，杖七十。内使等于宫城内斗殴，先斗而理屈者，杖七十，殴伤者加一等；后应理直而无伤者，笞五十。其不伏本管钤束而殴之者，杖八十，殴伤加一等。殴奉御者，杖八十。殴门官、监官者，杖一百；伤者，各加一等。其内使等，有心怀恶逆，出不道之言者，凌迟处死。有知情而蔽之者，同罪。知其事而不首者，斩。首者，赏银三百两。





