辛弃疾　偶题

逢花眼倦开，见酒手频推。

不恨吾年老，恨他将病来。

辛弃疾

辛弃疾　偶题

人生忧患始于名，旦喜无闻过此生。

却得少年耽酒力，读书学剑两无成。

辛弃疾

辛弃疾　偶题

人言大道本强名，毕竟名从有处生。

昭氏鼓瑟谁解听，亦无亏处亦无成。

辛弃疾

辛弃疾　偶题

闲花浪蕊不知名，又是一番春划生。

病起小园无一事，杖藜看得绿阴成。

辛弃疾

