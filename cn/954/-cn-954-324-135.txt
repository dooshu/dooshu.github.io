陈著　次韵董伯和镫夕有感二首

万镫无复艳端门，一簇星球里域春。

羌调悲酸吹笛社，村声祥瑞卖饧人。

鬼神亦要民心乐，山谷聊舒世态颦。

最好今宵天上月，安知时事有陈新。

陈著

陈著　次韵董伯和镫夕有感二首

数枝镫火古祠门，妆点山中一哄春。

俚语为求蚕麦福，队游多是布荆人。

强随戏鼓看狂舞，忍听嘶鼙入小颦。

见说九街罗绮地，传呼禁夜令方新。

陈著

