◇敕副使王清石（太和初）

卿莫以本是南人，言语致虑。若彼先有所知所识，欲见便见，须论即论。卢昶正是宽柔君子，无多文才，或主客命卿作诗，可率卿所知，莫以昶不作，便复罢也。凡使人之体，以和为贵，勿递相矜讠夸，见于色貌，失将命之体。卿等各率所知，以相规诲。（《魏书·卢玄附传》。诏卢昶使于萧昭业，又敕副使王清石。）

