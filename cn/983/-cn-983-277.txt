宋祁　海棠

万萼霞乾照曙空，向来心赏已多同。

未如此日家园乐，数遍繁枝衮衮红。

宋祁

宋祁　海棠

西域流根远，中都属赏偏。

初无可并色，竟不许胜妍。

薄暝霞烘烂，平明露濯鲜。

长衾绣作地，密帐锦为天。

浅影才欹槛，横柯欲照筵。

愁心随落处，醉眼著繁边。

的的夸妆靓，番番恃笑嫣。

何尝见兰媚，要是掩樱然。

艳足非他誉，香轻且近传。

所嗟名后出，遗载楚臣篇。

宋祁

