○第二状

右，中使苏明俊至，奉宣圣旨，赐前件袈裟莲子念珠等物，均散五台山诸寺。伏以稻畦可制，降自九天；莲ョ亲规，生於八水。或光浮眼界，或香满鼻根，岂意凡夫，今蒙宠锡。山积於楼台之下，无不庄严；散於林岭之中，悉皆周遍。咸承覆露，孰不欣荣！誓将传印之功，以助垂衣之庆。谨并准敕分散讫。无任感戴之至。







