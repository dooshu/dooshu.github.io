阳枋　和陈提举喜雨

秋欢何繇达灏穹，秋成恐堕涉茫中。

五龙偃塞藏深庙，六佛慈悲会一宫。

帝勅名山诸沿闭，醮开太乙独函通。

应怜赤子车中鲋，为激西江遍处同。

阳枋

阳枋　和陈提举喜雨

周家重谷业陈王，天亦哀民求此方。

一雨如倾过众望，三登可卜见时昌。

固知福地长无歉，尤喜炎天预借凉。

耆老首为乡曲贺，唾成珠玉巧於装。

阳枋

