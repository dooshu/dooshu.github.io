○上內閣本兵議處宣府屬夷色振等書 【 議處宣府属夷】

防春之工、備行各路查明類　奏、其將領俱應舉劾、以昭勸懲、今歲之工、初創甚難、原未　請給分釐錢糧、恐人眾鼓舞不齊、或屬夷近邊為害、不暇修濬、所以原題止於挑壕撘舖者、慮其行之有所不逮也。豈期仰仗　皇上威靈、屬夷自倡為搜山之謠、捲幕遠徙、將士懲其往事之失、修守盡心、是以所修之工、皆浮於原題之外、今所報者、皆工程之大、而瑣屑之工又不減於所題之數也、備將各路細造文冊、咨送該部可查、其在今日。人心始悟。率多樂從。而將來成功可必也。何也。為主兵者。知其各兵雖散。而前工猶存相勸益勤。在客兵者。知其所修之工。即其所守之地。而效力愈專。若再量行獎賞。使年年修守不怠。或者薊鎮量有所恃矣。惟有黃花鎮一路。自鷂子峪迤西。係　陵寢禁山。未敢興工。所恃者賴宣鎮為外藩。倚林木為內險。但宣鎮夷人色振等。踰宣鎮四海冶而乞黃花鎮之賞。由渤海所而東。漸近石塘嶺之?連口矣。看得此夷。既係宣鎮撫賞之夷豈可越宣鎮以乞薊鎮之賞。則薊鎮之夷。亦可以乞宣鎮之賞矣。此開例失之於其始者一也。况此夷與薊鎮屬夷。往往盜馬搆隙。多不由屬夷住牧之地而來。皆踰宣鎮四海冶而至。此當宣薊分界之中近來往往為虜所窺四海冶宜增重險使四海冶未有墻之先。其來也固不可遏今既有墻之後復越宣鎮之墻以乞薊鎮之賞此其理之不可縱者二也。况　禁山之後。止倚林木為險。我得即為我之利彼得則為彼之利訪得此夷。今春巳潛通北虜。萬一宣鎮不可恃。而薊鎮之險。又為彼之所盡識矣。此其勢之不容者三也。茲欲設法以禁之。緣係往年之舊矢?見。將欲因循以忍之。恐貽他日之後患。為今之計、必如之何而後可、自予計之、查得色振等之乞賞於薊鎮者。每年春秋二次。大率費銀不過二百餘兩。合無每遇該賞之時。不必令彼前來。備行黃花鎮參將。約會永寧參將。前赴四海冶。就彼公同行賞。此其一策也。或者約筭一年之賞。用銀若干。就將前項撫賞銀兩。解發宣鎮。聽彼徑自處分。不許放赴薊鎮。此又其一也。庶撫賞之恩不廢。而險夷之勢莫測。使在彼不得借撫賞以逞奸謀。而在我亦可以因撫賞以絕後患。此葢為　陵寢先事之慮。防夷人不測之心。守昌之計。無踰於此。如果　禁山之備再嚴、則該鎮益無可投之隙矣非敢過為節省以生異見、一得之愚、不得不上陳、

