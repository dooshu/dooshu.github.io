送徐九一太史还朝


其一


紫气青云望直庐，中原秋色锦帆舒。
依然朗月仙人掌，为副名山太史书。
故国十年多战伐，旧游三省盛簪裾。
共誇连夜回前席，自此常应奉属车。

其二


伟长中论重词林，芳草呜珂朔气深。
宫里赐衣传夜月，苑中开帙散秋阴。
天心久已思安攘，吾道奚堪任陆沉。
莫以金门能避世，苍生何日见为霖。




