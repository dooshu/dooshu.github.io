绵蛮

三章，章八句


首章讲：此微贱劳苦而思有所托者，为鸟言以自比。曰：





绵蛮黄鸟，止于丘阿。

绵蛮，鸟声。丘阿，山中之曲阿。彼绵蛮黄鸟，止于丘阿，而不能前。





道之云远，我劳如何？

如何，言甚也。是非不欲前也，盖道之云远，而我之劳甚矣，故不得已，而为丘阿之止也。然则我微贱者之劳苦，而不能以自振，不亦犹是乎？





饮之食之，教之诲之。

斯时也，谁能饮之食之，而赈我饥渴之苦；教之诲之，而示我去就之途。





命彼后车，谓之载之。

后车，乃副车。命彼后车以载之，而加我委任之诚者乎？不然，我之微贱劳苦，终无以自振矣。

二章讲：





绵蛮黄鸟，止于丘隅。岂敢惮行？畏不能趋。

惮，是畏。趋，疾行。绵蛮黄鸟，止于丘隅，而不能趋矣。岂敢以行为行为惮也哉？盖劳之甚，而畏不能趋也。然则我微贱者之劳苦，而不能以自振，不犹是乎？





饮之食之，教之诲之。命彼后车，谓之载之。

如前讲。

末章讲同。





绵蛮黄鸟，止于丘侧。岂敢惮行？畏不能极。饮之食之，教之诲之。命彼后车，谓之载之。

侧，傍也。极，是至。





