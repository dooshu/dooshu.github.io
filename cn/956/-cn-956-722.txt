方回　彭湖道中杂书五首

一夜大雷电，神喧复鬼哗。

横冈风折树，涨路雨颓沙。

小小閒篱落，依然自野花。

方回

方回　彭湖道中杂书五首

近传群盗息，稍免大军兴。

闭户闻村学，挑包遇野僧。

篱间犬见客，狂吠极堪憎。

方回

方回　彭湖道中杂书五首

阴风号乱树，薄日照荒原。

古堠泥埋字，空庐棘障门。

无人天欲暮，谁谓不销魂。

方回

方回　彭湖道中杂书五首

四月农家雨，新晴冷似秋。

炊烟笼屋润，田水破塍流。

老父携孙子，牵耕教小牛。

方回

方回　彭湖道中杂书五首

每逢田野老，定胜市廛人。

虽复语言拙，终然怀抱真。

如何官府吏，专欲困农民。

方回

