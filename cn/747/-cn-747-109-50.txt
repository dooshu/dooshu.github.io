○定将相署名敕

朝廷每有将相恩命，准往例，诸道节度使带平章事兼侍中中书令，并列衔於敕牒後，侧书“使”字。今两浙节度使钱Α，是元帅尚父，与使相名殊，承前列衔，久未改正。湖南节度使马殷，先兼中书令之时，理宜齿於相位，今守太师尚书令，是南省官资，不合列署敕尾。今後每署将相敕牒，宜落下钱Α、马殷官位，仍永为常式。

