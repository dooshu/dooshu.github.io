苏辙　次韵分司南京李诚之待制求酒二首

世上升沉都梦里，春来强健斗樽前。

公田种秫全抛却，坐客无毡谁与钱。

苏辙

苏辙　次韵分司南京李诚之待制求酒二首

春深风雨半相和，节物令人意绪多。

中酒何须问贤圣，和诗今尚许羊何。

高人不受尘土侵，三年浙江藏何深。

久闲物理有相复，历城官事森成林。

乘时敛散逐十二，鞭挞逋负徒哀矜。

一杯相属未尝得，百亩归去将安能。

潜逃虽出知者後，黾勉尚见仁人心。

归期忽告三月尾，强留不顾千黄金。

河豚虽过鲈鳜在，粳稻正插风雨淫。

酒肴劳苦罄邻里，期会迫隘思僚朋。

山川吴越我所爱，扁舟佗日要追寻。

滞留未用便相诧，半年岁月行駸駸。

苏辙

