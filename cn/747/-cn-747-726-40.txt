○授郑齐之灵武副使制

朕以灵武重镇，控制西戎。故选於和门，付以油节，思得干用，以佐参画。如闻齐之自得科名，留心政术。奉沙漠之使，佐榷之司。口不告劳，人称奉职。某与思谦临洎思退，皆钻研文学，承袭轩裳，畅彼声光，端其操履。是可以佐樽俎於台席，奉指教於才臣。而八达九冲，晓巡夜警，亦执金吾之重务也。咸允章奏，无忝所从。可依前件。

