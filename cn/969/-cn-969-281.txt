刘克庄　和陈生投赠二首

乍可破琴栖剡曲，谁能抱瑟立齐门。

昔赓太液池新咏，今叹灵光殿独存。

摩诘不烦人问疾，巫咸难为帝招魂。

老农无复供春帖，题遍南村与北村。

刘克庄

刘克庄　和陈生投赠二首

华裾乃肯访衰翁，何德烦君贽一通。

百尺楼真广陵后，千岩宅在鲁家东。

句中有眼参方见，删后无诗论未公。

年少分阴且惜取，老夫不觉已头童。

刘克庄

