第一出 拈要

（末上）

〔西江月〕

措大焉能好色，乌纱未必怜香。风流须是做皇王，才有温柔福享。

只虑欢娱太过，能令家国倾亡。特传妙诀护金汤，多设风流保障。

〔凤凰台上忆吹箫〕

毅帝武宗，冲龄御极，风流雅好微行。狎章台少女，簪订姻盟。为骋骅骝失却，无信物、车马空迎。大索处，拾簪有女，貌类娉婷。

痴情！旁求不已，遇强藩伺衅，家国几倾。赖忠臣效力，俘斩狰狞。停戎马，收来窈窕；奏肤功，献出螟蛉。回銮也，明良重见、好事方成。

看上皇帝要从良，刘妓女的眼睛识货。

误收窈窕入椒房，万小姐的姻缘不错。

力保金瓯无缺陷，许灵宝的担荷非轻。

削平藩乱定家邦，王新建的功劳最大。







