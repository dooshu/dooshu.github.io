黄庭坚　次韵答任仲微

邂逅相逢讲世盟，诸任尊行各才名。

交情吾子如棠棣，酒椀今秋对菊英。

高论生风摇尘尾，新诗掷地作金声。

文章学问嗟予晚，深信前贤畏後生。

黄庭坚

黄庭坚　次韵答任仲微

伯氏文章足起家，雁行唯我乏芳华。

不堪黄绶腰铜印，只合清江把钓车。

缩项鱼肥炊稻饭，扶头酒熟卧芦花。

吴儿何敢当伦比，或有离骚似景差。

黄庭坚

