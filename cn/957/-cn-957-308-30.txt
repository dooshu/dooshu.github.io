王之望　和尚书李丈六绝

丈人诗律照青春，句到诸郎副析薪。

特许八分传阿买，囊收珠玉破清贫。

王之望

王之望　和尚书李丈六绝

风光无赖恼诗翁，健笔凌云思未慵。

长句数篇欺白雪，江山浩荡发春容。

王之望

王之望　和尚书李丈六绝

近侍三朝振御床，宫衣犹带内家香。

殊庭更得流霞助，杖履春风步履强。

王之望

王之望　和尚书李丈六绝

休论世事苦悲辛，龙卧南阳自有人。

指日承明却归去，烟花紫禁及青春。

王之望

王之望　和尚书李丈六绝

经旬山雨暗春辉，桃李成阴总未知。

试逐东风入城市，不妨尊酒暂娱嬉。

王之望

王之望　和尚书李丈六绝

雨过千山翠色重，群花欲尽絮飞空。

牡丹寂寞芬芳晚，日暮朱栏独倚风。

王之望

