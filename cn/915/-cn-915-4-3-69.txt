◇报东平苍书（元年）

丙寅所上便宜三事，朕亲自览读，反覆数周，心开目明，旷然发蒙。间吏人奏事，亦有此言，但明智浅短，或谓傥者，复虑为非。何者？灾异之降，缘政而见。今改元之后，年饥人流，此朕之不德感应所致。又冬春旱甚，所被尤广，虽内用克责，而不足所定。得王深策，快然意解。《诗》不云乎：「未见君子，忧心忡忡。既见群子，我心则降。」思惟嘉谋，以次奉行，冀蒙福应。彰报至德，特赐王钱五百万。（《后汉·东平宪王苍传》）

