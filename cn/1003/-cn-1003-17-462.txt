曾几　置酒签厅观荷徐判官携家酿四首

绿水波深欲上阶，红蕖香劝要传杯。

幕中自有两佳客，又载青州从事来。

曾几

曾几　置酒签厅观荷徐判官携家酿四首

鄣日青圆自拥阶，绉风绿净可添杯。

被花恼处君知否，罗袜凌波笑不来。

曾几

曾几　置酒签厅观荷徐判官携家酿四首

白日红红花映阶，高高下下叶成杯。

娇娆似不禁长夏，故就团坘扇影来。

曾几

曾几　置酒签厅观荷徐判官携家酿四首

休看红药咏翻阶，极目荷花照酒杯。

静濯明妆何所待，风标公子远飞来。

曾几

