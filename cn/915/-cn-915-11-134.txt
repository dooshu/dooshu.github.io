◎穆绍

绍字永业，亮子。太和中，除员外郎，侍学东宫，转太子舍人。尚琅邪长公主，拜驸马都尉、散骑侍郎，领京兆王愉文学。宣武即位，迁通直散骑常侍、高阳王雍友。袭父爵顿丘郡公，进散骑常侍，领主衣都统。迁秘书监、侍中、金紫光禄大夫、光禄卿，又迁卫将军、太常卿。除中书令。孝明时，转七兵尚书，徙殿中尚书。除卫大将军、左光禄大夫、中书监，复为侍中，领本邑中正。加特进，仪同三司。去职。孝庄时，授尚书令、司空，进爵为王，仍加侍中。寻降王复本爵。普泰元年卒，赠太保、冀州刺史，谥曰文献。

