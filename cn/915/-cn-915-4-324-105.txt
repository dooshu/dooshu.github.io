◇司空袁逢碑（案《后汉·袁安传》云：「汤次子逢字周阳。」）

凡所临君明而先觉，故能教不肃而化成，政不严而事治，其惠和也晏晏然，其博大也洋洋焉，信可谓兼三才而该刚柔，无射于人斯矣。铭曰：

天鉴有汉，赐兹世辅。显允厥德，昭胤休序，峨峨雍领宫，礼乐备举。穆穆天子，孝敬允叙。降拜屏著，奉馈西序。威仪聿修，化溢区宇。乃尹（《文选·沈约齐安陆昭王碑》注引作「乃抚」。）京邑，总齐禁旅。（《艺文类聚》四十七）

