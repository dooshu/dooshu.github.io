【书韦应物西涧诗后〈庆历□年〉】

右唐韦应物《滁州西涧》诗。今州城之西乃是丰山，无所谓西涧者。独城之北有一涧，水极浅，遇夏潦涨溢，恒为州人之患，其水亦不胜舟，又江潮不至。此岂诗家务作佳句，而实无此邪？然当时偶不以图经考正，恐在州界中也。闻左司郭员外新授滁阳，欲以此事问之。





卷七十三·居士外集卷二十三 ◎杂题跋二十首

