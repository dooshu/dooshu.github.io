○西亭餞別詩序一 【 寧波市舟?自提舉】

唐宋設市舶使。間或領于州郡。兼于轉運。巳而專置提舉諸司不復預。然猶廢置不常。而兩浙提舉之司在宋巳稱簡靖。我國家威德旁流。極天所覆。絕海島夷。往往帆風?日修職貢。明州濱東海。日本、夷舶之來、於是焉止。浙省不宜開市舶比非　祖制也其後引倭入內地為患者数歲故　朝廷命中貴主其事。而提舉市舶之職、率選科目冑監士為之、葢重邊隅、柔遠人、清貨賄、勢不可以不慎、然閩廣之地。富商遠賈。帆檣如櫛。物貨浩繁。應無虛日。而日本之夷。朝貢無常期。十數年間。僅一再至。雖滛工巧技。委載如山。而率以其異物博同至物。其供應之節。控馭之方。掌于郡守。犒待之儀。貢輸之數。主于中官。職提司者不過撿視之而巳。士之清修而恬靜者。亦樂為之。葢當重熙累洽、海不揚波之日、坐鎮邊隅、而宣清穆之風于萬里外國納肅慎之矢來越裳之雉昭　聖天子威德于無疆、其職惡可謂不重邪、而事簡地清、則上無所為督過、而下無怨訕之虞、故任是者苟簡慎而不擾、往往不數載間、輒超擢以去、况純德廉行、如陳君者哉、君閩南俊士、自遊郡庠、名稱巳播南服、弘治乙卯領鄉薦、卒業太學、官于茲土、雖其素履厚蓄、未獲大施、積德養望、為發軔地者、固當在此、况四明之士、又交賢而並譽之哉、吾見受知當道、辭荒陬而騰霄漢之表、以大霈其汪濊之澤者有日也、既越三載、考績之京、吾鄉大夫士餞之郡西之亭、咸曰是行也、雖來必不久淹是矣、乃各為詩歌以聲其情焉、而属予為序、

