○與部科論虜情書 【 虜情】

連日以來、報東西糾合之說、紛紛不巳、只在我備之生于十八日回鎮、調昌保二鎮兵馬、分布貼防西協、以防小阿不戶挾賞之事。然後提兵東駐馬蘭松棚之間。以觀賊勢。向往此時。諸夷聯絡。邊外圍獵。一面探內地消息。前獨石報西虜青把都東行。至今尚未見虜地的信。盖虜賊欲大舉必是東西相合然後長驅缺一則不敢也。今內地備之可謂不遺餘力。只恐備久而怠心生。惟此一節。當時時申飭也。若虜眾知我巳備。必轉而犯寧前。寧前兵馬頗單薄。堅壁之外。無他策也。小阿不戶。許以八月內認罪開賞。今乃乘機借兵于西虜。以挾賞于三路。意欲哨探其兵力何如。若果可乘。當誘而殲之。但恐兵力眾大。又不能也念頭如此。亦不敢自謂能了此事。知臺下東顧甚殷。草草布聞不宣、

