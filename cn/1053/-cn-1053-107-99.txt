马廷鸾　送文甫兄归番阳二首

白发苍颜老弟兄，累年隔阔话情亲。

杭京一访且千里，盘祖诸孙才九人。

扫榻少留深雨夜，着鞭又趁早霜晨。

曾门有衍诗书泽，为计维垣蜜印新。

马廷鸾

马廷鸾　送文甫兄归番阳二首

少小追随子佩表，如今相视鬓丝横。

式相好矣天伦重，归去来兮世念轻。

目送飞鸿云缥缈，身怜病鹤影伶仃。

圣恩若许还农亩，依旧山窗共短檠。

马廷鸾

