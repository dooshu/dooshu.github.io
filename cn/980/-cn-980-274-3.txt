释胜　颂古七首

无量妙义皆周匝，旋乾转坤为一合。

当阳横按笑中刀，犹欠顶门上一踏。

释胜

释胜　颂古七首

汉祖拜将务决胜，非韩谁敢当兹任。

赤幡高竖化城降，星在盘兮不在秤。

释胜

释胜　颂古七首

脚踏清波分华岳，手擎红日转重云。

徒劳谩费干戈力，究竟还归有道君。

释胜

释胜　颂古七首

借路经过无面目，因邪打正有拳头。

衲僧门下无干涉，徒用精金换得鎎。

释胜

释胜　颂古七首

藤萝荆棘离离草，枯树无退还不倒。

败叶知他叠几重，不消一阵秋风扫。

释胜

释胜　颂古七首

许由临岸洗耳，巢父不饮牛水。

侍者亲入帝乡，赵州只在草里。

释胜

释胜　颂古七首

乙己大人丘，丛林为冠雠。

利牙如剑戟，生杀有来由。

释省澄

