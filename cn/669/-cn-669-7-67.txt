93　里尹主之之里尹義


雜記「里尹主之」，注：「王度記曰：『百户爲里，里一尹，其禄如庶人在官者。』」正義：「按别録，王度記似齊宣王時淳于髠等所説也。」

【元圻案】王度記，白虎通、公羊傳疏、周禮正義皆引之。曲禮下正義引作大戴禮王度記，雜記正義又云：「似淳于髠等所説。」其説互異。案漢書藝文志，王度記不著於録，而後漢輿服志上注引作逸禮。王度記疑是大戴禮中之逸篇也。





