蕃剑


致一云至此自僻远，又非珠玉装。如何有奇怪，每夜吐光芒。虎气必腾趠一作上〔一〕，龙身宁久藏〔二〕。风尘苦未息，持汝奉明王。

〔一〕虎气：殷芸《小说》载《世说》云：王子乔墓在京茂陵。国乱时，有人盗发之，惟有一剑，悬在空中。欲取之，剑便作龙鸣虎吼，俄而飞上天。

〔二〕龙身：《水经注》：雷氏为建安从事，经践濑溪，所留之剑，忽于其怀跃出落水。初犹是剑，后变为龙。故吴均《剑骑》诗云：剑是两蛟龙。张华之言不孤为验矣。





