○不空╆索陀罗尼经序

若夫此经，该二谛而无遗，括因果而斯尽，可谓引万行之道首，进普提之神足，超生死之灵翼，涅之圣翮。信知法门幽密，教旨冲元，非世智之能议，匪聪辩之所测。有大菩萨，号观自在，大悲周於十方，愍法界之群迷，故说此经，示其正路。斯乃久成正觉，是能仁之本师，故能十方法界，莫不现身，普应群机，随缘化益。若其闻名灭罪，如日销於薄霜；礼念蒙恩，似月敷於莲蕊。巍巍荡荡，圣德高元，事超言说之端，理绝思量之表。余虽愚ウ劣，而慕法门，巡历两京，寻参善友。每念总持，如饥若渴。於大周圣历三年岁次庚子三月庚戌朔七日景辰，幸得此经，如死再生。是西京宝德寺僧慧月与常州正勤寺大德慧林、吒於、智藏等数人，共请北天竺岚波国婆罗门大首领李无谄，以同翻梵本《不空╆索经》一十六品，合为一卷。将就北天竺迦湿弥罗国婆罗门大德僧迦弥多以同勘梵本。久视元年八月景午朔十五日庚戌，勘会粗毕，则拟将进。此十六品，斯土未行。曾闻隋朝所翻别本六十三纸，未尝见也。所愿皇基永固，德覆十方，金枝琼萼，郁茂常荣。三大愿力，劫劫无穷；四宏誓心，生生无尽。苦海倾竭，三宝永存。恐时代迁远，闻者生疑，故述拙言，序之云尔。

