◇辩惑论（并序）

夫大遐邈，万化无际，尘游梦境，染惑声华，缘想增霭，奚识明政，由淳风漓薄，使众魔纷竞矣，若矫诈谋荣，必行五逆，威强导蒙，必施六极，虫气霾满，致患非一，念东吴遭水仙之厄，西夷载鬼卒之名，闽薮留种民之秽，汉叶惑思子之歌，忠贤抚叹，民治陵歇，揽地沙草，宁数其罪，涓流未学，莫知宗本，世教讹辞，诡蔽三宝，老鬼民等，咏差盈路，皆是炎山之煨烬，河雒之渣糁，沦氵胥险难，余甚悼焉，聊诠往迹，庶镜未然，照迷童於互乡，显妙趣於尘外，休风冥被，彼我情判，岂是言声，所能摅写。

