○敕择日告庙

敕：边境为患，莫甚於林胡；朝廷是虞，几烦於将帅。车徒屡出，刍粟载劳，使燕赵黎氓，略无宁岁。而山戎种落，常为匪人，近有野心，穷而归我。曾是怀附，每所抚柔，而不变音，辄为兽搏。幽州节度使副大使张守等，乘电发，表裹奋讨，积年逋逃，一朝翦灭，则东北之寝，便以廓清，河朔之人，差宽征戍：此皆上凭九庙之略，下仗群帅之功。今其凯旋，敢不以献，宣择吉日告九庙，所司准式。

