○张茂宗尚公主诏

古称俯就。是谓通丧，恩之所加，礼亦有变。银青光禄大夫前行光禄卿员外置同正员驸马都尉张茂宗，华胄恭仁，温良美茂。当申下嫁之命，式宠旧勋之家。顷属待年，俄闻在疚，以其倚门之训，且在遗言；筑馆之期，当从先近。俾参秩於环卫，以承荣於汤沐。可云麾将军起复左卫将军员外置同正员驸马都尉。







