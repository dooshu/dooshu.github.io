◇北征赋

于时天高地涸，木落水凝，繁霜夜洒，劲风晨兴。日暧暧其已颓，月亭亭而虚升。（《御览》二十七）

鱼托水而成鲲，木在山而有松。（《御览》九百四十）

闻所闻于相传，云获麟于此野。诞灵物以瑞德，奚授体于虞者。悲尼父之恸泣，似实恸而非假，岂一物之足伤？实致伤于天下。感不绝于余心，溯流风而独写。（《世说·文学篇》注引《袁宏集》，又见《晋书·袁宏传》）

于量背梁山，截汶波，泛清济，傍祝阿。（《初学记》六引两条）

