陈淳　挽孙少卿四首

自抛襴苧列簪绅，便展施为志获伸。

剖竹三衢无警盗，乘轺两浙蔑冤民。

居官清节冰壶凛，到处仁恩雨露春。

历历典刑如在日，慕思遗爱几多人。

陈淳

陈淳　挽孙少卿四首

圣主更新大化年，趋朝正预拔茅连。

青华上厕郎星列，近密光陪卿月联。

垂蹑从班提从橐，遽萌归兴乞归田。

至今士论追怀处，第诵南山景行篇。

陈淳

陈淳　挽孙少卿四首

厚德天钟有异资，反身尤谨事操持。

俭勤忠孝传家训，直谅忱恂获上知。

正色嫉邪严莫犯，高标立懦屹难移。

瞘如香坂孤峰下，千载唯存笃行碑。

陈淳

陈淳　挽孙少卿四首

福庆於人鲜比方，一生坦若履康庄。

好逑得偶天官胄，嗣子能传月窟芳。

寿入九龄光宝籾，服膺三品灿金章。

始终可谓无遗憾，信矣荣归死不亡。

陈淳

