○对乐土判

〈人进素衣朱衤暴，欲从于沃。或告擅去，云“我闻有命，不可告人。”〉

建都立邑，本大末小；苟或假名，必将兆乱。相彼人也，其有意焉？既荣朱衤暴之进，旋兴白石之行，亦欲适彼乐土，及於宽政：义有涉溱之兴，业在扬水之章。既侵陉庭，方崇曲沃，姑务修德，自感子来。悦以忘劳，宁科擅去。人苟利矣，岂同邾子之迁！兄其智乎？已闻师服之叹。既闻命而攸往，虽或告而何伤？

杨元操

元操，官歙州歙县尉。

