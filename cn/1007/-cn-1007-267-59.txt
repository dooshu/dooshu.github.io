张埴　梅溪徙居吾乡北山下

乾坤如此我，牢落百深杯。

腰有难相折，头无可以抬。

南村元亮往，西瀼少陵来。

书了深衣带，千金末矣哉。

张埴

张埴　梅溪徙居吾乡北山下

故人为糴罢，薄日杖藜明。

天外飞鸿影，山中落木声。

一枝栖月静，万事付云轻。

只指梅花畔，留桥略{左竹右勺}行。

张埴

张埴　梅溪徙居吾乡北山下

午夜贪泥饮，深村认路归。

千岐纷莫辨，一隙炯相辉。

秋日无莼美，春风有蕨薇。

人生皆寓尔，惟勿此心违。

张埴

