李廳　对春二首

半阴半晴恼乱我，不禁春意惟殢春。

黄莺丁宁舌初转，杨花轻盈来弄人。

东家秋千多美女，舞腰娉婷衣金缕。

彩索徘徊渐渐高，墙头见人羞欲住。

柳下谁家薄媚郎，立马昂头不肯去。

李廳

李廳　对春二首

一点两点催花雨，章台走马无尘土。

少年去老能几时，买笑金钱不须数。

高阳酒徒多白发，长安佳妓今老妪。

共君把酒莫厌多，作意强作青春主。

文章放行多气焰，笔画把捉无精神。

愿得神王如六通，日写万卷酬青春。

李廳

