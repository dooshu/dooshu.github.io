◎窦融

融，字周公，扶风平陵人，孝文窦后弟广国之七世孙。莽居摄中，为强弩将军王俊司马，以从平翟义功封宁武男。地皇末，太师王匡请为助军，迁波水将军。更始即位，大司马赵萌以为校尉，知趣巨鹿太守，未行，迁张掖属国都尉，自行河西五郡大将军事。建武五年，遣使归诚，授凉州牧。八年，封安丰侯。十三年入朝，拜冀州牧，迁大司空。二十年免，寻加位特进，行卫尉事，兼将作大匠。永平二年致仕。五年卒，年七十八，谥曰戴侯。

