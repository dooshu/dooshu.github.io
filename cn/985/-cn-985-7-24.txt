宋高宗　题马远画册五首

桃李无言春告归，落红如海乱莺啼。

西村渡口斜阳里，渺渺烟波绿拍堤。

宋高宗

宋高宗　题马远画册五首

閒来洞口访刘君，缓步轻抬玉线裙。

细白桃花掷流水，更无言语倚彤云。

宋高宗

宋高宗　题马远画册五首

高山流水意无穷，三尺云弦膝上桐。

默默此时谁会得，坐凭江阁看飞鸿。

宋高宗

宋高宗　题马远画册五首

月午江空桂花落，华阳道士云衣薄。

石坛香散步虚声，杉露清泠滴栖鹤。

宋高宗

宋高宗　题马远画册五首

不祷自安缘寿骨，人间难得是清名。

浅斟仙酒红生颊，永保长生道自成。

宋高宗

