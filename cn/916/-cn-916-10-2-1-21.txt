【奉报寄洛州诗】

舟师会孟津。甲子阵（本集作陈。文苑同。）东邻。雷辕惊战鼓。剑室动（诗集作对。）金神。幕府风云气。军门关塞人。

长ユ析（文苑作拆。）鸟羽。合甲抱犀鳞。星芒一丈《□炎》。月晕七重轮。黎阳水稍渌。官渡柳应春。无庸奉天眷。驱传牧南秦。繁词劳简牍。杂俗弊风尘。上洛逢都尉。商山见逸民。留滞终南下。唯当一史臣。（○本集三。文苑英华二百四十。庾开府诗集上。《诗纪》百十五。）

