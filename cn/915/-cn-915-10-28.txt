◎庾持

持，字允德，（南史作元德。）颍川鄢陵人，晋司空冰七世孙。仕梁为南平王国左常侍、轻车河东王府行参军，进尚书郎，出为安吉令，迁镇东邵陵王记室兼建康令，历吴兴郡丞，监临海郡。陈受禅，授安东临川王谘议参军。永定末除尚书左丞。天嘉初，封崇德县子，免，寻为宣惠始兴王谘议参军，除临安令，迁给事黄门侍郎，除棱威将军、盐官令。光大初，迁秘书监少府卿，领羽林监，迁太中大夫，领步兵校尉，太建元年卒，赠光禄大夫，有集十卷。

