陈造　又对厅

绿舆初下玉龟山，小驻黄堂相府莲。

上客居多天下士，主人况自地行仙。

九光霞里闻谭笑，三素云中度管弦。

来岁日边桃荐碧，帝觞应共醉钧天。

陈造

陈造　又对厅

黄堂绿影转槐龙，锦绣围中度好风。

珠履相辉人峙玉，金罍更劝酒如空。

逢辰正自千龄会，胜日何妨一醉同。

来岁从公话今日，钧天应簉未央宫。

陈造

