芄兰

二章，章六句


首章讲：此疑刺童子躐等作也。曰：





芄兰之支，童子佩觽。

芄兰，草之高又生者。支，即枝。觿，是锥。

芃兰弱草，则有支矣。童子幼艾，则佩觽矣。





虽则佩觽，能不我知。

能，才能也。夫觽者，成人之饰，贵有才能与之称也。今观童子，虽则佩觽，而才能碌碌无闻，曾不足以见知于我，





容兮遂兮，垂带悸兮。

但见威仪之间，舒缓放肆，悸然其带之下垂而已。其视佩觽，焉能称哉？

末章：讲同。





芄兰之叶，童子佩韘。

虽则佩韘，能不我甲。

韘，玦也。甲，长也。才能碌碌庸下，曾不足以长我。





容兮遂兮，垂带悸兮。





