释守芝　偈

一击响玲珑，喧轰宇宙通。

知音才侧耳，项羽过江东。

释守芝

释守芝　偈

大愚相接大雄孙，五湖云水竞头奔。

竞头奔，有何门，

击箭宁知枯木存。枯木存，

一年还曾两度春。两度春，

帐里真珠撒与人。

释守芝

释守芝　偈

翠岩路巑巇，举步涉千溪。

更有洪源水，滔滔在岭西。

释守芝

释守芝　偈

沙里无油事可哀，翠岩嚼饭餧婴孩。

他时好恶知端的，始觉從前满面埃。

释守芝

