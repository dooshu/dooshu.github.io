【巡方】


（明）巡按御史别称巡方御史，省称巡方。《明史·刘台传》：“按臣回道考察，苟非有大败类者，常不举行，盖不欲重挫抑之。近日御史俞一贯以不听指授，调之南京。由是，巡方短气，莫敢展布。”明沈德符《万历野获编》卷二二《巡抚之始》：“以故文臣出镇，不复有镇守之称，但称巡抚。……其以部堂等官出者，与巡按御史不相统摄。……其后凡尚书、侍郎任督抚者，俱兼都宪，以便行事。盖欲以堂临官御史。初犹以属礼待之。……抚臣反伺巡方颦笑。”　（清）巡按御史之别称。清魏象枢《寒松堂集》卷一《直陈格天之图祈定立国之本等事疏》：“又如按臣代天巡狩，察吏安民，兴利除害，其常也。而近日之劣官反噬……抚按之白简无灵，则刁风日长。……倘今后巡方，畏属员如狼虎，各有自爱功名之心，国家大事，必不能济。臣之所谓反常者，此类是也。”《清史稿·职官志》二《都察院》：“顺治初，又有巡按御史，省各一人。”





