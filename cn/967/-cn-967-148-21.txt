李吕　代人上建守四首

潜藩雄镇七闽头，亲睹贤侯利泽周。

不借寇恂留颍尾，却教郭伋再并州。

李吕

李吕　代人上建守四首

可怪乡风最不情，生儿不举世相仍。

自从节省归新历，添得王民几万丁。

李吕

李吕　代人上建守四首

鄂渚才来便救焚，富沙拯溺济饥同。

从容妙得调元手，好转洪钧拱帝宸。

李吕

李吕　代人上建守四首

怅怀往事我何知，作兴重来触绪非。

无地可畦家十口，萧然相对欲谁归。

李吕

