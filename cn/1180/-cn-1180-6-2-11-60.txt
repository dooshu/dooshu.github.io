答福建巡抚耿楚侗


贵属诸君才品，公评骘精当，俱贮之囊中，次第用之。沈二等昨以才望擢用，公论素许，刘岂能中之？丈地亩，清浮粮，为闽人立经久计，须详审精核，不宜草草。各经委正官，朝觐毕，即促之赴任。

林贼既入暹罗，已专令广人图之，闽中不必措意，恐语泄，复蹈前日之辙。若于柬埔仍有往来，则结江、黄以为声援，亦二策也。邓令弭盗之功，甚奇。虽不必奏绩，而其功宜纪录。





