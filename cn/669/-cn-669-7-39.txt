65　人者天地之心　爲天地立心者仁也


人者，天地之心也。仁，人心也。人而不仁，則天地之心不立矣。爲天地立心，仁也。

【元圻案】禮運：「故仁者，天地之心也，五行之端也。」正義：「王肅曰：『人於天地之間，如五藏之有心矣。』人乃生之最靈，其心五藏之最聖也。」〇真西山讀書記七：「程子曰：『心，生道也。』乃是得天地之心以生，生物便是天地之心。」





