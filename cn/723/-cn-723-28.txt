丙辰二十八日，贼复严比百官。

是日，为贼用者高冠鲜服，扬扬道上。不用者夹逼金钱，号哭之声惨澈街坊；凡服首饰玩物等，俱载入伪府。

贼党宋企郊点官，三日一选。

凡随贼西来生员及伪将，俱移送吏政选用。诸降臣候选官见宋企郊，求授衙门；企郊曰：诸职衔俱前朝所考授，新主另有一番规制，不能尽循旧例。以予为诸公谋，不如归去为上。诸人既绝望，于是以渐逃归。








