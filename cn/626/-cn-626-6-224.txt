邬公子佐卿三首

【西津别妓】

立马江皋问暮潮，片帆西上路迢迢。

人将碧草新晴去，魂对青山暮雨销。

云色自依桃叶渡，月明凄断凤凰箫。

楼头浊酒春堪醉，还访秦淮旧板桥。

【宫词】

复道传呼御辈过，遥闻仙乐动云和。

黄金纵买《长门赋，逝水终惭太液波。

【艳曲】

碧树映红楼，佳人是莫愁。

竹枝看引凤，花色笑牵牛。

舞罢月初落，歌残云欲流。

何妨十日酒，醉杀秣陵秋。

