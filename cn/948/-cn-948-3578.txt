陆游　兀兀

兀兀心非睡，惺惺口不言。

齿津生颊舌，鼻息撼墙垣。

书媿儿童问，年叨里巷尊。

贫家有喜事，黍酒带醅浑。

陆游

陆游　兀兀

兀兀孤村客，悠悠两世人。

梦忘身潦倒，醉觉胆轮囷。

故里簪缨换，都门巷陌新。

余年犹有几，抚事一伤神！

陆游

陆游　兀兀

兀兀初何有，伥伥不自知。

偶然登耄及，便欲数期颐。

把钓秋风夕，骑驴晚雪时。

江湖游已遍，更作灞城期。

陆游

