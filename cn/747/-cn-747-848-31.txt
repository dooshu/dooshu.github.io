○申严祀典议

比来小祠已上，公卿皆著祭服行事。近日惟郊庙太微宫具祭服，五郊迎气日月诸祠，并常服行事。兼本司执事人等，皆著随事衣装。狼籍鞋履，便随公卿升降於坛单。按祠部令：中祠己上，应斋郎等升坛行事者，并给洁服，事毕收纳。今後中祠已上，公卿请具祭服，执事升坛人并著具绯衣帻子。今臣检礼阁新仪，太微宫使卯时行事，近年依诸郊庙例，五更初便行事。今後请依旧以卯时。

李光宪

光宪，後唐明宗朝官太子宾客，以礼部尚书致仕。应顺元年卒。

