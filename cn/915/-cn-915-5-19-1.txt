◇景福殿赋

周步堂宇，东西眷眄。彩色光明，粲烂流延，素壁皓养，赫奕倩练。尔乃察其奇巧，观其微形。岑纡曲，盘牙欹倾。或夭矫而云起，或诘曲而钚萦。众木附枝以连注，栾梧倚亚而相经。若乃仰观绮窗，周览菱荷。流彩的），微秀发华。纤茎葳蕤，顺风扬波。含光内耀，婀袅纷葩。曾栌外周，榱桷内附。或因势以连接，或邪诡以盘构。于是乎飞阁连延，驰道四周。高楼承云，列观若浮。挹朝露之华精，漱醴泉之清流。（《艺文类聚》六十二）

乃造彼鞠室。（《文选》何晏《景福殿赋》注。）

乃涉乎文陛，以登华殿。（《文选》沈约《齐安陆王碑文》注。案：此二条《选》注作「夏侯权」，当是夏侯稚权，转写脱「稚」字耳。）

