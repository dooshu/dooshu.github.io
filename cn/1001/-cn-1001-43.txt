岳珂　东壩以里沿岸人家皆对门植苇於小屿不晓其旨漫成四绝

岸傍几曲住人家，浅屿排门种荻花。

纵使秋声常索索，断无司马听琵琶。

岳珂

岳珂　东壩以里沿岸人家皆对门植苇於小屿不晓其旨漫成四绝

万里江滨长野芦，西风元不费工夫。

两京齐菜论斤卖，耳目由来喜所无。

岳珂

岳珂　东壩以里沿岸人家皆对门植苇於小屿不晓其旨漫成四绝

北都旧产无淇竹，见说园池芦苇多。

涨绿不妨放来雨，更须别浦听鸣荷。

岳珂

岳珂　东壩以里沿岸人家皆对门植苇於小屿不晓其旨漫成四绝

曲江西畔锁离宫，细柳新蒲日日风。

想见千门映春绿，君王未见碧成丛。

岳珂

