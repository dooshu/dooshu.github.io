○平胡頌 【 平胡】

臣洪惟　太祖皇帝受天明、平胡元亂、為生民主、悉復中國古先聖王之政、四夷萬國、罔不臣属、獨元之遺孽、遠竄沙漠、聲教弗遵、　太祖皇帝、屢命將出師、極加追勦、雖獲其部落賊酋無算。而萌孽尚未盡除。逮今　皇上即位、朝廷清明、海宇寧謐、蠻夷之國、奔走貢獻、雖古替所未賓服者、亦皆嚮風慕義、相率來朝、侏??离椎髻、輻凑京師、惟胡寇竊處塞外、弗底于治、皇上不忍絕之、高皇帝亦數遺元君及其將帥書數遣使諭以天道禍福、俾知逆順之理、庶幾、感悟、同樂雍熙、而乃悍然弗顧、兇悖尤甚、輒殺使臣、抄掠邊疆、日肆毒虐、　皇上謂豺狼之性無厭、不剪滅之後必為中國惡。乃永樂七年春二月。廵狩北京。明年春正月。命　皇太子祭告　天地神祗二月丁未、　皇上躬率六師往征之。旌旗甲冑。綿亘千里。塞外廣漠之地。苦醎乏水。此一大事故載之惟　乘輿所至。甘泉湧出瑞雪交下。天人協相。士無渴飢。軍聲大振。勇氣增倍。五月巳卯、直抵斡難河、虜酋本雅失里、知天兵奄至狼狽失據、遂率其眾逆戰　皇上率師進擊之、鐵騎躪蹂、烟塵蔽空、砲聲雷訇、矢鋒雨集、虜眾震恐失措、遂皆犇潰、本雅失里單騎脫逃、餘眾悉降、獲輜重牛羊馬駝不可勝數、六月甲辰師至靖虜鎮虜酋阿魯台復率眾潛伏險阻、來拒我師、　皇上躬率?賁數百人攻破之、殺戮無筭、阿魯台潛遁、沙漠萬里、氛祲廓清、旃裘部落、狡黠靡遺、奏凱班師、天威震動、乃七月壬午、還至北京、文武中外之臣、暨四方蠻夷之國、莫不奉表稱賀、臣聞古昔帝王盛治之世。皆不免於夷狄之患。自周以來。歷漢唐以至于宋。乃有若玁狁匈奴突厥契丹之類。數侵中國。流毒生靈。雖有賢智之主。驍勇之將。僅得少挫。其鋒而已。孰能殄滅而蕩除之。馴至宋亡。遂入主中夏。生民幾乎左袵。而後天生　太祖高皇帝。出而挫之。芟夷羣雄。攘斥戎狄。君主天下四十餘年。　皇上以神武之資。繼志述事。旄鉞一麾。而龍沙萬里之外。罔有遺患。以為　聖子神孫萬年無疆之業。其於古替因循不究。以蹈後艱者霄壤不侔矣。　聖德神功。巍然煥然。直與天地準。夫豈淺見薄識。所能形容萬一哉。然臣榮猥以菲才、叨職翰墨、備員扈從於戎馬之間、親覩　皇上、躬御戎衣、以臨六軍、神謨廟算、機敏睿發、出奇料敵、變化若神、天戈所至、罔不披靡、是以掃除胡孽。易若拾芥。以致此萬世不拔之功業也。其可無所紀述。以昭示後世、謹為頌拜手稽首以獻、其詞曰、　皇帝臨御、聖德同天、仁聲義聞、漸被八埏、車書混同、統馭夷夏皞皞熙熙、率底于化、椎髻冉裳、奔走嚮風、厥篚相望、罔敢不恭、惟此胡孽、潛伏荒漠、假息涵淹、僅有部落、嘯聚草莽、侵撓邊疆、狐鼠蠢蠢、敢恣跳梁、　帝勿加兵、諭使自悔、反拘使臣、因致戕害、　帝曰豺狼、莫克撫循、桀驁弗悛、慢天虐民、乃誓六師、大舉北狩、龍旂央央、旄金?戊左右、戎馬萬乘、桓桓天兵、金鼓一震、陰山為傾、瑞雪旹降、甘泉屢涌、士無渴飢、悉奮驍勇、直搗巢穴、萬里長驅、醜虜大駭、敢逃天誅、帝訓諸將、毋恣殺戮彼雖殊類均、此化育、乃鋤狡勁、乃殲渠魁、降附則釋、以懷以狹、獲其輜重羊牛駝馬、大漠其空、無有遺者、剪除遺枿、盪滌羶羊?星、赫赫天威、震動朔庭、奏凱龍沙、班師振旅、士卒歌呼、萬姓蹈舞、乃至京師、乃開明堂、飲至策勳、鼓鍾鏘鏘、　帝曰羣臣。予豈究武。實奉天罰。用昭　太祖。周逐玁狁。漢擊匈奴。孰若我師。剪刈無餘。中葉外夷、遠邇無間。億萬斯年。罔有遺患。黃河載清。海不揚波億萬斯年。播之頌歌。

