陈淳　送瘳子晦倅湖还别四绝

紫阳门户耸参天，骈往纷来几计千。

谁立脚跟老弥笃，立溪原上有深传。

陈淳

陈淳　送瘳子晦倅湖还别四绝

使车南骛过吾邦，幸挹端严毅直风。

多谢两年勤尺素，谆谆频为发童蒙。

陈淳

陈淳　送瘳子晦倅湖还别四绝

松窗梅雪岁寒余，奉别城东古驿头。

君去有行应可乐，我来独学重为忧。

陈淳

陈淳　送瘳子晦倅湖还别四绝

圣贤事业浩无疆，未易孤闻寡见穷。

友善更资天下士，时推一二附南鸿。

陈淳

