◇立三百六十律法制议

上下相生，三分损益其一，盖是古人简易之法，犹如古历周天三百六十五度四分之一。後人改制，皆不同焉。而京房不悟，谬为六十。承天更设新率，则从中吕还得黄锺，十二旋宫，声韵无失，黄锺长九寸，大蔟长八寸二厘，林锺长六寸一厘，应锺长四寸七分九厘强，其中吕上生所益之分，还得十七万七千一百四十七，复十二辰参之数。（《隋书·律历志》上。）

卷二十三

◎何承天（二）

