国会请愿之目的可达


国会请愿，第二次又不得达到目的，持消极的主义者曰：“诸君休矣！盍归乎来？”持积极主义者曰：“努力进行，不达目的勿休也。”则有旁观吃吃笑不休者，问何笑，曰：“吾笑国会请愿之目的，可终达到也。夫一次上书不允，则再举代表，纷纷然雨电交驰，于是再首途，再拟稿，再会议。半年光阴，已消磨于此中矣。迨书上而目的不得达，则依样葫芦，又为之；仍不得达，又再为之。每一次费半年岁月，九年预备，已过者二年。未来者七年，半年请愿一次，苟积十四次，则目的未有不达者也。”





