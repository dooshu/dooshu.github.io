☆张率

〈率。字士简。吴郡人。仕齐历著作佐郎、太子舍人、尚书殿中郎、太子洗马。梁台建。为相国主簿。天监初为鄱阳王友。迁司徒谢フ掾。进秘书丞。历中权建安王中记室参军、云麾晋安王中记室。除中书侍郎。复为晋安王宣惠谘议。领江陵令。随府迁江州谘议、领记室。出监豫章临川郡。除太子仆、司徒右长史、扬州别驾。又迁太子家令、黄门郎。出为新安太守。大通元年卒。年五十三。有文衡十五卷、集三十八卷。〉

