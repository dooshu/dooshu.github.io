◇登虎牢山赋

辞京辇兮遥迈，将远游兮东夏。朝发轫兮帝墉，夕结轨兮中野。凭修坂兮停车，临寒泉兮饮马。眷故乡之辽隔，思纡轸以郁陶。步玉趾以升降，凌汜水而登虎牢。览河洛之二川，眺成平之双皋。崇岭[B271]以崔，幽谷豁以穴孝寥。路逶迤以迫隘，林廓落以萧条。尔乃仰荫嘉木，俯藉芳卉。青烟郁其相望，栋宇懔以鳞萃。彼登山而临水，固先哲之所哀。矧去乡而离家，邈长辞而远乖。望归云以叹息，肠一日而九回，良劳者之咏事，爰寄言以表怀。（《艺文类聚》七）

