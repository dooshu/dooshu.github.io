【从皇太子出玄圃应令诗】

春光起丽谯。屣步陟（《类聚》作履步。）山椒。阁影临飞盖。莺鸣入洞箫。水还登（文苑作澄。）故渚。树长荫（《类聚》作今。《初学记》、文苑作合。）前桥。绿荷生绮（《类聚》作倚。）叶。丹藤上细苗。顾（《初学记》作愿。）循斩振（文苑作良。）藻。何用拟琼瑶。（○《类聚》六十五。《初学记》二十四作从皇太子出玄圃诗。文苑英华百七十九。万花谷後二十五作庾肩吾诗。《诗纪》八十。）

