杜范　偶属成嵬字韵录呈六十叔二首

溪头徙倚对崔嵬，世上尘愁安在哉。

峭壁千寻翻素练，深崖万古斗雄雷。

空余鸟迹无人到，应有山灵怪我来。

偶尔相逢成胜概，平生襟抱此中开。

杜范

杜范　偶属成嵬字韵录呈六十叔二首

莫令胸次著崔嵬，万事於人何有哉。

欲向悬崖看积雨，几经空谷撼奔雷。

山花无思开还落，溪鸟忘机云复来。

此地逍遥吾足矣，解愁春瓮不须开。

杜范

