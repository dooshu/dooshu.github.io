健松斋歌赠同年方渭仁编修

空庭老松攫云雾一老裵朝复暮借问含情奈若何主人旧日亲栽树风尘澒洞横干戈园馆邱墟穴狐兔神护鬼呵知是谁霜皮铁干还如故先生有子今鵷鶵承明簪笔春华敷衣冠甲第韦平後词赋风流扬马徒此时此树森在眼回首故园私踟蹰风木虽悲手泽在看松不与老人殊於乎礧砢神物千年好方君孺慕天下少

