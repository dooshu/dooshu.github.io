王炎　又五首

一身将百指，就食家浮游。

清霜木叶黄，弊笥无完裘。

平生三釜心，山阿种松楸。

圆枘运方穿，命不与己谋。

王炎

王炎　又五首

择友得石交，心腹管城子。

可怜老而秃，我穷正坐此。

玲珑玉其音，六学有妙理。

抱此为身媒，前贤恐不尔。

王炎

王炎　又五首

东风黄鸟鸣，白露寒蝉悲。

去日何太短，种种发欲疏。

人言了婚嫁，此事今何如。

欲耕无一廛，儿女牵人衣。

王炎

王炎　又五首

跣行我足伤，涉世无夷路。

三复贝锦诗，谗口古亦恶。

儿女附耳言，誉喜诉其怒。

勿用驱青蝇，玉质自如故。

王炎

王炎　又五首

竹间有数椽，读书乐未央。

稻粱自为谋，风散鸿雁行。

叔氏从我来，季子天一方。

人生手足爱，念之搅中肠。

谁不思息肩，我岂乐异乡。

何时一青灯，夜雨同对床。

王炎

