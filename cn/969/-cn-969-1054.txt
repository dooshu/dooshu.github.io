刘克庄　送明甫初筮十首

三间参佐廨，昔也处先公。

矮屋儿无叹，翁生矮屋中。

刘克庄

刘克庄　送明甫初筮十首

守相卿耆旧，相逢必霁威。

渠宁私邑子，汝勿视翁归。

刘克庄

刘克庄　送明甫初筮十首

禄米皆前定，分铢不可添。

园葵莫争利，邻枣亦伤廉。

刘克庄

刘克庄　送明甫初筮十首

宁游屋溪畔，勿傍盗泉边。

监竹不食笋，先贤样在前。

刘克庄

刘克庄　送明甫初筮十首

莫叹家庭远，卿侯即父师。

尚于吾缱绻，定不汝瑕疵。

刘克庄

刘克庄　送明甫初筮十首

先绪微如线，未知谁亢宗。

翁犹惭父祖，汝可复惭翁。

刘克庄

刘克庄　送明甫初筮十首

十载脾神厄，何曾食有鱼。

击鲜徒溷汝，遗鮳适忧君。

刘克庄

刘克庄　送明甫初筮十首

记取元城语，南州热异常。

别无卫生诀，止酒是丹方。

刘克庄

刘克庄　送明甫初筮十首

博士今儒彦，遥知讲席重。

汝宜束修往，吾亦执经从。

刘克庄

刘克庄　送明甫初筮十首

汝幼不努力，忽为三十馀。

勉旃教汝子，要付善和书。

刘克庄

