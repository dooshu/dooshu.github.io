◇听赎罪诏（二年十二月甲寅）

方春戒节，人以耕桑。其敕有司，务顺时气，使无烦扰。天下亡命殊死已下，听得赎论：死罪入缣二百匹，右趾至髡钳城旦舂十匹，完城旦舂至司寇作三匹。其未发觉，诏书到，先自告者，半入赎。今选举不实，邪佞未运河以门请托，残吏放手，百姓愁怨，情无告诉。有司明奏罪名，并正举者。又郡县每因征发，轻为奸利，诡责羸弱，先急下贫。其务在均平，无令枉刻。（《后汉·明纪》）

