105　衣錦尚絅書大傳作尚蘔


「衣錦尚絅」，書大傳作「尚蘔」，注：「蘔，讀爲絅，或爲絺。」

【元圻案】今本大傳無此文。盧氏文弨書大傳續補遺云：「碩人詩曰『衣錦尚蘔』，見説文。」案今本説文艸部無「蘔」字，糸部「絅」字注：「急引也。」亦不引詩「尚絅」。林部「檾」：「枲屬，从熒省聲。詩曰：『衣錦檾衣。』」又衣部「褧」：「檾也。詩曰：『衣錦褧衣。』示反古也。」皆不作「蘔」，不知盧氏何以云然。





