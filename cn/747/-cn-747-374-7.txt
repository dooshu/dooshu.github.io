○对百神判

将事百神，差日，有司不举。

讲信修睦，礼行於时，人和年丰，神降以吉。属岁阴云暮，田至喜，农事不作，役车告休。於是乎具器孚荐，陈粢戒掌，答成功於众神，设祀於大蜡。虽既涤既灌，不愆不忒，日违精择，神将曷歆？吁嗟是司，不谨有职。昔仲尼观鲁，助祭兴於喟然；今大卜差时，傧神失於禺若。祝史陈信，其多鬼词；司存不举，坐恒罚。

