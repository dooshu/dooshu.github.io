风雨

三章，章四句


首章讲：此淫奔者见所期之人而喜。曰：





风雨凄凄，鸡鸣喈喈。

风雨凄凄而寒凉，鸡鸣喈喈而可闻，此非夜未央之时乎！





既见君子，云胡不夷！

君子，指所期男子。斯时也，得以既见君子，而积忧之心于是乎平矣，云何而不夷哉！

二章讲同。





风雨潇潇，鸡鸣胶胶。既见君子，云何不瘳！

瘳者积忧之病，于是乎愈也。

末章讲同。





风雨如晦，鸡鸣不已。既见君子，云胡不喜！





