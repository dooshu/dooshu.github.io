○三圣记

有唐宝历二年岁次丙午八月丙申朔十五日庚戌，玉清元都大洞三道弟子正议大夫使持节润州诸军事守润州刺史兼御史大夫充浙西道都团练观察处置等使上柱国赞皇县开国男食邑三百户赐紫金鱼袋李德裕，上为九庙圣主，次为七代先灵，下为一切含识，於茅山崇元观南，敬造老君殿院，及造老君、孔子、尹真人象三躯，皆按史籍遗文，庶垂不朽。谨记。

