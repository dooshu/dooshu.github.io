刘克庄　余除铸钱使者居厚除尚书郎俄皆销印即事二首呈居厚

出处平生大致同，中间得失等鸡虫。

髧髦昔似晋诸谢，华发今成楚两龚。

握有兰香为子崇，家无铜臭坐余穷。

善和旧宅残书卷，只合连床听晓钟。

刘克庄

刘克庄　余除铸钱使者居厚除尚书郎俄皆销印即事二首呈居厚

病鸿垂翅噤无声，惯见虚弦莫浪惊。

二仲卜邻元不恶，两生坚壁未尝行。

出关谁识为周史，入社犹堪伴洛英。

都把首阳山占断，采薇到老没人争。

刘克庄

