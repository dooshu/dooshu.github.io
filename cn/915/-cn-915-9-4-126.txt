◇郢州晋安寺碑

凤皇之岭，退绵映色，莲花之洞，照曜增辉。山云黄鹤，疑钧天之夜响；城称却月，似轻云之霄蔽。铭曰：

虹梁、紫柱，螭桷丹墙；绮井、飞栋，华榱、壁，应龙若动，威凤疑翔。玉舄霄润，金池夕光。朱城却悦，紫陌潜通。渐柳朝绿，江晖暝红。落霞将暮，鲜云夕布。峰下阳鸟，林生阴兔。分佩隔浦，皇樯隐雾。俱听法钟，同观宝聚。（《艺文类聚》七十六）

