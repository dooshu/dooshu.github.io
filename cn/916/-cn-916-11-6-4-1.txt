【泛宫亭湖诗】

〖《荆州记》云。宫亭湖庙神能使湖中分。风而帆南北。〗

回舻（寰宇记作流。）乘（《初学记》作承。）派水。举帆（永乐大典作棹。）逐分风。□氵养疑无际。飘□（《类聚》作扬。永乐大典同。《初学记》作□。文苑同。）似度（永乐大典作渡。）空。樯乌排鸟路。船影没河宫。孤石沧波里。匡（永乐大典作岸。误。）山苦（《初学记》作若。永乐大典作古。）雾中。寄谢（《类聚》作言。永乐大典同。）千金子。安知万里蓬。（永乐大典作逢。○《类聚》九。《初学记》七。文苑英华百六十三。永乐大典六千七百。《诗纪》百六。）

