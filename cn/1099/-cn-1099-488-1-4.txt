○恭承新命謹陳急切事宜疏 【 選兵製器】

該吏部題為都城防禦宜周乞允訓練之臣以固根本事、奉　聖旨是徐光啟陞詹事府少詹事兼河南道監察御史管理練兵事務、欽此、臣猥以淺陋、職在詞垣、兵旅之事、向未經歷、頃因東事急迫、屢疏論列、苟求效芻蕘之益、非敢為媒進之階也、誤辱　聖恩、三頒綸命、擢貳端尹、兼列臺衘、驟越四階躐越前輩、以不材之資、值孔棘之會度德揣時、恐終不勝其任、至於選練一法、將欲使智勇材藝、人盡其長、工械技巧、物究其極、然後可以折勁敵之衝、保金湯之固、此則臣之愚見、臣之夙心、始終不敢於　君父之前、轉換一言、亦不能于僚??又之間、遷就一字、必依臣言、必用臣法、則臣之三疏具在矣、一一致行而兵不可用臣任其咎、如言之不用、臣亦知言之不用、而但就目前事勢、冐昧支吾、日復一日、倉卒有警、伊誰之責、譬如醫師治病。不憑其方不用其藥。但以他人之方藥。令其炮製修合。甚且并炮製修合之器具材料而靳予之。為毉師者得無拱手而承不效之罪乎。即使百凡如志、而教練未就、遽使從征、與夫烏合之眾、相去何幾是猶摘未熟之果、必不適於口、服未成之衣、必無救於寒矣、伏望　皇大大奮乾斷、俯允臣言、使得展布四體、以圖尺寸之效、如或不然、恐無補於事、有悞于國既負拔擢之恩、且傷　皇上知人之明也、為此先將一二急切事宜畫一上請、伏乞勑下該部作速施行、其餘容臣陸續條奏、臣不勝願望祈墾之至、

計開

一議待士臣聞古之兵皆稱為士。居四民之首或稱君子。貴之也貴之者。所以勸為士也。後世視如隸役有身家顧體面者。不入其中十人之英便欲登為將領所以卒皆孱弱。軍無練銳岳飛治兵。角其勇力。層累擢用。其尤者便置親隨背峗軍。諸軍統制而下。與之抗禮。犒賞異常。勇健無比。凡有堅敵。當之即破。然臣尚恨岳家軍。不能盡為背峗也。豈能盡為背峗臣願一軍。皆依此法。初到募兵。除不及等者??日夕?去不用外。收用者考其勇力捷技。分為隊兵鋒兵二等。一體教練。隊兵進益。陞為鋒兵。鋒兵之尤者。陞為壯士。壯士之尤者。陞為上士。上士待之如武舉之禮。壯士待之如武學生之禮。邱于軍中選將法之至善也每隊長哨官缺。于上士中角技補之。千把總缺。于隊長哨官中角技補之。將領缺。于千把摠中角技補之。其有殊材異能。比併無對。可徑補將領以及上士者。不在陞等之例。其隊兵應照例給月粮一兩二錢四等兵士。每加六錢。上士照東征事例。月給三兩而止。若給本色。以時估扣筭。其操賞銀。又須從厚以示激勵。及冬衣布花。皆不在餉銀之數。至于大小將領臣欲使于兵士不得剋減一文。但不恤其私情。優其俸給。徑束以法。是使人不以道也。既恤其私。犯者不貸。而又激以忠義。勗以功名。向上者必多矣祗今遼左用餉不貲、司農束手、臣又一一求多實是點金無術、似此勉強支持、不得不從其薄、臣又何術。可以濟其不足、臣又何心、必欲強其不能、臣所知者。精透之語養士如買市物價高一分貨值一分臣請與兵部約曰。量有若干之餉。可付若干之兵。請與戶部約曰。欲練何等之兵。即發何等之餉。如臣所謂隊兵者。只可以守堵。所謂鋒兵者。可為守城游奕。所謂壯士。可以小戰取捷。所謂上士。可以大戰破敵。用之多寡。以敵之多寡強弱為度。如是而已。倘謂今京營之軍。月米一二石。何事新兵獨須厚餉。不知營軍操日不多。且質明而散。正須各尋生業以餬其口。若食餉一二石。又須日日肄習。必皆化為餓殍矣。營軍所以不振而易譁者病根在此。非獨性異人也。今之新兵。可使各尋生業乎。都下貧民傭工一日得錢二十四五文。僅足給食三冬之月。衣不蔽體。臣故言新兵日用最少者。必須四分。差等而上。愈精愈厚。按復國要編、東征兵士、月餉三兩六錢、朝鮮供億在外、然而功實未著、當時諸臣、不能無罪、臣雖竭其駑鈍、但能使無虛糜耳、食今日傭工之食。而欲收岳飛背峗之效。臣不能也。

一議揀選、遼左用兵多而不精、前效已見。兵不選而遽練。如鎔鐵求金。舂砂作米。畢竟無有。虛費工力也因循用之。有名無實。自知難以勝敵。心念只在脫逃所以臨敵先潰。覆敗接踵。臣之初議、謂須精選勇力捷技之士者。謂其體質本領。既是人間英物。必能以忠義自許。必願以功名自見。如此而加之政教服習。取數既少。即糧餉可以從厚。器甲可以求精。以之禦敵。能保全勝也。目今調募、未見畫一規格。恐地方奉行無所依准、臣願與部司議定冊式、頒行各□地方、每募到一名、試驗填註、必期合式、方准收用、選畢依式造冊報部驗收、其不合式而濫選者、與冊本合式、而點驗不對者、除照例退止?帚外、仍各罪所由、庶幾粮無虛糜、人有實用、所定格式。大略以膂力便捷技藝三事分別等第。其膂力能提石二百斤以上。行動如常。躍起高三尺以上。跳越過六尺以上。形軀大而雄猛。小而精悍。年十六上四十以下者。即准合式。等而上之。乃至力及千斤。捷踰丈數。日行數百里者。各第高下。分為三等。其現有技藝者。分為諳曉純熟精玅三等。若力不及格。年過四十。而便捷技藝。有一在上等者。亦准合式。三等人數。安家銀兩。量行差等厚薄。候著伍之日。再行考驗。上下其餉。教練之後。日成月要。升降其等內外募兵官員。若一處人數不足。應于他處通融足數。不必拘泥取盈。多費有用之餉。遠致無能之人也。

一議軍資、臣惟凡人之情、皆有保國保家之公心、皆有好高好勝之習氣、強壯之人、無有不可戰者、顧處置何如耳、我能制敵何憚而不戰、敵能制我、何恃而戰、從前屢敗、皆敵能制我、我無以制敵故也、欲我制敵先議器械。欲敵不能制我。先議盔甲。奴賊盔甲面具。極是精堅。所用長鎗飛鎗透甲箭。極是鋒利。今欲制其利兵。必用通身純鐵精甲。甲之鐵精則自輕矣又須輕便。欲制其堅甲。必用如式鳥銃。更加奇巧。此二物每人一具。斷不可少。其甲衣甲裳頭盔面具護項護肩掩心臂手鞓帶等。皆須熟建鐵□斤折一。并毛氊布襯煤炭工食。欲求精好。所費不□。酌量中等費用。每副非十二兩不可。烏銃欲求精□。所費亦多。酌量中價非四兩不可。此外每人用鎗叉等長短兵器一具。腰刀一手。及捱牌奇器等。其材料工食。酌量中價。非每人三兩不可。巳上諸項。皆須給銀付餉司兼管。臣等監督將士。自行製造方得對身對手且身命所係。惟恐不精。必無濫惡。至於目下操演。合用內府廠庫原貯盔甲兵器大小神器硝黃等項。容臣等酌量移會、應給發者、徑自給發、應奏請者、另行奏請、若戰車之制、臣擬用數等、一輜重大車、只須臨時查刷民車賃用。一雙輪戰車、一獨輪輕車、一大小砲車、須工部給價付本營自造。兌馬市馬。止堪騎坐、必用戰馬。須本營將士自買自養。其買價或太僕寺動支庫銀。或於俵馬地方改折解寺給發。其養料或戶部撥給牧地。或於寄食地方。改折料銀解太僕寺給發。目今先祈勑下工部、速發料價銀數萬兩、并會有材料鳩工局造、

一議近募、新營創造、百無一有、各執事員役雜流、皆須逐一選用召募、皆須俸給、遠者更用安家銀兩、新兵出自民間、全無武藝、急須選取各色教師、一應置造、又須召募工匠、或材官武士、現來投充者、亦宜收錄以開嚮用之路、皆須急用安家粮餉、并臣衙門公費、乞勑戶兵二部速行議措餉銀數萬兩應用、其教師工匠投充人等、每募到若干、可省遠方召募若干、容臣等不時移會兵部、行文扣減、

一議徵求、軍中所需、精好器甲、大小神器、及軍火器材料、教師巧匠、有遠方所有。近地所無者、須一一徵求以便傳授製造。乞勑兵部移文南直隸撫按募送長鎗叉鎲鈎鐮等教師、各十數名。浙江募送長鎗刀牌等教師各十數名。竹鎗不宜于北為風燥烈即碎也買解二丈竹鎗五千根。二丈以下硬桿木鎗一千根。射虎毒藥也虎藥數十斤、福建募送俞家棍教師十數名。製造大小銅鐵神銃巧匠十數名。買解二丈竹鎗五千根。二丈以下椆木鎗桿三千根。一丈以上椆木棍桿二千根。廣東募送能造西洋大小神銃巧匠盔甲巧匠各十數名。買解西洋大小諸色銃砲各十數具。鉄盔甲十數副。湖廣募送土司刀牌藥弩教師永保鈎鎗教師苗刀鉄匠各數名。買解弩藥數十斤。苗刀百口。雲南募送土司皮甲匠十數名。買送皮盔甲十數副。沅江麗江及土舍蔣郎藥弩各數十張。藥數十礶。貴州買解銅仁土苗木鎗桿數百根。苗刀數十口。河南買解嵩縣長鎗木桿二千根。山西買解五臺檀桿五千根。山東募送鎗鎲鈎鐮竿子等教師各十數名。買解木鎗銲二千根。宣府大同寧夏甘肅各募送善造盔甲火器鉄匠善製生熟皮匠各數名。其他名師名工名器。容臣等再行體訪。或行文本處或差官召募置買。若地方官能一一訪求。量行募送買解。具見體國忠誠。合行紀錄。

一議勸義、伏見兵興以來、臣民慕義捐貲者、如委壑逝波、不見其益、且未立賞格、人誰樂從、臣以為輸財助餉。不若使輸餉募兵也。官選兵。不若使人人選兵也。請定為三義激勸之法。其一有財者。告明官司。自選壯士。給與安家銀兩盤費到京。此即卜式所論也依式置造精好器甲。著伍之後。官給糧餉者。名曰義募。所募之士。聽臣等選中。類為一營。曰協忠營。後來兵士。得有功級。其募者酌依部斬事例。每二十級。准敘一級。其一有財者。自選自餉安家器甲行月粮俱不煩官。止于本地告官驗送。著伍之後。不論年月。通行資給。名曰義餉。所餉之士。聽臣等選中。類為一營。曰大義營。後兵士得功一級。其餉者亦敘一級。此外有不能輸貲而能招徠豪傑。于所在官司騐試起送著伍者。名曰義薦。聽臣等選中。即于兵士冊籍填入薦者姓名。給與執照。後來所薦之士有積功至指揮僉事。積賞至十級以上者。薦者分敘一級。願賞者聽。其三項義人。陞至指揮僉事以上。願就文職者。分別品級。從優改授。與恩蔭官等。願以功贖罪者。酌量情罪輕重。功級多寡。准與減免。文武職官廢閑在籍者。酌量起用。若三義人身在行間別有親斬部斬功級者另自陞賞不相侵併其餉至十名以上。募至三十名以上。薦至五十名以上者。所在官司。或送扁額。或行獎賞。先示勸勵。如此人自擇人。搜採必精。義士不枉費。兵伍得實益矣。但臣所統率盡是腹裏平民生來不見兵革、若非厚餉重賞、精甲利器、堅車良馬、教練成就、尚不堪為援遼之用、况於自募自餉者、豈容勉強調發以塞嚮義之途、亦須練成之後、人人智勇、然後惟　皇上所用耳、

按此時無望發帑、不求加派、故有勸義一欵、而風聞者亦多重趼而至、輦金而來矣、迨事多掣肘、皆廢然而??日夕?藉令此輩得用、固可省經費之什一、即不然而遽發帑金以五六百萬計者。便如??上火頁?言三冬二夏。足以破滅也。事半功倍。惟此時此虜為然。【自記】

皇明經世文編卷四百八十八終







