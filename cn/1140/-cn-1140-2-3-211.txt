醉来歌赠曹顾庵先生

骐骥何当老伏?凤凰不合垂青冥自古文章纒坎壈升沈万变皆漂萍汝不见曹学士昔何腾逹今隐沦谈迁两世称史臣出入侍从词清新腹笥便便资顾问博闻强记如有神胡为失路髩垂雪伤心往事难具陈十六年来重把臂金门会合多吾辈莱阳之宋【荔裳】新城王【西樵阮亭】南海【周量】东吴【绎堂】相颉颃余亦覊栖燕市旁同声异曲成宫商疎星历历月皎皎奋袖为君歌激昂　圣主寛仁尚文史国士衔寃心不已凭谁仰首号天门事白徐还卧鸳水风尘满眼忧思多醉来且共尊前歌古银槎歌为荔裳作【背有镂字云元至正壬寅朱碧山制朱名华玉见辍畊录】

坐上突兀见浮槎根株半圬枝杈枒中有老翁独箕踞缥缈恍惚如仙家细看乃是银凿落腹空曲注藏流霞碧山山人真好事雕镌苦尽经营意摩挲腻滑半无?犹存至正壬寅字宋公好古称博雅沧洲怀抱尤潇洒醉後淳于兴转豪天上张骞臂堪把此物曾经四百年浮生谁是长年者如君爱客天下无典衣沽酒饮吾徒雄谈不藉挥麈尾壮志时闻击唾壶会当倒载入槎腹拍浮满地皆江湖藉伶酒隐亦不易人间万事何其愚

