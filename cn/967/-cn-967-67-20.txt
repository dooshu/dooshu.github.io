李昿　将就十章更献三首词虽愈拙诚即可矜或歌执事之风猷或导鄙人之情志

曾逢禅客话真如，福逐缘生信有余。

谢传儿孙皆斡虫，郑家姬歉意尽知书。

稳辞高位身心泰，中立明庭势利疏。

只恐欲闲闲不得，绛驺重引入宸居。

李昿

李昿　将就十章更献三首词虽愈拙诚即可矜或歌执事之风猷或导鄙人之情志

流年流矢亦争如，不觉春秋四十余。

凤阙有恩殊未报，麟台无德岂堪书。

眼前侥倖将何称，身外贪求本自疏。

唯拟从今作闲计，白云深处买山居。

李昿

李昿　将就十章更献三首词虽愈拙诚即可矜或歌执事之风猷或导鄙人之情志

野性从严只澹如，奉身求足不求余。

清风明月三间屋，赤轴黄籤一架书。

午睡爱茶鱼眼细，春餐费笋锦皮疏。

比惭多病仍多告，犹拟分司洛下居。

李昿

