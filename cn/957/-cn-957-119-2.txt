王偘　冬日杂兴

庭际幽兰手自种，托根不与春花共。

冉冉同风数茎竹，襟期元作幽人供。

如何江湖浪征逐，芳信却因冯翼送。

多惭独处岁将晚，尚想清标形晓梦。

王偘

王偘　冬日杂兴

泽国风饕霜力紧，黄落凋残碧成锦。

最怜柿叶与枫林，平园物色正潇凛。

造化不翕何所张，独怪廷朝漏融景。

天理真机默玩心，悟取灵根发深省。

王偘

