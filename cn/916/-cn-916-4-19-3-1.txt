【晋江左宗庙歌十三首】

曹毗〖《晋书》乐志曰：永嘉之乱。海内分崩。伶官乐器。皆没於刘、石。江左初立宗庙。以无雅乐器及伶人。省太乐并鼓吹令。是後颇得登歌、食举之乐。明帝又诏阮孚等增益之。成帝复置太乐官。鸠集遗逸。而尚未有金石也。庾亮为荆州。与谢尚修复雅乐。未具而亮薨。及慕容隽平冉闵。邺下乐人颇有来者。永和十一年。谢尚镇寿阳。采拾乐人。以备太乐。并制石磬。雅乐颇具。太元中。破苻坚。获其乐工杨蜀等。闲习旧乐。於是四厢金石始备。使曹毗、王□等增造宗庙歌诗。然郊祀遂不设乐。〗

