◇宋玉集序附

宋玉事楚怀王，友人言之王，王以为小臣。玉让友人，友曰：「姜桂因地而生，不因地而辛。女因媒而嫁，不因媒而亲也。」（《北堂书钞》原本三十三引《宋玉集序》，陈禹谟本改引《新序》。案《韩诗外传》：宋玉因其友见楚相，楚相待之无以异。让其友，其友曰：「夫姜桂云云。」《新序》：宋玉因其友以见于襄王，襄王待之无以异。宋玉让其友，其友曰：「夫姜桂云云。」怀王、楚相、襄王互异，而姜桂等语属友人语，无异也。梅鼎祚《文纪》题作《报友人书》甚误，不知下文有宋玉辨语。）

