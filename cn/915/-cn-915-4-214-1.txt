◇上书案坐任嘉举主罪。

臣闻《春秋》诛恶及本，本诛则恶消；振救持领，领正则毛理。今任嘉所坐狼籍，未受辜戮，猥以垢臭，改典大郡，自非案坐举者，无以绝奸萌。往者湖陆令张叠、萧令驷贤、徐州刺史刘福等，衅秽既章，咸伏其诛，而豺狼之吏至今不绝者，岂非本举之主不加之罪乎？昔齐威之霸，杀奸臣五人，并及举者，以卫谤ゥ。当断不断，《黄石》所戒。夫圣王所以听僮夫匹妇之言者，犹尘加嵩、岱，露集淮海，虽未有益，不为陨也。惟陛下留神省察。（《后汉·杨伦传》）

