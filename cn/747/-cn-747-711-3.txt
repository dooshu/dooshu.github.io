○剑门铭

群山西来，波积云屯。地险所会，斯为蜀门。层岑峻壁，森若戈戟。万壑奔东，双飞高阙。翠岭中横，<黑詹>然黛色。树兹雄屏，以卫王国（原注：剑门当中有一峰，峻岭横峙，望若列屏。此一峰为最奇，而说者未尝及之也）。峰拔井，溪回沟洫。严守重扃，隐如临敌。运有隆替，地无险厄。闭於昏顽，开於有德。马错西伐，蜀侯败绩。艾出阴平，禅亦来格。粤在宪祖，英威四克。始剪蜀妖，遂靖邛。蛮夷轨道，诸侯述职。武臣铭之，金石乃刻。

