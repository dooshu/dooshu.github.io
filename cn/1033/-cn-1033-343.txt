洪咨夔　寿刘丞

秋横岱岳气象豪，仰瞻万仞青且高。

上凌层汉直咫尺，下视列岫真儿曹。

此山万古储胜迹，年年人庆东平日。

谁知此岳复降神，锺作南州人第一。

我公之生超凡尘，申甫当年应此身。

洪咨夔

洪咨夔　寿刘丞

岳之大兮公器宇，岳之秀兮公精神。

平生节义磨天地，冰雪丰姿了无翳。

词锋凛凛人胆寒，少年斫却月中桂。

人指杭川之绕东，于今清澈亦如公。

太平官府能重创，等闲清兴独哦松。

他年三凤成名了，笑道双亲犹未老。

料应坐席暖方生，双赴九天紫泥诏。

金鸭香浓庆诞神，好看戏采满堂新。

不须把酒殷勤祝，岳算从来无尽春。

洪咨夔

