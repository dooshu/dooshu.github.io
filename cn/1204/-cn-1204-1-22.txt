◎清平调

开元中，李白供奉翰林。时禁中木芍药盛开，明皇乘照夜白，贵妃以步辇从。

选园子弟度曲。李龟年捧檀板，押众我前欲歌。明皇曰："赏名花对妃子，焉用旧词。"遂命龟年持金花笺，宣赐李白立进清平调三章。白宿酲未解，援笔而就。

太真持颇黎七宝杯，酌西凉葡萄酒，明皇亲调玉笛以倚曲。每曲遍将换，则迟其声以媚之。太真饮罢，敛绣巾重拜。自此李白异於学士。［松窗摭异录李白於便殿对帝讠巽词。时天寒笔冻，莫能书字，帝敕宫嫔十人侍白左右，各执牙笔呵之。其受圣眷如此。［开元遗事］

