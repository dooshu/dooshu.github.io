◇与刘原书荐王接

夫も骝不总辔，则非造父之肆；明月不流光，则非随侯之掌。伏惟明府苞黄中之德，耀重离之明，求贤与能，小无遗错，是以鄙老思献所知。窃见处士王接，岐嶷俊异，十三而孤，居丧尽礼，学过目而知，义触类而长：斯玉铉之妙味，经世之徽猷也。不患玄黎之不启，窃乐春英之及时。（《晋书·王接传》。渤海刘原为河东太守，以旌才为务。同郡冯收，试经为郎，年七十馀，荐接于原云云。案：接被荐时当在武末惠初。）

