林季仲　次韵林楙南见寄

转首今吾非故吾，问君何用惜居诸。

流年已作悠悠梦，往事徒劳咄咄书。

濁酒半壶时自酌，醉头一月不曾梳。

阿谁似我浑无事，睡到目高三丈余。

林季仲

林季仲　次韵林楙南见寄

阴阴松竹满东山，闻说君家六月寒。

若得封胡同里巷，底须屈宋作衙官。

酒中有超谁能识，琴上无弦我亦弹。

试问庐江何彦德，貂蝉孰似鹿皮冠。

林季仲

