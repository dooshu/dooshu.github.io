○为相国陇西公黄斋文

臣忝系仙枝，获蒙道荫，早佩相印，屡登斋坛。虽八景三清，粗闻科戒；而七情五贼，未勉修持。入辅出征，绵时历岁。伏虑政刑非当，赏罚或乖，积愆咎於元司，负委寄於皇渥。今谨赍薄具，仰献微诚，伏乞太上三尊，十方众坚，曲垂保，大赐涤除，俾善业克成，良愿无拥。金柯玉叶，奉圣祖於千秋；黄屋丹墀，戴吾君於亿载。百蛮康乐，万国安，然後散及冥涂，沾诸酆部。寒灵罢对，滞爽腾辉。俱升仁寿之方，共奉太平之化。

