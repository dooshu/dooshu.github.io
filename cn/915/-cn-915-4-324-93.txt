◇太傅祠堂碑铭

天鉴有汉，山岳降灵。於赫文恭，应期诞生。好是懿德，柔惠且贞。爰在初服，皇嘉其声。纳于机密，机密惟清。宇于三邦，三邦事宁。越尹三卿，伯揆时序。七受帝命，作此元辅。左右六世，靖绥土宇。蠢彼群生，保赖叙。绍迹龙夷，继轨山甫。遭国不造，仍世短祚。援立圣嗣，保公之谟。帝曰文恭。朕嘉君功。为邑安乐，以其庸。登位特进，于异群公。休命丕显，光宠克章。公拜稽首，是对是扬。蔼蔼惟恭，民斯攸望。春秋既暮，倏尔乃丧。不是遗，俾屏於皇。新庙奕奕，于以蒸尝。子子孙孙，承嗣无疆。（本集）

