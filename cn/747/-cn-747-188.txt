卷一百八十八


韦承庆

承庆字延休，赠幽州都督思谦子，举进士，补雍王府参军，累迁太子司议郎。长安初为司仆少卿，转天官侍郎。修国史，拜凤阁侍郎同凤阁鸾台平章事，神龙初坐附张昌宗配流岭表。起授辰州刺史，入为秘书员外少监，以修武后实录功封扶阳县子，又撰武后纪圣文，加银青光禄大夫，迁黄门侍郎，未拜卒，赠秘书监，谥曰温。

