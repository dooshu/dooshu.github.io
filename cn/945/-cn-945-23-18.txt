代中书乞免和御诗状

右臣今日中使至伏蒙圣慈赐臣等御制契丹出塞将议回銮五言六韵诗一首令和来者万乘时巡六驘宵遯款塞愿修於旧好息民姑务於远图烽尘巳静於龙荒銮辂将旋於象阙式启和戎之利伫臻偃伯之期皇帝陛下深念生民靡辞於栉沐聿修神武期息於干戈念骄子之乞盟俾行人而答聘果通欢於异域将旋轸於上都爰形风雅之言用导忧勤之旨颂声载洽克彰正始之音玄象式瞻但贲昭囘之彩臣等缪尘台席获奉宸篇巳欣凡目之荣观更俾庸音而继和窃循懵学空効冥捜虽强缀虫文岂有成章之美而共慙鳬胫?祈护短之仁敢望恩怜曲垂矜免

