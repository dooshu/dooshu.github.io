许月卿　挽妹婿汪況四首

奉礼徒员外，京师枉治中。

二郎槐不做，四老橘成空。

三凤壁岩子，双龙宝剑雄。

万人真莫赎，愁绝老坡翁。

许月卿

许月卿　挽妹婿汪況四首

郎罢当年语，深闺婉娩三。

有齐之季女，必有有奇男。

满目呱呱泣，伤心切切弹。

离鸾惊别鹄，何日泪痕乾。

许月卿

许月卿　挽妹婿汪況四首

一疾那知死，三朝竟不醒。

遗羹真惨怆，分肉尚精明。

玉树衣难彩，壁岩毡枉青。

英魂千古在，稚子读书声。

许月卿

许月卿　挽妹婿汪況四首

亡恙壁岩日，媒云妇有依。

世秋君六世，时事彼一时。

寂寞吾州隔，诸孤我妹慈。

九京逢桂老，东坦愧羲之。

许月卿

