波兰盐城


天下名城巨镇之以环玮华丽著称者多矣，未有若凯尔堡之奇特者也。凯尔堡地居俄属之波兰，与克兰考相距密迹。全城尽在地底，居民三千余，皆窟穴于盐块中。地本绝住盐矿，民即矿中工役。开辟后，各就盐之空处，以次施工，建屋分居，逐渐成市，遂有盐城之称。盖建筑楼台，皆就地取资，即以矿中盐石堆垒而成，且雕镂精工，略不苟简。中有教堂一所，尤为各处之冠，洁白明净，表里透澈。日夜到处皆燃电灯，光明澄澈，尤为奇观。十余年前，俄皇亚力山大御驾亲在游幸，叹为得未曾有，几疑身在水晶宫中。特赐宝石镶嵌十字架一座，供奉神前。地中终年凝寒，不知有传染病，故居人恒得以寿考终





