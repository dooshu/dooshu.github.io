戴表元　晚秋游中溪四首

淡竹冈前沙雁飞，小花尖下拓丸肥。

山云不见雨自薄，天气欲寒人正归。

招伴祗须新稻酒，临风犹有旧苔矶。

风流鬓发茎茎在，怪石老松今是非。

戴表元

戴表元　晚秋游中溪四首

经秋溪水碧洄洄，无数晓山如镜台。

红叶流从龙奥出，白云飞向石门来。

亦逢纸户曾相识，尚有樵踪且莫回。

端为何人作风物，漫山漫谷野花开。

戴表元

戴表元　晚秋游中溪四首

休折山中松桂枝，溪鱼亦小莫垂丝。

沙田翻白收秔后，霜树著红尝柿时。

日落牛羊归径熟，天寒乌鸟向人慈。

出云数里成官路，问事如何总不如。

戴表元

戴表元　晚秋游中溪四首

树淡云浓又一坡，招邀处处是行窝。

梯岩危似蚁缘木，架屋高如鹊结窠，

水味野栽茭白瘦，山毛人摘芋红多。

戴表元

