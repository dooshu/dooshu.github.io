陈杰　和张纯父霜月三首

洞庭高秋乃无事，洞庭主人独多才。

满天如水乌啼夜，写出寒蝉湿兔来。

陈杰

陈杰　和张纯父霜月三首

茅店板桥天落趣，素娥青女洗长新。

昔人已与不传死，千古谁怜老斲轮。

陈杰

陈杰　和张纯父霜月三首

天公戏剧高寒上，岂识人间有凛秋。

八万四千挥斧手，閒抛玉屑下琼楼。

陈杰

