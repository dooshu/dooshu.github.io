左手杀人


鄂州民有争舟而相殴致死者，牵涉多人，而系囚累累，狱久不决。郡守某公亲临其狱，提诸囚至，去其桎梏，使列坐庭中，呼酒食劳之。食已，命俱还狱，而独留一人。被留者惶恐，不知所为。公顾谕之曰：“杀人者汝也。”囚不服。曰：“吾观诸人之食，皆以右手执箸，而汝独以左。吾固先查检验案卷，死者致命伤在右肋，此汝杀人之明征也。尚欲抵赖耶？”囚乃服。





