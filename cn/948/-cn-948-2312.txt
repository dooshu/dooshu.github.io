陆游　盆池

雨送疏疏响，风吹细细纹。

犹稀绿萍点，已映小鱼群。

傍有一拳石，又生肤寸云。

我来闲照影，一笑整纶巾。

陆游

陆游　盆池

寒溜初通後，新荷未长时。

谁持大圜镜，为我照须眉？

陆游

陆游　盆池

人生何处不儿嬉，一世元知孰是非。

汲井埋盆凿苔破，敲针作钓得鱼归。

萧萧菰叶风声细，嫋嫋苹花雨点稀。

并舍老翁能喜事，为添拳石象苔矶。

陆游

陆游　盆池

门外江涛涌雪堆，埋盆作沼亦何哉？

儿曹不解渠翁意，新脱风波巑处来。

陆游

