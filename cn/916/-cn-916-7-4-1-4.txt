【李都尉陵从军】

樽酒送征人。踟蹰在亲宴。日暮浮云滋。握手泪如霰。悠悠清水川。（本集作天。乐府同。《文选》作川水。）嘉鲂得所荐。而我在万里。结友（《文选》作发。六臣本注云。五臣作友。广《文选》作发。）不相见。袖中有短书。愿寄双（李善本《文选》云。或作南。）飞燕。（本集四。《文选》三十一。《乐府诗集》三十二作从军行。广《文选》十作从军诗。《诗纪》七十六。）

