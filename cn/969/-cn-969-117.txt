刘克庄　丁未春五首

端平淳祐两匆匆，过眼光阴掣电同。

六十一翁无出理，孤山长寄梦魂中。

刘克庄

刘克庄　丁未春五首

生死荣枯一付天，谁能躶露自求全。

殷勤寄语袁司隶，滥及无须或可怜。

刘克庄

刘克庄　丁未春五首

道是生姜树上生，不应一世也随声。

暮年受用尧夫语，莫与张程几个争。

刘克庄

刘克庄　丁未春五首

屡批龙鳞眷未衰，孤臣万死负恩私。

玉阶方寸从容语，惟有天知与上知。

刘克庄

刘克庄　丁未春五首

朝领诸儒上木天，夕同野老话茅椽。

何须支枕思残梦，宫锦渔簑总偶然。

刘克庄

