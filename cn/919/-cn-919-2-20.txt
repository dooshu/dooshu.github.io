四气兼中证论

风寒暑湿，本乎一气，性中相同，用中相背，风寒既能中五脏，暑湿其可不论。方论有肝着，其人常欲蹈其胸上，未苦时，但欲饮热；脾着，四肢浮肿，身重如石，不能自反身；肾着，身重，腰中冷，如坐水中，形如水状，反不渴，小便自利，食饮如故，心肺不见明文，恐文简脱，难以臆补。或云：湿惟中足三阴，故不及心肺。然五脏有本病，并乘克胜克，相感相因而得之，假如风中肝为本病，中脾为胜克，中肺为乘克，中心为相因，中肾为相感，则无所不通。谓湿不及心肺，未为确论，故缺以俟明哲。暑病亦然。况六氵㸒均被，四气皆能中人。中风则有汗，脉必浮弦，恶风走注；中寒则无汗，脉必紧数，恶寒疼痛；中暑则昏愦面垢，脉必虚缓，倦怠；中湿则重着，脉必轻缓，四肢 节疼痛，皆能交络互织，所谓风寒、风湿、风温、寒湿、湿温等，当以人迎脉证别之，令无差误。更有七情内忤，亦能涎潮昏塞，手足 曳，一如中风，不可例作六氵㸒气治，其至夭枉。及素蓄痰涎，随气上厥，使人眩晕，昏不知人，半身不遂，口眼 斜，手足 曳者。故有中气中痰之别，犹当详辨，毋使混滥。除外所因方见于此后，内所因各见本门。

