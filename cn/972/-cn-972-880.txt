楼钥　朱南剑挽词

再世文章伯，三朝侍从臣。

传家推笃学，游宦肯谋身。

别驾歌章水，甘棠想剑津。

虚堂两遗像，谁不倍伤神。

楼钥

楼钥　朱南剑挽词

朔望第一客，巡寮意更亲。

有诗欣和韵，不饮喜娱宾。

名帖藏中古，珍茶试早春。

据鞍犹矍铄，何遽迹成陈。

楼钥

楼钥　朱南剑挽词

棋战久不对，对盟亦寖寒。

方期会真率，乃尔变悲欢。

岁晚本无憾，情深那忍看。

佳城何处是，东望涕汍澜。

楼钥

