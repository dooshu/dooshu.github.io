廖行之　题苏瑑觉斋二首

不随凿枘辨方圆，安用蓍龟考未然。

万物由来皆备我，寸心既尽即知天。

见几那俟拈花手，乐道浑忘绝易编。

自得诚明千古学，谁能证此具精专。

廖行之

廖行之　题苏瑑觉斋二首

灭去觚稜性本圆，了除藩蔽物皆然。

向来具足顶门眼，尽发卑微瓮里天。

胶扰空花俱是幻，拘挛尘鞅束如编。

非予孰为幡然起，莫遣阿衡美独专。

廖行之

