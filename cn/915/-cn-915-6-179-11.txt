◇琵琶赋

八音之用，诵于典艺，箫韶九奏，物有容制。惟此琵琶，兴自末世。尔乃托巧班输，如意横施，因形造美，洪杀得宜。柄如翠虬之仰首，盘似灵龟之觜唯角，临乐则齐州之丹桂，柱则梁山之象犀。扌以玳瑁，格以瑶枝。若夫盘图合灵，太极形也；三材片合，两仪生也；分柱列位，岁数成也；回窗华表，日月星也。（《艺文类聚》四十四，《初学记》十六）

飞龙列舞，赵女骈罗，进如惊鹤，转如回波。（《初学记》十五）

好和者唱赞，善听者咨嗟。眩睛骇耳，失节蹉跎。（《初学记》十六）

改调高弹，急节促挝。飞龙引舞，赵女骈罗。（《初学记》十六）

掇止金石，屏斥笙簧。弹琵琶于私宴，授西施与毛嫱。撰理参畅，五齐五章。（《初学记》十六）

