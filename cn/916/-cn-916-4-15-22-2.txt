【云中诗】

〖《晋书》曰：时有人为云中诗以指斥朝廷曰云云。荆州谓王忱也。法护即王□。甯即王恭。仙民即徐邈字。安道。戴逵字。〗

相王沈醉。轻出教命。捕贼千秋。干豫朝政。王恺守常。国宝驰竞。荆州大度。散诞难名。盛德之流。法护王甯。仲堪仙民。特有言咏。东山安道。执操高抗。何不徵之。以为朝匠。（○《晋书》会稽文孝王道子传。）

