子路：

成化间，河内县学，居民于文庙棂星门内及先师殿前牧，日聚其中。忽见一人欣而黑，手持木器怒而责之，即入殿中，随视乃十哲中子路也。后其人竟疾不起。旧有碑记，今剥落不可读，而断碣尚存。夫以圣贤妥侑之地，为愚民畜产之场，诚不得逭其罪。然子路乃显灵而朴之，意当时刚毅之气，历千百世未歇，而亦以见鬼神之英爽不可亵也。夫敬而远，圣人训之矣。(《河内县志》)

太原高自卑太学，嘉靖十四年知咸县。尝丁祭斋宿，夜梦仲夫子持戟入庙受享。临祭忽闻一主覆于龛，高曰此必仲夫子主也。视之果然，一时咸惊。



