程公许　再和贺及甫领西清先生荐牍

荐函引重一何频，画饼充饥恐误人。

公道晚遭诸葛相，且烦舆致倚经纶。

程公许

程公许　再和贺及甫领西清先生荐牍

万里因人作还游，眼明西北有高楼。

蛾眉嫁晚贞心在，间倚春风唱石州。

程公许

程公许　再和贺及甫领西清先生荐牍

功名壮节易华颠，扬簸翻羞糠秕前。

老子炉锤无别巧，精粗良窳任天然。

程公许

