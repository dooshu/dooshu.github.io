妇人生须：

弘治六年某月，应山人张本华妇崔氏生须，长三寸。见《实录》。

嘉靖癸丑，青浦{鬼重}{鬼因}镇有妇人忽生髭须。时县差以事摄其夫，从壁间窥之，以为男也。夫亦无获，携妇以归，邑市聚观甚众。明年遂有倭变。(《青浦县志》)

万历二十一年，嘉兴包彦平馆华亭余塘宋氏。其邻侍姬须长五六寸，二十余茎，时年六十。自三十三岁始生须，拔去仍出，至五十岁而止。(《包彦平集》)



