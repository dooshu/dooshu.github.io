白术散

治伤寒气脉不和，憎寒壮热，鼻塞脑闷，涕唾稠粘，痰嗽壅滞；或冒涉风湿，憎寒发热，骨节烦痛；或中暑呕吐眩晕；及大病后，将理失宜，食复劳复，病证如初，悉主之。又治五劳七伤，气虚头眩，精神恍惚，睡卧不宁，肢体倦怠，潮热盗汗，脾胃虚损，面色痿黄芪，饮食不美，口吐酸水，脏腑滑泄，腹内虚鸣，反胃吐逆，心腹绞痛，久疟久利；及膈气咽塞，上气喘促，坐卧不安；或饮食所伤，胸膈痞闷，腹胁 胀；妇人产前产后，血气不和，霍乱吐泻，气厥不省人事。常服辟四时不正之气及山岚瘴疫，神效不可具述。

白芷 甘草（炒） 青皮 陈皮 白茯苓 桔梗 山药 香附（去毛，各三两） 干姜（半两）

白术（一两）

上为末。每服二钱匕，水一盏，姜三片，枣一个，木瓜干一片，紫苏两三叶，煎七分，食前服。若吐泻，入白梅煎；喘，入桑白皮、杏仁煎；伤寒劳复，入薄荷；膈气，入木通三寸、麝香少许；中暑呕逆，入香薷；产前产后，血气不和，入荆芥煎；霍乱，入藿香煎；气厥，入盐汤调下。

