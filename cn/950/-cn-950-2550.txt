杨万里　雨後田间杂纪五首

稻田滴水价千金，溪涧求分不肯分。

一雨万畦都水足，却将倾泻作溪浑。

杨万里

杨万里　雨後田间杂纪五首

田水高低各斗鸣，溪流奔放更欢声。

小儿倒捻青梅朵，独立茅檐看客行。

杨万里

杨万里　雨後田间杂纪五首

行到深村麦更深，放低小轿过桑阴。

再三传语春寒道，好为农家惜绿针。

杨万里

杨万里　雨後田间杂纪五首

晴路无泥亦未埃，野云尽薄不全开。

满山都是长松树，无数杨花何处来。

杨万里

杨万里　雨後田间杂纪五首

正是山花最闹时，浓浓淡淡未离披。

映山红与昭亭紫，挽住行人赠一枝。

杨万里

