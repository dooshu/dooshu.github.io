【祠禄之官】


（宋）宫、观、岳庙所设提举、提点、管勾（主管）官及宫观使、判官、都监等祠禄之官通称。宋代但借宫、观、岳庙之名设官，虽不亲祠而给廪禄，故或以祠禄官别称宫观官。宋谢维新《古今合璧事类备要·后集》卷五九《总宫观》：“圣朝设祠禄之官，以佚老优贤，祖宗时员数极少。……熙宁以后，乃增焉……时相王安石亦欲以此处异议者，遂诏宫观毋限员。”清徐松《宋会要辑稿·职官》五四之三五：“绍兴六年五月八日，臣僚言：‘祠观（按：原误书为词馆）之任，家居而食原禄，本出朝廷礼贤优老之意。艰难以来，士或不调，陛下悯其失职，特授此命，甚大惠也。然格法之外，尚或侥求，有年甲资序未及而辄陈乞者，有任数已过而陈乞再任者，求之于《六等宫观之格》《五项岳庙之法》，无一合者。……欲乞今后陈乞堂除宫观岳庙之人，除贫乏廉洁朝廷所知者，其余一切按格与之。’诏依奏。”同前书五四之三〇：“宫观岳庙设置官属，既免亲执祠事，而又给廪禄，陛下养贤优老之意厚矣。”清王士禛《香祖笔记》卷五：“宋予祠之制……此虽优士大夫之典，而侪衣冠于道流，亦自非理。”





