叶适　因在秀州寄王道夫诗三首

衮衮红尘五月留，来时落木不胜秋。

只今春事浓如许，万里沧浪又一舟。

叶适

叶适　因在秀州寄王道夫诗三首

鱼龙远避水光浮，草木怒长山意豪。

独立和风清宿酒，晚云收尽月痕高。

叶适

叶适　因在秀州寄王道夫诗三首

潘君狂甚诗能古，叶子文高世莫惊。

何处有田求二顷，向来三月决归耕。

叶适

