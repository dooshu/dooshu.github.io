杨万里　春夜孤坐三首

儿女齤齤鼻息声，虚堂谁伴一先生？

春寒夜静灯花落，数尽残更睡不成。

杨万里

杨万里　春夜孤坐三首

梅花雪後杏花风，老面逢春只强红。

诗句行来行去里，情怀不醉不醒中。

杨万里

杨万里　春夜孤坐三首

老来觅句苦难成，细把风斤镂薄冰。

行到长廊人寂寂，隔窗一点读书灯。

杨万里

