◇思亲赋

>

悲桑梓之悠旷，愧蒸尝之弗营。指南云以寄款，望归风而效诚。年岁俄其聿暮，明星烂而将清，回飚肃以长赴，零雪纷其下。羡纤枝之在干。悼落叶之去枝，存顾复之遗志，感明发之所怀。居辞安而厌苦，养引约而摧丰。忘天命之晚慕，顾鞠子之速融。兄琼芳而蕙茂，弟兰发而玉晖。感瑰姿之晚就，痛慈景之先违。天步悠长，人道短矣。异途同归，无早晚矣。（《艺文类聚》二十，《初学记》十七。）

>

