广东：

广州府清远县东九十里，汤泉有石如钱出，泉热可熟物。

韶州府城东南五十里，汤泉能熟生物。每霜雪时，泉气上蒸，赤鱼时见，人不能获。又曲江县西北四十里，泉有三穴，四时沸涌，可以芼烹。又乐昌县东北四十里温水，冬夏常温，愈疾。又乳源县西北二里，石穴中温泉。又灵君山周山岭，温泉二。

琼州府感恩县北七里，温泉夏冷冬沸，能愈风疥瘴气。

高州府温泉三：曰府城北一百七十里，曰信宜县治南，曰石城县北五十五里。



