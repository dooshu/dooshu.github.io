【彭子阳歌】

〖谢承《后汉书》曰：彭循。字子阳。太守秘君闻循义勇多谋。请循以守吴令。民歌之。又《吴录》曰：彭循。字子阳。毗陵人。

建国二年。海贼丁仪等万人据吴。太守秘君闻循勇谋。请以守令。循与仪相见。陈说利害。应时散降。民歌之曰：〗

时岁仓卒。盗贼纵横。大戟强弩不可当。赖遇贤令彭子阳。


〇

《书钞》三十九。
《御览》三百五十二、四百六十五。

〇逯案。

后汉无建国纪元者。国字误。



