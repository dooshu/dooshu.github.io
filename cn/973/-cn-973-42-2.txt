罗烨　小说引子

静坐闲窗对短檠，曾将往事广搜寻。

也题流水高山句，也赋阳春白雪吟。

世上是非难入耳，人间名利不关心。

编成风月三千卷，散与知音论古今。

罗烨

罗烨　小说引子

传自鸿荒判古初，羲农黄帝立规模。

无为少昊更颛帝，相授高辛唐及虞。

位禅夏商周列国，权归秦汉楚相诛。

两京中乱生王莽，三国争雄魏蜀吴。

西晋洛阳终四世，再兴建邺复其都。

宋齐梁魏分南北，陈灭周亡隋易孤。

唐世末年称五代，宋承周禅握乾符。

子孙神圣膺天命，万载升平复版图。

罗烨

罗烨　小说引子

破尽诗书泣鬼神，发扬义士显忠臣。

试开戛玉敲金口，说与东西南北人。

罗烨

罗烨　小说引子

春浓花艳佳人胆，月黑风寒壮士心。

讲论只凭三寸舌，秤评天下浅和深。

罗一鹗

