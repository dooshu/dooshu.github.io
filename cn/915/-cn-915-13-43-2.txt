◇优婆夷

天和四年岁次己丑八月戊午朔一日戊午，夫冲原虚寂，妙趣理幽，应□难寻，悟之者南。有诸邑子清信女优婆夷等体识非常，感情内□念□□□追益。遂相合帅，共崇洪愿，□□□原其众垂□□削家珍，仰为皇帝陛下延祚无穷，复愿大冢宰保国安民，福延万世。采石名山，召匠方外，敬造石像一区，雕克精丽，漂画严饰。藉此微因，□□□祚永隆，三宝常续。诸邑子等□□□师僧父母，咸隋此愿，同获斯善，共登正觉。（碑拓本。下有庞敬牟阿男刘阿容等三面姓名一百二十六人，不录。）

