◇周解元淳朴

周用齐汝砺，吴之昆山人。文名藉甚，举南畿解元，久未第，馆于湖州南浔董宗伯家。赋性朴茂，幼无二色。在塾稍久，辄告归。主人知其不堪寂寞，又不敢强留，微及龙阳子都之说，即恚怒变色，谓此禽兽盗丐所为，盖生平未解男色也。主人素稔其憨，乃令童子善淫者，乘醉纳其茎。梦中不觉欢洽，惊醒。其童愈嬲之不休，益畅适称快。密问童子，知出主人意。乃大呼曰："龙山真圣人。"

数日声不绝，明日其事传布，远近怪笑。龙山为主人别号，自是遂溺于男宠，不问妍媸老少，必求通体。其后举丁丑进士，竟以暮年好外，羸惫而没。

