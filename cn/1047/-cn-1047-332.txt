王令　谢束丈

喜赴西招足屡蹉，自惭愚鄙取无他。

能终末学生何幸，得活诸孤赐最多。

愧面未甘徒已矣，报心全寄命如何。

须知下客终思用，不必时时强铗歌。

王令

王令　谢束丈

卓郑簪裾密作林，相如贫病强来临。

藜羹才饱无他志，肉食饿充有媿心。

死马偶能逢市骨，滥竽常恐负知音。

古来一饭皆论报，何日王孙遂有金。

王令

