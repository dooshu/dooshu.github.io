次韵和十六兄先辈见寄

秋风苦忆鱠霜鳞暂剖铜符出紫宸一路雪寒多挟纩几程山险欲摧轮清香扑鼻梅林近秀色凝眸麦壠新闭合草玄终寂寞下车为政尚因循寻僧不厌携筇远爱客宁辞举白频簿领孜孜防黠吏丘园矻矻访通民鱼盐自与沧溟接鸡犬仍将白社隣官满会须抛印绶武夷归去作闲人

