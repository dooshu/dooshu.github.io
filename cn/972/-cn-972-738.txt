楼钥　杨待制挽词

望重威无怒，仁深勇有余。

百年忧国志，满箧荐贤书。

德政不胜载，才猷示尽摅。

佳儿人物似，真可大门闾。

楼钥

楼钥　杨待制挽词

蜀道名天险，驰驱敢惮劳。

剑头悬六印，梦里益三刀。

汉殿联簪橐，燕山拥节旄。

惜哉觇国意，不得试龙韬。

楼钥

楼钥　杨待制挽词

蜀用东南彦，皇家属意深。

贰卿频报政，上相最知心。

泛宅俱杭苇，同朝拟断金。

庙廊期引类，疾病两侵寻。

楼钥

楼钥　杨待制挽词

事契因同荐，交情晚益亲。

半生文会少，万里宦游频。

别后书犹湿，归来迹遽陈。

何能发潜德，空有泪霑巾。

楼钥

