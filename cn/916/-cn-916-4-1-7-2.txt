【秋胡行】

秋胡子。娶妇三日。会行仕宦。既享显爵。保兹德音。以禄颐（《诗纪》作顺。）亲。韫此（乐府作比。《诗纪》云。一作比。）黄金。睹一好妇。采桑路傍。遂下黄金。诱以逢卿。玉磨逾洁。兰动弥馨。源流洁清。水无浊波。奈何秋胡。中道怀邪。美此节妇。高行巍（《类聚》作峨。韵补同。）峨。哀哉可愍。自投长河。（○《类聚》四十一。《乐府诗集》三十六。《诗纪》二十二。又韵补二引邪、峨二韵。）

