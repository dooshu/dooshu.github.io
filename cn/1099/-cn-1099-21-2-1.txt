○便民事疏 【 察吏漕運恤軍】

天下有司官吏、不能皆賢、屢蒙敕監察御史按察司考覈黜陟、而所司不加詳察、其重厚廉介。不能逄迎阿附者。多考平常。而貪墨姦詭。善於趨媚者。反考稱職。人無懲勸。宜歲敕按察司廉正官徧歷郡縣。察其治行。仍命監察御史覆覈具奏。果勤慎廉能政續顯著者。請加賚增秩。以勵其志。貪黷掊剋怠政廢職者。請即時黜罰以警其餘。如有善不舉有惡不紏。致賢否混淆。他日廉勘得出。罪坐所考之官。又連年四方蠻夷朝貢之使。相望于道。實罷中國。宜明詔海外諸國近者三年。遠者五年。一來朝貢。庶幾官民之便。又江西湖廣浙江。并直隸應天等府州縣秋糧。每歲運赴北京。道路險遠。困敝不堪。□□□搬運之法宜於淮安徐州濟寧濱河。置立倉廒。量地遠近。分撥運納。別設法運至北京少紓民力又近年營建北京官軍悉力赴工役。及餘丁不得生理。衣食不給。有可矜憫。宜敕軍官加意撫恤。增給月糧。寬餘丁差傜役使給其家。又比來兵政不修。武備廢弛。宜敕內外武臣各整部伍。以時操練用備不虞。

