杨万里　过招贤渡档四首

归舟曾被此滩留，说著招贤梦亦愁。

五月雪飞人不信，一来滩下看涛头。

杨万里

杨万里　过招贤渡档四首

一江故作两江分，立杀呼船隔岸人。

柳上青虫宁许劣，垂丝到地却回身。

杨万里

杨万里　过招贤渡档四首

倦游客子自无聊，不是江山景不饶。

危岸崩沙新改路，断渠横石自成桥。

杨万里

杨万里　过招贤渡档四首

岸上行人莫叹劳，长年三老政呼号。

也知滩恶船难上，仰蹈桅竿卧著篙。

杨万里

