握機陣法

握機者，昔太公三才之地陣也。於卦屬坤宮。則孫子之車輪陣，吳起之衡陣，武侯之握機陣。以其進止機巧為名。法曰：舉熊旗，聞六鼓音，則以左部前曲後隊左右官各右移，後曲前隊左右官各左移，出二十步。其右部亦如之。相近如鼓翼狀。而校尉、司馬部後居地如法。地勢平易利握機陣，握機以利進耳。

