【唐杜济神道碑〈大历十二年〉】

右《杜济神道碑》，颜真卿撰并书。艺之至者，如庖丁之刀，轮扁之斫，无不中也。颜鲁公之书，刻于石者多矣，而有精有粗，虽他人皆莫可及。然在其一家，自有优劣，余意传摹镌刻之有工拙也。而此碑字画遒劲，岂传刻不失其真者皆若是欤。碑已残缺，铨次不能成文，第录其字法尔。嘉八年中元假日书。

