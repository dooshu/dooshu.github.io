宋祁　春雪

迟旭收天宇，层阴糅雪英。

傍隺聊积玉，妆树旋消琼。

越驿兼梅坠，章台代絮萦。

风回飞自急，池暖白犹轻。

晓溜承隅滴，寒澌逼沼生。

持杯一相劳，膏脉趁春耕。

宋祁

宋祁　春雪

银砾欺春乱眼来，重阴万里压平台。

光沈后牖将飞瓦，艳补南枝已落梅。

池曲平翻冰共泮，山腰未积玉争颓。

长安并长旗亭價，蜀女当垆自涤盃。

宋祁

