王珪　立春内中帖子词　皇帝阁

北地凝阴尽，千门涉气新。

年年金殿里，宝字贴宜春。

王珪

王珪　立春内中帖子词　皇帝阁

丽日凝丹阙，光风拂紫闱。

欲知春色早，先上赭黄衣。

王珪

王珪　立春内中帖子词　皇帝阁

云捧楼台切绛霄，太平天子未央朝。

螃家春色年年好，万寿觞前奏九韶。

王珪

王珪　立春内中帖子词　皇帝阁

禁沼冰开跳锦鲤，御林风暖啭黄鹂。

金舆未下迎春阁，折遍名花第一枝。

王珪

王珪　立春内中帖子词　皇帝阁

丹门瑞雾紫濛濛，日到蓬莱正殿东。

只看御炉香欲起，佩环齐响半天中。

王珪

王珪　立春内中帖子词　皇帝阁

春入东郊晓望明，霏霏新雨点初成。

野农岂解知尧力，惟喜年来垅易耕。

王珪

