还是吃鸦片好


夫吸鸦片成瘾，妻劝之曰：“吸此无益之物，岁费百余金；设戒去之，是岁可积百余金也。”夫韪之，而未及戒。会岁暮债迫，无可为计，妻出数十金为偿之。夫喜，问所自来。妻曰：“每君购鸦片一次，妾即如其数私贮之，乃得此；使君果戒去鸦片，所积即当倍之，毕债外犹有余裕也。”夫喜，果戒尽。次年岁暮，又有所需，问妻：“今岁蓄几何矣？”妻愕然曰：“以君不购鸦片，妾无所感触，即亦无所蓄矣。”夫大恚曰：“还是吃鸦片好。”





