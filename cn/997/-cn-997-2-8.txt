徐冲渊　通明馆洒扫二首

圣恩宽大放还乡，便著草鞋挑钵囊。

中路忽逢天柱招，一行今侍玉皇香。

浮舟载月苕溪上，倚杖瞻云魏阙旁。

身到通明上头馆，好山惊见暮苍苍。

徐冲渊

徐冲渊　通明馆洒扫二首

逋客还山一笑咍，故人怜我不嫌猜。

晓猿夜鹤总欢喜，蕙帐草堂相与开。

可为雨芽烟蕨住，直缘流水古松来。

枝巢若许鹪{僚亻换鸟右}借，投老此生真快哉。

徐冲渊

