司马光　风雪数日不见叔度晚约公明共诣之

云雪连朝闇，朋从叹坐违。

临文与谁共，开卷为君稀。

趣扫六花散，聊通一径微。

当携兔园赋，同映读书帏。

司马光

司马光　风雪数日不见叔度晚约公明共诣之

南荣卮酒罢，君返道东居。

坐作三朝别，杳疑千里余。

闲门嗟雀纲，深泞怯柴车。

向晚开帘喜，同云稍觉疏。

司马光

