◎陆游钗头凤

放翁娶唐氏女，伉俪相得，而弗获於姑，陆出之，後改适同郡赵士程。春日出游，相遇於禹迹寺南之沈园，唐语其夫为致酒肴。陆怅然赋钗头凤词云："红酥手。黄藤酒。满城克公宫墙柳。东风恶。欢情薄。一怀愁绪，几年离索。错、错、错。 春如旧。人空瘦。泪痕红鲛绡透。桃花落。闲池阁。山盟难在，锦旧难托。莫、莫、莫。"唐亦和之，未几怏怏卒。放翁复过沈园赋诗云："落日城头画角哀。沈园非复旧池台。伤心桥下春波绿，曾见惊鸿照影来。"［耆旧续闻］

