【怨诗】

〖文心雕龙曰：张衡怨篇。清曲可诵。〗

秋兰。咏嘉美人也。嘉而不获。用故作是诗也。

猗猗秋兰。植彼中阿。有馥其芳。有黄其葩。虽曰幽深。厥美弥嘉。之子之远。我劳如何。

（〇《御览》九百八十三。困学纪闻十八。广《文选》九。《诗纪》三。〇逯案。《诗纪》作怨篇。今据《御览》改之。《诗纪》从广《文选》。不载序文。今为补入。）

我闻其声。载坐载起。

（〇《文选》二十三赠士孙文始诗注。范晞文对床夜语。）

同心离居。绝我中肠。

（〇《文选》二十三赠士孙文始诗注。）

