常服


《宰相中谢仪》，帝常服。《高丽使入见仪》，臣僚便衣，谓之“盘裹”。绿花窄袍，中单多红绿色。贵者披貂裘，以紫黑色为贵，青次之。又有银鼠，尤洁白。贱者貂毛、羊、鼠、沙狐裘。

田猎服：

皇帝幅巾，擐甲戎装，以貂鼠或鹅项、鸭头为扞腰。蕃汉诸司使以上并戎装，衣皆左衽，黑绿色。

吊服：太祖叛弟剌哥等降，素服受之。

素服，乘赭白马。





