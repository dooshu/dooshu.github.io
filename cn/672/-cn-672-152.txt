以寕自松闗载酒遗敬亭敬亭以诗见寄依韵奉酬并简以寕

喜峯峯矗高羣山，俯瞰滦水流湲湲。
我昔携酒万峯顶，辽东蓟北开心颜。
古松亭上挥醉笔，题诗危踏挟飞峦。
君今行役亦此地，暇日买醉烟霞间。
朝日随驿路，夕月看烟鬟。
余兴忽念长安客，携赠捆载瓶罍还。
绿樽倒夜光灔灔，青缸戞韵声珊珊。
胡为公荣戏置我，涎流喉燥愁无援。
君不见，渊明不逢江州使，篱邉餐菊合掩闗。


