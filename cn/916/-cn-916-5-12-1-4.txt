【飨神歌】

营泰□。定天衷。思心睿。谋筮从。建表□。设郊宫。田烛置。□□（《宋书》作权。）火通。历元旬。律首吉。饰紫坛。坎列室。中星兆。六宗秩。乾宇晏。地区谧。大孝昭。祭礼供。牲日展。盛自躬。具陈器。备礼容。形亻舞缀。被歌钟。望帝阍。耸神跸。灵之来。辰光溢。洁粢酌。娱太一。明辉夜。华皙日。裸既始。献又终。烟芗鬯。报清穹。飨宋德。祚（《宋书》作胙。）王功。休命永。福履充。（○《宋书》乐志。《乐府诗集》一。广《文选》十一。《诗纪》五十五。）

