洪咨夔　读书楼二首

流水青山一榻深，铜柯石榦半窗阴。

公余点校七分易，老去服行三字箴。

消长乘除观物理，存亡操舍验人心。

日长大得官闲力，乳燕鸣鸠尽好音。

洪咨夔

洪咨夔　读书楼二首

引却蜂衙一事无，求师尚友圣贤俱。

激昂意气中兴颂，收斂身心太极图。

畲火明边饥虎过，渡船声外老鷌呼。

江南云水宽多少，万里深山着此舑。

洪咨夔

