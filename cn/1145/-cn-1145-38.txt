化铁之术

郁离子学道于藐乾罗子冥，授化铁为金之术。遂往入九折之山，得跃冶之钢而炼之。以左目取火于太阳，右目取水于太阴，驱役雷风，收拾鬼神，以集于黄中。浑浑肧肧，如珠在胎；焜焜荧荧，如日将升。仙人皆仰之矣，山鬼窥而栗焉，啸其徒谋之曰：“有怪女知之乎？若不早图而待其成，悔无及矣。”乃使犭喿与鬼分挠之，百端不能破，乃群号而诉诸帝曰：“天生物而赋之形成性、寿、夭、贵、贱，司命掌之，弗可移也，夫是谓之天常。今彼将以智夺之，以窃天权，弗可假也。”帝怒，命方伯宵鼓之以鞟狵之鞴，铁跃弗不止，遂不能成金。

