苏籀　苦热二首

示病刘松殊不饮，烁燔汗眩兀如痴。

尘嚣堀堁东山扇，汩濁只惭叔度陂。

茗汁粟浆回渴梦，大门高屋惮炎曦。

生灵惴惴苗同槁，救暍哀祈风雨吹。

苏籀

苏籀　苦热二首

越吟吴咏两参商，我那皋原侬水乡。

赤地千仓待舂簸，炎飚九夏剧晴阳。

云霓不族讼风伯，雷电惭劳驱毕方。

独卧嗟咨龙伯懒，梦乘天驷洒淋浪。

苏籀

