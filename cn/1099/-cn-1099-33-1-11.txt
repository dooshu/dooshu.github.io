○勦賊納順疏 【 勦賊納順】

看照野人女直。安插夷種正是不易各種夷虜之人。俱附近遼東地方。近來相率投降者多。　朝廷推曠蕩之　恩。宥其反側之罪。許以改過自新。授以官職。加以賞勞。而遼東總兵等官、??山王???山王?定議、就於遼東自在州、幷東寧等處城保安插者、動以千數、此等之人。狼子野心。不可測度。即今彼處犯邊賊寇。未必不係野人女直。并兀良哈三衞殘寇。誠恐此等安插男婦。因見犯邊賊寇得志我軍失利。遂起奸謀。透漏消息。結連內應。其貽後患。决非細故。矧近日遼東安插達人。紏合謀反出城。潛從賊寇者。動以百十計。此其明驗。不可不防。合無行令寇深。公同宋文毅曹義等通行計議區晝將已安插夷人。若何設法關防。撫恤鈐束。以銷意外之虞。以為經久之便此為得防備之宜既不許視為汎常全不介意亦不許彰露形跡致生激變及今後來降者。合無起送赴京處置。或量與官賞。今回原處住種。何者為宜。或別有長策。可以安內攘外。防息弭奸、令寇深等明白具繇、星馳回奏、不許因循遲延、及勘議不當、因而處置乖方、重為邊患、仍令該府通行永平山海宣府總兵等官、將前項賊情、用心隄備、遇警相機行事、緣奉　欽依兵部知道事理具題

