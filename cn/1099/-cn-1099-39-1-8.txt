○駁議聽選官王瓚建言江北五衞免赴京操奏狀 【 江北五衛】

臣等會同南京守備太監安寧等計議、照得江北應天等衛官軍、自永樂年間起、一向俱在江南操備、續於景泰四年、該應天衛經歷姜永奏稱本處城池無人操守、奏准將南京見操應天等五衛官軍舍餘數內、摘發一千員名、委南京旗手衛指揮董貴管領提督、在於江北浦子口教塲操練守城外、天順三年、又該南京和陽衞百戶周忠建言江北應天等及衞官軍俱赴南京操備、隔江往來風波艱苦、各要將本衞官軍、俱在江北操守等因、奉行該前守備魏國公徐承宗等、議得　朝廷根本之地。操守係于重務。馬軍惟當增益。若將前項官軍。輕易調動。萬一有警。卒難取用。巳經奏奉　欽依。將前項衛分官軍。照舊存留南京各營操備。今聽選官王瓚未知事體。又要將應天等五衞官軍。放回本處浦子口操備。查得江北應天等九衛。見在南京大小教塲。幷神機營新江口操練官軍舍餘共二千餘員名。及查南京各衞見操官軍舍餘。中間亦有在於江北屯所居住。分京軍於江北者因江北多空地荒田就之屯種且政欲其往來習大江之險耳故江北衞軍可以實陪京陪京軍士可以屯江北而赴南京操練者。又如直隸建陽等衞官軍。前來南京輪班操備俱各經過大江比之應天等衙門路程尤遠若令軍士各就近便操備則江南操軍愈見數少將何守備京城而為居重馭輕之道况江北浦子口。見有指揮崔珏在彼守禦。各衛見在官軍舍餘。亦足以守城操備。合無將前項衛所官軍。原調南京各營操備者。仍令照舊操守。保障京師。實為良便。

