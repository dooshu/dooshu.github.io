○議知州趙源乞開陞衙門奏狀 【 廣西土官】

看得廣西龍州土官知州趙源奏稱本州地方與安南國毗連、每遇交人進貢往來、係臣率領目兵迎送護持、其間官偽稱侯伯都督侍郎、假為此言欲改府治以便彈壓也勢張狐犬之威欺壓守邊官員、妄自尊大、乞照憑祥縣開設軍民府事例、將龍州改為龍州府土官知府職事、長牙爪精神固守地方一節、臣等竊聞書曰、監于先王成憲其永無愆詩曰、不愆不忘、率繇舊章、此古昔之格言、後世君臣之所當法守者也、緣前項地方自　國初開設州治、迄今一百二十餘年、自趙帖堅歸附為土官知州子孫世襲其職、至趙源已是四輩、未嘗改作、所以邊釁不生、境內晏然、今土官知州趙源、欲陛百餘年來巳定之州治而為府治凡馭土官當以故事裁之若輕狥奏請將來陳乞者紛紛無以裁之一與一否反為厲階矣若允所請恐邊境自此多事矣非地方之福亦非趙源之福合無行令廵撫都御史今後如遇安南遣使入貢經過龍州地方。差官開諭來使既不從其陳請為此言以釋其意亦是駕馭機權也　近普氏亦以濫假州守之職遂致生心土官嘗試朝廷張大声勢率自此始務要遵守禮法毋得生事擾害仍戒諭知州趙源亦要安分循理遵守　祖宗成憲永享和平之福毋再妄生異議率意改作。以貽後日之悔。

