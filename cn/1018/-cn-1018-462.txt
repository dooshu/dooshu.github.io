曹勋　送曾豠父还朝十首

故家门地少相传，公独翘翘朝墨仙。

五两诗章蔼天禄，看同勋业映青编。

曹勋

曹勋　送曾豠父还朝十首

异枝同颖绕祥云，贡入南州瑞木新。

并影薰风舞交翠，要知仁政在斯民。

曹勋

曹勋　送曾豠父还朝十首

丽句清言继风雅，手开云汉焕天章。

珠玑散落佳山水，奕世人薰一瓣香。

曹勋

曹勋　送曾豠父还朝十首

大参宴客有遗址，栋宇半欹荆棘中。

一日青红丽云表，因知雅量自相同。

曹勋

曹勋　送曾豠父还朝十首

玉霄栏槛冠东州，幻出风烟最上头。

壁月山光入遗爱，此方今已号曾栖。

曹勋

曹勋　送曾豠父还朝十首

识公政事在恺悌，接物情文惟到诚。

天台两岁士民说，要雨雨来晴便晴。

曹勋

曹勋　送曾豠父还朝十首

阿苹能唱大苏词，赤壁长哦更一奇。

临赋图成好相伴，东山他日固先知。

曹勋

曹勋　送曾豠父还朝十首

老来百事大关身，惟有芳醪意甚真。

忆着碧琳相觅去，问梅期醉水南春。

曹勋

曹勋　送曾豠父还朝十首

借寇何能共此邦，离怀未易寸心降。

惟将老泪逐梅雨，流入玉溪同一江。

曹勋

