○奏得古釜状（元和九年八月中书门下）

夏绥银节度使今月八日因取土修城，於西北角近仓掘得釜大小共计二百五十四，并容六斗以下五斗以上，俱无破损，如新器物者。伏以人天所资，粒食为本。釜之用，火化是因。今大军方兴，此物自出，则知向时藏瘗，盖神诱其衷；今之彰呈，岂天有所助？圣作物感，一何昭然？望付史馆。

