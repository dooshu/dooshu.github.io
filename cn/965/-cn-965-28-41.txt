何梦桂　和郦佥事见寄韵

诗书无用戏侏儒，两序今犹见璧图。

末路弟兄知己少，中原人物似君无。

曲终湘水丝绳绝，书入昭陵笔砚芜。

珍重江南春信早，暗随梅萼到西湖。

何梦桂

何梦桂　和郦佥事见寄韵

半世虚名我误儒，樊中短翅倦南图。

英尘世千少年改，白发心期四海无。

绩纺妇慵麻褐短，耕锄儿懦豆田芜。

老来万事心灰尽，只原君王赐镜湖。

何梦桂

