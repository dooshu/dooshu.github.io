○为宰相贺太原府圣容样至有庆见表

臣等伏见太原尹常济奉今月四日紫极宫玉石圣容样至北京，其时有庆垂天，自辰至已，轮纷郁，万姓咸观者。伏以灵物呈瑞，神仙效灵，岂伊天地之和，更是寿昌之庆。况太原旧国，王业所兴，圣容才及於近郊，卿霭已彰於合契。氤氲五色，变汾水之白；隐映三清，类函关之紫气。上元感通，品物同欢，况在微臣，倍深庆悦。无任跃之至。

