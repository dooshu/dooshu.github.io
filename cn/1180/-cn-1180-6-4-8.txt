七言排律　辽左奏捷奉谕以授略成功赐白金袭衣纪恩


烽火辽阳暗虏尘，鹰扬猛将事专征。
洗兵青海朝氛尽，牧马天山暮雪平。
都护近乘高阙塞，匈奴新款受降城。
幄中决策臣何有？天上垂衣主自英。
瑶札忽传奎藻丽，锦袍重解圣恩荣。
让功真见虞廷美，偃武还看禹德明。
四裔只今歌有道，书生何用请长缨？





