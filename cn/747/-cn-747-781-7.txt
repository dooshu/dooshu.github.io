○为中丞荥阳公赛理定县城隍神文

都防御观察处置等使兼御史中丞郑某，谨差理定县令某，具酒肴昭赛於县城隍之神。日者穴蚁不封，商羊未舞，爰忧即日，将害有秋。我告於神，神能感我，才作叶，雨已垂丝，既开丰稔之祥，敢怠馨香之报。神其无羞小邑，勿替元功，永作荫於城郭沟池，长想报於禾麻菽麦。守臣奉职，孰敢不虔！

