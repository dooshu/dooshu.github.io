吴芾　久拟重阳一登龙山以荒榛峭壁无容足之地欲访昔人风帽遗址竟不可得

登高自古说龙山，拟访遗踪去路难。

赖有凌歳台尚在，不妨怀古凭栏干。

吴芾

吴芾　久拟重阳一登龙山以荒榛峭壁无容足之地欲访昔人风帽遗址竟不可得

当年宋武筑凌歳，人去台空气尚豪。

欲吊兴亡无处问，且凭茱菊荐芳醪。

吴芾

吴芾　久拟重阳一登龙山以荒榛峭壁无容足之地欲访昔人风帽遗址竟不可得

下车日日欲登台，直到重阳始一来。

好对江山拼酩酊，此怀能得几时开。

吴芾

吴芾　久拟重阳一登龙山以荒榛峭壁无容足之地欲访昔人风帽遗址竟不可得

宦情一似秋容薄，归兴浑如酒味浓。

台上望乡何处是，夕阳影里暮山重。

吴芾

