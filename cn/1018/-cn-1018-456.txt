曹勋　送新酒糟蟹与贾之奇五首

小酢银槽新拨醅，带糟郭索佐樽罍。

一时送上天台友，助对梅花人举杯。

曹勋

曹勋　送新酒糟蟹与贾之奇五首

陋巷何能有玉醅，闲人正以鄙惟罍。

捣香筛辣宜相送，似胜骑鲸月下杯。

曹勋

曹勋　送新酒糟蟹与贾之奇五首

雪后寒浓酒未醅，冻吟谁与酌金罍。

不忧毂下米炊玉，同放马蹄银作杯。

曹勋

曹勋　送新酒糟蟹与贾之奇五首

新诗慰我胜浮醅，岂待杯盘更举罍。

但原车中无折齿，何忧举案乏持杯。

曹勋

曹勋　送新酒糟蟹与贾之奇五首

企咏公才绿涨醅，我方破器不成罍。

词源端并流三峡，薪火何能救一杯。

曹勋

