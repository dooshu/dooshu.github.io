●大明會典卷之六十八

婚禮二

皇太子納妃儀

成化二十三年定

納采問名

前期擇日、遣官告

太廟。牲用犢各一、用祝文。至期、前一日、所司設御座于奉天殿。鴻臚設制案節案于御座前。內官監禮部陳禮物於文樓下。教坊司設中和樂於殿內。至日清晨、錦衣衛設鹵簿於丹陛丹墀。禮部設采輿、教坊司設大樂、俱於奉天門外。

上具袞冕御華蓋殿。鴻臚寺奏執事官行叩頭禮畢。請陞殿。導

駕奉引如常儀。

上御奉天殿。文武官朝服叩頭訖。執事官引正副使朝服就拜位、行四拜禮。傳制官奏傳制訖、由左門出。執事官舉

制案節案亦由左門出。傘蓋遮護、置丹墀中道。傳制官宣

制曰、茲擇某官某女為皇太子妃。命卿等持節行納采問名禮。正副使又行四拜禮。鴻臚寺奏禮畢。

上興。引禮引

制案節案由

奉天門左門出。執事官引文樓下禮物隨出、至奉天門外。正副使取節

制書置采輿中。儀仗大樂前導、從二門行出

東長安門外。正副使易吉服、乘馬隨行、詣

皇太子妃家行禮。

皇太子妃家、前一日、設正副使幕次於大門外道左、南向。設香案於正堂中。設制案節案於香案南。別設案於香案之北。其日、正副使至大門外。儀仗大樂分列。置采輿於正中。設制案節案於采輿北。引禮引正副使入幕次。執事官陳禮物於正堂。正副使至幕次、取節

制書置案上。禮官一員先入正堂、立於東。主婚者朝服出見、立於西。禮官曰、奉制聘

皇太子妃。遣使行納采問名禮。引禮引主婚者出迎。引禮引正副使捧節及制書先行。主婚者隨行。至正堂、置節及制書於案。正使立於案左。副使立於案右。引禮引主婚者就拜位、行四拜禮。詣案前跪。正使取納采

制宣訖、授主婚者、主婚者受之、授執事者、置於北案上稍左。副使取問名

制宣訖、授主婚者、主婚者受之、授執事者置於北案上稍右。主婚者俯伏、興、平身。執事者舉荅問名表案於主婚者後少西。取表授主婚者、主婚者受表跪授正使、正使置表於案。主婚者俯伏、興、平身、退就拜位、又行四拜禮畢。正副使出、置表采輿中訖。主婚者至正副使前致詞云、請禮從者。酒饌畢。主婚者奉幣。以勞正副使。正副使出。主婚者送至大門外。正副使進發采輿於東長安門入、至奉天門外、以節表授司禮監官奏聞復命

納采問名禮物

玄纁紵絲二疋 【 玄一疋、纁一疋。用紅綠羅銷金束子六箇】

金六十兩　　　　　珍珠十兩 【 用紅綠紗銷金袋二箇】

花銀六百兩

各色紵絲四十疋 【 用紅綠羅銷金束子一百二十箇】

裏絹四十疋

大紅羅四疋 【 用紅綠羅銷金束子十二箇】

生紗四疋 【 用紅綠羅銷金束子十二箇】

線臙脂一百箇

金花臙脂二兩 【 用抹金合一對、計六兩重】

鉛粉二十袋、計一十兩重 【 用紅綠羅銷金袋兩箇】

北羊六牽 【 用紅綠羅銷金蓋袱六條、並牽羊紅麻索六條】

豬四口　　　　　　鵝二十八隻

酒一百二十瓶 【 用紅綠羅銷金小蓋袱一百二十條、每條墜角銅錢四箇】

圓餅一百二十箇 【 用紅紙花貼面】

末茶一十二袋 【 用紅綠羅銷金袋一十二箇】

棗二合　　　　　　栗二合

胡桃二合　　　　　木彈二合

白熟米四石 【 作八合。每合、上用染紅米二升】

麵六十袋 【 用紅紙花貼面】

媒人

紵絲二疋 【 用紅綠羅銷金束子六箇】 裏絹二疋

開合

紵絲二疋 【 用紅綠羅銷金束子六箇】 裏絹二疋

珠翠花一朵

以上禮物媒人并內官一員送至妃家。媒人就引妃家回奉禮物、從東華門入。如命官、則皇帝前復命。外命婦、則皇后前復命

納徵告期冊封先期一日、遣官告

太廟。所司設制案節案冊案、妃冠服禮物、中和樂。至日清晨、設鹵簿采輿大樂。傳制遣使禮儀、並同前納采問名儀。但設妃儀仗車輅於左順門外、候禮物過隨行。又改

制詞云、茲擇某官某女為皇太子妃。命卿等持節行納徵告期冊封禮。

皇太子妃家、前一日、設正副使幕次、香案

制案節案冊案玉帛案、並同前受納采問名儀。但納徵用玄纁束帛穀圭八馬等物。其日、正副使至皇太子妃家、於采輿中取節

制書冊玉帛置於案、少候。執事先設皇太子妃冠服諸禮物於正堂。八馬陳於堂下。禮官一員先入正堂。主婚者朝服出見。禮官曰、奉制封

皇太子妃。遣使行納徵告期冊封禮。主婚者出迎執事舉玉帛冊案前行。正使於案取節及納徵

制書、副使取告期

制書、捧之、以次行。主婚者後隨。至正堂。正副使各以節

制書置於案、退立於案之左右、東西向。置玉帛冊案於制書案之南。引禮引主婚者就拜位、行四拜禮。引詣案前跪。正使取納徵

制書宣訖、授主婚者、主婚者受之以授執事者、執事者跪受置於北案。正使捧圭授主婚者、主婚者受之以授執事者、執事者跪受置於北案。副使捧纁授主婚者、主婚者受之以授執事者置於北案。畢。副使取告期

制書宣訖、授主婚者、主婚者受之以授執事者置於北案。主婚者俯伏、興、平身、復行、行四拜禮畢。正副使入次少候。女官捧皇太子妃首飾冠服入中堂左。內官陳儀仗車輅等物於大門之內。女官以首飾冠服進

皇太子妃。內官進

皇太子妃儀仗於中堂前。司禮監官進前受節冊。正副使於案取節冊授之、仍前立候。內官二人引捧節冊監官入中堂前、各置於案。

皇太子妃具服出閤。女官及宮人擁護、詣香案前向

闕立。贊禮女官贊行四拜禮。贊宣冊。贊跪。

皇太子妃跪。宣冊女官取冊立宣於妃左訖。贊受冊。贊搢圭。宣冊官以冊進授皇太子妃、妃受冊以授女官、女官跪受於右、立於西。贊出圭、興、四拜、禮畢。

皇太子妃入閤。持節監官由正門出授正副使、報受冊禮畢。正副使出大門外、置節采輿中。主婚者請禮從者、及以幣勞正副使。正副使還至奉天門外、以節授司禮監官捧入復命

納徵禮物

玉穀圭一枝 【 裹玉圭錦袋二件、盛玉圭戧金雲鳳朱紅木匣一箇。內錦褥一片】

玄纁紵絲四疋 【 玄二疋。纁二疋。用紅綠羅銷金束子一十二箇】

珠翠燕居冠一頂 【 冠盝全】

冠上大珠博鬢結子等項全。金鳳二箇。金寶鈿花二十七箇。金簪一對。冠上珊瑚鳳冠觜一副

大衫素夾三件

大紅紵絲一件　　大紅線羅一件

大紅銀絲紗一件

燕居服四件

大紅紵絲一件　　大紅線羅一件

青線羅一件　　　大紅素紗一件

大帶四條 【 內大紅線羅三條、青線羅一條】

玉革帶一條

玉事件九件　　　金事件三件

玉花采結綬一副 【 紅綠線羅采結大紅線羅繫帶】

采結上玉綬花一箇

綬帶上玉墜珠六顆

綬帶上金垂頭花板四片。金葉兒六箇

白玉鉤碾鳳文佩一副

玉事件二十件 【 串珠全】 金鉤二箇

紅羅銷金夾袱大小五條 【 包燕居及玉革帶等用】

珠翠面花四副　　　珠翠花四枝 【 金腳八錢重】

金腳四珠環一雙 【 金腳五錢重】

梅花環一雙 【 金腳五錢重】 金鈒花釧一雙 【 二十兩重】

金光素釧一雙 【 二十兩重】

金龍頭連珠鐲一雙 【 一十四兩重】

金八寶鐲一雙 【 八兩重、外寶石一十四塊】

金二百兩 【 九成色一百兩、八成色一百兩】

花銀一千兩

珍珠十六兩 【 用紅綠紗銷金袋二箇】

寶鈔四千貫　　　　乘馬八匹 【 紅籠頭錦韉八副】

各色紵絲六十疋 【 用紅綠羅銷金束子一百八十箇】

各色綾六十疋 【 用紅綠羅銷金束子一百八十箇】

各色紗六十疋 【 用紅綠羅銷金束子一百八十箇】

各色羅六十疋 【 用紅綠羅銷金束子一百八十箇】

各色錦四十(土商) 【 用紅綠羅銷金束子一百二十箇】

大紅羅六 【 用紅綠羅銷金束子一十八十箇】

生紗六疋 【 用紅綠羅銷金束子一十八箇】

各色絹三百疋　　　　白綿二十八斤

各色衣服五十三件

紵絲十八件　　　羅十七件

紗八件　　　　　綾十件

各色被六床

錦二床　　　　　紵絲二床

綾二床

白絹臥單四條

朱紅戧金皮箱十五對

朱紅漆柳箱二對

臙脂二合二兩重 【 金合一對一十兩重】

鉛粉二十袋一十兩重 【 用紅綠羅銷金袋二箇】

北羊四十牽 【 用紅綠羅銷金蓋袱四十箇。牽羊紅麻索四十條】

豬二十口　　　　　鵝四十隻

酒二百四十瓶 【 用紅綠羅銷金蓋袱二百四十條、每條墜角折二銅錢四箇】

末茶四十袋 【 用紅綠羅銷金袋四十箇】

響糖二合　　　　　芝麻纏糖二合

茶纏糖二合　　　　砂仁纏糖二合

胡桃纏糖二合　　　木彈二合

蜜煎二合　　　　　棗子二合

乾葡萄二合　　　　胡桃二合

圓餅六百箇 【 用紅紙花貼面】

白麵一百二十袋 【 用紅紙花貼面】

紅紗罩盝大小一十二箇

開合

紵絲八疋 【 用紅綠羅銷金束子二十四箇】

紅絹八疋　　　　　珠翠花一朵

媒人

紵絲一十二疋 【 用紅綠羅銷金束子三十六箇】

發冊禮物

金冊一副 【 兩葉。計足色金一百兩重。每葉高一尺二寸、闊五寸、周尺】

籍冊錦一片 【 紅絹裏】 聯貫冊葉 【 用紅絲絛】

墊冊錦褥一箇 【 紅絹裏】

裹用紅羅銷金小夾袱一條

渾金瀝粉雲鳳冊盝一箇 【 內用紅紵絲發襯、花銀釘鉸一副、一兩二錢重。嵌金絲鐵鎖鑰一副】

覆盝紅羅銷金大夾袱一條

九翬四鳳冠一頂

首飾一副

冠上大花九樹。小花九樹。寶鈿九箇。翠雲博鬢。描金珠皂羅額。珠眉心。珠牌環。金冠上金鳳四箇。牌環腳一雙

翟衣三套

描金雲鳳沈香色木匣一箇 【 銅鎖鑰索扛全】

青紵絲繡翟衣一件

青紵絲繡蔽膝一件

玉色線羅中單一件 【 紅緣(衿去今改巽)】

青線羅繡翟衣一件

青線羅繡蔽膝一件

玉色線羅中單一件 【 紅緣(衿去今改巽)】

青紗繡翟衣一件

青紗繡蔽膝一件

玉色紗中單一件

霞帔三副

青紅線羅銷金大帶一條。上有青紵絲副帶一條

五色線錦綬一副。上有玉環二箇。青紅羅采結全

白玉鉤碾鳳文佩一副

玉事件二十件串珠全

金勾子並圈二箇　五色線錦襯一副

白玉革帶一副 【 青紵絲裹(革呈)描金文翟文】

玉事件一十件　　金事件五件

青紵絲舄一雙 【 上有珠六顆】 青羅襪一雙

紅羅銷金夾袱大小五條 【 包裹翟衣玉佩玉帶等用】

鳳轎一乘

錦坐褥一箇　　　錦踏褥一箇

紅交床一把 【 紅穿條全】 紅簾一扇 【 青羅銷金沿邊繡帶全】

紅羅銷金轎衣一件 【 瀝水頂罩全】

采結四串抹金銀香圓寶蓋四副 【 計八件、共花銀一十六兩】

紅油絹銷金雨轎衣一件 【 瀝水頂罩全】

儀仗

紅杖二　　　　　清道旗二

絳引旛二　　　　戟氅二

戈繡旛二　　　　(□皇)繡旛二

班劍二 【 結子絹袋全】 儀刀二 【 結子紅絹袋全】

吾杖二 【 絹袋全】 　　鐙杖二 【 絹袋全】

立□二 【 絹袋全】 　　臥□二 【 絹袋金】

骨朵二 【 絹袋全】 　　斧二

響節四 【 絹袋全】 　　紅繡傘一把 【 絹袋全】

青方傘二把 【 絹袋襻全】 紅繡團扇四把 【 絹袋全】

青繡團扇四把 【 絹袋全】 紅紗燈籠四箇 【 竿全】

拂子二 【 結子全】 　　坐障一 【 竿全】

行障二 【 竿全】

抹金交椅腳踏一副 【 除木外、計花銀一百兩重。撘坐踏褥結子全】

抹金銀水罐一箇 【 六十兩重】

抹金銀水盆一箇 【 六十兩重】

抹金銀唾壺一箇 【 一十六兩重】

抹金銀唾盂一箇 【 一十六兩重】

抹金銀香爐一箇 【 一十六兩重】

抹金銀香合一箇 【 一十六兩重】

擎執宮人銷金羅袍一十四領。抹金鈒花銀帶一十四條。翠花紗帽一十四頂。皂麂皮靴一十四雙

女轎夫衣袍一十六領。汗褲一十六副。銅束帶一十六條。花紗帽一十六頂。紅錦布(革翁)鞋一十六雙

催妝禮物

北羊四牽 【 紅綠絹銷金蓋袱四條】

酒四十瓶 【 紅綠羅銷金蓋瓶袱四十條、每條墜角折二銅錢四箇】

果四合 【 用花八枝】

以上禮物。內官一員送至妃家

醮戒

先期一日、所司設皇太子幕次於中左門前丹墀內。設皇太子受醮戒位於御座南、北向。設皇太子拜位於丹陛上、北向。設贊禮二人位於皇太子

丹陛上拜位之北、東西相向。知班二人位於贊禮之南、東西相向。設酒饌案於醮戒位之東稍北。設司爵司饌各二人位於案之南、西向。執膳內官先備金爵果合以候。是日早、鴻臚寺贊引二人具朝服、並東宮侍從官、先入至文華殿門前。候

皇太子出、行叩頭禮。贊引二人及侍從官導從、由

奉天左門入、至幕次、具袞冕以候。鼓三嚴。

上服通天冠絳紗袍出。鴻臚寺請陞座。

上御奉天殿。樂作。警蹕。文武官盛服行叩頭禮、分班列侍如常儀。樂止。贊引及侍從官、導引

皇太子出幕次至東陛下。侍從官止。贊引導引

皇太子由東階陞、至丹陛拜位北向立。贊禮贊鞠躬、四拜、興、平身。贊引導引

皇太子、由

奉天殿左門入、就醮戒位北向立。司爵斟酒以進。贊引贊跪。

皇太子跪。贊搢圭。贊受爵。司爵者以爵立授皇太子。

皇太子啐酒訖。以爵授內使、內使跪受爵、退置於案。司饌者以果合跪進

皇太子、皇太子取少許食訖。司饌者興、以果合退置於案。贊出圭。贊恭聽戒命。

上命之曰、往迎爾相。承我宗事。勗帥以敬。

皇太子曰、臣謹受

命。贊俯伏、興、平身。贊復位。贊引仍導由左門出、至丹陛上拜位立定。贊禮贊鞠躬、四拜、興、平身。贊禮畢。樂作。警蹕。

上降座還宮。樂止。贊引導

皇太子由東陛降丹墀。

東宮內外官皆導從、由

奉天左門出

午門外、幕次易服

妃受醮戒

親迎日、妃家先於祠堂陳設祭物。

妃服燕居冠服。妃父母率妃詣祖宗前行禮、奠酒讀祝、禮畢。執事者具酒饌於內、進

妃飲食訖。父母坐於正堂。女執事引

妃詣父母前各四拜。父命之曰、爾往

大內。夙夜勤慎、孝敬毋違。母命之曰、爾父有訓。爾當敬承。

妃聽受訖。次詣諸尊長行禮畢。改服翟衣以俟親迎

是日早、先設皇太子幕次、及儀仗奠鴈、并所乘輅。教坊司大樂、及隨侍官舍侍衛官軍、俱於午門外。妃家先設皇太子幕次於中門之外、南向。設香案奠鴈案於中堂。

皇太子受醮戒訖。贊引導引至午門外幕次、易皮弁服訖。贊引跪請陞輅。

皇太子陞輅。執鴈者後隨。樂作。儀從先導、隨侍官舍官軍導從、由

東長安門、至妃家門外。贊引跪請

皇太子降輅。導引至幕次。禮官一員先入、至正廳、立於東、西向。主婚者具朝服出見、立於西、東向。禮官曰、皇太子奉制行親迎禮。引禮二人具服、引主婚者迎

皇太子於幕次之外。內官二員具服、引

皇太子出幕次。主婚者請

皇太子入中堂。

皇太子先行。內官具服捧鴈隨入。主婚者後行。至中堂。主婚者進立於堂中之左、妃母立於堂中之右、東西相向。

皇太子至中堂。女執事二人引

妃出房、立於妃母之下。內官引

皇太子至案前。內官捧鴈跪進

皇太子、皇太子以鴈奠於案。內官引

皇太子稍退、近東、西向立。主婚者詣鴈案前行八拜禮、退復位。執事者徹案。引禮內官導

皇太子先行、至中門。女轎夫舉鳳轎至於中門之內。內官具妃儀仗於中門之外。女執事引

妃出。內官跪請

皇太子詣轎所。啟請揭簾。

妃陞轎。內官啟請

皇太子陞輅前行。

妃具儀仗從後行。由

東長安門進至午門外。車駕儀仗侍衛官舍官軍俱止。

妃儀仗入左順門內候。內官跪請

皇太子降輅。導引入幕次候。

妃至轎止。內官跪請

皇太子揭簾。

妃降轎。

皇太子先行。內執事以帷幕擁護

妃後行。俱步入左順門。內官跪請

皇太子乘輿先行。女官跪請

皇太子妃陞轎後行。至宮門外。

皇太子降輿候

妃至。女官跪啟請

皇太子妃降轎、入幕次候行合巹禮

親迎禮物

活鴈一對

合巹

其日、內官先於皇太子內殿外、設妃幕次。設皇太子座於殿東、西向。設妃座於西、東向。各設拜位於座之南。設酒案於正中稍南。置兩爵兩巹於案上。

皇太子至宮門外、降輿入候於內殿門外之東、西向。

妃降轎。女官以帷幕擁護、導引入幕次整飾訖。導引至內殿門西、東向。贊引二人導

皇太子前陞殿。女官二人導

妃隨陞。贊請就拜位。

皇太子與妃各就拜位。贊皇太子兩拜。妃四拜。贊請陞座。

皇太子與妃皆陞座。女執事二人舉饌案進於皇太子及妃之前。女官司尊者取金爵酌酒以進。

皇太子與妃各受爵飲訖。女官進饌。

皇太子與妃皆舉饌訖。女官再以金爵進酒。

皇太子與妃飲訖。女官進饌。皆舉饌訖。女官再以巹盞酌酒合和以進。

皇太子與妃皆飲訖。又進饌。

皇太子與妃皆舉饌。凡三舉酒饌畢。執事者徹饌案。贊皇太子與妃興、就拜位相向、贊兩拜如前儀。畢。

皇太子從者餕

妃之饌。妃從者餕

皇太子之饌。

皇太子從者導

皇太子入宮更禮衣。妃從者及女官導

妃入宮易常服

供用器皿

金器

壺瓶一對 【 六十兩重】 酒注一對 【 六十兩重】

盂子一對 【 二十兩重】 贄禮盤二面 【 六十兩重】

盤盞二副 【 二十兩重】

託裏胡桃木碗四箇 【 六十四兩重】

楞邊胡桃木託四箇 【 五兩重】

託裏胡桃木鍾子一對 【 一十一兩重】

撒盞一對 【 八兩重】 　葫蘆盤盞一副 【 一十兩重】

茶匙一雙 【 一兩重】 　匙一雙 【 五兩重】

箸二雙 【 五兩重】

銀器

壺瓶二把 【 共五十兩重】 果合一對 【 一百六十兩重】

汁瓶二把 【 共五十兩重】 茶瓶一對 【 五十兩重】

湯鼓四箇 【 八十兩重】

按酒楪一十二箇 【 四十二兩重】

果楪一十二箇 【 三十兩重】

茶楪一十二箇 【 二十四兩重】

朝見兩宮

第二日清晨、皇太子冕服。

妃翟衣。女官贊引各啟請出宮、至某宮門外俟。

某宮服燕居服陞座。贊引引

皇太子及妃自左門入。

皇太子先入。

妃從之。贊禮贊詣

某宮前。

皇太子立於東。

妃立於西。宮人以(暇去日改月)脩盤立於妃之右。贊皇太子與妃皆四拜。執事二人舉案至某宮前。宮人以(暇去日改月)脩盤授妃、妃捧盤置於案。執事者舉案。

妃隨案進至某宮前。妃復位。贊皇太子與妃皆四拜興。執事者徹(暇去日改月)脩案於東。贊禮畢。引

皇太子與妃出、詣

上位宮前俟。

上位具常服陞座。贊引引

皇太子及妃自左門入、詣

上位前、進棗栗盤。行禮同前。畢。詣

皇后宮、進(暇去日改月)脩盤。行禮同前。畢。贊引引

皇太子及妃出。是日、賜皇太子與妃宴

盥饋

第三日清晨、妃服翟衣。贊引引

妃至某宮由左門入、俟膳至。贊引引

妃至前贊四拜。尚食以膳授妃、妃捧膳置於案。復位。又贊四拜禮。贊引引

妃退立於西南。俟膳畢。引

妃出陞轎、詣

乾清宮門外、降轎由左門入。俟膳至。贊引引

妃詣

上位前、并

皇后前、禮俱同

廟見

第四日、內官於奉先殿陳設牲醴祝帛。贊引二人引

皇太子、二人引妃、至奉先殿、詣

德祖玄皇帝

皇后神御前。贊皇太子與妃皆兩拜。贊跪。

皇太子跪。妃亦跪。贊搢圭。

皇太子搢圭。贊進帛。執事者跪進於皇太子右。贊獻帛。

皇太子受帛以獻、授執事者。贊奠帛。執事者以帛奠於神御前。贊進爵。執事官以爵跪進於右。贊獻爵。

皇太子受爵以獻、授執事者。贊奠爵。執事者以爵

奠於神御前。贊俯伏、興。

皇太子俯伏、興。妃亦興。贊復位。贊皇太子與妃皆兩拜、平身。次詣各神御禮同前。贊詣讀祝位。

皇太子與妃詣讀祝位。贊跪。

皇太子跪。妃亦跪。讀祝訖。贊俯伏、興、平身。

皇太子俯伏、興、平身。妃亦興。贊復位。贊皇太子與妃皆兩拜、平身。贊執事者捧祝帛、各詣燎所。贊詣燎位。贊禮畢。引禮引

皇太子及妃還宮

慶賀

是日早、上具皮弁服御華蓋殿。執事官行禮。奏請陞殿。導

駕、樂作、陳設如常儀。文武百官具朝服先行四拜禮。鴻臚寺官詣

丹陛上跪致詞曰、某官臣某等、恭惟皇太子嘉禮既成。益綿

宗社隆長之福。臣某等不勝忻忭之至。謹當慶賀。又四拜、禮畢。

上起易服。

賜宴群臣、如冬至正旦之儀

其日、命婦慶賀

皇太后、行禮致詞如前。但致詞前稱某夫人妾某氏等。未稱妾某氏等。禮畢。慶

皇后禮同前。但改致詞曰、皇太子嘉聘禮成。益綿景福。餘並同。禮畢。

皇太后賜宴







