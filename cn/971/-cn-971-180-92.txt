刘宰　和赵龙图鹿鸣宴韵二首

劝驾丁宁自汉兴，礼行郡国玉锵鸣。

使君珍重新开宴，多士连翩喜策名。

月窟一枝傅好信，风帆千里送修程。

主宾后会君知否，紫橐青袍对宠荣。

刘宰

刘宰　和赵龙图鹿鸣宴韵二首

预宴当年记夙兴，笙歌堂上正和鸣。

别来几送龙门客，去后空题雁塔名。

麋鹿君中便野性，蜩鸠飞处笑云程。

羞肴也到茅帘下，磊块堆盘里社荣。

刘宰

