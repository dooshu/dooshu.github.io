项安世　帮司马夫人二首

起居大国太夫人，玉带金鱼两相门。

岁有万千宜寿母，人生七十见重孙。

古来此事犹稀有，帝所如今亦预恩。

应是前宵度河汉，独乘飞驭下昆仑。

项安世

项安世　帮司马夫人二首

秋风庭院忽生春，请说庭前祝寿人。

卿月已升仙掌露，郎星初见宰官身。

九霞醖就金尊满，四世孙看玉砌新。

待得蓬荚更清浅，人间谁复数灵椿。

项安世

