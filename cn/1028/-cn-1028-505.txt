方岳　入村

十日春霖一日晴，打包作意办山行。

月明夜半雨声急，不道老天无十成。

方岳

方岳　入村

山深未必得春迟，处处山樱花压枝。

桃李不言随雨意，亦知终是有晴时。

方岳

方岳　入村

闭门觅句每无悰，句在茅茨烟雨中。

和烟和雨收拾取，等晴却写与东风。

方岳

方岳　入村

宿雨初晴晓日晶，弥川满谷白云平。

灿银堆裹素螺髻，画出江潮万里横。

方岳

