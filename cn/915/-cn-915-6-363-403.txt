○文明王太后哀策文



明明先后，兴我晋道。晖章淑问，以翼皇考。迈德宣猷，大业有造。贻庆孤蒙，堂构是保。庶资复顾，永享难老。奄然登遐，弃我何早。沈哀罔诉，如何穷昊。呜呼哀哉。造初生民，树之惠康。帝迁明德，顾予先皇。天立厥配，我皇是光。作邦作对，德音无疆。愍予不吊，天笃降殃。日没《明夷》，中年陨丧，茕茕在疚，永怀摧伤。寻惟景行，於穆不已。海岱降灵，世荷繁祉。永锡祚胤，笃生文母。诞膺纯和，淑慎容止。质直不渝，体兹孝友。《诗》《书》是悦，礼籍是纪。三从无违，中馈允理。追惟先后，劳谦是尚。爰初在室，竭力致养。嫔于大邦，皇基是相。谧静隆化，帝业以创。内叙嫔御，外叶时望。履信居顺，德行洽畅。密勿无荒，劬劳克让。崇俭抑华，冲素是放。虽享崇高，欢嘉未飨。胡宁弃之，我将歇仰。咨余不造，大罚荐臻。皇考背世，始逾三年。仰奉慈亲，冀无後艰。凶灾仍集，何辜于天。



呜呼哀哉，灵需夙驾，设祖中闱。京せ动轸，既往不追。哀哀皇妣，永潜灵晖。进攀梓宫，顾援素，屏营穷痛，谁告谁依。诉情赠策，以舒伤悲。尚或有闻，顾予孤遗。呜呼哀哉。（《晋书》后传，泰始四年，后崩武帝手疏后德，命史官为哀策。）



