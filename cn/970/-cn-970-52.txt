刘子翚　次韵刘宪诗二首

吾宗三凤久心降，一见端如渴饮江。

好客襟怀直绝倒，封侯骨相自耆庞。

知名夙昔惭惊座，袖手雍容笑斲窗。

岂谓诗盟容我辈，哑钟无韵若为撞。

刘子翚

刘子翚　次韵刘宪诗二首

已筑高城受虏降，盟言端的有如江。

翠华回跸清驰道，绣指观风绝犬庞。

凯奏花卿初卷甲，诗成草圣屡题窗。

还朝有策裨聪明，纳谏那忧以杖撞。

刘子翚

