范仲淹　滕子京以真籾相示因以赠之

泰山采芝人，吏隐清淮滨。

金函秘实籾，奉之如高真。

谓子有仙志，兴言一相示。

叩头鸣天鼓，玉书粲然异。

白云引轻素，朱丝闻灵篇。

题云天实岁，传于任凤仙。

兵火换九州，于兹三百年。

非有灵物持，此书安得全。

绿字起龙蛇，丹文挂星斗。

六甲当奉行，百神乃奔走。

密密天上语，忽忽人间有。

与君置青山，解冠松桂间。

服此上清籾，上清庶可攀。

无为尘土中，草草凋朱颜。

范仲淹

