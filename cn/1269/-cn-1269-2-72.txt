成：阴气方清，阳藏于灵，物济成形

初一：成若否那亅，其用不已，冥。测曰：成若否，所以不败也。

次二：成微改改，未成而始。测曰：成微改改，不能自遂也。

次三：成跃以缩，成飞不逐。测曰：成跃以缩，成德壮也。

次四：将成矜败。测曰：将成之败，成道 病也。

次五：中成独督，大。测曰：中成独督，能处中也。

次六：成魁锁，以成获祸。测曰：成之魁锁，不以谦也。

次七：成关补。测曰：成关之补，固难承也。

次八：时成不成，天降亡贞。测曰：时成不成，独矢中也。

次九：诚穷入于败，毁诚。君子不诚。测曰：成穷以毁，君子以终也。

