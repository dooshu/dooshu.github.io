许月卿　次韵黄玉如大章携先集来访二首

夜宿槎溪碧草幽，草窗招隐劝巢上。

朝来忽得新诗好，客里俄惊喜气浮。

秋老空山唳清鹤，天寒墅水卧孤舟。

细吟天下黄香句，晓雾轻烟古渡头。

许月卿

许月卿　次韵黄玉如大章携先集来访二首

桥梓风流满腹经，桂花香里识魁名。

翻成宵梦古今事，何况人间父子情。

先集一编诗橐富，家传万卷子金荣。

挂名叙跋流芳远，晓起吟窗仔细评。

许月卿

