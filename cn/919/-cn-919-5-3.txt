谵语证治

病有言语错谬者，其证有二，有虚有实。虚则郑声，实则谵语。伤寒胃实及三阳合病，妇人热入血室及下利而谵语者，皆属实；大小便利，手足逆冷，脉微细，言语郑重者，皆属虚寒。治之各有方，虚寒，当温之，如四逆汤之类；胃实，宜下，承气汤。妇人热入血室，下小柴胡汤。若谵语而反四逆，脉沉细者，不治。

四逆汤

（方见两感门）

柴胡汤

（方见少阳经）

大承气汤

（方见阳明经）

