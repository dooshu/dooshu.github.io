◎冯绲

绲，字皇卿。（《传》作「鸿卿」，今从碑。）巴郡宕渠人。延光初为郎，还仕郡，历诸曹史、督邮、主簿、五官掾功曹。顺帝时，举孝廉，除郎中，历蜀郡广都长、楗为武阳令、广汉别驾、治中从事，辟司空府，拜御史中丞，督徐、扬二州。坐法复辟司徒府，历廷尉、左监正、治书侍御史、广汉属国都尉、陇西太守，病去。徵议郎，历治书侍御史、尚书、辽东太守，徵拜京兆尹，转司隶校尉，迁廷尉、太常。延熹中，拜车骑将军。免。寻拜将作大匠，转河南尹。复为廷尉，免。後为屯骑校尉，复拜廷尉，免。永康元年卒，谥曰桓。

