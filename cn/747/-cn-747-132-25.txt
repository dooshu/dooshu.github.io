○为高祖报李密书

顷者昆山火烈，海水群飞，赤县邱墟，黔黎涂炭，布衣戍卒，锄棘矜，争帝图王，狐鸣蜂起。翼翼京洛，强弩围城；无无周原，僵尸满路。主上南巡，泛胶舟而忘返；匈奴北炽，将被於伊川。辇上无虞，群下结舌，大盗移国，莫之敢指。忽焉至此，自贻伊戚。七百年之基，穷於二世，周齐以往，书契以还，邦国沦胥，未有如此之酷者也。则我高祖之业，几坠于地。吾虽庸劣，幸承馀绪，出为八使，入典八屯，位未为高，足成非贱，素冫食当世，亻黾亻免叨荣，从容平勃之间，谁云不可？但颠而不扶，通贤所责，主忧臣辱，无义徒然。等袁公而流涕，极贾生之恸哭。所以仗旗投袂，大会义兵，绥抚河朔，和亲蕃塞，共匡天下，志在尊隋。以弟相机而作，一日千里，鸡鸣起舞，豹变先鞭，御宇当涂，聿来中土。兵临郏辱阝，将观周鼎；营屯敖仓，酷似汉王。前遣简书，屈为唇齿，今辱来旨，莫我肯顾。天生蒸民，必有司牧，当今为牧，非子而谁？老夫年逾知命，愿不及此，欣戴大弟，攀鳞附翼，惟冀早应图，以宁兆庶。宗盟之长，属籍见容，复封於唐，斯足荣矣。殪商辛於牧野，所不忍言；执子婴於咸阳，非敢闻命。汾晋左右，尚须安辑，盟津之会，未暇卜期。今日銮舆南幸，恐同永嘉之势。顾此中原，鞠为茂草，兴言感叹，实疚於怀。脱知动静，迟数始报，未面虚衷，用增劳轸。名利之地，锋镝纵横，深慎垂堂，勉兹鸿业。

祖君彦

君彦，齐仆射孝徵子，隋大业中调东都书佐检校宿城令。李密逼东都，君彦为之草檄移郡县。密败，为王世充所杀。

