朱长文　次韵子文抱病幽居之作二首

几年彩笔擅辞场，鬓发相饶色更苍。

千里旧闻称骥騤，九霄安得接鸾凰。

醉凭净几抛乌帽，闲卷新诗置锦囊。

治世莫将公干比，松陵风物胜清漳。

朱长文

朱长文　次韵子文抱病幽居之作二首

好闲不复爱轻肥，病起神清与道宜。

药灶夜寒薪焰歇，书窗书寂竹阴移。

坦怀莫学途穷哭，行已应无屋漏欺。

里巷游从须勉强，相逢犹记是童儿。

朱长文

