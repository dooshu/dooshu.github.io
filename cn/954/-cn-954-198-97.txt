陈舜俞　挽刘夫人词二首

籍籍家声起草莱，诜诜子舍奉兰陔。

翩翻三凤皆英物，蹭蹬双驹亦骏才。

忆昔彩衣环几舄，于今清血洒棬杯。

何年盛事联簪组，别有丝纶荐夜台。

陈舜俞

陈舜俞　挽刘夫人词二首

卜邻早效三迁教，负米方休百里劳。

乐事难留同逝水，孝思无尽入伊蒿。

万家原上开新冢，旧馆人来奠浊醪。

况有铭诗传不朽，长城千古白云高。

陈舜俞

