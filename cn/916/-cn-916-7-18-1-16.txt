【雀乳空井中】

〖《诗纪》云。晋傅玄《诗》曰：鹊巢丘城侧。雀乳空井中。〗

远去条支国。心知汉德休。（乐府作优。文苑、《诗纪》并云。一作优。）聊栖丞相府。过令黄霸羞。挟子须闲地。（文苑作池。）空井共寻求。辘轳丝绠绝。桔槔冬（文苑作金。注云。一作冬。）藓（本集作金苏。）周。将怜羽翼张。（本集作长。文苑、乐府同。）谁（乐府作唯。）辞各背游。（○本集。文苑英华二百六作乳雀空城中。注云。城一作井。《乐府诗集》六十八。《诗纪》八十八。）

