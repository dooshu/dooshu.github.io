【涤雅】

〖一曲。牲出入。〗

〖宋元徽仪注奏引牲。至是改为涤雅。取礼记帝牛必在涤三月也。二郊、明堂、太庙同用。〗

将修盛礼。其仪孔炽。有□盾斯牲。国门是置。不黎不《疒酉》。靡愆（隋志、乐府作愆。）靡忌。呈肌献体。永言昭事。俯休皇德。仰绥灵志。百福具膺。嘉祥允洎。骏奔伊在。庆覃遐嗣。（○隋书音乐志。《乐府诗集》三。广《文选》十一。《诗纪》九十五。）

