◇怀土赋（并序）

>

余去家渐久，怀士弥笃。方思之殷，何物不感？曲街委巷，罔不兴咏，水泉草木，咸足悲焉。故述斯赋。

>

背故都之沃衍，适新邑之丘墟。遵黄川以葺宇，被苍林而卜居。悼孤生之己晏，恨亲没之何速？排虚房而永念，想遗尘其如玉。眇绵邈而莫觏，徒伫立其焉属。感亡景于存物，惋ㄨ年于拱木。悲顾眄而有馀，思俯仰而自足。留兹情于江介，寄瘁貌于海曲。玩通川以悠想，抚归涂而踯躅。伊踯躅之徒勤，惨归途之良难。愍栖鸟于南枝，吊离禽于别山。念庭树以悟怀，忆路草以解颜。甘堇茶于饴茈，纬萧艾其如兰。神何寝而不梦，形何兴而不言？（《艺文类聚》二十六）

>

