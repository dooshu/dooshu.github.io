◇致书通好释慧可

影由形起，响逐声来，弄影劳形，不识形为影本，扬声止响，不识声是响根。除烦恼而趣涅。喻去形而觅影，离众生而求佛，喻默声而寻响，故迷悟一途，愚智非别。无名作名，因其名则是非生矣；无理作理，因其理则诤论起矣。幻化非真，谁是谁非；虚妄无实，何空何有。将知得无所得，失无所失。未及造谈聊申此意，伏望答之。（《传灯录》）

