○廣西土官論 【 趙楷李寰】

論曰廣西古羈縻之域也、明興、諸酋納欵者、因而與之、俾掌其土、夷索以藩、父子繼、兄弟及、比封建之遺焉、疏節闊目、恢而不弛、寓約束於假借、洪武永樂、皇稜大抗。四隩既同、時掣鯨鯢、寡懲眾誡、莫不重足疊跡、以待徵令。弘治以前、恬熙世際、詳內畧外、諸酋稍稍越法、然繼及之典、甲令具昭、下乞上俞、無怵異議、正德中、權奸橫訌、大闇乘之、紀綱瀾渙、邊机幕議、非賕不行、開封監司、因以為利、啟夷狄輕侮、嘉靖以來察察汶汶、罔上遂私、墨者以章賂敗類賢者以避嫌徼名、承勘展轉。往往摘疵文致。牽其前人以阻請、寄淹歲月。諸酋多以白、衣署職、恩威並爽。徵兵禦宄。又以甘言誘之。罷役。論功。靦然食約。致彼觖望。長傲誨侮。此其魁尤、迨乎逆節蔓滋、僵屍蹀血、莫敢艸薙、徒以文移按驗。叱咤相凌。安可弭也。龍憑之變、皆以繼及未明嫡孽爭立、姁女?奧不誅、多歷年所、揮霍塞隈、貽屬國觀哂、於鑠仁夫、仁夫者翁公萬達也龍州土官爭立詳憑亦然皆以翁公之計定刳其兩雄、市不徙隊、笑言設伏剪削禍本、賢於林會之師、功深而不??暴、其所經畧黽勉、則予與有聞焉、嘗與仁夫極論弊源、白之主者、作舍道謀、悅而不繹、賢墨殊軌、二者、一居可勝嘆哉

