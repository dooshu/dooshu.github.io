【郊祀歌】

〖《汉书》曰：武帝定郊祀之礼。祠太乙於甘泉。祭后土於汾阴。乃立乐府。采诗夜诵。有赵、代、秦、楚之讴。以李延年为协律都尉。多举司马相如等数十人造为诗赋。略论律吕。以合八音之调。作十九章之歌。以正月上辛用事甘泉圜丘。使童男女七十人歌之。时新得神马。因次为歌。汲黯曰：王者作乐。上以承祖宗。下以化兆民。今陛下得马诗以为歌协於宗庙。先帝百姓岂能知其音邪。观黯之言。则是歌宗庙亦用之矣。然其辞亦多难晓云：〗

