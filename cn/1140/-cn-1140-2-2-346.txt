吴孟举见寄舟行日记有述

欧公志于役放翁作蜀记即目散羁怀繁简撰各异吴子阀閲人江海颇高寄家有积书岩园多种竹地遗诗表宋元断简无失坠【吴刻有宋诗钞】鼔棹入京师万卷悉梱致摩娑石鼔文时把公卿臂碎琴都市间十千取一醉兴尽遽归来轻舟北风利河水没荒城霜钟寒远寺时为渔父吟一寓沧洲意长啸多忧怀深衷见琐事近日王平子【谓西樵阮亭兄弟】京辇论文字风藻盛推君吴会资鼔吹双鱼来石门瑶华慰离思三叹书纸尾一附临风翅

