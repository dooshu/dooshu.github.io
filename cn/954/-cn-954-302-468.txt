陈造　苦雨再次前韵

席蚓堂蛙岂赵城，崩空急雨未休倾。

青身可复成坚皂，碧海渠能受浊清。

田舍望秋犹万一，官曹需禄更征营。

宝熏定有回天力，即看朝曦指顾生。

陈造

陈造　苦雨再次前韵

底用诗名到凤城，未妨醉帽笑欹倾。

日闻暝蠃讥狂率，目送鲲鹏簉紫清。

谭客有时三不对，生涯除酒一无营。

鸣鞭走送君能断，小印亲封定好生。

陈造

