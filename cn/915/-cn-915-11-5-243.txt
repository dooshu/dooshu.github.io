◇祭嵩高山文

维太和十八年，敬昭告于嵩高中岳之灵。太极分浑，两仪是生。辰作乾宝，岳树坤灵。昭彰天地，吐纳五精。唯中挺神，祥契幽经。日月交晖，寒暑递成。万象合和，兆类孳盈。爰自化辟，ㄈ庆胥庭。轩辕曜哲，伊祁载形。逮于有周，实光洛祯。川潜龙光，山隐凤停。三才凭微，七曜依明。人伦倾首，百神柔诚。造厥区夏，历兹三正。应符代绩，孰不斯营？曰乎皇魏，飞虬玄并。螭腾穹象，川九黔嬴。新邦兴略，不猷罔清。佗琼指阴，淹翠湿亭。河图旷览，升中阙铭。朕承法统，诞邀休宏。开物成务，载铄盛龄。迁宇柳方，阐绳廛城。则直之兴，百堵若星。日躔流馥，月陆芬馨。锵旋紫宿，景曜黄衡。鸾声ィィ，鸟和嘤嘤。归盖如云，还若霆。惟嵩岩岩，峻极昊青。惟邑翼翼，长启魏京。荐玉告虔，用昭永贞。纳兹多福，万国以宁。（《初学记》五）

