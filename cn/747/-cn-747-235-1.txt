○上则天书

臣闻天气不和而寒暑隔（一作并），人气不和而疣机，地气不和而追阜出。今陛下以女主处阳位，反易刚柔，故地气隔塞，而山变为灾。陛下谓之庆山，臣以为非庆也。臣愚以为宜侧身修德，以答天谴，不然，恐殃祸至矣。

柳冲

冲，蒲州虞乡人。天授初为司府主簿，赐爵河东县男。景龙中累迁左散骑常侍，历太子宾客昭文馆学士。开元五年卒。

