17.杨

〔一〕〔二〕〔三〕〔四〕〔五〕

有二种。一种白杨。叶芽时有白毛裹之，及尽展，似梨叶而稍厚大，淡青色，背有白茸毛。蒂长，两两相对，遇风则簌簌有声。人多植之坟墓间。树耸直圆整，微带白色，高者十馀丈，大者径三、四尺，堪栋梁之任。一种青杨。树比白杨较小，亦有二种。一种梧桐青杨，身亦耸直，高数丈，大者径一、二尺，材可取用，叶似杏叶而稍大，色青绿。其一种身矮多岐枝，不堪大用。北方材木全用杨、槐、榆、柳四木，是以人多种之。杨与柳自是二物。柳枝长脆，叶狭长，杨枝短硬，叶圆阔，迥不相侔。而诸家多将杨柳混称，甚至称为一物者，缘南方无杨故耳。柳性耐水，杨性宜旱。诸书所言水杨，盖水柳之讹也。惟垂柳作垂杨，据小说，系隋炀赐姓，未知信否。至于春月飞絮，落水作萍，亦与柳同，但其穟颇粗大耳。性苦平无毒。饥岁，小民取其叶煮熟，水浸去苦味，用以充饥。

种植：白杨伐去大木，根在地中者遍发小条，候长至栗子、核桃粗，春月移栽，勤浇之。栽青杨于春月，将欲栽，树地挑沟深一尺五、六寸，宽一尺，长短任意，先以水饮透。次日将青杨枝如枣栗粗者，利刀斫下，仍截作二尺长段，密排沟内，露出沟外二、三寸，加土与平筑实。数日后方可浇水。候芽长，常浇为妙。长至五、六尺，择其密者删之，既可作柴又使易长。种十亩，岁不虑乏柴。及长至径四、五寸，便可取作屋材用。留端正者，长为大用。每年春月仍可修其冗枝作柴，而树身日益高大。

〔六〕

〔附录〕黄杨。木理细腻，枝干繁多。性坚致难长，岁长一寸，闰月年反缩一寸。叶小而厚，色青微黄。世重黄杨，以其无火。以水试之，沉则无火。取此木必于阴晦夜无一星伐之，为枕不裂。东坡诗曰：“园中草木春无数，只有黄杨厄闰年。”考之《尔雅》，桐、茨菰皆厄闰，不独黄杨。

【诠释】

〔一〕白杨，即毛白杨或大叶杨，学名Populus tomentosa，系杨柳科落叶乔木，高达40米。叶三角状卵形，具不规则波状齿，叶背密被白色绒毛，老则脱落。早春先叶开花，雌雄异株，柔荑花序，下垂，苞片有不规则缺裂。蒴果2裂。产于我国，主要分布于黄河流域及江浙等地，多栽为庭园树。

〔二〕青杨，即小叶杨，学名Populus cathayana。花为柔荑花序，苞片边缘呈流苏状，雄蕊30～35枚，子房光滑，柱头2～4裂。蒴果卵圆形而尖。但一般植株并不比白杨小，是否本种尚有疑问。名见《河北习见树木图说》。

〔三〕小说，指唐人传奇《炀帝开河记》。叙隋炀帝开运河往游广陵（扬州）事。炀帝龙舟泛江沿淮而下，翰林学士虞世基献计，请用垂柳栽于汴渠两堤，“栽毕，帝御笔写赐垂柳姓杨，曰杨柳也”。

〔四〕落水作萍，亦是传说。

〔五〕穟，通“穗”。

〔六〕厄，困苦的意思。世有“黄杨厄闰”一语，喻小境遇之艰苦，出于《本草》“黄杨四时不凋，岁长一寸，遇闰年则不长”语。

