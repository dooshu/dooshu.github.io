●大明會典卷之三十六

課程五

魚課

凡魚課。每歲南京戶科編印勘合。通計四川等布政司、並直隸河間等府州縣、河泊所等衙門、該勘合六百八十九道。皆以河字為號。南京戶部領回。發各該衙門收掌。各記所收魚課米鈔若干。年終進繳。其勘合底簿、仍送戶部。如各衙門繳到勘合、務比對硃墨字號相同。於上明白填寫。以憑查考

河泊所

各河泊衙門

累朝建革不一。其已革衙門魚課、仍於各該府州縣帶管。或歸併附近河泊所。歲辦不缺。今並存之

見設河泊衙門

直隸河間府

鹽山縣　河泊所

應天府　　　　龍江裏外河泊所

六合縣　瓜埠三汊河泊所

直隸常州府　　西隔沙子湖河泊所

淮安府

山陽縣　河泊所

揚州府

泰州　　　於溪河泊所

池州府

貴池縣　黃湓湖河泊所

東流縣　東流江口河泊所

和州　　　　裕溪河泊所

浙江布政司

嘉興府　　　天星馬場鴛鴦相家四湖河泊所

江西布政司

南昌府　　　港口河泊所

昌邑河泊所

鄔子河泊所

趙家圍河泊所

饒州府　　　柴棚河泊所

南康府　　　楊林河泊所

九江府

德化縣　小池小江河泊所

鶴問寨河泊所

瑞昌縣　赤湖河泊所

湖廣布政司

武昌府

江夏縣　余家湖河泊所

斧頭湖河泊所

魯湖河泊所

金口堤河泊所

嚴家港河泊所

湯孫湖河泊所

郭鄭湖河泊所

梁子湖河泊所

長江罾網局河泊所

武昌縣　西(□室)湖河泊所

磧磯湖河泊所

炭門湖河泊所

馬飲漿湖河泊所

長港江套河泊所

嘉魚縣　黃岡湖河泊所

頭陀港河泊所

嘉魚致思湖河泊所

興國州　　湋源湖河泊所

大冶縣　張家(□室)河泊所

華家湖河泊所

州府　　　後湖河泊所

黃岡縣　巴河口攝湖河泊所

樟松湖河泊所

零殘湖河泊所

蘄水縣　圻湖河泊所

蘄州　　　赤東湖河泊所

黃梅縣　太白湖河泊所

荊州府

江陵縣　吳河二洲河泊所

倚北湖河泊所

柘林白沙湖河泊所

崔家套河泊所

石首縣　李金灣河泊所

小岳套河泊所

監利縣　家緣湖河泊所

分鹽湖河泊所

德府　　　九潭湖河泊所

長沙府　　　長沙河泊所

岳州府

巴陵縣　蝦鬚池河泊所

魚苗洋河泊所

臨湘縣　連家湖河泊所

華容縣　楮塘湖河泊所

澧州　　　安鄉河泊所

漢陽府

漢陽縣　沌河蒲潭長河河泊所

馬影湖河泊所

平塘湖河泊所

新灘河泊所

桑臺湖河泊所

長江局河泊所

三淪河高湖河泊所

漢川縣　安漢湖河泊所

小里潭沈下湖河泊所

承天府

沔陽州　　浢河新掘口河泊所

直步湖河泊所

下五湖河泊所

陽孟池河泊所

張家池河泊所

沙湖河泊所

許家池河泊所

白螺湖河泊所

中下襄河泊所

馬骨泛河泊所

(汀去丁改壹)馬潭河泊所

白雲三汊河泊所

葫蘆三灣河泊所

上帳湖河泊所

司馬小陽河泊所

風波蒿臺湖河泊所

福建布政司

福州府

福清縣　河泊所

泉州府

晉江縣　河泊所

廣東布政司

廣州府

南海縣　河泊所

順德縣　河泊所 【 萬曆九年革、十二年復】

番禺縣　河泊所

潮州府

潮陽縣　河泊所

澄海縣　鮀浦河泊所 【 係萬曆四年揭陽縣割屬】

東壟河泊所 【 係饒平縣割屬】

瓊州府

瓊山縣　河泊所

澄邁縣　河泊所

文昌縣　河泊所

臨高縣　河泊所

儋州　　　河泊所

萬州　　　河泊所

雲南布政司

雲南府

昆明縣　河泊所

大理府　　　河泊所

鶴慶軍民府

劍川州　　河泊所

裁革河泊衙門

順天府

武清縣　韓家樹河泊所 【 宣德七年革】

直隸河間府

靜海縣　河泊所 【 嘉靖元年革】

應天府

高淳縣　牛兒港河泊所 【 隆慶四年革】

溧水縣　三湖許家埠河泊所 【 萬曆三年革】

直隸蘇州府　　沙頭河泊所

崇明縣　三沙河泊所 【 以上嘉靖四十年革】

松江府　　　黃渡河泊所 【 嘉靖初革】

鎮江府

金壇縣　長蕩湖河泊所 【 萬曆七年革】

廬州府

無為州　　民池河泊所 【 久革】

官池河泊所 【 隆慶元年革】

焦湖河泊所 【 萬曆十一年改巡檢司】

淮安府

鹽城縣　河泊所

安東縣　傅湖等處河泊所

□陽縣　河泊所

海州　　　河泊所

邳州

宿遷縣　河泊所

睢寧縣　河泊所 【 以上久革】

揚州府

江都縣　河泊所 【 久革】

高郵州　　河泊所 【 嘉靖三十七年革】

寶應縣　河泊所

興化縣　河泊所

通州　　　河泊所 【 以上正德十六年革】

寧國府　　　魚潭河泊所 【 嘉靖四十三年革】

南湖河泊所 【 隆慶二年革】

池州府

貴池縣　清溪河泊所 【 久革】

池口河泊所

銅陵縣　大通河泊所 【 以上萬曆九年革】

東流縣　張家灘河泊所 【 久革】

香口河泊所 【 隆慶元年革】

太平府

當塗縣　三湖新(□棄)河泊所 【 嘉靖十年革】

三湖葛家埠河泊所 【 萬曆七年革】

采石匾擔河泊所 【 萬曆九年革】

繁昌縣　繁昌河泊所 【 久革】

白魚上下仰窪河泊所 【 成化二十三年革】

荻港河泊所 【 萬曆七年革】

蕪湖縣　天城河泊所 【 隆慶元年革】

安慶府

懷寧縣　(土商)搪後江江洑河泊所

小塘等處河泊所

東河石牌河泊所 【 以上久革】

張家港楊柴洲河泊所

山口曹顏二土(土斷)斷河泊所 【 以上隆慶元年革】

望江縣　楊溪長河雷港口河泊所

武昌湖河泊所 【 以上嘉靖三十九年革】

泊湖鱭湖河泊所

漳湖新口河泊所 【 以上萬曆九年革】

宿松縣　太白澇湖河泊所

龍南蓮箬湖河泊所 【 以上久革】

白荊洿池三十六(土商)河泊所

張富池楊灣口河泊所 【 以上萬曆九年革】

桐城縣　石塘湖大池前後寨河泊所

竹子湖河泊所

破堽五觀天荒等處河泊所

孔城荻步河泊所 【 以上嘉靖三十九年革】

民池河泊所

樅楊長河河泊所 【 以上隆慶元年革】

和州　　　　青沙坊河泊所 【 嘉靖五年革】

浙江布政司

杭州府　　　城南河泊所 【 嘉靖四十五年革】

仁和縣　河泊所

錢塘縣　河泊所

海寧縣　河泊所 【 以上久革】

硤石河泊所 【 正德十六年革】

紹興府　　　在城河泊所

山陰縣　河泊所

會稽縣　河泊所

桑盆河泊所

上虞縣　河泊所

餘姚縣　河泊所

蕭山縣　河泊所 【 以上久革】

台州府

僊居縣　河泊所

寧海縣　河泊所 【 以上久革】

臨海縣　河泊所

黃巖縣　河泊所 【 以上嘉靖四十二年革】

溫州府　　　在城河泊所 【 久革】

樂清縣　河泊所 【 嘉靖四年革】

永嘉縣　河泊所

平陽縣　河泊所

瑞安縣　河泊所 【 以上嘉靖四十五年革】

波府　　　在城河泊所

鄞縣　　河泊所

慈谿縣　河泊所

奉化縣　河泊所

定海縣　河泊所

象山縣　河泊所 【 以上久革】

湖州府

歸安縣　河泊所

烏程縣　河泊所

德清縣　河泊所

長興縣　河泊所 【 以上久革】

嘉興府

崇德縣　河泊所

平湖縣　乍浦河泊所 【 以上久革】

江西布政司

南昌府　　　樵捨河泊所 【 萬曆九年革】

九江府

湖口縣　湖口禁江峰山磯逆沙夾河泊所

彭澤縣　黃土港河泊所 【 以上久革】

仰天池河泊所

德化縣　官湖河泊所 【 以上萬曆九年革】

湖廣布政司

武昌府

武昌縣　烏翎湖河泊所

咸寧縣　咸寧湖河泊所

嘉魚縣　太平小白龜湖河泊所 【 以上久革】

蒲圻縣　蒲圻場河泊所 【 萬曆九年革】

興國州　　河涇陵家灣河泊所 【 久革】

富池湖河泊所 【 隆慶元年革】

海口湖河泊所 【 萬曆九年革】

黃州府

黃岡縣　團風口河泊所 【 正德十年革】

王九塘合土卯湖河泊所

黃漢湖河泊所

舊州長河河泊所

鮑湖河泊所

窯步安仁湖河泊所 【 以上嘉靖四十三年革】

蘄水縣　楊歷湖河泊所 【 萬曆九年革】

蘄州

廣濟縣　馬口湖河泊所 【 隆慶二年革】

武山湖河泊所 【 萬曆九年革】

黃梅縣　桂家寨河泊所

楊家穴河泊所

白水塘河泊所

南北柴池湖河泊所 【 以上正德十年革】

源感湖河泊所 【 隆慶六年革】

荊州府

江陵縣　倚南湖河泊所 【 隆慶三年革】

石首縣　田坪址湖河泊所

上津湖河泊所 【 以上隆慶六年革】

公安縣　洋港湖河泊所 【 萬曆九年革】

夷陵州　　河泊所 【 久革】

常德府

沅江縣　沅江湖河泊所 【 嘉靖初革】

永州府

零陵縣　河泊所 【 久革】

辰州府

沅州　　　河泊所 【 久革】

長沙府

湘潭縣　湘潭河泊所 【 隆慶二年革】

湘陰縣　湘陰河泊所

益陽縣　河泊所 【 以上萬曆六年革】

衡州府

衡陽縣　河泊所 【 隆慶二年革】

耒陽縣　河泊所

桂陽州　　河泊所

臨武縣　河泊所 【 以上久革】

岳州府

巴陵縣　扁山湖河泊所

大城池河泊所 【 以上久革】

鹿角古塚湖河泊所

楊林竹根潭河泊所 【 以上隆慶四年革】

華容縣　延湖河泊所

蘇池湖河泊所 【 以上久革】

金山臺池河泊所

杜家潭河泊所 【 以上萬曆九年革】

漢陽府

漢川縣　上零殘河泊所 【 隆慶二年革】

德安府

安陸縣　府河湖河泊所 【 久革】

孝感縣　注泉湖河泊所 【 嘉靖三十三年革】

東山淪河泊所 【 萬曆七年革】

應城縣　三臺湖河泊所 【 隆慶二年革】

承天府

鍾祥縣　城北湖河泊所 【 久革】

赤馬野豬湖河泊所 【 嘉靖三十三年革】

蘆洑長河湖河泊所 【 嘉靖三十七年革】

沔陽州　　賽港湖河泊所

黃蓬湖河泊所 【 以上正德十年革】

李二河河泊所

(土商)下小港河泊所

陽名湖河泊所 【 以上嘉靖三十三年革】

西湖河河泊所

下帳湖河泊所 【 以上隆慶年革】

福建布政司

福州府

閩縣　　河泊所

羅源縣　河泊所

連江縣　河泊所

長樂縣　河泊所 【 以上萬曆九年革】

邵武府

邵武縣　河泊所

光澤縣　河泊所 【 以上久革】

建寧府

甌寧縣　河泊所

崇安縣　河泊所 【 以上嘉靖十年革】

延平府　　　河泊所 【 嘉靖四十五年革】

沙縣　　河泊所 【 正德十四年革】

將樂縣　河泊所 【 嘉靖二年革】

興化府　　　河泊所 【 嘉靖十年革】

莆田縣　黃石河泊所

莆田河泊所

莆禧河泊所 【 以上嘉靖四十二年革】

泉州府

同安縣　河泊所

惠安縣　河泊所 【 以上萬曆九年革】

福寧州

寧德縣　河泊所 【 嘉靖十年革】

廣東布政司

廣州府

增城縣　河泊所 【 久革】

清遠縣　河泊所

東莞縣　河泊所

香山縣　河泊所

新會縣　河泊所 【 以上萬曆九年革】

惠州府

博羅縣　河泊所

海豐縣　河泊所

河源縣　河泊所

龍川縣　河泊所 【 以上久革】

歸善縣　河泊所 【 隆慶元年革】

肇慶府

四會縣　河泊所 【 久革】

高要縣　河泊所 【 隆慶元年革】

陽江縣　河泊所 【 萬曆九年革】

德慶州　　河泊所 【 隆慶元年革】

封川縣　河泊所 【 久革】

韶州府

曲江縣　河泊所 【 萬曆九年革】

雷州府

海康縣　河泊所

遂溪縣　河泊所 【 以上久革】

徐聞縣　河泊所 【 隆慶元年革】

廉州府　　　河泊所

欽州　　　河泊所 【 以上久革】

高州府　　　河泊所 【 隆慶元年革】

那黎河泊所 【 嘉靖三十五年革】

化州　　　河泊所 【 久革】

吳川縣　河泊所 【 隆慶元年革】

瓊州府

崖州　　　河泊所 【 嘉靖三十七年革】

廣西布政司

梧州府

蒼梧縣　河泊所 【 嘉靖三年革】

籐縣　　河泊所 【 萬曆九年革】

潯州府

貴縣　　河泊所 【 萬曆九年革】

平樂府　　　河泊所 【 久革】

南寧府

宣化縣　河泊所

武緣縣　河泊所 【 以上久革】

四川布政司

敘州府

宜賓縣　河泊所 【 久革】

夔州府　　　河泊所 【 久革】

瀘州　　　　河泊所

嘉定州　　　河泊所 【 以上久革】

四川行都司

建昌衛軍民指揮使司　河泊所 【 萬曆三年革】

雲南布政司

雲南府

晉寧州　　河泊所 【 嘉靖二十九年革】

歸化縣　河泊所 【 久革】

昆陽州　　河泊所 【 嘉靖三十二年革】

嵩明州　　河泊所 【 久革】

臨安府

寧州　　　河泊所

石屏州　　河泊所 【 以上隆慶二年革】

澂江府　　　河泊所 【 隆慶二年革】

魚課數

弘治十五年課鈔、三百一十七萬五千三百七十貫

嘉靖二十三年課鈔、三百一十七萬七千一百一十貫

萬曆六年課鈔

直隸、永平府、鈔一萬七十三貫六百文

保定府、鈔四千七百七十一貫七十文

河間府、鈔一萬五千七百一十七貫七百六十文

大名府、鈔七千七百一十貫五十一文

應天府、鈔九萬九千四十九貫一百三十文

直隸、蘇州府、鈔二千一百七十四貫四百文。解南京戶部

松江府、銀五百五十七兩四錢六分三釐。解部

常州府、鈔三萬四千九百八十一貫九百五十五文。銅錢、六萬九千九百六十四文解南京戶部

鎮江府、鈔五千一百六十四貫。解南京戶部

廬州府、鈔二萬六千三百八十二貫五百文。解部

揚州府、鈔一十二萬一千五百一貫三百三十二文。存留

太平府、銀一百一十七兩二錢四分八釐。解部

浙江、鈔一十八萬二千九百六十九貫六百二十文

江西、銀一千四百八十兩五錢三分。解部

湖廣、鈔一百二十六萬五千四百二十四貫

福建、銀七千一百兩

山東、鈔三百四十四貫

河南、鈔七千二百六十八貫七百四十二文

陜西、鈔二萬三千九百一十二貫九百四文

廣西、鈔二千七十九貫五百三十文

四川、銀三百三十七兩五錢七分九釐。解陜西

雲南、銀一千二百五十三兩七錢八釐。米麥、三百五十石五斗

凡徵課。洪武十八年、令各處魚課、皆折收金銀錢鈔

○三十年、令自懷慶以下、至沙河口一帶、黃河兩岸、聽從百姓採取魚鮮食用。不收課程。原設河泊所革去。魚課開除。魚戶發回有司當差

○宣德七年、令湖廣、廣西、浙江、魚課辦納銀者。每銀一兩、折鈔一百貫

○正統二年、令湖廣荊州府所屬州縣、並河泊所等衙門魚課鈔、俱存留本處、為王府祿米、及官吏俸給。年終具數造冊、及餘剩鈔見數、印封解送京庫

○七年奏准、各處魚膠不及百斤課鈔不及百貫、米不及十石者。聽於本處上司、或附近河泊所類解

○令湖廣所屬府縣河泊所、歲辦課鈔不及三千貫、油鰾黃白麻不及三千斤、翎毛不及十萬根者。俱裁革。該辦課程、歸併附近河泊所管辦。無河泊所處、令府州縣帶辦

○十年奏准、雲南大理府所屬河泊所魚課米、中半納鈔

○景泰六年、令湖廣等布政司、各委官取勘魚戶。凡新造船有力之家、量船大小、定與課米。編入冊內。以補死絕業戶課額

○天順元年、令各處河泊所、業戶逃亡事故者、有司查勘。以新增續置船隻罾網、照名補替

○弘治二年、令以湘潭縣河泊所、與

吉府管業

○正德元年議准、天下河泊所、並稅課司、但係

王府奏討管業者。不分年月久近。盡取還官

○十五年奏准、寶應縣原額魚戶、專辦課鈔麻翎鰾料。其別項雜差、照舊除免

○嘉靖八年議准、天下

王府、分封日增、稅糧日益不足。凡河泊所、稅課局、並山場湖陂、除洪武永樂以前欽賜不動外。其餘一應奏討之數、自本年為始、將所入花利、照數徵收。存留本處府縣倉庫。抵補王府祿米。如有占吝不退、及再行奏討者。將該府撥置人員、參問發遣○三十七年議准、饒州府屬額設收課柴棚局河泊所、長港壹田。另召人戶承佃納課。仍於舊額銀、加徵二倍。以三分之一、官徵解送淮府。其二分、並全額課銀、貯饒州府庫聽用

凡課禁。洪武初、詔、所在湖池河泊地里、所在從古至今、辦集課程一定不易之所。邇年以來、姦邪小人受任。將從古以來不係辦課所在、小溝小港山澗去處。下流雖通辦課去處、其小溝小港山澗、及灌概塘池、民間自養魚鮮池澤、皆已照地起科。並不係辦課去處。小人生事、貪心無厭、搜求擾民。將農民小溝小港山澗灌溉池塘、養魚池澤、取魚罾網罩籠之類。一概搜拏。聲言要奏。如此(上雨下□)民。今後敢有仍前奪民取採蝦魚器具者、許民人拏赴有司。有司不理、拏赴京來、議罪梟令○又令所在湖池、民舟經涉。其河泊之官、敢有妄取水面錢者、罪不赦

○又令各處魚課、有湖池堙塞坍塌、無從採捕、累民包納者。所在官司、申按察司、及巡按御史、踏勘分豁







