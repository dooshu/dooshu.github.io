赵蕃　登安仁云锦驿后挹仙亭三首

古木阴中屋数椽，下临萦折几山川。

晚来快雨仍新浴，端觉飘飘意欲仙。

赵蕃

赵蕃　登安仁云锦驿后挹仙亭三首

未解桃源果有无，树林楼阁世行图。

此亭纵说空无物，犹有仙山来坐隅。

赵蕃

赵蕃　登安仁云锦驿后挹仙亭三首

对面雨来山欲移，援毫我亦赋新诗。

扁舟纵是促行去，不废小亭筇一枝。

赵蕃

