○裁冗費以便民疏 【 革裁閘夫】

今運河自漁市一帶。乃元人故道。而我　成祖命先臣宋禮濬治之。於時測量水平。計濟寧平地。不制水凖則河工難就此郭守敬之說也視徐州境山山頂相凖北高南下懸至三十丈故魯橋閘以南。稍啟立涸。自徐州至濟寧。往往待水須半月始達雖屢議增閘添夫。猶不免膠淺之患。葢東兗之民。患於力役者百六十年於茲矣。屬者改鑿新渠舍卑就高因之遠避黃流。而地形平衍。泉源密邇。異時舊河之陡駛。此時議者皆以一秦溝不能萃全兗之水又云南陽夏鎮之間高下可慮公執前說河工卒成今皆無之。是以自楊莊閘迄新店閘俱不事啟閉。舟楫日行可百餘里。即徐州至濟寧。度不過三四日止耳。而濟寧以北。舊渠之水。亦遂停蓄不竭。故閘官與各夫徒株守河濱。漫無事事。請如大立言罷各官之虛設者。以所汰夫役僦直。悉改編銀差。徵解東省。用儲河渠之費、

