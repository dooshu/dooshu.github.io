◇大赦诏（八月癸卯）

法网之用，期世而行，宽惠之道，因时而布。况朕尚德戡乱，依仁驭俗，宜每就弘简，以隆至治。而频罹兵革，繇赋未休，军民巧伪，兴事甚多，蹈刑入宪，谅非一科。至乃假名戎伍，窃爵私庭，因战散亡，托惧逃役。且往诸沦逼，虽经累宥，逋窜之党，犹为实繁。宵言永怀，良兼矜疚。思所以重播至泽，覃被区宇，可大赦天下。（《宋书·明帝纪》。）

