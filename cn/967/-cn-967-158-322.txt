李弥逊　邵文伯得玉兰於昭亭持以见遗因求诗为作长句

羲和呼龙晓耕烟，斗挹沆瀣膏琼田。

青女剪刻了不睡，瑶草竞秀争春妍。

凝冰作肤露作胸，蕙花兰干香蘅荃。

仙人掌中太华小，上有玉井开丛莲。

云環舞凤醉妃子，遗簪乱插春风前。

萿荚花含月皎皎，琪树弄影霜鲜鲜。

清氛皓态难比称，世上草木谁能肩。

虞师老圃眼未识，名字不着三坟编。

山翁何从午此种，一日万口人争传。

我惭形秽敢居侧，熟视眩转心茫然。

遥闻啬夫访奇秀，忍使抱恨蓬蒿边。

天衢五城白银阙，複道小苑通知缠，

何人移植备采拨，珊瑚碧树根株连。

重瞳一顾雨露偏，薰为叶气被八埏。

家家击壤歌丰年，不但洗我沉疴痊。

李弥逊

