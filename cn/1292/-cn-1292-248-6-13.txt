◇　固请建太子

古者殷周有国，治安皆千馀岁。古之有天下者，莫不长焉，用此道也。立嗣必子，所从来远矣。高帝亲率士大夫，始平天下，建诸侯，为帝者太祖，诸侯王及列侯始受国者，皆亦为其国祖。子孙继嗣，世世弗绝，天下之大义也，故高帝设之以抚海内。今释宜建，而更选於诸侯及宗室，非高帝之志也。更议不宜，子启最长，纯厚慈仁，请建以为太子。

（《史记·文纪》：元年正月，有司固请。又见《汉书·文纪》）





