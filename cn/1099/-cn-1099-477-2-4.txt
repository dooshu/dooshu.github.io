○與商等軒 【 塩法】

振此行大有關係、塩法數十年來、不知經幾名碩料理、而竟未有堅决、國課日停、商民疲竄、夏初運司申文、謂部議新頒、益决裂而不可收拾、請辭印、請毋以庫銀給邊商、此亦台臺所甚憂也、今振到任之一日、設為綱法、而眾商服、十日而綱冊成、至十一月初四日開徵、收銀十二萬有零、兩淮商人、皆肩摩轂、擊爭相輸納、兩淮如此景象。開闢以來。所未有也。此解既行、淮課仍止停壓兩年有半、不至三年矣、且非獨如此而巳、依振綱法。目前運司庫中。每歲可增十萬。十年之後。可增百萬。倘有邊警。但用一紙取用。又何須借冏寺與水衡金錢為哉。俟九年後。商課餘銀。通減一錢而國課又可增七八萬。九邊糧艸。又漸增二十餘萬此皆以減課寬商得之非以朘商增課得之者兩淮諸商。從來不見官府。惟恐拘囚套搭。動以苦刑加之耳。今振易套搭為綱法。化苦海為春臺。兩淮商人消乏逃亡者。紛紛踵至。而見在諸商刻骨感激。如赤子之戀慈母。此皆台臺一疏。旋乾轉坤之力也。

