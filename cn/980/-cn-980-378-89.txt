释印肃　颂十玄谈　达本

勿於中路事空王，赞火还须金色光。

烧却三千并世界，死中得活也无方。

释印肃

释印肃　颂十玄谈　达本

策杖还须远本乡，未曾举足见娘娘。

多时不隔如今面，子母连天笑一场。

释印肃

释印肃　颂十玄谈　达本

云水隔时君莫住，横吞碧汉包天地。

任他物变景推迁，独我真如全定慧。

释印肃

释印肃　颂十玄谈　达本

雪山深处我非忘，百一十城印普光。

弥勒楼开通线道，方知腊雪似春霜。

释印肃

释印肃　颂十玄谈　达本

堪嗟去日颜如玉，常和白云空裹宿。

千回万匝只如然，寥寥独唱无生曲。

释印肃

释印肃　颂十玄谈　达本

却叹回时鬓似霜，眉毛眼睫放毫光。

从前无理今皆道，笑指泥途七宝装。

释印肃

释印肃　颂十玄谈　达本

撒手到家人不识，明朝更不分南北。

逢场作戏弄孔魂，反指牛儿是弥勒。

释印肃

释印肃　颂十玄谈　达本

更无一物献尊堂，剔出银盆耀雪霜。

箭既离弦无退转，洞山收悔不思量。

释印肃

