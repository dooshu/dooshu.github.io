同馆汪钝翁编修假归

其一

悠悠相聚别相怜，不浅论文二十年。
头白何时重执手，忽惊双泪落君前。

其二

闭门高枕谢公卿，史笔纷纶数卷成。
特报主恩臣力竭，江皋天放踏歌行。

其三

金门兴懒梦云沙，襆被风轻二月槎。
妒杀长年相约定，到时犹及牡丹花。

其四

尧峰别自五湖东，竹径茅堂画舫通。
云壑逢迎猿鹤喜，少微星果照吴中。


