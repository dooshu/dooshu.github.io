◇请归养表

臣闻出忠入孝，理深人纪，昏定晨省，事切天经，伏惟陛下握镇临朝，垂衣御宇，孝治天下，二覃草木。是以微臣冒陈至愿，臣母妾褚年过养礼，乞解今职，侍奉私庭。伏愿天慈，特垂矜许，臣披款归朝，十有六载，恩深海岳，报汪涓埃，肆师掌礼，竟无称职；浙隈督察，空妨能官，方辞违阙庭，屏迹闾里，低徊系慕，恋悚兼深。（《周书·萧传》）

