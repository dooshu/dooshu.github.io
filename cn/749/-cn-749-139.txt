曾肇


肇字子开，南丰人，巩之弟。生于庆历七年（1047）。治平四年（1067），举进士。元祐中，官中书舍人。徽宗朝，再为中书舍人，迁翰林学士、兼侍读。以龙图阁学士提举中太乙宫。崇宁中，安置汀州。大观元年（1107）卒，年六十一。绍兴初，追谥文昭。有曲阜集。

好事近

毫州秩满归江南别诸僚旧

岁晚凤山阴，看尽楚天冰雪。不待牡丹时候，又使人轻别。

如今归去老江南，扁舟载风月。不似画梁双燕，有重来时节。







