魏了翁　再用韵

规摹广大理精微，天末行云鉴里飞。

莫把空言看简册，更知实理在宫闱。

魏了翁

魏了翁　再用韵

晓看红日上霜威，夜按苍龙运九畿。

独抱孤衷竟谁识，前山阴斂又扬挥。

魏了翁

魏了翁　再用韵

才资如子世应稀，自喜寒门女有归。

我被词华几陷溺，相期努力践朝晖。

魏了翁

魏了翁　再用韵

春风袨服驾雕几，四壮騱騱得所依。

逢快意时须缓辔，世间平地几摩围。

魏了翁

