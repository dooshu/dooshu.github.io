南康祠祭　　　　　　　　　朱　子

惟先生道学渊懿得传于天上继孔顔下啓程氏使当世学者得见圣贤于千载之上如闻其声如睹其容授受服行措诸事业传诸永久而不失其正其功烈之盛盖自孟氏以来未始有也熹钦诵遗编获啓防吝兹焉试郡又得嗣守条教于百有二十余年之后是用式严貌像作庙学宫并以明道先生伊川先生配神从享惟先生之灵实鉴临之谨告

