王洋　哭宋文渊

清怀凛凛古人风，尚忆当年语意同。

开口剑锋初论事，归休弱羽已伤弓。

累朝因革襟怀内，四海悲欢指顾中。

寂寞六阑感因客，曾将顽质谢磨砻。

王洋

王洋　哭宋文渊

蔼蔼声华动帝宸，一时车马走芳尘。

文如屈宋才仍富。心似皋夔道已醇。

身后功名因报主，生前勋业为忧民。

知公本意安刘氏，不许身危更累亲。

王洋

