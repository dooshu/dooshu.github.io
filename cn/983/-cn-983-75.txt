宋祁　初到郡斋三首

暂解枢机任，来从海上閒。

浮云富贵外，一马是非间。

月衮生潮浦，风香堕桂山。

苍生虽击望，要作冶城还。

宋祁

宋祁　初到郡斋三首

我里诚云乐，公今况释劳。

秋蒪不下豉，霜蟹恣持螯。

林静来晨燎，江喧入夜涛。

功成奋嘉藻，宁欲傍离骚。







卷328

宋祁

宋祁　初到郡斋三首

温省绸缪罢，乡州偃息时。

鹤情归不怨，凤德老无衰。

月树供园蓀，仙囊续宴卮。

自惭淮守薄，千里与言诗。

宋祁

