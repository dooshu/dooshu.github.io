26.蘋

一名芣菜，一名四叶，一名田字草。叶浮水面，根连水底，茎细于蓴莕。叶大如指顶，面青背紫，有细纹，颇似马蹄决明之叶。四叶合成，中折十字。夏秋开小白花，故称白蘋。其叶攒簇如萍，故《尔雅》谓大者为蘋也。气味甘寒滑，无毒。主治暴热下水，利小便。

辨讹：其叶径一、二寸，有一缺而形圆如马蹄者，蓴也。似蓴而稍尖长者，莕也。其花并有黄白二色。叶径四、五寸，如小荷叶而黄花，结实如小角黍者，萍蓬草也。楚王所得萍实，乃此萍之实也。四叶合成一叶，如田字形者，蘋也。如此分别，自然明白。

【诠释】

蘋，系蘋科多年生草本，生浅水中。茎细长，匍匐泥中，其下为变形之根状体。叶柄长，顶端轮生小叶4片。夏秋时，叶柄下部歧出小枝，生2～3个孢子果。学名Marsilea quadrifolia。

