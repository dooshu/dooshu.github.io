答操江王少方


江洋获盗，事关王印，自合上闻。鄙意以为盗赃已获，可从宽处。不意主上览疏中缚王劫印语，赫然震怒，面谕重处。区区从容解譬，下部议覆。上意以部覆抚按罚治为轻。区区又委曲议拟，乃得薄谴。盖主上恒以冲年，恶人之欺己，故以失事为可逭，而以隐匿为深罪也。人旋，草草附复。其详，容另悉。





