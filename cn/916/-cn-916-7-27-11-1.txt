【建除诗】

建国惟神业。十世本灵长。除苛逾汉祖。□後类殷汤。满盈既亏度。否运理还康。平阶今复睹。德星行见祥。定寇资雄略。静乱属贤良。执讯穷郢鲁。吊伐遍徐扬。破敌勋庸盛。佩紫日怀黄。危苗既已窜。妖□亦云亡。成功勒云（《类聚》作云。）社。治定理要荒。收戟归农器。牧马恣{艹刍}场。开山接梯路。架海拟山梁。闭（《类聚》作□。）欲同彭老。延寿等东皇。（○《类聚》五十六。《诗纪》七十一。）

