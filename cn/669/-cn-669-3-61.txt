61　孔安國能明聖人未盡意


湯誓「予則孥戮汝，罔有攸赦」，孔安國以爲「古之用刑，父子兄弟罪不相及。今云者，權以脅之，使勿犯」。案：與甘誓傳異。酒誥「予其殺」，安國以爲「擇罪重者而殺之」。吕居仁全云：「吕文靖公本中，字居仁，好問之子。」謂安國能明聖人未盡之意，實有大功於聖人者。

【元圻案】文靖，乃吕夷簡謚，全注誤。





