郑獬　新春词

春色应随步辇还，珠旒玉几照龙颜。

紫云殿下朝元罢，便领东风到世间。

郑獬

郑獬　新春词

春风细拂绿波长，初过层城渡建章。

草色未迎雕辇翠，柳梢先学赭衣黄。

郑獬

郑獬　新春词

晴晖散入凤凰楼，一桁朱帘不下钩。

汉殿闹簪双彩燕，并和春色上钗头。

郑獬

郑獬　新春词

小池春破玉玲珑，声触帘钩渐好风。

閒绕栏干掐花树，春痕已著半梢红。

郑獬

