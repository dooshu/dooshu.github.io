刘克庄　杂咏五言八首

梦中求荐寝，此事有还无。

幸得东安女，为王洗厚诬。

刘克庄

刘克庄　杂咏五言八首

魏帝恩虽重，川灵礼自防。

不曾簪美珥，安有献明珰。

刘克庄

刘克庄　杂咏五言八首

燕燕莺莺喻，工于状妇容。

不如洛神赋，比拟作惊鸿。

刘克庄

刘克庄　杂咏五言八首

园令词章妙，君王悔悟深。

能回九重眷，只卖百斤金。

刘克庄

刘克庄　杂咏五言八首

断弦难续矣，读者尚悲辛。

不似穷冯衍，甘为薄幸人。

刘克庄

刘克庄　杂咏五言八首

难寻楚三户，不记汉千门。

独有灵光殿，长因一赋存。

刘克庄

刘克庄　杂咏五言八首

有剑弹欢铗，无金筑隗台。

孝王虽贵介，犹解客邹枚。

刘克庄

刘克庄　杂咏五言八首

埋向西陵里，千年不复晨。

未知台上妓，歌舞乐何人。

刘克庄

