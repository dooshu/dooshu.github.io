曹彦约　喜晴

捷书迟报已惊神，不分龙公巧障人。

倾倒从头悭涩雨，破除当面艳阳春。

有园未赏阴连屋，无地言归水拍津。

报道织埃归洞壑，本来山色任横陈。

曹彦约

曹彦约　喜晴

醉入机缄喜不胜，几多风雨一番晴。

扫除氛祲乾坤大，拂度光辉日月明。

万计官逋纾吏责，十分灯夕看人情。

熙熙不但夫台乐，从此东南说建平。

曹彦约

