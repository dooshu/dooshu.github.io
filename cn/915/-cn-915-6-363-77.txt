○答远法师书



安公和南，辱告，并见三报论，旨喻宏远，妙畅理宗，览省反复，欣悟兼怀。弟子虽伏膺法训。诚信弥至，而少游人林，遂不涉经学，往以艰毒交缠，聊寄之释疑，以自摅散，此盖情发于中，而形于言耳。推其俗见之怀，诚为未尽。然三报旷远，难以辞究，弟子寻当索归，必觐展，冀亲承音旨，益祛其滞，诸怀寄之周居士。戴安公和南。（《广弘明集》二十）



