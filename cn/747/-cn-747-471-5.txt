○銮驾将还宫阙论发日状

右。先颁敕旨，已定行期，所司供承，亦闻粗备。但以霖潦方甚，道路阻艰，众情同忧，莫敢论奏。今发日渐逼，阴尚繁，小大嗷嗷，愁惧转甚。臣虽ウ钝，亦窃揣量，岂不知元恶初平，馀氛未殄，乃是逆顺将分之际，吉凶多变之时，须速镇安，理宜促驾。向使霖潦为害，人功可施，其备御由於智能，其役用止於烦费，其所患不及於性命，其可忧但在於人臣，则当公私罄财，上下竭力，务宁大业，奚恤暂劳。各应叶奉圣规，安敢复忤成命，良以[B14A]斜峻阻，素号畏途，缘侧迳於巅严，缀危栈於绝壁。或百里之内，历险且千，或一程之巾，涉水数四。若遇积雨滞浸，群峰澍流，巨石崩奔，訇殷相继，深谷弥漫，往来不通，悉非功力之所支，筹略之所遏。斯须之顷，跬步之闲，仓黄遘殃，皆不可测。匹夫单骑，尚且过防，况万乘时行，千官景从，而可以蹈不存之险，冒无御之灾乎？如或磴路ぺ崩，阁道淹圯，环卫之仪少缺，属车之马微惊，纵有亿徒，何所为用？陛下欲无骇虑，其可得乎！又或霪滞更深，涧皆溢，迳路既绝，传送无由，连山万重，进退不可，一日乏食，将如之何？陛下欲无轸忧，固亦难矣。人主举措，宜图万全，必先事以防危，不临危而求幸。幸而获济，贻愧巳深，不幸罹灾，追悔何及。孔子曰：“欲速则不达。”诚哉是言。臣今非敢阻陛下欲速之情，但颇以不达为虑耳。傥迥睿旨，少俟开晴，则发期虽延，涉路无滞，不疾而速，允叶乾行，知几其神，是谓天鉴。窃闻群议，辄以上陈，屡屡恳诚，实冀昭纳。谨奏。

