范廷瑞 二首

公茂，江南如烏人。


孤村漫興與友人

露冷空階蒼蘚滑，隴上樵歌聲不歇。
白雲紅樹野橋灣，烟景迷離半明滅。
我為鼓枻時往還，水天之際看山月。
山月明于墮地霜，更有殘蘆聲淅淅。
對此寒光幽思生，欲泛山陰道上雪。
何當與爾一浩歌，把酒問天相叫絕。


冬日送安素還北固

攜手河橋畔，停橈對夕曛。
人同江外岛，錫傍嶺頭雲日暮孤帆急，愁多二水分。前山風雪裏。珍重惜離羣。



