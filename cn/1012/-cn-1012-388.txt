周必大　送刘子和教授赴赣州兼简府主洪景庐二首

伊昔青衿地，于今绛帐师。

家声传叔赣，宦学类先之。

久已鸮音革，居然鳣服宜。

谁开丞相阁，此士独非奇。

周必大

周必大　送刘子和教授赴赣州兼简府主洪景庐二首

藉甚书诗帅，中和正尔歌。

人留河内寇，帝念禁中颇。

余事裒丁志，多闻重乙科。

固无官长骂，解使客毡多。

周必大

