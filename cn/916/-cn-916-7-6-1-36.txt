【襄阳蹋铜蹄歌三首】

分手（玉台作首。）桃林（文苑作李。）岸。（《类聚》作崖。）送（《类聚》作望。文苑、乐府同。）别岘山头。若欲寄音（文苑作书。）信。（玉台作息。）汉水向东流。（○玉台新咏十作襄阳白铜蹄。《类聚》四十三作襄阳白铜□歌。文苑英华二百一作白铜□歌。《乐府诗集》四十八。《诗纪》七十二。）生长宛水上。从事（文苑作往官。注云。一作从事。）襄阳城。一朝遇神武。奋翼起先鸣。（○文苑英华二百一。《乐府诗集》四十八。《诗纪》七十二。）

蹀□（文苑作□是控。注云。一作蹀□。）飞尘起。左右自生光。男儿得富贵。何必在归（文苑作还故。）乡。（○同上）

