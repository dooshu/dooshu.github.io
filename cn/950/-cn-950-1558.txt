杨万里　蜀士月彦和寓张魏公门馆，用予见张钦夫诗韵作二诗见赠。和以谢之

说著岷江士，未逢眉已申。

殷懃来相府，邂逅得诗人。

不是胸中别，何缘句子新。

谈今还悼昔，喜罢反悲辛。

杨万里

杨万里　蜀士月彦和寓张魏公门馆，用予见张钦夫诗韵作二诗见赠。和以谢之

夜把新诗读，灯前阖且开。

一行私独喜，两脚不虚来。

天似嫌梅脕，冬初遣雪催。

与君问花信，能绕百千回。

杨万里

