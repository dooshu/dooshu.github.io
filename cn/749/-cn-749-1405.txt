丁求安


词中“中兴天子”云云，求安当为高宗、孝宗时人。

踏莎行

风卷霜浓，寒销冰谢。一年皎月惟今夜。桑弧蓬矢庆门阑，云旌羽盖连车马。

命服新翻，恩波如泻。海沂致锦傅声价。晓来和气着梅梢，春随温诏看看下。

又

紫府延龄，瑶池开宴。人间好事都如愿。风雏喜带桂宫香，东床镇压鸾台彦。

酒泛金杯，香飘龙篆。大家齐指把瑶觞献。中兴天子急贤才，相期共入金銮殿。







