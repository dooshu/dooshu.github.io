○懲欺罔以杜後漸疏 【 錦衣官挍】

竊惟詔令者、出之　朝廷、以播之天下、傳之後世、人心去留之所關、宗社安危之攸繫也、詔令所出、則賞罰寓焉、故賞而信。則人樂趨而善者勸。罰而信。則人知懼而惡者沮。古先哲王之所以風天下。圖化理者。此而已詔令一布而中少變更、則人遂玩之以為無據。而况游令無徵。則凡在賞罰之下。世廟登極查革錦衣衛冒濫較尉又復奏辦奉旨還其冠帶孰不滋僥倖之念哉。正德年間、群姦用事、內官西廠、朝入而暮獲功、張銳錢寧、辰賄而酉陞職、故拏乎人為捕獲劇盜、掇拾俚語為緝訪妖言、身不違几席、而邊徼奏功、目不識鋒銛、而流賊剿殺、班行濫及輿皂。金紫賤若土苴名器之壞。至此極矣。幸遇　皇上登極一詔、盡行查革、數十年之宿弊頓清。千萬人之歡心大慰。不意又有冥頑不省、前如王邦奇等無厭奏擾屢荷　聖恩。曲垂寬宥、榮以本等冠帶、免其追賠俸糧。實出望外、然狐鼠之黠。不忘城社之憑。而狼虎之貪。尚意豚羔之飫。今有如季全元鏻與王邦奇等、輪流首倡、朝夕會盟、以鑽刺為多能、以抗詔為有力。以夤緣詔旨為多劍。以打點成事為利?。出入內府、三五成群、此等踪跡、不惟臣等知之而市井舉知之不惟外臣知之、而近侍　陛下者亦或知之、知而不從、固有老成解事者矣、但恐其間、亦有為彼所惑、過聽甘言、貪圖賄賂、而反陰於　陛下之側為之所者、不然、　陛下不度幾宜不惜反汗、即奏施行、此臣等所不能不駭愕也、况先次綸音屢降、一則曰原革有未盡的、會同查勘明白來說、二則曰還有查未盡的、著再查明白來說、則是淵衷所切、止欲查勘存留之人、恐有一二漏綱、不足以緘佞口而厭眾心、今日之旨、欲將累次勘明、裁革季全元鏻等備查奏詣、竊意當時被差官員與該衛人等、素無德怨、應留應革。止憑該衛文冊。全憑本人親供。研審再三。駁查數次。况明詔條格。昭如日星。猶持矢?見矩以掄方員。合則留。不合則棄。殆有不容易者。今季全等文冊親供固在。縱使復查。後先磨對。徒招翻閱之勞、反覆奏聞。祗見宸聰之凟。而彼職役緣由、一一明白如故、正合明詔所載應革款內、誰敢少變前說、以來欺罔之罪哉、

