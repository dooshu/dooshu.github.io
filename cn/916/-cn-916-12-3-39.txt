【北乡古松树诗】

古松惟一树。森竦讵成林。独留尘（文苑误作尘。）尾影（《初学记》作县。）犹横偃盖阴。云来聚云色。风度杂风音。孤生小庭里。尚表岁寒心。（○《初学记》二十八作咏北乡北松树诗。文苑英华三百二十四。万花谷後三十八作隋炀帝诗。《诗纪》百二十。○周景式《庐山记》云。石门北岩即松林也。仰视之。离离如骈鹿尾。於寻阳望聚见之分明。）

