纪三十六 孝宗弘治元年戊申至三年庚戌



明通鉴卷三十六
纪三十六起著雍涒滩，尽上章掩茂，凡三年。
孝宗达天明道纯诚中正圣文神武至仁大德敬皇帝弘治元年
春，正月，已亥，享太庙。丙午，大祀天地于南郊。
己未，始命考察在外镇守武臣，如文官例。是月，以何乔新为刑部尚书。
乔新初为刑部侍郎，以刚正为万安、刘吉所忌。上嗣位，安等拟旨出乔新为南京刑部尚书，借升秩以远之。中官怀恩不平，诣阙正色曰：“新君立，当用正人，何为出何公？”安等默然。
既而刑尚杜铭罢，群望属乔新，而吉代安为首辅，终忌之，久不补。至是以王恕复荐，乃有是命。
御史汤鼐复上书言：“刘吉与万安、尹直，奸贪等耳，安、直斥而吉独进官，不以为耻。请大申黜陟，明示劝惩！”又劾李荣、萧敬而荐谪降进士李文祥为台谏。
是时上更新庶政，封章旁午，言路大开。而鼐意气尤锐，其所抨击、间及海内人望，先后劾马文升、周洪谟、倪岳、张悦
等，浸及王恕，以故大臣多畏之，而吉尤不能堪。【考异】事见《明史·鼐传》、特书于是年之正月，今据增。
988
纪三十六 闰月，敕修《宪宗实录》。
诏天下举异才。【考异】《明史·本纪》不载修《实录》、举异材事，今一据《明书》，一据《纪事本末》增。
是月，言官劾两广总督宋旻、漕运总督邱鼐等三十七人宜降黜，中多素有时望者，阁臣刘吉竟取中旨允之，章不下吏部。尚书王恕，以不得其职，拜疏乞去，不许。
时陕西巡抚缺，恕推河南布政使萧祯，诏别推。恕执奏曰：“陛下不以臣为不肖，任臣铨部。倘所举不效，臣罪也。今陛下安知祯不才而拒之？是必左右近臣意有所属，臣不能妄承风旨以固禄位。且陛下既以祯为不可用，是臣不可用也。愿乞赐骸骨。”上乃卒用祯。【考异】王恕论劾、推事，诸书皆不载，据《明史·恕传》，特书于是年之闰正月，今据增。
二月，戊戌，祭太社、太稷。
丁未，耕耤田。礼毕，宴群臣，教坊以杂伎进，都御史马文升厉色曰：“新天子当知稼穑艰难，岂宜以此渎乱宸聪耶！”即斥去之。耕耤之礼，自成祖以后，惟登极一行之，至是始定于每岁仲春，上躬自行礼，定为制。【考异】定耕耤自是每岁躬行，《三编》据《明史·礼仪志》增人，并著之《质实》中，今从之.
丙辰，禁文武大臣请托公事。
是月，封哈密左都督哈商为忠顺王。
哈商既复国，会成化之末，卫喇特扬汗王旧作养罕谋犯边，哈商知之，来告。边将严设备，扬汗不得利去，憾哈密，还兵掠其拉木城。旧作刺木城。甘肃巡抚唐瑜，因请假哈商以名位，使益固臣节。至是其国人复诉卫拉特之逼，欲得中国封以威邻部，乃命哈商仍袭前封。时卫拉特已与哈密和，且约婚不复扰。而土尔番阿哈穆特闻哈商之封，怒曰：“哈商非忠顺族，安得立！”乃伪与结婚而图之。
中官郭镛，请上豫选妃嫔以广储嗣，庶子谢迁上言：“山陵之
989 


明通鉴卷三十六
工未毕，谅图之恸犹新，此必宦竖巧为谀词以动上，非陛下本心也。陛下富于春秋，俟祥禫之后，徐议未晚、愿亟寝前命！”诏罢选。
三月，乙丑、命吏、兵二部疏两京文武大臣、在外知府守备以上官姓名，揭之文华殿壁，有迁罢者，易以新除。
癸酉，幸太学，释奠于先师孔子，加币，用太牢、改分献日“分奠”、尚书王恕请之也。
礼毕、御彝伦堂，命祭酒费訚等进讲，訚举《商书·说命篇》敷陈“时宪钦若”之义，词旨了畅。上耸听良久、徐谕日：“《六经》载圣人之道，非知之艰，行之惟艰。朕与尔师生勉之。”
乙亥，小王子寇兰州、都指挥廖斌击败之。是时伊斯玛音已死，人寇者复称“小王子”云。
丙子，御经筵。【考异】是月乙丑朔，丙子十二日，正后定之讲期，故《会典》据之以为定制
先是吏部侍郎杨守陈，请遵祖制开大、小经筵、日再御朝其略言：“大经筵及早朝，但如旧仪。若小经筵，当择端介博雅之臣以次进讲，必于圣贤经旨，帝王大道、以及人臣贤否，政事得失，民情休戚，讲之明而无疑，乃行之笃而无弊。凡前朝典籍，祖宗谟训，百官章奏，皆当贮文华后殿，退朝披览。日令内阁一人，讲官二人，居前殿右厢，有疑辄问。一日间居文华殿之时多，处乾清宫之时少，则欲寡心清，临政不惑，得于内者深而出治之本立矣
午朝则御文华门，大臣台谏，更番侍直。事已具疏者，用揭帖举崖略口奏，陛下详问而裁决之。在外文武官来觐，俾条列地方事，而陈大要，付诸司议，其陛辞赴任者，随所职任而戒谕之。有大政则御文华殿，使大臣各尽其谋，勿相推避，不当则许言官驳正。其它具疏进者，召阁臣议可否以行，而于奏事辞朝诸
و
纪 三十 六
臣、必降词色、详询博访、务竭下情。使贤才常接于目前、视听不偏于左右，合天下之耳目以为聪明，则资于外者博而致治之纲举矣。
如或经筵常朝只循故事，百官章奏皆付内臣调旨批答，臣恐积弊未革，后患滋深。”疏人，上深嘉纳。
丁丑，复命儒臣日讲。时谢迁为讲官，务积诚开上意，每进讲，敷词详切，上数称善。【考异】守陈上疏，据《明史》本传在弘治改元之正月。《三编》书于《开经筵》目中，标以“先是”二字，今从之。
恕言：“正统以来，每日止一朝，臣下进见说事，不过片时，虽圣主聪明，岂能尽识尽察！不过寄聪明于左右之人，左右之人与大臣相见者不多，亦岂能尽识诸大臣之贤否！或得之毁誉之言，或出于好恶之私、未免以直为枉、以枉为直。欲察识之真，必陛下日御便殿，宣召诸大臣，与之讲论治道，谋议政事、或令转对，或阅其章奏。如此、非惟可以识大臣而随才任使，亦可以启沃圣心。”从之。不久，寻罢。
壬午，始视午朝于左顺门，吏部尚书王恕复请之也。
是月，都御史马文升陈时政十五事，曰：“选廉能以任风宪，禁摭拾以戒贪宫,择人才以典刑狱,申命令以修庶务,逐术士以 防煽惑，责成效以革奸弊，择守令以固邦本，严考课以示劝惩，禁公罚以励士风，广储积以足国用，恤土人以防后患，清僧道以杜游食，敦怀柔以安四裔，节费用以苏民困，足兵食以御外侮。"上颇采其言，下所司议行
其节用一事，则云“一应供应之物，陛下量减一分，则民受一分之赐”，言尤剀切。
上之嗣位也，起用言事谪降之林俊、强珍等、命科、道官阙者悉增补。于是南京吏部主事储罐上言：“先朝直谏诸臣，既蒙轸念，起改官资。而前主事张吉、王纯，中书舍人丁玑，进士敖毓元，尚弃岭海蛮瘁之间，臣甚惜焉。又，前进士李文祥，当陛下
991
明通鉴卷三十六
御极之初，倡众敢言，冀益新政。大臣厌其少年，阳示培植而阴挫抑之，天下皆知非陛下意。方今增补谏官，乞召此五人，置之风纪论思之地，言论丰采，必有可观。”疏人，上命部臣以次起用。
吉与玑皆以星变言事被谪者，而毓元预焉。纯以抗章留王恕故，文祥以劾万安、刘吉故，安虽死而吉衔文祥次骨。于是史部拟擢官，多为吉所纠驳，颇不尽起用。
夏，四月，甲寅，以天暑录囚。自后岁以为常。
是月，天寿山震雷风雹，楼殿瓦兽多毁。礼部尚书周洪谟上书请修省，上深纳之。
维时庶子张升，亦因天变疏言：“陛下即位，言者率以万安、
刘吉、尹直为言。安、直被斥，吉独为首辅，复义倾身阿佞、取悦言官、昏暮款门，祈免纠劾，许以超迁。由是谏官缄口，廷臣靡然附之、李林甫之蜜口剑腹，贾似道之笼络言路，吉实合而为一。”因数吉十罪，“请亟谴斥，以应灾异，以回天意。”
疏上，御史魏璋等，阿吉意交章劾升、左迁南京工部员外郎。【考异】天寿山簇雷雨雹，《明史·五行志》不载，证之《明史·周洪谟传》，则是年四月事。又，《张升传》亦言“因天变上书”，与《宪章录》、《国史纪闻》、《二申录》所记皆同，今据书于四月下。惟诸书皆作“大风雨雹”、此据《明史·洪谟传》.至此比李林甫、贾似道，则参《宪章录》增
人.
礼科给事中张九功,奏请厘正祀典。下尚书周洪谟等议,以 “释迦、文殊、上清、太上老君，不宜修建斋醮，遣官祭告。古礼幽禁祭星，今北极紫微大帝，像之为人，称之日帝，非典、至风云雷雨，本合祀于南郊，复隆秋报，今徇道家言，又有雷声普化天尊之祀，是渎也。岁以正月十五日为真君张道陵生辰，遣官祭告非制。大、小青龙神、祷雨无应、不足祀。梓潼帝君、背传神姓张，名亚子，蜀人，仕晋战没，人为立祠。唐、宋屡封至英
992
纪三十六
显王，元加号为帝君，景泰中、因京师旧庙新之，岁以二月三日生辰遣祭。神庙食于蜀，宜也，与文昌六星无涉，其祠在天下学校者当毁。永乐中，以道士周思得传王灵官法有验，乃建天将庙祀灵官，谓宋徽宗时有西蜀萨坚授法于林灵素者，其师也，因于庙立祖师殿。宣德中，改大德观，封灵官曰崇恩真君，祖师日隆恩真君。成化初，改显灵宫，岁易袍服，其费不赀。当革灵济宫祀。金阙、玉阙上帝，盖五代时徐温子知证、知谔也。神世系事迹非甚异，其僭号亦当革。”于是祀典为之一正。
洪谟又建议，谓：“元武七宿，不当信道家武当山修炼之说。城隍非人鬼，不当有五月十一日诞辰之祭。东岳泰山既专祭封内，且合祭郊坛，则朝阳门外东岳庙之祭、实为烦渎。”上以崇祀既久，不尽除也。
洪谟矜庄寡合，与万安同乡，安居政府时，颇与之善。至是以言官先后论奏，致仕归，又三年卒，谥文安。【考异】洪谟之卒，《宪章录》系于是年之十月，盖据其致仕牵连并书也。今据《明史》本传，卒在弘治四年。
五月，庚午，太白昼见。
丙子，南京雷震，坏洪武门兽吻，又坏孝陵御道树。
是月，嘉兴盗起。
时嘉兴百户陈辅，以盗贩盐为逻者所发革官，遂招集无赖，作兵器，四出剽掠，郡县吏置不问，辅益恣，与其父端、子文、婿邓夔等率众攻府治，知府徐霖逾墙走。因据府库，纵狱囚，劫军器，执千户白鉴，大掠城中，夺舟趋太湖、官军不能遏。镇守中官张庆以闻。
先是二月间，浙江景宁县屏风山，有异兽万余，大如羊，白色，衔尾浮空去，巡按御史畅亨，请罢温、处银矿，而置镇守太监张庆于法。至是上谕户部曰：“浙江财赋甲天下，有银矿、盐场之利，易以生盗，而官吏怠玩、武备废弛。嘉兴城守辏集之地，
993
明通鉴卷三十六
尚尔寇贼纵横，则山溪僻县，奸宄潜伏，乘机窃发者，更不可诘。”乃遣刑部侍郎彭韶驰往巡视，偕镇，巡官督诸司讨平之。
六月，癸已朔，日有食之
乙未，小王子率部落潜住大同近边营，亘三十里，遣使千五百余人款关求通贡。巡抚许进以便宜纳之，闻于朝，所上书自称大元汗，时朝廷方务优容，许遣五百人诣京师。【考异】《明史·本纪》不书，今据《明史稿》，系之是月乙未。惟其书寇大同.宣府，证之《鞑靼传》，言“弘治元年夏，小王子奉书求贡，自称大元可汗，朝廷方务优容，许之，”所记与《三编》合，今据《三编》书之。
甲寅，岁星昼见。
是月，清理淮、浙盐法。
淮、浙盐自成化间为势豪乞中者所挠、有司不敢与忤,每事 姑息，以是盐法日坏，商病而课不充，边储匮乏。户部尚书李敏请简风宪大臣整理。上以彭韶方在浙，即命韶理浙盐，而别遣户部左侍郎李嗣清理两淮盐法。嗣至淮，乃建买补余盐之议。
初、洪武创制，商支盐有定场，毋许越场买补，灶户勤者，正课外，有余盐送场司，二百斤为一引，给米一石；其盐召商开中，不拘资次给与。成化后令商收笑，而劝借米麦以振贫灶。至是嗣请令商人买余盐补官引，而免其劝借，且停各边开中。俟逋课完日、官为卖盐，三分价直，二充边储，而留其一以补商人未交盐价。由是以余盐补充正课，而盐法小变。
韶以浙商苦抑配,为定折价额,蠲逋负,悯灶户煎办征赔折 阅之困，绘八图以上，条其利弊，奏行之。
官。
秋、七月，戊辰，减浙江温、处等银课万余两，汰管理银场
是月，文华殿日讲毕，赐讲官程敏政等各织金绯衣金带，上皆呼先生而不名。
南京御史张岗偕同官上言：“迩台谏交章论事矣，而扈跸糾仪
994
纪三十六
者不免锦衣捶楚之辱，是言路将塞之渐也，经筵既举矣，而封章屡进，卒不能回寒暑停免之说，是圣学将怠之渐也。内幸虽斥梁芳，而赐祭仍及便辟，是复启宠幸之渐也，外戚虽罪万喜，而庄田又赐皇亲，是骄纵姻娅之渐也。左道虽斥，而符书尚揭于宫禁、番僧旋复于京师，是异端复兴之渐也。传奉虽革，而于户复除张质，通政不去张苗，是传奉复启之渐也。织造停矣，仍闻有蟒衣牛斗之织、淫巧其渐作乎？宝石废矣，又闻有戚里不时之赐，珍玩其渐崇乎？《诗》云：‘靡不有初，鲜克有终。'愿陛下以为戒。”上嘉纳之，【考异】诸书不载，事见《明史·吴传》.盖是年五月，隅以大风拔孝陵柏树，劾刘吉等十二人。是冬员之被贬、此二事其张本也，今分书之。
御史曹璘上言：“星陨地震及金、木二星昼见，请御经筵，罢斥刘吉等。”又“请罢内史书堂以消天变”。上不怿，降旨谯让。【考异】此亦据《明史·璘传》，特书“元年七月”，今据增.
八月，乙巳，小王子犯山丹、永昌。辛亥，犯独石、马营。
是时小王子又纠其别部日巴延蒙克王，旧作伯颜猛可王，与俱人朝。自是屡以人贡为名，沿边寇掠，且渐往来套中矣。
丙辰，减云南银课二万两。【考异】浙江、云南银课减数，见《明史·食货志》，《明史稿》漏却浙江，《明史》漏却云南，今分系之七、八两月。
是月，张九功复请更正文庙祀典。大略言：“从祀诸贤，如荀况、马融、王弼、皆在所当黜；今之儒臣礼部侍郎薛瑄，在所当人。”少詹事程敏政言：“戴圣身陷赃吏，刘向喜谈神仙，马融为梁冀草诏杀李固，何休解《春秋》，黜周王鲁，王弼、何晏倡为清谈，王肃佐司马昭篡弑，杜预为吏不廉，为将不义，得罪名教，皆宜黜祀。颜子、曾子、子思配享于殿、而父在两庑，非所以明伦；宜别立启圣一祠祀叔梁纥，而以颜无繇、曾皙、孔鲤及孟孙氏配。”祭酒谢铎，则谓“吴澄出处不正，当麟其祀”。俱诏廷臣议之
995
明通鉴卷三十六
学士吴宽，侍郎倪岳，则言“马融、王弼之徒，虽立身不无可议，而《六经》煨烬，赖以守缺抱残，自是唐之《注疏》多祖其言、今之经传多引其说，何可尽废！”于是从祀之议中寝。【考异】据《宪章录》、《明书》请更正文庙祀典，俱系之是年八月，以其与上文厘正祀典同在张九功一奏中也。《明史·礼志》云：“初，洪武时、司业宋濂请去像，设庙主，礼仪乐章亦多更定、太祖不允，成、弘间，少詹程敏政谓马融等八人当斥，给事中张九功推言之，并请罢荀况、公伯寮、蓬瑗等，而进后苍、王通、胡瑷，为礼官周洪谟所却而业。至是以张穗力主，不敢违。毁像盖用濂说，先贤去留略如九功言。”与是年八月事合。至谢铎请罢吴澄从祀，则《明史·铎传》中详之，且言：“铎请进宋儒杨时而罢吴澄、礼部尚书傅瀚持之，乃进时而澄从祀如故。”是又议礼中寝之证也，今据增八月下。
九月，己卯，录囚。
冬，十月，乙卵，振湖广、四川饥。
是月，召南京尚书耿裕为礼部尚书，代周洪谟也。寻又改倪岳为礼部左侍郎。
时裕因灾异，条上时事及申理言官，先后陈言甚众。值公私侈靡，耗费日增，裕随事救正，大都归于节俭。岳好学，博综经世之务，佐理部事。一切礼文制度，裕皆取决焉。
十一月，甲申，妖僧继晓伏诛。
继晓既罢为民归，至是给事中林廷玉复请逮治、乃令有司执送京师。法司论其罪，以犯在赦前，免死，给事中陈谲言“继晓罪大，不当宥”，命弃市。
同时有户部员外郎周时从，疏请“置先朝遗奸汪直、钱能、蔡用辈于重典，而察核两京及四方镇守中官"。诸宦官因摘其奏中“宗社”字不越格，命法司逮治。已而释之。
乙酉，免河南被灾秋粮。
是月，土尔番阿哈穆特潜师至哈密城下，诱哈商旧译见前。
996
纪三十六
《三编》一作哈尚。盟，执杀之。复袭破哈密城，仍令伊兰据其地，留六十人助之。寻遣使入贡，称与哈密结姻，乞赐蟒服及九龙浑金膝襕诸物。使至甘州，哈密都指挥阿穆呼朗旧作阿术郎告变，朝廷亦不罪番使，但令还谕其主反侵地。阿哈玛特竟不奉命，复遣使来贡，礼官议薄其赏而拘其使臣。
是冬，太监蒋琮劾给事中周纮、御史张昺，阁臣刘吉构之
也。
先是孝陵雷震之异，纮率六科、昺率十三道交章劾吉等十余人，吉衔之。
至是纮、昺奉命阅军，军多缺伍、两人欲劾奏守备中宫，琮 知之，乃先劾二人。章下内阁，吉修隙，拟黜之外，尚书王恕抗章曰：“不治失伍之罪而罪执法之臣、何以服天下！”再疏争，言官亦论救，乃调纮南京光禄寺署丞，吴南京通政司经历。【考异】二人被劾调外事、诸书皆不载。《明史·吴传》书于是年之冬，并著二人被劾之本末，今据增。
擢贵州布政使王诏以右副都御史巡抚云南。
云南土官好争袭,所司人其贿,变乱曲直生边患。诏至,苞 苴不通，绳之以法，且去弊政之不便者。又以前尚书吴云、在洪武中继王祎死事，后祎赐谥、岁祀之，而不及云、诏以为请、乃谥云忠节，并祀，称“二忠祠”。【考异】王祎、吴云并祀京师称二
忠，见洪武八年。此所请乃并祀云南，今据《明史》本传。
是岁、侍讲刘戬，以上即位颁诏安南，由南宁乘传抵其国，交人大惊。戬依旧制，受陪臣拜谒，不交一语，越宿即行，馈遗一无所受；使入要于途，固致之，卒麾去。时与前奉使之徐琦、章敞，并为交人所重云。
二年
春，正月，丁卯、收已故内臣赐田给百姓。
997
明通鉴卷三十六
辛未，大祀南郊。
二月，癸巳，截湖广漕米二十万石振四川饥。
时蜀中大饥，先后遣户部郎中江汉、王弘往振，仍发帑金二万，为饥民耕种之具。
先是流民逐食四出，巡抚谢士元，檄所部置广室十余区，作糜食之，且令所在给符遣归，道经郡县，验而廪之粟，乃渐复业。时朝廷虽命转潮广漕,久不至,赖士元区画,民得以济。会 湖广岁亦歉，转漂竞止不发。
四川故多盗，有野王刚者，啸聚且五年矣，劫掠夔州、新宁、往来大宁、大昌诸县，前守臣畏罪、匿不以闻。乘岁饥，土番大小娃复煽乱，士元托行边，驰诣其地，大小娃惧，泥首迓道左，立谕散之。刚更转入湖广竹山、竹溪、据陕西汉中、金州、平利、西乡诸郡县。副都御史戴珊、方抚治郧阳，请集湖广、陕西合四川兵讨之，于是士元亦遣兵会讨。贼闻风溃，珊督潮广兵捣其巢，盗悉平。
是月，兵部尚书余子俊卒。
子俊以先朝旧臣，上待之独厚。改元以来，疏陈十事，已，又上边防七事，多允行，至是疾亟，犹手削奏稿，陈救荒弭盗之策。甫得请而卒，年六十一，赠太保，谥肃敏。
子俊沉毅寡言，有伟略。凡奏疏文移，必自属草，每夜分方寝。尝曰：“大臣谋国，当身任利害。岂得远怨市恩，为自全计！”故榆林始事，怨诺业起，子俊持之益坚，竟以成功，为数世利。
时兵政废弛，西北部落不时窥塞下。文升严核诸将，黯食懦三十余人，奸人大怨，夜持弓矢伺其门，作谤书射入东长安门内。上闻，诏锦衣卫缉捕，给骑士十二人卫出入。文升乞休：慰谕之。
擢马文升兵部尚书，代子俊也，并命兼督十二团营。
文升又请于团营内选马步锐卒二干，遇警征调，且遵洪、永
998
纪三十六
故事、五日一操，以二日走阵下营，三日演武。皆报可。
以屠濂代文升为左都御史。
下监察御史汤鼐于狱。
初，鼐与庶吉士邹智、中书舍人吉人、进士李文祥交善，并负意气，裁量人物；刘吉之被劾也，诸人有力焉。而鼐章屡上不已，吉衔之次骨，使人嚼御史魏璋曰：“君能去鼐，行佥院事矣。”璋欣然、日夜伺鼐短，于是吉人之狱起。
时上方遣官振四川饥、吉人上言：“宜遣四使分道振，且择才能御史为巡按、庶荒政有裨。”因荐给事中宋琮、陈璃、韩鼎，御史曹璘，郎中王沂、洪钟，员外郑东思诚，评事王寅，理刑知县韩福及寿州知州刘概可使、而巡按则鼐足任之。璋遂草疏、伪署同官陈景隆等名、言“吉人抵抗成命，私立朋党”。t怒，下人锦衣狱、令自引其党人，以鼐、璘、思诚、概、福对，璋又嗾同官陈璧等，言“璘、福、思诚非其党、其党则鼐、概、文祥、智及知州董杰是也。概尝馈遗鼐白金、贻之书，谓：‘夜梦一人骑牛凡堕，鼐手挽之得不仆，又见鼐手执五色石引牛就道、因解之曰：“人骑牛，国姓也。意者国将倾，赖鼐扶之，引君当道耳。”鼐、概等自相标榜,诋毁时政、请并文祥、智、杰逮治。"疏上,吉从 中主之，遂悉下诏狱。
时概知寿州，鼐里也。上之即位也，概上言：“刑赏予夺，人主大柄。后世乃有为女子、小人、强臣、外戚所攘窃者、由此辈心险术巧，人主稍加亲信、辄堕计中，爱者乘君之喜而游扬之，恶者乘君之怒而微中之，使贤人君子卒受暖昧而去，然后荐易其软美易制者，以行其交通饵引之计。故刑赏予夺，名虽人主独操，实一出于其所簸弄。党立势成，复恐一旦败露，则又极意以排谏诤之士，务使其君孤立于上，耳无闻，目无见，以自便其私，不至其身与国俱败不止。故夫刑赏予夺，必由大臣奏请，台谏集议，而后可行，则谗佞莫能间，而权不下移矣。”会考绩赴
999
明通鉴卷三十六
都，遂遇祸。
杰以进士授外任,方入都谒选,会尚书王恕请暑月辍讲,为 鼐所劾，杰亦杭疏争之。寻授沔阳知州，甫数月、遂就逮。
智与文祥，皆吉所深恨者。时文祥方以王恕荐，召为兵部主事未逾月，吉辄嗾其党魏璋并人二人名。智身亲三木，仅属喘息，慷慨对簿，曰：“智见经筵以寒暑辍讲、午朝以细事塞责，纪纲废弛，风俗浮薄，生民憔悴，边备空虚，私窃以为忧。与丽等往来论议诚有之，不知其他也。”
然是时献者皆承吉意，吉欲以一网尽置之死。赖尚书何乔新、侍郎彭韶力持之，外议亦汹汹不平，乃坐概《妖言律》斩，鼐受贿戍肃州、入欺罔削籍，智、文祥、杰皆谪官。
吏部尚书王恕奏曰：“《律》重妖言，谓造作符谶类耳。概书词虽妄，不过推诩汤鼐等，今当以妖言，设有如造亡秦谶者，更何以罪之？"上得疏意动、命姑系狱、既而热审，乔新等言：“概本不应《妖言律》，且概五岁而孤，无兄弟，母孙氏守节三十年，曾被旌，老病且贫。概死，母必不全，析圣恩矜恤。”乃减概死戍海州。【考异】汤鼐等下狱谪戍，《三编》系之是年之二月，正遣使振四川饥时也。《纪事本末》同，惟《宪章》、《法传》二录皆书于元年之四月。今按王恕请暑月辍讲，鼐上章劾之，事在元年之六月，安得有下鼐等于狱之事？若谓因刘吉之恨牵连并记，则彼时四川之饥报未至，遣振之诸臣无，闻，相差殆及一年，其为舛误明甚，至《宪章录》分书其事，以下狱系之去年，谪戍系之今年，亦非也。据《三编》所记，本之《实录》、下狱谪戍皆在二年振四川饥之后，证之《明史·鼐传》，时事悉符、今据《三编》参《明史》书之.
复起南京御史姜绾之狱。
南京沿江芦场，故隶三厂，给中官采用。成化初，江浦县田多沉于江、而濒江生沙洲六、民请耕之以补沉江田额。洲与芦场近，奸民辄投献守备中官，指为芦场，收其利，民失业而岁额租
1000
纪三十六
课仍责偿之民。上即位，诏势家悉返投献地，县民乃相率诉于朝。下绾覆按，南京守备中官蒋琮，属绾求右已，不应，寻上疏言：“琮以守备重臣，不宜与小民争利。”因历数其变乱成法之十罪。疏人，下南京三法司，请遣官覆治。
先是御史余濬劾中官陈祖生违制垦后湖田，湖为之淤，奏下南京主事卢锦勘报。时锦与给事中方向监后湖黄册，黄册者，洪武中置库于后湖、令主事、给事中各一人守之。而锦故与祖生有隙，向亦尝率同官缪樗等劾祖生及文武大臣不职状，又因雷震孝陵柏树劾大学士刘吉等十一人，而诋祖生益力。祖生衔向次骨，遂讦向、锦实侵湖田。诏下法司勘，勘未上面琮为绾所劾。于是琮、祖生及吉合谋，复陷南京科、道等，请逮治之。【考异】据《明史·姜绾传》，绾劾蒋琮在是年二月。《三编》系之三年正月者，据其被逮下狱之年月也，今分书之。
三月，己未，免陕西被灾秋粮三分之二，
乙丑，寇犯宣府独石。
戊寅，闭会川卫银矿。
是月，以秦纮为右都御史，总督两广军务。
纮奏“中官奸利及赏功所岁储金钱数万，费出无纪，请从都御史勾稽”，诏从之。
大理寺评事夏𬭤上疏曰：“臣伏见主事李文祥、庶吉士邹智等，皆以言得罪.夫言官无流窜之祸，则不足以彰其誉；有谪徙之名，则愈足以见其难，罪愈重而名愈高。是言者之得罪，虽罗今日之祸，祗成后世之名；所惜者独非人主之福耳。人主知此之故，使言者无其祸亦无其名，而名固归于人主之一身矣。”疏人，留中。𬭤，前四川巡抚埙子也。【考异】 据《纪闻》、《宪章录》、《纪事本末》诸书，皆系之是年汤鼐下狱之后，惟《明史》本传，言“四年、𬭤以进上谒选入都，上书救邹智、李文祥等忤旨，下狱得释。久之，除南京大理评事"，与诸书异。并识于此。
1Ι明通鉴卷三十六
夏，四月，庚戌，录囚.
丁巳，复减浙江银课.参。
是月，吏部尚书王恕乞致仕，不许；诏免其午朝及风雨朝
恕以请寒暑辍讲经筵为汤鼐等所劾，恕自认过，乞放还，上优诏勉留之，忽感激眷遇、益以身任国事。方以疾在告，闻上颇擢用宦官，至有赐蟒衣、给庄田者，具疏切谏。中官黄复，请起复匠官潘俊供役，恕力言“不可以小臣坏重典”、再执奏、竟报许。而是时刘吉方用事、多尼之.
会两京狱起、吉所构陷之汤鼐、刘概、姜绾及张昺、周幼等，恕皆抗章力救。吉益恨，乃合私人魏璋等共排之，凡恕先后推用之罗明、熊怀、强珍、陈寿、邱鼐、白思明等，咸嗾璋等纠驳。恕自知不得行其志，连章求去，赖中官怀恩数于上前左右之、得不加害。【考异】恕求致仕、诏免个朝等事，皆见《明史》本传。《传》中所记，正汤渊、姜绾狱起之后事，《明书》系之四月，是也。今从
之，并据本传增入.
五月，庚申、河决开封，自原武由开封黄沙冈抵红船湾凡六所，又决埽头五所，东北入沁河，溢流为二：一决南岸、自于家店经兰阳县南，东至归德，由徐、邳人淮；一决北岸、自封邱县之荆隆口,漫祥符,溃仪封县之黄陵冈,东经曹、濮,人张秋运 河。郡邑多被害，汴梁尤甚。
议者讲迁开封城于许州以避患，布政使徐恪持不可，乃止。命所司役夫五万人治之
六月，京师及通州等处大雨，水溢，军民房屋倾倒，人畜多溺死。【考异】此据《宪章录》、《纪闻》等书。《明史·五行志》入之七月，据下诏月分。且是时顺、永、河、保四府州县皆大水，奏报之先后不一，今分月书之。
秋、七月，壬戌，敕两京录囚。
1002
紀三十六
癸亥，以京师阴雨，南京风雷，诏“文武群臣勉加修省、政事有阙失当更正者以闻”。
于是给事中韩重等应诏陈四事：“一存敬畏以契天心，一慎用人以奉天命，一祛弊政以消天变，一谨号令以肃天威。”上嘉纳之。
惟御史欧阳旦上言七事，极诋阁臣刘吉不职状，乞罢归田里，上以其妄言，切责之。
户部郎中周轸请革皇庄，言：“天子藏富于民，不宜有庄，与民争利，宜捐付民佃种、责其租税。”疏入，留中。
时尚书何乔新，亦以京城大水请恤被灾民户，又虑刑狱失平、条上律文当更议者数事、悉为阁臣刘吉所格不行。
戊寅，报畿内水灾，给贫民麦种，复遣官分振河间、永平，户给米一石。
八月，丁酉，复四川流民复业者杂役三年。
壬寅，敕孟密归木邦侵地。
时云南守臣奏：“孟密曩罕弄，先后占夺木邦地二十七处，义诱其头目放卓孟等叛，其势非尽吞并不已。乞敕八百宣慰司与木邦和好，互相救援，亦敕木邦宣慰收拾人心，亲爱骨肉，勿使孟密得乘间诱叛、自致孤弱。如孟密听谕，方许暴罕弄孙承袭。”报可,并敕云南守臣亲诣金齿晓谕。复降敕诘责前镇、巡官所以受 赂召侮启衅者。【考异】据《明史稿》、系之八月壬寅，《明史》不载。证之《木邦传》、正在是年，今据增.
己酉，奉宪宗神主祔太庙
初，宪宗既葬，将行升祔礼。而是时九庙已备、议者咸谓“德、懿、僖、仁四庙宜以次奉祧”。
礼部尚书周洪谟、侍郎倪岳议：“国家自德祖以上，世次莫推、则德祖宜视周后稷为不挑之始祖，太祖、太宗，则所谓‘文世室、武世室，者也。今宪宗升祔，当祧懿祖。宜于太庙寝殿后
1003
明通鉴卷三十六
别建祧殿，如古夹室之制，岁暮则奉桃主合享，如古袷祭礼。”
时吏部侍郎杨守陈言：“天子七庙，祖功而宗德。祖可比商祖乙、周亚圉，非契、稷比。议者习见宋儒尝取王安石说，遂使七庙既有始祖，又有太祖，太祖既配天，又不得正位南同，非礼之正。今请并祧德、懿、僖三祖自仁祖以下为七庙，异时祧尽，则太祖拟契、稷，而桃主藏于后寝、祫礼行子前殿。时享尊太祖，袷祭于德祖，则功德并崇，恩义亦备。”
上从礼官议、建祧庙于寝殿后，遣官祭告宗庙。上具素服告宪宗几筵、祭毕，奉迁懿祖神主衣冠于后殿，床幔御座仪物则贮于神库，自后奉桃仿此。
九月，以白昂为户部侍郎，修治河道。赐以特敕，令会山东、河南、北直隶三巡抚，自上源决口至运河，相机修筑。【考异】《宪章录》、《纪事本末》等书、皆记命白昂于三年四月河决阳武之下，证之《明史、河渠志》，书河决开封于是年五月，命白昂在九月，白昂上书论治河在明年正月，而明年四月河决阳武则佚之，盖是时昂方修治，功未竟也.至昂之奉命上书，《志》中分书年月皆可考证，今从之。
冬，十月、乙巳，罢浦城银冶。
己酉，录囚。
十一月，戊午，以顺天饥，发粟平粜。
十二月，甲申朔，日有食之。
辛卯，赐故少保于谦谥。
给事中孙需上言：“谦功在社稷，宜赐赠谥庙祀，时谦子冕为应天府尹，亦请之。”上曰：“谦能安社稷以遏寇略，其定国捍患之绩著矣。中罗权好之害，虽先帝已尝昭需，优加褒恤，而不使之庙食于后，犹未足为效忠者劝。”乃加赠光禄大夫、上柱国，谥忠愍，立祠墓所，赐额曰“旌功”、学士程敏政为作《旌功录》。祠成，郎中李梦阳为之记。万历中，改谥忠肃。【考异】于忠肃请谥，据《明史·谦传》，用给事中孙需言，《三编》则谓子冕所请，盖据
1004
纪三十六
《实录》，是二人先后奏请，今并书之.“忠愍”，《明史》作“肃愍”，《二编质实》亦云据《实录》
焉。
是岁，西域赛玛尔堪旧作撒马几罕人贡狮子，土尔番亦贡
先是土尔番遣将伊兰据哈密，哈密将阿穆呼朗，旧译见上。觇知伊兰势弱，请援于边臣、调赤斤、罕东兵夜袭破其城，伊兰遁去，因命哈商弟恩克保喇旧作奄克学刺袭都督同知，给新印。而阿穆呼朗等以力薄不能守，寻引还，土尔番复据哈密城如故。
至是来贡，上言：“愿献还哈密城印。”礼臣请却其贡，上不从，并敕兵部还其前拘之使臣，命内官张芾护行。谕内阁草敕阁臣刘吉等言：“阿哈穆特背负天恩，杀我所立哈商，宜遣大将直捣巢穴，灭其种类，始足雪中国之愤。或不即讨，亦当如古帝王封玉门关绝其贡使，犹不失大体。今宠其使臣，厚加优待，又遣中使伴送，此何理哉？陛下事遵成宪，乃无故召番人人大内看戏狮子，大赉御品，夸耀而出，都下闻之咸骇叹，以为祖宗以来从无此事。奈何屈万乘之尊，为奇兽之玩，俾异言异服之人、杂遝清严之地。况使臣满刺土儿，即哈商之外舅，忘主事仇，逆天无道。而阿哈穆特方聚人马谋犯肃州，名虽奉贡，意实叵测。兵部议羁其使、正合事宜。若不停张芾之行，彼使臣还国，必谓中土帝王可通情希宠、长番贼之志，损天朝之威，莫甚于此。”疏人，上止芾行，而问阁臣兴师、绝贡二事，吉等以“时势未能，但请薄其赐费。”因言：“饲狮日用二羊、一岁则七百二十羊，又守狮日役校尉五十人，一岁则一万八千人。若绝其喂养，听其自毙：传之千岁，实为美谈。”上不能用。明年、复遣使从海道贡狮子，始却之。【考异】据《明史·本纪》云：“是年，上鲁番人贡，撒马儿罕贡狮子、鹦鹉，却之。"证之《土鲁番》及《刘吉传》，则土鲁番及撒马儿罕俱贡狮子也。且二传俱云“诸臣请却其贡，上不能用”。又，《土尔番传》中已有“召番人人大内看戏狮子”之语，是则《本纪》所载，并明年再贡却之之事
1005
明通鉴卷三十六
牵连并记耳。又据《上尔番传》，初贡狮子在三年之春，再贡在秋，盖奏报及使至之先后不同耳，非《纪》与《传》之自相矛盾也。今年月据《本纪》参二传书之。
上嗣位、升陕西布政使梁璟以右都御史巡抚湖广。是岁、两京饥，璟奏免南北漕粮八十九万余石，从之。
上登极诏书已罢西方额外贡献，而提督武当山中官复贡黄精、梅、笋、茶芽诸物。武当道士先止四百，至是倍之，所度道童又倍之,咸衣食于官,月给油蜡、香楮及洒扫夫役以千计,璟 奏请停免，多见采纳。
擢太常少卿周经为礼部右侍郎，
时中官请修黄村尼寺祀孝穆太后；土尔番贡狮子，不由甘肃，假道满刺加浮海至广东。经倡议毁尼寺，却番贡不与通。寻改吏部，进左侍郎
通政经历沈禄者，皇后姑婿也。尚书王恕在告，中官传旨擢禄本司参议，经言“非面承旨，又无御札，不敢奉诏”。复与恕疏争之。虽不能止，朝论韪焉.
以邓廷瓒为右副都御史，巡抚贵州。
初，廷瓒以淳安知县内迁太仆寺丞，时以贵州新设程番府，地在万山中，蛮獠杂居，特擢廷瓒为知府，政平令和。巡抚陈俨上其治行，宪宗令久任。九载秩满、始迁山东参政，寻进布政使。廷瓒自令至守，淹留逾三十年，至是去知府止三岁，遂得开府。寻以母忧归，令服阕还原任。
三年
春，正月，甲子、大祀南郊。
是月，再发仓米三十万石振畿南诸郡县。
下南京御史姜绾等十人于狱，寻贬官。
南京后湖田之狱，会杨守随为应天府尹，勘中官守备蒋琮
1006
纪三十六
罪、且雪方向、卢锦等、琮乃嗾其党郭镛并劾守随。时镛奉使两广，道南京，驾方舟泛湖，御史孙纮以擅游禁地劾之。镛怒，归，诉于上，吉“守随勘向、锦失出，御史不劾奏，独绳内臣”。上乃遣太监何穆、大理少卿杨谧再勘后湖田及绾、琼互讦事。比报、谓“守随失出如镛言，绾、琮互讦皆私忿”。
方绾疏之下三法司也，刑部尚书何乔新请移南京法司勘治，琮因条辨：“绾疏谓己尝奏下李孜省狱，绾与乔新皆其乡人，欲以倾己图报复。”至是谧等因论“琮不应先嘱勘官，后诬指绾与乔新为孜省党。绾等亦不当逞忿渎奏。并宜逮治。”乃褫锦职，谪守随、向有差。于是与绾同官之孙纮、刘逊、金章、纪杰、曹玉、
谭肃、徐礼、余濬及给事中缪樗，皆在逮中，
给事中陈瑀言：“不宜以一内臣而置御史十人于狱。”不省。卒有琮不问，而贬绾等为州判官。陈祖生虽违制垦田，亦获宥。是时大学士刘吉方恶言官、遂结内官频兴两狱，于是两京台署为之一空。尚书王恕言“宫中府中，俱为一体，陟罚臧否，不宜异同”，李敏亦言“琮，绾同罪异罚失平”，而上先入吉谮，不知也。由是中外恶吉，为之侧目。
户部侍郎白昂上书论治河。其略曰：“臣自淮河相度水势，抵河南中牟等县，见上源决口，水人南岸者十之三，入北岸者十之七。南决者自中牟、杨桥至祥符界析为二支：一经尉氏等县，合颍水，下涂山，入于淮；一经通、许等县，入涡河，下荆山，人于淮；又一支自归德州过凤阳之毫县，亦合涡河人于淮。北决者自原武经阳武、祥符、封邱、兰阳、仪封、考城；其一支决人荆隆等口，至山东曹州，冲人张秋运河；去冬水消沙积，决口已淤，因并为一大支，由祥符翟家口合沁水，出丁家道口下徐州。此河流南北分行大势也。合颍、涡二水入淮者，各有滩碛，水脉颇微，宜疏浚以杀河势；合沁水人徐者，则以河道浅隘不能受，方有漂没之虞。况上流荆隆诸口虽暂淤，久将复决。宜于北流所
1007
明通鉴卷三十六
经七县，筑为堤岸以卫张秋。但原敕山东、河南、北直隶，而南直隶之淮、徐，实河所经行要地，尚无所统。”上乃并以命昂
昂举郎中娄性协治，役夫二十五万，筑阳武长堤以卫张秋，引中牟决河出荥泽，浚宿州古汴河，又浚归德睢河，使河流入汴，汴人睢，睢人泗，泗入淮以达海，南北分治，水患稍宁。【考异】白昂治河在去年九月、此其花事后所上方略。《明史·河渠志》特书于是年之正月，今据之。
二月，壬辰，免河南被灾秋粮，以河决后民困未苏也。
甲午，户部复以“南畿之风阳、淮、扬，湖广之郧、襄及河南南阳诸郡水旱，请免征刍粮及麦丝之税。”诏曰：“凶年当损上益下。必欲取盈，如病民何！部臣言甚称朕旨，亟如所请行之。”
已而潞、沁二卫所屯田被灾。旧制、屯田灾及三分乃免粮，部臣格于例，不敢请蠲，上闻之，曰：“岁饥，方将振之，安可复征！”特免之。【考异】《明史·本纪》：“是月免河南及南畿、湖广税粮。”据《三编》，则户部所请，兼及三省之刍粮、麦、丝及潞，沁二卫屯田之税，皆据《实录》增，今从之。
召后父张峦至京师，
峦以乡贡入太学，上优礼外家、逾年，遂封寿宁伯。
三月，丙辰，命“天下预备仓积粮，以里数多寡为差。凡州县十里以下者积谷五千石，十里以上、二十里以下者积一万五千石、二十里者积二万石，其上以是为差。至八百里以下，限积十九万石，卫千户所积五千石，百户所三百石。考满之日，稽其多寡以为殿最，不及三分者夺俸，六分以上谪官。著为令。”
庚午、赐钱福等进士及第、出身有差。
甲戌，诏兵部侍郎张海，左通政元守直阅边。
是月、刘吉偕同列上言：“陛下圣质清羸，与先帝不同。凡燕乐游观一切嗜好之事，宜悉减省。左右近臣有请如先帝故事者，当以太祖、太宗典故斥退之。祖宗令节宴游皆有时，陛下法祖宗1008
纪三十六
可也。”
是时吉于阁臣居首，而同列徐溥、刘健皆正人，故两人有论建，吉亦署名。
去年二月早、上命儒臣撰文祷雨，吉等言：“迩者奸徒袭李孜省、邓常恩故术，见月宿在毕，天将阴雨，遂奏请祈祷，觊一验以希进用。幸门一开，邀宠召祸，实由于此。”
五月、七月、又以灾异言事，请上修省，慎终如始。是年之春，又以西域再贡狮子，请却番贡。凡此皆不尽由吉，而吉之领袖以窃美名、皆此类也。【考异】事见《明史·刘吉传》、书于是年之三月，并类记前后事，今从之.
中官乞鹰场牧马地千顷，户部尚书李敏言：“场止二百余顷，余皆民业、不宜夺耕种之地以为飞走之所。”从之。【考异】事见《明史·敏传》。《明书》及《纪事本末》皆系之是年之三月、今从之。惟“中官”《明史》作“贵戚”、稍异
夏，四月，丙戌，寇犯宣府独石。
五月，甲子，录囚。
六月，鞑靼别部巴颜蒙克旧译见上遣人贡马。
秋，七月，起侍讲谢铎为南京国子祭酒。
铎两遭亲丧，服除，以亲不逮养，遂不起。上即位，言者交荐，以言官召修《宪宗实录》，至是遂擢是职。上言六事，曰：“择师儒，慎科贡，正祀典，广载籍，复宫馔，均拨历。”其正祀典，则请罢吴澄而进宋儒杨时，为礼部所持，卒不行。明年，谢病去。【考异】 铎请罢吴澄从祀、已见元年厘正祀典下。盖《明史·礼志》因议祀典诸臣并及之也，铎之请，据本传在是华，《宪章录》系之七月。惟《传》言“进杨时而罢吴澄，为礼部尚书傅瀚持之，乃进时而澄从祀如故"。今考瀚为礼尚在弘治十三年，杨时从祀在八年，且铎以是年擺南京祭酒，明年谢病归，十年复起，则时从祀时，铎已去朝，盖建论在先，从
祀在后也，又考《瀚传》，孝宗嗣位，擢太常少卿兼侍读，历礼部左右侍
1009
明通鉴卷三十六
郎，然则《明史·传》中“尚书”二字，盖“侍郎”二字之误也。今但书“为礼部所持"zz。
九月，庚戌，禁内府加派供御物料。
是月，土尔番使者至京师。
先是土尔番再贡狮子，朝议却之。其使乃潜诣京师，礼官请治沿途有司罪，仍却其使。当是时，中外又安，大臣马文升、耿裕辈，咸知国体，于贡使多所裁损，阿哈穆特始知中国有人，稍稍敛戢。
闰月，癸巳，禁宗室勋戚奏请田土及受人投献。
上.之登极也，诏“势家所受献地悉还之民”，寻有南京芦场之讼，其弊如故。至是刑科给事中胡金复以为言，乃申是禁。然上性宽厚，虽屡申禁，不能尽执法也。
是秋,诏修斋于大兴隆寺。理刑知县王岳,骑遇之,中使捽 辱岳，使跪寺前，御史任仪劾中使罪，姓名偶误，乃并仪下吏，贬知县。
冬，十月，辛亥，录囚。
十一月、戊戌，有彗星见天津南，尾指东北。
大学士刘吉等言：“迩者妖星出天津，历杵臼，近营室，稽之载籍，其占为兵，为饥，为水투、今两京、河南、山西、陕西旱蝗，四川、湖广岁不登，倘明年复然，恐盗贼窃发，祸乱将作。愿陛下节用度，罢宴游，屏谗言，斥异教，留意经史，讲求治道。沙河修桥，江西造瓷器、南海子缮垣墙，皆非急务、宜悉停止。”上嘉纳之。
甲辰、诏停工役及罢内官烧造瓷器。
十二月，戊申朔，彗人营室。
辛亥，以星变，敕“群臣修省，陈军民利病”，吏部侍郎彭韶上言：“宦官太盛，滥授官太多，亟宜裁损，杜幸门，”又请“午朝面议大政，毋只具文”，上善其言而不能用。【考异】《明史·本纪》1010
纪 三十六
书彗见在十二月、据修省下诏之月日也。《天文志》，彗见始于十一月，《三编》据《实录》系之十·月，今分书之。
己未，京师一日地再震。【考异】《三编·目》云是月十二H也.
是月戊申朔。
庚申，彗见天仓，渐没。
壬戌，减供御品物，并敕罢明年上元灯火。
是岁，广西恩城州土知州岑钦攻逐田州知府岑鸿。
初，溥既与钦共诛黄明，事见成化十六年。已，复与钦交恶，钦遂攻夺田州，与其党泗城知州岑应分踞其地。至是总督秦纮以兵入田州逐钦、钦与应复交杀。纮乃还溥于田州，留官军戍之，乱乃定。







