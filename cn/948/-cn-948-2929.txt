陆游　书怀绝句

老死已无日，功名犹自期。

清笳太行路，何日出王师？

陆游

陆游　书怀绝句

不到天台三十年，草庵犹记宿云边。

老僧晓出松门去，手挈军持取涧泉。

陆游

陆游　书怀绝句

忆过栖贤见蜀僧，云堂十月冷生冰。

定回蔌蔌闻窗雪，一碗琉璃照佛灯。

陆游

陆游　书怀绝句

丈人祠西山谷盘，麻姑洞前松栎寒。

仙翁欲觅渺无处，闻在青溪浴大丹。

陆游

陆游　书怀绝句

早佩黄庭两卷经，不应灵府杂膻腥。

凭君为买金鸦觜，归去秋山斸茯苓。

陆游

陆游　书怀绝句

未驾青鸾返帝乡，三江七潭路茫茫。

看山看水无程数，渔艇为家芡作粮。

陆游

