刘应李　上陈县尹二首

旧尹龚熊负令名，至今天日共清明。

案头未有人称屈，村里全无吏敢行。

满院茶香敲句稳，一帘花影韵琴清。

后之学者谁其似，又说陈公政有声。

刘应李

刘应李　上陈县尹二首

温公宅子富公池，并入尧夫户不知。

百亩但添官里赋，一编惟说橐中诗。

自怜老去无能役，正恐儿成不了痴。

有口尚能夸尹在，莫教白发困行移。

刘应龙

