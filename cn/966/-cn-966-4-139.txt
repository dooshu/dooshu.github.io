黄庚　哭别月村

交游惟子独相知，此老天胡不憖遗。

行辈凋零亡益友，文风寥落失儒师。

在生曾与传遗像，临死犹能寄别诗。

月落村空人不见，伤心千古隔幽期。

黄庚

黄庚　哭别月村

三山秀气孕英奇，表表才名冠一时。

唐殿策高蕡不第，荆州人去粲何依。

传家有子犹堪羡，埋骨无山亦可悲。

留得帚金诗稿在，灯窗读罢泪沾衣。

黄庚

