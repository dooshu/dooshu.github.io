郑清之　乙巳三月出湖口占

几朝花片落书奁，未信春光已属厌。

猛省清明今日是，家家青柳压朱檐。

郑清之

郑清之　乙巳三月出湖口占

晓日殷勤为着鞭，微风逐旋约轻烟。

东皇景胜浑如旧，西子妆浓许近前。

郑清之

郑清之　乙巳三月出湖口占

槛外客山今对展，禊时朋酒占初筵。

十年重访苏堤柳，总付春光入画船。

郑清之

