○論黃河疏 【 治河】

今淮河自泰山廟至七里溝、淤十餘里、而水從朱家溝傍出、至清河縣河南鎮、以合于黃河、聞者無不駭異、然臣以為宜開新莊閘以通回船。復平江時故道則淮河可以無慮。臣所患獨在黃河、睢宿之間、遷徙未知所定、泗州　陵寢、甚有可虞、臣請濬古睢河由宿遷歷宿州、出徐州小浮橋、以洩徐呂二洪之水。又規復清河魚溝。分河一道以下草灣。免衝射之患。南北運道。庶幾可保。

