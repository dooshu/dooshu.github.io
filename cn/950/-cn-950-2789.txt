杨万里　竹枝歌七首

吴侬一队好儿郎，只要船行不要忙。

著力大家齐一拽，前头管取到丹阳。

杨万里

杨万里　竹枝歌七首

莫笑楼船不解行，识侬号令听侬声。

一人唱了千人和，又得蹉前五里程。

杨万里

杨万里　竹枝歌七首

船头更鼓恰三槌，底事荒鸡早个啼。

戏学当年度关客，且图一笑过前溪。

杨万里

杨万里　竹枝歌七首

积雪初融做晚晴，黄昏恬静到三更。

小风不动还知麽，且只牵船免打冰。

杨万里

杨万里　竹枝歌七首

岸旁燎火莫阑残，须念儿郎手脚寒。

更把绿荷包热饭，前头不怕上高滩。

杨万里

杨万里　竹枝歌七首

月子弯弯照几州，几家髈乐几家愁。

愁杀人来关月事，得休休处且休休。

杨万里

杨万里　竹枝歌七首

幸自通宵暖更晴，何劳细雨送残更。

知侬笠漏芒鞋破，须遣拖泥带水行。

杨万里

