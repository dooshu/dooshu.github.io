◎华谭

谭字令思，广陵江都人。咸宁中，扬州刺史周浚引为从事令史。太康中举秀才，对策第一，除郎中，迁太子舍人本国中正，後为鄄城令，迁庐江，除尚书郎。永宁初出为郏令，再迁庐江内史，加绥远将军，封都亭侯，以忤刺史刘陶下狱，免。建兴初为镇东军谘祭酒，转丞相军谘祭酒，领郡大中正。大兴初转秘书监，後加散骑常侍。永昌初免，卒年七十馀，赠金紫光禄大夫。有《新论》十卷，集二卷。

