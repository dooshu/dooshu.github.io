黄麟题联：

「日月光天德，山河壮帝居」。相传解学士题殿门者，非也。洪武中，莆田黄麟伯厚，以文学荐对大廷，称旨，赐第一人，授翰林应奉。冬至，祀圜丘，御制门联云"大明日月光天德，洪武山河壮帝居」。麟佯狂踢仆之，上怒。麟奏曰：「此陈后主句，天朝效之，不既羞乎？」上曰：「尔便易之」。麟口占曰：「乾坤一统归洪武，日月双轮照大明。」上称善。



