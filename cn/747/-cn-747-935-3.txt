○黄齐助黄斋并然灯词

伏闻三元大宥，乃诸天降福之辰；九夜长幽，是厚地重阴之境。将消积暗，爰假神灯，上纳三光，下照群爽。经科所重，济护攸先。今属序届中元，坛开黄，三时朝忏，万罪蠲消。辄备香油，同申供养。伏冀鸾辉凤焰，凝光地府之中；星布莲敷，散景泉扃之内。尽超苦趣，永出冥津。九祖生天，六亲介福，灾祛未兆，善洽无疆，奉上安家，并希元吉。

