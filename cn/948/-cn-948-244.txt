陆游　草堂

南出湖壖有废堤，草堂只在鹳巢西。

清风满榻眠初起，落叶平沟路欲迷。

新酒已知迎社熟，秋莺犹作傍檐啼。

邻翁相遇饶言笑，共喜年丰米价低。

陆游

陆游　草堂

幸有湖边旧草堂，敢烦地主筑林塘。

漉残醅瓮葛巾湿，插遍野梅纱帽香。

风紧春寒那可敌，身闲书漏不胜长。

浩歌陌上君无怪，世谱推原自楚狂。

陆游

