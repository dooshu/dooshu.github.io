曾丰　今日何夕

今夕何夕，粲者如许。

日在于参，心在于户。

心与火俱，火为心主。

老人在南，盖得其所。

曾丰

曾丰　今日何夕

今夕何夕，粲者如许。

其月蕤宾，其日甲午。

午与火俱，火为午主。

老臣在南，盖得其侣。

曾丰

曾丰　今日何夕

今夕何夕，绵雨其零。

于昨之日，维蜩始鸣。

曾丰

曾丰　今日何夕

今夕何夕，景风其颺。

于明之朝，维月既望。

曾丰

曾丰　今日何夕

今夕何夕，袢暑其蒸。

于后之旦，维槿始荣。

有绰其声，我后中兴。

我公协成，有功有能。

我后显旌，不伐不矜。

我氓盛称，我氓盛称，

我公长生。

曾丰

