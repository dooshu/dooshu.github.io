60　孫堅與策皆以輕敵隕身　孫權合肥越橋出圍


孫堅與策皆以輕敵隕其身。權出合肥之圍，亦幸而免。

【元圻案】堅單馬行峴山，爲黄祖軍士所射殺。策殺吴郡太守許貢，貢小子與客亡匿江邊，策單騎出，卒遇客，爲客所害。俱見本傳。〇孫權傳：「權征合肥未下，徹軍還。兵皆就路，權與凌統、甘寧等在津北，爲張遼所襲，權乘駿馬越橋得去。」





