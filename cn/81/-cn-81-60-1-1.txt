金上

金　翁仲儒　霍光　陈爵　苻坚　雩都县人　何文　侯遹　成弼　玄金　邹骆驼　裴谈　牛氏僮　宇文进　苏遏　韦思玄　李员　虞乡道士　赵怀正　金蛇

金

西方日官之外，有山焉，其长十余里，广二三里，高百余丈。皆大黄之金，其色殊美，不杂土石，不生草木。上有金人，高五丈余，皆纯金，名曰金犀。入山下一丈，有银；又入一丈，有锡；又入一丈，有铅；又入一丈，有丹阳铜。丹阳铜似金，可锻以作错涂之器也。《淮南子》术曰：“饵丹阳之为金也。”（出《神异经》）

【译文】

西方日官城外，有座山。此山长十多里，宽二三里，高一百多丈，全都是又大又黄的金子。它的颜色特别美丽，不掺杂泥土和沙石，不生长花草和树木。山上有一个金人，有五丈多高，全身都是纯金的，名字叫金犀。进入山下一丈，有银；再进入一丈，有锡；再进入一丈，有铅；再进入一丈，有丹阳铜。丹阳铜象金子一样，经过锻制可以作为镶嵌涂饰器具的原料。《淮南子》的学说中谈道：“把丹阳铜里掺入饵料，就可以使它变成金子。”

