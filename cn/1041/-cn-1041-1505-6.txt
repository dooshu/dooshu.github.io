余谦一　温陵吴氏瓠斋

试问高斋底许，瓠瓜星舍明边。

椰大能容千古，壶中别有洞天。

余谦一

余谦一　温陵吴氏瓠斋

大樗大椿等类，率是内篇寓言。

我谓惠王瓠种，合种庄家漆园。

余谦一

余谦一　温陵吴氏瓠斋

诗记断壶秋半，易占硕果春先。

粒许中间种子，乾坤生意无边。

余谦一

余谦一　温陵吴氏瓠斋

提壶足供杯勺，吹匏可入弦歌。

一瓢瀋落无用，无奈夫君拙何。

