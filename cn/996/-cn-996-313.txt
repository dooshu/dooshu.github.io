项安世　过故宜城

跋马南城吊楚王，寂寥迁国岁年长。

故宫白道埋春草，小市青旗挂夕阳。

时有野鸡吞堕珥，过无遗像镇祠堂。

只应平路桥边水，曾照当时后院妆。

项安世

项安世　过故宜城

我行熊绎故王都，十里南墙俯赤湖。

想见当时宁有晋，那知此地更逃吴。

宫门自昔通城北，墓碑多年立路隅。

欲仗青烟询白鸟，背人飞去不容呼。

项安世

