【九日从宋公戏马台集送孔令诗】

季秋边朔（《类聚》作朔边。）苦。旅雁违霜雪。凄凄（《书钞》作凄凄。）阳卉腓。皎皎寒潭吉。良辰感圣心。云（环宇记作灵。）旗兴暮节。鸣葭（《御览》作笳。环宇记同。）戾朱（三谢诗作宋。）宫。兰卮献时哲。（岁时杂咏作折。）饯宴光有孚。和乐隆（岁时杂咏作信。六臣本《文选》注云。五臣本作信。所缺。在宥天下理。吹万群方（岁时杂咏作芳。）悦。归客遂（《类聚》作逐。《初学记》同。）海隅。（李善本《文选》作□。）脱冠谢朝列。弭棹薄枉（《初学记》作桂。）渚。指景待乐游。（《初学记》作阙。）河（《御览》作东。）流有急澜。浮骖无缓（《御览》或作蹊。）辙。岂伊川途念。宿心愧将别。彼美丘园道。喟焉（杜诗注作然。）伤薄劣。（○《文选》二十。古今岁时杂咏三十三。三谢诗。《诗纪》四十七。又《书钞》百五十五引雪、洁二韵。《类聚》四引雪、洁、节、哲、列、辙六韵。《初学记》十八引列、阙二韵。黄氏集千家注杜工部诗史补遗一独酌诗注引劣一韵。《御览》三十二引雪、洁、节、哲、列、辙六韵。七百七十六引辙、别二韵。）

