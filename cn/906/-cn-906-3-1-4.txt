上之回


《汉书》曰：“孝（武）〔文〕十四年，匈奴入朝那萧关，遂至彭阳。使骑兵入烧回中宫，候骑至雍甘泉。”回中地在安定，其中有宫也。《武帝纪》曰：“元封四年冬十月，行幸雍，祠五畤。通回中道，遂北出萧关。”吴兢《乐府解题》曰：“汉武通回中道，后数出游幸焉。”沈建《广题》曰：“汉曲皆美当时之事。”案石关，宫阙名，近甘泉宫。相如《上林赋》云“蹶石关，历封峦”是也。

上之回所中，益夏将至。行将北，以承甘泉宫。寒暑德。游石关，望诸国。月支臣，匈奴服。令从百官疾驱驰，千秋万岁乐无极。





