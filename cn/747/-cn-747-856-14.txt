○请令瘗埋刑人奏

臣常历外任，见州府刑杀罪人，虽有骨肉寻时，不容收瘗，皆令给丧葬行人载於城外，残害尸，多至至邀求，实越彝章，颇伤仁化。准《狱官令》：“诸大辟罪，并官给酒食，听亲故辞诀，宣告犯状日，末後乃刑。”《注》云：“决之经宿，所司即为埋瘗。若有亲故，亦任收葬。”又条：“诸囚死无亲戚者，官给棺於官地理瘗，置砖铭於圹内，立牌於冢上，书姓名。”请依令指挥。

