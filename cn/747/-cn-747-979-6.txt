○对习结风技判

〈得乙习结风之技，县长以其惰业责之。〉

舞以尽意，用察其形，或因序而持芬，有传规而去，是以六英方变，用礼神；八允成章，以和邦国。虽声歌而会理，终郑雅而殊制，陈之典则，诫以怠荒。乙也妄庸，居然训习，非策名於乐府，潜托志於结风。谓小吏之期仙，凤凰均影；学参军之式宴，鸲鹆成衣。长袖蹁跹，未呈妙於风结；鸣弦纠举，爰罪於霜科。足训疲人，诚为茂宰，宜从改革，无或因循。

