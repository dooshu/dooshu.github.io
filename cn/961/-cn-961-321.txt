黄庭坚　次韵子瞻题无咎所得与可竹二首粥字韵戏嘲无咎人字韵咏竹

十字供笼饼，一水试茗粥。

忽忆故人来，壁间风动竹。

舍前粲戎葵，舍後荒苜蓿。

此郎如竹瘦，十饭九不肉。

黄庭坚

黄庭坚　次韵子瞻题无咎所得与可竹二首粥字韵戏嘲无咎人字韵咏竹

地下文夫子，风流绝此人。

能和晚烟色，幻出岁寒身。

马鬣松成拱，鹅溪墨尚新。

应怀斲泥手，去作主林神。

黄庭坚

