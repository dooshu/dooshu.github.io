【游仙诗】

遥望山上松。隆谷郁青葱。自遇一何高。独立迥地双。（本集作边无业。）愿想游其下。蹊路绝不通。王乔弃（本集作弃。周树人云。案当作异。《说文》云。举也。）我去。乘云驾六龙。飘遥戏玄圃。黄老路相逢。授我自然道。旷若发童蒙。采药钟山隅。服食改姿容。蝉蜕弃秽累。结友（本集作交。）家板（本集作梧。）桐。临觞奏九韶。雅歌何邕邕。长与俗人别。谁能睹其踪。（《诗纪》作踪。○本集一。《广文选》九。《诗纪》十八。）

