方岳　晚眺

摩挲倦眼风烟上，万木归根叶已零。

衰发不知何事白，遥岑只是旧时青。

功名一梦屈伸肘，身世百年长短亭。

莫向夕阳多感慨，夜寒重勘相牛经。

方岳

方岳　晚眺

晴沙漠漠水泇泇，更倚翠微搔白纷。

不可以风秋后叶，何伤於月晚来云。

忧时自有夔龙在，投老政须麛鹿群。

旋拾枯松浇瀑布，小奚亦足张吾军。

方岳

