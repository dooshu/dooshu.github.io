○上內閣本兵分別廵撫議用步卒書 【 議用步兵】

准兵部咨該順天廵撫右僉都御史溫題稱要將十路挑選步兵三萬分為十枝設添十都司統領、俟賊潰墻以為策應、給與破草細料、量給酒肉以資徤步、雖無及於防春、猶及於防秋、不可自棄以狥敵等因移咨前來、會同撫鎮衙門將前項事宜從長酌議務求穩便、經久可行、會題前來以憑施行准此、看得廵撫所題挑選步軍、每路多者三四千名、少者亦不下二千名、由是觀之、不但未知邊軍之數、亦未知邊方之情者也、查得薊鎮軍數、除標下遊兵之外。總計十路之軍。止得五萬三千六百有餘。此係四十二年舊額之數其四十三年傷殘之數尚未開除。及查本鎮巳有副參十員。提調二十員。守備五員。把總四員統之。以為官多軍擾差撥不敷。除守墩架砲出哨尖夜等項勢所必用。尚有沿邊應守。大小關營城寨三百三十四處以為地廣人稀。防守不足。請悉數之以終其說可乎。查得第一路石門寨邊、長二百餘里。本路官軍七千一百有餘、應守關營城寨三十三處、見有參將白文智守備趙雲龍提調王廷棟等共五員管之、第二路燕河營邊長二百三十里、本路官軍六千六百八十有餘、應守關營城寨二十六處、巳有副總兵傅津提調褚光祖等五員管之、第三路太平寨邊長三百四十餘里本路官軍九千二百有餘、應守關營城寨四十一處、見在參將時鸞守備羅端提調劉經等七員管之、第四路馬蘭谷邊長三百二十餘里、本路官軍九千九百有餘應守關營城寨四十四處見在副總兵袁正提調鄭寶等六員管之以上四路軍數尚有六七千以至八九千者、近該鎮廵挑去尖兒手將及四千、巳為拆籬補室、地方巳稱不便矣、及查第五路墻子嶺邊長二百里、本路官軍二千有餘、應守關營城營一十四處、見有參將戴恩提調田貢等三員管之、第六路古北口邊長二百餘里。本路官軍三千五百有餘每名泒定地方、應守關營城寨四十七處、見有副總兵郭琥提調朱紹文等四員管之、第七路石塘嶺邊長二百四十餘里、本路官軍三千七百七十有餘、應守關營城寨二十六處、見有參將劉國提調褚璋等三員管之、第八路黃花鎮邊長一百八十里、本路官軍二千五百八十有餘、應守關營城寨一十七處、見有參將申維岳守備邵良提調姚允中三員管之、第九路居庸關邊長一百五十里、本路官軍三千八百八十有餘、應守關隘口谷共三十八處、見有分守宋希郊把總孫承爵等三員管之、第十路鎮邊城邊長一百三十里、本路官軍三千一百有餘、應守隘口嶺城三十八處、見有參將謝廷相守備濮東陽張爵把總張東等五員管之、以上六路軍數不過二三千有餘、再查此項之軍。即各路守墩守口守關守城出哨通夜並參將所統援兵皆在此數若再每路挑選二三千添都司統之。則前項副參守備提調把總等官所管何事。若分班統領。既屬於參守。又轄以都司。軍令何所聽乎。且薊鎮與別鎮不同以守為上。中間所陳方畧。不言拒賊於未入之時皆言收功於入境之後、殊不知防秋事急益以客兵守邊擺墻、尚有不足又有分布於鄉村城堡之力。以成遊擊之兵乎。請所以議步軍言之况北虜之戰。惟憑其騎射。非盔甲不能當。以步卒而帶盔甲。兼以器械之在身。果能日行百里乎。欲追隨虜騎非馬不能况中國之馬。與胡馬巳知其不能當矣。而必於用馬者何也。不過馱人與盔甲而行。見賊雖下馬步鬪尤借馬力以為戰也先年本職在江南與倭戰曾統披甲之步卒。出城不及十里。而各卒巳疲。川浙之兵每不用甲古制必用甲亦車戰也欲棄甲則不敢。欲前進則不能。此皆巳試之跡也。即欲挑選步卒為馬步相兼之制。亦不必另設都司見今巳將遊擊之兵。有馬者立為馬隊。無馬者立為步隊。獨非策應之兵乎。况營司隊伍之制。亦非信口亂談者也。假如三千一營。明於兵法之言必步隊二千。馬隊一千。何也。葢以安營之制。外一層用步隊。每面七隊。四面四七。巳用二十八隊第二層馬隊。每面五隊。五四用二十隊。此共四十隊。又有十二隊為中營。此三千一營之制也。葢因數立營。奇正相生。馬步相兼之制。古今不可易之法。此又非俗將之所能喻。文士之所能談者也。若用步隊其營司之制。亦猶前耳。况澤潞步軍。至今稱最。孰謂步兵不可用。况薊鎮山險。尤宜於用步。地形者兵之助。又豈敢不因形而制勝乎。步為□兵騎為奇兵自古道之所謂用步者。葢以先處戰地而待敵者逸若爭先趋利又非步兵之長也見今各參將提調將所管官軍把守隘口。防護營城。分布關隘。修守哨瞭。孰非據險守要。先處戰地以待敵。法古人用步之意乎。今若聚於適中之地。統以都司之官。用為應援之師。恐勢所未能也。在都司未得其實用。而遊擊又為之虛設矣。請以所議錢糧言之。查得沿邊倉塲糧料草蔬、屢奉　聖旨切責、至今尚處辦不敷、而所屬州縣驛路大堡俱要備之、不知有無倉塲、可以積貯、錢糧可能繼否也、其破草細料熟食等項。先年周尚文在大同時、與管糧有隙、故為掯索之計、原非公平之法、見今大垜積草、臨事猶關支不及。大斗分糧。臨倉分散不周。熟食豈久貯之物。細料豈經常之法。彼時糜費錢糧不貲。臨事俱無實用。此本職在宣大之所親見者也。近日通州草塲。連年不支。損壞數多。官商巳告困矣。不知破草細料。熟食尚可行於今日乎。本職在延綏時每放火?其炒。軍不願領。葢以日久浥濫。委不堪用。其軍門又以火?其炒為急。上下之情不通。本職調停於其間。每遇軍士出征。先問出征幾日。該火?其炒幾升。約用官銀幾分。此法最便先一日折銀與軍士。或餅或肉。聽彼自買。在三軍得火?其炒之實。在地方免火?其炒之辦。在倉攢免浥濫之災。此亦簡易而甚便者也。如有緊急聲息。此法行之於薊亦可也。大率添將而不添兵與無兵同。况無兵而添將。在參將則欲其守邊。在都司則欲其操練。十羊九牧。軍士將何所適從。軍令將何所歸一乎。目前見任將領一應衙門公用。尚且無處、而科泒之弊、竟不能革、今十路又添十都司其占役之人。公舘之設。紙劄之費。又將何所供給乎。此又非本部之所能喻也。况巳前條陳之事。補練條守四事未舉行者尚多、今又復而條陳之是以虛文而悞實事也

