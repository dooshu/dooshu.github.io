王珪　拟试置章御座二首

睿听来嘉论，忧劝政事昌。

飆飆瞻帝座，谔谔置臣章。

语切青规上，文留黼扆旁。

受言初拜禹，罪已忽兴汤。

进牖须盈几，垂衣岂下堂。

只应千载治，危谏属忠良。

王珪

王珪　拟试置章御座二首

君心图治切，座置直臣章。

密奏留中扆，虚怀拱峻廊。

聪明开二帝，道德劝三王。

温室焚初藁，丹帷缉旧囊。

程书劳夜览，造膝被天光。

欲识忧民意，忠规偿可忘。

王珪

