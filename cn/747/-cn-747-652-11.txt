○回风变节判

甲鼓琴，春叩商，秋叩角。乐正科愆时失律。诉云：能回风变节。

八风从律，气必顺时，五音迭奏，和则变节，丝桐之妙苟极，寒暑之应或随。甲务以相宜，因而牙动。和饭牛之唱，白露乍结於东郊；授舞鹤之声，青阳忽生於南吕。鼓能气至，艺与天同，且异反常之妖，何伤应感而起。恶夫典乐，曾是滥科。凉风徐动於郑奏，遽云失节；寒谷倘移於邹律，何以加刑。克叶之薰，无令棘。

