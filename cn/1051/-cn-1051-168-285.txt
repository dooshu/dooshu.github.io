姚勉　沿江买鱼不得询之则前比我为官船所强取故有亦言无因成三绝

江行安可食无鱼，问着笭箵总道虚。

底事官船渠不卖，从来污吏喜侵渔。

姚勉

姚勉　沿江买鱼不得询之则前比我为官船所强取故有亦言无因成三绝

分明翠笼掩金鳞，鼓枻飘飘不可亲。

底事官船渠不卖，官人不是爱鱼人。

姚勉

姚勉　沿江买鱼不得询之则前比我为官船所强取故有亦言无因成三绝

人间到处有鱼羹，我亦扁舟柳下横。

一任官船渠不卖，归欤脍玉煮深铛。

姚勉

