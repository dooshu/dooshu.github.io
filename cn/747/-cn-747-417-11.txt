○第二表

臣某言：臣闻为臣事君，贵认无隐，情有所切，必以上闻，苟易兹道，即非尽节。臣以衰惫，形貌支离，自冬租春，心劳力竭。窃料旬月之内，未能趋拜阙庭，殿省务殷，实忧废失。昨以所沥上请，乞罢此官，天路高深，未能允纳，伏觌墨诏，冰炭交怀。且人之立身，大抵荣禄，盖有欲之而不得，未有得之而愿辞。今臣务总六尚，位雄九列，往来中禁，辉映当朝。在臣私门，实深庆幸，若力能奉职，智可效官，岂敢罔冒天听，坚为饰让？推之物理，况见愚衷。又臣畴昔之志，每怀勤恪，比虽绵忄，倍益殷忧，小有供拟，尽关心虑，以兹重困，转觉疲赢。伏乞天慈，察臣不逮，傥获免所职，俯救沉疴，生成之恩，无以堪比。无任恳迫之至。

