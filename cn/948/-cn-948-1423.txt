陆游　湖山

逐鹿心虽壮，乘骓势已穷。

终全盖世气，绝意走江东。

陆游

陆游　湖山

湖上多甘井，磑泉尤得名。

何时枕白石，静听辘轳声？

陆游

陆游　湖山

山崦桑麻路，柴门鸟雀声。

老巫祈社雨，小妇饷春耕。

陆游

陆游　湖山

坡陀度小岭，轩豁见平湖。

但醉梅花下，民家酒可沽。

陆游

陆游　湖山

浅井供茶灶，分流浣布沙。

此泉吾所爱，百用给山家。

陆游

陆游　湖山

故堞无遗迹，萧然数十家。

茶烟映山起，酒旆傍堤斜。

陆游

陆游　湖山

汀月生眉黛，溪梅试额妆。

幽闺元不出，莫道嫁彭郎。

陆游

陆游　湖山

城边小市聚，烟水淡秋容。

南走兰亭路，迢迢云外钟。

陆游

陆游　湖山

东西二十里，相望两平桥。

傍水多投钓，穿云有负樵。

陆游

