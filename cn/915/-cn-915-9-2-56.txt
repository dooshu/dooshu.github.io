◇菩提达摩大师碑

为玉毡久灰，金言未剖，誓传法印，化人天竺。及乎杖锡来梁，说无说法，如暗室之扬炬，若明月之开云，声振华夏，道迈古今，帝后闻名，钦若昊天。

嗟乎，见之不见，逢之不逢，今之古之，悔之恨之。朕虽一介凡夫，敢师之於後。（《传法正宗记》，达摩于普通八年、由天竺至梁，与武帝语，机缘不契去梁，渡江，北止嵩山少林寺，至大通二年，魏以其丧告，帝追慕为碑。）

