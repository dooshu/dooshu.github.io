◇梦赋

余夜寝息，乃有非恒之梦。其为梦也，悉睹鬼神之变怪，则蛇头而四角，鱼首而鸟身，三足而六眼，龙形而似人。群行而奋摇，忽来到吾前。申臂而舞手，意欲相引牵。于是梦中惊怒，臆纷纭，曰：「吾含天地之纯和，何妖孽之敢臻！」乃挥手振拳，雷发电舒。斫游光，斩猛猪，批鲎，斫魅虚，捎魍魉，拂渠，撞纵目，打三颅，扑苕荛，扌失夔，搏见，蹴睢盱。尔乃三三四四，相随踉旁而历僻。龙々磕磕，精气充布，訇々犭々，鬼惊魅怖，或盘跚而欲走，或拘挛而不能步。或中创而婉转，或捧痛而号呼。奄雾消而光蔽，寂不知其何故。嗟妖邪之怪物，岂干真人之正度！耳聊嘈而外即，「忽」屈伸而觉悟。乱曰：齐桓梦物，而亦以霸兮。武丁夜感，而得贤佐兮。周梦九龄，年克百兮。晋文盐脑，国以竞兮。老子役鬼，为神将兮。转祸为福，永无恙兮。（《艺文类聚》七十九。）

