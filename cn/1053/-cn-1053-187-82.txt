石介　宋颂九首　圣武

圣武惟扬，鹰师虎旅。

至于凛渊，执彼丑虏。

丑虏之来，蜂虿敢怒。

我师如林，不怒以惧。

既俘其帅，请示死所。

石介

石介　宋颂九首　圣武

圣仁如天，恶杀好生。

于以耀德，匪来观兵。

亟命止戈，无兹黩刑。

不剿其类，戴我以兄。

屈膝请和，畏我威灵。

石介

石介　宋颂九首　圣武

弃甲以归，处彼北雝。

千斯年兮，永以为好。

边人其安，养幼送老。

民有肥田，马有茂草。

威德远兮，思我圣考。

石介

