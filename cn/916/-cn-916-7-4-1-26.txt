【颜特进延之侍宴】

太（本集误作大。）微凝帝宇。瑶光正神县。揆日粲书史。相都丽闻见。列汉构仙宫。开天制（《文选》作制。）宝殿。桂栋留夏飙。兰□□停冬霰。青林结冥□。丹□被（本集作披。六臣本《文选》注云。五臣作披。）{艹□}茜。山云备卿霭。池卉具灵变。重阳集清氛。（李善本《文选》作气。）下辇降玄宴。骛望分环队。（本集作隧。李善本《文选》同。六臣本作遂。）晒旷（李善本《文选》作目。本集同。）尽都甸。气生川岳阴。烟灭淮海见。中坐溢朱组。步檐（六臣本《文选》注云。五臣作栏。）□琼弁。礼登伫睿情。乐阕延皇眄。测恩跻逾（本集作愉。六臣本《文选》同。）逸。沿牒懵浮贱。承荣重兼金。（《文选》作荣重馈兼金。六臣本注云。五臣作承荣重兼金。）巡华过盈□。敢饰舆人咏。方惭渌水荐。（○本集四。《文选》三十一。《诗纪》七十六。）

