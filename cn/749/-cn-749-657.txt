彭叔夏


叔夏字清卿，庐陵人。绍熙四年（1193）进十。周必大校文苑英华，叔夏之力为多。有文苑英华辨证十卷传世。

水调歌头

寿赵宰母

铜章纡墨绶，茜服佩银鱼。慈闱一笑，全胜莱子彩衣裾。好是枯红萱草，长伴朱颜绿髮，荣贵更谁如。轴锦装鸾诰，帘绣窣藤舆。

龙为炙，麟作脯，倒琼壶。寿筵今年，邀请金母伴麻姑。缥缈飞琼舞罢，宛转双成歌彻，何物奉亲娱。探支长命缕，预借角蟾蜍。







