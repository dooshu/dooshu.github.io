高斯得　书事四首

晨炊出避寇，中夜尚伤弓。

赤地眠枯秸，青天入短蓬。

可怜穷白叟，所至聚黄童。

老耳虽多聩，时闻话相公。

高斯得

高斯得　书事四首

坎壈乾坤志，苍茫宇宙身。

十年犹铩翮，尺泽岂游鳞。

汗简时鑽蠹，斯文修正获麟。

但忧来日少，沧海阔无津。

高斯得

高斯得　书事四首

不必繙金匮，何须校石渠。

科条唐代典，刀尺汉人书。

后世应知我，时人莫起予。

祈天无厚望，更予十龄余。

高斯得

高斯得　书事四首

两月窜荆棘，愁生祗自怜。

屈盘茅屋底，擎跽野人前。

尽室逾百指，看囊无一钱。

长安望不见，何日静戈鋋。

高斯得

