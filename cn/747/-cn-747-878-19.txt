○谢匡策加特进阶增食邑制

门下：王者均庆推恩，无远弗及。矧有旧德，居然将臣。方申求旧之怀，岂吝畴庸之典。某素推勇气，夙负壮图。立功旗鼓之间，发迹风之会。出分符竹，入守关防。翼卫天门，董齐兰。咸著在公之绩，可观适用之材。享此期颐，保兹优逸。臻富寿之福，全终始之名。比之古人，不可多得。孤以眇质，嗣守庆基。方资无改之规，式重後之节。俾升阶序，仍进户封。於戏！二品崇资，三朝贵仕。人臣宠禄，何以过斯。勉荷朝恩，永扬令闻。可。

