○为贾常侍祭韦太尉文

至道之世，君臣圣明，必有才贤，为之挺生。昭昭我公，得一居真，窥神灵之壶奥，涵天地之淳精。胸襟洞达，方略纵横，文房启而风雅斯在，武库开而祸乱乃平。甲子之岁，逆Г变节，河海沸腾，宗社杌陧。孤军陇上，势穷援绝，激临危之肝肺，成旷世之勋烈。帝有宠命，拥旄蜀川，威声ピ赫，德礼昭宣。家有美政，人无冗贤，熙熙穆穆，二十馀年。机谋内发，英明独照，顿挫西戎，经营南诏。通骠国之幽阻，导弥臣之{穴叫}[QMDF]，咸屈膝於君王，信万古之荣耀。方期驱兵率乘，觐谒帝庭，承汪之殊泽，陈︳谟之大经。如何尊重，遘兹殒灵，地偃乔岳，天沈辅星。昨者疫瘳之日，咸望再起，频造屏内，候公动止。忧国慷慨，请立太子，事苟未行，殁而後已。今上嗣位，人神交喜，哀伤大贤，不见如此。某谬以菲薄，监临此军，参萧曹之议论，睹伊霍之功勋。凄凉门馆，顾慕风，非百身之可赎，寄一恸於斯文。

