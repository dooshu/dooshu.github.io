方岳　上巳游显亲寺题其壁

一犁初试茧栗犊，两岸对鸣晴雨鸠。

摇落碧桃花片片，石阑干下钓鱼舟。

方岳

方岳　上巳游显亲寺题其壁

松房小小雨留客，竹迳深深鸟唤人。

灿醉不知三月暮，等閒又是一年春。

方岳

方岳　上巳游显亲寺题其壁

芳草垂扬水底天，半晴半雨作春妍。

幅巾道服篷船坐，不是诗仙即酒仙。

方岳

方岳　上巳游显亲寺题其壁

属玉双飞水满塘，石炉柏子掩山房。

一瓶瀑煮春风湿，只听松声意自长。

方岳

