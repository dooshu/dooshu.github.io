◎袁淑

淑字阳源，陈郡阳夏人，晋丹阳尹豹少子，为彭城王义康军司祭酒。免，补衡阳王义季右军主簿，临川王义庆卫军谘议参军，迁司徒左西属。出为宣城太守，入补中书侍郎太子中庶子，迁尚书吏部郎。出为始兴王浚征北长史。南东海太守。还为御史中丞，迁太子左卫率。元凶入弑，并见杀，赠太常。孝武即位，赠侍中太尉，谥曰忠宪公，有集十一卷。

