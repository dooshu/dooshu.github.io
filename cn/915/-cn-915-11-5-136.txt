◇退师诏（太和十七年九月丁丑）

皇师雷举，摇旆南指，誓清江，志廓衡霭。以去月下旬，济次河洛。会前使人邢峦等至，审知彼有大艾。以《春秋》之义，闻丧寝伐。爰敕有司，辍銮止轫，休马华阳，戢戈嵩北。便肇经周制，光宅中区，永皇基于无穷，恢盛业乎万祀。宸居重正，鸿化增新，四海承休，莫不铭庆。故以往示如律令。（《南齐书·魏虏传》）

