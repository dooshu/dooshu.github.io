【真王】


（宋）国王别称。以别于郡王。宋曾巩《曾巩集》卷二二《皇伯宗谔赠太尉韩王制》：“以爵则躐于五等，列为真王，以亲则先帝之从父兄，而余曰伯父。”宋袁文《瓮牗闲评》卷三：“祖宗之制，异姓生封郡王者，皆外戚之尊属尔，及其薨也，始赠真王。若故相而有勋德，亦未闻有王爵之赠，况生封者哉！徽宗朝则不然，是时乃蔡京用事，遽封王介甫为舒王，以其弟卞之外舅也；又封韩魏公为魏王，以其有援立之功，而与之同也。”《宋史·职官志》三《吏部·司封郎中》：“列爵九等：曰王，曰郡王，曰国公，曰郡公，曰县公，曰侯，曰伯，曰子，曰男。”





