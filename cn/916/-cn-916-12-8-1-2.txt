【王劭引枯树歌】

〖北史曰：王劭。隋文帝时为著作郎。上表言符命曰：陈留《老子》祠有枯柏。世传曰：《老子》将度世。云。待枯柏生东南枝。回指。当有圣人出。吾道复行。至齐。枯柏从下生枝。东南上指。夜有三童子相与歌云云。及至尊牧亳州。亲至祠树之下。自是柏枝回抱。其枯枝渐指西北。道教果行。考校众事。太平主出於亳州陈留之地。皆如所言。〗

《老子》庙前古枯树。东南枝（隋书作状。）如纟散。（北史作伞。）圣主从此去。（○隋书王劭传。北史王劭传。《诗纪》百二十九。）

