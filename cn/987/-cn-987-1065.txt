苏轼　密州宋国博以诗见纪在郡杂咏，次韵答之

吾观二宋文，字字照缣素。

渊源皆有考，奇险或难句。

後来邈无继，嗣子其殆庶。

胡为尚流落，用舍真有数。

当时苟悦可，慎勿笑杕杜。

斲窗谁赴捄，袖手良优裕。

山城辱吾继，缺短烦遮护。

昔年谬陈诗，无人聊瓦注。

於今赓绝唱，外重中已惧。

何当附家集，击壤追咸瀋。

苏轼

