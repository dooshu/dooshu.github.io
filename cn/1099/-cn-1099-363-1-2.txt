○申飭邊臣撫夷疏 【 撫處王酋】

題為撫夷欠妥、懇乞　聖明申飭邊臣宣布、以正國體、以安邊圉事、議照海西建州夷酋、屋居耕食、密邇邊墻、在彼乍臣乍叛、在我半信半疑、然　累朝不忍蕩平、邊臣不行驅逐者、非力不能也、盖彼以貢市利于內者十之三四。遼夷有參貂土人利于互市不與各鎮同遼人以交易利于彼者十之七八。且賞費取諸市稅。既不請及帑銀。賞數限有定名。又不增諸額外。于懷柔之中。寓羈縻之術。各邊之禦屬夷。未有善于此者。但相沿日久。狎侮日滋。少有忿爭。即肆狂逞。杲最兇狡亦因尔時副帥趙完貪懦有以生其心也建州夷首王杲恃朝廷决不肯加誅。知邊臣决不敢輕勦。又知邊人互市規利。决不肯閉關。故始而假索降以入掠。繼而借備禦以為名。雖陽為驕悍之狀。實陰懷疑懼之心。及奉欽依允臣誅剿。遠近喧傳。諸夷駭畏。非盡虗張形勝美觀章奏也當時李氏在遼實為羣夷所畏故勦命甫下而王酋駭迫矣部落皆日夜號泣。賊首皆逃徙深山王杲欲負固自守。則營寨易攻。欲竄身他方。則家貲難弃。既恐鎮兵之搗巢。又防讐夷之執獻。乃時時叩關、急急請罪、斯時臣等計議、此賊勢窮力盡。若督兵往勦。當成獻捷之功。但見奉欽依先撫後勦。若不撫竟勦。是違旨恣行也。夷既求附而又勦。是殺降貪功也。緣是准兩道往撫。當撫之時。夷人恐我誘殺。心懷疑貳。故二酋不敢入關。人口未即送入。既撫之後。除走回一十七名口不計外。通共送還人一百十九名口。數十年來。未有鹵出人口。一旹生還如此之多者。况官軍斬首七十二顆。威已遠伸。撫賞用銀止于二百。費亦不濫。邊圉已寧。事體似妥。所據酋首王台王杲。相應遵奉欽依。分別議處。查得王台先曾執獻迎夷。年年並未入搶。今又送還人口數。巳順而又順。似應賞賚以堅其慕義之心。王杲雖曾入犯。久巳服?。今又送人口數多。始逆而終順。似應免勦。以開其止?帚正之路。伏乞勑下兵部、再加酌擬、將王台議加賞賚、將王杲姑免議勦、仍照節年舊規、俱□入貢、一以彰天朝好生之仁、一以寢諸夷觀釁之念、庶諸夷既畏天討之森嚴、又感天恩之浩蕩、地方後患、可以永弭矣

