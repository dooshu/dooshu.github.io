卷一

姜埰

字如農，一字卿墅，山東莱陽人，進士，為儀真令，有惠政，擢禮科給事中，以劾柄臣忤旨，廷杖葉詔獄，備受楚毒、九死弗移，謫戍宣城，中途遇改元赦，奉母居吳門。臨歿语兩子安節、寶節曰：“死必埋敬亭，吾戍所也。戍者吾君所命，吾未聞後命而君亡，吾獨辠人也，敢以異代背死君哉。”於是葬於宣城。著有《正氣集》，紀殉難諸君子。《敬亭集》，志戍所。吳中士君子立祠虎丘祀之，私諡貞毅。

張怡

一名遺，字瑤星，號薇菴，人稱白雲先生，上元人，錦衣衞百户，隱攝山白雲菴，紙屏書“忠孝”二大字，麻衣葛巾，終其身，五十餘年不入城市。著有《玉氣劍光集》數百卷。

黃周星

一名人，字略似，一字九烟，號而菴，湖廣江夏人，進士。隱居江南，性孤冷，寡言笑。少年多著作，從長沙過洞庭，夜半劇盜所掠，盡取舟中圖籍投之水，後復著成集。乙酉夏五，口口口口避跡蕪陰。蒼黃從矛鏑濛中搜得一集，挈之以行，復為盗掠。今所存皆鼎革以後所作，頗近於騷。素懷籌均之志，終投秦淮以死。選唐詩快，著夏為《堂詩集》。

萬壽祺

字年少，淮安人，孝廉，以豪傑自命，與閻爾梅稱同志，後效未收，遷徒無定所，有張儉望門投止之意。著隰《西草堂詩集》。

傅山

字青主，一字公之它，號朱衣道人。披絳嚴，居土穴中，纪映鍾贈以詩有“朱衣一道人，土室度殘春”句。與乾初道人交契，同負翟義之志，不免於死者幾。再舉博學宏詞，不赴。書畫妙古今，人爭重之，賣以自給。

梁以樟

字公狄，號鶴林，北直清苑人，進士，官商丘令。壬午春，李自成攻商丘，公率民防禦賊眾，城陷，傷刃仆地，死而復甦。甲申後隱居白田。當商丘陷時，妻張氏自焚死，王獻定為之傅。

李清

字映碧，一字心水，揚州興化人，進士，歷官工科給事、陞大理寺丞，嘗為遜國諸臣請諡建祠。年未五十，隱居棗園，杜門不出。著述甚富，时稱史學名儒，有《三垣奏疏》《三垣筆記》《南渡録》《南北史合註》《澹寧齋史論》《澹寧齋雜著》《正史摘奇》《外史摘奇》《古今不知姓名缘》《女世說》《三餘瑣綠》諸書行世。

王猷定

字于一，號軫石，江西南昌人。文學，性伉直，遭亂移家，多歷艱險。與杜茶村稱性命交，精楷法，以古文自雄。著《四照堂集》。

呂大器

字儼若，號東川，遂寧人，崇禎中進士，為吏部主事。遷閣南道參議，調湖廣馹傳道。陕西撫按奏大器文武才，昭復以守固原。遂擢僉都撫甘肅，晉宣大總督，入補兵部侍郎，更命總督保定。時勤王師多敗，大器軍獨全，晉一秩。張獻忠破武昌，左良玉為李自成敗，師潰，沿江而下。時大器督江楚，親入良玉營授方略，師復振。弘光時，為兵部侍郎，劾馬士英擅用匪人。後進兵部尙書大學士，卒于都勻，年五十三。

徐枋

字昭法，號俟齊，吳縣人，孝廉，文靖公汧長子，隱居澗上，不見一人，湯溍庵中丞三訪之，終不得见，賣畫自給，有《澗上詩稿》。

范鳳翼

字異羽，號太蒙，揚州通州人，進士，累官吏部文選郎，為東林之望。隱狼山，與高僧野老游。著《超逍遙草》。子國祿，亦以詩名世。

顧夢游

字與治，江寧人，貢士，雅懷深致，敦友誼。宋珏歿，請善文者誌其墓，三千里往閩收其散佚遺稿。已所作詩，隨手散去。書法精勁。桐城方文，於絹素筆面及尺紙寸幅裹輯成稿。晚年爲洲田所累，窮困自甘。

杜祝進

字退思，湖廣黃閊人，進士。偕其子濬紹凱隱金陵，高風苦志，為世所重。

湯燕生

字岩夫，太平人，布衣、性朴質、精漢隸，授徒自給，志何甚高。縣令餽金，不納，亦不枉見。赭山四詩，可以概見其生平矣。

费經虞

字仲若，四川新繁人，孝廉，累官太守。見國事日非，求退不得，遂削髪自罷歸，偕其子密徙居江都野田，著書請學，有《雅倫荷衣集》行世。私諡孝貞。

余楍

字生生，號鈍庵，四川青神人。世襲錦衣衛百戶，黄冠野服，隱居江都。好爲古詩，有漢魏風骨，著《增益軒草》。

王光承

字玠右，華亭人。文學與弟烈齊名。負耒躬耕，不入城市，士林重之。

黄宗羲

字太沖，號梨洲，浙江餘姚人，文節公尊素之子，有父風，以忠孝自任。善古文辭。舉博學宏詞，不就。

賈開宗

字静子，河南商丘人，文學與侯方域齊名。博學好古，有魯連遺風，著述甚富。

李孔昭

薊人，進士，隱盤山，有人入山猶恐不深之意。富著述，不欲傳于世，故不多見。

董樵

一名囂，字樵谷，山東莱陽人。文學，人稱海國夷吾。立屋野外，非力不食，寧其子弟耕耘樵採。

岑徵

字金紀，廣東南海布衣，高風亮節，人莫興儔，嶺南推為人望。

徐介

又名嚝，字孝先，浙江錢塘人。短小精悍，而吐音清越，操甚孤潔，慕雷首遺徽，終身以麻巾冠其首。魏禧死眞州，走午裏哭之，手抄其未刊遺稿。

方孔炤

字潛夫，世家桐城，萬歷丙辰進士。初任蜀之嘉定，調福寧，皆有聲跡。入為職方郎，曾魏璫欲封其兄子良鄉為伯，固執不覆，削籍歸。崇禎初，起尚寶卿，奉父諱家居，闡明三世之學。歲甲戌，里中偷兒揭竿起，賴公計殲其渠魁，餘黨解散。撫按皆應，起尚書卿，以副都御史巡撫湖廣，復屯撫河北，甲申南歸。著《周易時論》，輿康節互相發明。母喪，終于墓側。門人諡貞述先生。




