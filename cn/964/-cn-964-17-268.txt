韩维　和王詹叔寄彭年四首

纷纷声里满埃尘，一听除书耳目新。

清世未能忘薄禄，官曹犹得作闲人。

韩维

韩维　和王詹叔寄彭年四首

断瓢疏罟入提携，浊酒徐倾鱠缕肥。

雨后碧山来爽气，松间明月尚清辉。

韩维

韩维　和王詹叔寄彭年四首

层楼飞观压溪流，缥缈当从海上求。

病间体轻尘虑静，好追仙子御风游。

韩维

韩维　和王詹叔寄彭年四首

一曲清琴满架书，万钟于我亦分铢。

他年欲作林泉计，为问山前有地无。

韩维

