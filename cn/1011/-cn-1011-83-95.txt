郑侠　仲常龙图自广移帅闽

去年牙戟海边城，空望门阑涕泗横。

今日去旄东向梦，那知高纛此中迎。

岂非丈席谐瞻对，亦似云衢有否亨。

十年余年想谆诲，更期朱玉似河倾。

郑侠

郑侠　仲常龙图自广移帅闽

惠兹政化及民功，内外声称有古风。

五岭山川情正黮，七闽桃李意选取通。

大明继明天衢辟，重德还朝众愿同。

早晚皇穹顺舆议，老人星在玉堂中。

郑侠

