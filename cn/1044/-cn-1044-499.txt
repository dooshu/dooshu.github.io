王禹偁　赠卫尉宋卿二十二丈

性情和雅得天真，卿寺鳌头任屈伸。

三品且随前宰相，重瞳偏认旧词臣。

宿斋院冷琴横膝，朝退门闲鹤伴身。

多少抠衣门弟子，侧聆还望秉陶钧。

王禹偁

王禹偁　赠卫尉宋卿二十二丈

谪宦归来发更斑，徊翔犹在寺卿间。

几多僚吏三台上，太半生徒两制间。

旧赐锦袍多贳酒，新裁纱帽欲归山。

东垣小谏龙锺甚，空愧洪炉早铸颜。

王禹偁

