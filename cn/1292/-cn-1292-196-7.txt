◇　移书池阳追署廉吏王立

县所举廉吏狱掾王立，家私受赇，而立不知，杀身以自明。立诚廉士，甚可闵惜！其以府决曹掾书立之柩，以显其魂。府掾史素与立相知者，皆予送葬。

（《汉书·薛宣传》：池阳令举廉吏狱掾王立，府未反召，闻立受囚家钱。宣责让县，县案验狱掾，乃其妻独受系者钱万六千，受之再宿，狱掾实不知。掾惭愤自杀，宣闻之，移书池阳。）





