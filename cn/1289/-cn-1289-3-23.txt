腹自章门下行至居 凡十二穴第二十三


章门，脾募也，一名长平，一名胁 。在大横外直脐季肋端，足厥阴、少阳之会。侧卧屈上足，伸下足，举臂取之。刺入八分，留六呼，灸三壮。

带脉，在季肋下一寸八分。刺入六分，灸五壮。《气府论》注云：足少阳、带脉二经之会。

五枢，在带脉下三寸。一曰：在水道旁一寸五分。刺入一寸，灸五壮。《气府论》注云：足少阳、带脉二经之会。

京门，肾募也，一名气府，一名气俞。在监骨下腰中季肋本夹脊。刺入三分，留七呼，灸三壮。

维道，一名外枢，在章门下五寸三分，足少阳、带脉之会。刺入八分，灸三壮。

居 ，在长平下八寸三分，监骨上陷者中，阳跷、足少阳之会。刺入八分，灸三壮。《气府论》注云：监骨作骼骨。





