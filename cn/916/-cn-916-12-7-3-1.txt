【和孔侍郎观太常新奏乐诗】

昔人梦上（《初学记》作黄。万花谷同。文苑、《诗纪》并云。一作之。）帝。尚（文苑作常。）喜颂（《初学记》作预。）钧天。况兹（文苑云。一作荷。）开景业。作乐武功宣。大雅（文苑云。一作子。）废（《初学记》作发。）还理。乘风毁更悬。中和诚易拟。韶夏讵相沿。犍为（文苑、《诗纪》并云。一作泗滨。）磬响彻。ㄍ谷管声传。小臣滥清耳。长奉南风弦。（○《初学记》十五。文苑英华二百十二。万花谷後三十二作卞斌诗。《诗纪》百二十六。）

