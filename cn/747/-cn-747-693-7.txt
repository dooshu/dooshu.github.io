○为崔大夫贺册皇太子状

臣闻帝皇立极，必建储贰，俾承宗祧，所以祗奉粢盛，永固社稷者也。伏惟睿圣文武皇帝陛下积德承业，光有天下，思正国本，以和人心，载考《春秋》之义，以明君臣之道，主兹匕鬯，允属元良，推明至公，振举旧典。皇太子体仁秉哲，既嫡且贤，温文发中，孝友闻外，钦若丕训，允膺册礼。陛下将嗣十圣之休烈，垂百代之懿范，大备礼物，广设明庭。阴气方晦而忽销，旭日既升而增朗，夷夏胥悦，神祗克谐，足以包夏孕商，跨周轶汉，夫何晋魏以降，易琐琐，不足侔比。盛礼既毕，洪恩又洽，┰刑议狱，旌善赏劳，礼问高年，存┰疾隐，皇王之德，於兹备矣。臣忝列近侍，亲承睿谟，蹈之切，不任愚恳。

