卷一百二十九


王建（前蜀主）

建字光图，许州舞阳人，初为列校，田令孜养为假子，拜诸卫将军。大顺中累加检校司徒成都尹剑南西川节度副大使知节度事管内观察处置南八国招抚等使，景福二年加同平章事。乾宁四年，攻杀东川节度使顾彦晖，遂据有两川之地。光化三年加中书令，命以西川节度使兼东川武信军两道都指挥制置等使，赐爵琅琊王。四年改封西平王。天复三年加守司徒，进爵蜀王。七年，梁受唐禅，遣使宣谕，拒不纳，遂称帝，国号大蜀，改元武成。光天元年六月殂，年七十二，僭谥神武圣文孝德明惠皇帝，庙号高祖。

