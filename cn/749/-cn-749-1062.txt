林式之


式之，福清人，林希逸门人，曾官潮阳通判。

酹江月

桐皋东去，又依然、烟际云边柔橹。赖有双台知己耳，牢落孤怀欲吐。小倚云根，细商心事，提起千年语。九天飞梦，别来长记幽渚。

试说北海归文，西山何事，犹不甘臣武。广大尧天箕颍小，绵上可能如许。兴世真痴，先生长啸，尘海谁堪与。啸声吹送，刺天鸾鹤冲举。







