○东还赋

我思西来兮，犹前日之未<贝余>。岁回复兮，倏历五稔，如一息欤。咄嗟！我道甚直兮志甚迂。若陟景之无所，涉川之无涯。今虽非乎乘车而复除道，亦庶乎执笏而还家。我之家兮，逼江湄而临海氵筮，其地则古有吴王之夫差。十代之风兮，但传乎稽古。数亩之宅兮，不树乎桑麻。亲之慈兮，兄之友与。予之弟悌，常氵衣而菲食，吾安得以夫役役此还之为华。乃命仆以诘朝而必上道，问何有，则曰：始来之宝刀经笥，其外则毫未而无加。於是乃出国门而东骛。乃赋其言曰东还兮，直书吾意而罔差。风苍茫兮候入八月，灞上之日西南斜。城中之人或持酒肉以送我，睹大车驰马颠兮无非别者之为邪。繇是酒不饮兮肉不御。咸回回兮一泣而歌，苟天下之人兮离合之若此，矧吾高堂为念之谓何？乃三肃而行，顺彼长道，忘自东西之相遐。

