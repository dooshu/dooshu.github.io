徐明仲


据词中“宗衬中兴佐”云云，明仲盖南宋初人。

水调歌头

春寿太守

迟日笼晴昼，新火敛馀寒。东君着意，留恋春色在人间。故遣蓬瀛仙侣，来布阳和德泽，造化寄毫端。麾节经行外，喜气满江山。

听歌谣，五袴暖，二天宽。汉朝侧席，英隽玺诏促征还。鞭算钱粟腐，刃往剧专刂烦解，启沃动龙颜。已有白麻笔，草制在金銮。

又

宗社中兴佐，廊庙黑头公。故家乔木，十年风虎会云龙。三镇上流藩翰，千里北门符钥，何许在民功。刀剑还牛犊，饥馑化登丰。

政成时，春明媚，目和融。寿觞如海，愿公一酌倒三松。移取活人心手，归作调元勋业，谈笑共平戎。还使十书老，直与古人同。







