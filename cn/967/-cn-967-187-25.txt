李若水　次韵舒伯源雪晴偶书四首

朝阳飞影战余寒，楼上高人久屈蟠。

想见倚栏三盏后，醉横诗眼与天宽。

李若水

李若水　次韵舒伯源雪晴偶书四首

化工错玉满京都，尚有痴云似积酥。

马上官人冻颜赤，拥炉还羡老生无。

李若水

李若水　次韵舒伯源雪晴偶书四首

雪意融融旋作泥，故山应是费攀跻。

而今把笏谢樵子，马踏御街闻晓鸡。

李若水

李若水　次韵舒伯源雪晴偶书四首

银涛万顷涨烟村，寂历茅檐上晓暾。

春傲余寒邀不住，夜来偷入杏花园。

李若水

