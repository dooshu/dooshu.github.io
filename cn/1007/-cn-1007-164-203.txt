张栻　平时兄弟间十三章四句送定叟弟之官桂林

平时兄弟间，未省别离味。

别时已不堪，别后何由慰。

张栻

张栻　平时兄弟间十三章四句送定叟弟之官桂林

庭萱既荒芜，彩绶委尘土。

子叹予咨嗟，寒窗夜风雨。

张栻

张栻　平时兄弟间十三章四句送定叟弟之官桂林

逮此闲暇日，赖有先世书。

与子共紬绎，舍去情何如。

张栻

张栻　平时兄弟间十三章四句送定叟弟之官桂林

呜呼忠献公，典则垂后裔。

遗言故在耳，夕阳当自厉。

张栻

张栻　平时兄弟间十三章四句送定叟弟之官桂林

何以嗣先烈，匪论达与穷。

永惟正大体，不远日用中。

张栻

张栻　平时兄弟间十三章四句送定叟弟之官桂林

履度如履冰，犹恐有不及。

毫厘傥不念，放去如决拾。

张栻

张栻　平时兄弟间十三章四句送定叟弟之官桂林

事业无欲速，燕逸不可求。

速成适多害，求逸翻成忧。

张栻

张栻　平时兄弟间十三章四句送定叟弟之官桂林

南山有佳木，柯叶正敷荣。

原图岁晚功，大用宁小成。

张栻

张栻　平时兄弟间十三章四句送定叟弟之官桂林

岁晚岂不念，风雨漂摇之。

但当护木根，纷纭尔何为。

张栻

张栻　平时兄弟间十三章四句送定叟弟之官桂林

岭海坐清静，府公金玉姿。

幕府省文书，简编可委蛇。

张栻

张栻　平时兄弟间十三章四句送定叟弟之官桂林

十步有茂草，会府宜多贤。

新仁古所贵，更诵伐木篇。

张栻

张栻　平时兄弟间十三章四句送定叟弟之官桂林

闻之元城公，南州宜止酒。

止酒纵未能，少饮还得不。

张栻

张栻　平时兄弟间十三章四句送定叟弟之官桂林

子行日以远，我思日以长。

政或少閒暇，书来不可忘。

张栻

