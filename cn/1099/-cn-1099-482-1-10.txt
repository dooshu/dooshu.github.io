○答監軍道高參政 【 揀步兵練車營】

自正月以來、創設各局打造戰車鎗炮、併各火器、又為請發內府神器、各邊火炮、晝夜處辦、殆無遺力、夫獨為守而巳耶。以守為戰故其守不懈而其戰必堅他日撫臣曰不能守所以當戰真孟浪耳誠欲揀步兵練車營以火器之長勝弓矢以步兵之長制虜騎以土兵之長奪險阨為漸逼漸進之計耳日于瀋奉發往車炮、不過暫借以自衞。諸將遂安處家當。視為不可那動之物。大非初意是以有昨日團練車步之檄。西北將止慣搏弄馬兵。語以步車之法。誠非所習。非所長。然天下無不可學之事。不可教之人。昔蒙古圖襄樊、劉整語阿术曰、我精兵突騎所當輒破。惟水戰不如宋耳。奪彼所長。造戰艦。習水軍。則事濟矣。乃造船五千艘。日練水軍。雖雨不能出。亦畫地為船而習之。練卒七萬。遂破襄陽。沿江直下。而宋遂亡。夫北人不習舟楫。而元卒用以亡宋。試觀劉整輩雨中畫地一?精心。那得不習熟今車步非有難于舟楫也。而為我之劉整阿朮者何人哉。前嘗密言兩鎮率騎兵結車營于撫順以持賊。而別用川土兵間道批搗。正與來教意同。但兩鎮相持之時。但遇機括。亦須進取。可曰吾未嘗練有步兵也。第止境上而不進。如必進則步兵信未可少。就巳所轄之騎揀練為步。信未可以巳也。

