杨万里　晓坐荷桥四首

雨後晨前绝爽时，胡床四面是荷池。

荷珠细走惟愁落，为报薰风莫急吹。

杨万里

杨万里　晓坐荷桥四首

碧玉山边白鸟鸣，绿杨风里翠荷声。

草花蹈碎教人惜，为勤芒鞋款款行。

杨万里

杨万里　晓坐荷桥四首

四叶青苹点绿池，千重翠盖护红衣。

蜻蜓空里元无见，只见波间仰面飞。

杨万里

杨万里　晓坐荷桥四首

帘影窥池到藕根，水光为我弄朝暾。

鱼儿解作晴天雨，波面吹成落点痕。

杨万里

