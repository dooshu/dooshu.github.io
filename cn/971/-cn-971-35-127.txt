刘黻　饯潘吴二察院去国五首

两豸归欤一相留，孤山草木亦含羞。

忠言不必排阊阖，付与钱塘江自流。

刘黻

刘黻　饯潘吴二察院去国五首

涂碑共说台官去，局面还忧宰相来。

今古风多兴废事，只缘忠佞是胚胎。

刘黻

刘黻　饯潘吴二察院去国五首

谁新白屋当灵鹫，倚汉横霓几栋梁。

因想中原陵寝处，断垣衰草正斜阳。

刘黻

刘黻　饯潘吴二察院去国五首

宰相从来号读书，晚年似欲俲痴儿。

痴儿多病伤於饱，爵禄如何对饱时。

刘黻

刘黻　饯潘吴二察院去国五首

生节雷声午夜残，囊封一疏夺冰寒。

先生此去非沽誉，留与时人作样看。

刘黻

