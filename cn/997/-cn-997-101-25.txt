徐元杰　饯江东绣使庸斋赵玉堂二首

天上玉堂辞宠荣，却持玉节按江城。

惟刑之恤民不悦，不怒而威吏胆惊。

有脚春来陶化日，无心云出雨苍生。

个中运量常提醒，元气循环昼夜行。

徐元杰

徐元杰　饯江东绣使庸斋赵玉堂二首

福星分野大江东，道味蓬山聚话中。

漠漠暮云诗兴感，依依何日酒樽同。

虚心无我爰咨度，养气知言协粹冲。

望切衮归基宥密，可能无梦到周公。

徐元杰

