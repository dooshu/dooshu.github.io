应声病：

弘治间，杭人裴师召颇有文行。一日腹语事颇验，师召耻之，数月不出。遇山东人言其实，其人曰：「向病此求死，道见异草即拾之。忽值一草，腹语之勿食，吾竟吞之，物即洞下而愈。」遂觅草得之南高峰，将食，果腹止之。食刻许，腹雷鸣，下大虫如矢，状如蛇，疾良已。(《杭州府志》)

冯盖斋给谏，每发言腹中辄有声应之，遂告病，卜居南京。杨守极用小蓝煎水饮之，即吐其虫。(《金陵琐事》)



