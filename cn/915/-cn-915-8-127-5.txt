◇侠道作乱四逆

夫冥宗难晓，声华易惑，缘累重渊岳，德轻风露，如黄巾等，鸢望汉室，反易天明，罪悉伏诛，次有子鲁，复称鬼道，神不佐，为野麋所突，末後孙恩，复称紫道，不以民贱之轻，欲图帝贵之重，作云响於幽窦，发妄想於空玄，水仙惑物，枉杀老稚，破国坏民，岂非凶逆。是以宋武皇帝惟之慨然，乃龙飞千里，虎步三江，掩扑群妖，不劳浃辰，含识怀欢，草木春光。

