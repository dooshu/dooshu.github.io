郑刚中　悼六兄宗鲁

王粲全身不偶然，意分所享尚绵绵。

谁知庆吊在反掌，到底死生难问天。

万顷良田空沃壤，九原幽恨独新阡。

阶庭富有诸郎外，所喜东床两婿贤。

郑刚中

郑刚中　悼六兄宗鲁

去岁担簦入上都，公能别我意踟蹰。

微疔未觉鴒原急，永诀那知雁序孤。

奠拜昔犹棺在殡，送车今又客登途。

为公回首生清恨，空有池边宅一区。

郑刚中

