【《国语》引谚】

兽恶其网。民恶其上。（○《国语》周语。《御览》八百三十四。《诗纪前集》十。）

众心成城。众口铄金。（○《国语》周语。《御览》四百九十五、五百七十五。《诗纪前集》十。）

从善如登。从恶如崩。（○《国语》周语。《诗纪前集》十。）

黍稷无成。不能为荣。黍不为黍。（《御览》无不为黍三字。）不能蕃朊。（《国语》作庑。《御览》作芜。）稷不为稷。（《御览》无不为稷三字。）

不能繁殖。所生不疑。惟德之基。（○《国语》晋语。《御览》四百九十五。《诗纪前集》十。）

狐埋之而狐扌骨之。是以无成功。（○《国语》吴语。《诗纪前集》十。）

觥饭不及壶餮。（○《国语》越语。《诗纪前集》十。）

