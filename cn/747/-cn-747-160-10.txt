○责田游岩书

足下负巢由之峻节，傲唐虞之圣主，养烟霞之逸气，守林壑之Т情，有年载矣。故能声出区宇，名流四海。主上屈万乘之重，申三顾之荣，遇子以商山之客，待子以不臣之礼，将以辅导储贰，渐染芝兰耳。皇太子春秋鼎盛，圣道未周。拾遗补阙，臣子恒务，仆以不才，犹参庭诤。诚以素非德望，位班卒伍，言以人废，不蒙采掇。足下受调护之寄，是可言之秋，唯唯而无一谈，悠悠以卒年岁。向使不餐周粟，仆何敢言？禄及亲矣，以何酬塞？想为不达，谨书起予。

李乾

乾，雍州长安人。贞观初为殿中侍御史，历治书侍御史，永徽初擢御史大夫，出为邢魏沧三州刺史，入为司刑太常伯，坐漏禁中语免官。

