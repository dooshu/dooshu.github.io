◎傅隆

隆字伯祚，亮从兄，义熙初为孟昶建威参军员外散骑侍郎，坐辞兼免，复为会稽征虏参军，除给事中。尚书仆射丹阳尹徐羡之以为建威录事参军，寻转尚书祠部郎丹阳丞。永初中，徙大子率更令。庐陵王义真车骑咨议参军，出补山阴令。文帝即位，除司徒右长史，迁御史中丞，转司徒左长史。出为义兴太守，征拜左民尚书，转太常，拜光禄大夫。致仕，元嘉二十八年卒，年八十三。

