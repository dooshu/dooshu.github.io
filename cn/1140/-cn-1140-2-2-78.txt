送沈绎堂【时由史馆出为大梁副使】

回飈振高树城阙发微凉故人持节去行行之大梁伊洛方横流四野何汤汤裵衰三太息岂辞征路长束髪结华绶梧桐生高冈煌煌丹凤姿宁从鸿鹄翔逍遥聊放意脂车褰我裳

二

夙昔频宴会好音动京国握手衆人中抗言各努力落日下燕台行云去不息一觞未及斟忼慨泪沾臆双鹤鸣前林烈风分羽翼振衣蹑嵩高延颈睇北极拳拳复何言但有加餐食

