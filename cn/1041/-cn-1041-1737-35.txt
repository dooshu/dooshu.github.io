仲并　黄兵部生辰

中朝人物竞推先，富贵前涂看永年。

九万里程飞正远，八千春干久弥坚。

仲并

仲并　黄兵部生辰

南国初持使节回，斑衣仍把锦新裁。

大椿更向萱堂祝，长到春来共寿杯。

仲并

仲并　黄兵部生辰

早岁蜚声应宿郎，至今鸡舌尚含香。

未应驷马夸流俗，只为慈亲乐故乡。

仲并

仲并　黄兵部生辰

地上泉流府库充，艰难天与岁时丰。

他时若论关中漕，合数萧何第一功。

仲并

