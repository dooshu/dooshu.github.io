汪莘　中秋月五首

今宵何处惬清游，震泽波心太华头。

初出海张红锦扇，到中天挂水晶球。

兔蟾迸作双轮现，金火溶成一鉴秋。

惟有飞仙知表裹，入他宫殿又焉瘦。

汪莘

汪莘　中秋月五首

对月题诗过几人，不知何句与渠亲。

精神尢向水中活，形状直须天上真。

紫磨一轮开作屋，桂花千朵斫为薪。

寒儒老矣心犹在，诚念唐虞有野臣。

汪莘

汪莘　中秋月五首

万派寒芒一道飞，阴精盛处远成围。

抱回红日浴东井，横截碧天朝太微。

惟有中秋金正王，复当子夜水生肥。

溶溶满掬乾坤髓，说向傍人是泄机。

汪莘

汪莘　中秋月五首

吟诗竞尽月精微，自昔谁明造化机。

近作金波千道去，远成玉鉴一团飞。

阳魂满处因乾父，阴魄亏时自巽妃。

笠泽渔舟都不问，醉中倒着绿蓑衣。

汪莘

汪莘　中秋月五首

诗人长以月为心，对月题诗随浅深。

缺此作钩圆作鉴，白将如玉紫如金。

练丹道士绵绵守，见性禅师了了吟。

今夜谁家杀风景，聒天鼓吹到横参。

汪莘

