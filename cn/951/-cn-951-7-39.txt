敖陶孙　广行路难

有声且勿吞，有泪且勿倾。

声吞断人肠，泪倾草不生。

万事有反覆，天地终无情。

斩方以为轮，平地生九折。

锻剑使绕指，青萍化为血。

筋骸束未贯，光景电露灭。

我俗竟此曲，此曲能颓山。

奉君一卮酒，已矣当何言。

敖陶孙

敖陶孙　广行路难

有歌且勿发，有舞且勿盘。

歌发愁云阴，舞盘仲岁年。

古来妾事主，百悲偿一叹。

劝君莫渡河，河伯欲取妇。

采桑急蚕饥，送死藁磚手。

世故常多门，反覆无不有。

我欲竟此曲，此曲能推城。

奉君一卮酒，假日聊偷生。

敖陶孙

