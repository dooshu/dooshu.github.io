◇刘暄封侯诏

门下：南国是式，事萧兴周；原鹿启士，义昭洪汉，领军舅亲德之重，朝野式瞻。在昔中兴，任推心膂，哀疚眇然，未堪多难，允赖徽猷，嗣隆宝业。及衅起不虞，咫尺宫禁，内参嘉谟。外宣戎略，密勿劬劳，诚力备尽，宗社克固，实倚高谟，无言不雠，无德不报。况忠勋至戚，义兼於此者乎！宜锡圭裂壤，允副佥属。可封开国县侯，食邑二千户。主者施行。（□□□□□□。）

