29　王及甫天經


天經，紹興三十年閻按：「高宗在位三十四年庚辰。」王及甫上。閻按：「及甫，同州進士。」朱文公謂：「類集古今言天者，極爲該備。」

【元圻案】書録解題曆象類：「天經十九卷，同州進士王及甫撰進。不知何人。」〇玉海三云：「詔祕省勘詳，其人洞曉星曆，令與特奏召試。」〇朱子答蔡伯静書云：「天經論撰甚詳悉，亦甚不易，但回互蓋天，頗費力。」





