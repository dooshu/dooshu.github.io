89　舜跖堯桀之分所在


孟子曰：「舜、跖之分，利與善之間也。」蕭望之曰：「堯、桀之分，在於義利而已。」

【元圻案】漢書蕭望之傳：「張敞上書言：『令諸有辠，非盜受財殺人及犯法不得赦者，皆得以差入穀。』望之與少府李彊議，以爲『堯在上，不能去民欲利之心，而能令其欲利不勝其好義也。雖桀在上，不能去民好義之心，而能令其好義不勝其欲利也。故堯、桀之分，在於義利而已矣』。」





