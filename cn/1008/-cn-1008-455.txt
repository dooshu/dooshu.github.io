赵蕃　读公择箧中徐季益孙子进昆仲诗有怀其人因以题赠四首

几年禅月閟灵栖，石磴崩摧仅可梯。

谁遣诗人来借住，自应无饭只羹藜。

赵蕃

赵蕃　读公择箧中徐季益孙子进昆仲诗有怀其人因以题赠四首

怪渠诗律自江西，曾把文章谒紫微。

今日凄凉亦何甚，异方流转未能归。

赵蕃

赵蕃　读公择箧中徐季益孙子进昆仲诗有怀其人因以题赠四首

囊有清诗无一钱，夜窗翻倒谩妨眠。

荆溪溪上长回首，不见音书已二年。

赵蕃

赵蕃　读公择箧中徐季益孙子进昆仲诗有怀其人因以题赠四首

我贫犹说在有贫，覊旅如君更感人。

强道诗工能泣鬼，未如钱夥可通神。

赵蕃

