开先寺【有宝墨亭昭明读书台黄山谷书七佛偈其上】

黄岩岩下叩禅扉老树寒潭石径微宝墨亭台留佛偈炉峰烟雾上僧衣峡开青玉奔雷急崖暗苍龙带雨归谁拾枯松煮瀑布朝朝目送白云飞

三叠泉【为庐山最胜处余欲从玉川门溯流开径置小亭其下使飞泉拂面留以告後之好事者】

侧叠云峰路几盘飞流曲注一天寒风回水雪声相鬭峡险蛟龙窟未安五老细垂苍玉佩九屏濯出翠琅玕寻源我欲开幽境枕石悬岩仰面看

