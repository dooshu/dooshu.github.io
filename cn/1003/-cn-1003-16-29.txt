曾极　寄陈正已

扊扅深闭断经过，倒摺尘编且卧痾。

九十日春晴景少，一千年事乱时多。

吟成楚些翻愁绝，鬓染吴霜奈第何。

心铁正坚思急试，忆君中夜起悲歌。

曾极

曾极　寄陈正已

十载忧近发半华，东山有意净胡沙。

公车战策三千牍，腹笥兵书五十家。

好佩青萍光夺月，莫惊赤羽气成霞。

嗟予本亦轻生者，欲渡黄海掷马挝。

曾极

