徐似道　为刘改之作五首

江西诗社久沦落，晚得一人刘改之。

不向岭头拈取去，此衣此钵付他谁。

徐似道

徐似道　为刘改之作五首

谪仙昔者号无敌，侯喜中间还有声。

后五百年无继者，得渠一句便堪听。

徐似道

徐似道　为刘改之作五首

一生能着几两屐，万户何如千首诗。

竹隐在傍须径造，醉乡有路莫他之。

徐似道

徐似道　为刘改之作五首

风吹客袂游甘露，雪打人头入半山。

无故被他林鸟觉，竞传新句落人间。

徐似道

徐似道　为刘改之作五首

闭门长安十日雨，车马不来蛙黾多。

若往澹然应子是，作商声者必君歌。

徐似道

