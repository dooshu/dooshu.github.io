释印肃　造袁州浮桥语

普庵教化修浮桥，信心自肯大丰饶。

解脱皆因不思议，度人无量永赵遥。

秀江千古源何极，非干今日与明朝。

一生补处谁知有，万德咸欢寂体寥。

蚊子眼中藏刹土，红灯焰裹势眉毛。

毫发虚空全不漏，海山相击浪滔滔。

石牛吃尽张公粟，木女垂丝钓巨鳌。

新罗国打西川鼓，东震旦抛北越刀。

孔自孔，毛自毛，

针劄不入大雄豪。妄想颠倒苏公盛，

未解撑船弄行篙。岂在文言多卜度，

德山拄杖不敲槽。

释印肃

