刘宰　送梁伯暘归括苍三首

怒风驾海潮，钱塘天下庄。

岷山浚源委，东下极奔放。

中横吴淞江，烟波渺四望。

归欤太史笔，偃蹇九霄上。

刘宰

刘宰　送梁伯暘归括苍三首

城关美少年，三五事游冶。

明珰烛绮疏，宝香笼舞树。

一朝黄金尽，帷盖羞狗马。

短檠有真乐，行矣遴取舍。

刘宰

刘宰　送梁伯暘归括苍三首

西北天马驹，堕地志千里。

暴生执鞭辔，邂逅渥洼水。

东来荐郊庙，声名蔼千祀。

咄尔驽骀辈，局缩当愧死。

刘宰

