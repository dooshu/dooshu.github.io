楼钥　次韵蒋德言游太白玉几两山

西山不到几经春，玉山犹能一再临。

太白峰前成梦境，直从总角到于今。

楼钥

楼钥　次韵蒋德言游太白玉几两山

少日游山不要归，老来腰脚不相宜。

羡君胜具了无倦，踏雪寻幽更一奇。

楼钥

楼钥　次韵蒋德言游太白玉几两山

賸欲扶筇随意行，要令心迹得双清。

何时同入翠微去，丈室先参老净名。

楼钥

楼钥　次韵蒋德言游太白玉几两山

落花影里步春阑，飞鸟翩翩相与还。

若得把茅成小隐，等閒来往两山间。

楼钥

楼钥　次韵蒋德言游太白玉几两山

谁能饶舌强参禅，何用谈因更说缘。

生死本来无大事，晨朝须起夜须眠。

楼钥

