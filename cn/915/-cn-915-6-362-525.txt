○为旧君服议



吊服加麻，轻末之服。臣为君服斩衰，旧君齐衰三月，此古今所以得异。甯谓臣有贵贱，礼有隆杀，州郡纲纪，察举辟命之吏，闻旧君丧，应即奔赴，在官之人，亦宜弃职而去，虽不皆与礼合，称情立文也。或曰，州郡守牧丧，官吏为之齐衰，故服旧君缌麻，所以为轻重之杀也，臣为君服斩，三代之达礼，秦罢侯置守，虽不继位，皆有吏臣，岂不得准古诸侯也。（《通典》九十）



