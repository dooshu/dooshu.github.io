○对封君祭判

〈乙祖是始封君，祭以不毛，所司科为失礼，不伏。〉

百王率由，礼建方社；六服咸若，寄切维城。列玉瑞以推尊，锡圭田以表德，绶分四色，爵配五等。开国称孤，彼既光於祖业；列筵设奠，此何昧於家声？言念庀牲，空惭掩豆，虽展敬於如在，果见嗤於不毛。葬以大夫，礼既隔於问子；爵为侯氏，察岂及於谋孙？亲牵之用颇乖，受之名应缺，自须闻义能徙，何不以欲从人？

