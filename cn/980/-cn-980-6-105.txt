释宝昙　钱德远判县与母同生日

西风一奏近闻韶，丹凤将雏下九霄。

忽忆山川缠锦绣，又传歌吹杂蒭荛。

扶携共醉瑶池日，鼓舞同升玉帝朝。

一等壶中人不老，下方鹏鷃}亦逍遥。

释宝昙

释宝昙　钱德远判县与母同生日

彩衣何似舞衣轻，鸾镜还如水镜明。

百里弦歌归有道，一轩风月不胜情。

口香知吮莲华墨，山近闻拖蜡屐声。

百拜一樽须竟醉，看飞凫舄上蓬瀛。

释宝昙

