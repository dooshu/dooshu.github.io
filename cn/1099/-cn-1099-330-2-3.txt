○九月西征記 【 粵寇】

余以八月二十八日出間則泰寧報粵賊急、余即下檄邵延各郡邑兵夾勦、而身與數騎星馳而西、至延、則賊巳殺秦寧簿、又?木虍吳?其衛使楊、佘曰事迫矣、於是檄歸化兵截其西、邵武兵防其北、將樂兵阻其東、而謝倅時視事永安、則檄謝督兵截其南、馳至將樂、會顏使君、顏使君、留將樂防賊之東、而余督數百騎徑趨歸化、至白蓮驛、則賊巳遁紫雲臺矣、臺去白蓮六十里、歸化永安沙縣各百里、而歸化又賊入汀歸粵之要塗也、余以是夜馳至、檄其邑兵五百、粵兵二百、付李丞蘇簿、及豐從事馳之紫雲、兵急不及餐、而余取邑父老米三十石、令徤兒數十肩隨之、賊是時巳據紫雲數日、延平衛使劉周率其眾與賊戰、賊佯敗眾逐之、賊伏起環戰、遂殺我兵數十人、巳乃聞歸化兵至輒驚走、先是賊過歸化、歸化人善弩、輒射殺數人、賊遂遁、至語人曰吾遇延平兵臥而戰。遇永安兵坐而戰。遇歸化兵立而戰。盖懼之也。賊既遁而歸化兵追之、遂遇永安永安、在萬山中、而積穀寮人最悍、是謝倅檄積穀寮兵三百出戰、擒數十賊、獲大旗、追至百里不及而歸、而賊遂夜從上杭歸粵、會上杭兵又追擒之、謝倅馳報余、於是勒回所遺歸化兵、罷豐從事還郡、明日遂發歸化、至白蓮、其丞廣陵人也、老而被創、覿余流涕、余詰其狀、則曰賊從泰寧來、乃徑至驛云、其鼓而登堂、而朱衣者、盖少年美丈夫也、是時驛中人惶急走而丞負廩金匿之暗室中、少年問丞安在、於是羣賊四索曳出之、欲鞭之、而少年止之曰丞老矣、速取金來宥女、於是驅而之賊、中少年獨坐上坐、見丞跽、輒以手扶之起、曰此官人也、遂呼之官人、與之坐而列所掠諸婦于旁、今流賊亦如此使以精兵蹂之故易與耳諸婦有小兒者、輒自乳其兒、其兒啼、少年輒啖之果、代抱之而諸婦如對其家人不懼也少年謾言曰、公以我為賊乎、我非賊、聊與二三兄弟訪故舊此中、不免取牛酒為諸父老費、而何當事者以我為賊、而勒官兵捕我也、公不聞泰寧簿與衛使之事乎、即口不畏兵。然時時遣其從外瞭。聞兵至輒錯愕耳語起矣。余曰女奚策而歸、曰賊既巳解去腰間廩金、而丞之子復以十金跽進、遂釋丞、然初索之暗中時、巳被三創矣、而諸婦之家、亦各進金放去、余因大息曰、嗟乎世言賊難圖者豈不惑者哉。夫丞卑官耳。而畏不敢縳。止利其數金。此其志非雄桀可知矣。且賊號千人實不滿二百又多老穉其間方初入寇時。使有司者僅得中智之士。率徤兒善射者數百人、扼其要而伏以待之。可一鼓而擒也。乃張簿以輕進斃。楊帥以貪功縛。劉周以失險潰。此何說哉。余又聞賊之初至泰寧也、泰寧故無城而簿遂率諸徤兒出戰、簿亦衣徤兒衣、賊不知其簿也、巳殺始知其簿、遂駭而走、而楊善之逐賊也、會有部兵獲一賊級、善奪之、兵譟而散、而賊遂禽善以去、然則楊之罪甚矣、世人覩賊殺簿禽使以為桀不可禦、是豈賊桀哉余還將樂、與顏使君大恠之、而因采綴其事以見賊不足慮而當思所以禦賊者。嗟乎、是亦余之罪也夫、

