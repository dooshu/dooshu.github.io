◎王浑

浑字玄冲，魏司空昶子。袭爵陵侯，辟大将军曹爽掾，爽诛，坐免。起为怀令，参文帝安东军事，累迁散骑黄门侍郎、散骑常侍，咸熙中为越骑校尉。武帝受禅，加扬烈将军，迁徐州刺史，又迁东中郎将，督淮北诸军事，镇许昌。转征虏将军，假节、领豫州剌史、迁安东将军、都督扬州诸军事，镇寿春。吴平，进爵为公，转征东大将军，复镇寿阳，徵拜尚书、左仆射，加散骑常侍，进司徒。惠帝即位，加侍中，录尚书事。元康七年卒，年七十五，谥曰元。有集五卷。

