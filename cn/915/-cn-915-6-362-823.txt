○司马文王赦三叛党属



自是天下畏威怀德矣。君子谓司马大将军于是役也，可谓能以德攻矣。夫建业者异矣，各有所尚，而不能兼并也。故穷武之雄毙于不仁，存义之国丧于懦退；今一征而禽三叛，大虏吴众，席卷淮浦，俘馘十万，可谓壮矣。而未及安坐，丧王基之功。（案，丧字当误。）种惠吴人，结异类之情，宠鸯葬钦，忘畴昔之隙，不咎诞众，使扬土（一本作士。）怀愧，功高而人乐其成，业广而敌怀其德，武昭既敷，文算又洽，推此道也，天下其孰能当之哉？（《魏志·诸葛诞传》注）



