陈师道　和黄充出游三首

右坊左里远相求，东度南登称意游。

已著连峰妨目极，不应疾雨使心休。

陈师道

陈师道　和黄充出游三首

诸郎联璧万人看，新有诗声伯仲间。

作意登临还得句，此生宁复要长闲。

陈师道

陈师道　和黄充出游三首

剩欲登临强作欢，衣冠未动意先阑。

从今泉石非吾事，只借君诗细细看。

陈师道

