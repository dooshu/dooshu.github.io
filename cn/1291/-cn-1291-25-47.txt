【汉人为黄公语】

〖奚囊橘柚曰：汉高帝时。有黄公。不事生产。日牵一黄斑虎乞食於道。饮食稍不腆。辄解其缚虎。便咆哮作噬人状。人人震慑。多畀钱米。始谢去。人有语曰云云。入山遇猛虎。辄畏之曰黄公来。猛兽无不垂头掉尾而去。人又语曰云云。〗

虎莫凶。有黄公。

（〇古谣谚七十。）

猛兽回。黄公来。

（〇同上〇逯按。此殆后人假托。姑附於此。）

