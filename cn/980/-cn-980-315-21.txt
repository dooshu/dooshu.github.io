释惟一　将赴雪峰示圭上人

上人辞我去行脚，我亦早晚行脚去。

天涯海角或重逢，钵饭茎虀又相聚。

自笑年登六十七，眼昏耳聩脚无力。

触事无能保面墙，百千追悔有何益。

少壮学道宜加鞭，危亡不雇勇直前。

如一人与万人敌，破坚挫锐成万全。

放牛归马群务息，好是太平无事日。

塞北归鸿截雾飞，江南野水连天碧。

释惟一

