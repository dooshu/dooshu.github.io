○定嶽鎮海漬名號詔 【 嶽瀆名號】

詔曰、自有元失馭、?雄鼎沸、土宇分裂、聲教不同、朕奮起布衣、以安民為念、訓將練兵、平定華夷、大統以正、永惟為治之道、必本於禮、考諸祀典、知五嶽五鎮四海四瀆之封、起自唐世、崇名美號、歷代有加、在朕思之、則有不然有天地自然之神有人鬼之神人鬼之神或可以名號褒之天地自然之神不宜輕有加秩聖祖此詔所以度越千古夫嶽鎮海瀆、皆高山廣水、自天地開闢、以至于今、英靈之氣、萃而為神、必皆受命於上帝、幽微莫測、豈國家封號之所可加、瀆禮不經、莫此為甚、至如忠臣烈士、雖可加以封號亦惟當時為宜、夫禮所以明人神、正名分、不可以僣差、今命依古定制、凡嶽鎮海瀆、並去其前代所封名號、止以山水本名稱其神、郡縣城隍神號、一體改正、歷代忠臣烈士、亦依當時初封、以為實號、後世溢美之稱、皆與革去、在聖祖巳有酌議先師封號之意矣在于世廟乃决意改正二聖實同揆也其孔子明先王之要道為天下師、以濟後世、非有功于一方一時者可比、所有封爵、宜仍其舊、庶幾人神之際、名正言順、於禮為當、用稱朕以禮祀神之意、故茲詔示、咸使聞知、

