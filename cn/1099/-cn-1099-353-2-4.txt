○與閩中諸縉紳留餉書 【 留餉】

生因曾寇突境、移師清漳、三戰之捷、彼遂敗遁、先以疏聞、計徹台聽矣、第此賊狡猾、伺吾撤備、且將復至、是則防守之間。齎餉調兵。我處其勞。而彼得其逸。無寧日矣。故一得之慮。以為必剪滅方獲靖謐。是以簡擇將領。蒐具兵船。以為追勦之計。此誠不容巳之圖。然庶幾一勞永逸。暫費永寧。亦昔人巳行之成策也惟糧餉一端、最為吃緊、其舊有成額者、積逋難完、諒門下素悉、不敢贅矣、廼方在用兵、別圖處辦、而近使入省、此必京中督催稅賦之使適入閩境欲括存留諸項而塗公爭之也將諸司錢糧、雖向所應留者、槩行點解、是在此以滅賊為計。方賴積貯以給兵。而在彼以使職為重務在多取以輪邊地方。非所論矣。第枵腹向敵。萬無斯理。而寇不盡滅。恐將來所需錢糧有不止於今日者亦可慮也故不得巳、爰與諸司裁酌、僅將折料四萬之數、權支三萬以濟目前、但數係解額、既不敢不以上聞、又幸屬在綜理之下、實喜有所仰賴者、伏望垂情覈悉、得與覆議允從所請、俾得藉此以冀成功、不但某得効尺寸用逭罪戾、而閩廣兩地獲保敉寧、其感荷鴻庥誠無量矣、且今兵巳盡遣、僅期之三月、萬一事未即完、餉饋無繼、不惟失士心并棄前績、而意外脫巾之呼者、是又不可不深慮也、

