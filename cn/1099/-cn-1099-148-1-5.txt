○修舉團營事宜疏 【 選軍惜馬操練】

臣等窃惟蓄威昭德、人主之大權、居重馭輕、立國之至計、仰惟京師宸居所在、實諸夏之根本、為四海之會極、使無宅中制外之形、焉享久安長治之福、洪惟我　太宗文皇帝遷都之後、京師置七十二衞所。約官軍不下三十餘萬。畿內置五十餘衛所。約官軍不下二十餘萬。以外言之。括諸邊之兵。不能過此數。以腹裏言之。括諸省之兵。不能過此數。聖慮神謀。超軼唐漢。其為居重馭輕之圖。深哉邈矣。而不可加也。但平成既久、兵政日弛、尺籍雖存而逃亡罔稽營伍雖具而兵馬欠精、是以士卒太減于國初之額、時而逆盜窃發。而反藉力于邊方之卒。居重馭輕。厥勢安在。言及於此。誠可寒心。臣等猥以庸愚專茲營務、夙夜惕厲、恐負重託、謹以在營切要三事、會同太監麥福看議得卒必精徤而後兵可強。故論選軍。馬必臕壯而後戰可力。故論惜馬。兵強馬力。使不置之以操練之法。則武??禾丸?不閑。戰鬪有怯。亦不堪于用矣。故論訓練。矢乞敕下該部議處將軍馬錢粮通作一家計筭勿忌夫事權之不一。勿拘夫事例之不合。惟在劑量事情。斟酌時措。要于武備修舉。足為國家經久之畫。再行具奏　上請定奪。營務幸甚、臣等幸甚、

一選軍、臣等伏覩大明會典營練事例、節開永樂初年、立五軍營、又有三千營、又以大寧山東河南附近衞所、摘撥官軍輪班上操、以內衞京師、外備四方征伐、俱属五軍營摻練、景泰初、選三大營精銳、分立十營團操、以備警急調用是為團營、每營官軍一萬餘員名、至成化三年、復為十二營、共該官軍一十二萬員名、又查得弘治十三年十月內為選軍給馬、預修武備、以防外患事、該兵部題查得團營初選軍馬之時、京衛八萬、外衛八萬、其外衛分為兩班、每班四萬、連京衛八萬、共一十二萬、其三大營內外揀存官軍之數不與焉。臣等會看得即今團營內外官軍、雖有十二萬之數、而京衛撥去捕盜、巳該五千六百員名、外衛撥去做工及拽木等項、常不下二萬有零、雖云暫時借用。而營伍終年空缺。其見操者。中間老弱疲羸不能執兵習??禾丸?者甚眾。較閱之餘。巳不堪觀。脫有緊急邊情調遣。又安望其投石超距奮勇以衝虜哉。及今若不早為設法精選。終是虛應故事、徒靡粮餉、于兵無益、臣等以為營伍不能充實、軍士不得精練、其大要者有三、軍無定用一也。替役之難二也。隱避之姦三也。何謂無定用。夫軍役戰勝攻取。須平日養其銳氣。精于武??禾丸?。不以雜役奪其操練。斯志一事專。奮發果敢。直前無敵矣。今團營軍士。派之雜差。撥之做工。留之拽木。終歲不得入操。困苦以勞其身。而敵愾之氣縮。畚鍤以奪其習而弓馬之??禾丸?疏。雖有團營聽征之名。實與田畝市井之夫無異。欲其戰勝攻取以張皇威武。夫何敢望。何望替役之難。軍士類多貧下。吏胥無賄不行。文書到衛。衛吏刁難。文書到司。司吏勒掯。縱是真正子姪。亦須用財打點。方保無事。貧者度日尚難。安能辦此。是以終年累月。老弱在營。苟且應役。而精壯子弟。不得收操矣。何謂隱避之姦。團營軍士。皆是大營挑選壯丁以聽征者。先年多有富實奸滑之徒。畏惧營操出征之苦。買求該營人員。作為不堪之數。揀存本營。未曾選出。貧者不能營幹。而常川摻練。富者終歲安閒。得以躲閃。由斯三者。軍士所以不精也。臣等伏乞敕下兵部通行議處、差委本部騐軍官、會同點軍科道官員、三大營并團營官軍各照各衛真正戶口文冊、一一挑揀、委果年力精壯者、方許留在團營。中間老病尫羸體貌委瑣不堪教練者。盡行革退。有少壯子姪者。即時摘牌替役。無子姓者。發回三大營。其有老病逃故為事久不回營等項。弟男子姪亦要查出照冊從公揀選。但係年力精壯。武??禾丸?頗習。在冊有名。及先年欺隱不入冊者。即與收補。其內外衛兩班輪操官軍上班之時。亦照例揀選。仍查照先年團營額數內衛外衛共凑一十六萬。備造年貌籍貫文冊收照。不許各衞擅自更替。果有事故。方與另補。各營操演教習武??禾丸?。專備聽征之用。其團營襍項差役。并各處做工拽木等項。止于三大營揀存數內撥用仍查照弘治十一年十月內兵部為修武備以壯國威事、題准事例、團營軍士、並不得改撥。如此則軍皆精壯而威武無不振之患矣。

一惜馬、照得團營馬匹。乃　朝廷武備大計所関。軍士領養之後。多致瘦損倒死。此馬出小民脂膏。今處之輕如艸芥。誠為可惜。臣等會看得馬之瘦死、其故有三。艸料不足一也。給領失宜二也。餵養無法三也。何謂艸料不足。查得團營馬匹有曰存操者、自四月起至九月終止、有料無艸、有曰下塲者、自四月起、至九月終止、無料無艸、惟十月入摻之後、至三月終止、二項之馬俱有料、而所給之艸、又俱止三箇月、以一年計之存摻之馬。俱有料。而無艸者九箇月。似料彀而艸不足。下塲之馬。止得半年之料。而無艸亦九箇月。艸與料皆為不足矣。馬給于官。非著巳之物。自備艸料。乃切身之苦。雖得過軍士。猶不肯賠錢以養馬。况貧難之軍。自給不暇。安能念及于公家之畜哉。無怪乎在營之馬。日惟飢瘦而多斃矣。此情甚真。此理甚明。無難知者。而該部每以舊例止之。夫法難執一。事有時措。　祖宗以來。諸司之例。隨而變者亦多矣即如下塲之馬。弘治以來。尚隨塲牧放。今艸塲半為田畝。而民間納租銀矣。營馬隨便牧放。而軍士不出京城矣其牧馬之資。非軍士自備而何所出哉。此時猶執下塲採青之例豈非名實相背。而近于膠柱之政乎。官以非事例而不肯給。軍以非著巳而不肯賠則夫無所足食之馬。惟日視其斃而巳。則馬之為命豈不冤哉。且一馬之價。小民解徵到京。所費無慮三四十兩。而乃吝此數月艸料。以致瘦死。是所惜者一倍之利而所、失者數十倍之多。豈非顛越之筭乎。養馬宜于軍中特設一官葢以掌馬者權不及財而掌財者意不急馬各競其職以為勝故如是耳使通做一家幹事。則艸料馬疋。皆切已之物。必酌量事體之輕重。分別利害之多寡而行之。豈肯惜些小艸料之費。而致傷三四十兩之多之馬哉。伏乞敕下戶部再行計處、合無將存操馬匹再添三箇月之艸。按月給籌半根。六箇月共十二根下塲馬匹再添六箇月之料。三箇月之艸。通融放給。亦可彀一年之用。再照兵部團營艸塲。乃為牧馬而設。今所收租銀。以之養馬。乃為本等。今則收貯太僕寺為買馬之用。似為不倫。且自嘉靖七年題准之後至嘉靖十二年共該六年每月租銀八千四百五十六兩三分八厘二絲、六年共該五萬七百三十六兩二錢二分九厘二絲、至今並無分毫徵解到寺。豈非怠緩乾沒。重傷國課乎。合無兵部再行計處。今後艸塲租銀。該部定委廉能官員。會同州縣官。依期徵收完日。通解戶部以備營馬艸料不敷之用。臣等又杳薊鎮二州牧馬未開地土。薊州尚有地七百二十三頃九十七畝五分。霸州尚有地五千二百四十頃二畝二分四厘。若肯通行召民佃納。每畝照舊收租銀。二項一年共該銀二萬六千三百四十八兩六錢三分三厘。通為給軍養馬之數。亦足助戶部艸料之費。似為便宜。何謂給領失宜。軍士家道頗過。則居必有房屋。付之養馬。艸料必不短少。頃置必不暴露。今各營軍士。家道得過者。以領馬為累。賄賂人情百方買脫。僥倖差撥。務取輕閑。富者既不領馬。所領必及于貧。此等貧軍。賃房而居。待粮而食。賃房則馬必無棲此。而露地以居。露居則雨雪之來。無以遮蔽。而馬苦矣。待粮則食必無餘。尚有應差雇騎之害而自養不足。則艸料之資。反以養人而馬飢矣。馬苦而飢。欲其不瘦損而斃得乎。合無兵部再行計處、差官會同點軍科道官、將三大營并團營軍士從公查審。但係得過之家。通行查出。賃房貧軍所領之馬。一一交與領養。如此庶馬皆得所。不致傷損似為便宜。何謂餧馬無法。士卒関中艸料。散出各處。從其自養。莫有稽攷。中間畏法之人。愛惜馬匹。餧以實艸料。其馬始終臕壯。無他病損。有等奸頑之徒。未関今色。則巳賣籌與人。関到折色。徒為自養之具。而惟啖以酒糟。性熱而味惡。性熱則生瘡而傷氣。味惡則不做臕而損力。雖極壯之馬。數月之後。即生羸病。不堪騎操。甚者不能食糟。因之而斃。雖有比較肥瘠之令。終無以察其艸料之實。若不制以餧養之法終莫救其害馬之弊。臣查得在營每把摠下所属之馬。有百匹者。有七八十匹者。中間有上臕者。有中鑣者。有無臕者。除上臕中臕聽其自養不計外。其無臕之馬。合無兵部科道官再行點軍退貧軍。仍赴京操練。每一把總各集一處。或街或巷空地。申酉二時把摠官親至其處。一一點視。皆以熟艸細料餧之。餧畢各散。臣亦等不時差官騐視。夜間聽其自養一箇月之後。點軍科道騐有臕息者免其會餧。其有臕自養者。科道仍行嚴禁。不得餧以酒糟。若被地方兩隣告發。或在營騐出。皆送法司問罪。如此則瘦馬有處。而軍士知警。似為便宜。再照聽征馬匹、雖大邊情調遣、多不過二萬之數、再有馬匹存營操守、亦可彀用、倘事勢緊急、猶有各州縣寄養備用馬二萬隣近易取、若軍士堪養馬者數少。亦不必濫給。合無兵部再行計處、將團營聽征馬匹。擬為定數若干。每遇事故倒失。至五百匹以上。行太僕寺兌給一次。以為常規。如此不但愛惜馬匹性命。而戶部艸料之費。亦可以節省矣。

一訓練、占語云教士三萬橫行天下、故齊桓有節制之兵、秦之銳士不敢當、岳飛五百背嵬之軍、兀术巨萬不能敵、由是觀之。兵必教成而後可以勝敵矣。使士馬精壯而武??禾丸?不熟。則臨敵無可恃之能。對壘乏敢戰之氣。安望其出奇取勝哉。此訓練舊規、除下營走陣法度整齊、進退可觀、旗幟金鼓號令、俱有節制、及累年在營舊軍、武業頗習、堪備征伐無議外、但今新選之後、與各營新補戶丁、皆係未曾操練軍士、其數尚多若不嚴立賞罰、時加比較、揀選雖精、徒為無用、查得大明會典載有教練軍士之法、凡騎卒必善騎射及鎗刀、步卒必善弓弩及鎗刀、凡無十二箭六箭遠可到、近可中者、為試中、遠可到以一百二十步、近可中以五十步、凡用鎗刀以進退習熟為試中、臣等以為自今之後、各營該操五日之內、三日教習、二日操演、教習之日、不得仍舊射箭九回、落旗而散、各該把摠官督令各色馬步教師。一一指授方法。如何挽弓。如何馭馬。如何滾刀。戈矛牌銃。無不教習。以多為能。不拘回數。黎明從事。巳末方散。不中式者。當時責治。治巳再教。務使合式乃巳。此後二日操演、調隊比較、仍依舊規、夫教習不倦、則??禾丸?騎精趫、??禾丸?騎精趫則胆氣增倍、胆氣增倍、則遇敵不惧、能以少擊眾、以精制強、更以諳曉韜畧之將御之、則或正或奇、隨所頤指、呼吸變化、動中機宜、又何敵有不克者哉、其號頭把總管隊等官督教一年之外、臣等會同兵部堂上官視騐、其所教軍士試中為率、不及六分以上者、奏請罰治、其試中車士筭及八分以上者、公同會舉陞賞推用、每二年一次舉行、如此庶營操著實、而兵皆練習可用矣

皇明經世文編卷之一百四十八終







