○議勦除山寇 【 汀漳山寇】

福建之山寇、汀漳為多、阻山中險隘為巢穴、藉剽劫民間者以為粮、海寇無接濟山賊無內主無能為矣倚近寨諸奸狡為耳目、而我學校中一二無恥生時為之謀主羽翼、挾以取重于有司。因之以為利。其積漸非一日矣。前時將官不能、兵不諳曉諸險隘道路之迂曲、兵每不敢進、而坐視其剽劫之四出、竟莫敢誰何也、有司者率惟怯畏首尾、惟奸人言是惑。邊將媚虜有□啗賊可恨之事每與之私講解贈貽之請無犯所属地以為信。余廉得汀生陳某者、慣通賊、為不才有司所藉賴、冀以苟免其地方之失事、予欲行黜也、乃為之祈免再且三。予不可。竟黜之。又廉得漳生曹某者、許為縣招賊首、賊首要利不遂、誤其縣官魏某者、被禍於土樓、予亦欲行黜、而海道公以守延平時、喜兩生能曉暢賦情力為解、余重違其意、姑革廩待悛改、既又結納南贑軍門、借軍功檄予收復也、予亦竟黜之、我軍門南明汪公與總鎮南塘戚公、共議勦汀漳巨寇藍松山等、治近寨諸奸狡為賊耳目者抵于法、而無恥生予又屢行黜、無與主其謀者矣。勢且孤、兵可進其時也、於是募知山中險隘者為向導、檄參將王如龍等引兵三面進圍困久、賊既不得出、末由以因粮于我、又無有為之耳目羽翼者、我日擡營進。日逼近其巢宂以守之。固賊欲逸而不能。於是日飢困多死者、凡兩月餘、千人中招而出者強半矣。死者又三之二、其不降被殺者、賊首以下百餘爾剖其腹腹多艸。乃知賊已粮盡而坐困如此也。夫山寇據險隘以為固。則我不能入而攻而我奸狡人無恥生為之耳目羽翼。則彼固便于出而掠。司防禦者所以袖手無策。而不才有司。往往與之私講解。冀苟免以無事。其弊坐此爾。今奸狡人正法矣、無恥生相繼黜矣、恐黜之尚可通賊誅之為當熟知山隘道路者多應募為我用矣、我擡營而進堅壁而守之以坐待其困憊、彼所蓄貯粮。今流寇之居山中者聞亦有人為之接済不尔彼不為終日之計者何能支粮数月也曾不能以歲月計所屯聚之眾。本烏合不堪驅以戰。彼不能出而掠。則無從得食。而我既可以入而攻。則彼勢自窘。我不輕逞輒發。致犯其困獸之鬪。則彼有鼠死穴中而巳。聞陽明先生昔勦平南贑山寇、及有事於廣西之兩江八寨、嘗用此法以取勝。固知千古破山寇之法當不出此。汪公戚公殆亦倣而善用之歟。抑猶有說焉、奸狡人為賊耳目者、在軍門摠鎮能正法、而學挍無恥生、我學使則僅僅能黜革而巳、陳某者以被黜尚來省應武舉、又若曹某者以被黜而卒從海賊吳平、此非不才有司知而猶起文送之、海道公溺其言猶愛之為之蔽護致然哉、愚以為除惡務本、是則軍門摠鎮之事也、而設縣張官、撫且治于賊巢之傍、近賊平之後、事有不容緩者、聞東西洋地方業巳有成議請于朝、是又在軍門主持終成之、盖設方略以勦除賊使前賊不能為患。設縣治以控扼險。要使後賊不能又生發。是皆保安一方。所以為萬全之謀。千百年之長慮也。聞陽明先生用兵平賊後。亦往往請設縣興學挍為善後計。是亦往蹟之可尋者。予故併著于議將以告夫後來者云、

