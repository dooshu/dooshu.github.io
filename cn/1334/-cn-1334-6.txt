《淮南子》校勘记


《淮南子》载：苍颉作书，天雨粟，鬼夜哭。注：书契作，诈伪生，去本就末，天知人将饿，故雨粟；鬼恐为文所劾，故哭。或读之而疑曰：“此必有误，雨粟断非天知人将饿。如天知人将饿即雨粟，则近年饥馑相望，何反不见粒粟之雨也？天雨粟，当是奖励作书之意，亦以见为士者可不耕而食也。至于鬼恐为文所劾之说尤谬，文字又何必独劾鬼哉？此‘鬼’字，当是‘兔’字之误。”人问：“然则作书与兔何预而夜哭？”对曰：“兔知作字之后，必将取其毛以为笔，那得不哭？”





