杨万里　寄题儋耳东坡故居，尊贤堂太守谭景先所二首

东坡无地顿危身，天赐黎山活逐臣。

万里鲸波隔希奭，千年桂酒吊灵均。

精忠塞得乾坤破，日月伴渠文字新。

秪个短檐高屋帽，青莲未是謪仙人。

杨万里

杨万里　寄题儋耳东坡故居，尊贤堂太守谭景先所二首

先生初落海南垂，茅屋三间不到伊。

更有高堂悬画像，幸无过客首新诗。

古来贤圣皆如此，身後功名属阿谁。

底事百年谭太守，却教宾主不同时。

杨万里

