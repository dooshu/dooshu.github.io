○科举额数请依长庆咸通事例状

伏见新定格文，三礼三传，每科只放两人。方今三传一科五十馀人，三礼三十馀人，三史学究一十人。若每年止放两人及一人，逐年又添初举。纵谋修进，皆恐滞留，臣伏见长庆咸通年放举人，元无定式。又同光元年春榜，亦是一十三人。请依此例，以劝进修。

郭崇韬

崇韬字安时，代州雁门人。天中累擢中门副使，加检校太保。守兵部尚书，充枢密使。梁亡，以佐命功代豆卢革行中书事，拜侍中，领镇冀州节度使，进封赵郡公，赐铁券，恕十死。庄宗讨蜀，为招讨使。蜀平之後，庄宗因谗，密诏继岌过杀之。

