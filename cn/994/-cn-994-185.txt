吴芾　和鲁漕喜雨二首

冬暖曾无欲雪天，正忧饥馑在新年。

忽闻夜滴檐前雨，便觉春归郭外田。

千里已知俱乐只，一尊亦拟共陶然。

其如使者拘台制，不肯花间听管弦。

吴芾

吴芾　和鲁漕喜雨二首

秋来日日困骄阳，正欲斋心问彼苍。

倏尔四郊云气合，霈然一夜雨声长。

三农已有仓箱庆，万室还欣枕簟凉。

幸值故人来过我，尊前莫惜醉淋浪。

吴芾

