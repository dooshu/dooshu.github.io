112　争臣争子争友之義


荀子述孔子之言曰：「昔萬乘之國，有争臣四人，則封疆不削；千乘之國，有争臣三人，則社稷不危；百乘之國，有争臣二人，則宗廟不輟。父有争子，不行無禮；士有争友，不爲不義。」案：今本荀子子道篇「百乘之國」，「國」作「家」，「不輟」作「不毁」。〇家語三恕篇「四人」作「七人」，「三人」作「五人」，「二人」作「三人」。與孝經稍異。





