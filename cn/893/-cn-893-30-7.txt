庭前晚开花





西王母桃种我家，三千阳春始一花。[一]结实苦迟为人笑，攀折唧唧长咨嗟。

[一]《汉武内传》：七月七日王母至，侍女以玉盘盛仙桃七颗，大如鸭卵，形圆青色，以呈王母。母以四颗与帝，三颗自食，桃味甘美，口有盈味。帝食辄收其核，王母问帝，帝曰：“欲种之。”王母曰：“此桃三千年一开花，三千年一结实，中夏地薄，种之不生。”帝乃止。





