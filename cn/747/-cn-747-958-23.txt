○对圭田判

〈得甲受圭田，所由什一收税，不伏。〉

禹别山河，周开井邑。诸侯建国，锡土之义载光；大夫称家，食采之文攸著。甲因门绪，得赋圭田，传冀缺之封，袭而彡班之赏。外繇取给，私室是殷，虽居五等之尊，犹均什一之税。县司情深奉法，志在优人，庶贡赋之取均，冀上下之攸利。权豪罔避，贫弱是优。所俾无得其人，今诉诚难为理。







