竹源阬

悲民难也地在新淦之东山其邻曰大阬多盗兵至则走官檄竹源诸阬义衆捕之而逸其豪已而盗杀竹源殆尽君子伤之

杀虎防咥人芟蔓莫留根留根终遗患伤心不可论竹源数百家今余几人存竹外有源泉血流泉水浑羣盗故比邻姻娅如弟昆反戈相啖食收骨无儿孙??数寡妇零落依空村凶年嗟半菽撮土招游魂人亡亩税在泪罢还声吞

