○山東預備論 【 山東海防】

倭患之作、嶺山?喬以北達于淮揚、靡不受害、而山東獨不之及者。豈其無意于此哉。亦以山東之民。便于鞍馬而不便于舟楫。無過番下海之人。為之嚮導接濟焉耳。邇年登萊人過番者亦未為少然邇年青徐之兵。多為所據。安知其中無識海道而勾引者乎。愚觀山東諸郡。民性強悍。樂于戰鬪倭之短兵。不足以當其長鎗勁弩。倭之步戰。不足以當其方軌列騎。萬一至此。是自喪其元也。二郡與閩之福寧州俱廢扞禦所虞者登萊突出海中。三面受敵。難于隄備。　國朝專設備倭都指揮一員。巡海副使一員。分駐二郡。衞所森嚴。墩堡周備。承平日久。不無廢弛。申明振勵。庶幾其無患乎。雖然倭船至岸而後禦之亦末矣。孰若立水寨。置巡船。制寇于海洋山沙。策之上也。嘗聞宋以前日本入貢。自新羅以趨山東。今若入寇。必由此路。但登萊之海。賴有此以少遏賊鋒危礁暗沙不可勝測。非諳練之至。則舟且不保。何以迎敵而追擊乎。故安東以北。若勞山赤山竹篙旱門、劉公芝界八角沙門三山諸島。候其必泊處出奇兵擊之何如乃賊之所必泊而我之所當伺焉者也若白蓬頭槐子口橋雞鳴嶼夫人嶼金嘴石倉廟淺灘亂磯。乃賊之所必避而我之所當遠焉者也必嚴出洋之令。勤會哨之期。交牌信騐。習熟有素。則將來廟堂。成化壬辰以前多是海運因風濤之險時有所失後遂從閘河或修海運。以備不虞之變。亦大有賴焉。獨禦寇云乎哉。

