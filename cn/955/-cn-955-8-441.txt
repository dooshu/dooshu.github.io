程公许　元正和洪司令纪事二首

寸心炯炯水朝东，云绕通明一杂红，

螭籀荐祥天眷顾，鸡竿衔赦日冲融。

遥知万国趋尧彩，可使前旒隔舜瞳。

京阙陵轩须污扫，圣心原不慕边功。

程公许

程公许　元正和洪司令纪事二首

兔魄乌轮西复东，流光那肯驻颜红。

礼多君不见温造，志广吾宁如孔融。

难策材驽攀逸武，相期亲寿转方瞳。

飞腾景暮何须问，圣处惭无一发功。

程公许

