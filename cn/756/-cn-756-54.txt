御街行

银烛生花如红豆。这好事、而今有。夜阑人静曲屏深，借宝瑟、轻轻招手。可怜一阵白蘋风，故灭烛，教相就。

花带雨、冰肌香透。恨啼鸟、辘轳声，晓岸柳，微风吹残酒。断肠时、至今依旧。镜中消瘦。那人知后，怕你来僝僽。

◆此词一作黄庭坚作（《忆帝京》）。

◆赵万里辑本引宋杨偍《古今词话》云：“秦少游在扬州刘太尉家，出姬侑觞。中有一姝，善擘箜篌。此乐既古，近时罕有其传，以为绝艺。姝又倾慕少游之才名，偏属意。少游借箜篌观之。既而主人入宅更衣，适值狂风灭烛，姝来且亲，有仓卒之欢，且云：‘今日为学士瘦了一半。’少游因作《御街行》以道一时之景。”徐案：少游熙宁年间（1068-1077）常往来于扬州。秦《谱》谓“会苏公自杭倅徙知密州，道经维扬，先生预作公笔语，题于一寺中。公见之大惊，及晤孙莘老，出先生诗词数百篇，读之，叹曰：‘向书壁者，必此郎也。’遂结神交”。是时已有才名，且年轻，故可能有此韵事。（徐培均《淮海居士长短句笺注》）

◎今宵酒醒何处？杨柳岸，晓风残月。（宋柳永《雨霖铃》）

