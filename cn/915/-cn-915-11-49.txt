◎高阳王雍

雍，字思穆，献文帝第四子。太和九年，封颍川王，加侍中、征南大将军。拜中护军，领镇北大将军。改封高阳王。行镇军大将军。迁卫尉，加散骑常侍，除镇北大将军、相州刺史，进号征北将军。宣武即位，迁征北大将军、冀州刺史，入拜骠骑大将军、司州牧。迁司空，转太尉，加侍中，除太保。孝明即位，以为宗师，进太傅。为于忠矫诏所废，以王归第。灵太后临朝，除侍中、太师，领司州牧，录尚书事，兼太保，进位丞相。孝庄初，于河阴遇害，谥曰文穆王。

