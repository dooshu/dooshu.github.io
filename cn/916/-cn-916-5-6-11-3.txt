【七夕夜咏牛女应制诗】

辍机起春暮。停箱动秋衿。璇居（岁时杂咏作车。《御览》作琥车。）照汉右。芝驾肃河阴。容裔泛星道。逶迤济烟浔。陆离迎宵佩。倏烁望昏簪。俱倾环气怨。共歇浃年心。珠殿□未氵未。（岁时杂咏作殊。《御览》作暗。）瑶庭露（岁时杂咏作路。《诗纪》同。）已深。夕（岁时杂咏作夜。《御览》同。）清岂淹（岁时杂咏作掩。）拂。（《御览》作抑。）弦辉无久（《类聚》作人。）临。（○《类聚》四。《诗纪》四十六。又古今岁时杂咏二十七、《御览》三十一并引襟、阴、深、临四韵。）

