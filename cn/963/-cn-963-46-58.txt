郭印　次韵邵公济寻梅三首

素艳遥怜月色同，暗香披拂有无中。

一枝已觉春光破，不恨南邻笛里风。

郭印

郭印　次韵邵公济寻梅三首

独与幽人臭味同，细看诗句酒杯中。

霜林万木无颜色，只有孤标傲晓风。

郭印

郭印　次韵邵公济寻梅三首

天与幽姿自不同，凌寒独秀雪霜中。

山茶未许方高洁，故使千花立下风。

郭印

