坤下艮上


剥：不利有攸往。

这卦辞是言君子当道衰之时，而有退避之智。剥是阳消落之义，不往即退避。这卦名剥者，五阴在下而浸长，一阳在上而消落，阴盛阳孤，其势将尽，故为剥。文王系辞说，以小人道长时固当止，卦德坤顺艮止，又有顺时而止的象。君子处此，惟俭德避难，随时消息，而不利有攸往。盖一阳在上，尚不免为小人所剥，君子如之何而可往也。





《彖》曰：“剥”，剥也，柔变刚也。

这一节是以卦体解卦的名义。柔指五阴，变是更去之义，刚指上九一阳。孔子说，卦名剥者言，阳将剥落，卦体五，阴上进，而欲变乎一阳，是小人乘势而进，将欲尽去君子，使皆变易而为小人之党，阳剥到这等，故名为剥。





不利有攸往，小人长也。顺而止之，观象也；君子尚消息盈虚，天行也。

这一节是以卦体、卦德解剥的辞。长是进，顺是顺阴长之时，止是不进，观象是观这卦的顺止之象。尚是体而行之的意思；息与盈指阳长说，是世道亨通的意思；消与虚指阳衰说，是世道否微的意思；天行指消息盈虚说。孔子说，卦辞言“不利有攸往”者，盖卦体五阴方生，乃小人浸长的时，观时者，当此固可以无往；卦德坤顺艮止，有顺时而止的象，观象者，当此亦可以无往。何也？盖消息盈虚，天运一定的理，君子于那阳之息而盈，则尚之以进，是天将开世道的泰，时行则行，君子不得而与；于那阳之消而虚，则尚之以退，是天将成世道的否，时止则止，君子不得而与。今剥之时，正消而虚者在阳，君子安得不顺时而止之哉！





《象》曰：山附于地，剥；上以厚，下安宅。

这《大象》是言人君厚民生以安己位的意思。下指民，宅是人君所居的位。孔子说，山起于地，今反附之，摧剥之象也。君子以一身而居兆民之上，以为地也者，山之所附以为奠者也；民也者，上之所恃以为安者也。地不厚，不足以为山之附；下不厚，不足以为宅之安。于是发政施仁，省刑薄敛，以厚乎下，使本固邦宁，于以安己所居的宅，而不至于剥焉。





初六，剥床以足，蔑贞凶。

这一爻是拟初六有害正之渐，而戒君子当知有及身之祸的意思。蔑是灭。周公系初爻辞说，初六剥自下起是祸未及而恶已矣，故有剥床以足以揭有。然祸虽未切，而上进的势，则不可遏。占者君子，当知其渐必至于蔑贞而凶，惟见几而作可也。





《象》曰：“剥床以足”，以灭下也。

这《小象》是申言小人伤正之祸，必自微而起的意思。孔子说，“剥床以足”，阴之灭阳自下而起，其端虽微，其势必盛，可以为未切而忽之哉？





六二，剥床以辨，蔑贞凶。

这一爻是言小人伤正之势已著，君子尤当知有及身的祸。辨是床的干，势已上进的意思。周公系二爻辞说，六一剥阳的势已渐进而上，伤善的恶渐盈，害正的奸渐炽，如剥床已及其辨一般。君子占此，当知其势渐盛，必至蔑贞而凶，可不思患而早图之哉！





《象》曰：“剥床以辨”，未有与也。

这《小象》是申言小人之势尚尤未盛，见君子尚可速图的意思。孔子说，“剥床以辨”固已上进，然阴之党与犹未甚盛，君子尚可为计也，以不早为，将无及矣。





六三，剥之，无咎。

这一爻是言六三能去阴类而独应君子，不失从正之道的意思。剥是去，之字指众阴。周公系三爻辞说，群阴皆剥阳，而三处其中，犹与上应，不党邪以害正，是能自剥去其党以从正人。这等则有以孤小人的党，而伸君子的气，何咎？





《象》曰：“剥之无咎”，失上下也。

这《小象》是申言六三得从正之善，以他能离小人之党而然。上下谓四阴。孔子说，六三所言“剥之无咎”者，盖上下四阴，皆欲剥阳，惟他独能从正，心那君子的心，而不心小人的心，此所以无咎。





六四，剥床以肤，凶。

这一爻是言小人害正之祸甚切，君子必为他中伤的意思。周公系四爻辞的说，六五阴长已盛剥阳而及其身，故为剥床以及其肌肤的象。君子于此，必受剥于小人，故不言“蔑贞”，而直曰“凶”。





《象》曰：“剥床以肤”，切近灾也。

这《小象》是申言小人之祸为至切，所以危君子的意思。孔子说，剥肤则祸及君子的身，非灾之切近者乎？苟于那未害之始，而早为之所，或可以免此灾，亦未必如此切近矣。





六五，贯鱼，以宫人宠，无不利。

这一爻是言六五能率众阴以从正，则必获君子之赐的意思。贯是穿，鱼是阴物，贯鱼是统率众阴的象；宫人亦是阴类，以宫人宠是领众阴受制于阳的象；无不利兼君子道行、小人蒙福说。周公系五爻辞说，天道不可以无阳，犹世道不可以无君子，故五为众阴的长，当率那蔑贞之党，而为从正之举，如贯鱼然；以之受制于阳，亦犹后妃以宫人承宠于其君也。这等则君子道行，天下蒙福，小人亦阴受其赐，何不利之有？





《象》曰：“以宫人宠”，终无尤也。

这《小象》是深与小人无害正之罪，亦开人以迁善之门的意思。孔子说，害君子者，小人之罪；五率其类而听命于阳，则有从正之善，而无蔑正之凶。世道正也，公论与他，终无尤也。





上九，硕果不食，君子得舆，小人剥庐。

这一爻是圣人于上九一阳，而深致扶养的意思。硕是大；果是木实，阳类；不食是幸存留的意思。得舆是得民所承载。剥庐是尽去茯覆庇。周公系上爻辞说，诸阳剥尽，而上九独存，是天犹留这贤人以开治，而善类因以复兴，故为硕大的果，不为人食，而能复生的象。占者若君子欤？则尊居人上众阴载之，功及斯世斯民而得舆。若小人欤，则必剥极于上，尽去君子，自失其所庇覆。而剥庐，盖君子在上，天下咸赖以为庇；君子既去，小人安得以独存哉？





《象》曰：“君子得舆”，民所载也；“小人剥庐”，终不可用也。

这《小象》是申言有德者为民所归，而无德者自失所归的意思。孔子说，君子得舆，盖君子的德，天下倚他以为重，虽独立于上，而实万民所共之，非为民所载乎？此所以谓得舆也。小人剥庐，盖君子之道，小人赖他以覆庇，剥尽于上，小人亦不独存，终亦何所用乎？此所以谓之剥庐也。





