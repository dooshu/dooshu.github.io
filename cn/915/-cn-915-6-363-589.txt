○临刑上疏



臣以赵建武四年，从京兆刘湛学，明于图记，谓臣曰：“新平地古颛顼之墟，里名曰鸡闾，记云，此里应出帝王宝器，其名曰延寿宝鼎。颛顼有云，河上先生为吾隐之于咸阳西北，吾之于孙有草付臣，又土应之。”湛又云：“吾尝斋于室中，夜有流星，大如半月，落于此地，斯盖是乎。”愿陛下志之，平七州之後，出于壬午之年。（《晋书·载纪·苻坚传》下，又《十六国春秋》三十八。）

王攸

攸仕苻坚，为京兆尹，迁谏议大夫。



