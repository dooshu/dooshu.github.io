李弥逊　次韵隐者陈无隅二首

柴门寂寂闭山光，客至供糜有二方。

谁存唐衢归魏阙，肯令五适老阌乡。

藕塘待晚对幽壑，竹院消闲近宝坊。

用舍由时姑袖手，岂无真乐在濠梁。

李弥逊

李弥逊　次韵隐者陈无隅二首

历井扪参蹋藓苔，山腰海角偶徘徊。

身从飘泊似浮水，眼见纷华等湿灰。

共煮松风占乳信，试寻香雪探芳媒。

笑谈疑在蓬瀛上，下视云中两两台。

李弥逊

