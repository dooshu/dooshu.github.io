刘克庄　罗浮寄公储子洪二兄四首

片帆约我上罗浮，已戒篮舆与共游。

到得罗浮君不见，后期又是八千秋。

城中冠盖匆匆散，老子空携影逐身。

追路饯余三百里，斯人心事异他人。

刘克庄

刘克庄　罗浮寄公储子洪二兄四首

别来怪雨挟颠风，想见江头恼此翁。

湖海元龙身九尺，可怜蟠屈叶舟中。

若见子期烦问讯，二诗真可续坡仙。

捷材渠似杂弦箭，涩思侬如上水船。

刘克庄

