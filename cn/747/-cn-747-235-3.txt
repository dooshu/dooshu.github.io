○请耕田书

臣闻古先哲王躬亲田者，所以供粢盛、劝稼穑，俾夫海内元元相谓曰：“天子至尊也，犹行三推之礼，况乎田野农圃之人乎？”於是父劝其子，兄率其弟。躬耘力耕，不避霜露，故亩税流衍，国仓峨义。帝尧之洪流包山，天乙之巨旱烁石，人无菜色，用此道也。自陛下允陟皇阶，未亲帝，伏愿命有司具仪礼，以来年春耕于公田，躬执耒耜，使黍稷丰备。然享天于南郊，宗礼先圣于明堂，大孝尝，于兹为盛，岂止年登岁稔，如坻如京而已哉？

