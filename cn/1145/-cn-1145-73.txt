噬狗

楚王问于陈轸曰：“寡人之待士也尽心矣，而四方之贤者不贶寡人，何也？”陈子曰：“臣少尝游燕，假馆于燕市，左右皆列肆，惟东家甲焉。帐卧起居，饮食器用，无不备有，而客之之者，日不过一、二，或终日无一焉。问其故，则家有猛狗，闻人声而出噬，非有左右之先容，则莫敢蹑其庭。今王之门无亦有噬狗乎？此士所以艰其来也。”

