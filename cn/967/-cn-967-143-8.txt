李刘　贺晚生子

兰玉森森天下奇，灵椿犹自长新枝。

从来老蚌珠生晚，岂是长庚梦到迟。

标格银蟾光皎洁，精神秋水碧涟漪。

玉皇案吏家声近，伫看追踪入凤池。

李刘

李刘　贺晚生子

商瞿五十子何迟，佳气充闾庆可知。

喜溢麟生天上日，梦回虎堕月中时。

犀钱{左月右卷下换贝}送沾佳客，麝颗轻涂付侍儿。

英物从来声自别，试啼容我一听之。

李刘

