○霸州修城記 【 修城】

初賊起畿內、霸州守臣取其毋妻繫于獄、賊悉賊眾攻霸州、知州王汝翼以死守、賊竟不克厺、州城舊獨北面以磚為之、正德癸酉甲戍大水、獨舊磚城存、知州吉其僚與民曰、古之作事、惟其久安、觀其城之圯與存可知已、吾欲如北城者為之何如、眾曰然、乃凖北城役、會三城磚二百萬方、灰百萬觔、閱帑金不給用、乃陶磚于隍。市灰于山。令民有粟與薪者治陶。有車者致灰。皆給以直、事具白于王都御史倬、楊府尹廉、董御史建中、蔣副使曙、咸可之、既知州遷河間府知府御史檄霸州同知李曰雍領之、御史曰往見道上多冗樹、伐之給陶者。可裕民也御史曰知州創謀且材。宜使終之。檄下河間。令來督工、御史曰、毋蔽于欺而匱于財。母急于名而鹽于工。乙亥春三月巳未役俱來、乃肇事、夏後四月、丙戍城成。知州高鵬至歎曰、董公之規王守之勞、不可忘巳、遂刻石城西霸臺上崔子曰、銑聞往者賊之南也。裕州故名饒。方知州聞賊至奔。賊入屠城。同知郁采死之。唐縣、南陽之狹邑也。千戶陳錦以唐令恊民守之。賊環攻三旬。竟不克。是故城者政之所具而非所以恃也勝負之幾。豈不以謀信哉。

