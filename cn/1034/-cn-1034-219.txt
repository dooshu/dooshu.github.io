孔武仲　君表自西林还城中以诗二首为别

天上优游侍从臣，还乡书锦坐生春。

不矜富贵知余事，同访溪山有故人。

方外笑谈无畛域，雨余泉石长精神。

西林路口嗟轻别，善护青云万里身。

孔武仲

孔武仲　君表自西林还城中以诗二首为别

巉巉庐阜秀侵天，有意登临已十年。

美味君才尝一脔，明珠我欲探重渊。

他时白首须归隐，此去青云更著鞭。

扶仗为公寻好处，往来同径得参禅。

孔武仲

