方回　八月二十四日宾昫华父同登秀亭二首

垂垂三径晚香开，二妙端能为我来。

老瓦尚堪沽浊酒，破鞋何惜上高台。

十年心事霜髯短，万□秋声画角哀。

海内诗人有公等，悬崖待与斸苍苔。

方回

方回　八月二十四日宾昫华父同登秀亭二首

两公诗思欲飞扬，颇似繁台俯大梁。

潇洒道装衣袖阔，昂藏寿相耳毫长。

持身未惯全随俗，玩世何嫌略放狂。

我有平生八叉手，兴来举酒尚洋洋。

方回

