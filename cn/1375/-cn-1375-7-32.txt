峨眉山行记


峨眉有三山，为一列，曰大峨中峨小峨。中峨小峨昔传有游者，今不复有路。惟大峨一山其摩霄，为佛书所记普贤大士现之所。自郡城出西门，济燕渡，水汹涌甚险，此即雅州江。其源自嶲州邛部，合大渡河，水汹涌夷界千山以来。过渡，宿苏稽镇，壬辰早发苏稽，午过符文镇，两镇市井繁遝。符文出布，村妇聚观于道，皆行而绩麻，无素手者。民束艾蒿于门，燃之发烟，意者熏祓秽气，以为候迎之礼。至峨眉县宿。癸巳，发峨眉县出西门登山，过慈福、普安二院，白水庄蜀村店，十二里龙神堂。自是磵谷舂淙，林樾雄垭，两龙堂，至中峰院。院有普贤阁，回环十七峰绕之。背倚白岩峰，右傍最高而峻挺者曰呼峰，下有茂真尊者庵。孙思邈隐峨眉时，与茂真常相呼应于此云。出院，过樟木、牛心二岭，及牛心院。路口至双溪桥，乱山如屏簇，有两山相对，各有一溪出焉，并流至桥下石堑，深数十丈，窈然沉碧，飞湍喷雪，奔桥外，则人岭岑蔚中。可数十步，两溪合为一，以投大壑，渊渟凝湛，散为溪滩。滩中悉是五色及白质青章石子，水色曲尘，与石色相得，如铺翠锦，非摹写可具。朝日照之，前则有光彩发溪上，倒射岩壑，相传以为大士小现也。牛心寺三藏师继业，自西域归，过此，将开山，两石溪上，揽得其一，上有眉目，以为宝瑞，至今藏寺中，此水遂名宝现溪。自是登危磴，过菩萨阁，当道有榜曰：“天下大峨山”，遂至白水普贤寺。自县至此皆峻阪，四十余里，然始是登顶之山脚耳。

甲午，宿白水寺，大雨不可登山。谒普贤大士铜像，国初敕成都所铸。有太宗、仁宗、真宗三朝所赐御制书百余卷，七宝冠，金珠璎珞架裟，金银缾钵、奁炉，匙箸、果罍，铜钟、鼓、锣、磐，蜡茶塔，芝草之属。又有崇宁中宫所赐钱幡及织成红幢等物甚多，内仁宗所赐红罗紫绣袈裟，上有御书发愿文，嘉祐七年十月十七日福宁殿御札记。次至经藏，亦朝廷遗尚方工作室宝藏也。正百为楼阙，两傍小楼夹之，钉铰皆以石俞石，极备奇靡，相传纯用京师端门之制。经书则造于成都，用石垂 纸书销银书之。卷首悉有销金图画，各图一卷之事。兼织轮相铃杵器物及“天下太平皇帝万岁”等字于繁花缛叶这中，令不复见此等织文矣。次至三千铁佛殿，云普贤居此山，有三千徒众共住，故作此佛，铸甚朴拙。是日设供且曰祷于大士，丐三日好晴以登山。乙末，果大霁，遂登上峰。自此至峰顶光相寺七宝岩，其高六十里，大略去县中平地不下百里。又无复蹊蹬，斫木作长梯，钉岩壁，缘之而上。意天下登山险峻，无此比者。余以健卒挟山轿强登，以山丁三十人，曳大绳行前挽之，同行则用山中梯轿。出白水寺侧门，便登点心坡，言峻甚，足膝点于心胸云。过茅亭嘴、石子雷、大小深坑、骆驼岭簇店。凡言店者，当道板屋一间，将有登山客，则寺僧先遣人煮汤于店，以俟蒸炊。又过峰门、罗汉店、大小扶舁、错喜欢、木皮里、胡孙梯、雷洞坪。凡言坪者，差可以口足之处也。雷洞者，路在深崖，万仞蹬道缺处，则下瞰沉黑若洞然。相传下有渊水，神龙所居。凡七十二洞，岁旱则祷于第三洞。初投香币不及应，则投死彘妇人弊履之类以振触之，往往雷风暴发。峰顶光明岩上，所谓“兜罗绵云”亦多出于此洞。过新店、八十四盘、娑罗坪。娑罗者，其木叶如海桐，又似杨梅，花红白色，春夏间开，惟此山有之；初登山半即见之，至此满山皆是。大抵大峨之上，凡草木禽虫，悉非世间所有。昔固传闻，今亲验之。余来以季夏，数日前雪大降，木叶犹有雪渍烂斑之迹。草木之异，有如八仙而深紫，有如牵牛而大数倍，有如蓼而浅青。闻春时异花犹多，但是时山寒，人鲜能识之。草叶之异者，亦不可胜数。山高多风，木不能长，枝悉下垂。古苔如乱发，鬖鬖挂木上，垂至地，长数丈。又有塔松，状似杉而叶圆细，亦不能高，重重偃蹇如浮图，至山顶尤多。又断无鸟雀，盖山高，飞不能上。自娑罗坪过思佛亭、软草坪、洗脚溪，遂极峰顶光相寺，亦板屋无人居，中间有普贤小殿。以卯初登山，至此已申后。初衣暑绤，渐高渐寒，到八十四盘则骤寒。比及山顶亟挟纩两重，又加毳衲驼茸之裘，尽衣笥中所藏。系重巾，蹑禀毛靴，犹凛栗不自持，则炽炭拥炉危坐。山顶有泉，煮米不成饭，但碎如砂粒。万古冰雪之汁，不能熟物，余前知之，自山下携水一缶至，才自足也。移顷，冒寒登天仙桥，至光明岩，炷香小殿上，木皮盖之。王瞻叔参政尝易以瓦，为雪霜所薄，一年辄碎，后复以木皮易之，翻可支二三年。人云佛现悉以午，今已申后，不若归舍，明日复来。逡巡，忽云出岩下傍谷中，即雷洞山也。云中复有金光两道，横射岩腹，人亦谓之“小现”。日暮，云物皆散，四山寂然。乙夜灯出岩下，遍满弥望，以千百计。夜寒甚，不可久立。

丙申，复登岩眺望，岩后岷山万重，稍北则瓦屋山，在雅州。稍南则大瓦屋，近南诏，形状宛然瓦屋一间也。小瓦屋亦有光相，谓之“辟支佛现”。此众山之后即西域雪山，崔嵬刻削，凡数十百峰，初日照之，雪色洞明，如烂银晃耀曙光中，此雪自古至今，未尝消也。山绵延入天竺诸番，相去不知几千里，望之但如在几案间，瑰奇胜绝之观，直冠平生矣。复诣岩殿致祷，俄氛雾四起，混然一白，僧云：“银色世界也。”有顷，大雨倾注，俄氛雾四起，混然一色，僧云：“银色世界也。”有顷，大雨点有余飞，俯视岩腹，有圆光，偃卧平云之上。外晕三重，每重有青黄红绿之色。光之正中，虚明凝湛，观者各见其形，现于虚明之处，毫厘无隐，一如对镜，举手动足，影皆随形，而不见旁人。僧云：“摄身光也。”此光既没，前山风起云驰。风云之间，复出大圆相光横亘数山，尽诸异色合集成彩，峰峦草木皆鲜妍绚傅，不可正视。云雾既散，而此光独明，人谓之“清现”。凡佛光欲现，必先布云，所谓兜罗绵世界。光相依云而出，其不依云，则谓之“清现”，极难得。食顷，光渐移过山而西。左顾雷洞祠，复出光，如前而差小。须臾亦飞行过山外，至平野间转徙，得与岩正相直，色状俱变，遂为金桥，大略如吴江垂虹，而两旁各有紫云捧之。凡自午至未云物净，谓之“收岩”。独金桥现至酉后始没……。丁酉，下山。始登山时，虽跻攀艰难，有绳曳其前，犹险而不危。下山时虽复以绳缒舆后，梯斗下舆夫难著脚，既险且危。下山渐觉暑气，以次减云绵衲。午至白水寺，则纟希纟谷如故。闻昨暮寺中雷雨，峰顶夕阳快晴，元不知也。……食后同游黑水，过虎溪桥，奔流激湍，大略似双溪而小不及。始开山僧自白水寻胜至此，溪涨不可渡，有虎蹲伏其旁，因遂跨之，乱流而济，故以名溪。白黑二水，皆以石色得名。黑水前对月峰，栋宇清洁。宿寺中东阁。

秋七月戊戌朔，离黑水，复过白水寺，前渡双溪桥，入牛心寺。雨后断路，白云峡浅处以入寺，飞涛溅沫，襟裾皆濡。境过清，毛发尽竦。寺对青莲峰，有白云青莲二阁最佳。牛心本孙思邈隐居，相传时出诸山寺中，人数见之。小说亦载招僧诵经，施与金钱，正此山故事。有孙仙炼丹灶在峰顶。又淘朱泉在白云峡最深处，去寺数里，水深不可涉。独访丹灶，灶旁多奇石。祠堂后一石尤佳，可以箕踞宴坐，名玩丹灶，灶旁唐画罗汉一板，笔迹超妙，眉目此下，蜀画胡僧，惟卢楞伽之笔为第一，今见此板，乃知楞伽源流所自。余十五板亡之矣。此寺即继业三藏所作。业姓王氏，濯州人，隶东京天寿院。乾德二年，诏沙门三百人入天竺，求舍利及贝多叶书，业与遣中，至开宝九年始归寺。……业诣阙进所得梵夹舍利等。诏择名山修习。登峨眉望牛心，众峰环翊，遂作庵居，已而为寺。业年八十四而终。出牛心，复过中峰之前，入新峨眉观。自观前山开新路极峻斗下，冒雨以游龙门。竭蹶数里，欻至一处，涧溪自两山石门中涌出，是为龙门峡。以一叶舟棹入石门，两岸千丈岩壁，色如碧玉，刻削光润。入峡十余丈，有两瀑布各出一岩顶，相对飞下。嵌根有盘石承之，激为飞雨，溅洙满峡，舟过其前，衣皆沾洒透湿。又数丈，半岩有圆龛，去水可二丈，以木梯升之，即龙洞也。峡中绀碧无底，石寒水清，非复人世。舟行数十步，石壁益峻，水益湍，急回棹。舟人云：“前去更奇！”以雨大作，加飞瀑沾濡，暑肌起栗，骨惊神悚，凛乎其不可以久留也。昔尝闻峨眉双溪，不减庐山三峡，前日过之真奇绝。及至龙门，则双溪又在下风。盖天下峡泉之胜，当以龙门为第一。……然其路险绝，乱石当道，将至峡，必舍舆蹑草履，经营倾步于槎牙兀嵲中，方至峡口。盖大峨峰顶，天下绝观，蜀认固自罕游，而龙门又胜绝于山间，游峨眉者亦罕能到，非好奇喜事，忘劳苦而不惮疾病者，不能至焉。复寻大路出山，初夜始至县中。

巳亥，发峨眉，晚至嘉州。

题记：本文节选自《吴船录》。作者以时间先后为顺序，逐日详细记述了入山探胜的经过。对宝现溪的源流委曲、水色石质以传说故事，娓娓而谈，如山涧清泉，清澈潺湲；对白水寺的御赐宝藏，写来如数家珍；雷洞坪的神龙之说经作者渲染，似煞有介事；峨眉奇观的各种“佛现”现象，作者虽不能用科学原理予以阐述，却用生花妙笔，将它隐显变幻的万千景象，犹如万花筒似地呈现在读者眼前；对于千丈碧岩、双瀑对泻、峡湍急的龙门峡，作者以庐山、三峡作比，推为天下峡泉第一。总之，作者对峨眉山的水文地貌、气候植被、风土人情、名胜古迹一一详细介绍摹写，给人目不暇接、美不胜收之感。





