李刘　寿成都黄副帅二首

王正初生七叶蓂，斗牛间气出延平。

次公恰恰九年最，叔度汪汪千顷清。

济北一编烦展究，剑西半壁赖生成。

且倾江汉朝宗水，济彼公堂荐寿觥。

李刘

李刘　寿成都黄副帅二首

玉帐公弓应六蓬，瓣香遥遗贺南丰。

扪参以手谁怜汝，居井之眉我倚公。

寿域八荒随气转，醉乡五福与民同。

老蟆不是青冥脚，也原追随龟鹤东。

李刘

