卷四　九章章句




【原文】

《九章》者，屈原之所作也。屈原放于江南之野，思君念国，忧心罔极，故复作《九章》¹。章者，著也，明也。言己所陈忠信之道，甚著明也。卒不见纳，委命自沉。楚人惜而哀之，世论其辞，以相传焉²。

【注释】

¹《史记》云：“上官大夫短屈原于顷襄王，王怒而迁之，乃作《怀沙》之赋。”则《九章》之作，在顷襄时也。

²卒，《释文》作“”。《骚经》之辞缓，《九章》之辞切，浅深之序也。五臣云：“‘九’义与《九歌》同。”





