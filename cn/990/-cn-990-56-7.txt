孙应符　应符读韩评论以龊诗教其岁月乃三十二所作今应符生亦三十二年矣深

咄咄汝为子，念之心可寒。

慕则非所慕，难则非所敛。

愚生乃击俗，达人斯大观。

大明高照耀，沧海足波澜。

不求胜己友，有过执挟弹。

不绝害心念，诚身奚喜欢。

沟浍无源本，易盈还易乾。

见善苟不明，譬彼东西湍。

仁义根於心，视精而行端。

读书贵知道，事亲宁以官。

会稽产竹箭，西海出琅玕。

虚名何足尚，所惧实才难。

孙应符

