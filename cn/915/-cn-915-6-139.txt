◎庾翼

翼字稚恭，亮弟。咸和中辟太尉陶侃府，转参军，累迁从事中郎，寻除振威将军、鄱阳太守，转建威将军、西阳太守，迁南蛮校尉，领南郡太守，加辅国将军、假节，赐爵都亭侯。寻代兄亮为都督，江荆司雍梁益六州诸军事、安西将军、荆州刺史，假节镇武昌。康帝初，徙镇襄阳，加都督、征讨军事、进征西将军，领南蛮校尉。穆帝初，还督江州，疽发背，卒。赠车骑将军，谥曰肃。有集二十二卷。（案《十六国春秋》七十八有《檄李势文》，据《艺文类聚》五十八，乃庾阐所作，今编入阐集。）

