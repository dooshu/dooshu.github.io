6　三章之約與陳橋之誓


漢高帝三章之約，我藝祖陳橋之誓，所謂「若時雨降，民大悦」者也。

【元圻案】宋史太祖紀：「次陳橋驛，軍士集驛門，宣言策點檢爲天子。未及對，有以黄衣加太祖身，即掖太祖乘馬。太祖攬轡誓諸將曰：『太后、主上，我北面事之，不得驚犯；大臣皆我比肩，不得侵陵；朝廷府庫、士庶之家，不得侵掠。』諸將皆再拜。」





