○余怀百门山水尚矣颇有移家之志交春气熙忻焉独往述情遣抱四咏遂成示同好数子

浮海伤固穷。逾河叹诚迈。濯缨万里流。高视九州岛外。功成奔运徂。气至流飙代。凄凄秋柯零。冉冉春条媚。周览倦河壖。孤悰冀岩濑。道以沉寂超。赏与崇深会。岂惟超远情。亦因谢尘籁。聿想山中人。风吹女萝带。折麻凌险屼。采秀越森荟。春弥志终申。独往竟谁碍。■〈山亭〉■〈山亭〉太行峯。嶤嶤百门对。抗手别故欢。乘云弄烟瀣。

【卧子曰琢辞类谢微见雄气】

【舒章曰啇风拂林振动崖壑】

