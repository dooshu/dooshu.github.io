田况　成都遨乐诗二十一首　伏日会江渎池

长空赤日真可畏，三庚遇火气伏藏。

温风渓涊郁不开，流背汗浃思清凉。

江渎祠前有流水，欢注蓄洩为池塘。

沈沈隆厦压平岸，好树荫亚芙蕖香。

登舟命酒宾朋集，逃暑大饮宜满觞。

丝竹聒耳非自乐，肆望观者台堵墙。

吾侪未能免俗累，近日颇困炎景长。

今晨纵游不觉暮，形为外役暑亦忘。

田况

