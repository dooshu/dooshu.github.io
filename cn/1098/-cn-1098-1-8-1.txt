○练时日

练时日。帝征祥。血膋殷。醴齐芳。辟天扉。章上驰。猋肃肃。灵来思。汜崇兰。砌赤琼。注神光。灵之宫。曳紫旓。冠翠华。雷霆激。灵之车。骖若组辔捷舞左右射灵之御佩瑶错。履珠遗。纷济济。灵之贽。揄阿锡。吐芳润。巧笑倩。灵之媵。灵之暑。奏清征。飞霜激。栗余体。灵之夕。籋珠烂。鉴毛发。炯若旦。灵连婘若有顾精流层谐余慕条而翔。将安逝。愿偕女。霄以诣。

【卧子曰楚声之变原于宋人夫招魂汉主所好也】

【舒章曰元美诗所少者浑朴耳此篇可谓文生于质】

