○书



大事之日仆在都，谓无所复见慰劳，又计时事也，逐节郎来，已具言意，馀所慰劳，诸相具答，边将粗当尔耳，仆无所使酒席意。（《淳化阁帖二》）

桓豁

豁字朗子，彝第三子，简文辅政，以为抚军从事中郎，除吏部郎，以疾辞，迁黄门郎，未拜，桓温以为都督沔中七郡军事，建威将军、新野义城二郡太守，进右将军，寻监荆扬雍州军事，领护南蛮校尉、荆州刺史、假节，又监宁益军事，温卒，迁征西将军，进督交广并前五州军事，太元初，迁征西大将军，开府，卒赠司空，谥曰敬。



