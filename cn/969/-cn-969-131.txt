刘克庄　读崇宁后长编二首

自入崇宁政已荒，由来治忽击毫芒。

初为御笔行中旨，渐取兵权付左珰。

玉带解来攽贵幸，珠袍脱下赐降羌。

诸公日侍钧天宴，不道流人死瘴乡。

刘克庄

刘克庄　读崇宁后长编二首

陈迹分明断简中，才看卷首可占终。

兵来尚恐妨恭谢，事去徒知悔夹攻。

丞相自言芝产第，太师频奏鹤翔空。

如何直到宣和季，始忆元城与了翁。

刘克庄

