○白头吟

青如雪中栢。凿如水中石自君有两意事事非畴昔畴昔其绸缪。何尝不胶漆。今日不胶漆。明日即参商。东西大道上。车马遥相望。新人亦一时。故人亦一时。难将故人意。持与新人知。非不结同心。人情中道还。白头百年期岂作斗酒间。云汉何绳绳。星宿何累累。意气一以失。黄金不可为决如溃防川。绝如蹶张弦。有亲相推与。无亲私自怜。

【舒章曰作妇人语乃有丈夫之槩自是此老本色】

