◇吏部郎表

臣生轻飞箨，品细疏壤，寂寞州闾，取沦窦，不自求於善管，宁许人以能官，从班随牒，自安疏远，岂望翰飞，终知迹滞，一逢浸漉，几闻昭晋，假拙为心，变奇成偶，宁为天覆地长，复与雨露相滋，秋成春发，必如暄寒无爽，自变泥涂，多超嵩邓，屡考固其比越，在累诚於可闻，方愧朱紫，永懵钧衡，固惟许李，终非王毕，取其清尚，同所经企，求之碎密，宁可庶几。（《艺文类聚》四十八。）

