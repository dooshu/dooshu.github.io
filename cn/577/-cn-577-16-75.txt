鸡


纪德名标五〔一〕，初鸣度必三。殊方听有异，失次晓无惭。问俗人情似，充庖尔辈堪。气交亭育际〔二〕，巫峡漏司南。

〔一〕五德：《韩诗外传》：田饶谓鲁哀公：“鸡有此五德，君犹瀹而食之。”

〔二〕气交：裴玄《新语》：正朝，县官杀羊，悬其头于门，又磔鸡以副之，俗说以厌厉气。玄以问江南任君，任君曰：“是月土气上升，草木萌动，羊啮百草，鸡啄五谷，故杀之以助生气。”





