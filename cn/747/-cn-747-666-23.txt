○河朔复乱合诸道兵讨无功贼取弓高绝粮道深州围益急因上言

兵多则难用，将众则不一。宜诏魏博、泽潞、定、沧四节度，令各守境，以省度支赀饷，每道各出锐兵三千，使李光颜将。光颜故有凤翔、徐、滑、河阳、陈、许军，无虑四万，可径薄贼，开弓高粮路，合下博解深州之围，与牛元翼合。还裴度招讨使，使悉太原兵西压境，见利乘隙，夹攻之闲，令招谕以安其心，未及诛夷，必自生变。且光颜久将有威名，度为人忠勇，可当一面，无若二人者。







