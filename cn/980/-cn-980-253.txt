释如琰　颂古五首

示疾毗耶方丈，文殊亦难近傍。

看来无药可医，只是忌口为上。

释如琰

释如琰　颂古五首

问处分明答处端，还同双剑倚天寒。

一从楼阁门开后，满面惭怕无处安。

释如琰

释如琰　颂古五首

蹉过跨门一机，昧却见成公案。

子湖指处太亲，直须急著眼看。

释如琰

释如琰　颂古五首

夹峤当年错用心，贪他香饵被他擒。

点头三下无言说，水阔山遥恨转深。

释如琰

释如琰　颂古五首

赵州老汉热心肠，一盏粗茶验当行。

回首路傍桥断处，白蘯红蓼映斜阳。

释如哲

