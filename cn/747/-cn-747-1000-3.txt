○赐土地谢表

伏奉恩敕，氵贝江以南，宜令新罗安置。臣生居海裔，沐化圣朝。虽丹素为心，而功无可效；以忠正为事，而劳不足赏。陛下降雨露之恩，发日月之诏，锡臣土境，广臣邑居，遂使垦辟有期，农桑得所。臣奉丝纶之旨，荷荣宠之深，粉骨糜身，无繇上答。

新罗王金彦升

彦升，新罗王重兴相，元和七年重兴卒。册授开府仪同三司、检校太尉、使持节大都督鸡林州诸军事、兼持节充宁海军使、上柱国。新罗国王。太和五年卒。

