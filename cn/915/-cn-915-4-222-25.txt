◇与崔瑗书

乃者以朝驾明日披读《太玄经》，知子云特极阴阳之数也。以其满泛故，故时人不务此。非特传记之属，心实与《五经》拟。汉家得二百岁，卒乎？所以作兴者之数，其道必显一代，常然之符也。《玄》四百岁其兴乎！竭己精思，以揆其义，更使人难论阴阳之事。足下累世穷道极微，子孙必命世不绝，且幅写一通藏之，以待能者。（《太玄经》范望注本载陆续《述玄》引张平子与崔子玉书）

吾观《太玄》，方知子云妙极道数，乃与《五经》相拟，非徒传记之属，使人难论阴阳之事，汉家得天下二百岁之书也。复二百岁，殆将终乎？所以作者之数，必显一世，常然之符也。汉四百岁，《玄》其兴矣。（《后汉·张衡传》，注云「自此以上，并衡与崔瑗书之文也」）

