◎周

字彦伦，汝南安成人，晋左光禄大夫ダ七世孙。仕宋为海陵国侍郎。萧惠开临益州，以为厉锋将军，带肥乡、成都二县令。随府转辅国参军主簿，补安成王辅军参军，元徽初出为剡令，还历邵陵王南中郎参军，升明中转齐台殿中郎。高帝受禅，徙长沙王後军参军、山阴令，还为文惠太子中军录事参军，随府转征北。永明初为正员郎、始兴王前军谘议，转太子仆、兼著作，迁中书郎，转国子博士，有集十六卷。

