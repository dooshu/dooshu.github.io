【济济篇】

畅飞畅舞（《晋书》作畅畅飞舞。）气流芳。追念三五大绮黄。去失有。时可行。去来同时（《晋书》作时同。）此未央。时冉冉。近桑榆。但当饮酒为欢娱。衰老逝。有何期。（诗经云。《晋书》作何有期。）多忧耿耿内怀思。渊（《晋书》作深。）池广。（《晋书》作旷。）鱼独希。愿得黄浦众所依。恩感人。世无比。悲歌且（《宋书》、乐府作具。）舞无极已。（○《宋书》乐志。《晋书》乐志。《乐府诗集》五十四。《诗纪》四十。）

