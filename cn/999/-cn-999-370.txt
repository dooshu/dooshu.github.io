喻良能　三月十四日陪同年十有六人游净慈遂饮於水月居坐中即事

车驰卒奔风雨过，粉白黛绿春事妍。

裙腰政佳酒仍美，那复有路到愁边。

喻良能

喻良能　三月十四日陪同年十有六人游净慈遂饮於水月居坐中即事

崇桃秾李亦不恶，一笑海棠尤可人。

徐熙赵昌俱骨朽，翠袖卷绡谁写真。

喻良能

喻良能　三月十四日陪同年十有六人游净慈遂饮於水月居坐中即事

美酒未尽双玉瓶，更听提壶鸣不停。

斜阳可饮径须饮，趁得城门打鼓声。

喻良能

