【七言】

博学多识与凡殊。（○《文选》二西京赋注。）时将昏暮白日午。（○《文选》十三雪赋注。）朅来归耕永自疏。（○《文选》十五思玄赋注、二十一秋胡诗注、二十九杂诗注。）结构野草起屋庐。（○《文选》三十七出师表注作刘歆七言诗。○逯案。以韵断之。是亦向作。选注误作刘歆耳。）宴（应作晏。）处从容观诗书。（○《文选》二十三赠士孙文始诗注引作刘向七略。○逯案。七略乃七言之误。又向字。胡刻李注本作歆。今从六臣作向。）山鸟群鸣我心怀。（○《文选》二十四赠秀才入军诗注。）

