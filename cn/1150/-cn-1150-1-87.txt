○题徐道寅手书诸经后

真如不变，千佛即一。不变随缘，一佛而千古佛。所以有云：佛之一字，吾不喜闻也。虽然，地藏经云：人命终时，闻一佛名号一辟支，佛名号，皆得免苦。当四大分散，神识分飞。一佛名号，俱不能记忆自非平生串习，安能于尔时得力？所谓一句染神，历劫不易。徐居士道寅，所以书写受持，念诵此千佛名经也。唐以曲江题名，为千佛名经。宋人以元党碑，为千佛名经。道寅以千佛名经，为千佛名经。是同是别。

