◎後主围城中赋词

後主於围城中赋临江仙，未终而城破。其词云："樱桃落尽春归去，蝶翻金粉双飞。子规啼月小楼西。玉钩牵幕，惆怅卷金泥。 门掩寂寥人散後，望残烟草凄迷。"於此停笔。後有刘延仲补之云："何时重听玉骢嘶。扑帘柳絮，依约梦回时。"而花间集所载，有"烬香闲袅凤凰儿。空持裙带，回首故依依"，故是全本。亦见耆旧续闻备记之。［乐府纪闻］

