魏了翁　再和招鹤

仰看翔翮俯游鳞，物意容容各自春。

遥想沧江五君子，长身玉立伴閒人。

魏了翁

魏了翁　再和招鹤

声色於渠何有哉，银潢刷羽雪皑皑。

天边亦是閒游耳，争向人间问去来。

魏了翁

魏了翁　再和招鹤

苍苔散啄旁清江，被服委蛇未肯忙。

清唳九皋天听在，也知雅意笑鹈梁。

魏了翁

魏了翁　再和招鹤

蓬莱云近绮疏明，鹤砌分茶午梦晴。

何似林间看不足，并呼鸥鹭狎齐盟。

魏了翁

