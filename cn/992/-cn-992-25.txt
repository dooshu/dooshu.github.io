魏了翁　春社日祀事既毕轿中得三绝

风雨声中听李陵，起来被服对神明。

歌钟才彻车辬动，归到谯楼恰六更。

魏了翁

魏了翁　春社日祀事既毕轿中得三绝

辗然冯轼受风吹，吏皂前惊雨湿衣。

岂识主人非崛强，一川生意索褰帏。

魏了翁

魏了翁　春社日祀事既毕轿中得三绝

阴雾冥蒙慢鼓鼙，田坡勃窣误轮蹄。

居人闭户未忺起，太守车前一尺泥。

魏了翁

