○论け没斯家口等状

右，け没斯既加军号，请留家口在太原安置，与诸弟等若处先登者。臣等商量，け没斯赤诚向阙，极力捍连，请遣宗族，尽归内地，非惟绝其顾望，足以坚彼斗心。望诏刘沔、义忠，於云、朔等州，拣一空闲城垒，兼与随事造土屋。其け没斯及爱耶勿宰相等家口等，即与别造壮净屋宇安置。其应归汉家口等，大口每月给米三斗充粮食，委度支供军使逐月支给。仍委刘沔差汉兵勾当防援，不得令侧近部落侵扰。

