○对祈田判

〈甲击土鼓，祈年谷於田祖。司察以礼不下庶人，置於罪。不伏。〉

饣盍彼南亩，田兴至喜之歌；平秩西成，丁壮起务农之事。国家风雷顺动，黍稷惟馨，幸春籍於三推，伫年登於百谷。野鸡五色，先呈必稔之期；铜鹊再鸣，即告将丰之验。千箱万庾，实所荷於圣人；土鼓樽，徒有祈於田祖。况祠祀礼也，考击修焉。司察即是妄称，惟甲固应无罪。

姚震

震，天宝时擢书判拔萃科。

