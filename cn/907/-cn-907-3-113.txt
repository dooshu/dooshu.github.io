▼龙门

龙门何峥嵘！此地表奇迹。

山分两崖青，天豁一罅白。

知非禹功凿，想是鬼手劈。

长为风雨关，开阖自朝久。

深合未吐云，对峙不崩石。

日光寒易倾，苔色阴更积。

只疑过此内，便与人境隔。

始窥已幽深，渐入尤险窄。

暗中把危藤，蜿蜒欲惊魄。

僧留看古刻，敲火照绝壁。

晚闻松竹号，汹若波浪激。

不知神鱼飞，到此谁点额？

我尝谒真龙，天门谬通籍。

何必更区区，求为李膺客？

