◇观鱼赋

观鳞族于彪池兮，睨羽群于濑涯。乃有洧泉之鲤，濯波之。氵氵爵涌跃，没浪赴远。集于曲氵崖之猥，逐于澹淡之深。攒聚辐蹙，或跃或沈。倏乐攸驿，眩目惊心。徒极观而无获兮，羡鲜肴之柔嘉。

于是六柱俱起，参构横罗。编莞为栈，束木激波。奔突转薄，流不及澜。鱼未惊而失行，忽浪达于急湍。谅形胜之得势，实有往而无反。い鳖脍鲤，亦有庶羞。肴核并陈，既旨且柔。泛溢氵爵于通沟，因素波以献酬。骋微巧于浮觞，竞机捷于迅流。既欢豫而不倦，愿穷昼则兼夜。独临川而慷慨，感逝者之不舍。惟修名之求立，恋景曜之西谢。惧留连之败德，遂收欢而命驾。

是时也，含怀湛遁，需于酒食。盘ぅ宴安，欢情未极。选兴之言，矫枉以直。悦而不怿，莫不叹息。（《艺文类聚》九十六，《初学记》三十。）

