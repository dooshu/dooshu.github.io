○司奏请旌异

元象凝邈，群品必具。沈潜昭著，众感无隐。懿哉公孙！躬履节养。悼彼祖母，缠饥疾。心乎谓何？天亦明视。验粟有殊於篱下，泣堇终同乎泽中。可谓嗣德刘殷，追踪李密。激芳尘於西蜀，蔼嘉声於东晋。霜竹擢笋，自可包羞；冰鱼振鳞，颇亦惭德。第如蔡顺伏柩，刘昆叩头。惊风由其蓄绪，洪焱为之卷焰。精诚所致，缃素备列。嗟乎至孝！孤其善邻。所司科妖，将涉厚诬之酷；明使旌异，深符清德之美。

封殷

