赵蕃　赠别吴仲权三首

英英延陵家，蔼蔼宜章县。

政用鲁诸生，俗今齐一变。

诸公竞推毂，天子思晚见。

用舍有是夫，交亲谁不羡。

【卷35】

赵蕃

赵蕃　赠别吴仲权三首

昔在山水乐，往往失意人。

公今弦歌余，乃复于此亲。

搜罗既奇胜，落笔为写真。

文章复何似，高处殆先秦。

赵蕃

赵蕃　赠别吴仲权三首

移舟汉将祠，蹑屐秦人洞。

一别几何时，酒杯还此共。

前途或追随，只恐终倥偬。

要是策羸骖，无繇踵飞鞚。

赵蕃

