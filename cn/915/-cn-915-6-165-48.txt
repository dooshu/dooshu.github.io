◇乘舆马赋（并序）

往日刘备之初降也，太祖赐之骏马，使自至厩选之，历名马以百数，莫可意者。次至下厩，有的颅马，委弃莫视，瘦悴骨立，刘备取之，众莫不笑之。马超破苏氏坞，坞中有骏马百余匹，自超已下，俱争取肥好者，而将军庞德独取一马，形观既丑，众亦笑之。其后刘备奔于荆州，马超战于渭南，逸足电发，追不可逮，众乃服焉。（《御览》八百九十七）

目若曜星，符采横发。高颠县日，双壁象月。头似削成，鬣似植发。延首高骧，擢足轩寺。气盖青云，势凌万里。九方不能测其天机，秦公不能究其妙理。（《艺文类聚》九十三）

繁姿屡发。（《文选·舞鹤赋》注）

形便飞燕，势越惊鸿。（《文选·赭白马赋》注）

用之军国，则文武之功显。（同上）

文荣其德，武耀其威。（同上）

紫盖飘以连翩。（《文选》颜延之《元皇后哀策文》注，又沈约《安陆王碑文》注）

挥沫成雾，流汗如珠。（《初学记》二十九）

