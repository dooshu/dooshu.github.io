○舒姑泉赋（以“记舒氏，女化为泉”为韵）

漂水之上，荩山之前。昔有处女，化为澄泉。瞻风而艳色如在，责实而寒流宛然。原夫旷别幽室，暗悲韶年。顾容华之莫守，望世人而都捐。俨弱质以徐来，颜犹灼灼；委贞姿而色动，声已涓涓。眷恋无心，凄凉故地。念婵娟之可惜，惊变化而殊异。俯视清流，托诚幽意。陈玩习而斯在，庶精魂之能记。素鳞尾，浑非旧日之容；急管繁弦，徒尽生平之志。既而水府潜处，幽冥既分。凝情而溆敛寒色，冶态而波生细文。泛浮影於中流，遥疑袅袅；逗鸣湍於别派，远若。由是鳞甲与游，绮罗长阻。迷绿沼之回复，忘红楼之处所。源通湘渚，写幽恨於灵妃；流达汉皋，导春心於游女。净色含虚，清辉皎如。烟凝泪以香起，苔斓斑而锦舒。浦水光摇，似动横波之末；岸莎风靡，如存в发之馀。想夫纨质已消，阴灵未谢。濯衣彩於花昼，洗镜光於月夜。泠泠不浊，殊画地以俄成；无穷，类拜井而潜化。且静而清者水之宜，柔而顺者女之为。忆朱颜之婉娩，寻碧溜之逶迤。浮沫粉聚，悬流泪垂。泛藻而翠翘零落，动菰蒲而绿带参差。及夫乱草丰茸，古墟荒毁。杂泥沙之汩没，蔽音容之妖靡。至今闾里之人，空传其名氏。

