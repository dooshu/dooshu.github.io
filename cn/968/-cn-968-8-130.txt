林逋　梅花二首

宿霭相粘冻雪残，一枝深映竹丛寒。

不辞日日旁边立，长愿年年末上看。

蕊讶粉绡裁太碎，蒂疑红蜡缀初乾。

香萏独酌聊为寿，从此群芳兴亦阑。

林逋

林逋　梅花二首

孤根何事在柴荆，村色仍将腊候并。

横隔片烟争向静，半粘残雪不胜清。

等闲题咏谁为愧，子细相看似有情。

搔着寿阳千载后，可堪青草杂芳英。

林逋

