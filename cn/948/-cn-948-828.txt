陆游　东篱杂书

芳草初侵路，青梅已破枝。

雨来鸠逐妇，日出雉求雌。

莽莽江湖远，悠悠岁月移。

老人观物化，隐几独多时。

陆游

陆游　东篱杂书

桃李成尘土，来禽始著花。

病夫犹枕上，春事又天涯。

巷陌秋千梦，帘栊燕子家。

野僧来问讯，强把半瓯茶。

陆游

陆游　东篱杂书

老厌人间事，闲知造物功。

草生三径绿，花发一窗红。

幽境嚣尘外，流年啸傲中。

所嗟侪辈尽，论旧只春风。







卷216

陆游

陆游　东篱杂书

身与春俱老，愁随日渐长。

帘栊听语燕，涧谷撷幽芳。

酒榼常从後，诗囊亦在傍。

闲行无定处，随意据胡床。

陆游

