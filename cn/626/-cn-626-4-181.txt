蔡学究庸三首

【挽宪上人（六韵）】

旧禅栖古越，旅榇隔新亭。

社散莲犹白，吟余草自青。

鸟鳷行道路，蛙产灌畦瓶。

雨湿眠来石，风翻读半经。

补衣荷片片，照佛火星星。

听绝晨参磬，寥寥人杳冥。

【徐氏席上闻歌有感（二首）】

休遣双鬟唱《竹枝，听来浑不是当时。

自从梦隔巫山雨，嬴得秋风宋玉悲。

暗将罗扇递新声，巧似东风柳树莺。

唱彻梨园谱中曲，内中一曲最关情。

