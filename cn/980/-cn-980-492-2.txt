释祖璇　颂古七首

尽却耳根并眼底，不知何处见如来。

数声幽鸟啼寒木，一片闲云铺断崖。

释祖璇

释祖璇　颂古七首

大悲手眼问来亲，王老酬机列主宾。

倒转鑰头来快便，从兹六国绝烟尘。

释祖璇

释祖璇　颂古七首

道吾作舞，一曲无谱。

若将耳闻，未敢相许。

释祖璇

释祖璇　颂古七首

直下是非著不得，著不得处好承当。

木人昨夜通消息，南海波斯过大唐。

释祖璇

释祖璇　颂古七首

安贴帮乡老赵州，时辰使得最风流。

今朝有酒今朝醉，明月愁来明日愁。

释祖璇

释祖璇　颂古七首

指出长生地不迷，造成无缝塔巍巍。

大家从此无余事，渴饮饥餐且度时。

释祖璇

释祖璇　颂古七首

石羊头子向东看，大地茫茫被眼谩。

月映寒潭清彻底，云收华岳露巑岏。

释祖印

