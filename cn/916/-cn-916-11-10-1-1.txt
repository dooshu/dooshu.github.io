【陈太庙舞辞七首】

〖隋书乐志曰：陈初。武帝诏求宋齐故事。太常卿周弘让奏曰：齐氏承宋。咸用元徽旧式。宗祀朝飨奏乐俱同。惟北郊之礼颇有增益。皇帝入□门奏永至。饮福酒奏嘉胙。太尉亚献奏凯容。埋牲奏隶幽。帝还便殿奏休成。众官并出奏肃成。此乃元徽所阙。永明六年之所加也。唯送神之乐。宋孝建二年秋起居注云奏肆夏。永明中改奏昭夏。帝遂依之。是时并用梁乐。唯改七室舞辞。〗

