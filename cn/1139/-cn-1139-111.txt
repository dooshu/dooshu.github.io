又为侍御杨琢菴题像

野鹤昂藏意。
是当年、弹文柱后，杨球司隶。驄马连钱霄汉上，骑出五侯争避。谁通道、蛾眉见忌。飘泊东南天地外，长五湖、不待官家赐。逢醉尉，防其詈。
虎头妙笔真无二。
写元龙、豪举不似，三閭顦顇。历遍九州夷险路，惟有醉乡堪寄。更许我、入林把臂。二八嬋娟弹锦瑟，傅尊前、暂阁英雄泪。歌既闋，唾壶碎。

