郑刚中　悼八婶孺人

当年枣栗奉高堂，憔悴俄惊哭杞梁。

目见两孤成乳酪，坐闻一节胜冰霜。

仙游已作朝霞会，尘世空将旧屦藏。

莫问生来寿何许，曾孙儿女亦成行。

郑刚中

郑刚中　悼八婶孺人

最幸平时省拜频，雍容常欲面生春。

鬓华虽觉年弥老，齿宿其如语自新。

两剑共埋知有日，一杯持奠阻无因。

泫然空落风前泪，终愧西山执绋人。

郑刚中

