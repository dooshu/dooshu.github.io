【宋凤凰衔书伎辞】

〖隋书乐志曰：凤凰衔书伎。自宋、齐以来有之。三朝用之。南《齐书》乐志曰：盖鱼龙之流也。元会日。侍中於殿前跪取其书。以授舍人。舍人受书。升殿跪奏。宋世有辞。齐初诏江淹改造。至梁武帝普通中。下诏罢之。〗

大宋兴隆膺灵符。凤鸟感和衔素书。嘉乐之美通玄虚。惟新济济迈唐虞。巍巍荡荡道有馀。（○《乐府诗集》五十六。《诗纪》五十五。）

