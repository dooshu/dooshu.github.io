敬慎第三


慎字，当作顺字，古时慎、顺二字通用。有夫妇，则有夫妇的道理。敬顺者，妇人之道也，故以为第三章。





阴阳殊性，男女异行。阳以刚为德，阴以柔为用。男以强为贵，女以弱为美。故鄙谚有云：“生男如狼，犹恐其尫；生女如鼠，犹恐其虎。”

鄙谚，是俗语。尫，是羸弱。狼、虎都是兽之刚强者；尫与鼠，言其柔而弱也。

大家说：女人属阴，男子属阳，阴阳之性，原自不同，则男女之行，亦宜有异。何以见阴阳殊性？盖阳以刚为德，阴以柔为用，刚则不柔，柔则不刚。何以见男女异行？盖男以强为贵，女以柔为美，强则不弱，弱则不强。故俗话说：生男如狼之刚，还怕他后来怯弱，言男子贵于刚强也；生女如鼠之柔，还怕他后来粗猛，言女子贵于柔弱也。





然则修身莫若敬，避强莫若顺。故曰敬顺之道，妇之大礼也。夫敬非它，持久之谓也；夫顺非它，宽裕之谓也。持久者，知止足也；宽裕者，尚恭下也。

宽，是不狭隘。裕，是不急躁。恭下，是谦下。

大家说：男女之行，刚柔既殊，然则为女者，要修身，莫若以敬，要避强，莫若以顺。所以古人说，敬顺之道乃为妇之大礼也。夫所谓敬者，不必他求，只是常守此心便是；顺者亦不必他求，只是存心宽裕便是。人能常守此心，便知分止足而不敢僭越；人能宽裕此心，便崇尚谦下而不肯骄傲。





夫妇之好，终身不离。房屋周旋，遂生媟黩；媟黩既生，语言过矣；语言既过，纵恣必作；纵恣既作，则侮夫之心生矣。此由于不知止足者也。

这一节是说女人不敬的根由。

好，是恩爱。媟黩，是轻慢。纵恣，是放肆。

大家说：夫妇相爱，终身不离。相与周旋于房室之间，岂不易生媟黩；媟黩既生，则语言不复点检，多致过差；语言既过，则情意纵恣，势所必致；纵恣既作，则侮夫之心生矣。此其病根，在于不知我止足之分，而遂至于侮慢夫主如此。





夫事有直曲，言有是非。直者不能不争，曲者不能不讼。讼争既施，则有忿怒之事矣。此由于不尚恭下者也。

这一节是说女人不顺的根由。

争，是争兢。讼，是词讼。忿怒，是心气不平，着恼的意思。

大家说：夫妇之间，或事有曲直，或言有是非；直者不肯让则争，曲者不肯服则讼。讼争既兴，则有忿怒之事矣。此其病根，在于女人不尚谦下也。盖能尚谦下，则不论是非曲直，皆忍受之而不言矣，安得有争讼忿怒之事乎？





侮夫不节，谴呵从之；忿怒不止，楚挞从之。

节，是止。谴，是责怪。呵，是呵叱。楚，是杖。挞，是打。

大家说：女人侮夫不止，则为夫者，岂肯甘受？必加之谴呵矣。夫主忿怒不止，不但谴呵，将又继之以杖责矣。





夫为夫妇者，义以和亲，恩以好合。楚挞既行，何义之存？谴呵既宣，何恩之有？恩义俱废，夫妇离矣。

义，是宜。宣，是露。

大家说：为夫妇者，彼此相宜，由于和顺而亲厚；恩爱相结，由于情好而和谐。今夫妻反目，至于楚挞既行，则和亲之情已疏，复何相宜之有？谴呵既宣，则好合之义已乖，又何恩爱之有？恩爱俱废，夫妇离心矣。由是黜辱有所不免，将贻父母之羞。然其始，皆由女人不敬顺所致，可不戒哉！





