【连雨得饮诗】

〖曾本云。一作连雨人绝独饮。〗

运生会归心。终古为之然。世界有松乔。於今定何间。（《诗纪》作闻。曾本云。一作闻。）故老赠送余酒。乃言饮得仙。试酌百情远。重觞忽忘天。天岂去此哉。（苏写本作天际去此几。注。一作天岂去此哉。曾本云。一云天际去此几。《诗纪》同。）任真无所先。云鹤（曾本云。一作鸿。）有奇翼。八表须臾还。自（曾本云。一作顾。苏写本、《诗纪》作顾。）我抱兹独。黾勉四十年。形骸久已化。（曾本云。一作形体凭化迁。又云。形神久已死。）心在（和陶本作在心。曾本云。一作在心。）复何言。（○本集。东坡先生和陶渊明诗四。《诗纪》三十四。）

