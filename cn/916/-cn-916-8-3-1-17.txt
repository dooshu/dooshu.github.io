【广平百姓为李波小妹语】

〖魏《书》曰：广平人李波。宗族强盛。残掠生民。公私咸患。百姓为之语云云。刺史李安世设方略诱波等杀之。州内肃然。〗

李波小妹字雍容。褰裙逐马如卷蓬。左射右射必叠双。妇女尚如此。男子那（《诗纪》作安。）可逢。（○魏书李安世传。北史李孝伯传附安世传。《御览》四百九十五。《诗纪》百九作李波小妹歌。）

