晏殊　端午词　内廷

百草斗馀欣令月，五丝萦后祝遐年。

洞房风暖垂灵艾，神沼波深竞彩船。

晏殊

晏殊　端午词　内廷

披风别殿地无尘，辟恶灵符自有神。

九子粽香仙醴熟，共瞻宸极祝千春。

晏殊

晏殊　端午词　内廷

山来佳节载南荆，一浴兰汤万虑清。

仙苑此时收百药，炼丹飞石保长生。

晏殊

晏殊　端午词　内廷

一一雕盘分楚粽，重重团扇画秦娥。

宫闱百福逢嘉序，万户千门喜气多。

晏殊

晏殊　端午词

升王阁

朱邸沐兰逢令节，丹廷祝寿喜嘉辰。

两宫荣养多延庆，百福潜随命缕新。

晏殊

