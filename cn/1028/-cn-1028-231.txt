方岳　次韵郑省仓见寄

倦客京华鬓已疏，诗颠草圣了无余。

别离菊酒才秋晚，流落椒盘忽岁除。

东阁士应羞哙伍，北山人有约秦书。

草芦十具牛如办，却是求田胜本初。

方岳

方岳　次韵郑省仓见寄

老年梦不到歌姝，一笑离尊孰与娱。

岁事沈沈江上月，时情泛泛水中凫。

路贫如此谁来往。山意於人定有无。

牢落不堪持说似，诗成时一寄奚奴。

方岳

