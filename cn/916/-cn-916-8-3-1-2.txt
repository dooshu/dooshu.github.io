【河北民为裴侠歌】

〖北史曰：裴侠。大统中为河北郡守。躬履俭素。爱民如子。郡旧有渔猎夫三十人以供郡守。侠悉罢之。又有丁三十人供郡守役。侠亦不私。并收庸为市官马。岁时既积。马遂成群。去职之日。一无所取。民歌之云。〗

肥鲜不食。丁庸不取。裴公贞惠。为世规矩。（○《周书》裴侠传。北史裴侠传。《乐府诗集》八十六作裴公歌。《御览》二百六十二。《诗纪》百九作裴公歌。）

