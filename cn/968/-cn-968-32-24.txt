林光朝　哭伯兄鹊山处士蒿里曲

残云衰草趁人愁，生即团栾死便休。

悲泣声中裁此曲，鸡啾山外鹊山头。

林光朝

林光朝　哭伯兄鹊山处士蒿里曲

长记藜床发问初，翩翩出语自无余。

斯翁胸腹平如水，不在尘埃数卷书。

林光朝

林光朝　哭伯兄鹊山处士蒿里曲

桐棺三寸更何疑，却取江枫短作碑。

惟有一般蒿里曲，长箫欲断更教吹。

林光朝

