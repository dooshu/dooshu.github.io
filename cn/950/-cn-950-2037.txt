杨万里　万安道中书事德三首

玉峰云剥逗斜明，花径泥乾得晚行。

细细一风寒里暖，时时数点雨中晴。

杨万里

杨万里　万安道中书事德三首

携家满路蹈春华，儿女欣欣不忆家。

骑吏也忘行役苦，一人人插一枝花。

杨万里

杨万里　万安道中书事德三首

桃花薄相点燕脂，输与梨花雪作肌。

只有垂杨不脂粉，缕金铺翠衬腰支。

杨万里

