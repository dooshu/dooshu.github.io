○代陶福太保修氵尽口化请额表

臣某言，伏以氵尽口化者，即二十四化之第十八也。节应配於小满，列宿应於毕星，陈安世白日天，台踪尚在；褒女仙乘车得道，辙迹犹存。每岁春秋，准敕祈醮。顷自用军之後，并已摧残，古殿空坛，仅馀基地，仙仪像貌，尽翳榛芜。往来绝瞻敬之门，士庶无依归之所，岂期福地，一旦萧条。臣辄备兴修，愿资圣寿。

伏惟陛下轩帝灵源，缑山仙绪，继天御极，用道临民，万方荣广覆之慈，三教被维新之泽。芝田柰苑，咸荷精严，古庙儒宫，亦蒙缮饰。况是长生之教，敢申崇葺之仪。旋以翦蒿莱，兴营宇室，像设免嗟於暴露，簪冠克遂於焚修，邈彼灵踪，还为胜概，香灯有，斋醮无亏。兼召道士杨元敬、独孤知元和某等三人，就观居住讫。但以荒凉既久，门额全无，敢祈雨露之恩，特饰神仙之境。其化伏乞圣慈，依氵尽口旧名，仍赐给圣寿额，许臣自制造县挂。庶使琅书银榜，长悬日月之辉；汉水仙山，永祝圣明之寿。臣某无任之至。

