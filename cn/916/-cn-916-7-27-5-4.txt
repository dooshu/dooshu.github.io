【从军行】

长安夜刺闺。（文苑、《诗纪》并云。夜警按刺於门下。）胡骑白铜□。诏书发陇右。召募取关西。剑悬三尺鞘。铠累（乐府作暴。）七重犀。督军鸣战鼓。巡（乐府作遑。文苑作□。）夜数更な。侵星出（文苑作向。）柳塞。际晚（文苑作暗。）入榆溪。秦泾含药鸩。（《诗纪》作鸠。）晋火逐飞鸡。通（文苑作逼。）泉开（文苑云。一作通。）地道。望敌竖云梯。阴山日不暮。（《类聚》作著。文苑云。一作著。）长城风自凄。弓寒折锦□。（文苑、《诗纪》并云。）马冻滑斜蹄。燕旗（《诗纪》作骑。）竿上脆。（乐府作晚。）羌笛（文苑作吹。注云。一作笛。）管中嘶。登山试（文苑作成。注云。一作试。）下赵。凭轼且平齐。当今（文苑作令。）函谷上。唯用（《类聚》作见。乐府同。）一丸泥。（○文苑英华百九十九。《乐府诗集》三十二。《诗纪》九十三。又《类聚》四十一作从军诗。引□、西、犀、溪、凄、蹄、齐、泥八韵。）

