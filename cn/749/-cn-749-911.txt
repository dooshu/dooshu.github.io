吴势卿


势卿字安道，号雨岩，建安人。淳祐元年（1241）进士。宝祐中，知处州。又曾为军器监。景定二年（1261）淮东总领。景定三年（1262），浙西转运副使到致仕。官至朝奉大夫。

沁园春

寿董宪使

碧瓦霜融，绣阁寒轻，春浮寿杯。羡华年七袠，人生稀有，新阳七日，天意安排。丹凤门开，黄麾仗立，此际应须召促回。人道是，却暂时绣斧，索笑盐梅。

吁江假守非才。犹记得当时传庾台。算良机再会，抠衣来久，归鞭何速，祝寿方才。应与邦人，传为佳话，只为先生诞日来。明年看，是侬方九曲，公已三台。







