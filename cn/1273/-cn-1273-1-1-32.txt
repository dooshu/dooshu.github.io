老　马　二首（限灰、先、侵韵）


未靖边尘志敢灰，关山顾影一徘徊。成功空剩千金骨，展足原非百里才。

刍豆旧恩依虎将，桑榆晚景痛龙媒。可怜末路英雄感，移到天闲上驷来。

曾共将军百战来，九边无事废长材。识途尚望能收效，伏枥虽鸣不乞哀。

内府画图传骏骨，胡沙风雨梦龙堆。生成汗血天山种，那怕驹光日日催。





