○对徵什一税判

〈长安县徵什一税。百姓诉云：取已过半，人将不农。县官云：恐国用不足。〉

眷彼长安，是称辇毂，询於百姓，赋彼三农。傥储廪之未供，在畎亩而攸给，稽诸鲁史，什一税而可徵；咏彼魏风，三百尘而斯取。是为盍彻，未抵彝伦，虽过半有词，且悲杼轴；而官惟恤隐，宜窒盈庭。如或水旱不时，{艹衮}无取，岁莫资於稼穑，人必虑其流亡。则彻田为粮，尽输王府；而赈廪同食，犹饩疲人。将循古而知方，亦从权而未爽。

高

，元宗时擢书判拔萃科。

