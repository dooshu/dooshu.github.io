○为荥阳公上陈许高尚书启

伏见制书，尚书克怀懋怀，心赞明时，殊祥取贵於龟龙，大乐受钧於金石，以秩宗典礼，以司马总戎。况颍水遗封，许田奥壤，巩洛亘其後，宛叶居其前。版籍则方城之外人，幕府则淮阳之劲卒。唯兹巨访，（疑）实属当仁。荀爽骤拜司空，黄霸入为丞相，遗踪且在，後命非遥。早忝恩加，倍注诚款。

