4.葱

一名芤，一名菜伯，一名和事草，一名鹿胎。初生曰葱针，叶曰葱青，衣曰葱袍，茎曰葱白，叶中泲曰葱苒。叶温。白与须，平。味辛无毒。有数种。一种冻葱，即冬葱，夏衰冬盛。茎叶气味俱软美，食用，入药最善。分茎栽莳而无子，人称慈葱，又称大官葱，谓宜上供也。一种汉葱，春末开花成丛，青白色，冬即叶枯，亦供食品。胡葱生蜀郡山谷，状似大蒜而小，形圆皮赤，叶似葱，根似蒜，八月种，五月收。一名蒜葱，又名回回葱，茎叶粗硬。茖葱，山葱也，生于山谷，似葱而小，细茎大叶。生沙地者，名沙葱。又有一种楼葱，人呼为龙角葱、龙爪葱、羊角葱，皮赤，茎上生根，移下种之，亦冬葱之类。每茎上叶出岐如八角，故名。葱白，辛。叶温。根须，平。主发散。是处皆有，生熟皆可食，更宜冬月。戒多食。四月每朝空心服葱头酒，调血气。正月忌食，令人面起游风。生同蜜食，作下利；烧同蜜食，壅气杀人。生合枣食，令人病。合犬雉肉食，多令人病血。服地黄、常山，人忌用。

种植：子味辛，色黑，作三瓣状，有皱纹。收取阴干，勿令浥湿，浥湿则不生。留春月调畦种，良地三剪，薄地再剪，剪宜平旦避热，宜与地平，勿太深、太高。八月止，不止则无袍而损白。凡栽葱，晒稍蔫，将冗须去净，疏行密排，猪、鸡、鸭粪和粗糠壅之，不拘时。崔寔曰：“三月别小葱，六月别大葱，冬葱暑种则茂。”

【诠释】

葱亦叫汉葱，系百合科多年生植物，学名为Allium fistulosum。据《山海经》载：“北单之山多葱韭。”《尔雅·释草》说：“茖，山葱。”可知葱系我国原产。普通所种，系一年生或二年生，茎叶全部均可利用。我国黄河以北栽培最富，尤以河北、山东等省所产品质至佳，四时均可采收。北方喜欢生食，南方多与鱼类或肉类共煮，或切少量用作香辛料。性温热，有开胃发汗的功效，故医药上用为健胃剂或发汗剂。葱的品种繁多，古时多自山野采摘，经过长期驯化栽培，逐渐演变有大葱、分葱、丝葱等等。百多年来还引种有洋葱头。依葱头的颜色，分为白色、黄色及赤色等种。

