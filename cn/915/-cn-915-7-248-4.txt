◇北凉沮渠蒙逊

蒙逊，张掖临松卢水胡人。初仕後梁吕光，後叛投段业，为镇西将军，临池太守，寻领张掖太守，转西安太守。以晋隆安四年杀段业，自称车骑大将军。建元永安，姚兴以为镇西将军、沙州刺史、西海侯，以晋义熙三年自号大都督、大将军、河西王，改元玄始。後遣使诣晋称蕃，以为凉州刺史。宋永初末，以为使持节散骑常侍、都督凉州诸军事、镇军大将军、开府仪同三司、凉州刺史、张掖公。景平末，进侍中、都督凉秦河沙四州诸军事、骠骑大将军、领护匈奴中郎将、西夷校尉、凉州牧、河西王。文帝初改骠骑为车骑。元嘉十年卒，在位三十四年，谥曰武宣王。

