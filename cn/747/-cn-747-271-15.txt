○对不以驺虞为节判

大射之礼，有司不以驺虞为节。

礼经之设，实和天地，凡在有司，理资虔恪。况大射斯御，大侯既张，诵首以成章，歌驺虞而应节。匪文匪武，载光於礼容；爰豫爰谋，式备於彝典。崇折俎之仪，助发生之气，岂得召弓之言，致阙公宫；彼茁之规，犹兮相圃？位已乖於司射，法须加於秩宗，请爽鸠之科，以惩树皮之失。

