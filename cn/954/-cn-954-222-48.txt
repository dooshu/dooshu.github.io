陈文蔚　和徐子融韵

逊敏工人不可偏，两端相济若韦弦。

允怀固是常存养，明善谁知合在先。

陈文蔚

陈文蔚　和徐子融韵

读书端的在研穷，洞贯精粗与始终。

卓尔颜渊有真见，分明来自博文中。

陈文蔚

陈文蔚　和徐子融韵

雨馀云静太虚澄，月在今宵分外清。

喜得佳篇来讽咏，世间荣辱一毫轻。

陈文蔚

陈文蔚　和徐子融韵

自怜涉世每多艰，事一萦心或厌烦。

近日工夫可所似，有时惭愧梦中闲。

陈文蔚

