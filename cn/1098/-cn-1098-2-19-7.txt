○过城西野

初服性巳旷。久痾忘仍疲。岂谓伤淫滞。偶以恋栖迟。聿来年岁迁。骤看节物移。晴阳攺阴候。暖律变暄吹。晨发高闉曲。夕骛清川湄。白云生幽沚。绿水激层涯。外感耳目超。内寻神蕴披。泛滥沧洲趣。髣髴昆山姿。揆巳信薄劣。遭时易磷□。来复虽不远。往蹇岂能追。孟晋终何迨。罢归聊所宜。愿言在弗谖。援毫申此辞。

【辕文曰君采游历诗□谢分最多】

