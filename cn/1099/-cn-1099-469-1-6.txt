○館職簡授宜精吏局纂修宜竟疏 【 簡館職竟纂修】

竊惟國家掄材妙選、莫如庶常、經世鴻裁、率由史筆、是故諸大任于將來、闡休烈于既往、此國運所以汙昭、帝王之要務也、臣辱在禮垣、扼腕有日、謹直陳之、葢　祖宗時、道重作人、義取顧問、于是選庶吉士諸臣而教習之、彬彬文質、名碩輩出、葢綦盛矣、優游顯貴皆人所慕爭豈必計榮爰立哉自後館臣堅踞入相之路以故人懷倖心眾多躁志廟堂之上。淵膝形分。每當閣試品評。率以人情高下。情暱者遂溢格而濫收。勢孤者音抑本而甘棄。或調停並用。則兩人之內。彼此去留。等官爵于市販。或操縱獨持。則一人之身。忽出忽入戲髦譽如嬰兒。士氣既灰。人心滋險。苟非豪傑鮮克撐持。此邇來宰揆重臣。為　皇上用人之大較也臣竊惑焉、令散館逾期、竢命有日、輔臣朱??羽?貝?方將剪拂前非、昭宣公道、顧一門之桃李維均、而同室之戈矛漸起、流傳道路、殊駭聽聞、伏乞天語叮嚀、速行甄別、寧約毋、寧執勿徇、葢累朝舊制每選亦二十餘輩、所當選僅七八人、夫以一科而論、合諸一甲、苟得十人、則三十年之通、可得百人、不啻足矣、況乎因材而用、平則不爭、溫良有度者、蓄為啟沃之資。端毅不回者。開以諫諍之路。概南北以為量、稽淑慝之所終、臣所謂館職簡授宜精也、葢　祖宗朝稽古定官、恢皇制作、于、是有修撰編檢諸臣、史職代有編摩、聖政寶訓等書、則燦然矣、而自後史局寢成浮寄之區、謨烈鮮揚、僅遵實錄、起居有注、第繕報章、甚乃剷落忠直之言傅會奸人之事。而國家典制。海宇傳宣。反借資于他曹之管蠡。取信于野叟之雌黃。夫司馬世職。懼廢漢文。班氏移藏猶于國憲。是知責有所在。豈得付之悠悠。往者大學士陳于陛疏修正史。陳疏極詳□大端備矣要之此事必須一人為之苦分局難纂即成亦不能佳也條畫甚明。奉旨編研。業有端緒。而于陛既歿。同列憎成。遂使九重懿舉。委于半塗。列聖芳猷。厄其全璧。臣竊傷之。今諸臣橐篋。尚可搜尋。一代網羅。寧終漫漶。如以事難究竟。則晉室王導。尤剏史于偏安。藉曰議好紛紜。則虎觀異同。尚抉微于大漢。維今一統昭明之世。可無萬年文獻之徵、伏乞申明閣臣、特行修舉、重開石室、載集蘭臺、首編年日時之體。次紀表志傳之文。嚴直筆以定大猷。括遺草而終勝事。若夫冗銜可減、公餼勿奢、役非艱于創興、業可垂于不朽、臣所謂史局纂修宜竟也、夫斯二者、其說似迂、其事似緩、顧臣切歎國家既未能以非常之典、枚卜求賢、則今日館翰之臣、皆將來宰輔之任、若始進既壞、後用安期、端人亦亂意于風波、憸士乃周身于營窟、耳目非故、前後相師、望之左右凝丞、安得夔龍伊召、故有竊威以擅植。又或托巽以窺權。悞國迷邦。從來者漸。是以慎簡館臣、即以豫擇相國、榮懷杌捏、怕必由之、其効遠而甚大、史者皇王之脉絡。邦國之典刑。古人嘗借喻于車船。後世每奉之為蓍艦。故曰有國之主不知春秋。則前有讒而不見。後有賊而不知。由茲以觀。可容曠闕。夫以本朝臣子。修昭代典章。　祖宗精意。既可推求。理亂大綱。即堪印證。況今流俗敗壞。清議閼窮。固有忠臣隱節。正類孤操。奸邪或得志于一朝。頑鄙有甘心于眾口。尚需一字褒貶。可為千載勸懲。助刑賞之未周。留廉恥于既滅。葢域中有三大權而史居一焉。其道嚴而甚尊。臣故曰兩者國運所以汙昭。帝王之要務也。臣職掌攸關、草野自矢幸當　皇上崇儒右文之日、萬世一時、伏望畧垂睿覽、特賜施行、臣愚無任戰慄待命之至、

