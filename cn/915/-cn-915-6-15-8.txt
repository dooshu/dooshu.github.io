◇出继为母服表（咸和中《晋书》作「上疏」）

亡母生临臣国，没留臣第，臣虽出後，而上无所厌，则私情得伸。昔敬后崩时，孝王先出，後亦还服重。此则明比，臣之所宪章也。（《通典》八十二。又见《晋书·简文宣郑太后传》。咸和元年，建平国夫人薨，简文时为琅邪王，制服重，有司以王出继，宜降所生，国臣不能匡正，奏免国相诸葛颐。）

