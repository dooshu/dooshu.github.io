冬晴闲步东村由故塘还舍作

故园三径可婆娑，遇兴遵涂负杖歌。

霜重天寒山色淡，草枯野旷猎徒多。

解刀尚可谋黄犊，挥帖无由致白鹅。

自计长闲何所恨，一生心事在烟波。



冬晴闲步东村由故塘还舍作

红藤拄杖独相羊，路遶东村小岭傍。



水落枯萍黏蟹椴，云开寒日上鱼梁。



洛阳二顷言良是，光范三书计本狂。



历尽危机识天意，要令闲健返耕桑。



