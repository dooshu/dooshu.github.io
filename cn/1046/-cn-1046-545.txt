王炎　子大有游东山之约以诗相趣因次其韵

家如锦里先生甫，诗似钱塘处士逋。

若解山中安稳住，定胜软饱卧流苏。

王炎

王炎　子大有游东山之约以诗相趣因次其韵

今昔东山约略同，但无红袖肯相从。

不妨小试游山屐，困访髖髖陆士龙。

王炎

王炎　子大有游东山之约以诗相趣因次其韵

万杉深处一轩开，秀色参天费壅培。

我为不知林壑趣，黄粱梦觉却归来。

王炎

王炎　子大有游东山之约以诗相趣因次其韵

猛省香山及辋川，句中摹写共流传。

烦公检点遗编看，二老元曾赋几篇。

王炎

