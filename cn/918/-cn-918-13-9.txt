○请署篆

升任之后、上司既有知照、附近省会督抚藩臬、即宜亲谢。远则或先具禀启致谢。其就近道府。亦应亲往面谢。凡有奉到部宪要件。面时即宜请示。作何归结。以便遵行。如新官大选推升。距任地窵远不能即至。须详请委署。若地方事尚有未完。恐生手一至。便有许多刁难。邻寅僚佐。平日有情谊相契者。不妨为之商请。若地颇殷饶未有不乐从者。抚军方伯、素好垂青亦即面为禀恳。方具文请署。其任内钱谷刑名交盘册卷。料理齐备。待署篆到日肯即周旋交代。便可结一任之局。恐久恋地方。又遇外人盗案。反为沾滞矣。○其署印官方伯具详。抚军批允即宜备吉启红批差役迎请如系本府郡亟别驾。又属上司。其迎请各色仪文。尤为加谨。使其喜悦。更自用情也。

