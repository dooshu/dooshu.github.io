◇停省妇见令

雁之仪，既称合於二姓，酒食之会，亦有因不失亲，若使榛栗段，贽馈必举，副笄编珈，盛饰斯备，不应妇见之礼，独以亲阙。顷者敬进酏醴，已传妇事之则，而奉盘沃盥，不行侯服之家，是知繁省不同，质文异世。临城公夫人，於妃既是姑侄，宜停省。（《隋书·礼仪志》四，大同五年临城公婚，公夫人於皇太子妃为姑侄，进见之制，议者不同，令云云。）

