陈造　次韵王编修二首

落手新诗吮复吟，自甘壁角挂枯琴。

祈光已吸金茎露，张野俄聆帝乐音。

疗我平生风雅渴，放君高步隽英林。

人间梦想珊瑚树，龙护灵湫万仞深。

陈造

陈造　次韵王编修二首

老誓捐书断苦吟，君苗笔砚戴逵琴。

因君又试推敲手，揆我终惭缴绎音。

漫作蠹鱼餐朽策，倏听鹎鵪语中林。

肉台盘客曾丁字，碧酒留宾听浅深。

陈造

