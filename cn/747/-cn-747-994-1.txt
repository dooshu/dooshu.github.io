○大唐故汝南公主墓志

公主讳（阙）字（阙）陇西狄道人，皇帝之第三女也。天潢疏润，圆折浮夜光之采；若木分晖，华照朝阳之色，故能聪颖外发，闲明内映。训范生知，尚观箴於女史；言容成则，犹习礼於公宫。至於怡色就养，佩分晨省，敬爱兼极，左右无方。加以学殚绨素，艺兼ひ纟失，令问芳猷，仪型闺阃。某年某月，有诏封汝南郡公主，锡重圭瑞，礼崇汤沐，车服徽章，事优前典。属九地绝维，四星潜曜，毁瘠载形，哀号过礼，茧纩不袭，盐酪无滋，灰亟移，陵茔浸远。虽容服外变，而沈忧内结，不胜孺慕之哀，遂灭伤生之性。天道仁，奚其冥漠，以今贞观十年十一月丁亥朔十六日。（阙）

