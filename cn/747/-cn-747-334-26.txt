○对复以冕服判

〈甲复以冕服，御史纠其违失。〉

丧定等列，在乎中制。爵为公侯，招以上服，礼则有数，甲其谓何？必若锡重五侯，宠加八命。寝於中ニ，固当复彼东荣，适在他邦，是何升其左毂？冕服则顺，铁冠奚为？如或有愆於仪，不象厥德；僭而有作，同彼季孙。孝则莫彰，异夫曾子。所谓杀礼，宜其聚慝。徵大夫之辙，理既有违；论司败之刑，法将何逭？







