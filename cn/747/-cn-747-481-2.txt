○曙观秋河赋（以“寥天晓清，景曜昭晰”为韵）

邈彼斜汉，丽於中天，遇良宵之已艾，与清景而相鲜。势则昭回，既阑干而远映；时方萧瑟，亦滥而高悬。的尔遥分，凄然仰眺，澄奕诙之浮彩，隐苍苍而引耀。孤星回泛，状清浅之沉珠；残月斜临，似沧浪之垂钓。轻晖幕幕，远景萧萧，色分隐映，光凝寥。拟瀑布而不落，似轻之欲销，夜景将分，清光向晓。萦碧落以回薄，澹晴空而缥缈，跻攀不及，限一水以心遥，瞻望空劳，邈九霄而思杳。发迹无际，凌虚不倾，积曙色之牢落，涵爽气之凄清，疑曳练而势远，讶残虹而体轻。远想牵牛，渐失迢迢之状；摇思弄杼，无闻轧轧之声。景气潜昭，氛埃远屏，宁在地以为状，信滔天而挂影。可以玩清光，狎馀景，分晖爽亮，向晓色而亭亭；远势纵横，带秋光之耿耿。伟兹垂象，倬彼青霄，映星躔之的的，出路以昭昭。想穿凿之初，悠然莫测；稽源流之始，邈矣方遥。则知匪自人功，实惟天设，自虚无而想像，界寥廓而昭晰。意天边之横注，远若波澜；想空裹之潜流，遥疑呜咽。宜其临清Г，挹澄澈，傥天路之可，与清漪而比洁。

