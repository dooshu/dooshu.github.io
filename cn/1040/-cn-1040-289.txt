虞俦　卧病枕上再用韵

文书堆案眼慵开，客有可人今雨来。

说剑丹心空耿耿，岸巾雪鬓欲皑皑。

山田渐喜滋香稻，客位从教长紫苔。

涸辙穷鳞赖濡沫，未宜曷月咏归哉。

虞俦

虞俦　卧病枕上再用韵

领邑西来物物违，只应松竹旧相知。

宽心雨意浓如酒，满眼秋怀总是诗。

惭愧不才劳抚字，平生何意羡轻肥。

飘然傥遂归田赋，食蘖毋忘在莒时。

虞俦

