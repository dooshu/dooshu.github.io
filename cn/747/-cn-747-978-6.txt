○对旋凯献俘判

〈军旋凯献俘，毛有二者，执法止而劾之。军司云：“拔距石者。”〉

兵居死地，百战功宣；将凿凶门，三军献凯。度关山之月，横笛吟秋；驱陇路之风，长旌曳晓。实贾子勇，宁老我师，告捷攸属，获多斯举。故得繁颈请命，不以悬首为威。亭障罢警，边城偃柝。十角摇，二毛就擒。徵古可纵，在今莫舍，既负投石之力，允当操袂之来。执法劾止，未谐通议；请依军见，得谓其宜。

