◇全德志论

物我俱忘，无贬廊庙之器；动寂同遣，何累经纶之才。虽坐三槐，不妨家有三径；接五侯，不妨门垂五柳。但使良园广宅，面水带山，饶甘果而足花卉，葆筠篁而玩鲁鸟。九月肃霜，时响田峻；三春捧兰，乍酬蚕妾。酌升酒而歌南山，烹羔豚而击西岳。或出或处，并以全身为贵；优之游之，咸以忘怀自逸。若此，众君子可谓得之矣。（《艺文类聚》二十一）

