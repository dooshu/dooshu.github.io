○藉田制

门下：粢盛所以奉神，耕藉所以助人力，既义率於下，而敬在其中：是为先农，存诸大典。故周宣不复於古，而虢公致谏；汉文能修其政，而班史美谈。朕自御极以来，动咨故实，惟是千亩，未正淆推，匮神困人，降灾移岁，庸不在此，良以怃然。今星纪既周，土膏将动，去农祥而不日，考帝藉之以时。朕其亲耕，以实御廪，宣令礼官博士详择典故，有司速即施行。

