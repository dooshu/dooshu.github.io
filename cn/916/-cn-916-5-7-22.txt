【代结客少年场行】

骢马金络头。锦带佩吴钩。失意杯酒间。白刃起相仇。追兵一旦至。负剑远行游。去乡三十载。复得还旧丘。升（本集作□。）高临四关。（《类聚》作野。乐府云。一作塞。）表里望皇州。九途（《类聚》、乐储作衢。《诗纪》云。一作衢。）平若水。双阙似云浮。扶宫罗将相。夹道列王侯。日中市朝满。车马若川流。击钟陈鼎食。方驾自相求。今我独何为。□□Б（乐府作□□禀。）怀百忧。（○本集三。《文选》二十八。《类聚》四十一、《乐府诗集》六十六并作结客少年场行。《诗纪》五十。又《御览》四百七十三作古诗。引仇一韵。）

