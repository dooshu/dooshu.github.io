释如净　颂古八首

清贫三盏便轻酬，万晨曹门出郑州。

尽情斫却月中桂，恼乱春风卒未休。

释如净

释如净　颂古八首

唤一声兮应一声，两个分明好弟兄。

倒却门前刹竿著，芳草漫天荆棘生。

释如净

释如净　颂古八首

钟声披起郁多罗，妙用灵通变化多。

贼是家亲须扫迹，太平无象始安和。

释如净

释如净　颂古八首

万物朝元不较他，拈来直截辨譫讹。

游春浪子风流甚，卖弄三文黑老婆。

释如净

释如净　颂古八首

肘后蓦生闲络索，风前忽布闹叉撑。

那吒八臂空惆怅，夜半三更白昼行。

释如净

释如净　颂古八首

张来张打油，李来李打油。

通身骨辘转，打得最风流。

释如净

释如净　颂古八首

一个乌梅似本形，蜘蛛结网打蜻蜓。

蜻蜓落了两片冀，堪笑乌梅咬铁钉。

释如净

释如净　颂古八首

策起眉毛答问端，亲曾见佛不相瞒。

至今应供四天下，春在梅梢带雪寒。

释如净

