横吹乐


横吹亦军乐，与鼓吹分部而同用，皆属鼓吹令。

前部：

大横吹百二十

节鼓二

笛二十四

觱篥二十四

笳二十四

桃皮觱篥二十四

鼓十二

金钲十二

小鼓百二十

中鸣百二十

羽葆十二

鼓十二

管二十四

箫二十四

笳二十四

后部：

小横吹百二十四

笛二十四

箫二十四

觱篥二十四

桃皮蒨篥二十四

百官鼓吹、横吹乐，自四品以上，各有增损，见《仪卫志》。自周衰，先王之乐浸以亡缺，《周南》变为《秦风》。始皇有天下，郑、卫、秦、燕、赵、楚之声迭进，而雅声亡矣。汉唐之盛，文事多西音，是为大乐、散乐；武事皆北音，是为鼓吹、横吹乐。雅乐在者，其器雅，其音亦西云。



