◇答释法云书

筠和南，辱告，垂示上答臣下审《神灭论》，窃闻亻爱然有见，礼典之格言，今则不灭，法教之弘旨。但纱相虚玄，神功凝静，自非体道者，岂能默领其宗？不有知机者，无由冥应其会。圣主迹同万机，心游七净，哀愍群生，妪煦庶物，涤彼盖缠，勖以解慧，其蒙惑，跻之仁寿，信大哉为君，善于智度者也。弟子世奉法言，家传道训，而学浅行疏，封累犹轸，既得餐禀圣教，预闻弘诱，一音得解，万善可偕，跃之情，无以譬说。弟子王筠和南。（《弘明集》十）

