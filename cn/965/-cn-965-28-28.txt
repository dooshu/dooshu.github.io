何梦桂　观禽鸟哺雏有感赋诗三首示诸子侄

父母人心物岂无，静观禽鸟见中孚。

自来择木心劳瘁，到得成巢口卒瘏。

囝翅渐长郎罢短，人间恩义尚如此，

几个林中反哺鸟。

何梦桂

何梦桂　观禽鸟哺雏有感赋诗三首示诸子侄

考叔分羹我独无，不如鸣鹤自相孚。

世途跋涉牛先喘，仕路驰驱马已瘏。

弗逮子舆三釜养，空余颜氏一箪癯。

蓼莪诗废遗躯在，愧死林中孝义乌。

何梦桂

何梦桂　观禽鸟哺雏有感赋诗三首示诸子侄

万事空花过眼无，到无言处自心孚。

践头苏爨刍何用，垂耳盐车马以瘏。

野鹤不须惊客去，山雌一任笑人癯。

他年史氏求遗稿，幸免台中道噤乌。

何梦桂

