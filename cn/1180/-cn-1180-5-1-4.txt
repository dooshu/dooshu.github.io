揭器求言


夏史纪：大禹悬钟、鼓、磬、铎、鞀，以待四方之士，曰：“教寡人以道者，击鼓；谕以义者，击钟；告以事者，振铎；语以忧者，击磬；有狱讼者，摇鞀。”

夏史上记：大禹既居帝位，恐自家于道有未明，义有未熟，或事务有不停当处，或有可忧而不知，或狱讼之未断，四方远近的人无由得尽其言。于是将钟、鼓、磬、铎、鞀五样乐器挂在外面，告谕臣民说道：“有来告寡人以道者，则击鼓；谕以义者，则撞钟；告以事者，则振铎；语以忧者，则敲磬；有狱讼者，则摇鞀。”禹在里面，听见有那一件声响，便知是那一项人到，就令他进见尽言。

夫禹是大圣，聪明固以过人，而又能如此访问，则天下事物岂有一件不知，四方民情岂有一毫壅蔽？此禹之所以为大，而有夏之业所由以兴也。





