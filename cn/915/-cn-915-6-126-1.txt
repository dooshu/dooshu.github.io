◇临丹赋

陟绵冈之迢邈，临窈谷之遐。览丹源之洌泉，眷县流之清派。漱玄濑而漾，顺黄崖而荡博。激重岳之绝根，拂崇丘之飞。然後阴乘洞出，边浍旁开。倏熠高惊，皓长怀。盘溢郁没，云转飙回。屏侧为之飞陨，壁岸为之陂陨。列以青林，荫以绿枝。柽松蓊葺于其侧，杨柳婀娜乎其下。则高溜承崖，县泉属岭。别流分注，冰莹玉静。清波引镜，形无遁影。（《艺文类聚》八）

