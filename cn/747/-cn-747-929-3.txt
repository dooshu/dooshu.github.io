○谢新殿修金道场表

臣某言：伏奉圣旨，与右街威仪何冲徽等二十一人，於新殿内修金道场七昼夜，今月十四日开，至二十日散，供奉官杨绍业依时设拜言功表赞讫者。伏以天赞圣功，鼎新大内。瑶轩玉砌，超三岛之鳌宫；青琐丹扉，逾九清之凤阙。叶皇後之壮丽，睹帝宅之深严，万国仰瞻，千灵森卫。才毕琼宫之制，先开金之坛。铺舒而一一精新，敬而重重蠲洁。龙香上达，依稀而万圣俱临；蟾月低光，仿佛而千真入会。延洪睿算，遐永皇图，近臣拜手以投词，宰辅斋心而瞻祝，殊祯允集，巨贶无涯，隆大宝於千春，总八於一统。臣叨膺科教，获备焚修，丰玉膳於天厨，蹑庭於仙境，兢荣已极，颁锡荐临。伏蒙宣赐衤亲钱、银器、匹段等，泽深溟海，恩重嵩衡，顾惭鹪燕之微，何报圣明之奖。臣无任之至。

