陆游　病小减复作

一身真剩长，两月抱沉绵。

吟作楚人语，耸成山字肩。

灾从季主卜，药欠宋清钱。

弥老弥堪笑，藜羹且信缘。

陆游

陆游　病小减复作

卫养元无术，衰残只自悲。

扶行十步地，强坐一炊时。

枕籍漆园语，呻吟栗里诗。

灾年未易过，那敢望期颐。

陆游

陆游　病小减复作

晨粥半茶碗，秋衣一布裘。

酒惟诗里见，山向梦中游。

卜繇儿能测，药方僧为求。

重阳无半月，尚泥菊花不？

陆游

