【和张记室源伤往诗】

〖《诗纪》云。集作伤佳人。〗

小（文苑作少。）妇当垆夜。夫婿凯归（《类聚》作师。文苑同。又注。集作归。）年。正歌千里曲。翻入九重泉。机中未断素。瑟上本留弦。空帐临窗掩。孤灯向壁燃。还悲寒陇（《类聚》作塞垄。）曙。（文苑云。集作树。《诗纪》云。一作树。）松短未生烟。（○《类聚》三十四作和张源伤往诗。文苑英华三百二题下注。集作伤佳人。《诗纪》百五。）

