舒岳祥　新历未颁遗民感怆二首贻王达善曹季辩胡山甫戴帅初诸君皆避地客也

故国山河成断绝，孤臣江海自飘零。

窗间取月离离白，树下窥天碎碎青。

一雁不来山驿静，千梅欲动客愁醒。

新来未赐王春历，三尽尧阶自有蓂。

舒岳祥

舒岳祥　新历未颁遗民感怆二首贻王达善曹季辩胡山甫戴帅初诸君皆避地客也

寒气著人身似病，世涂多故鬓如银。

劫灰今信胡僧说，野燐多应战鬼新。

兵甲纵横满天地，衣冠颠倒走风尘。

古今历数归仁义，河洛图书属圣神。

舒岳祥

