○龚静照词

永愁人集一名鹃红，呈邑龚静照女史著。春日苦雨满庭芳云：“春昼淹淹，春愁脉脉，娇黄媚紫都非。韶华几许，九十半成违。风暖水纹如绉，凭阑处、漫浸芳菲。残梦醒，云迷雾锁，何处觅馀晖。追思。曾玩赏，旧时情事，珠泪频挥。渐看看成病，减却香围。又是清明过也，空赢得、绿惨红稀。如萍燕，东西飘泊，不解认人归。”女史为明末殉难中书廷祥女，所非偶，故语多凄愤。

