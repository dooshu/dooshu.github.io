○改名敕

朕祗膺景命，肇启鸿图，适当违号之初，宜举正名之典。夫名以制义，义以出礼，礼以体政，政以养民。载考格言，抑有彝训，顾惟寡昧，敢忘率循？但君父之名，贵於易避，臣子之敬，难以斥尊苟触类以妨言，必迂文而害理。况宗庙方建，祀非遥，祝嘏将期於正辞，称谓所宜於稽古。爰从改革，庶叶典章，凡百臣寮，当体朕意。今改名，故兹札示，想宜知悉。

