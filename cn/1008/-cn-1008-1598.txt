赵蕃　投王饶州日勤四首

福星谁遣出虚危，帝念鄱人因数饥。

试问公来若为政，皆言吏瘠与民肥。

赵蕃

赵蕃　投王饶州日勤四首

我行三日鄱阳路，每向居民说岁年。

荞麦吐花胜宿麦，山田小旱熟湖田。

赵蕃

赵蕃　投王饶州日勤四首

为政悬知如治疾，岂求汤砭一时功。

但今安养无遗策，肤革充盈由本丰。

赵蕃

赵蕃　投王饶州日勤四首

使君本是经邦手，聊为疲民滞一方。

直道正声谁可拟，百年文正故堂堂。

赵蕃

