陆游　闲中信笔二首其一追和陈去非韵其一追和王履道韵

我看浮名如脱发，誓暮收身老岩穴。

座延穷鬼心不疑，炉锺横财渠自别。

乐哉今为八十翁，神交园绮商山中。

烹葵剥枣及时序，烂醉黍酒歌邠风。

陆游

陆游　闲中信笔二首其一追和陈去非韵其一追和王履道韵

小江之上千峰立，潮回艇子争来集。

飘风忽起白浪高，急雨横吹绿蓑湿。

岁丰斗酒才百钱，茆店无人惊醉眠。

醒来径入乱云去，异日出看东封年。

陆游

