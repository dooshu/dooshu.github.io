【梁三朝雅乐歌六首】

〖隋书光志曰：梁初。郊□宗庙及三朝之乐。并用宋齐元徽、永明仪注。唯改嘉祚为永祚。又去永至之乐。及武帝定国。并以雅为称。取诗序云。言天下之事。形四方之风。谓之雅。雅者。正也。止於十二。则天数也。乃去阶步之乐。增撤食之雅焉。其词并沈约所制。○《诗纪》云。按雅乐歌有郊庙、燕射通用者。不独用於三朝而已。详见後注。〗

