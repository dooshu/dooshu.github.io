方回　次韵许大初见赠二首

相逢未觉道途难，把酒论诗数夕间。

磊落胸襟开古谊，从容色笑借和颜。

长年役役鱼千里，末俗悠悠虎九关。

赖是同乡复同味，一寒如此遽春还。

方回

方回　次韵许大初见赠二首

风灯雪屋话艰难，各喜诗成咳唾间。

早幸渊骞同阙里，终当园季隐商山。

草玄执戟空投阁，枕曲参军善闭关。

只恐傍人足嘲讶，如泥烂醉不知还。

方回

