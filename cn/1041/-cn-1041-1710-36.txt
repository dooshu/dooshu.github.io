真德秀　寿杨龢父

诞日娱亲始是荣，如君庆事世难并。

名园春满三三径，眉寿天开九九龄。

帝渥频沾新诰紫，文阶重焕旧毡青。

玉杯从此年年把，笑劝樽前两福星。

真德秀

真德秀　寿杨龢父

寿日将何劝寿卮，不妨拈出去年诗。

大生皆自微阳起，百善端从一念基。

身欲宁时须主静，几才动处要先知。

老来自笑无新句，那得仙翁一解颐。

真德秀

