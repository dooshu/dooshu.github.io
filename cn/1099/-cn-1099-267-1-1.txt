○廣東要害論 【 廣東要害】

廣東列郡者十。分為三路。西路高雷廉。近占城滿刺諸番。中路東莞等嶴。島夷出沒有限水賊流劫無窮水賊倭寇不時出沒。東路惠潮與福建連壤。漳舶通番之所必經。其受海患均也。故舊制每歲春汛。各澳港皆設戰艦。秋盡乃掣回泊水寨。至今日則不然。倭奴衝突。莫甚于中路。亦莫便于東路。東路之便盖有接濟之人故也其次則南頭等處。又其次乃及高雷廉三府。勢有緩急。事有難易。分兵設備。亦當因之。故舊例戰船。洋洋大海百千蜂擁而來二十艘于何處生活中東二路不過二十艘。今則各宜增益。而柘林為尤甚。葢柘林去水寨一日之程。警報未易猝達。寇若乘虛而入。柘林危矣。無柘林是無水寨也。官兵每秋掣班。必以柘林為堡。控賊咽喉。附近大城所軍。互為聲援。庶保無虞焉耳。嘗聞南洋灣鄉夫在于東路。屢勝真倭。烏艚船子弟兵昔在中路。首擒亞八此皆宜素養者也。編號定甲。更番作息。無事則隨宜農商以養其材。聽用則時使休閒以養其力。有警則預給工食椎牛釃酒以養其氣。恩威相濟。務得其心。有不戰戰必勝矣。雖然亦未也。沿海港口。港口多則防禦便不周旋斷賊入路不聞有奇策也賊舟何處不可衝入斷賊入路策之要也。奸民與賊交通。餽之酒米。餽之衣服。餽之利器。斷賊內交策之要也。海防者不可以不知、

