○驳韩纯孝家口籍没议

案律：谋反者斩处斩。本为身存，身亡即无斩法。缘坐元因处斩，无斩岂合相缘？缘者是缘罪人，因者为因佗犯，法已法例是因。所缘之人先亡，所因之罪合减。合减止於徒坐，徒坐频会鸿恩。今日断没官，未知据何条例？若情状难舍，敕遣戮尸，除蛎此涂，理绝言象。伏准逆人独孤敬同、柳明肃之辈，身先殒殁，不许推寻，未敢比附敕文。但欲见其成例，勘当尚犹不许，家口宁容没官？

