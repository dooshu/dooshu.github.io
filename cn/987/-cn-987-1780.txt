苏轼　有美堂暴雨

游人脚底一声雷，满座顽云拨不开。

天外黑风吹海立，浙东飞雨过江来。

十分潋灩金樽凸，千杖敲铿羯鼓催。

唤起谪仙泉洒面，倒倾鲛室泻琼瑰。

苏轼

苏轼　有言郡东北荆山下，可以沟畎积水，因与吴正字、王户曹同往相视，

侧手区区岂易遮，奔流一瞬卷千家。

共疑智伯初围赵，犹有张汤欲漕斜。

已坐迂疏来此地，分将劳苦送生涯。

使君下策真堪笑，隐隐惊雷响踏车。

苏轼

