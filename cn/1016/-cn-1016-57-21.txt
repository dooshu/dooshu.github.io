杨蟠　次韵奉酬

几夕论诗坐石窗，怜君百首妙无双。

句牵野兴侵孤月，恼乱词源涌大江。

数纸忽然来竺岭，千年犹可照吴邦。

相思未免还相挑，莫竖旗旛却诈降。

杨蟠

杨蟠　次韵奉酬

猿声未落鸟声愁，笋发花开涧水流。

还对春风惊节物，漫思野老傍林邱。

古人得道多深隐，贤守知名贵早收。

林下频过君莫怪，自看骨相匪对侯。

杨蟠

杨蟠　次韵奉酬

腊后东风扫翠微，同看芳柳破春机。

三宵听水都无梦，四日登山未肯归。

野老止凭云送客，家人应笑雨沾衣。

君诗兼简佳公子，只恐囊倾一夜飞。

杨蟠

