其一

崇祯甲戌冬十月，上连御讲筵，侧听绎雪朝不辍，传以《春秋》，更《通鉴》进讲。时讲官臣子壮暨韩宗伯日缵、姜宗伯逢元、姜宫端曰广，倪宫谕元璐，刘翰撰若宰，至是又补耑经文宫詹震孟，凡七人。蒙谕讲书，不拘忌讳，亲批阁揭春秋归赗一段，正见当时朝政有失，所以当讲后以此类推。臣子壮仰观圣学，越度今古，非恒所拟，姑纪述一二，以志恩遇云尔。
丝纶知讲履声閒，正字鸿胪槛外班。
才折一躬开起止，丹心吐出殿中间。

