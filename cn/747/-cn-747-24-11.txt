○封皇孙俶等为郡王制

分命本枝，列於庶位，博考方册，斯为大猷。皇太子之子俶等，观其器识，日以通敏。仁和之性自然，忠孝之诚克备，率由礼度，能禀义方。学既著於崇儒，材可使於从政。爰兹拜职，宜从紫绶之荣；勉尔修身，式副绿车之宠。可封俶为广平郡王，儋为南阳郡王，倓为建宁郡王。倓为西平郡王，仅为新城郡王，僴为颍川郡王。又封庆王之子俨为新平郡王，伸为平原郡王。棣王之子僎为汝南郡王，侨为宜都郡王。荣王之子俌（《新唐书·表》作“俌”，《传》作“俯”，《旧唐书·传》则又作“佩”）为济阴郡王，偕为北平郡王。仪王子之侁为豫章郡王，（按《新书·传》作“锺陵郡王”，《世系表》作“临川郡王”。《旧书·传》作“供”，“锺陵郡王”并其名，亦复互异矣），健（《新书·传·表》俱作“僆”，《旧书·传》作“健”）为广陵郡王。颍王之子伸（与庆王之子同名。《新、旧书》皆同）为荥阳郡王。永王之子偒（《新书·传·表》俱作“亻易，《旧书·传》作：“玚”）为襄城郡王。寿王子伾（《新书·表·传》俱作“伾”《旧传·表》则作“径”）为济阳郡王。延王之子倬为彭城郡王。济王之子傃为永嘉郡王。

