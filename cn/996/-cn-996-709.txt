项安世　挽利路章运诗二首

畴昔吾乡主簿君，今年丹旐过江浔。

老僧尚记辞葅笋，旧吏犹闻却顾金。

玉节朱轮行万里，清冰寒露炯初心。

南风虬虬鸣归橹，似相蒿城薤管音。

项安世

项安世　挽利路章运诗二首

宝屏峰上两先生，照见廉贪立懦情。

八百万钱同弃屣，四麾一节但空粂。

扫除身世朝和暮，分付儿孙白与清。

持此横山原畔去，少师秦国有馀荣。

项安世

