梦海山壁间诗不能尽记以其意追补

碧海无风镜面平，潮来忽作雪山倾。



金桥化出三千丈，闲把松枝引鹤行。



梦海山壁间诗不能尽记以其意追补

海上乘云满袖风，醉扪星斗蹑虚空。



要知壮观非尘世，半夜鲸波浴日红。

梦海山壁间诗不能尽记以其意追补

一剑能清万里尘，谗波深处偶全身。



那知九转丹成後，却插金貂侍帝宸。



梦海山壁间诗不能尽记以其意追补

春残枕藉落花眠，正是周家定鼎年。



睡起不知秦汉事，一尊闲醉华阳川。



