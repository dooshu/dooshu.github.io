◎杨尚希

尚希，弘农人。周文帝赐姓普六如氏，擢为国子博士，转舍人。仕明武世，历太学博士、太子宫尹、计部中大夫，赐爵高都县侯，东京司宪中大夫。大定中，授司会中大夫。隋受禅，拜度支尚书，进爵为公，出为河南道行台、兵部尚书。加银青光禄大夫，出为瀛州刺史。未之官，除兵部尚书。转礼部尚书，授上仪同，出为蒲州刺史。开皇十年卒，谥曰平。

