与王大后张泛舟华亭谷

横江急棹秋始波，清霜乍下丹林多。
王郎拔剑为我歌，携酒同醉金叵罗。
连天芳草碧云过，此去扁舟到五湖。
冰丝鲙鱼银错落，四顾无人秋寂寞。
锦帆直挂波涛作，碧空远映琉璃壑。
新绿芙蓉光濯濯，临风欲采不盈握。
余为龙兮子为云，欲叩天门白玉阍。
辽辽虎豹当路蹲，中心郁结谁能陈。
海内磊落无其伦，何时识尽非常人。

