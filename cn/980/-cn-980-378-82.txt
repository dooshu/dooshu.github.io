释印肃　四字书窗以印实相

得正无非离一安，印空圆足宝弥漫。

天魔外道从何有，体若虚空世岂干。

释印肃

释印肃　四字书窗以印实相

佳乘两口草标头，共见同看水牯牛。

昨夜牧人无被盖，今朝犹笑道无求。

释印肃

释印肃　四字书窗以印实相

实离贯穿理不俱，一人直下体同渠。

久停顽坐邪思起，返谤如来正觉虚。

释印肃

释印肃　四字书窗以印实相

田头十字路堂堂，钳口收心便厮当。

领得摩尼真宝藏，却来警梦表提纲。

释印肃

