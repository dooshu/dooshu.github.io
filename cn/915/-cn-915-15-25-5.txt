◇千金序

沙门支法存，岭表人。性敦方药。自永嘉南渡，士大夫不袭水土，多患脚弱，惟法存能拯济之。（《御览》七百二十四。）

仰道人，岭表僧也。虽以聪慧入道，长以医术开怀。因晋朝南移，衣缨士族，不袭水土，皆患软脚之疾，染者无不毙踣，而此僧独能疗之，天下知名焉。（同上。）

僧深，齐、宋间道人，善疗脚弱气之疾，撰录法存等诸家医方三十馀卷。经用多效，时人号曰深师方焉。（同上。）

