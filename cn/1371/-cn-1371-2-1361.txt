寒夜移疾

南山北山高嶙峋，朝雨暮雨断江津。



时人正作市朝梦，老子已成云水身。

希世强颜心自媿，闭门谢病客生嗔。

天公何日与一饱，短艇湘湖自采蓴？



寒夜移疾

走遍天涯白发生，晚叨微禄卧山城。



知章自识狂供奉，士季那容醉步兵。

斸药有时携短鑱，奏书无路请长缨。



此心拟说还休去，付与空阶夜雨声。



