题西峯兰若【地近天华山】

数里见深树隔城闻晓钟门开平野濶檐宿碧云重暮雀依寒竹仙猿下雪松雨华何处所天半有青峰初冬月夜登愚楼得飞字【是夕有怀治先赤方阮怀耦长诸旧游】

雨歇云归岫楼空月满扉高林明野寺远浦辨渔矶草木新霜改登临旧侣稀江天孤雁影忍见夜深飞西江得方学士苏翁先生书【时自塞外归暂客广陵】

入塞仍羇旅书来泪满缨悲欢成隔世衰白重关情远窜全家在生还万事轻几时归客梦安稳石头城

