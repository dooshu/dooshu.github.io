驺虞

二章，章三句


首章讲：此美诸侯之仁德及物也。意曰：万物以得所为贵，王道以因心为难。我侯仁民之余，恩固有以及于庶类矣。而其春田之际，草木之茂，禽兽之多，何如哉？





彼茁者葭，壹发五豝。于嗟乎驺虞！

葭，芦苇。发，发矢。豝，牡豕。驺，白虎。虞，黑文。彼植者吾知其为葭，则茁然而茂盛。走者吾知其为豝，则一发而中五。即一葭、豝之盛，而凡类于葭、豝者，可知我侯之仁恩，盖洋溢于宇宙矣。然岂待于勉哉？彼驺虞之不食生物，其仁性之也。我侯之仁，及于庶类，亦皆出乎因心之自然，而无所勉也。吁嗟乎，是即驺虞矣，而何形体之拘哉！

末章讲：





彼茁者蓬，壹发五。于嗟乎驺虞！

豵，生一岁者。植者吾知其为蓬，则茁者而壮盛。走者吾知其为，则一发而中五。即一蓬、豵之盛，而凡类于蓬、豵者，可知我侯之仁恩，盖充周于覆载矣。然岂待于勉哉？彼驺虞之不食生物，其仁性之也。我侯之仁，及于庶类，亦皆由于根心之自然，而无所强也。吁嗟乎，是即驺虞矣，而何形体之限哉！是则非及物无以见诸侯功用之全，非仁心无以见诸侯功用之本，薰蒸透彻，上下周遍。文王王道之盛，盖至此而不可加矣。





