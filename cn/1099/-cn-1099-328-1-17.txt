○答應天廵撫胡雅齋 【 三吳蠲卹】

吳中蠲卹、部覆雖不能盡如所請、然比之嘉靖甲寅辛酉巳為優矣、但踰格之恩、宜從　上出、　皇明祖制。凡優免稅糧。當內定于心。祖制防微至此臨期便决勿使人先知。要名于外。良亦為此。乃聞公以議蠲分數。遂傳布于民間。彼中士民。方蒿目以望。而　朝廷又不能盡從其請。則恩出于下。怨歸于上矣。今宜如部議。宜布　上德意。從實舉行。

