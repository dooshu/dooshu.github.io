梅尧臣　十五日雪三首

寒令夺春令，六花侵百花。

塘冰胶燕觜，野水涩芹牙。

拥柱轻於絮，吹墀净若沙。

乳禽饥啄木，谁悮拨琵琶。

梅尧臣

梅尧臣　十五日雪三首

新雷奋蛇甲，密雪斗鹅毛。

正欲裁轻縠，重令著弊袍。

沙泉流复冻，烟萼坼还韬。

只待邻醅熟，微声听酒槽。

梅尧臣

梅尧臣　十五日雪三首

春风九十日，一半已销磨。

准拟看花少，依稀咏雪多。

官车犹载炭，菢鹊不离窠。

向此兴都尽，戴家谁复过。

梅尧臣

