王柏　和前人韵

屡作家书欲寄人，姓名愁堕软红尘。

眼边忽见伤春句，屈指别来犹是春。

王柏

王柏　和前人韵

名山终是欠徘徊，小队轻车决意来。

他日相思无觅处，殷勤先赠岭头梅。

王柏

王柏　和前人韵

庭前日日见兰芽，谁把青山特地遮。

雁影寂寥君又远，归期夜夜卜灯花。

王柏

王柏　和前人韵

山灵岂是少恩哉，两载从容自不来。

羊石岂能留得住，和羹消息到寒梅。

王柏

