【令诗】

〖汉献帝传曰：太史丞许芝条上魏王代汉图谶。王令曰：昔周文王三分天下有其二。以服事殷。公旦履天子之籍。听天下之断。终然复子明辟。吾虽德不及二圣。吾敢忘高山景行之义哉。吾作诗云云。庶欲守此辞以自终。卒不虚言也。〗

丧乱悠悠过纪。白骨从横万里。哀哀下民靡恃。吾将以（魏志注作佐。）时整理。复子明辟致仕。（○《三国志》文帝纪注引献帝传禅代众事。《诗纪》十二。）

