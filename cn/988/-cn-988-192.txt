苏辙　次韵柳子玉谪官寿春舟过宛丘见寄二首

局冷曾非簿领迷，幽居浑似未官时。

忽闻客至惊还喜，出见泥深笑不知。

谋拙未能忧岁计，身闲聊可饱晨炊。

行舟借问何匆草，淮口无潮月正亏。

苏辙

苏辙　次韵柳子玉谪官寿春舟过宛丘见寄二首

献酬不用辞升斗，曲直何劳问尺寻。

要路风波无限恶，谪居情味最能深。

交从锦水初无间，邻卜共山已有心。

草圣诗豪并神速，数因南雁惠佳音。

苏辙

