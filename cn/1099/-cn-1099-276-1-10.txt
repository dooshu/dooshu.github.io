○覆廵撫山西侍郎萬恭條陳三關事宜疏

一曰議聯絡、大率謂九邊將領、一遇虜犯、束手旁觀、按兵坐視、欲要通檄總督鎮廵等官、果有黠虜大舉消息、左右境鎮、不待調遣、各以馬軍策應、賊退之日、聽廵按御史覈實功罪、委為聯属邊防之意、但薊昌二鎮、腹心重地、難與諸鎮槩論、春秋兩防、急緩不同、自當從長議處、况游擊敕內、原有應援隣境之文、專制閫外、尤是總督軍門之任、合無斟酌所擬、除薊昌二鎮、不必應援外、通行各邊總督鎮廵衙門及各該大小衙門將領等官、今後春淺秋深、如遇大虜侵犯消息、各要嚴加哨探、必須真知本鎮絕無虜蹤。方許先以步軍分布要害。防禦本境。仍不待調遣。總督官即行鎮廵官揀選精銳馬軍邀擊。如賊犯山西。大同則應之於東。延綏則應之於西。如賊犯宣府北路。東中二路各出奇兵援之。推之各鎮各路。莫不皆然。賊退之日聽該鎮廵按御史分別功罪、既不宜舍巳之田以失本鎮之防。亦不宜秦越之視以昧共濟之義。違者仍聽廵按御史指名參治。

一曰議防守、大率謂三關擺邊之軍。其患在於邊長人寡。賊萃我散。以致往往不格。欲要遵奉墩院之制因墻修築墩院。至於守墩即以守墻。修墩即以修墻。修時亦守。守時亦修。此數言者。誠為確論。合無悉如所擬、從實舉行、

一曰議勾充、此?部議不允得旨有稗軍政著再行詳議本部執奏乃已大率清勾軍士、旋復逃亡、欲要移文兩京各省清軍官員、每三年一次清解、不必僉發軍丁、止追衣裝銀兩、解赴布政司。發邊召募土著。頂名操備。委為實政。但恐相沿日久、反致埋沒銀兩既無完解之益軍伍遂成廢弛之患。係干兵制難以輕議。合無聽本部仍照舊例、轉行各該廵按御史嚴加清勾。不許徒為文具、

一曰議接濟大率謂三關馬匹、缺少數多、欲將先年本部議開軍職、犯該邊方立功納銀納馬贖罪、并各衛軍餘上納知印承差吏典二款事例、照舊開納、及不許上銀。止從本色。以補各營急缺馬匹。查得前項事例、先以停止、但今山西三關兵荒之餘、戰馬半耗委當多方處補、合無斟酌所擬、行令廵撫萬恭再將前例督行山西布政司出示該鎮再開、三年、止許照例納銀貯庫、相兼該鎮椿朋等銀、分發守廵兵道陸續收買臕壯馬匹、騐印給軍、限滿停止、別省別鎮、不許援以為例、

一曰議揀選、大率欲將三關軍士、分布上中下三等、給與馬匹器械以備選鋒列營城守之用。查得揀選軍士正是鎮廵之責、今欲軍門嚴行將領、無非慎重其事、務求實效之意、合無依其所擬、移咨總督江東備行山西總兵等官、趁今秋防以前、務將各營軍馬精加揀選、照依等第、分別操練、以後不必定以五年為限。每當春秋二防、遇有老弱。即便沙汰。一如京營操中寓選選中寓操之意

一曰議招回大率謂頻年虜入內地。搶去人口。各懷故土。祗被虜羈。不能展脫。欲要擴議賞格。優錄招回之人。及分別酋首謀主。併明我耳目等第。查得先該總督尚書許論題該本部覆奉欽依有能斬獲俺答把都兒大頭兒首級來獻者封以伯爵賞銀一萬兩斬獲丘富周原首級來獻者、為首陞三級。賞銀五十兩、為從陞一級、賞銀三十兩、俱與萬恭所議相同、合無申飭、各邊總督鎮廵等官、明諭沿邊大小將領、不拘漢人虜人、果能密切擒斬虜酋等項、定照上等事例、一體陞賞、名該將領仍要加意招徠、用心接引、遂我人止?帚向之心。散彼虜逼脇之黨、方稱任使。如或明肆阻攔或暗行戕殺。俱聽督撫衙門輕則以軍法究處。重則以處置憲典。以示後戒。

皇明經世文編卷之二百七十六終







