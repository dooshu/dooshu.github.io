【赠傅都曹别诗】

轻鸿戏江潭。孤雁集洲□。邂逅两相亲。缘（《类聚》作同。《初学记》同。）念共无已。风雨好东西。一隔（《类聚》作隅。《初学记》同。）顿万（《初学记》作千。）里。追忆（《初学记》作想。）栖宿时。声容满心耳。落日川渚寒。愁云绕天起。短（《类聚》作杨。）翮不能翔。徘徊烟雾里。（○本集六。广《文选》八。《诗纪》五十一。又《类聚》二十九作鲍照诗。引□、已、里、耳、□五韵。《初学记》十八作赠别傅都曹。引□、已、里、耳、□五韵。）

