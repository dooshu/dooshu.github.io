○陳愚見以禆聖學事疏 【 經筵講章】

臣遭際　聖明、備員講讀、經筵禮法甚嚴公于講讀未意遽出班陳奏以失規被劾??几于得罪昨因講章未安、特于文華面奏、臣之為此者、恃有　陛下堯舜之主耳、果蒙溫旨、非臣捐軀所能報也、彼時威嚴之下、未盡愚衷、先行犯禮、故退而待罪、方將具論所以、不意又蒙慰　旨、是　陛下既宥之辜、而復誘之使盡言、是誠干載一時也、臣請盡言之、伏惟　聖明采擇焉、臣謹按經筵一事。關係匪輕。輔養　君德。尤為首務。因以策勵臣節者。亦不少也。何則、　君父在前、威顏咫尺、為之臣子者。儼然拜起。布義陳詞。說孝說忠。說仁說義。說廉說恥。說禮說讓。若使反之于身。而一無所有。鮮不至于愧汗。而聽者誰則信之。故必勉加修踐之功。而後可收感孚之效是以講章必出講官之手者其意葢在于此非徒以便誦說為也然湏有溫潤之氣。以具告君之體。講章送輔臣改定則納規之言必有避忌此亦相沿之失此非輔臣。鮮克舉之。所以必送內閣改定者。誠欲畧去麄疏鄙野之狀。以養夫親近儒臣之心。其意又在于此。非徒以美文辭為也。臣竊思之熟矣。臣豈敢不顧舊規、直行己志、若以此勸講、是未誠也、何益　聖學、當時面奏講章義理多未浹洽。所包甚廣。意不止于文辭巳也。伏讀　聖諭、益增戰兢、是臣之愚、倉卒未能上達爾、且今內閣無所不統。舊規俱帶知經筵事。又皆老于文學之臣。講說更改。宜有精義者。此特小節耳第使講章盡出內閣之意而講官不過口宣之此千義理深有未安而交孚相感之道遠矣此臣之所為諍也。伏望俯察愚誠、特諭內閣只將講章一節、優容臣等各陳所見、而內閣因得以考觀臣等之淺深。至于義理往復。藻潤迭加。何所不可。豈止于閱看而巳臣愚意欲請自訓詁衍繹之外。干凡天下大政事。大利弊。皆得依經比義。條列類陳庶幾九卿百司。有行之而不能盡。給事史御史有知之而不敢言。司府州縣有負之而不能達者皆得以次上聞則主勢日尊。　聖學日邃。而臣等亦得附之以進修矣。區區一得之愚如此。此臣之心也。

