李弥逊　次韵国村送游黄山之作二首

雨足郊原长稻孙，竹舆去路踏秋芬。

近村篱落低临水，直面峰峦半山云。

晚径无人重着履，夜堂有酒更论文。

兹游清绝羲皇上，少借风烟为沐薰。

李弥逊

李弥逊　次韵国村送游黄山之作二首

雅道於今久寂寥，规橅君肯到祈如。

鲸牙浪阔倾三峡，鹏背云高负九霄。

但觅图书供闭户，不忧勋业误题桥。

七言起我黄山兴，若第诗功不愧萧。

李弥逊

