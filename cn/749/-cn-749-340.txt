陈袭善


袭善，河朔掾。

减字木兰花

江南二月。犹有枝头千点雪。

邀上芳尊。却占东君一半春。

尊前眼底。南国风光都在此。

移过江来。从此江南不复开。

渔家傲

忆营妓周子文

鹫岭峰前阑独倚。愁眉蹙损愁肠碎。红粉佳人伤别袂。情何已。登山临水年年是。

常记同来今独至。孤舟晚飏湖光里。衰草斜阳无限意。谁与寄。西湖水是相思泪。







