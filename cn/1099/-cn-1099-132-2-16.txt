○廵撫江西申諭十家牌法增立保長 【 保長】

先該本院通行撫屬編置十家牌式、為照各甲不立牌頭者、保甲之法以禦盜為主所以防脅制侵擾之弊、然在鄉村、遇有盜賊之警。不可以無統紀。合立保長督領庶眾志齊天。為此仰抄案回司、即行各道守廵兵備等官、備行所屬各府州縣、於各鄉村推選才行為眾信服者一人為保長。專一防禦盜賊。平時各甲詞訟。悉照牌諭。不許保長于與。因而武斷鄉曲。但遇盜警。即仰保長統率各甲設謀截捕。其城郭坊巷鄉村各於要地置鼓一面。此皆古法行之必效若鄉村相去稍遠者仍起高樓置鼓其上遇警即登樓擊鼓。一巷擊鼓。各巷應之。一村擊鼓。各村應之。但聞鼓聲。各甲各執器械齊出應援。俱聽保長調度。或設伏把隘。或并力夾擊。但有後期不出者。保長公同各甲舉告官司。重加罰治。若鄉村各家。皆置鼓一面。一家有警擊鼓。各家應之。尤為快便。此則各隨才力為之。不在牌例之內。俱仰督令各縣即行推選增置仍告諭遠近使各知悉。各府仍要不時稽察、務臻實效、母得虛文搪塞、查訪得出、定行究治不貸

