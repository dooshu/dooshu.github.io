○谏西行诸将不得上考疏

臣闻采尺璧者，弃其微瑕；录大功者，不论细过。西行诸将，虽无大功，君集、万均，克平寇乱，不辱国命，跋涉艰阻，来往二年，考其勤劳，与在家者不异，即使人无怨ゥ，亦不可劝勉将来。臣愚以谓西行诸将，君集、万均已外，五品已上。有功勋无罪殿者，其考请更斟酌，匪惟一事得所，足以劝後人也。

