陆游　舟中感怀三绝句呈太傅相公兼简岳大用郎中

浪中鼞韔雨声寒，孤梦初回烛半残。

甲子一周胡未灭，关山还带泪痕看。

陆游

陆游　舟中感怀三绝句呈太傅相公兼简岳大用郎中

雨打孤篷酒渐消，昏灯与我共无聊。

功名本是无凭事，不及寒江日两潮。

陆游

陆游　舟中感怀三绝句呈太傅相公兼简岳大用郎中

梦笔亭边拥鼻吟，壮图蹭蹬老侵寻。

不眠数尽鸡三唱，自笑当年起舞心。

陆游

