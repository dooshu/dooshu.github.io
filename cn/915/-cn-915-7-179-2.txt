◇闰月周忌议

寻《三礼》，丧遇闰，月数者数闰，岁数者没闰，闰在期内故也。鄱阳哀王去年闰三月薨，月次节物，则定是四月之分，应以今年四月末为祥。晋元、明二帝，并以闰二月崩，以闰後月祥。先代成准，则是今比。（《宋书·礼志》二，大明元年二月，有司又奏太常鄱阳哀王去年闰三月十八日死，今为何月末祥除，下礼官议正，博士傅休议。）

