张栻


栻字敬夫，广汉人，浚之子，绍兴三年（1133）生，以荫补官。孝宗朝，历左司员外郎，除秘阁修撰，历知江陵府、荆湖北路安抚使，淳熙七年（1180）卒，四十八。学者称南轩先生。

水调歌头

联句问讯罗汉同朱熹

雪月两相映，水石互悲鸣。不知岩上枯木，今夜若为情。应见尘中胶扰，便道山间空旷，与么了平生。与么平生了，□水不流行。

起披衣，瞻碧汉，露华清。寥寥千载，此事本分明。若向乾坤识易，便信行藏无间，处处总圆成。记取渊冰语，莫错定盘星。







