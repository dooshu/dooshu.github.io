◇恶道赋

（《艺文类聚》作《西道赋》，今从《书钞》、《初学记》。）

异山河之厄，倦关谷之盘纡。车低徊于潜轨，马傺于险涂。狗肘还句，羊角互戾。菟窟连投，十数亿计。石子之润，坎坎之穴。支体为之危竦，形骸为之疲曳。此亦行者之艰难，羁旅之困毙。若其名坂，则羊羹八特，成皋黄马。回波激浪，飞沙飘瓦。马则顿踬狼傍，虺颓玄黄；牛则体疲力竭，损食丧肤。《尢骨》蹄穿岭，靡髋脱躯。（《艺文类聚》七，又略见《书钞》一百五十七。）

道深地狭，坂峭轨长。轮舆颠覆，人马仆僵。（《初学记》二十四）

反追倒驾，闲戴从庄。触壁届轴，诘坑低昂。（《北堂书钞》一百四十一）

