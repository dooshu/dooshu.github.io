胃气丸

治忧思过度，脾肺气闭，聚结涎饮，留滞肠胃，气郁于阴，凝寒于阳，阴阳反戾，吐利交作，四肢厥冷，头目眩晕，或复发热。兼治老人胃寒，大便反秘；妊娠恶阻，全不纳食。

硫黄芪（不拘多少，猪脏内缚两头，以米泔、酒、童子小便各一碗，煮干一半取出洗断秽气，控干秤，十两） 半夏（汤洗去滑秤，五两） 白茯苓 人参（各一两） 石膏（一分， ，一法同硫黄芪煮）上为末，生姜自然汁释炊饼糊为丸，如梧子大。每服五十丸至百丸，空腹米汤入少生姜汁下。

霍乱内因证治

