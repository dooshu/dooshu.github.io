○授翟州刺史张绩等加官制

敕。之连帅以金紫光禄大夫前翟州刺史张绩闽之守臣以银青光禄大夫前新州刺史虞恋来告我，且言绩等。求瘼分忧，居其所部。训戎莅俗，政有可观。欲人耸求理之心，请我行陟明之典。兹为急务，闻斯行诸。邦教夏卿，国之崇秩。爰诏执事，分而授之。咨尔二臣，膺我并命。循名责实，得不勉之。可。

