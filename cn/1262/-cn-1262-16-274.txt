赵庾：

吴江赵庾，字涣之，崇祯癸未进士。隆武时文选主事，遭乱祝发为僧，远游天台，习禅学，毫不顾家者二年，子遣候。或言其子应省试，曰此多事，已乡举，曰又多事，终无所嘱。时吴江某村庙流言武当真武之神驻节焉，香火骤溢，改创神宇，其僧积镪数万。赵氏子孝廉澐利之，讦于巡台秦世祯，谓有张角之孽，事下苏州同知。口或走天台邀庾还家，阻其子，庾不得已同二僧来。过平望值风舟覆，救出庾，俄坐逝。(陆禹畴记)



