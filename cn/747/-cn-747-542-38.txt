○奏榆次县冯秀诚割股奉母状

右，臣得太原府牒，前件人为母久患，割股奉母，所疾渐损者。臣差当县主簿刘戡检验得状，具如前申者。臣伏以纵螫及肤，口犹难忍；援刀刺骨，心岂易安。前件人出於畎亩之中，长在草茅之下，天生仁孝，日用元和，忘甚痛於己躯，期有瘳於亲疾。人伦共感，名教所宗。斯实陛下仁奄周王，孝逾虞帝，陶蒸动物之性，启迪仁人之心。况臣守在方隅，职司廉察，据其至行，恐合称。

