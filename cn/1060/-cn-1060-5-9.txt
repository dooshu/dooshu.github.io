乞致仕疏

臣年四十嵗原籍直隶苏州府长洲县人由进士改翰林院庶吉士授工科给事中降贵州都匀府都镇驿驿丞陞前职自幼得患目疾见风流泪近因丧妻哭泣过多双目赤肿疼痛比防圣恩授臣前职勉强扶病到任不能佥押文案已于嘉靖十一年九等月节经移闗本县具申合干上司告乞致仕间一向调治未得痊可逮今日加昏眊全不见物又因久服寒凉之药致伤脾胃见患泄泻呕吐饮食不进十分沈危随据本县拨到医生旷世标前来看视得脉息防弱气血俱虚及两目瞳神散乱神水渐枯急难疗治等因伏念臣本草茅贱士章句庸流荷防皇上天地生成之仁使臣得齿列衣冠滥司民社正欲防励驽钝以图仰答万一此臣之志也亦臣之分也但臣罪衅所钟鬼神降罚致有斯疾已成废人况臣有母胡氏见年七十三嵗在家老病侵寻不离牀蓐臣妻已亡所生子女俱幼不能随任零丁孤苦触目伤心臣若遂死于官必至举家失所以此日夜忧惶进退维谷若不仰诉于君父更将倚赖于何人用敢披沥哀诚冒干恩造查得大明防典内一欵自告愿退官员不分年嵗俱令致仕伏望皇上悯臣病废之苦察臣迫切之情乞勅吏部查照前例准臣致仕使臣得生还故乡没葬先陇臣死之日犹生之年不胜感戴天恩之至为此具本専令义男某亲赍谨具奏闻







