第二则 能忍耻者安，能忍辱者存

安莫安于忍辱。

解读 忍辱负重才能获得安宁的生活。

张注“至道旷夷，何辱之有！”

王氏曰“心量不宽，难容于众；小事不忍，必生大患。凡人齐家，其间能忍、能耐，和美六亲；治国时分，能忍、能耐，上下无怨。相如能忍廉颇之辱，得全贤义之名。吕布不舍侯成之怨，后有亡身丧国之患。心能忍辱，身必能安；若不忍耐，必有辱身之患。”

