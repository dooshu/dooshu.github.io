三官：

三官之名，古不经见，始见于《张鲁传》中。鲁以三官教行于蜀之鹤鸣山，凡人有所祈祷，则书其事状为三。一焚于山上谓达于天官，一瘗于山下谓达于地官，一沈于水中谓达于水官。其祝日，以正月之望为上元节祝天官，七月之为中元节祝地官，十月之朔谓下元节祝水官。后妄人撰为《三官经》，谓陆氏子娶龙女，生三子，俱有神通，一天官，一地官，一水官。



