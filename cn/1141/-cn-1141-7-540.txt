桃花洞遇紫虚道人状甚异作诗与之

道人不识字，信口是丹书。
十年高卧终南隅，忽骑竹杖来天都。
袒臂散发貌若愚，手中日月双明珠（掌中有光如珠。）。
左目重瞳光曜殊，独持麈尾画空虚。
邋遢仙归无与俱⑴，一灯一榻君为徒。
道人见客何为乎，看山导我凌崎岖。
坐攀五老狎三姑，倒扪星辰天可呼。
但使吾侪沐浴入玉壶，回首人间一事无，壶中自长青芙蕖。
⑴ 先是有道人名邋遢仙，蜕骨石洞中。今罨以塔，即紫虚坐卧处。


