1.17　学者，所以求为君子也¹。求而不得者有矣，夫未有不求而得之者也²。

【注释】

¹君子：见1.8条注²。

²“求而不得者”二句：汪荣宝说：“‘求而不得者有矣夫’，于义可疑。下文云：‘颜徒易乎？曰睎之则是。’又云：‘不欲睎则已矣，如欲睎，孰御焉？’又篇末云：‘立道仲尼，不可为思矣；术业颜渊，不可为力矣。曰：“未之思也，孰御焉？”’然则学者患不求为君子耳，无容有求而不得者。今云‘有矣夫’，明与‘睎之则是’诸文相反。《御览》六百十三引邹子曰：‘博学者，所以求为君子也。求而不得者鲜矣，未有不求而得之者也。’全本此文而‘有矣夫’作‘鲜矣’。疑邹湛所见《法言》如此。《文选》曹子建《与吴季重书》，李注引此文作‘求而不得者有矣’，无‘夫’字。《御览》六百七引亦同。尤不可通。明‘有矣’必‘鲜矣’之误。今《法言》各本皆作‘有矣夫’，盖校书者习见《论语》‘君子而不仁者有矣夫，未有小人而仁者也’，据以妄改。”（《法言义疏》卷二）此可备一说。作“有矣夫”也通，甚至比作“鲜矣”更合适。因为作“有矣夫”可以加强后面“未有不求而得之者”的力量。若说矛盾，扬雄自相矛盾处是很多的。这在古代是常有的现象，这种现象往往是时代和社会的内在矛盾反映在哲学家认识上的不彻底性的表现。

【译文】

学习，是因为企求成为君子。企求成为君子而又成不了君子的人是有的，但是，却没有不企求成为君子而能成为君子的人。





