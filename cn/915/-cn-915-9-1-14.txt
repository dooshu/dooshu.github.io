◇降封王俭为南昌侯诏（初受禅）

庭坚世祀，靡辍於宗周，乐毅锡壤，乃昭於洪汉。齐故太尉南昌公，含章履道，草昧兴齐，谟明翊赞，同符在昔。虽子房之蔚为帝师，文若之隆比王佐，无以尚也。朕膺历受图，惟新宝命，莘莘玉帛，升降有典，永言前代，敬惟徽烈，匪直懋勋，义兼怀树，可降封南昌县公为侯，食邑千户。（《梁书·太宗王皇后传》）

