释重顯　革辙二门

劫火曾洞然，木人泪先落。

可怜傅大士，处处失楼阁。

释重顯

释重顯　革辙二门

德云闲古锥，几下妙峰顶。

唤他皏圣人，担雪共填井。

释重顯

释重顯　革辙二门

祖佛未生前，已震涂毒鼓。

如今谁乐闻，请试分回互。

释重顯

释重顯　革辙二门

宛转复宛转，真金休百炼。

丧却毗耶离，无人解看箭。

释重顯

