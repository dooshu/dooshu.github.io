王禹偁　诏知滁州军州事因题二首

晓直银台作侍臣，暮为郎吏入埃尘。

一生大抵如春梦，三黜何妨似古人。

不称禁中批紫诏，犹教淮上拥朱轮。

时清郡小应多暇，感泪君恩养病身。

王禹偁

王禹偁　诏知滁州军州事因题二首

罢直金銮领一麾，依前憔悴咏江蓠。

所嗟吾道关消长，岂为微躯系盛衰。

尚愧临民为父母，终当学稼养妻儿。

自怜此度辞京阙，犹胜商山副使时。

王禹偁

