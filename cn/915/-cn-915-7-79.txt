◎谢瞻

瞻字宣远，一名檐，字通远，灵运从兄。（案，《瞻传》云，瞻文章与族叔混、弟灵运相抗，是瞻为兄也。考瞻卒於永初二年，年三十五，灵运诛於元嘉十年，年四十九，则灵运长於瞻二岁，疑有一误。）仕晋为桓伟安西参军楚台秘书郎。解职，为刘柳建威长史，寻为武帝镇军参军，又为琅邪王大司马参军，转主簿、安成相、中书侍郎。宋国中书黄门侍郎、相国从事中郎，出为豫章太守，永初二年卒，有集三卷。

