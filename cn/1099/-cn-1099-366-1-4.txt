○審舉劾 【 剌舉務覈】

臣嘗讀史而嘆齊威王得御臣之術也。齊威王委政以來。國人不治矣。敘事自作古當是時即墨大夫最賢。而左右乃日毀之也。威王使人視之。田野闢。人民給。官無留事。東方以寧。賢也。則召而語之曰。子不事吾左右。以求譽夫。封之萬家。阿大夫最不肖。而左右乃日譽之也威王使人視之。田野不闢。民貧苦。趙攻甄不救。衞取薛陵不知。不肖也。則召而語之曰。子其以幣厚吾左右以求譽夫。烹之。譽者並烹之。譽阿者。即毀即墨者也。於是群臣震恐。莫敢飾詐。務盡其誠。齊國大治。夫即墨賢封賢。何不肖烹不肖可矣。而私毀私譽之必誅。豈非讒妬者即毀政之原。朋淫者乃假手之道哉。驩兜之放於崇山也。其罪不可考也。獨故嘗舉共工耳而舜亦自言其堲讒說殄行也。繇此言之。威王之所以奮其飛鳴。以警動臣工者。其即舜之術與。今夫倉公之用藥也。將欲使之去邪而保正。則必先制其性。炮炙浸漬。靡不備至。苟不制伏。而惟其性之所為則將橫發爛縱。邪氣益張。正氣益耗。幾何其不溘然以斃也。君之用人。何以異此。近日京朝保任。久未見行。科道封彈。亦惟其巨。天下司府州縣官吏賢否。獨在撫按。臣嘗聞邸報矣。其舉者必方面大官也。不然必進士州縣也。不然必其突梯韋脂善為媚者也。不若是千百中之一耳其劾者必州縣小官也不然必舉人方面也。不必其倔強倨亢。不善為媚者也。不若是千百中之一耳是故東方明矣。卑庛而候于門。屏斥葢輿。擯弃錦繡。鴈行避影。鵠立臨廁此巳成故事不可復立異矣傴彳?婁唯諾口吶吶如有吞。則大官莫不皆然。况小官乎。何者祈舉而免劾也使車至矣。喘汗而迎于途。抱杌視膳。望塵展拜。羞品極水陸。供張擬王者。凡所以悅耳目。娛心意者。纖悉具備。則進士莫不皆然。况舉人以下乎。何者祈舉而免劾也大官進士。薰灼未艾。吾之舉者常在焉而又速之以媚。小官舉貢。止泊有所。吾之劾者常在焉。而又邀之以媚。是以王石混淆邪正雜糅。公道榛塞。人心幾幸。此國政之大蠹。時俗之深痛也。夫天下如此其大矣。賢人君子如此其不少矣。而臣安敢妄有以詆之哉。人之言曰。聽言之道。必以其專觀之則言者莫敢妄言。臣嘗迹其事矣。蒿??瞿成林。倉庾告匱。田野未見其闢也。糟糠不厭。裋褐不完。人民未見其給也。官怠而不勤。吏奸而俟賄。事未見其不留也。貧苦失職。閭里呻S吟Y。百姓未見其寧也。天下一家。固無敵國相侵之冠。然郊門之外。盜賊日屠鄉聚。老幼係累戾夫為之涕下。典兵者未嘗遣一繆以擬之。緩急其可使乎。皆往往被舉矣此臣所以妄議之也。夫女??妍因乎強弱。則剛者吐而柔者茹。美惡視乎苦甘則侫人登而直人遠。豺狼載道。牂豕為辜。貍鼠同遊。狐或?虫變態使遇。威王必無事矣且藥未有不制而可用者也。臣願　陛下攬虞帝之權。收齊王之柄。審舉劾之司。重廵按之責。令都察院堂上官保舉強幹廉明御史遣之。俾察官吏。如是考課恐亦為空言果有賢能超異與貪暴尤甚者。明著實迹特奏。其中材之人。可上下者。別其考語以聞。各為正副二籍。正者留中省閱。副發吏部與二三大臣雜治之。考語俟考舉劾騐實。特斧所遣閱視者未必得人為患亦不細耳如所謂使人視即墨之為者。然後以行刑賞。其有賢能。徒以格卑。或不善媚被劾。仍遷之。不肖被舉。舉劾不實者。悉問如律。使還。堂上考察。以進賢退不肖為稱。葢中人最多。為治有要。是以齊縣七十。止取二人。公道昭明。誰不懷畏。而又操執乾綱。專治剌舉之吏。則其制乎御史。即所以制天下郡縣也。夫天下至廣。人主安能盡知。故寄耳目於左右。目瞽而黑白不殊。耳聵而淫雅相混。則是必天子自為而後可耶。甚矣人之不忠也。天子固無自為之理。而左右又不可盡信。然則齊威之術。可以其異於舜而弃之哉。

