【陌上桑】

〖乐府云。一曰艳歌罗敷行。崔豹《古今注》曰：邯郸女子姓秦名罗敷。为邑人千乘王仁妻。仁后为赵王家令。罗敷出采桑於陌上。赵王见而悦之。因饮酒欲夺这。罗敷乃弹筝作陌上之歌以自明焉。乐府解题曰：古辞言罗敷采桑为使君所邀。罗敷盛夸其夫以拒之。与前说不同。〗

日出东南（《类聚》作海。《御览》或作方。）隅。照我秦氏楼。秦氏有好女。自名为（玉台作言名。《初学记》、《御览》或同。）罗敷。罗敷善（《类聚》作喜。《广文选》同。《御览》或作好。乐府作熹。）蚕（《初学记》作采。《白帖》或同。）桑。（《御览》或作好养蚕。）采桑城南隅。（书残卷作南陌头。）

青丝为笼系。（玉台作绳。《类聚》、《初学记》、《白帖》、韵补、事文《类聚》、合璧事类同。《御览》或同。）桂枝为笼钩。头上倭（《类聚》作□。《初学记》作发。《御览》或同。）堕髻。耳中（草堂诗注作边。）明水珠。缃（玉台作绿。《诗纪》同。《书钞》作湘。《御览》或作绀。）绮为下裙。（玉台、《类聚》作裾。《初学记》或同。《初学记》作裳。《御览》或同。）紫绮（《白帖》或作锦）为上襦。行（玉台作观。《初学记》、事文《类聚》同。）者见罗敷。下担（《宋书》作儋。）捋髭须。（《宋书》作须。）少年见罗敷。脱帽（玉台作巾。《后汉书》注、乐府、事文《类聚》、合璧事类同。《御览》或同。）著帩（《后汉书》作□。初学作幞。《御览》或作绡。）头。耕者忘其犁。（《宋书》作耕。玉台、合璧事类同。）锄（孙氏玉台考异谓《初学记》作刈。）者忘其锄。来归相怨（玉台作喜。《初学记》同。）怒。（《宋书》作怒怨。乐府、《广文选》同。）但坐观罗敷。（《宋书》。一解。乐府、广《文选》同。）使君从南乘。五马立踟蹰。（《宋书》作峙[山屠]。玉台同。）使君遣吏往。问此（《宋书》作是。《类聚》、乐府、《广文选》同。）谁家姝。秦氏有好女。自名为罗敷。罗敷年几何。二十尚不足。（玉台作未满。事文《类聚》同。《类聚》作未然。）十五颇有馀。使君谢罗敷。宁可共载不。罗敷前（事文《类聚》作亦。合璧事类同。）致（《宋书》作置。玉台、乐府同。）辞。（《类聚》作词。）使君一何愚。使君自有妇。罗敷自有夫。（《宋书》。二解。乐府、《广文选》同。）东方千馀骑。夫婿居上头。何用（玉台作以。）识夫婿。白马从（《御览》或作紫。）骊驹。（青丝系马尾。黄金络（玉台作骆。）马头。腰（事文《类聚》作要。合璧事类同。）中（玉台作间。《御览》同。）鹿（事文《类聚》作忄甚。合璧事类作湛。）卢剑。可值千万馀。十五府小史。（玉台作吏。《类聚》同。）二十朝大夫。三十侍中郎。四十专城居。为人洁白皙。鬑鬑（玉台作髯髯。《类聚》作鬓鬓。）颇有须。盈盈公府步。冉冉府中趋。坐中数千人。皆言夫婿殊。《宋书》。三解。前有艳辞曲。后有趋。乐府、广《文选》同。乐府云。右一曲魏晋乐所奏。《广文选》同。○《宋书》乐志作艳歌罗敷行。玉以新咏一作日出东南隅行。《乐府诗集》二十八。《广文选》十二。《诗纪》六。又《书钞》二十九作古诗。引襦一韵。《类聚》四十一作古陌上桑罗敷行。引楼、敷、隅、钩、珠、襦、蹰、姝、馀、不、愚、夫、头、驹、头、馀、夫、居、须、趋二十韵、《初学记》十九作陌上桑行。引楼、敷、隅、钩、珠、襦、须、头、□、敷、蹰十一韵。又二十六作古乐府陌上采桑。引敷、襦二韵。《白帖》二作古诗。引襦一韵。《白帖》二十三作古诗。引隅、钩二韵。《御览》三百四十四作古诗。引馀一韵。三百八十一引楼、敷、隅、钩、珠五韵。六百八十八作古诗。引隅、头二韵。六百九十五作古诗。引隅、襦二韵。六百九十六引敷、襦二韵。八百十四作古乐府歌诗。引隅、钩、驹、头四韵。八百十六作古诗。引襦一韵。八百二十五作古艳歌。引楼、敷、隅三韵。又韵补一作古日出东南隅诗。引隅、钩二韵。草堂诗笺四丽人行注引珠一韵。○逯案。帩头或作□头、□头。皆通。而《初学记》引作幞头则非。广韵幞字下云。幞头。周武帝所制。裁幅巾出四角。据此。幞头之制始於北周。两汉无此物。）

