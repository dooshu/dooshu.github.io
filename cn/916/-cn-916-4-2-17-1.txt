【诗二首】

〖《晋书》曰：京既遁去。於其寝处。有诗二篇。〗

乾道刚简。坤体敦密。茫茫太素。是则是述。末世流奔。以文代质。悠悠世目。孰知其实。逝将去此至虚。（《御览》作抱此玄虚。）归此自然（《御览》作我寂寞。）之室。（○《晋书》本传。《御览》五百二引王隐《晋书》。《诗纪》三十。）

孔子不遇。时彼感麟。（《诗纪》云。旧作麒。误。）麟乎麟。胡不遁世以存真。（○《晋书》本传。《诗纪》三十。）

