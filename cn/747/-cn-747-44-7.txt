○重棱钱减价行用敕

因时立制，顷议新钱，且是从权，知非经久。如闻官炉之外，私铸颇多，吞并小钱，逾滥成弊。抵罪虽众，禁奸未绝，况物价益起，人心不安。事藉变通，期於折衷。其重棱五十价钱，宜减作三十文行用。其开元旧时钱，宜一当十文行用。其乾元当十钱，宜依前行用。仍令中京及畿县内依此处分。诸州待进止。

