◎崔季舒

季舒字叔正，昂族人，为州主簿。神武引为大行台都官郎中，文襄辅政，转大将军中兵参军，擢拜中书侍郎，转黄门侍郎。齐受禅，以为将作大匠，迁侍中兼尚书、左仆射、仪同三司、乾明初以母丧去职，起为光禄勋兼中兵尚书，出为齐州刺史，太宁初拜度支尚书开府仪同三司，出为西兖州刺史，免；武平中除胶州刺史，迁侍中、开府，加左光禄大夫、特进，以谏被斩。周灭齐，追赠开府仪同，大将军、定州刺史。

