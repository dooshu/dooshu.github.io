【棹歌行】

迟迟暮春日。（乐府古题要解作春欲暮。）天气柔且嘉。元吉降（《类聚》作隆。乐府、本集、《诗纪》同。）御鉴作陆。）初巳。濯秽游黄河。龙舟浮□（玉烛宝典作□。）首。羽旗藻葩。乘风宣飞景。逍遥戏中波。名讴激清唱。榜人纵（《诗纪》云。一作从。）棹歌。投纶沈洪川。飞缴入紫霞。（○《类聚》四十二。乐府四十。本集七。《诗纪》二十四。又玉烛宝典三引河、葩、波三韵。乐府古题要解上引一句。《御览》三十引嘉、河葩、波四韵。）

