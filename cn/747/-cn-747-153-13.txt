○请迁主庙表

窃谓合宜，今时庙制，与古不同，共堂别塞，西方为首。若在西夹之中，仍处尊位，祈祷则祭，未绝祈享，方诸旧仪，情实可安。宏农府君庙远亲杀，详据旧章，礼合迭毁。臣等参议，迁奉神主於夹室，本情笃敬，在理为允。

阎立本

立本，大安公赠吏部尚书立德弟，显庆中累官工部尚书。总章元年，以司平太常伯拜右相，封博陵县男。咸亨元年，官复旧名，改中书令。卒谥曰文贞。

