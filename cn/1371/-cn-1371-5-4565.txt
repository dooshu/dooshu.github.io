斋中杂兴

八十颓龄安所归？

萧然终日掩柴扉。



清心始信幽栖乐，穷理方知俗学非。



山果满筐猿食足，石泉通笕药苗肥。



衰翁莫道浑无事，扫叶归来又落晖。



斋中杂兴

倒掩衡门手自关，老身著布乱书间。



有诗尚作清宵祟，无事能妨白日闲。



薄暮上楼聊试步，经旬止酒自酡颜。



儿曹莫笑衰翁嬾，拟遍淮南大小山。

