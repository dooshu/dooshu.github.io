【同颜大夫初晴诗】

夕阳含水气。反景照河（诗集作移。）堤。湿花飞未（诗集作来。）远。阴云敛向（《初学记》作尚。万花谷同。）低。燕燥（万花谷作噪。）还为石。龙残更（《类聚》作便。万花谷同。）是泥。香泉酌冷涧。小艇钓莲溪。但使心齐物。何愁物不齐。（○本集四。庾开府诗集上。《诗纪》百十六。又《类聚》二、《初学记》二、万花谷二俱作初晴诗。引低、泥二韵。）

