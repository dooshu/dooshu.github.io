敝笱

三章，章四句


首章讲：诗人刺庄公不能防闲其母，故作此诗。曰：





敝笱在梁，其鱼鲂鳏。

笱，乘梁之空以取鱼之物。鲂、鳏，二鱼名。笱，所以取鱼也。今敝笱在梁，非制鱼之具矣。而其鱼乃鲂鳏之大，将何以制之也。然则鲁侯微弱，不能以礼防闲其母，夫岂异是乎？





齐子归止，其从如云。

齐子，文姜。归止，匆于齐也。从，随行。如云，言多也。是以齐子归止，其从有如云之众，而无所忌惮矣。使有以防闲之，则车马仆从莫不俟命，何其从之若是众哉？

二章讲同。





敝笱在梁，其鱼鲂。齐子归止，其从如雨。

如雨，亦多也。

末章讲：





敝笱在梁，其鱼唯唯。

唯唯，行出入之貌。敝笱在梁，无以闲鱼之出入，故其鱼唯唯而出入之莫禁矣。以下讲同上。





齐子归止，其从如水。

如水，亦多也。吁！哀痛思父，诚敬事母，以感动母心之道，庄公既有所不能矣。而又威令不行，无以御下，使归齐而从之者众，真可谓柔懦不振，而无以齐家矣。又何以治国乎哉？





