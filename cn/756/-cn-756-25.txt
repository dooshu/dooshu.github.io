丑奴儿

夜来酒醒清无梦，愁倚阑干。露滴轻寒，雨打芙蓉泪不干。

佳人别后音尘悄，瘦尽难。明月无端，已过红楼十二间。

◎芙蓉如面柳如眉，对此如何不泪垂。（唐白居易《长恨歌》）

◎音尘：消息。

◎：舍弃。宋时俗语。

◆“瘦尽难”，切情。忽有此境，不是语言文字。（明长湖外史辑沈际飞参阅《续编草堂诗馀》）

◆芙蓉经雨，清泪如滴，离恨可知。（《类编笺释续选草堂诗馀》）

