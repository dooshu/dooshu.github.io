董嗣杲　玉绣球花

净碾寒琼色瓣妍，冷阴围才压枝圆。

锦梭风飏鸳鸯结，翠幄云攒蛱蝶眠。

眩夜似悬绡帐底。抛春如在彩竿前。

眼明万绿清和处，未数花中聚八仙。

董嗣杲

董嗣杲　玉绣球花

芳妍独殿绿阴阑，几簇流琼拥髻鬟。

攒粉倚风摇舞地，妒晴抛日透飞关。

蝶魂春聚苍枝顶，雪片寒团翠幄间。

花压露梢如许重，有瓶难插懒能攀。

董嗣杲

董嗣杲　玉绣球花

洁身自拥翠枝寒，遗得春魂寄素颜。

夜月曳光凝绝径，晚风抛影入空关。

几团白云能娇腻，五色流苏只等闲。

宛似恋香蝴蝶乱，绿阴深处不飞还。

董嗣杲

