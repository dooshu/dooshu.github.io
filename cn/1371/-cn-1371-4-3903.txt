夜大雨连明晨起乃知之

黄紬被稳枕慵移，夜雨淋浪了不知。

水长坏陂初复後，鸠鸣去妇却还时。



芳蹊入夏多青子，白发今年有黑丝。



剩欲披衣湖上去，满村芳草正离离。



夜登白帝城楼怀少陵先生拾遗白发有谁怜，零落歌诗遍两川。



人立飞楼今已矣，浪翻孤月尚依然。



升沉自古无穷事，愚智同归有限年。



此意凄凉谁共语，夜阑鸥鹭起沙边。



