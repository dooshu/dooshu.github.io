与家研山侍御

吾家本东鲁高弟列洙泗汉唐代有人家学未失坠我派分吴兴山县久憔悴虽嗜班张徒颇怀曾闵志晩欢骨肉情怡然若同气平生羞傍人爱君执高义谠言天下闻抗声非喜事揽辔游河东太行挹空翠威凤翔九天饮氷旧风味以余一日长垂老不相弃触热数过从将别还把臂蛰蛇与应龙迹殊心不异凉风吹绿樽烂漫取重醉

