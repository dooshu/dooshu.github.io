司马光　宣徽使河东经略使郑文肃公挽歌二首

璿玑敷帝命，金节护边兵。

尽付将军制，真为儒者荣。

扶摇言上击，濛汜忽西倾。

罢市人相吊，纷纷满百城。

司马光

司马光　宣徽使河东经略使郑文肃公挽歌二首

柳翣丧容盛，江山故国遥。

清时独长往，何日重来朝。

事与秋云断，荣如晓梦消。

西风虎丘路，马髫又岧峣。

司马光

