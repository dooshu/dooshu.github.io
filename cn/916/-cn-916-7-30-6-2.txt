【大壮舞歌】

〖隋书乐志曰：大壮舞取易彖云大壮。大壮者。壮也。正大而天地之情可见也。古今乐录曰：大壮、大观二舞。以大为名。《老子》云。域中有四大。《论语》云。惟天为大。今制大壮、大观之名。亦因斯而立义焉。〗

高高在上。实爱斯人。眷求圣德。大拯（《诗纪》云。一作极。）彝伦。率土方燎。如火在薪。忄□忄□黔首。暮不及晨。朱光启耀。兆发穹□。我皇郁起。龙跃汉津。言届牧野。电激雷震。阙巩之甲。彭濮之人。或貔或武。漂杵浮轮。我邦虽旧。其命维（隋志作惟。乐府同。）新。六伐乃止。七德必陈。君临万国。遂抚八寅。（○隋书音乐志。《乐府诗集》五十二。《诗纪》九十七。）

