白玉蟾　红岩感怀四首

山高兮风寒，烟濛濛兮雨漫漫。

雨霁兮雪飞，半夜无人兮倚栏。

明月兮空山。

白玉蟾

白玉蟾　红岩感怀四首

猿啼兮鸟哀，风飕飕兮雪皑皑。

雪霁兮云收，思我故人兮伤怀。

古径兮苍苔。

白玉蟾

白玉蟾　红岩感怀四首

风悲兮花落，鸟哀哀兮水簌簌。

水寒兮石苍，幽人自感兮惸独。

古洞兮枯木。

白玉蟾

白玉蟾　红岩感怀四首

草青兮烟冷，山苍苍兮水楚楚。

山深兮地僻，青鸟不来兮凄苦。

断烟兮芒草。

白玉蟾

