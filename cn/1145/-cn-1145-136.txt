僰人养猴

僰人养猴，衣之衣而教之舞，规旋矩折，应律合节。巴童观而妒之，耻己之不如也，思所以败之，乃袖茅栗以往，筵张而猴出，众宾凝咛，左右皆蹈节，巴童佁然挥袖而出其茅栗掷之地，猴褫衣百争之，翻壶而倒案，僰人呵之不能禁，大沮。郁离子曰：“今之以不制之师战者，蠢然而蚁集，见物则争趋之，其何异于猴哉！”

