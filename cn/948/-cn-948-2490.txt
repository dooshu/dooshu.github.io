陆游　秋社

雨余残日照庭槐，社鼓冬冬赛庙回。

又见神盘分肉至，不堪沙雁带寒来。

书因忌作闲终日，酒为治聋醉一杯。

记取镜湖无限景，苹花零落蓼花开。

陆游

陆游　秋社

明朝逢社日，邻曲乐年丰。

稻蟹雨中尽，海氛秋後空。

不须谀土偶，正可倚天公。

酒满银杯绿，相呼一笑中。

陆游

陆游　秋社

浦漵渔歌远，茆茨绩火明。

新凉迎病起，乐事及秋成。

社肉分初至，官壶买旋倾。

残年得家食，何以报时清？

陆游

