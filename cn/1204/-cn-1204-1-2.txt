◎六代已有词

词起於唐人，而六代已滥觞矣。梁武帝有江南弄，陈后主有玉树后庭花，隋炀帝有夜饮朝眠曲。岂独五代之主，蜀之王衍、孟昶，南唐之李、李煜，吴越之钱ㄈ，以工小词为能文哉。王衍之"月明如水浸宫殿，有酒不醉真痴人"，李玉箫爱赏之，元人用为传奇。孟昶之"冰肌玉骨清无汗"，东坡复衍足其句。钱ㄈ之"金凤欲飞遭掣搦。情脉脉。行即玉楼云雨隔"，为艺祖叹赏，惜无全篇，而亦流递於后矣。［曲洧旧闻］

