刘过　役诚斋

省斋去国艮斋老，不独宣尼叹乏才。

试数诸公有名者，庐陵那得两诚斋。

刘过

刘过　役诚斋

蓬莱东观是亨衢，经国文章要钜儒。

顿著五花犹不判，却于注易下工夫。

刘过

刘过　役诚斋

画戟门边春书长，鼎新横范宿淮阳。

吏人傒眼报公事，一瓣浓薰班马香。

刘过

刘过　役诚斋

智愚上下尔自异，尽寸不差公短长。

毕竟昌黎仍旧好，何曾人说段文昌。

刘过

刘过　役诚斋

绫衾大入承明直，却把一麾江上来。

云气隔天迷望眼，不堪花落几宫槐。

刘过

刘过　役诚斋

夫子声名号浙西，作成文士欲何为。

达人胸次元无翳，芥子须弥我独知。

刘过

刘过　役诚斋

初政寰区望太平，黎民乐业喜更生。

裴公用舍无轻重，天下从兹有重轻。

刘过

