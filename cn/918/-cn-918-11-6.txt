○廪粮工料

凡该驿廪粮工料管驿兵书马牌、具领按季给发总理监看支放本官不得丝毫扣短。管理将用过数目。逐项登簿。亦不得丝毫冒销丝毫扣短庶马夫籍工食而餬口赡家。马匹藉草料而资肥饱。至于廪给官支、自不敢少、惟口粮承舍所支、每有奸书猾牌、谎称在官未领。托故勒短。或将低银搪塞。虽鞭詈交加。亦所不顾。差不得巳。含怒而行则迁怒于马沿途驰骤。不惜马力稍不就驭。抽刀拾石。夹脊和头。击打无算。马有不伤者乎。此皆书牌作孽大损本官声名宜严戒管理。并勤加体察。如有此等。断宜究治。

