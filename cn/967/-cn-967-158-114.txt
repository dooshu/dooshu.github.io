李弥逊　次韵学士史秋初四首

冲融日脚未全心，一叶飞黄满眼秋。

谩向登临追宋玉，苦吟谁广畔牢愁。

李弥逊

李弥逊　次韵学士史秋初四首

树冷饥蝉犹乱吟，风檐琴瑟露寒侵。

妻孥工作无衣态，却恨清砧动好音。

李弥逊

李弥逊　次韵学士史秋初四首

叶叶雕梧阵阵风，疏云全放月华浓。

故人不寄江头信，看尽飞鸿断复纵。

李弥逊

李弥逊　次韵学士史秋初四首

何日刀头水石间，婆娑犹得一官闲。

杖藜早晚寻幽处，望断秋空不见山。

李弥逊

