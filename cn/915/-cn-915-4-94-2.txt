◇上书求代

臣闻大公封齐，五世葬周，故狐死首丘，代马依风。夫周、齐同在中土千里之间尔，况于万里绝域，小臣能无依风首丘之思哉？蛮夷之俗，畏壮老，自其天性。臣超犬马齿歼常恐年衰，奄忽僵仆，孤魂度捐。昔苏武留匈奴中尚十九年，今巨幸得奉节带金银护西域，如自以寿终屯部，诚无所恨。臣义不营私，然窃恐后世或名臣为没西域。臣不敢望到酒泉郡，但愿生入玉门关，以承边境威外夷。臣老病衰困，冒死瞽言，谨先遗子勇随献物入塞。及臣生在，令勇目见中土。（袁宏《后汉纪》十四，又见《后汉·班超传》，各有删节，今合录之。）

