○为工部尚书段纶请致仕表

臣纶言：臣质轻散木，运忝连姻，滥叨右戚之荣，曲荷睦亲之礼。攀鳞切汉，顾毛羽而多惭；雕朽成姿，抚簪缨而自失。在梁之诮，甲子徒深，大造之恩，涓尘靡报，常怀战灼，夙夜无忘。况以蒲柳易衰，犬马将暮，沈疴岁积，忄昏耄日侵。虽复年未杖乡，而疾乖陈力，忄曷阴理务，沈迷簿领之书；伏枕当官，敢ル彝伦之序。久尸宠禄，事等旷官，内省愆尤，何颜在职？冒乞骸骨，退就庐田，庶得休闲，微加摄饵。则皇天有施生之惠，庸臣免偷安之责。倘蒙恩许，负岳为轻。但顿惫在躬，方违旦夕，仰轻槛而增恋，望霄极以长怀。伏纸陈诚，心灵战越，不任悲怆之至。

