刘应时　闻范至能丐祠二首

自是清都紫府人，偶来庆见宰官身。

诸公有类随阳雁，此老方为透网鳞。

环辙已偿行去脚，拥书更结未来因。

石湖虽有闲风月，谁许深偿寂寞滨。

刘应时

刘应时　闻范至能丐祠二首

士绅知已近来无，得此吾惭上大夫。

酷爱新诗成异遇，每於广坐语诸儒。

既纾此顾思归矣，闻返西州有是夫。

便欲拿舟去相访，推篷邀月话江湖。

刘应时

