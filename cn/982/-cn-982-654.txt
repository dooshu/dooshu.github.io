司马光　送冷金笺与兴宗

蜀山瘦碧玉，蜀土膏黄金。

寒豨漱其间，演漾清且深。

工人剪稚麻，捣之白石砧。

就豩沤为纸，莹若裁璯琳。

风日常清和，小无尘滓侵。

时逐买舟来，万里巴江浔。

王城压汴流，英俊萃如林。

雄文溢箱箧，争买倾奇琛。

夫君乃冠冕，辞气高千寻。

十载为举首，於今犹陆深。

嗟我蓄此纸，才藻不足任。

愿以写君诗，益为人所钦。

缟带岂多物，足明同好心。

黄钟声如雷，岂病无知音。

请以此为质，他年神所临。

华轩策驷马，慎勿忘遗簪。

司马光

