○議取兵糧疏 【 兵粮】

題為敷陳時政、以備採擇、以圖久安事、准兵部咨、該工科給事中吳時來題前事、該本部覆議、合無咨行浙江應天淮揚各廵撫、將各水路之兵、并新增民壯弓兵等項逐一從長會議世廟時以倭患江南北皆增兵戍　神廟時其事巳寧息故議裁减要見某處某枝應存、某處某技應革、務使兵精不貴于務多、餉省可期于便易、等因、該臣議照安內攘外、守土之至計、設兵定餉、安攘之大機、竊惟淮揚地方。濱臨江海。自瓜儀沿江而東。至通州海門縣。由海門廖角觜。沿海而北。至東海所直抵山東安東衞。相距一千四百餘里。地勢平衍皆倭夷出沒之區。故國初建置防倭。靡不周至。緣承平日久。武備廢弛。自嘉靖三十三等年、倭寇侵犯、為禍甚慘、彼時守土諸臣、乍經寇變、事勢迫蹙、議設將領增募兵勇、查處粮餉、請求內帑、僅能集事、以後防守官兵、或增或减原無定額費亦不經、邇年以來、仰仗、　先帝宣威耀德之恩　皇上重熙累洽之運、倭奴遠遯、幸稍寧貼、然夷情叵測、未敢恃其不來、故備禦之兵、防守猶替、供億仍前、但江北四府三州、民財地力、本自有限、出辦軍需、其始也勸借大戶、其既也攤泒丁粮、又復加增稅課、算及商販、江淮之間、煩費加倍、民委不堪、故言官有此裁革之議、臣自叼任以來、蚤夜究心、寢食未遑、恐不勝任、然所撫者江淮之民所守者江淮之地。以撫綏而言。安民為本。以軍門而言。禦夷為先。二者俱不可緩。又寧容舉一而廢一哉。臣於接管卷內、備查諸路官兵來歷、皆一時隨事設置、所據損益調停、委應酌處、緣時值撤防、未經身親料理、故於本年二三月間、徧歷鳳泗、直抵揚州通泰等處、操閱水陸兵馬戰舡、相度地勢險夷酌量分布、除得以徑自減革外、議存中軍都司部下陸兵一千二百名、馬一百三十匹、揚州參將部下陸兵一千二百名、馬一百四十七匹、海防道部下陸兵一千二百名、馬二百一十六匹、狼山副總兵部下陸兵二千名、馬三百六匹、狼山水兵把總部下水兵一千九百八十五名、大小戰船七十二隻、禇家沙防守委官部下水兵一千二十五名、大小戰船四十四隻、大和口把總部下陸兵一千二百名、馬四十匹、邳鹽守備部下陸兵一千二百名、馬一百匹、掘港守備部下水陸兵一千一百一十二名、馬六十匹、雇募民船一十五隻、周家橋把總部下水陸兵一千名馬二十匹、大小戰船四十隻、東海把總部下水陸兵一千七百三十七名、借撥民操船一十五隻、泗州守備部下原設城操班軍一千二十四名、馬五十匹、淮安委官部下原設城操班軍二千一十名并召募水兵五百名、?洲駐劄同知部下、原設軍壯兵夫一千二百一十一名廵船一十四隻、此外仍有徐穎曹沂睢陳五道馬步陸兵各一千名、遇警聽調、又因鳳陽南山失事、該臣督行中都留守司、於八衞一所城操軍舍內、挑選精壯一千名、皇陵衞於兩班守衞旗軍內、挑選精壯一千一百六十名、委官統領、俱經劄行遵照原分信地、水陸防守去後、迄今風汛將畢、江海無警、臣復參酌往事、計善後圖、中間尚有一二所當并議、查得揚州府去大江六十餘里。至海口五百餘里。論海防均為要害。若府治尚在腹裡。替因倭寇突犯。故設參將一員、領兵分守地方、又因軍門駐劄該府、特設中軍領兵都司一員、後該前任廵撫都御史張某、改移淮安駐劄、題將中軍兵馬、仍留揚州每年二月中旬、赴如皋縣操守、今臣看得如皋雖係通倭之路。然東接通州。巳有狼山副總兵重兵屯守。以遏其來。西達泰州。又有海防道官兵以當其潰。而該縣環居其中。地方僻小。苦於屯兵。且中軍都司、係傳宣號令之官、海汛有警、則軍門移駐楊州、而標下官兵、若令出守外邑、緩急調用、未免缺人、所據中軍都司官兵、似應專駐揚州、無事防守城池、保固地方、有警聽臣相機調遣策應、其該府既有中軍都司、而揚州參將、似為多設、合應裁革、及照淮安府上達徐邳、下連東海、人性之野悍難制。塩盜之出沒無常。且路當漕運咽喉。境接　陵寢重地。防守之策。尤所當預。今雖設有淮大二衞班操軍丁二千餘名、類多老弱、且月粮支給不時、枵腹訓練、殊非事體、相應於挑選精銳一千二百名、防汛三箇月、日加口粮銀一分、遇有調遣、日加二分、餘月照常支給、再於徐邳選募精勇好漢兵三百名、合營操練、有警隨臣赴揚調遣、防汛三箇月、各日支口粮銀四分、汛後日支三分、原有水兵、照舊存留、又查得鳳陽前選軍兵內、　皇陵衞原各月粮八斗、鳳陽等八衞所、止月食粮三斗、操守既同、而粮餉互異、似難責備、相應一例均給、除常支三斗外、餘五斗於留守司公費餘銀內補支、其揚州參將既革、該營兵一千二百名內、止選三百名增入中軍都司部下、輳足一千五百名、庶便操守、餘免召募、原有戰馬、分撥各營騎操、以上除减革及各道聽調兵勇外、實在并今議選募水陸兵、共計二萬三百五十四名馬一千六十九匹、大小官戰船二百隻、內除淮安水兵另有口粮、掘港守備、東海把總二營、舊有備倭軍舍、并泗州淮安鳳陽城操班軍、?州軍壯兵夫、各支本等月粮工食、及另項加添口粮、與泗州守備營馬匹草料俱不支軍餉外、實支軍餉官兵一萬二千二百六十二名通以防汛三箇月計之、每名日支口粮四分、共該銀四萬四千一百四十餘兩、常操九箇月减支、每日支銀三分、共該銀九萬九千三百二十餘兩、戰馬一千一百一十九匹、不分防汛常操、每匹日支草料銀二分共該銀七千三百三十餘兩、一歲通共該銀一十五萬七百九十餘兩、又徐頴曹沂睢陳五道共兵五千名、遇警調用、行粮草料、并修造戰船火器犒賞等費、尚不與焉、及查往年歲徵各項軍餉一十七萬有奇、節經議减、止存一十三萬六千餘兩除設處關稅磨稅銀一千六百二十餘兩外、餘俱分派四府三州、夏秋稅粮馬田民壯快手戰馬草料內出辦、以終歲所入、較之支數、計少銀一萬四千七百九十餘兩、尚本不敷、但查鳳陽所屬、係　皇祖陵寢根本重地、除原額民壯軍餉外、又加添民壯一千三百九十一名、每名徵軍餉銀一十二兩、共銀一萬六千六百九十二兩實為偏累、合於每十名內、量減三名、共減去四百一十七名、該銀五千四兩、止徵九百七十四名、該銀一萬一千六百八十八兩、稍寬民力、但該府原無城垣。該臣勘議欲於府治及高墻五處。共築一墻保固。向因錢粮無處。未敢輕舉。合無將前减民壯再徵三年存貯府庫。聽候題請勘築墻垣之用。以後除豁。

