23


孟子曰：“易其田畴[1]，薄其税敛，民可使富也。食之以时，用之以礼，财不可胜用也。民非水火不生活，昏暮叩人之门户求水火，无弗与者，至足矣。圣人治天下，使有菽粟如水火。菽粟如水火，而民焉有不仁者乎？”


【注释】

[1]易：治。

【译文】

孟子说：“整治耕地，减轻赋税，便可使民众富有起来。依照时令饮食，按照礼仪花费，财物便会不可胜用。民众没有水、火无法生存，昏夜敲人家的门求觅水、火，是没有不给的，因为水、火相当充足。圣人治理天下，要使民众拥有豆、粟如同水、火那样充足。如果豆、粟像水、火那样充足，民众哪有不仁爱的呢？”





