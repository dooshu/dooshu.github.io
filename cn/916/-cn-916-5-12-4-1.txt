【宋前後舞歌二首】

王韶之〖《宋书》乐志曰：武帝永初元年。改晋正德舞曰前舞。大豫舞曰後舞。并蕤宾厢作。孝武孝建二年九月。建平王宏议以为祖有功而宗有德。故汉高祖庙乐称武德。太宗庙光曰昭德。魏制武始舞武庙。制咸熙舞文庙。则祖宗之庙。别有乐名。晋氏之乐正德、大豫。及宋不更名。直为前、後二舞。依据昔代。义舛事乖。宜□改权称。以凯容为韶舞。宣烈为武舞。祖宗庙乐。总以德为名。若庙非不毁。则乐舞别称。犹汉高、文、武。咸有嘉号。惠、景二主。乐无馀名。章皇太後庙。唯奏文乐。明妇人无武事也。郊祀之乐。无复别名。仍同宗庙而已。诏如宏议。古今乐录曰：宋孝武改前舞为凯容之舞。後舞为宣烈之舞。〗

