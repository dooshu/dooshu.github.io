【代葛沙门妻郭小玉作诗二首】

明月何皎皎。垂幌（玉台作□广。）照罗茵。若共相思夜。知同忧怨晨。芳华岂矜貌。霜露不怜人。君非青云逝。飘迹事咸秦。妾持一生泪。经秋复度春。（○玉台新咏四。《诗纪》五十四。）

君子将遥（玉台作徭。）役。遗我双题锦。临当欲去时。复留相思枕。题用常著心。枕以忆同寝。行行日已远。转觉思弥甚。（○同上）

