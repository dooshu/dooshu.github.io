◇奏上九酝酒法





臣县故今南阳郭芝，有九酝春酒法：用面三十斤，流水五石，腊月二日清曲，正月冻解；用好稻米漉去曲滓便酿，法饮，曰譬诸虫，虽久多完；三日一酿，满九斛米止，臣得法酿之常善，其上清滓亦可饮。若以九酝，苦难饮；增为十酿，差甘易饮，不病。今谨上献。（《北堂书钞》一百四十八，又《文选·南都赋》注引《魏武集》。）





