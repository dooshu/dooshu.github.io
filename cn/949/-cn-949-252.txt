范成大　次韵乐先生除夜三绝

团蒲曲几坐成痴，北看南观恍是非。

道眼已空诗眼在，梅花欲动雪花稀。

范成大

范成大　次韵乐先生除夜三绝

天边客里五迎冬，争信还乡似寓公。

人事都非城郭是，独怜鸡犬识新丰。

范成大

范成大　次韵乐先生除夜三绝

床头历日鬓丝丝，懒倦慵吟守岁诗。

宜入新年须吉利，明朝把笔写门楣。

范成大

