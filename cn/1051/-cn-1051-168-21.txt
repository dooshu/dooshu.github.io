姚勉　次韵诸友游云居

又是东风柳絮时，催春尚喜杜鹃迟。

雨晴蔓绿侵高木，风定残红阁旧枝。

眼底好山娱意思，耳边幽鸟话心期。

云居见说郊行乐，不得骑驴背锦随。

姚勉

姚勉　次韵诸友游云居

絮风丝日颺新晴，望柳前川学大程。

浪不起花澄沼彻，云无留叶太虚清。

林间整屐闻莺语，竹外搘筇数蚁行。

底事春愁都减尽，新来不似旧钟情。

姚勉

