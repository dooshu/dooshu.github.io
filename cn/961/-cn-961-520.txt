黄庭坚　和东坡送仲天贶王元直六言韵五首

仲子靊霜杀草，风流无地寄言。

王君攀鳞附翼，礼义端能不骞。

黄庭坚

黄庭坚　和东坡送仲天贶王元直六言韵五首

不怨子堂堂去，盖念君得得来。

家藏会稽妙墨，晚岁喜识方回。

黄庭坚

黄庭坚　和东坡送仲天贶王元直六言韵五首

两公六字语妙，独我一双眼明。

笔似出林鸟翼，诗如落涧泉声。

黄庭坚

黄庭坚　和东坡送仲天贶王元直六言韵五首

老忆夷门老将，当年许我忘年。

博学似刘子政，清诗如孟浩然。

黄庭坚

黄庭坚　和东坡送仲天贶王元直六言韵五首

天子文明浚哲，今年不次用人。

九原埋此佳士，百草无情自春。

黄庭坚

