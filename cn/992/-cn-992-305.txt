魏了翁　四月癸已发浔阳馆过濂溪饭于杏溪愒清虚庵宿太平宫

旌旗阴里盛传呼，春梦才醒一事无。

草草山肴话朋友，依然白鹤故时吾。

魏了翁

魏了翁　四月癸已发浔阳馆过濂溪饭于杏溪愒清虚庵宿太平宫

多少濂溪生并时，两程夫子咏而归。

须知宇宙何曾隐，鱼自川游鸟自飞。

魏了翁

魏了翁　四月癸已发浔阳馆过濂溪饭于杏溪愒清虚庵宿太平宫

欲识真人千古心，疗饥独有杏成林。

岂无世上閒桃李，要使人从实行寻。

魏了翁

魏了翁　四月癸已发浔阳馆过濂溪饭于杏溪愒清虚庵宿太平宫

步自清虚过上宫，千言万论总谈空。

拟将一语随人后，尝与心谋不肯同。

魏了翁

魏了翁　四月癸已发浔阳馆过濂溪饭于杏溪愒清虚庵宿太平宫

又过前溪访梵宫，人言此与老庄同。

是同是异谁知得，拟问山前无极翁。

魏了翁

