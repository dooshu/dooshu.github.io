○答薊遼總督方金湖計處板升逆種

板升諸逆悉除、固為可喜、但公此意只意討之。不知不必通意老酋。恐獻以為功。又費一番賜賞。且使反側者益堅事虜之心矣。此輩正宜置之虜中。他日有用他處不必招之來止?帚。止?帚亦無用。第時傳諭以銷兵務農為中國藩蔽。勿生反心。若有反心。摠是使之不相信即傳語順義。縛汝獻功矣。然對虜使。卻又云此輩背叛中華。我巳置之度外。只著他耕田種穀以供虜食。有犯法生反心。任汝殺之。不必來告。以示無足重輕之意。此中大有計策。公宜嘿喻之。不可令那吉知也。

