◇报刘琨劝进令（通武元年六月）

豹狼肆毒，荐覆社稷，亿兆，延首罔系。是以居於王位，以答天下。庶以克复圣主，扫荡雠耻，岂可猥当隆极，此孤之至诚著於遐迩者也。公受奕世之宠，极人臣之位，忠允义诚，精感天地。实赖远谋，共济艰难。南北迥邈，同契一致，万里之外，心存咫尺。公其抚宁华戎，致罚丑类。动静以闻。（《晋书·刘琨传》）

