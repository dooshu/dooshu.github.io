◇祀三公山碑（元初四年）

元初四年，常山盯陇西冯君到官，承饥衰之后，□惟三公御语山，三条别神，向在领西，吏民祷祀，兴云肤寸，偏雨四维。遭离羌寇，蝗旱鬲我，民流道荒醮祠希罕，□奠不行，由是之来，和气不臻，乃来道要，本祖其原，以三公德广，其灵尤阙，处幽道艰，存之者难，卜择吉□治，东就衡山，起堂立坛，双阙夹门，荐牲纳礼，以宁其神。神熹其位，甘雨屡降，报如景响，国界大丰，谷斗三钱，民无疾苦，永保其年。长史鲁国颜氵交、五官掾阎、户曹史纪受、将作掾王策，元氏令茅匡、丞吴音、廷掾郭洪、户曹史翟福、工宋高等刊石纪焉。（碑本）

