○登邯郸丛台有感作丛台行

邯郸丛台已非旧。请说邯郸旧时有。吴家倩女苕乍荣。和氏连城月初剖台丄奏伎邯郸姬台下拔刃邯郸儿衔将恩去身俱贱。报得雠来王不知。君莫谓平原好公子。三千去后应无几。堂中客傍信陵门。军前士死长平垒。丛台不尽更檀台。回首豪华安在哉。自是鲁连东海蹈。千秋白日耸蓬莱。

【卧子曰发音赴节琅然玉举】


