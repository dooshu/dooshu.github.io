●易水寒

（勾余六桐叶宪祖编西湖辰三王玑评武林仲质朱灿、贞敷叶蔚阅）

正名老田光舍身激友，智燕丹下士成名。

烈樊期金台高义，壮荆卿易水离情。

△第一折

（〔生便服上〕流落天涯踪迹浑，腰间宝剑七星文。丈夫会应有知己，世上悠悠安足论。某，荆轲是也。本贯齐人，薄游燕国。向称庆氏，今号荆卿。自小豪雄，颇好游侠。读书击筑，常思一见其奇；纵酒呼卢，且自暂同于俗。今日无事，不免去寻那狗屠，与善击筑的高渐离，同到市中沽饮一回，有何不可！到此已是高生门首，须索叫他一声。高生有么？〔末便服上〕少小幽燕客，由来轻七尺。所重在交情，岂肯中道掷！自家高渐离是也。听得荆卿呼唤，不免上前相见。〔见介〕〔生〕高生，今日无事，俺们相约狗屠，到市中沽饮一回何如？〔末〕当得奉陪。今日狗屠不在家，我两人自去罢。〔生〕如此请行。〔行介〕〔末〕酒保有么？〔丑上〕金台美酒斗十千，幽州侠气多少年。相逢意气为君饮，系马高楼垂柳边。呀！你两个又来买酒吃了。昨日的酒钱还少哩！〔末〕记帐！一总还你。且自拿酒来吃。〔丑〕知道了。〔设酒介〕〔生〕高生，男儿轲徒搔首，入市脱衣且沽酒。〔末〕荆卿，看你衷肠激烈，才气飞扬。今日把你平生心事，试说一番。〔生〕高生听者！）

【仙吕北点绛唇】四海尘迷，五方鼎沸。风云会，尽要雄飞。我养就屠龙技。

（〔末〕荆卿有此奇才，何不求个售主？〔生〕）

【北混江龙】连城白璧，肯无端献楚。自悲啼，且沈山瘗影，被褐藏辉。高挂着冯欢囊里铗，牢收了朱亥袖中锤，江湖飘泊，市井追随。逃名溷俗，纵酒忘机。喜来时唱几曲短长歌，闷来时洒几点英雄泪。凭人拍掌，任我舒眉。

（〔末〕荆卿，你的心事，俺已略知。且和你吃酒者。）

【南桂枝香】你是风胡红。霜蹄碧碎，岂无识者回车！自有明王持。且休嗟数奇，且休嗟数奇！待时藏器。佯狂游世，和你醉如泥。本是钟和磬，权为埙与篪。

（〔外白须便服，带剑上〕原尝春陵六国时，开心写意君所知。堂中各有三千士，明日报恩知是谁？自家，田光是也。燕太子与俺谋秦，欲求贤士。俺想非荆卿不胜其任。昨日已面荐于太子，不免先去见他，特致太子之意。他定在市中饮酒，须索寻他去来。〔见介〕呀，荆卿，你在这里饮酒也。〔生〕田先生为何而来也？）

【北油葫芦】你是个处士星辰应少微，住衡门，游泌水。甚风儿吹过杏村西？莫不是逢人贳酒还同醉？〔外〕也不是。〔生〕又不去斗鸡场，夺胜标；走马街，争前队。唤荆轲没甚闲差委。多敢是劳荐引，荷提携。

（〔外〕这个说得是了！燕太子令俺多致意荆卿。）

【南不是路】他可咏缁衣，见说芳名好爵縻。教传意，要求英俊救艰危。（〔生〕毕竟为着何事？）〔外〕暴秦欺！正当骑虎雌雄势，全赖君家一解围。须投袂，青宫引领瞻车骑。再休迟滞！再休迟滞！

（〔生〕嗳！荆轲有何德能？有劳先生过奖、太子垂念。）

【北天下乐】咱不比囊中脱颖锥，虚也波脾！将人浪品题，惹得他长歌忆采薇。俺只图向春风弄锦弦，趁韶年倒玉杯，那晓得帝王忧军国计？

（〔末〕荆卿，常言道：女为悦己容，士为知己死。即当往见，幸勿多辞。）

【南长拍】矫矫英姿。矫矫英姿，赳赳膂力。更翩翩不群侠气！猿公妙术，出匣来戮尽鲸鲵。（今日田先生荐你，）径路岂无媒？不索向雍门流涕。且去朱门权寄迹，欲立功名自有期。（古人有言：“盛衰各有时，立身苦不早。”）早难道轻把少年掷？镇日酒垆中，把壮志消靡！

（〔外〕高生所见极明。荆卿不必过逊！〔生〕田先生既是高贤，燕太子亦多门客。荆轲不才，岂能领此？）

【北寄生草】你有拿云手，和那缚虎威。出奇谋不数侯嬴最，展雄风可共唐睢对，论王门也不少专诸辈。把我个不文不武一身搪，笑你们知人知面双眸背！

（〔外〕这也都曾道过。我田光盛壮之时，颇不让人。今已老矣！太子之客：夏扶血勇，怒而面赤；宋意脉勇，怒而面青；舞阳骨勇，怒而面白，无可用者！惟有荆卿神勇，怒不变色。荆卿，再听我一言。）

【南短拍】种种苍毛。种种苍毛，累累弱体。羞杀我老马虺隤那盗狗共鸣鸡，都碌碌因人跛。国士如君无二，当一诺怎得犹夷。

（太子恐惊耳目，不敢亲来奉迎。悬望已久，请荆卿速过之。〔生〕先生有命，敢不敬从！〔外背介〕吾闻长者为行，不使人疑。今太子送吾至门，戒吾泄言。疑我至此，岂是个节侠？今日传命已毕，不如自杀，一以明吾之不泄，一以激荆卿之速行。〔转对生介〕荆卿！速过太子，言光已死，明不言也！〔末〕田先生，何必如此？〔外〕我田光也是个壮士，岂爱一死？〔自刎下〕〔生惊叹介〕田先生好壮士也！）

【北赚煞】痛杀白头翁，狠杀青锋利。一霎间升天入地，兜得我刚肠空感激。〔哭介〕满衣襟血泪淋漓。过东宫先诉这因依。把马鬣高封，立个死士碑。算偷生可耻，这高名谁比？我只待功成泉下报君知。

△第二折

（〔小生扮燕丹太子众引上〕骢马金络头，锦带佩吴钩。失意杯酒间，白刃岂相仇。自家，燕太子丹是也。只因出质秦邦，受辱吕政。常怀报复，未得豪雄。前日令田先生去请荆卿，不想他一言相激，遂至杀身，深为可痛！这也罢了。我看荆卿，果然智勇俱备，是天赐我以报秦之会也！岂不可喜？今日金台之上，设宴款待。已曾请下樊将军相陪，还未见到。〔末扮樊将军上〕仗剑行千里，微躯敢一言。今为大梁客，不负信陵恩。自家，樊于期是也。本为秦将，得罪亡燕。多蒙太子受而舍之。今日又蒙相召，到金台上陪荆卿饮宴，须索前去。〔见介〕〔小生〕侍儿们！今日筵席，更要比前齐整，一面去请荆卿赴宴。〔众应介〕〔生礼服上〕俺荆轲一见太子，即尊我为上卿，舍上舍，十分敬礼。今日又请我金台饮宴，须索走一遭。呀！是好一座黄金台也。）

【中吕北粉蝶儿】缥缈层台，势凌空列星堪摘，望崔嵬拱揖三台。兀自绕朱栏，环玉砌，碧窗香霭。〔做上台介〕谩抠衣平步金阶，〔内作乐介〕早天上管弦一派。

（〔见介〕〔生〕太子，久蒙殊礼，方自愧心。更辱华筵，何胜变色！〔小生〕不过登台一望。侍儿们看酒！〔送酒介〕）

【南石榴花】尘筵躬洒，专候客星来。聊极目，好舒怀。尊中新酿为君开。愧寻常野藻村莱。羡登高赋裁，只凭虚揽尽烟云概。（我祖昭王，筑台求士。乐毅自魏至，邹衍自齐至，剧辛自赵至。今荆卿之贤，在三士之上，乃燕社稷之幸也！〔生〕不敢。）〔小生〕似当年恢复山河，看今朝净扫风霾。

（〔生〕俺想世上高台：吴有姑苏，楚有章华，都是游乐之所。怎比金台求士？又难得太子贤明，克绳祖武。但荆轲不才，所谓请自隗始者耳。〔小生〕好说。〔生〕）

【北醉春风】想当今无骏骨是谁收？有黄金何处买？把驽骀声价恁高抬。则心儿里揣揣！不比那云梦闲情，姑苏醉宴，章华骄态。

（〔末〕今待樊於期，借太子之酒，奉荆卿一杯。荆卿！太子雅意如此，何忍负之。〔送酒介〕〔生〕多谢将军盛意。〔末〕太子呵！）

【南泣颜回】他虚左下英材，论殷勤礼意休猜。（今日设宴于此，不为无意。）黄金台上，专望你再竖みま。这心儿怎乖，拚今朝满放金尊侧。（荆卿！金刃射龟，玉盘盛手，此二事者，不可忘也！）射玄龟特进金丸，爱春纤肯惜琼钗。

（〔生〕正是。〔小生〕些须小事，何足挂齿？〔外武扮手持剑上〕十年磨一剑，霜刃未曾试。今日把似君，谁有不平事？自家，赵人徐夫人是也。畜一匕首甚利。闻得荆卿是个壮士，募求利刃，不免将去送他。〔做到介〕〔众问介〕〔外〕你去对荆卿说，有一剑客相访！〔众报介〕〔生见外介〕素未相识，有何见教？〔外〕我乃赵人徐夫人，有匕首颇利。闻荆卿欲求利刃，特来相送。〔生〕借匕首一观。〔外付剑介〕〔生看介〕果然好一口利刃也！请问要价几许？〔外〕常言：“宝剑赠与烈士”，那里要价。荆卿请了！分手脱相赠，平生一片心。〔径下〕〔生〕此亦一奇士也。〔转介〕方才赵人徐夫人，持一匕首相赠，径自拂衣而去。〔小生末〕有此异事？〔生〕这口利刃，价直百金。用药之，刺人立死！）

【北迎仙客】你看这芙蓉刃，荣鹈胎。吐精光，黯黯青蛇色。好比莫邪，干将快！走风尘不用怨沉埋。我待立功名，却把您做个先锋。

（〔小生〕利刃自至，此乃成功之兆。俺们畅饮一回。女乐们承应着！〔众叫介〕〔旦、贴丑扮女乐上〕公子名无忌，佳人字莫愁。女乐们磕头！〔小生〕起来奉酒。〔旦、贴丑奉酒介〕〔合唱〕）

【南古轮台】劝多才，人生争遣酒杯捱。正逢爱客琼筵启，休夸珠履，谩摘华缨，宾和主燕喜情谐。试转歌喉，共掀舞袂，翠群低影衬弓鞋。直到厌厌夜饮，灿银灯斜映香腮。有仲由百，淳于八斗，平原十日，任取玉山歪。君还醒，试看人面镜中衰。

（〔外扮报子上〕旌旗临井陉，烽火彻辽阳！报子磕头。〔小生〕有甚军情，这般紧急？〔外〕启千岁爷！秦将王翦，破赵虏赵王迁，进兵将至燕界。〔小生〕晓得了！〔外急下〕〔小生〕荆卿！事已急矣！计将安出？〔生〕此事荆轲筹之已久。昨已画下地图，今又得了匕首。只少一物，无以为信。〔小生〕毕竟甚么物事？〔生〕料得太子所不忍言，容与樊将军商之。〔与末背语介〕荆轲诸事俱备，只少一物，望将军慨允。〔末〕不知荆卿，要于期何物？无不从命。〔生〕欲得将军之头耳！秦购将军，金千斤、邑万家，诚得将军之头，以献秦王。秦王喜而见我。我事成矣！）

【北红绣鞋】他和你今世里冤家，前世里债。真个的雄心如虎，狠如豺！将军，你男儿临死不须哀。能酬终古恨，燕国也可免剥肤灾。真落得身亡了名不坏。

（〔末〕只道要我何物？区区一头，亦何足惜！适才匕首借我一用。〔生付剑介〕〔末〕我樊於期为秦，正日夜切齿腐心。今得死所矣！）

【南扑灯蛾】我棱棱骨已柴。棱棱骨已柴，刺刺心如虿。怀恨几多年，自叹此身尴尬也。平生慷慨，微躯肯惜丧尘埃。谢东宫，周旋款待，算报仇一事，还与报恩该！

（〔自刎下〕〔小生惊哭介〕樊将军为我而死，好不痛杀人也！〔生〕慷慨杀身，丈夫常事。太子不必过伤！可作木匣盛了首级，我不日入秦矣。）

【北耍孩儿尾】你伤情不用啼，便捐生何足骇！常言道：勇士丧元无害，且自打叠起香木函儿，赍送我入秦客！

△第三折

（〔末抱琴上〕几年海内逢知己，今日天涯别故人。谁道人生都是客，不禁涕泪欲沾襟。俺高渐离，闻得荆卿今日入秦，径到易水之上，送他去来。〔杂扮军士，净外扮宾客，小生扮燕太子同上〕塞上胭脂凝夜紫，半卷红旗临易水。〔生上〕报君黄金台上意，提携玉龙为君死！〔见介〕〔生〕念俺荆轲，田先生举于市人之中，燕太子待以国士之遇。今日驱车辞易水，提刃向函关。到此风景，好惨然也！）

【双调北新水令】则见萧条易水变新秋，叹飘蓬几年奔走。寄身燕市隐，浪迹酒人游。（今日呵！）忽地相兜。免不得酸辛事，把肝肠来呕。

（〔小生〕丹等闻得荆卿，今日入秦行事。有一杯酒为君祖道。待俺先把盏者！〔送酒介〕）

【南步步娇】只为无道强秦似豺狼吼，列国如穷兽，何堪复我仇。国势燃眉，反噬脐难救。荆卿此行呵！谈笑奋吴钩，这番始显回天手！

（〔生〕太子！俺提一匕首，入不测之秦。欲待吾客与俱，今太子迟之。请辞决矣！）

【北折桂令】你数年间意气绸缪，古人言小礼难酬，猛扌弃个将身借您两快恩仇。也则为因人迤逗，原不是故意淹遛，须索自策马遨游。转眼处离燕都客舍青青，指日里叩秦关古道悠悠。

（〔净外〕俺们如今同把盏者。〔送酒介〕）

【南江儿水】你名满金台下，还将骏骨搜。平原门下谁居右？太子呵！他有仇未雪心长疚。你无恩不报言非苟，好把雄心抖擞！碌碌吾侪，专听捷声飞奏。

（〔生〕俺见秦王，左手把其袖，右手扌甚其胸！这事不愁他不成也！）

【北雁儿落带得胜令】俺提着烈轰轰上将函，藏着明闪闪鱼肠钅侯。待张开舆地图，就里把机关凑！（那时得劫秦王，尽返诸侯之侵地，则大善矣！不可，则因而刺杀之！）赤紧的宫袍揽，取次里宝刀抽！纵不如曹沫把齐桓劫，也要学要离将庆忌搊。（秦王若死，岂有国内乱而大将立功于外者乎！）蹰踌，那王气黯然收。秦也么囚！大树倒惊散小猕猴。

（〔末〕荆卿！俺高渐离和你情属投胶，谊称刎颈。昔日酣歌燕市，曾承再顾之荣；今朝远赴秦关，将卜来生之会。好生难割舍也！待俺也奉你一杯酒。俺击筑，荆卿和歌，试为变徵之声。〔送酒介〕）

【南侥侥令】你甘心投虎口，何日卜刀头？谩向燕河还折柳。死别共生离，一旦休！

（〔生〕高生，今日和你事隔燕秦，路分人鬼。听你悲歌裂石，几令壮志成灰！不觉泪与言零，肠随酒断。）

【北收江南】呀，你看这无情易水呵！下西风刮面飕飕。只觉得芦花夜冷入孤舟。只落得桑乾远度望并州。要重逢可自由。谁道丈夫有泪，不向别时流？

（〔净外〕我听高先生与荆卿话别，衷情激切，词气惨凄。骊歌一曲断人肠，坐客相看泪如雨！〔小生〕正是正是！〔各作哭介〕〔末〕荆卿，豫让报知氏之仇，先已漆身吞炭；聂政感严君之德，甘自决面屠肠。何至余生恋恋，为小丈夫不决之形；临别依依，有儿女子可怜之色。待俺再奉一杯，为君壮行。试为羽声慷慨！荆卿，弗辞这杯酒者。〔再送酒介〕〔生〕死且不避！酒安足辞？〔末〕）

【南园林好】请住英雄泪眸，且尽此樽前酒瓯。莫使神机泄漏，博清名万古留，觑一命似蜉蝣。

（〔净外〕你听他们言词慷慨，使人壮心勃勃，发上指冠！〔生〕俺闻“万金酬士死，一剑答君恩”。又道是：“人生留得丹青在，纵死犹闻侠骨香。”高生，荆轲领教矣！秦舞阳等前途久候，俺须索要去也。）

【北沽美酒带太平令】谩临风，再强讴；谩临风，再强讴。烈心肠，肯放柔。说甚么秋风客路愁，双怒眼不会瞅。笑按青萍射斗牛。管取个机谋成就。且罢了殷勤杯酒，何须用十分亻孱亻愁。我呵，算人生浮沤置邮，高丘赘旒。呀，别来时不把马头重扭。

（〔急下〕〔众〕好壮士！好壮士！一直去了，更不回顾。）

【南尾声】他一鞭秋色长途骤，正落日苍黄满戍楼。〔末〕只剩别泪盈盈湿敝裘。

△第四折

（〔丑冠带负药囊上〕只凭肘后一青囊，博得□□鸳鹭行。当日武王听扁鹊，肯教二竖入膏肓。自家，秦国御医夏无且是也。我王升殿，俺太医院官也该随班侍立，只得在此伺候。〔老旦冠带上〕淡月疏星绕建章，仙风吹下御炉香。侍臣鹄立通明殿，一朵红云捧玉皇。自家，秦国右庶子蒙嘉是也。蒙王宠爱，颇有威权。昨日燕国使臣荆轲，要见我王。先送我千金礼币，已曾替他奏过。我王大喜，今日御咸阳宫见他，只得在此伺候。〔净扮秦王，杂扮内侍二人，旦、贴扮宫娥引上〕蓬莱正殿压云鳌，红日初生碧海涛。开着午门遥北望，柘黄新帕御床高。寡人，秦王是也。赖得祖宗威力，更兼兵将豪强，渐吞列国，独霸诸侯。可喜可喜！昨日右庶子蒙嘉奏道，燕国遣使臣荆轲，特来纳款献地。这是一桩大事，不可怠慢。今日御咸阳宫，朝服设九宾，然后见他，使天下闻知，都说寡人有礼也。〔坐介〕〔老旦丑拜见介〕〔净〕诸卿平身。右庶子，你替我宣那燕国使臣进来！〔老旦〕领旨。〔起向鬼门叫介〕燕国使臣有宣！〔生戎装，手捧盘一人头；末戎装，手捧画轴，卷刀在内同上〕〔生〕某，荆轲是也。〔末〕自家，秦舞阳是也。〔生〕俺们奉燕国之命，来使秦国，到此早是咸阳宫也呵！）

【黄钟北醉花阴】宝殿琼宫禁门敞，高挂起咸阳署榜。星乍落，露将。光闪闪晨日苍凉。振鸣梢开仙仗。（〔内叫〕外国使臣，不得带寸兵上殿！〔生〕知道了。）你号令凛如霜，谁待要剑迎花气爽。

（〔同末拜伏介〕燕国下臣荆轲、秦舞阳，愿大王千岁！〔净笑介〕）

【南画眉序】穷土尽梯航，喜得来王与来享，有千官舞蹈，万国冠裳。涂山上玉帛交加，函谷外车书相望。（使臣！你那燕王怎么说？）〔合〕试将国命从容奏，休得诡辞虚诳。

（〔生起跪介〕燕王震怖大王之威，不敢举兵以逆军吏。愿举国为内臣，比于郡县。谨斩樊於期头，及献督亢地图。再拜送使臣荆轲于庭，以闻大王。惟大王命之！〔净〕使臣起来细说。〔生起介〕）

【北喜迁莺】圣主在九重天上，小臣们怎敢荒唐？那燕王呵！惊也么惶，并不曾调兵出将，只纳款称臣奉表降，待守着天一方。先纳下亡臣首领，后献取敝邑封疆。

（〔老旦丑〕既得罪人，复增王土。真可喜也！）

【南滴溜子】逋逃的，逋逃的，终难脱网！疆场地，疆场地，尽归指掌。这威德乾坤浩荡。群雄指日亡，太平有象。归化争先，当加上赏！

（〔净〕内侍们！把樊於期首级，撒出宫门。荆轲去拿那地图，与寡人看。副使先退！〔众掷头下〕〔生取末画介〕〔末先下〕〔净看画介〕这个督亢地方，那里起，那里止，是献与寡人的？〔生〕）

【北出队子】凭这个舆图方丈，是幽燕枣栗乡。林胡北去近边墙，易水西来属大邦，紧靠着滹沱连上党。

（〔做摊画露刀介〕〔生抢刀，捉净袖介〕〔净慌叫介〕荆轲为何无礼？〔生叱介〕恃！你恃强无道，侵虐诸侯，天使我来诛你！〔老旦〕俺们手无寸铁，怎么向前？〔丑诨介〕俺拿药囊打他何如？〔老旦〕药囊济得甚事！〔丑〕经着俺的药囊，十人九死！〔各作慌介〕〔生叱众介〕你们一人动手，俺就刺杀秦王！〔净摇手介〕你们且都不要动手！使臣，今日中汝之计，俺也无如之何，愿听琴声而死。〔生笑介〕这个依你。〔旦、贴背介〕我想燕人不晓秦声，不免即在琴声之内，暗送一个关节。我王可以脱身也！〔弹琴介〕）

【南滴滴金】暂来锦瑟佳人傍，流水高山细评量。好将心事低低唱。袖还松，屏可撞，鹿卢御仗，腰间拔来堪抵向。堪抵向，鳌鱼脱却走波浪！

（〔净脱身走下〕〔生赶下介〕〔老旦丑众慌介〕如今我王脱了身。我们大家上前，一顿拳头打死了荆轲，便好了也！〔各走下〕〔净急走上〕〔生急赶上〕〔老旦丑众随上混走介〕〔丑将药囊打生诨介〕〔倒介〕〔生复擒净介〕你待走那里去也！）

【北刮地风】呀！险些儿临崖马溜缰，打乖的几个婆娘。你到焰摩天，我脚下腾云上，扌弃一个热血相帮，再休想好心轻放。合是你作孽遭殃！（〔作要杀净介〕〔净求饶介〕使臣饶了寡人之命，寡人无不听从！〔生〕俺且不杀你，可要依我几桩事来！〔净〕是那几桩？寡人一一从命。）〔生〕我待题几回、数几桩，你可要小心听讲。也要你进舆图，拜表章，再不许弄干戈斗胜争强。

（实对你说：俺此来奉燕太子之命，要你悉返诸侯之侵地片言不肯，即行刺杀！（净）这个，一一从命。〔生〕秦人多诈，也难信你！〔净〕皇天在上，群臣在下，寡人请与子盟。）

【南鲍老催】天威朗朗，神明鉴察难欺罔。诸侯地界甘推让。立誓言，罢战争，安屏障。须知口血应无恙。难背面，还无状。不日里，邦家丧！

（〔生〕秦王，我看你也是个男子，料不食言。我便放了手，也不惧汝！〔放净介〕〔老旦丑谢天地介〕〔生〕）

【北四门子】请秦王莫怪荆轲。你你你！你百官们谩着忙。俺只图四方按堵无劳攘，要你写求和纸一张。（〔净〕这个就写〔生〕秦王秦王！）别人做羊，自家做狼。到头来颠番弄一场。你守着这他守着那厢，煞强似阳翟巨商。

（〔净〕内侍们急忙打报与王翦、蒙骜诸将，教他即日班师！侵占诸侯之地，一一还他。〔众〕领旨！〔向鬼门传介〕〔内应介〕〔净〕右庶子！可同侍医持节，送使臣出宫，上舍筵宴。寡人且自回宫去也！〔老旦丑〕领旨！〔净内侍旦、贴同下〕〔老旦丑持节引生介〕〔合唱〕）

【南双声子】飞龙帐，飞龙帐，见朝罢香烟扬。蟠龙幢，蟠龙幢，奉诏旨从天降。离永巷，离永巷。颁厚贶，颁厚贶。你荣归易水，八方名畅。

（燕使请了！到此已是宫门之外。俺们复旨去也！〔生〕请了！〔丑〕右庶子，你先去复旨。我还取一丸定心丹，奉与大王哩！〔老旦笑诨同下〕〔小生华阳巾鹤氅，手持笙扮王子晋撞上〕荆卿！荆卿！尘世之事粗毕，不要迷了本性！〔生〕呀！先生是何人？〔小生〕俺是你仙班故友王子晋也。〔生〕呀！荆轲省得了也。俺原是神仙，暂为剑侠。如今依旧归真去也！）

【北水仙子】呀呀呀！这面庞。险险险！险迷了旧日行藏巧换妆。他他他！有何德何仇？我我我！为谁疼谁痒？好好好！好笑的浪悲欢冷热肠。也也也！也都是火性强阳。闪闪闪！闪出个袖里青蛇八尺长。把把把！把这些邪魔斩断归蓬阆。与与与！与日月共翱翔。

（〔小生〕荆卿还不晓得，燕太子宿世有恩于你，数当报效。田光、高渐离、徐夫人诸人，都是上界一班剑仙，来助你成事的。今日成事，我故特来度你。〔生〕却原来又是恁的。多谢你走这一遭也！〔小生吹笙介〕〔生〕）

【尾声】删抹了这段尘缘只一饷，吹笙的起动你个王郎，撮出个壮士生还莫当做谎！







