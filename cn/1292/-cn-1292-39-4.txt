◇　蓼虫赋

季夏既望，暑往凉还。逍遥讽诵，遂历东园。周旋览观，憩千南蕃。睹兹茂蓼，结葩吐荣。猗那随风，绿叶紫茎。爰有蠕虫，厥状似螟。群聚其间，食之以生。於是寤物托事，推况乎人。幼长斯蓼，莫哉知辛。膏粱之子，岂曰不云。敬非德义，不以为家。安逸无心，如禽兽何？逸必致骄，骄必致亡。匪唯辛苦，乃丁大殃。

（《孔丛子·连丛》上，又见《艺文类聚》八十二、《御览》九百四十八。）



