○对夹臾合三所知哭寝判

〈敕造夹臾，少府合三，而成规不九，科罪。又太史令绪所知，亡哭於寝门之外，人告违礼。〉

武有七德，戎械攸先；礼有五经，丧纪为重。少府秦卿命爵，海税孔殷；太史吴将疏苗，家声允迪。天有成命，式裁弦木之规；人之云亡，来展生刍之吊。虽圆凿方枘，恒必由之，而同波异澜，区以别矣。何者？弧矢之利，张皇国威；俯ю之仪，撙节人序。理宜器因古式，自取妙於乌号；礼合前闻，固无讥於鼠刺。昔宋公研虑，妙尽逾山；齐妇御哀，深辞在野。何得轻其周葺，命不审於丝言；忽彼朋从，恸无依於む帐？遂使规殊宛转，未全明月之辉；交丧亲仁，遽异成风之质。且天子疏制，伫九合以成规；友生不幸，拊百身而奚赎？鱼胶象珥，已爽今仪；白马素车，全殊昔契。造亏夹臾，岂献春材？哀亻素寝门，徒悲宿草。眷兹有失，请依汉相之科；推彼无仪，深懵邹人之识。或恐规闻异制，制因义而随时；礼有异文，文缘情而黾勉。自须见可而进，未必同年；择善而行，宁俟终日？

朱济

济，开元时擢书判拔萃科。

