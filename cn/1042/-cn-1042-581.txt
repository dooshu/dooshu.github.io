王之道　追和东坡严车二雪诗

公诗有意拂廉纤，令似欧阳韵更严。

犬子亦应惭赋缟，痴儿端合愧夸盐。

飞绵勃窣争平堑，冻笋槎牙欲堕檐。

胡避只今何处是，玉屏森映一峰尖。

王之道

王之道　追和东坡严车二雪诗

雪满江城酒不赊，闭门那患出无车。

未容踏冻寻梅萼，应喜临风见柳花。

炭重乌银争晓市，蔬挑翠羽荷邻家。

何人正下红莲幙，大嚼蒸羊手更叉。

王之道

