【善哉行】

古公亶甫。（《广文选》作父。《诗纪》同。）积德垂仁。思弘一道。哲王于豳。（一解）太伯仲雍。（《宋书》作[□]。）王德之仁。行施百世。断发文身。（二解）伯夷叔齐。古之遗贤。让国不用。饿殂首山。（三解）智哉山甫。相彼宣王。何用杜伯。累我圣贤。（四解）齐桓之霸。赖得仲父。后任竖刁。虫流出户。（五解）晏子平仲。积德兼仁。与世沈德。未必思命。（六解）仲尼之世。王国为君。随制饮酒。扬波（疑作彼。）使臣。（乐府作官。七解乐府云。右一曲魏晋乐所奏。○《宋书》乐志。《乐府诗集》三十六。《广文选》十三。《诗纪》十一。）

