◇隶势

乌迹之变，乃惟佐隶。蠲彼繁文，崇此简易。厥用既弘，体象有度。奂若星陈，郁若云布。其大径寻，细不容发，随事从宜，靡有常制。或穹窿恢廓，或栉比针列，或砥平绳直，或蜿蜒缪戾。（案《衙恒传》作「胶戾」。）或长邪角趣，或规旋矩折。修短相副，异体同势。奋笔轻举，离而不绝。织波浓点，错落其间。若钟ね设张，庭燎飞烟。崭岩崔嵯，高下属连。似崇台重宇，增云冠山。远而望之，若飞龙在天；近而察之，心乱目眩。奇姿谲诞，不可胜原。研桑所不能计，宰赐所不能言。何草篆之足算，而斯文之未宣。岂体大之难睹，将秘奥之不传？聊伫思而详观，举大略而论旃。（本集。案此篇当是衙恒作，本集有之，姑不删。）

