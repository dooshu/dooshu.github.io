张嵲　咏鹤五首

引吭清噭达天外，何意留连豢养恩。

我亦久怀区外志，终当乘此羾天门。

张嵲

张嵲　咏鹤五首

非干位置异鸡群，自是昂藏绝世纷。

若使风标公子见，亦应惭恨不如君。

张嵲

张嵲　咏鹤五首

当年君子成猿鹤，物公谁能不怆神。

奋翼一归霄汉后，安知不作艾封人。

张嵲

张嵲　咏鹤五首

心期附凤参云驾，岂与凡禽共苑园。

黄鹄无能犹自免，应缘远去不乘轩。

张嵲

张嵲　咏鹤五首

千年一度复来归，城郭何人识令威。

当日荣华竟谁是，只应皆作路尘飞。

张嵲

