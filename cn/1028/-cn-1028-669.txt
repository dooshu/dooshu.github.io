方岳　晚泛草塘有鱼入舟呼童脍之适见瑞莲骈植与客赋首尾吟

草塘晚泛亦佳哉，谁为贫谋献脍才。

自入船来银泼刺，且留客共月徘徊。

不须溪友投竿线，径与诗人上酒杯。

着意出奇殊未也，柳边又报瑞莲开。

方岳

方岳　晚泛草塘有鱼入舟呼童脍之适见瑞莲骈植与客赋首尾吟

柳边又报瑞莲开，持与南薰讨论来。

君子花宁儿女熊，隐居人岂艳阳才。

一经在昔曾双荐，三世於今不异财。

自有老天知我在，草塘晚泛亦佳哉。

方岳

