王梦应　呈李书史四首

林塘万绿压沈沈，云满吟窝足靓深。

几朵青山成畏友，一窗白日照初心。

王梦应

王梦应　呈李书史四首

山中昼永书一帙，兵后南州健更谁。

君实中年陪社日，考亭无事注骚诗。

王梦应

王梦应　呈李书史四首

火龙骑日雪飞空，劲草亭亭不见风。

臣亮南阳今未老，一锄云碎日犹红。

王梦应

王梦应　呈李书史四首

火叶雪花正可人，陌头客子剑生鳞。

千年风致未尽歇，如此溪山有弃民。

王梦应

