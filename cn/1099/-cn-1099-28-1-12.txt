○請理軍政疏 【 軍政】

近因清理軍政、查得永樂十九年分調北京官軍、其戶丁寄住南京者幾四萬人緣其不服屯種操練、又不聽原衛管束、往往遊手閒曠、恣肆為非、况俱在京生長、習知軍旅之事、若令發遣赴北京操守、實為有益、乞將一丁至五丁者、全家起發、十丁以上、有置成產業者、五丁起發、五丁存留屯操、二十丁至三十丁者、如例中半起。留、丁多不願留者聽從起遣庶幾兩京官軍、各得其用、屯粮有增、而人無閒曠矣

皇明經世文編卷之二十八終







