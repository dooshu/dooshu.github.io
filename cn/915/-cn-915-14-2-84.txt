◇与达奚长儒书

智者禅师德尊望重，近年纡道，爰授净戒。今修治彼州十住寺，造立西徂玉泉寺，并见请为檀越。复闻公等，多结胜缘，大乘运通，良深随喜。师今遣僧使志果、法才二人，还就玉泉寺法璨道慧法师、十住寺道臻法师经理，想加心影响，奖成妙业。公私覃福，幽显同赖。法事远白，不复暄凉也。杨广呈。八月二日。（《释藏》起三，《国清百录》三）

