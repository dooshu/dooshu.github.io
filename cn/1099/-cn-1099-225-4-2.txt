○上介谿嚴閣老書 【 節省三鎮兵粮】

竊惟宣大山西嘉靖二十七年防秋客兵之費、三鎮廵撫應在去年終查明咨報軍門覆查較一、會疏請討、於事體宜爾也、乃山西則先於去年十二月逕具疏矣、大同今年二月初旬始咨報前來、參較無異、逼迫會題疏發數日而山西之咨文始到、又數日而宣府之咨文始到也、山西請討數少、而宣府廵撫則惟據守廵議呈、守廵兩道、則惟據委官查造、彼此相沿、舛謬特甚、以故某於大同則會題。於山西則咨部。於宣府則未敢會題未嘗咨部駁行再查。而該鎮之疏則已先發矣。彼誠慮其遲也。逼不遑留。然某之所以未具咨疏而駁行再查者。正與戶部之意同。即如戶部言。則某於大同山西稍能節縮。至于宣府。其敢有異視哉宣府二十六年會計沿邊緊要城堡客兵年例銀兩共三十五萬餘。盖預算支用畢盡秋毫之的數也。據今所查歲用本支實止該銀三十一萬餘。節剩銀四萬餘。修邊明効。似亦不誣。秪因該鎮查造叢錯遂自掩實。不然該年原計防秋主客官軍五萬一千四百一員名。馬二萬六千二百八十四匹。臨時以邊警告棘。增益官軍一萬七十四員名。馬一萬四千九百二十七匹。歲用錢粮宜出於會計年例之外。乃反有支剩、何也。某嘗與諸鎮守廵而下官員商確芻餉、約法數條間多廢閣、度支大較未盡當心要之易轍為難、理繩在漸某本無異能、冒領重任、邊機戎議四鎮紛填、勞瘁不辭、心思靡逮、妄謂事有大體、官有專責廵撫才猷名望、俱不下人綜理邊儲、專精可托况有戶部郎中會同行事、不須過為侵越、煩瑣相稽、如嘉靖十八九年以前、總督未設。廵撫郎中諸臣何嘗不任之有餘力哉。夫毛舉其細者、恒鼎弃于其大拓思於什伯、或失計於錙銖、即某所計慮修邊并守。欲因以節省財用。計錙鍾而毛舉。是誠不能。昧什伯而鼎弃。亦所不敢。查得嘉靖二十四年以前。宣府大同山西客兵粮草仰給帑銀歲常一百四五十餘萬嘉靖二十五年。多方撙節。然尚費帑銀一百二十六萬三千八百餘。戶部卷簿。歷歷可稽。自修邊併守議行而為國節財之道亦在是焉以故二十六年會計。歲用防秋客兵銀。宣府三十五萬餘。大同五十三萬二千餘。山西二十四萬四千餘。共一百一十二萬六千餘。比之二十五年。巳省銀一十三萬七千餘。而民壯工食客兵賞賜之省不與也。其旹奏請添發三鎮止共銀七十一萬七千餘。年終尚有支剩。今嘉靖二十七夫。會計歲用防秋客兵銀兩。以二十六年用過之數為凖。備宣府三十萬餘。大同三十三萬六千餘。山西一十二萬七千餘。共七十七萬三千餘。比之二十六年會計。又省銀三十九萬六千餘。而民壯工食客兵賞賜之省亦不與也。奏請添發三鎮。止共銀三十五萬八千餘。凑之當巳足用。乃若另議請發。趁今粮草價平。預為糴買。以防它警。或留作二十八年客兵支應。則在於會計年例外者。將來省而又省。亦未可知。某曾疏言修邊守要。籍兵營田。生意教訓之後。可漸減客兵之費。誠非虛誑。但嘉靖二十二三等年三鎮客兵每歲費帑銀一百四十五萬兩。人皆知之而三鎮共止用銀七十七萬三千兩。省其大半。則自二十六年始。人未必知。而某亦未皆舉以為功。乃今竟不嫌於務白。淺之示人、誠懼聞而投杼耳、向來修邊之役、兩請部屬監視度之、既不得請、付之有司懼將??免焉、巳属不肖者所為、若復少有不誡、則臧錮弃世之徒、即蓐螻蟻、蔑所掩覆、悲也、三鎮邊墻千餘里美完足恃、前此所無、億萬人之耳目。安可欺耶。乃聞或又有謗此者。豈以天下事不欲人為之、天下人皆臧錮也耶、常經怪昔年楊邃庵王晉溪二公、俱以修邊貽謗。二公才高。不屑於小廉曲謹或有出入。然亦不遽至於人所云。某無二公之才、故亦鮮不屑之事、特不幸曾石塘身死之後、人言修邊錢粮不明太甚、繇是能無賤惡其聯官者、疑無視聽、即行懷曾史猶心陷左腹也

