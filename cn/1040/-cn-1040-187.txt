虞俦　旅怀上石似之郎中

妄意弹冠不作痚，向来曾是曳长裾。

倚门慈母须微禄，当路君公亦荐书。

杜曲诗成还蹭蹬，河东赋在有吹嘘。

上林不敢栖高树，斗水何妨置腐鱼。

虞俦

虞俦　旅怀上石似之郎中

骚人先自不禁秋，风雨相将作许愁。

尚有壮怀因酒到，苦无佳思慕诗休。

故乡音信新来雁，尽日笙歌谁氏楼。

满目黄花笑樵悴，未应回首没江鸥。

虞俦

虞俦　旅怀上石似之郎中

暮鹊投林意自深，向来一诺抵千金。

面看逆旆有归色，足望穷途无好音。

岁晚更怜霜点鬓，夜寒除是月知心。

政应老死何须惜，或有遗书备访寻。

虞俦

