郭印　诸友和章及性宗用韵二首

服田力穑是良农，卤莽耕耘报亦同。

得道正从勤苦里，了心只在刹那中。

六通四辟非关学，万别千差不见功。

法法满前供受用，更於何处觅家风。

郭印

郭印　诸友和章及性宗用韵二首

千花百草斗青春，法界谁知本一真。

生灭去来浑妙用，洪纖曲直现全身。

参同聊示师资契，授受宁论父子亲。

直下承当犹自错，可怜舍己更从人。

郭印

