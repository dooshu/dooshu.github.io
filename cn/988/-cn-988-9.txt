苏辙　次韵子瞻雨中督役夜宿水陆寺二首并叙

云气连山雨泻盆，莫投僧舍欲关门。

暂时洒扫宽行役，终夕崎岖入梦魂。

烦热暗消秋簟冷，焌濡未解夜灯昏。

二年游宦多劳苦，何日相从得细论。

苏辙

苏辙　次韵子瞻雨中督役夜宿水陆寺二首并叙

野寺萧条厌客喧，雨披修竹乱纷然。

已因无食聊从仕，深悟劳生不问禅。

未至莫忧明日事，偷闲且就此宵眠。

天明归去芒鞋滑，虽有藤舆懒上肩。

苏辙

