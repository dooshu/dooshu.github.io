○行廵海道 【 計處降人】

提督軍門都御史塗為軍務事、照得盜賊之惡、罪在不赦、中間甘心合夥者、因為真盜、至于被虜脇從。不得巳而為者。若能輸誠歸順。即皆吾民。必須加意安插。以廣來降之路。以散盜賊之黨。近准總兵官李手本、開送曾一本夥來降人吳甫榮到院、轉發監軍道審稱投降情真、合發漳州府審解廵海道照依凃禮事例、賊黨投降此携散要事也因當用意拊卹使其同類知慕則賊首不足擒矣送總鎮標下報效等因、巳批依擬行去後、今訪得該府未知本意。收置于獄。不無沮來降者之心。合行查處、為此牌仰本道、即便弔取吳甫榮到道、一面徑給與報效哨官名色信票仍給賞青絹玉色絹衣一套。外官銀五兩。聽其自辨衣糧。以為輸誠歸順之勸。仍照凃禮事例、送鎮軍門報效、造支哨官名糧候有建功、一體敘錄、

