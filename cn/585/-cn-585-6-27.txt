第二十七则 千金易得，知己难求

同仁相忧。

解读 都怀有仁善之心的人，一定会互相担忧、关心彼此。

张注“文王之闳、散，微子之父师、少师，周旦之召公，管仲之鲍叔也。”

王氏曰“君子未进，贤相怀忧；谗佞当权，忠臣死谏。如卫灵公失政，其国昏乱，不纳蘧伯玉苦谏，听信弥子瑕谗言，伯玉退隐闲居，子瑕得宠于朝。上大夫史鱼见子瑕谗佞而不能退，知伯玉忠良而不能进。君不从其谏，事不行其政，气病归家，遗子有言：‘吾死之后，可将尸于偏舍，灵公若至，必问其故，你可拜奏其言。’灵公果至，问何故停尸于此？其子奏曰：‘先人遗言：见贤而不能进，知谗而不能退，何为人臣？生不能正其君，死不成其丧礼！’灵公闻言悔省，退子瑕，而用伯玉。此是同仁相忧，举善荐贤，匡君政国之道。”

