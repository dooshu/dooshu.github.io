贫病

贫至今年剧，真无地置锥。



判愁停贳酒，忍病罢迎医。



性嬾非关老，天穷岂坐诗？



秋风还欲到，便可数期颐。



贫病

行年七十尚携鉏，贫悴还如白紵初。



好事邻僧勤送米，过门溪友强留鱼。



客来旋过墙头酒，睡起闲抽架上书。

要信荣枯元不动，胸中浩浩著空虚。



贫病

穷愁病思两茫茫，衰发元知合变霜。



酒要解酲犹有策，食求祝噎更无方。

凋零坐上亲朋少，寂寞人间岁月长。



默计有时还自幸，幼安垂老始归乡。



