○本事诗序

诗者，情动於中而形於言。故怨思悲愁，常多感慨。抒怀佳作，讽剌雅言。著於群书，虽盈厨溢阁，其间触事兴泳，尢所锺情。不有发挥，孰明厥义。因采为本事诗凡七题，犹四始也。情感、事感、高逸、怨愤、徵异、徵咎、嘲戏。各以其类聚之。亦有独掇其要不全篇者，咸为小序以引之，贻诸好事。其有出诸异传怪录，疑非是实者，则略之。拙俗鄙俚，亦所不取。闻见非博，事多阙漏。访於通识，期复续之。时光启二年十一月，大驾在褒中。前尚书司勋郎中赐紫金鱼袋孟启序。

赵申户

申户，乾符时官左武卫兵曹参军。

