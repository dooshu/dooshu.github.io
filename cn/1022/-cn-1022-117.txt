仇远　和张仲实见寄

天地有义气，五行秋在金。

风吹庭前树，亦做清商音。

游子初离群，百感集一襟。

谅予老冉冉，无复谣善淫。

吾方用吾悟，安计他人心。

仇远

仇远　和张仲实见寄

古交色不变，百炼如精金。

一别又三月，书札乘嗣音。

相望隔一水，离忧盈中襟。

秋阳不能骄，秋雨不能淫。

会面不可期，月明千里心。

和仲祥大风韵

正忧蕴蕴与隆隆，怪得连朝起大风。

酷日从今宜敛暑，大王自古解称雄。

中庭老树吹将折，破屋重茅卷已空。

可是南溟鹍欲化，爰居先避鲁门东。

仇远

