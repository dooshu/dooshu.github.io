西湖

追想西湖始，何缘得此名。恍逢西子面，大服古人评。

冶艳山川合，风姿烟雨生。奈何呼不已，一往有深情。

一望烟光里，苍茫不可寻。吾乡争道上，此地说湖心。

泼墨米颠画，移情伯子琴。南华秋水意，千古有人钦。

到岸人心去，月来不看湖。渔灯隔水见，堤树带烟熇。

真意言词尽，淡妆脂粉无。问谁能领略，此际有髯苏。













