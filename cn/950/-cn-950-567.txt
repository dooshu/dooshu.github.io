杨万里　过洛社望南湖暮景三首

南湖隔水见渔灯，鴈落芦汀八字横。

对面双峰烟雨里，双峰外面是宜兴。

杨万里

杨万里　过洛社望南湖暮景三首

暮烟如雨雨如烟，一把珠帘隔远山。

帘影渐浓山渐淡，恍然移入画屏间。

杨万里

杨万里　过洛社望南湖暮景三首

一阵南风似箭来，蒲帆飞上最高桅。

两边岸柳都奔走，不及追船各自回。

杨万里

