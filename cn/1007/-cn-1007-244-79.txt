张元干　寄题悠然阁三绝句

林端结阁小跻攀，四面岚光绕曲栏。

佛法本来南北异，个中北望见南山。

张元干

张元干　寄题悠然阁三绝句

登临巧处属僧家，随分生涯度岁华。

莫待藤萝满山月，时来倚杖数昏鸦。

张元干

张元干　寄题悠然阁三绝句

谁标此阁作悠然，万事无非信手拈。

参得东篱把菊意，不妨老远引陶潜。

张元干

