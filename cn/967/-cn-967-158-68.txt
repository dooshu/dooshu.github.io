李弥逊　次韵郎中弟见寄

筠溪岸上千竿竹，梦想犹疑玉笋班。

只欠吾家小居士，杖藜风雨亦来还。

李弥逊

李弥逊　次韵郎中弟见寄

病着先地首丘地，林松已约野僧栽。

它年地下从诸老，何必人间咏八哀。

李弥逊

李弥逊　次韵郎中弟见寄

凝云飞雪暗乡城，遥想鴒原老弟兄。

解道因风吹格絮，诗成吟咏许谁听。

李弥逊

李弥逊　次韵郎中弟见寄

十年不踏横山路，日望白云午里思。

宰木可围人更老，长閗犹记共栽时。

李弥逊

李弥逊　次韵郎中弟见寄

骥子摛词苦未工，粉袍勍敌气如虹。

欲收一战追诸父，政恐神锥未易同。

李弥逊

李弥逊　次韵郎中弟见寄

青春不与老相期，归雁声中数别离。

折柳西城真旦暮，镜中白发已如斯。

李弥逊

李弥逊　次韵郎中弟见寄

穷秋璧月才圆后，犹忆桑弧初挂年。

千里一尊欢稚子，祝君从我傲壶天。

李弥逊

李弥逊　次韵郎中弟见寄

西林叶幄已藏鸦，若比蜗牛信可夸。

更约此君成莫逆，北窗高卧看纷华。

李弥逊

李弥逊　次韵郎中弟见寄

浮木随流谁见招，春江无尽水云遥。

只今瘴海投闲地，魑魅为邻资正骄。

李弥逊

李弥逊　次韵郎中弟见寄

季子论才到履絧，十年不调可怜渠。

自闻马祖今非佛，不似潜夫但著书。

李弥逊

