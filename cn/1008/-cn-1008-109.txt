赵蕃　成父居于普宁寺钟楼之下辟以为斋旧名坎止近易榜日发深省衡州舅氏

正砾何所知，说法犹咄咄。

况此空洞中，孰能无启发。

赵蕃

赵蕃　成父居于普宁寺钟楼之下辟以为斋旧名坎止近易榜日发深省衡州舅氏

危岑百尺高，下有溪流深。

高深日相激，合此无尽音。

赵蕃

赵蕃　成父居于普宁寺钟楼之下辟以为斋旧名坎止近易榜日发深省衡州舅氏

人行冥昧中，遇坎辄自省。

闻是微妙音，安得忘所警。

赵蕃

赵蕃　成父居于普宁寺钟楼之下辟以为斋旧名坎止近易榜日发深省衡州舅氏

我有嗜睡癖，衾枕长与偕。

晨昏要无失，曷日住君斋

赵蕃

