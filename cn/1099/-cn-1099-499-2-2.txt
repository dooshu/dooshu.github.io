○烈象傳 【 烈象】

事有以一著係安危、一物閱成敗、居?忄一日?視為平平、而識微主幄者、尤必謹之蚤焉、歲乙丑、當霑烏聯水藺大舉憤兵再出、雞聯四省、震驚六詔、目中視昆海一盃、不足當飲馬矣、懷山彌壑、峰峰橇帳雲連、夙將名王、望前鋒惴惴不敢輕試、賊騎分三路下、東南一路尤銳、鋒不可當、時陶兵象馬初到、有陸姓小將、銳若初生犢、主者置之此路。非無意也。鋒刃未接、各營面面無人色、主帥叩天誓師、三軍振奮、賊果先以東南萬騎奔突、排山倒海、西自夷名有以象為陣者然不象為致全勝者存此以見兵机陸將兵不滿千幸陶有名象一隻、象奴馭之、素得神机、深伏小壍、鼻中飲水泥數斛、賊騎恬不知、奔騰而下、象突出咆哮號吼。躍起丈餘萬馬辟易鼻中水泥噴作雲霧直搏賊鋒。勢如猛虎舉足踏賊、人馬俱如糜、復用鼻捲一悍賊、拋向天墮地、踐蹙皮骨無完、陸將引兵乘勝追逐、喊聲四起、馬奔、壑人潰野、器械山集、揮刀發銳、我兵刀劍儘敵肉溪壑漲賊血、十年來滇兵之捷、未有如此勝者、大且速且全者、抵暮收兵、象尚勃勃具餘勇、馬龍通城百姓携壺漿蒭食、望象稽首百叩以謝、次日創發、　病通體出箭簇計三升餘、鼻中、一矢毒甚、遲又日象藎瘁矣、嗟乎、據三酋惡燄、六詔兩迤、只拉枯朽、中外汹汹不可保、得此一象、滇雲數百萬生靈、轉危為安、易亂為治、間不容髮、孰謂象之功可冺耶、嗟乎設使象知有人我。知有衆寡。知有趨避。必憧憧于勇怯。即忘入我衆寡趨避矣、藏伏不深、沈机不預、敵必因變設奇、勝敗不知誰属、所謂無心合道、善藏為勇、不意于一象見之也、馬龍人業巳封塚立碑、余代庖守安普、聞見最真、特表出之、以告黔陽臣子之留心封疆者、捐軀報國、必先忘人我、象一物且竪大功、矧具七尺靈萬彙者、肯出此象下耶、

皇明經世文編卷四百九十九終







