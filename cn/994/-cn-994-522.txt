吴芾　挽何内翰二首

场屋声名四海知，十年平步上丹声。

伏蒲议论高千古，视草文章妙一时。

雅望自应登辅弼，壮图仍欲济艰危。

谁知竟负经纶志，空使人怀殄瘁悲。

吴芾

吴芾　挽何内翰二首

老去交游半浅深，高山流水独知音。

分携苦未经寒暑，转盼那知隔古今。

联事尚怀时把酒，同朝犹记共论心。

无因执绋西山路，空对东风泪满襟。

吴芾

