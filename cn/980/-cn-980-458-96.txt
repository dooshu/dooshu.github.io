释重顯　思归引

一住翠峰顶，两见溪草绿。

不知朝市间，几番生荣辱。

萧条岩上云，冷淡水边竹。

报谁归去来，向此空踟躅。

释重顯

释重顯　思归引

常忆在庐山，随时寄瓶锡。

五百与一千，聚头同遣日。

猿攀影未回，鹤望情还失。

教他王老师，皏钝无处觅。

释重顯

释重顯　思归引

时雨洒如膏，万卉皆滋益。

枯根甘自休，也似春无力。

耕夫晓尚眠，蚕妇夜多息。

從兹家业荒，共落风尘迹。

释重顯

