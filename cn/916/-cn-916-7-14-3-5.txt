【饮马长城窟行】

〖《诗纪》云。一云拟青青河畔草。〗

亭亭山上柏。悠悠远行客。行客行路遥。故乡日迢迢。迢迢不可见。长望涕如霰。如霰独留连。长路邈绵绵。胡马爱北风。越燕见日喜。蕴此望乡情。沈忧不能止。有朋西南来。投我用木李。并有一札书。行止风云起。扣封披书札。书札竟（本集作意。）何有。前言节所爱。後言别离久。（○本集一。《诗纪》六十六。）

