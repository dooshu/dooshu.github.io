杨公远　边日雪次典仲宣韵二首

天遣冯夷剪水飞，拿空万木冻龙痴。

寒思坡老玉楼句，清想刘叉冰柱诗。

谩拥地炉然竹火，更垂纸帐当罗帷。

谁知预作丰年瑞，不疗贫家眼下饥。

杨公远

杨公远　边日雪次典仲宣韵二首

连朝飞雪满山城，恰负人言雪易晴。

梅顿添肥香不减，竹虽暂屈节还清。

闭门僵卧嗟寒士，煮水烹茶任巨卿。

但喜遗蝗深入地，休夸李愬把吴平。

杨公远

