马廷鸾　题老学道院

天典民彝圣得知，斯文千岁以为期。

试看涑水三雍赞，何必兰陵赋诡诗。

马廷鸾

马廷鸾　题老学道院

瓜烂东陵老废锄，野民八十尚躯书。

窗风文字翻叶叶，抱膝长吟一拥炉。

马廷鸾

马廷鸾　题老学道院

白日临晨老可娱，平生有味太玄{左爻右守}。

莫将华皓嗤童习，更采玄文扁此庐。

马廷鸾

马廷鸾　题老学道院

繁笔泉石两成痴，早学东家晚学西。

章甫峨峨宁汝误，如今翻恨十年迟。

马廷鸾

