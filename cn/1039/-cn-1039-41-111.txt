叶适　衢州杂兴二首

玉研朱弓不可寻，暖风催绿麦成阴。

越山行尽见平野，江上水流无逝音。

地跨京师都邑壮，俗兼吴楚智谋深。

诏书宽大邦人诵，知有贤侯缓辔临。

叶适

叶适　衢州杂兴二首

樊梅野雪扫成泥，桃李纷纷照旧蹊。

行子束书轻驷马，主人炊蓐候鸣鸡。

丰年囹圄荒蓬藋，万里耕桑接町畦。

堪笑府儒何用此，只今飘转楚江西。

叶适

