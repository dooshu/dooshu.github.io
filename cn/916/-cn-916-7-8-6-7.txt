【九日侍宴乐游苑诗为西封侯作】

皇德无馀让。重规袭（本集作入。文苑作习。注。一作袭。）帝勋。垂衣化比屋。□卷（岁时杂咏作眷。）顾（《类聚》作卷领。文苑云。一作眷领。）慎为君。□飞悦有道。卉木荷平分。宸（岁时杂咏作神。文苑云。一作神。）襟动时豫。岁序属凉氛。城霞旦（《初学记》作朝。岁时杂咏、文苑同。文苑又注。一作旦。）晃朗。槐雾（本集作霭。）晓氤（《初学记》作氛。文苑同。又注。一作氤。）氲。鸾舆和（文苑云。一作和驰。）八袭。（本集作六龙。）凤驾启（文苑作起。注云。一作启。）千群。（本集作郡。）羽觞欢（《类聚》作歌。文苑云。一作歌。）湛露。佾舞奏承云。禁林终宴晚。（《初学记》作晚宴。）华池物色曛。疏树翻高叶。寒流聚细文。（本集作纹。《诗纪》同。文苑云。一作纹。）晴轩连瑞气。同（《初学记》作飞。岁时杂咏同。《诗纪》云。一作飞。）惹御香芬。（以上二句。岁时杂咏在末尾。）日斜迢递宇。风起嵯峨云。运偶参侯服。恩洽厕朝闻。（本集作文。）於焉藉（文苑作籍。）多幸。岁暮仰游汾。（○本集一。古今岁时杂咏三十三作九日侍宴乐游苑。文苑英华百七十三。《诗纪》八十三。又《类聚》四作为西丰侯九日侍宴乐游苑诗。引勋、君、分、氛、氲、群、云、曛、文九韵。《初学记》四作九日侍宴乐游苑诗。引勋、分、氛、氲、曛、文、芬、汾八韵。）

