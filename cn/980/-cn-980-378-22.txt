释印肃　金刚随机无尽颂　不受不贪分第二十八

法法如无我，坐却圣凡个。

德山拄杖亲，要打刘铁磨。

释印肃

释印肃　金刚随机无尽颂　不受不贪分第二十八

心心忍最玄，无中绝二边。

南山烧起火，北山得翠烟。

释印肃

释印肃　金刚随机无尽颂　不受不贪分第二十八

不应贪福德，强接无生客。

闻声恰似聋，见声非外色。

释印肃

释印肃　金刚随机无尽颂　不受不贪分第二十八

随处示威权，栗棘金刚圈。

世人吞得者，万古入灯传。

释印肃

释印肃　金刚随机无尽颂　不受不贪分第二十八

缘岸严陵钓，半夜守天晓。

及至日头红，未免随他照。

释印肃

释印肃　金刚随机无尽颂　不受不贪分第二十八

平湖范蠡舡，空恨万波前。

不观天上月，徒捞水间天。

释印肃

释印肃　金刚随机无尽颂　不受不贪分第二十八

古今人易老，无异霜凋草。

本根依旧青，不解寻元讨。

释印肃

释印肃　金刚随机无尽颂　不受不贪分第二十八

片月下伊川，岂是别人源。

若还识得水，性海量无边。

释印肃

