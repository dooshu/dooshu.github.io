◇上言冲帝质帝母未有称号

《春秋》上义，母以子贵。隆汉盛典，尊崇母氏，凡在外戚，莫不加宠。今冲帝母虞大家，质帝母陈夫人，皆诞生圣皇，而未有称号。夫臣子虽贱，尚有追赠之典，况二母见在，不蒙崇显之次，无以述遵先世，垂示后世也。（《后汉·顺帝虞美人纪》「熹平四年，小黄门、议郎卑整上言。」「帝感其言，乃拜虞大家为宪陵贵人，陈夫人为渤海孝王妃。」）

