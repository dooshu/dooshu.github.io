黄公度　次云见过留宿有诗因赓其韵二首

茅舍嚣尘外，青灯笑语中。

相逢今夕歟，忽忆去年同。

瓶涩倾无绿，炉寒拨更红。

卧闻窗雨响，檐溜受斜风。

黄公度

黄公度　次云见过留宿有诗因赓其韵二首

惜别情无赖，狂吟意有馀。

琴尊闲院落，花柳暗村墟。

行乐真聊尔，论交莫后予。

裹粮山下约，来往未应疏。

黄公度

