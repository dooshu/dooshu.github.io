济危上丹

乳香 太阴玄精 五灵脂 硫黄芪 陈皮 桑上寄生 阿胶（炙） 卷柏（生，各等分）上将前四味同研匀，石器内微火炒，勿令焦了，又研极细，复入余药为末，用生地黄汁和丸，梧子大。温洒或当归酒下二十丸，食前服。

评曰：所下过多伤损，虚竭少气，唇青肉冷，汗出神昏，此皆虚脱证，何以谓之生风?风是外氵㸒，必因感冒中伤经络，然后发动，脏腑岂能自生风也?虚之说，盖因《脉经》云：浮为风为虚。此乃两病合说，在人迎则为风，在气口则为虚。后学无识，便谓风虚是一病，谬滥之甚，学人当知。

《保庆集》二十一论，人用既多，因评其说，仍将得效方附行。外有产科诸证，并序于后。







