○修黄陵庙记

岁在单阏，律应蕤宾。太尉中书令楚王重修二妃庙於洞庭岸，所以酬灵感而答前愿也。在昔有鳏侧陋，将宏试可之功。降观刑，始协嫔于之德。於是化流妫，德洽尧闻。冈矜帝子之尊，尽执家人之礼。洎南巡不返，北渚俱来。莫追龙驭之踪，空见象耕之所。违天有恨，甘委骨於重泉。同穴无期，分捐躯於积水。芳流旧俗，德被遗黎。焕庙貌於千秋，俪精灵於二圣。魂归紫府，想从西母之游。迹瘗黄陵，犹锡斯民之福。有祈皆应，无感不通。权水旱於乡关，运惨舒於生植。吞刀吐火，越巫而但骋蹁跹。桂酒椒樽，楚老而犹通。我太尉中书令楚王抚戎多暇，访古遗踪，敬神而远之，非鬼不祭也。以二妃庙基颓毁，栋宇倾摧。荆榛翳荟於轩墀，苔藓斓ょ於像设。灵踪未泯，宁无步袜之尘。祀事不严，亦系褰帷之政。乃命鲁工削墨，郢匠运斤。初洞启於崇扉，忽鸟翔於峻宇。亏墁云布，畚锸星罗。在三农而不妨，虽一日而必葺。兰椽栉比，桂柱飞。梁间之くぐ不收，檐际之鸳鸯欲起。黛眉斯敛，若含黄屋之愁。绣脸如生，将下翠筠之泪。始者欲为经度，尽自内财。仍奏皇明，请崇徽号。奉唐景帝天五年六月十有四日敕旨，以黄陵祠，封懿节庙。窃以世遥三古，事远重华。褒扬必在於正人，宠数方加於异代。故可使穷泉发耀，贞魄有归。非至德何以通神明，非至灵何以感直气。厥功既就，盛德将书。镌铭永托於他山，悠久便同於元造。宜求彩笔，以述芳词。振迹忝前旌，名微候馆。仰承严命，俯扣庸音。无陆氏之患多，有景纯之未寤。它年岸上，应知杜预之功。今日江边，且愧曹娥之作。

