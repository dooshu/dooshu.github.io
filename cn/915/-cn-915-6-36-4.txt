◇续汉书光武纪论

昔羿浞篡夏数十年，少康生为仍牧正，能修德复夏，厥勋大矣。然尚有旅田及靡有鬲内外之助。至於光武，承王莽起自匹庶，一民尺土，靡有凭焉。发迹於昆阳，以数千屠百万，非胆智之主，孰能堪之。讨贼平乱，克复炎汉，号称中兴者，无以加之矣。中国既定，柔远以德。爱慎人命，下及徭役。武功既备，抗文德，修经术，勋绩宏矣。（《御览》九十）

