○复田悦等官爵诏

播州带水县百姓田悦等：王者之於典刑也，举违是放，闻义则归。虽审而有常，亦宥而不过，况本於黜免，各从亲累。今与之更始，宜复官常，当思迁善之规，载勤事上之命。田悦可依旧魏博节度中军兵马使银青光禄大夫检校右散骑常侍兼魏州大都督府左司马御史中丞，潮州程乡县尉田绾可依旧检校尚书驾部郎中兼御史中丞，柳州义章县尉田绪可依旧试京兆府参军。万州南浦县尉田沦可依旧试大理评事。

