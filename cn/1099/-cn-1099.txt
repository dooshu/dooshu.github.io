皇明经世文编 - (明)陈子龙




明陈子龙主编,列名选辑者24人,参阅者142人。成于1638年(崇祯十一年)。正编504卷,另补遗4卷,总目1卷,姓氏里爵1卷,凡例1卷。取材于明文集一千余种,以作者为纲,年代先后为序,采录有关时政、礼仪、赋役、刑法、农事、漕运、科举、铨选、军务、边防等各类奏疏、文章,而以经世致用为主旨。他们选编这部书的目的在于总结明代统治经验，以经世致用，作为当时和以后施政的借鉴。他们是由所搜集到的1000多种文集选编成这部书的，有些文集今天已经没有传本，其中的文章正是靠着这部书才得以流传下来。选入的文章大量的为奏议，也有许多书信、议、序、记等，内容十分丰富，包括时政、礼仪、宗庙、职官、国史、兵饷、马政、边防、军务、海防、火器、贡市、番舶、灾荒、农事、水利、海运、漕运、财政、盐法、刑法、钱法、钞法、税课、役法、科举、宗室、弹劾、谏诤等。编排上以人为纲，以年代先后为次。全书编成于明崇祯十一年(1638)，由云间平露堂刊行。卷首有方岳贡、张国维、任濬、黄澍、张溥、许誉卿、冯明玠、徐孚远、陈子龙序和宋征璧所写凡例。由于这部书收入了一些为清朝满族统治者所不愿见到的历史文献，因此在清朝被列为禁书。中华书局1962年据崇祯刊本将本书影印出版，改名为《明经世文编》。书末增加了《作者姓名索引》和《分类目录》。



●影印明經世文編序

吳晗

中華書局把清代列為禁書、流傳很少的明經世文編影印行世，這是一件大大的好事。

清乾隆時多次頒布禁燬書目，主要目的是要掩飾清代先世和明朝的關係，說成建州部族從來是一個獨立的民族，沒有受過明朝冊封等等，替祖先臉上抹金。明經世文編恰好收入清朝皇帝最不願意為人所知的一些歷史文獻，例如王瓊王晉溪本兵敷奏為計處夷情以靖地方事。說出建州左?一些首領「做賊」的行逕；張學顏張心齋奏疏撫遼疏和申飾邊臣撫夷疏，說出建州領袖王台、王杲對明朝的不同態度；楊道賓楊宗伯奏疏海建二夷踰期違貢疏和海建夷貢補至南北部落未明遵例奏請乞賜詰問以折狂謀事，說明建州和海西兩部對明朝的朝貢制度、時間、人數和奴兒哈赤兵力情況；熊廷弼熊經略集敬陳戰守大略疏、上葉相公書、答友人書，更具體說出李成梁如何計殺奴兒哈赤祖父叫塲和他失，又封奴兒哈赤為龍虎將軍，奴兒哈赤遠交近攻，日益強大的原委；姚希孟姚宮詹文集建夷授官始末，更是原原本本闡述了建州和明朝的關係。這些真實的寶貴的史實，觸怒了清朝統治者，明經世文編因之被列為禁書。現在這部書影印行世了，這一段被埋沒的史實又重見天日了，值得我們高興。

但是，這部書的史料價值決不止於此，還有它更大的意義。

明經世文編是一部從歷史實際出發，總結明朝兩百幾十年統治經驗，企圖從中得出教訓，用以改變當前現實、經世實用的書。這部書的編輯、出版，對當時的文風、學風是一個嚴重的挑戰，對稍後的黃宗羲、顧炎武等人講求經世實用之學，也起了先行者的作用。

書的編輯時間在明崇禎十一年（公元一六三八），二月開始，十一月便編成，時間極為短促。

在這年之前，明神宗萬曆四十四年（公元一六一六），建州奴兒哈赤稱帝，國號後金，建元天命。四十七年（公元一六一九）明朝派楊鎬四路出兵，攻打後金，三路全軍覆沒。天啟二年（公元一六二二）山東白蓮教徒起義，崇禎元年（公元一六二八）陝北農民起義，三年（公元一六三○）後金軍入關包圍北京，八年（公元一六三五）李自成、張獻忠會合，十年（公元一六三七）張獻忠攻安慶，李自成入四川。在這年之後，崇禎十七年（公元一六四四）李自成農民軍攻下北京，明朝政權便宣告結束了。

這部書編輯的時候，正是明朝內部階級鬥爭極為激烈的時代，對建州的民族矛盾極為尖銳的時代。黃澍序文所說：「南寇北奴，日益滋大。」正說明了明朝統治階級所面臨的情況。

統治階級中的知識分子，文人也罷，儒生也罷，對現實情況的反映如何，明經世文編幾篇序文作了回答。黃澍序說：「乃文人柔弱，既已論卑氣塌，無當上旨，凡而呫哦誦記，自章句而外無聞焉。」指出文人伊伊啞啞，除了章句之學以外，什麼也不懂。陳子龍序說：「俗儒是古而非今，擷華而舍實。夫保殘守缺，則訓詁之文充棟不厭，尋聲設色，則雕繪之作永日以思。至於時王所尚，世務所急，是非得失之際，未之用心，苟能訪求其書者蓋寡，宜天下才智日以絀，故曰士無實學。」儒生是古非今，講形式不求實質，訓詁、詞藻，成天揣摩，至於當前現實問題，世務所急，卻從不用心，連是非得失也搞不清楚，結論是士無實學。至於作了官的士大夫呢，徐孚遠序說：「今天下士大夫無不搜討緗素，琢磨文筆，而於本朝故實，罕所措心，以故掞藻則有餘，而應務則不足。語云：高論百王，不如憲章當代。」同樣是只講詞藻，不了解過去，也不了解現實。許譽卿序更慨嘆地說：「予惟學士大夫平生窮經，一旦逢年，名利嬰情，入則問舍求田，出則養交持祿，其於經濟一途蔑如也。國家卒有緩急，安所恃哉！」他們沒有作官以前，讀的是經書，和現實無關；中了科舉以後，在家搞房子買田地，做官搞好關係作巧宦，對於現實問題的解決，毫不關心：國家有事，怎麼能依靠這種人呢！總之，一句話，儒生、士大夫中大部分人對現實問題不關心，更談不上研究。

這就是明朝末年的文風、學風！空疏，不學：在文學方面，公安、竟陵是代表；在哲學思想方面，王學末流空談性命的一羣人是代表。

明經世文編的編輯是當時一部分較有遠見的知識分子，為了反對這種有害的文風、學風，要求通過歷史實際的學習，總結前人經驗，來解決當前的問題的努力。

這部書的編輯也是有所繼承的，前此，有陳九德的明名臣經濟錄，分為十目，取奏疏事蹟上有關治道的分別編列，時間從明初到正德末年止；有陳其傃的明經濟文輯，分十七目；有萬表的明經濟文錄等等。明經世文編繼承了這個傳統，規模更大。後於此。清朝人編的經世文編，那就更多了。

編輯採用主編負責、集體選輯的方法。

主編的主要人物是陳子龍、徐孚遠、宋徵璧三人：都是江蘇松江人。

陳子龍（公元一六○八－－一六四七）字臥子，擅長制藝（八股）文字，詩賦古文駢文也寫得很好，年輕時就很出名，崇禎三年舉人，十年中進士。官紹興推官，升兵科給事中。清兵南下，子龍和太湖義兵相結，事敗被俘，投水自殺。

徐孚遠（公元一五九九－－一六六五）字闇公，崇禎十五年舉人。清兵破松江，孚遠從魯監國漂泊海島，後來到台灣依鄭成功，死在那裏。

宋徵璧原名存楠，字尚木，天啟七年舉人，後改名徵璧，崇禎十六年進士。明亡，和弟徵輿都投降了清朝。

明朝末，東南各地知識分子紛紛組織文社，講求制藝，議論朝政，聲勢最大的是蘇州以張溥、張采為首的復社。松江則有幾社的組織。幾社取義於絕學有再興之幾，和知幾其神的意義。幾社的主要成員同時也參加了復社。初創時有所謂幾社六子：徐孚遠、陳子龍、夏允彝、杜麐徵、彭賓、李雯。宋徵璧是後來參加的。初創於崇禎二年（公元一六二九），以文會友，搞得很熱鬧。後來便和書坊合作，選刻時文，由徐孚遠主持編選，從崇禎五年到十四年，刻了幾社會義五集，會義很受要參加考試士子們的歡迎，參加幾社的人也越來越多，超過百人了。在選刻時文的基礎上，陳子龍等編輯了明經世文編。

據宋徵璧所撰凡例，編輯分擔任務，徐孚遠、陳子龍十居其七，宋徵璧十居其二，此外李雯、彭賓、何剛等都曾參加商酌。以此，文編各卷都列有陳子龍、徐孚遠、宋徵璧三人姓名，其餘一人則李雯、宋存標等輪流列名。綜計全書，列名選輯的二十四人，列名參閱的一百四十二人。選輯的都是松江人，是負實際工作的；參閱的則是分散在各地的人，參加文集的搜集或校選工作的。

選文的原則，主要的有以下幾點：

一，明治亂：「此書非名教所裨，即治亂攸關，若乃其言足存，不以人廢，分宜（嚴嵩）老奸，秩宗之文，採其數篇。近者熊芝崗（廷弼）剛悻自用，已經伏法，然籌策東隅，多有英論，無諱之朝，可以昭揭。」

二，存異同：「異同辯難，將以彼我未通，遂成河漢，就其所陳，各成一說。如大禮之議，張、桂與新都並存；河套之役，襄愍與東涯各異。一哈密也，或主閉關，或主授爵；一倭奴也，或主封貢，或主征討。又若軍伍之虛，邊墻之修廢，膠萊海運之通塞，得失雖殊，都有可採，不妨兩存，以俟揀擇。」

三，詳軍事：「國家外夷之患，北虜為急，兩粵次之，滇、蜀又次之，倭夷又次之，西羗又次之，如北摧勁虜則詳於王威寧，南伐麓川則詳於王靖遠，兩廣寇亂則詳於韓襄毅，剿滅土達、綏戢荊襄則詳於項襄毅，處置寧藩則詳於王文成，河套恢復則詳於曾襄愍，倭奴抄掠則詳於胡少保、戚總戎、唐荊川，順義封貢則詳於王鑑川，平播則詳於李襄毅，水藺地界則詳於郭青螺，西征則詳於梅客生，東征則詳於宋桐崗，若經略奴酋則詳於熊芝崗，撫賞插部則詳於王霽宇，水西本末則詳於朱恆岳。

全書包括範圍，大體上有時政、禮儀、宗廟、職官、國史、兵餉、馬政、邊防、邊情、邊墻、軍務、海防、火器、貢市、番舶、災荒、農事、治河、水利、海運、漕運、財政、鹽法、刑法、錢法、鈔法、稅課、役法、科舉、宗室、彈劾、諫諍等各個方面。

材料的搜集，除了松江本地的藏書家以外，還通過文社的關係，吳、越、閩、浙、齊、魯、燕、趙各地的儒生、士大夫，都?策?力，訪求徵集，所得文集在千種以上。其中有些是文集作者子孫所收藏的，例如朱紈的甓餘集、錢薇的承啟堂集、徐階的徐文貞公集、王忬的王司馬奏疏、陸樹聲的陸宗伯文集、徐陟的徐司寇奏疏、宋懋澄的九籥集等都是。儘管如此，有些著名人物的文集，已經散佚，還是得不到。凡例說：「如韓襄毅（雍）、徐武功（有貞）皆本吳產，襄毅疏草、武功文集，訪其後人，竟未可得。瑯玡纓簪累葉，代有文人，而思質（王忬）司馬之集，已失其半。靈寶四許，鼎盛一時，問宦其地者，云諸集皆已散佚，訪求之難，大概可見。」明朝人選錄明朝人的文章，當時已經這樣困難，現在隔了三百二十多年，文編所收的文集，其中有些已經沒有傳本，只是通過文編的選錄而保存下來，意義就更重大了。

文編的史料價值，是很高的。例如宋濂渤泥入貢記、商輅贈行人劉偕立使西南夷（滿剌加）序，涉及到明代和南洋諸島的友好往來；吳桂芳議阻澳夷進貢疏、龐尚鵬題為陳末議以保海隅萬世治安事，說明了澳門被蒲都麗家（葡萄牙）所佔領，和澳門的情況；徐學聚報取回呂宋囚商疏，說出當時呂宋慘殺華僑萬餘人的慘狀；姚夔捷音手疏記成化三年明朝和朝鮮合攻建州殺李滿住之役；余子俊添設將官事記建州三?遷居蘇子河，明朝殺董山事；宋懋澄東征紀略記楊鎬攻建州，三路覆軍情況；毛伯溫廣時議以防虜患疏，記修建北京外城；楊榮固安提記記永定河水患；桂萼論開濬河道疏講北京河道情況，楊鼎通惠河舊道事宜疏則更具體說明：「元時水在宮墻外，船得進入城內海子灣泊。今水從皇城中金水河流出，難循故道行船。」什剎海在元明兩代的不同情況；周忱與戶部諸公書，指出蘇松戶口流亡的嚴重性，並以太倉為例，批評了當時的敝政；耿裕災異疏說光是光祿寺的廚役，原額就有六千三百八十四名，後來又添了一千五百名，一個小衙門的人員如此龐大，其他衙門也就可想而知了：類此紀載，都對研究當時史事有極大的幫助。

當然，由於編選時間過於短促，缺點是難免的。例如選文重複，楊溥楊文定奏疏預備倉奏和楊文貞集論荒政文字完全相同；夏言夏文愍公集勘報皇莊疏和查勘功臣田土疏也和林俊林貞肅公集傳奉敕諭查勘畿內田地疏文字大半相同；梁儲請罷中官鹽引等疏和蔣冕乞取回劉允及停止張玉不差題本，實際上是同樣的；又如桂萼的田夷圖序和魏煥的經略總考的前三段，也是相同的。其次是斷限不嚴，如王禕送胡仲淵參謀序是元至正十五年寫的，金幼孜序灤京百詠集是給元人楊允孚著作寫的序，都和明朝無關，就體例說，是不應該收入的。第三是有所顧忌，如鳳陽巡撫李三才請停礦稅疏，措詞激烈，在當時政治上是有作用的；但文編竟不收此文，而收入措詞和緩的停止廬州開礦疏，顯然是去取不當。

此外，有關萬曆三大案－－梃擊、紅丸、移宮，明人議論極多。有關東林黨的正面、反面文章也很多，文編也完全不收，看來也是有政治顧慮的。至於明末農民起義的史料，文編沒有收入，那是容易理解的，因為編選文編時，農民起義正在發展中，有關農民起義的章奏都還沒有收入文集，文編又何從編選呢！

文編由松江書坊雕板印刷：當時書坊和儒生、士大夫的合作情況，雖然沒有紀載可以查考，但從十八世紀前期著作的儒林外史，還可以看到知識分子為書坊選文的情況，如第十三回蘧駪夫求賢問業：

（蘧駪夫）那日從街上走過，見一個新書店裏貼著一張整紅紙的報帖，上寫道：「本坊敦請處州馬純上先生精選三科鄉會墨程，凡有同門錄及硃卷賜顧者，幸認嘉興府大街文海樓書坊不誤。」

選文是有報酬的，第十四回馬二先生對差人說：「我的束脩其實只得一百兩銀子。」第十八回匡超人在文瀚樓選文，則只有二兩銀子。第二十八回諸葛佑請蕭金鉉選文，則是拿出二三百兩銀子，租了僧官的房子，叫了七八個刻字匠，邊選邊刻。隨著選文的人的身份地位而有所不同。陳子龍是新科進士，宋徵璧是舉人，徐孚遠是秀才，參加編輯的夏允彝也是新科進士，都是一時名士，編選這部書時又得到地方官方岳貢和當時名流陳繼儒的支持，比之馬二先生獨力選文，氣派規模都大得很多。不過，從儒林外史的紀載，也可以看出當時的出版情況。

文編的主要編選人陳子龍因抗清被俘自殺，徐孚遠堅持抗清，投奔鄭成功，夏允彝在嘉定城破後，投水自殺，他的兒子夏完湻也以陳子龍案牽連被殺，何剛抗清犧牲。這些人都具有堅強的民族氣節，在平時關心政治，講求經世實用之學，到危難時堅決抵抗，不惜議牲自己的身家性命，表現了英雄氣概。另一些人如宋徵璧兄弟等人，則走了相反的道路，投降清朝，作了清朝的官。同是復社、幾社的人，在面臨嚴重考驗時，卻走的截然相反的道路。這一事實說明了當時知識分子的分化和兩面性。由此看來，最近正在討論的明末地主階級對清軍入關的某些論點，是值得重新商討的。

一九六二年三月二十日於北京







●影印附記

明經世文編五百四卷，補遺四卷，明陳子龍等選輯。定稿在崇禎十一年（公元一六三八）十一月，刻印成書，當更在其後，已經近明朝滅亡的時期了。

這樣一部卷帙繁重的書，經過一次換朝代的大變動，本來流傳已經不多，又遭到清朝乾隆年間的禁燬，就成為稀有的珍本了。雖然各地的圖書館中還保存著這部書的，可都有或多或少的缺卷和缺葉，必須彼此借鈔，才能勉強補全。我們這次影印，借用了上海圖書館、武漢科學院圖書館、蘭州圖書館、旅大圖書館所藏的四部比較完整的印本，逐葉比對，選擇抽換，配合成為一部最完整的書。惟其中第一七九卷桂文襄公集，各本都缺少第三第四兩葉，祇能從康熙刻本桂文襄公奏議中鈔出，給它配全。

原書以人為綱，以年代先後為次，檢查頗感不便。這次影印新加了兩種附錄：一為「作者姓名索引」，在每個作者的姓名下面，注明姓氏爵里（即作者小傳）的葉碼和每篇文章的葉碼；一為「分類目錄」，按每篇的史料性質分類，注明葉碼。卷首的總目和每冊的分冊目錄，也都在每一個題目下注明葉碼。

承各圖書館的熱情協助，使這部珍本巨著能夠以完整的面貌影印出版，這是我們所深切感謝的。在工作過程中，陸高誼同志負責版面、裝幀的設計和逐葉選擇抽換，孫犖人同志、洪文濤同志編寫中縫並負責校對，朱士春同志協助編寫「分類目錄」和「作者姓名索引」。從一九六○年九月開始計劃，經各位同志的共同努力，到現在出版，歷時一年又八個月。

陳乃乾 【 一九六二年五月】







●序

方岳貢序

張國維序

任濬序

黃澍序

張溥序

許譽卿序

馮明玠序

徐孚遠序

陳子龍序

○方岳貢序

文章莫尚乎經濟矣明興高皇帝提三尺劍攬?策以定天下聖子神孫翼翼繩繩三百年來名臣輩出如嶽如河如鸞如龍所以謀謨於總章之上諷議於簡策之下者固巳麟炳往古灼乎來茲矣亦各挺世而彰際時而建故贊君德則商霖周袞之功弼盛猷則調燭陳符之事語財賦則管商桑孔不足言其能論掌故則鄭玄王肅不足侈其學山川險易則裴楷賈躭之曉練天文星律則洛下一行之精明邊備則營平代國不能勝其訏謨河漕則王景韋堅無以驕其治辨此其人皆奮迹本朝不求異代而又世有明哲之后時逄不諱之朝故直言極諫不絕於公車草野瞽謀常參其末議學士家不知近事往往是往古而非當今然而傳曰法後王則以昭代之人文經昭代之國事豈有不足者耶令皇帝勤思大業宵旦未遑仰二祖之風猷闡列宗之光烈將以對揚厥美旁求俊又而先朝股肱胥輔之臣折衝禦侮之士或有欽其績而不覩其文覩其文而不識其用者則後起之徒母乃闇汶惑昧不克當於天子之意主日聖而臣日愚卿大夫之辱也貢待罪守郡十有一年政拙心長勞輕過重猶幸此鄉多文雅之彥若徐文學孚遠陳進士子龍宋孝廉徵璧皆負韜世之才懷救時之術相與網羅往哲搜抉巨文取其關於軍國濟於時用者上自洪武迄于今皇帝改元輯為經世一編文從其人人從其代覽其規畫足以益才智聽其敷奏足以壯忠懷考其始終足以識時變非徒侈一代之鴻章亦將以為明時之獻納云爾

襄西方岳貢禹修父題

○張國維序

雲間陳臥子仝徐闇公宋尚木所集經世編成郡守以其書示余余讀而歎曰猗與旨哉我國家治安三百年列聖之所疇咨諸臣之所竭思大約可見于茲矣夫士大夫之學術知今而不知古其蔽也凡陋知古而不知今其蔽也迂疏必欲兼之則知古易而知今難者前代之事業有成史諸儒之所論列類聚?分各有典要學者加歲月之功固巳舉其流?矣至于本朝之所以麟炳往古焯乎來茲者雖典制多陳而謨謀未著金匱石室之所藏既不能無掛漏于上文苑家乘之所緝又不能無散軼于下則雖深心掌故之家窮年搜討未究萬一今三君俱以通達淹茂之才懷濟世安邦之?採遺文于二百七十年之間襄盛事于數月之內而　郡守又能于政事之暇兼統條貫以揚厲厥事故功相得而速成後之君子其欲覽觀于斯者豈非有不勞之獲哉嗟乎是數十百人者皆　國家之名公鉅卿得志于時者之所為也不然則其時之不及為而徒其言之存也不然則其人之不足錄而其言之不可廢者也　本朝二祖以來賢聖繼作山嶽降靈英人傑士比肩相望昌言偉論不絕于時然求其說行于君而功見于世如三楊之於宣宗于忠肅之於景帝李文達之於英宗劉忠宣之於孝宗永嘉之於世宗江陵之於神宗寥寥寡儔不可槩見故得君行道古人以為難而其他議出而爭起策行而謗生者不可勝計及其事定之日則是非得失朗然皆見數傳之後猶可獲其言之利焉愚嘗觀西漢之隆宣帝練?臣核名實而丞相高平侯數上封事皆稱上旨然其所以為能者不過好觀漢故事及便宜章奏如賢臣賈誼鼂錯董仲舒所言奏請施行之而已今皇帝神聖非漢宣中庸之主能較其萬一而十四朝之鴻文偉畧有不止于賈董諸人者假使公卿之中有一人為高平侯則夷狄安足禦而盜賊安足平哉余待罪江南未閑軍旅然於異度之士廉勤之長未嘗不盡心焉既嘉三君有當世之志而又多　太守能博盡英才之意以布之天下而即以卜諸賢異日之所樹也於是乎言

東陽張國維題

○任濬序

讀雲間諸名公皇明經世編有言方今聖明天縱丙夜觀書支日通章其於天下古今之故可知矣一切尋嘗獻替如奏十日鈞天又聞蟋蟀之鳴其誰能聽之矣古人謂明主可以理奪大要在聞所未聞夫事堯舜之主而欲令聞所未聞吾見其難矣唐文皇每與群臣言其臣皆恍惚墨食如試子鎖棘聽有司發策正不知出何典籍也惟魏徵展盡底蘊時見更端超予此非徵之才具獨優?見文皇之好學而黽勉從事者也况乎事堯舜之主而不思所以黽勉于?忠之路也夫欲黽勉于?忠之路如臥子所輯經世編其不可不讀也魏相非條上本朝故事而欲以傾筐倒篚久事綜核之漢宣吾知其淺瑕不難見也忠孝之性雖不可以假人然而聞見空疏徒知自勉不可強也豆目不足以研變莧腸不足以貯理于是乎略不能以措治道不可以格君敷奏則隔靴詰責則透裘此非不才不忠之過而不學之過也故臥子之經世編所以廣為臣者?忠之路也非神聖之主其臣莫及必不能令群下自知不足而盡相勉于好學而非有識大之賢者亦不能薈訏謨于繁蕪而要其歸于明良之揆令二百七十年之偉人呼其名于□上儼然廷立而議為願忠者謀斷之先資而耴法耴裁皆于是乎有當也是則臥子之力也夫

北海任濬書

○黃澍序

明興二百七十有餘載遐靈四暢元氣周匝才激風烈所在瀰淪蓋文治之隆於斯極矣而規模宏闊綱密目繁始未嘗不詳明整肅而後凌遲也木蠹蟲生薪炎鼎沸識者於是致歎祖宗朝允文允武之實政廢為簿書期會之虛文意寓風刺抑重有憂矣矧今日而憂特甚南寇北奴日益滋大乃文人柔弱既已論卑氣塌無當上旨凡而呫哦誦記自章句而外無聞焉毋論天文斗宿地脉龍蛇通靈遐光元聲大律之書未曾夢見即昭彰如漕馬鹽茶按部如九邊圖塞星列碁布如坵堘圖甲揭鼓如屯鑄爛陳如孫吳諸葛兵法持一往叩東支西吾如拾敗芰於零霜丐殘羹於覆鼎縱有所得皆出棄餘又矧嗜欲營營本原淆混生殷憂逼仄之時希倖於優游福勝之事懷此?????也以往即奈何欲佐聖主成唐虞三代之治乎同盟徐闇公陳臥子宋尚木三君子慨然念之收拾昭代爰集群文彙成一書顏曰經世觀其昭統品題宏敷理體疏義鋪張琅琅法物誠哉一代之鴻章千秋之盛業也原夫三君子之用心蓋不勝郅隆之樂江河之蹙焉當二祖開天文思萌蘖意主剏革胡元驅除內宄從龍靖難諸賢大功既成無煩議論迨夫景陵恢彌天之羅裕陵啟綢繆之釁茂泰以還迄今康廟家謀戶斷蓋巳方軌周模備存殷鑒永陵在位四十餘年會當煩興雲龍輻輳天蓋多留賢才以啟隆慶之治而我皇祖適逢其盛四十年以前父老欣欣願望太平揆厥原本良由聖主從容以論思哲臣誠明而抒讜或振臂伸?於盤金??之中或慘澹經營於寤言之頃或舍已而攬眾多之謀或違僉而行獨斷之智或度事如神赴若影響或遟應若鈍屹如山嶽披綜排宕颯颯向人恨不同時乃爾餼歎是猶溯泉而達伊洛觸目而見琳瑯三君子之為此也蓋其樂也若廼微茫之數兆乎陰陽治亂之間間不容髮石畫奪造化之功秘謀犯鬼神之忌則亦有策勒金碑身膏銅釜裕陵之復辟康陵之阻轍永陵之議禮英風偉論既如此艱難義命又如彼抑或韜略蘊神多難畏事人微於身前言徵於定後低留憫惻而莫可誰何者未易勝數抑或所言平平聞見忽置浸淫潰壞輒追曩謨坐此之類亦云多矣是故言之未必即行及其行之而已不可復智昧相乘循環無已此聖帝謀臣所以撫膺長歎於失時也豈非魏徵之所反覆而爭陸贄之所危坐而議者歟三君子之為此也是則其慼矣慼之維何國朝良法美意未變於?士大夫矜文學之彥修儒雅之容十室獨有顧溦風搖之動見露肘致煩天子咨嗟改容欲詘文右武有君無臣辱在科目聖人之憂士大夫之恥也洪惟二祖列宗先後輝暎經濟之材不借異代以余約略近輓在英宗則以王于兩忠肅為倡周文襄耿清惠為輔在憲宗則以王端毅項襄毅為傑李襄敏陳康懿為輔在孝宗則以馬端肅劉忠宣為冠倪文毅一人為輔在武宗則以王文成李康惠為首胡端敏為輔在世宗則以張永嘉為最徐文真為輔是皆具命世之才經世之識持世之學故其勳召爛然文章踔約於今為烈功等開剏他如周襄敏以片言而釋諸將疑阻黃文簡之策阿魯台一言洞徹如立高岡李文正之辨倉糧談言微中遂免輸邊之煩又其尤者倪文毅邊事狀略魄動指寒今猶在星辰河嶽間其論邊漕也母憚一時之勞而失久遠之利李康惠之築堡屯田劉忠宣之兵政弊端十事言重詞複中有大美存焉若是者全篇固資徽謨隻語亦存綱略稱此以求揄美闡幽雖層必錄片羽碎金偶見亦鮮本聖門不以人廢之條奉明王言者無罪之例茲義所存梗槩備焉矣或有難者曰大禹疏河未聞旁搜水經咎由明刑豈必曾讀律令若之為是業也糟者猶糟粕者猶粕恐刻舟再譏於昭明膠柱徒姍於鼓瑟曰是不然絕智奇才不常有而中才常有患坐不讀書耳譬彼賤工妄施琢削必患血指守高曾之矢?見矩寸量尺度雖無五鳳樓之觀而一架一椽聊備結構故曰前事之不忘後事之師三君子者豈不知聖明在上必有殊尤曠絕之佐厝國事於盤石運前籌於掌握是編蓋為中才說法而要之二伯餘年典章煌煌昭揭即絕智奇才豈有舍筏而登寶山羃炬而洞雞鼎者張芝評事曰一識所效有限而見聽所及者廣柳河東亦言具方剛之力不得馳驅疆場???匕?戎行致死命欲報國恩惟有文章然則二三君子之從事次斯也其志意亦已較然明白於天下矣

客越盟社弟黃澍拜識

○張溥序

余每開卷恨今人不如古人然居今之世為今之人慕說讀書上視古人其難倍之三代以來著書寢廣秦火蕩滅所存頗微漢儒興學論說日繁窮年皓首後世莫及然業有專家學者通一即享高名降而今日聚書如林談兩京則遺魏晉言六朝則闕唐宋此詳彼?仰屋竟夜其難一也前代文字爾雅可觀得其一篇諷詠不倦世代漸移語言俚雜卷充棟宇披排欲睡其難二也有志之士敝蹝章句放意典墳非不自命豪傑然逡巡兩難之間垂老而無一成者多矣余間語同志讀書大事當分經史古今為四部讀經者輯儒家讀史者辨世代讀古者通典實讀今者專本朝就性所近分部而治合數人之力治其一部不出二十年其學必成同志聞者咸是余說而雲間徐闇公陳臥子宋尚木尤樂為之天才英絕閉關討論直欲以一人兼四部不難也客年與余盱衡當代思就國史余謂賢者識大宜先經濟三君子唯唯遂大搜?集采擇典要名經世文編卷凡五百偉哉是書明興以來未有也右文之朝人尚史學綜覽昭代著作多塗鄭鄧體倣史記焦雷傳記人物典章捃於勞徐治法述於吳鄧書雖通行義例未顯王弇州朱烏程鄭上饒李湘陰饒進賢周梁谿各有論譔雅稱史裁然或功半而人亡或身沒而言隱孰有分別政事明白讜言如文編者哉三子志存治世詞不苟榮進善退惡一稟春秋文編所載網羅稍寬有補兵食中禮樂者殷勤收錄不忍遐遺使明主見而拊髀執事聞而交儆用其言而顯其人棄其人而存其言賞罰自在也其思深其文遠矣成祖建極大典始脩英宗紹業統志克撰列聖相承如會典集禮諸書累有　敕纂煌煌乎高祖之志也聖人在上制作方盛設以三子典職其間筆削良史必能敻越前代豈特雲臺高議東觀頌德而已哉宋時司馬文正既作資治通鑑復與劉道原議取其時實錄正史?采異聞續為後紀後以召相不果至今宋無佳鑑海內痛惜今三子悠游林麓天假以時載筆之始又先以　國家為端他日繼涑水者其在雲間乎

社弟張溥題

○許譽卿序

經世編者吾郡諸子志在用世參訂往喆備一代經濟之書也書成眎予予不合時宜為世所棄亦奚當於用世而盲是問雖然予惟學士大夫半生窮經一旦逢年名利嬰情入則問舍求田出則養交持祿其於經濟一途蔑如也國家卒有緩急安所恃哉古今人不甚相遠古人經生時即以天下為已任何至今動稱乏才也今天子明聖急求忠良共圖治平而人材自逆豎摧折之後正氣甫伸邪氛未淨小人當國災害並至於是奴寇交訌兵餉兩詘致煩至尊宵旰而士大夫俛仰自若轉展推避急則首鼠兩端緩則泄沓一意於是天子乃心厭薄之下明詔使得各舉所知破格拔用之甚者樽俎折衝封疆禦侮往往思借才於草土幽憂之中冀收萬一或然之效雖言者以綱常大義動色爭之而不可得豈聖衷所繇得已哉亦士大夫經濟濶疏積漸使然耳今海內文章氣誼之盛恆首推吾吳而亦以此叢異已者之射的若諸子尚論昭代取經世大?表而出之勒成斯編爰自二祖開天豪傑挺生列宗繼統名世輩出近如世廟聰明獨斷蚤擅中興之名神祖端拱若神卒成久道之化其間立德立言立功士大夫彬彬經濟之效犁然可改?於文章之外孜孜討論更進一籌其志甚銳彼異已者即能妬其文能?奪其志否乎予被放以來杜門寡交臥子闇公尚木獨時相過從臥子讀書養氣其勁骨熱腸亟當為世用尚木與闇公諸子?以曠世才閉戶著述究心千秋之業予嘗覽斯編一代兵農禮樂刑政之大端賅是矣而於忠佞是非之際尤凜凜致辨焉以故言以人傳者重其人亟錄其文言不以人廢者存其文必斥其人諸子涇渭在胸邪正在目其用意深而取裁當故足多也以予所知閩中黃石齋先生負重名項抗疏歸來直聲震天下而不能不心賞斯編聞已為之玄晏矣予更何庸贅一詞予惟以諸子之志如此他日出而以天下為已任必可以副聖天子求賢圖治之至意洗士大夫經濟闊疏之舊恥則斯編固其口?篙矢焉爾

同郡許譽卿題於南村草堂之遯閣

○馮明玠序

有經世之才必濟以經世之學有經世之識始抒為經世之文才與學與識兼備而人重焉雖無文可也才與學與識兼備而文行焉雖欲無文而亦不可得也人之才必不能過乎天地而决不能以學與識讓之天地天地之文亦不能過乎人而嘗以學與識懸恨乎人三代以上六經以前夫人而皆才人也則夫人而皆文人也才之所以壞則利祿之塗壞之學與識之所以昏則利祿之熒昏之吾聞諸班固自武帝立五經博士開弟子員設科射策勸以官祿訖於元始百有餘年傳業寖盛枝葉繁滋經說至百餘萬言大師眾至千人?利祿之路然也不特此也利祿之路既繇科目科目之設必以文辭故三百篇之詩盡在聲歌自置詩博士不聞有一篇之詩六十四卦之易該於象數自置易博士不見有一卦之易皇頡制字盡繇六書漢立小學凡文字之家不明一字之宗伶倫制律盡本七音江左重聲韻凡音律之家不達一音之旨何況後世設立巍科苟且俳耦所耑一經反不能上口經壞而所以經世之術皆壞即在文字之中語言之內荒唐紕繆為弊已極又安望其扶陰陽挽否泰審治亂之數拯迷復之凶經綸於屯始而斡旋於蠱終取天地已釋之擔而肩之荷之乎高皇帝百戰以洗羶腥當草昧之初制科之始即曰我取士欲得經明行脩博古通今文質得中名實相稱者而後用之旁求所孚皷桴交應文武之業鬱然並興其後列聖薰陶治化濃郁貞臣亮士挾節建勳咸本之以躬行汲之以脩古先之以膽識殫之以斐誠萋菶盈林球刀入序披英掞藻炳虎雕龍乃浣其質而睨之猶然白賁也至今日而齊紫敗素什倍賈之?一涉利祿猶之入紫然三入而纁五入而緅七入而緇迄九入而始得紫不知適以奪朱而淆素則亦安用此燁燁眩目者為於是羔羊告替鵜梁漫盈豹霧空饑鳳阿罷響吾郡二三憂天恤緯之士起而盱之為之述盛軌發隆躅懼鼎實之弗調則誡陳水火慮棟橈之或折則資集拱榱守邊果賴於當羆餙法要先於束矢譬颺姚乘則以禮為樂基披姒圖則假貢為征始鑒二代則悟兵為刑端采薇天保有外內之分江漢黍苗有小大之別而總期於按劑切脉探穴下砭即熙明之恊唱為板蕩之于喁本豐美之形儀壯瘠弱之神氣諸君子之用心苦而用力亦滋勤矣陳臥子徐闇公宋尚木才俱通敏而學識淵宏其測指遠其取義章其出謀揆慮達國體之宜而汲汲為救時之用即所纂述率取胸中成竹而自抒寫之豈其持土皷執塗羔?火古方今病之不相當乎試閱五百卷中條例森嚴義類精鑿賾而不厭博而有要亦在覽者深思而自得之耳替宋景文嘗自言手抄文選三過方見佳處洪景盧亦嘗手抄資治通鑑三過始究其得失溫公亦曰吾作通鑑惟王勝之嘗閱終篇自餘君子求乞欲觀讀未終一帙已欠伸思睡矣吾願世之有志經世者歛其才識而一用之於學豈惟多識畜德為世鉅儒雖以阿衡管葛自處可也何利祿之足云

同郡馮明玠題

○徐孚遠序

?天下有文章淹雅之家有經術幹理之家二者其致不同當其執卷操筆所趣各殊矣余嘗聞諸長者云新都楊文忠公江陵張文忠公自釋褐以後即棄去向所業文詞盡取國朝典故誦之手指心憶得其條理及其當國沛然施之無不如意二公當艱難之時而能措置安平功業駿朗不偶然也今天下學士大夫無不搜討緗素琢磨文筆而於本朝故實罕所措心以故剡藻則有餘而應務則不足語云高論百王不如憲章當代余嘗得高廟實錄副本恭誦數四雖??????叩鐘音不測其洪蘊而運化之迹有可曉睹觀夫當日立制之初意與夫後來沿習浸以失之末舉而本不存目設而綱不振者?巳多矣嘗欲探其源流別其同異條其可施於當今者數十事以為能行此數十事則治平不足言矣而才識庸陋卒卒未能也又念祖制所以浸失者雖則奉行之吏未能虔共厥職而其變易亦有繇也?以法立而例生始簡而後煩或小小補葺一時一事人以為便而移改既多形埶頓乖向者聖祖之制所謂如繩貫如絲連一經一緯不復可識也然則欲追復祖制當先觀列聖以來諸名賢之議論推其所以出入於祖宗之制度其為損為益輕重較如則今日所以補救之宜可得而知也余是以從陳宋二子之後上承郡大夫先生之旨收緝明興以來名賢文集與其奏疏凡數百家其為書凡千餘種取其文之關乎國事者凡得如干卷夫條上故事俾我明聖光復祖烈者輔弼大臣之事也辨論得失博采所聞以左右當事者賢公卿之責也余雅意所在不欲以文士自業然而身賤素久無所用於世今之所成豈敢妄希兩文忠之事乎?賤者效焉貴者嘗焉他日有魏弱翁其人者當國省覽此書以為有裨鹽梅之用庶幾因是推其繇來以漸窺高皇帝之淵微或有弘益哉或有弘益哉

華亭徐孚遠闇公氏題於華隱堂

○陳子龍序

古者有記事之史有記言之史言之要者大都見於記事之文矣導發其端使知所繇條晰其緒使知所究非言莫詳甚矣事之有藉於言也而况宗臣碩彥敷奏之章論難之語所謂訏謨遠猷上以備一代之典則下以資後世之師法不為之裒綴後之君子何以考焉此予與徐子宋子經世編所繇輯也明興二百七十年海內治平駕周漂漢賢才輩生勛在竹帛而遺文緒論未有統彙散於江海?有三患焉一曰朝無良史二曰國無世家三曰士無實學夫金匱之藏非遠臣所知然有大纂修莫不載在方冊永樂中命閣臣士奇等輯名臣奏議?前代綦備矣昭代之文至今闕焉章奏貯諸省語以待纂集幸無蠹敗率割裂其義不足觀又古者大臣沒或求其遺書副在太史今無有也漢之武宣及隋唐之盛遣使四出懸金購書今無有也雖欲不散軼安可得哉故曰朝無良史六季以前無論矣唐宋以科舉取士而世家鼎族相望於朝家集宗功藏之祖廟今者貴仕多寒畯公卿鮮賢胤至有給簡冊於爨婢易緗素於市兒者即欲搜討文獻微矣故曰國無世家俗儒是古而非今文士擷華而舍實夫保殘守缺則訓詁之文充棟不厭尋聲設色則雕繪之作永日以思至於時王所尚世務所急是非得失之際未之用心苟能訪求其書者?寡宜天下才智日以絀故曰士無實學積此三患故成書也難夫孔子觀於周蕭相收於秦大率皆天下要書足以資世用者嘉謨令典通今者之龜鑒謀國者之兵衛也失今不採集更數十年亡散益甚後死者之責其曷諉焉予自幼讀書不好章句喜論當世之故時從父老談名公偉人之迹至於忘寢及長而北之燕趙之郊遊　京師凡諸司之所掌輶軒之所及見其人未嘗不問遇其書未嘗不藏雖苦蹇陋多遺忘然布諸載籍者概可見廬居之暇因相簡輯徐子宋子皆海內英俊予所稟則以幸厥成者也雖罣漏缺失不敢當記言之義使權家尚其謀儒家守其典史家廣其事或有取焉爾或曰替漢東平王求太史公書而大臣以為漢興之初謀臣奇策地形阸塞在焉不宜賜諸侯王今此書多議兵食論形勢國之大計何以示人予曰不然祖宗立國規模宏遠先朝大臣學術醇正非有縱橫奇詭之論也夫王業之深淺觀於人才之盛衰我明既代有翊運輔世之臣而主上旁求俊又用人如江湖則是編也豈惟益智其以教忠哉

華亭陳子龍題







●鑒定名公姓氏

孫愷陽先生

錢機山先生

周挹齋先生

錢御冷先生

何象岡先生

方書田先生

陳?山先生

張華東先生

鄭玄嶽先生

范質公先生

張石林先生

羅湘中先生

錢牧齋先生

惠元孺先生

董見龍先生

曹能始先生

陳益吾先生

孫意白先生

侯六真先生

黃東里先生

葛屺瞻先生

吳鹿友先生

方仁植先生

葉曾城先生

李素我先生

房海客先生

董邃初先生

宋先之先生

方孩未先生

徐厚源先生

許霞城先生

沈桐岡先生

李萍槎先生

王念生先生

沈雲中先生

馬瑤章先生

顧九疇先生

姜居之先生

張二無先生

蔡雲怡先生

鄭潛菴先生

曾霖寰先生

李若鶴先生

張異度先生

王澄川先生

黃石齋先生

盧九台先生

張玉笥先生

任文水先生

許朗城先生

王昆華先生

陳贊皇先生

王孺初先生

倪鴻寶先生

黃鶴嶺先生

王覺斯先生

孫松石先生

馮留仙先生

馮鄴仙先生

方禹修先生

何蘧宿先生

徐寶摩先生

喬聖任先生

馮忝生先生

吳朗公先生

張六銷先生

華鳳超先生

唐梅臣先生

徐大玉先生

黃東涯先生

熊魚山先生

項水心先生

宋九青先生

鄭澹石先生

陳平人先生

翁水因先生

張觬淵先生

侯豫瞻先生

李括蒼先生

何玄子先生

楊方壺先生

盧德水先生

袁臨侯先生

李子木先生

周芮公先生

路皓月先生

趙匡谷先生

唐存少先生

黃元公先生

金子駿先生

管誠齋先生

金伯玉先生

史道隣先生

張受先先生

賴宇肩先生

劉胤平先生

張訒叟先生

曹履垣先生

徐勿齋先生

曹峨雪先生

梁眉居先生

姚永言先生

王園長先生

徐錫餘先生

孫魯山先生

徐蓼莪先生

宋令申先生

葉大木先生

胡去非先生

李毖軒先生

周仲馭先生

陳嘿菴先生

馬素修先生

王炳藜先生

熊雪堂先生

楊機部先生

朱子美先生

吳嘿寘先生

許平遠先生

屠愚仙先生

成寶慈先生

張太羹先生

張天如先生

王有三先生

陳大來先生

羅紋山先生

吳駿公先生

劉念先先生

徐退谷先生

沈蒼嶼先生

錢大鶴先生

胡平六先生

程九屏先生

楊幼麟先生

李寶弓先生

李唐谷先生

吳來之先生

左大來先生

文用昭先生

陳幾亭先生

朱聞玄先生

馬培原先生

袁特丘先生

陳大士先生

王依日先生

黃禎臻先生

周彝仲先生

姜神超先生

陳寒山先生

翁象韓先生

吳存初先生

楊扶曦先生

李香巖先生

唐損占先生

劉晉卿先生

倪伯屏先生

陳武匡先生

李載陽先生

唐敏乙先生

錢希聲先生

陳素菴先生

廖孟符先生

唐瞿瞿先生

吳雪因先生

張公亮先生

周簡臣先生

趙景之先生

吳人撫先生

黃仲霖先生

洪西巖先生

余賡之先生

熊伯甘先生

曹秋嶽先生

吳志衍先生

趙黃澤先生

時子求先生

高彙旃先生

顧餘拭先生

牛鶴沙先生

許平若先生

袁與立先生

施沛然先生

夏瑗公先生

吳坦公先生

包長明先生

張又仲先生







●凡例

一儒者幼而志學。長而博綜。及致治施政。至或本末眩務?目。措置乖方。此?浮文無裨實用。擬古未能通今也。唐宋以來。如通典通考。暨奏疏衍義諸書。允為切要。亦既繁多。乃本朝典故。缺焉未陳其藏之金匱石室者。聞見局促。曾未得覩記。所拜手而獻。抵掌而陳者。若左右史所記。小生宿儒。又病於抄撮。不足揄揚盛美。網羅前後。此有志之士。所撫膺而歎也。徐子 【 孚遠】 。陳子 【 子龍】 因與 【 徵璧】 。取國朝名臣文集。擷其精英。勒成一書。如采木於山。探珠於淵。多者多取。少者少取。至本集所不載。而經國所必須者。又為旁采以助高深。共為文五百卷有奇。人數稱是。志在徵實。額曰經世云。

一本朝二祖列宗。聖喆相繼。作人養士。蘊毓濔淪。昌明之運。太平累葉。人才之盛。周漢以來。所未嘗有。然異同升降。抑亦可考。高文二朝。開天理物之佐。大者比勛皋禹。次者儷美蕭曹。然其英謀讜論。見於文章者。寥落無聞。意造膝詭辭。世莫得聆者歟。至仁宣而後。俗尚醇龐。士貴器度。其人類溫良而博厚。其文多簡質而平易。此一盛也。及英景而後。訖於考宗。士生其間。所趨不同。大要以氣幹。節槩為主。或貞固強力為國家任大事。或清端直諒。為國家寢大奸。疆有虎臣。朝有耆德。又一盛也。武皇之季。隙由稗政。而偉人傑士、王國克生。意天以肇肅皇中興之治乎。其時士大夫。博通敏幹。足以倚辦。故肅皇雄才大度。驅使豪傑。迭用迭舍。未嘗乏竭。至繼世以後。而碩輔信臣。相與解單于之瓣。烽火不起五十餘年。豈非得人之效哉。是班生所以致歎於孝武也。此又一盛也。神祖當豐享豫大之時。恭巳無為。而朝論漸分。黨議斯起於是矜重氣節。標尚議論。爭國本。擊礦稅。辨綸扉之邪正。訟計典之枉直。以至視朝起廢。披麟請劍。章滿公車。豈非公論最伸。而清議足傳歟。此又一盛也。至熹宗在御。宵人竊柄。閉隱之歎。於斯為極。我皇聿興。如離始照。十年之間。宵衣旰食。而太平未臻。殷憂日切。夫國家之景運既如彼。我皇之聖明又如此。必有異人並出。以助聚緝熙。不愧肅皇之世者。當拭目觀其盛。予與徐子陳子論昭代人才之槩。而於名公貴卿。深有望云。

一天下有一定之理。有萬變之事。正心誠意之言。親賢遠佞之說。治忽之分。罔不由茲。然義簡而直。數語可盡。故集中惟元臣正士。入告我后者。載數十首。以槩其餘。至於萬變之事。代不同制。人各異師。苟非條析講求。何以規摹得失。若乃方幅之內。或以迂闊見譏。廓落之談。復以功利相擯。鄙人不敏。敬聞命矣。

一天祿石渠。推為仙苑。然圖書之府。如東觀蘭臺。牙籤玉軸。七略四部。各有副餘。至若本朝二祖列宗。文謨武訓。制作輝煌。或親灑宸翰。或儒臣纂成。藏於秘館。心畫所形。洵足軌範百王。昭垂萬代。惟是紀言紀事。厥有專司而治體事功。人文國典。關係一代。夫采野史則多失實。蒐家乘則恆溢美。斯編折衷兩端間有標識。庶竊取乎識小之義。為異日作史之資云爾。

一從遊賡歌。為太平之本。銘功頌德。備盛世之章仁宣以前。略載其文。以見我明致治之由。郅隆之運。其後敬皇泰交多握手之語。世宗制作。饒典頌之文。要以章疏為重。故不詳錄。

一河嶽英靈。誕生名世。風雲之會。為龍為蛇或將或侯矣。夫太祖之制。非係軍功。不容封賞。乃開國以降。文臣得封者。可以指屈。或因緣時會。或崇尚拳武律之儒將。俱非本色。若劉青田王文成。忠智有餘。功勒鐘鼎。雖有議者。吾無間然。

一古之傑士。言足載道。不為雕飾。如薛文清。岳父毅。劉忠宣。章文懿。羅文肅。顧文端。馮恭定。高忠憲之徒。有日星河嶽之望。乃吉人辭寡。於斯足徵。錄其數篇。以為模範。

一國初武臣。固多人傑。下掩寇鄧。上步韓陳。而語言文采。不少槩見。後若張定興。楊穎國。郭定襄。戚少保之流。或橫木?朔而成。或授簡記室。雄心可寄。壯猷足錄矣。

一本朝文士。風雲月露。非不斐然。然求之經濟。十不一二。至若宋文憲之精粹。李空同之諒直。王浚川之練達。王弇州之博識。寧非卓爾之姿。濟世之彥哉。罕有通才。未當一槩。其他若丘文莊。霍文敏。馮文敏徐文定。學術淵深。足為世用。一稱立言之家。一為實用之準。

一士人遇合。或富貴自有。才位相符。又或僨轅負乘。一跌不振。其有長才大略。橫遭謗議。賢人君子。混跡抱關者。若龐總督之弘通。林次崖之恢闊。霍勉齋之詳整徐伯繼之切實。王東溟之淹雅。葉綗齋之明密。乃鵬翼先凋。驥足未展。雖跡近沉冥。而事多衝要。即憂時之瞽計。發幽夜之逸光。要使覽者考其遺文。留連時遇。窮達之際。無間焉爾。

一異同辨難。特以彼我未通。遂成河漢。就其所陳。各成一說。如大禮之議。張桂與新都並存。河套之復。襄愍與東涯各異。一密哈也。或主閉關。或主授爵。一倭奴也。或主封貢。或主征討。又若軍伍之虗實。邊牆之修廢。膠萊海運之通塞。得失雖殊。都有可採。不妨兩存。以俟揀擇。

一此書非關彰癉。彈劾之文。不能盡錄。著其大者。非名教所裨。即治亂攸關。若乃其言足存。不以人廢。分宜老奸。秩宗之文。采其數篇。特於卷首。直斥其名。若近者熊芝岡。剛悻自用。巳經服法。然籌策東隅。多有英論。無諱之朝。可以昭揭。其他大臣有陰柔之號者。邊臣功足掩過者。僅以其文。不暇詳論。

一高皇詔廢中書。文皇政歸內閣。三歸秉鈞而後。勢以益重。至嘉隆之間。幾幾真相矣。若洛陽餘姚之讜亮。永嘉丹徒之才略。新都華亭之弘博。新鄭江陵之英毅。山陰歸德之端方。內輔君德。外總機務。朝政之清濁。海內之安危。職任綦重。裒輯尤詳。

一冡宰統率百揆。然九品既設。三途並登。科舉重而德行衰。資格錮而賢才絀。此其大較也。第重守令。一內外。均勞逸。一時雖奉為成書。轉瞬咸知其虗語。夫循資序級。可避嫌猜。精選審官。不由學問。是以鑑別妍醜。必濯水壺。載量短長。要須玉尺矣。

一國之大事。惟在戎索。董正六師。以匡王國。惟大司馬是賴。強本弱枝。制變弭患。雖事難隃度。而枕席度師。或躬親簡練。而旌麾改色。本朝如于忠肅。王莊毅。項襄毅。俞肅敏。馬端肅。劉忠宣。王恭襄。李康惠。王康毅。王襄敏。楊襄毅。諸公之在樞密。尤為矯矯。廣收詳著。以資撻伐。

一國家外夷之患。北虜為急。兩粵次之。滇蜀又次之。倭夷又次之。西羌又次之。誠欲九塞塵清。四隅海燕。方叔召虎。一時咸慕風采。奕世猶仰威名。指受方略。半係督撫。如北摧勁虜。則詳于王威寧。南伐麓川。則詳于王靖遠。兩廣寇亂。則詳于韓襄毅。勦滅土達。綏戢荊襄。則詳于項襄毅。處置寧藩。則詳于王文成。河套恢復。則詳于曾襄愍。倭奴抄掠。則詳於胡少保。戚總戎。唐荊川。順義封貢。則詳于王鑑川。平播則詳于李襄毅。水藺地界。則詳于郭青螺。西征則詳于梅客生。東征則詳于宋桐岡。若經略奴酋。則詳于熊芝岡。撫賞插部。則詳於王霽宇。水西本末。則詳于朱恆岳。姑舉數端。以該遠近。至于山川扼塞之形。營陣車騎之制。部落種類之異。測候偵探之法。凡可資於韜鈐。罔弗施夫羅弋。

一當世所急。民窮本患。至徵兵輸餉。所在驛騷。然乞活鼠竊。已經數見。雖同飈風。旋即草薙。當時縧索在我。勦撫互施。取則不遠。皆為前鑑。其謀可垂遠。事多切今者。摭采無遺。庶厲志請纓。仗劍討賊者。知所審焉。

一安上治民。莫大乎禮。若朝覲會同。郊祀燕享。冠婚賓射。及天潢之裁制。外夷之賓服。莫不厥有常經。宏以通變。故凡議禮諸家。同異論難。迄無定說。苟援引經史。根據典實。確然不磨者。皆為博采。豈惟多識之助。抑亦後事之師。

一司農專領度支。豐儉盈縮。必資心計。夫帝王之本務。墾土力田。富強之雄資。官山煮海。若乃出入不符。本末並失。縱憑修綆。難言巧炊矣。故廣屯種。興鼓鑄。汰冗濫。準食貨。其大端也。若徐文定之農書。袁運司之鹽法。摘其成著。良可孤行。茲特表而出之。

一明罰?法。司寇是賴。然民狎民畏。仁人所以救世。世輕世重。君子首宜盡心。夫一跌不可贖者刑也。一成不可壞者例也。罪惟五等。例有萬條。覽于斯編。失入失出。交譏焉爾。一冬官之任。最為繁劇。夫代材架屋。大匠為眾人之師。利用前民。小物而眾工所聚。非精研無以鑑別。即歷練未能周知。有若劉莊襄之造車。余肅敏之修邊。潘司空之治河。徐文定之制器。考其遺制。允為國工。

一予少遊燕趙。見雄邊子弟。據鞍顧盻。心竊好之。然每遇神駿。未能辨別。向擬上自周秦。下至今茲。細而種類年齒之殊。大而生長蕃育之道。俱為寫其形容。詳其沿革。乃日回月轉。有志未逮。夫以走逐飛。必須良產。違害就利。莫如官牧。觀乎斯編。可知馬?冏政廢修之因。并識夷夏強弱之勢矣。

一郡公　禹翁方師。素抱安濟之略。聿登著作之堂。居恒揚藝論文。窮日不倦。其訓廸士子。專以通達時務為亟。經世一編。尤所注意退食之餘。首勤評閱。雖一麾出守。十年不遷。而窮達一致。喜慍不形。亮節貞心。于斯可見。

一予輩志識固陋。鮮所取衷。幸高賢大良。一時雲會。若李寶翁先生。李載翁先生。王依翁先生。吳雪翁先生。皆具良史之才。宦游吾土。士紳咸奉規範。此編出入。共稟　鑑裁。遭逄之盛。良為侈矣。

一執友陳眉公先生。棲心隱逸。道風映世。丹砂岣嶁。渺然塵外。其孫希天仙覺才氣英邁。甫係髫齡。熟于史學。予輩山齋信宿。時承提命。每至夜分。因得稔識前言往行。此編去取。多所商確。皤皤黃髮。非特後輩典型。允為熙朝文獻矣。

一同郡先輩。方若徐厚翁先生及唐繕部存少聞予輩搜借艱苦。俱發鄴架之藏。悉供傳寫。至許霞翁先生。移書遠近。廣收博覽。裨益尤多。若徐勿齋。馬素修。張西銘三先生。及張受先。黃仲霖。吳志衍。夏彝仲。吳坦公。搜軼編於吳越閩浙。張訒叟。吳來之。朱聞玄。郵遺集於齋魯燕趙。他若宛平金伯玉 【 鉉】 。王敬哉 【 崇簡】 。崔道母 【 子忠】 。王大含 【 谷】 。桐城方密之 【 以智】 。孫克咸 【 臨】 。萊陽宋澄嵐 【 繼澄】 。侯官陳道掌 【 元綸】 。陳克理 【 兆相】 。金沙周介生 【 鍾】 。丹陽荊實君 【 廷實】 檇李錢孚于 【 嘉徵】 。錢彥林 【 栴】 。錢雍誦 【 泮】 。黃復仲 【 子錫】 。陸芳洲 【 上瀾】 。朱子莊 【 茂暻】 。歸安唐子儀 【 起鳳】 。虎林嚴子岸 【 渡】 。張幼青 【 埁】 。茂苑楊維斗 【 廷樞】 。許孟宏 【 元溥】 。姚瑞初 【 宗典】 。姚文初 【 宗昌】 。玉峯王與游 【 志慶】 。吳江周安期 【 逄年】 。吳日生 【 易】 。疁水侯雍瞻 【 岐曾】 。傅令融 【 凝之】 。婁東王子彥 【 瑞國】 。吳純祜 【 國杰】 。張無近 【 王治】 。維揚鄭超宗 【 元勳】 。海虞顧麟士 【 夢麟】 。彭城萬年少 【 壽祺】 。皆係良友素知。瓊瑤之贈。遙睇臨風。二酉之藏。傾廂倒篋矣。

一四方蘭譜。若楊子常 【 彝】 。楊龍友 【 文驄】 。則分教吾土。樂與晨夕。其他諸友。或夙係同好。或本未謀面。但曾們較讐。暨名集惠寄者。俱登姓氏。不沒其實。

一此集始于戊寅仲春。成于戊寅仲冬。寒暑未週。而披覽億萬。審別精詳。遠近嘆咤。以為神速。良由徐子陳子。博覽多通。縱橫文雅。並用五官。都由一目。選輯之功。十居其七。予質鈍才弱。追隨逸步。自口??蹇拙。以二子左縈右拂。奔命不遑。間有選輯。十居其二。若溯厥始事。則周勒卣 【 立勳】 。李舒章 【 雯】 。彭燕又 【 賓】 。何愨人 【 剛】 。徐聖期 【 鳳彩】 。盛隣汝 【 翼進】 。及家伯氏子 【 建存標】 。家季轅文 【 徵輿】 。咸共商酌。適李子久滯京邸。周子壯遊梁苑。彭子棲遲邗上。何子寄跡鴛水。徐子盛子。則各操月旦。伯氏家季。則潛心論述。曾無接談之暇。未假專日之工。若友人吳繩如 【 嘉胤】 。唐尹季 【 允諧】 。李存我 【 待問】 。張子美 【 安茂】 。朱早服 【 積】 。蔡季直 【 樅】 。單質生 【 恂】 。郁子衡 【 汝持】 。沈臨秋 【 泓】 。陸子玄 【 慶曾】 。朱宗遠 【 灝】 。董士開 【 雲申】 。郁選士 【 繼垣】 。張子服 【 寬】 。張子退 【 密】 。錢子璧 【 瑴】 。李素心 【 愫】 。徐惠朗 【 桓鑒】 。邵霏玉 【 梅芬】 。徐武靜 【 致遠】 。李原渙 【 是楫】 。華芳乘 【 玉芳】 。皆卓然命世之姿。夙具同心。咸資討論。

一茲編義在救時。無取掠美。盛者並列數部。少者僅登一臠。當不以所載多寡。軒輊昔賢。若乃卷帙舛錯。配合參差。則以困于酬應。未遑一一整齊。見口??名輩。知所不免。一名臣爵里姓氏。具載獻徵諸書。然多有掛漏。遍搜?籍。頗廢歲時。茲以卷帙浩汗。難於稽考。分條析緒。復于卷首。另編總目。使覽者開卷燎然。特為詳便。此則友人謝提月 【 廷楨】 一人所輯。其功不可泯也。

一藏書之府。文集最少。多者百種。少者數家。四方良朋。惠而好我。發緘色動。及至開卷。恒苦重複。予等因遣使迭出。往復數四。或求其子姓所藏。或托于宦跡所至。搜集千種。繕寫數萬。至條陳冗泛。尺牘寒暄。及文移重疊。又悉加剪截。乃成斯集。雖未敢云聖朝之洪謨。亦足當經世之龜鑑矣。

一國朝太平三百載。文獻之盛。無過今時。然而世祿之家。忘其先功。名卿之後。或降皁?。其他湮滅而無聞者。何可勝計。如韓襄毅徐武功。皆本吳產。襄毅疏草。武功文集。訪其後人。竟未可得。瑯琊纓簮累葉。代有文人。而思質司馬之集。巳失其半。靈寶四許。鼎盛一時。問宦其地者云。諸集皆巳散軼。訪求之難。大槩可見。以故名公鉅卿。不能盡備。海內同志。有司空之富者。幸惠寄抄錄。以俟續選。

一此編以詳備為主。極目賞心。初無限制。及工巳告竣。而又得名集百部。予輩悉欲摭錄。乃書賈捆載。遲重為嫌。難于行遠。凡係續收。割入續集。

一茲編體裁。期于囊括典實。曉暢事情。故閣部居十之五。督撫居十之四。臺諫翰苑諸司。居十之一。而鱗次位置。則首先代言。其次奏疏。又其次尺牘。又其次雜文云。

華亭宋徵璧漫記







●皇明經世文編姓氏爵里總目

宋濂 【 字景濂浦江人元時為翰林編高帝徵至金陵除江南儒學提舉授太子經洪武九年翰林學士承旨致仕正德中謚文憲】

劉基 【 字伯溫青田人元時為處州府判棄官歸高帝聘至金陵吳元年拜御史中丞三年加弘文閣學士封誠意伯八年賜告歸卒正德九年特贈太師謚文成】

王褘 【 字子充義烏人元時上書時宰不報隱青巖山戊戌徵至金陵署中書省掾累官翰林侍制洪武五年六月使雲南被害建文元年贈翰林院學士奉議大夫謚文節開國以來文臣得謚者自公始正統六年改謚忠文】

宋訥 【 字仲敏滑縣人元時舉進士洪武十三年徵至除國子助教十五年初置殿閣大學士遂以公為文淵閣臣後遷祭酒最稱職二十三年卒于官年八十正德中謚文恪】

貝瓊 【 字廷琚崇德人隱居殳山洪武初徵修元史累官國子助教博士】

蘇伯衡 【 字平仲或曰名平仲字伯衡子由九世孫金華人元鄉貢進士入明選為國子學錄陞學正擢國史編修以疾辭二十一年徵為考試官復辭歸以壽終于家】

朱升 【 字允升休寧人元鄉貢進士王師下徽州召見吳元年授翰林侍講學士知制誥同修國史洪武二年致仕】

桂彥良 【 初名德稱以字行慈谿人元鄉貢進士洪武六年徵至闕下擢太子正字十二年授晉王府右傳十三年罷王府傳相改長史司右長史十八年以疾賜歸】

葉伯巨 【 字居升寧海人以明經陞入太學分較平遙縣洪武九年應詔陳言觸　上怒庾死獄中】

方孝孺 【 字希直一字希古寧海人洪武十五年以薦召見二十五年又以薦授漢府教授蜀獻王聘為師建文即位召為侍講學士比定官制改為文學博士靖難起中朝詔檄皆出公手遂死節焉萬曆時賜謚正學】

練子寧 【 名安以字行新塗人洪武十八年進士第二擢翰林修撰陞副都御史工部侍郎建文即位陞吏部又改御史大夫死於靖難】

解縉 【 字大紳吉水人洪武二十一年進士以庶吉士改御史坐罪歸凡數年以違詔奔喪謫海州衛吏建文元年召入翰林待詔靖難後召入文淵閣以論交阯失旨遂出為參議永樂八年入奏事會上北征公為高煦所奏下詔獄十三年卒】

王叔英 【 字元采黃巖人洪武二十年薦起累官翰林修撰靖難兵起公奉詔至廣德州遂自經楊文貞其所薦士也】

姚廣孝 【 初名天僖長洲人至正間為僧改名宗衍字斯道洪武四年詔取高僧公至金陵未幾從燕王之國靖難兵起軍中進止皆公參贊悉中機宜改為左善世陞少師復姓改今名　上令蓄髮懇辭十六年卒贈太師榮國公謚恭靖】

張輔 【 祥符人河間忠武王子也以靖難功歷陞指揮同知初封新城侯三下交南進封英國公正統十四年死于土木之難景泰元年贈定興王謚忠烈】

蹇義 【 字宜之巴人洪武十八年進士授中書舍人建文即位陞吏部右侍郎靖難後轉左仕至吏部尚書正統元年卒贈太師謚忠定】

夏原吉 【 字維喆湘陰人由鄉薦授戶部主事建文即位陞右侍郎靖難後轉左進尚書永樂時治水江南諫北征繫內官監仁廟即位復戶部尚書宣德五年卒贈太師謚忠靖】

楊士奇 【 初名遇以字行泰和人建文以薦舉除吳府審理副靖難後改編修入直文淵閣文皇北征南下公獄卒釋之累官少師兵部尚書正統八年卒贈太師謚文貞】

楊榮 【 初名子榮字勉仁建文二年進士為翰林編修靖難後召七年入內閣公年最少　上更名榮以公曉?軍旅累從出塞進文淵閣大學士工部尚者陞少傅卒贈太師謚文敏】

金幼孜 【 名善以字行新淦人建文元年進士乙科授戶科給事中靖難後入內閣屢從北征榆木川之變實護喪焉累官太子少保禮部尚書宣德六年卒贈少保謚文靖】

胡儼 【 字若思南昌人洪武二十年鄉舉會試乙科授華亭教諭永樂初授翰林檢討與解縉等七人同入閣尋出為國子祭酒洪熙元年以太子賓客致仕年八十三卒】

胡濙 【 字源潔武進人建文二年進士永樂中為給事中累官禮部尚書加少傅天順元年卒年八十九謚忠安】

黃福 【 字如錫昌樂人元鄉貢士洪武中上書論大計　上奇其才三十一年超陞工部右侍郎永樂初郡縣交阯公以尚書總理藩憲宣德中累陞至南京戶部尚書兼掌兵部留都有文臣參贊機務自公始也正統五年卒謚忠宣】

李時勉 【 名懋以字行安福人永樂二年進士以庶吉士授刑部主事讒搆下獄二十一年出獄復其官獻陵即位公具疏諫　上怒縛至便殿命力士捶十八?折其肋幾死明日改監察御史明日又下獄宣德元年　上以公觸仁考怒命斬公西市公得見　上上憐之復其官尋陞學士正統三年陞祭酒景泰元年卒謚文毅】

鄒緝 【 字仲熙吉水人洪武中以明經薦舉永樂時官至左庶子】

王翱 【 字九皋沿山人永樂十三年進士以翰林院庶吉士歷陞僉都御史正統初鎮守江西四年贊理松番六年鎮陝西七年提督遼東軍務遂留撫十二年出塞破虜尋陞左都御史景泰三年召還臺加官保成化三年致仕卒贈太保謚文肅】

周忱 【 字恂如吉水人永樂二年進士改庶吉士授刑部主事宣德五年擢工部右侍郎廵撫江南凡在任二十二年累陞戶部尚書卒年七十三謚文襄】

孫原貞 【 初名瑀以字行德興人永樂十三年進士授禮部主事正統中歷陞布政以平盜功進兵部尚書廵撫浙江天順初致仕成化十一年卒】

周敘 【 字功敘吉水人永樂十六年進士累官至翰林侍講學士雖以文學為職尤注意國事前後章論剴切】

吳節 【 字與儉安福人宣德五年進士由庶吉士景泰天順中歷陞太常寺卿兼侍讀學士尋致仕成化十七年卒賜祭葬】

王直 【 字行儉永樂二年進士庶吉士宣德初進少詹正統八年為吏部尚書裕陵復位請老去卒年八十四贈太保謚文端】

楊溥 【 字弘濟石首人建文二年進士為翰林編修靖難後為東宮洗馬　上北征宮僚輒下獄公一繫十年獻陵即位釋陞太常卿兼學士入內閣累陞至少保正統十一年卒贈太師謚文定】

陳循 【 字德遵太和人永樂進士第一拜修撰景泰初累遷學士入內閣進戶部侍郎再進尚書英廟復辟謫戍遼東天順五年釋歸】

王驥 【 字尚德束鹿人永樂四年進士由兵科給事中歷仕順天府尹宣德二年陞行在兵部侍郎坐事下獄尋復陞尚書正統二年總甘凉軍務虜引去六年征雲南大捷封靖遠伯天順元年復兼兵部尚書加祿四年卒年八十三贈侯謚忠毅】

范濟 【 元末人入明因事謫戊興州?宣德初上書言事　上感其言擢為司訓】

陳敬宗 【 字光世慈谿人永樂二年進士改庶吉士累官至南京國子監祭酒凡在任二十餘年諸生多位至卿貳公獨久不調意豁如也天順三年雜年八十三謚文定】

劉球 【 字求永安福人永樂十九年進士由禮部主事改翰林侍講王振忌公死于獄景泰初贈翰林學士謚忠愍】

薛瑄 【 字德溫河津人永樂二十年進士擢御史正統元年初設提學憲臣公出為山東僉事尋召大理少卿三楊欲公一見璫振公正色拒之振誣公繫獄十四年起大理丞禦虜北門復辟以禮部侍郎兼大學士入內閣天順八年卒謚文清】

岳正 【 字季方正統十三年進士及第授編修天順元年改修撰尋召入內閣曹石忌公才以飛語中之不數月內批除欽州同知復為其黨中公私事下公獄謫戍肅州曹石恐　上思公放歸田陞興化知府三年致仕未幾卒嘉靖中贈太常卿謚文肅】

于謙 【 字廷益錢塘人永樂十九年進士宣德元年授御史從討漢庶人廵按江西五年陞兵部右侍郎廵撫晉豫時年三十三　上北狩公輔郕王景泰時加兵部尚書太子太保復辟後以搆誅成化二年復公官弘治三年特贈太傅謚肅愍後改忠肅】

朱鑑 【 號簡齋晉江人永樂十五年鄉舉正統十三年以僉都御史廵撫山西十四年移守鴈門尋陞副都仍前任景泰三年致仕】

李賢 【 字原德鄧州人宣德八年進士正統元年授驗封主事陞選郎十四年扈駕土木景帝立陞兵部右侍郎尋改戶部天順元年入內閣曹石譖公與武功伯同下獄尋釋調福建參政瀕辭仍留吏部侍郎進尚書八年太子即位進少保成化二年外艱詔起復是年冬卒贈太師謚文達】

徐有貞 【 初名珵後改今名字元武吳人宣德八年進士改庶吉士景帝即位擢御史四年河決陞僉都御史治河續最著後以奪門功陞兵部尚書封武功伯世指揮使入內閣為曹石所譖下獄謫廣東參政行至德州復逮詔獄論斬會炎變得宥編置金齒後賜歸田卒于吳】

商輅 【 字弘載淳安人宣德乙卿發解正統九年會試十年廷試皆第一景帝監國入內閣歷陞太常寺卿兼翰林學士天順復辟除名成化二年驛召至京復入內閣累陞吏部尚書謹身殿學士十三年加少保致仕卒贈太傅謚文毅】

王恕 【 字宗貫三原人正統十三年進士改庶吉士累遷江西河南布政使成化元年陞右副都御史正德六年進尚書卒年九十三贈太師謚端毅】

郭登 【 字元登武定侯英諸孫也永樂二十二年充勳衛正統初屢立戰功陞指揮僉事十四年上北狩公守大同景泰初曾以八百騎破虜數萬戰功第一歷陞左都督封定襄伯天順元年奪爵尋謫戍未幾召還充團營總兵卒贈侯謚忠武】

張純 【 江陵人永樂十九年進士景泰三年為左副都御史尋陞南兵部尚書天順元年致仕卒】

劉斌 【 順義人正統十年進士景泰中為給事中】

楊洪 【 六合人祖政以軍功世漢中百戶公嗣官調開平累功陞都指揮正統元年以都督守獨石十三年封昌平伯十四年　上北狩公守宣府坐事下獄尋出公禦虜有功進封侯景泰二年還鎮宣府卒贈國公謚武襄】

馬昂 【 字志高滄洲人由鄉舉入國學薦陞監察御史正統八年陞副都御史參贊甘肅軍務尋致仕景泰四年薦起總督軍務廵撫兩廣天順二年陞兵部尚書四年致仕卒贈少保謚恭襄】

李賓 【 字廷用順義人正統十年進士授御史景泰時歷陞副都御史天順初年以平曹吉祥之亂進左都加太子少保成化十三年致仕弘治十八年卒贈太子太保謚襄敏】

楊鼎 【 字宗器咸寧人正統四年進士授翰林院編修常建言修飭戎備通漕三邊不果行胡虜大舉詔公撫守近畿經略有功累遷至戶部尚書成化十五年致仕二十一年卒謚莊敏】

白圭 【 南宮人正統七年進士除監察御史尋陞淛江布政天順改元轉都御史廵撫湖廣累陞兵部尚書以軍功進太子少保十一年卒】

李秉 【 字執中曹州人正統元年進士為監察御史景泰二年公以僉都參贊宣府軍務總督邊儲繼廵撫遼東成化二年以軍功加太子少保還臺四年為吏部尚書五年致仕卒謚襄敏】

王竑 【 字公度江夏人正統四年進士初為戶科給事中景泰初陞僉都御史守居庸二年總漕淮上兼廵撫清理塩法復辟謫淛江參政尋除名天順五年起公兵部尚書未幾去位卒正德中謚莊毅】

周弘謨 【 字堯謨長寧人正統十年進士歷官翰林官坊成化十四年陞禮部右侍郎十六年陞尚書二十三年加太子少保弘治元年致仕三年卒謚文安】

耿裕 【 字好問平定人景泰五年進士由庶吉士為工科給事中以父清惠公在內臺改檢討成化二十二年進禮部尚書尋改南弘治元年召尚書禮部六年復尚書吏部弘治八年卒贈太保謚文恪】

林聰 【 字季聰寧德人正統四年進士由刑科給事中景泰三年議易儲忤旨改司直裕陵復辟超陞都御史廵撫大同累陞刑部尚書太子少保卒贈少保謚莊敏】

項忠 【 字蓋臣嘉興人正統七年進士授刑部主事扈　上北狩羈虜中飼馬走七晝夜達宣府陞陝西按察使天順三年以副都御史留撫四年討平土達滿四六年討荊襄流民累陞兵部尚書汪直惡公落職尋直敗復官卒贈太子太保謚襄毅】

章綸 【 字大綸樂清人正統四年進士為南京禮部主事有論建景泰中疏言　上皇。汪后及沂王　上怒下公獄復辟拜禮部侍郎尋改南京吏部成化十二年卒特贈尚書謚恭毅】

鍾同 【 字世京永豐人景泰二年進士三年授御史每陳時政闕失因被杖凡三下獄竟死獄中後贈大理寺左寺丞謚恭愍】

劉定之 【 字主靜永新人正統元年進士由翰林編修歷陞通政司參議兼侍讀成化二年召入內閣累進禮部侍郎凡三年卒贈禮部尚書謚文安】

彭時 【 字純道安福人正統十三年進士第一歷官翰林侍讀與商輅同入內閣景泰初以憂去天順元年復入內閣成化五年進吏部尚書大學士如故十一年陞少保卒贈太傅謚文憲】

王崇之 【 北直滑縣人天順元年進士】

張海 【 字文淵德州人成化三年進士由戶科給事中累陞順天府尹弘治二年陞兵部侍郎未幾降山西參政弘治十年致仕卒】

張寧 【 字靖之海塩人景泰五年進士拜給事中英宗將大用之為大臣所忌陞汀州知府尋卒】

劉珝 【 字叔溫壽光人正統十三年進士由庶吉士累陞侍講成化十年陞吏部左侍郎明年兼翰林學士入內閣累進太子太保謹身殿大學士公惡鄙萬安卒為所中二十一年致仕去贈太保謚文和】

劉徤 【 字希賢洛陽人天順四年進士授編修成化中累陞少詹弘治元年陞禮部侍郎召入內閣累進至少傅十八年進左柱國支正一品俸正德初逆瑾恨公奪公官瑾誅得復致仕嘉靖時卒年九十四贈太師謚文靖】

李東陽 【 字賓之茶陵人以神童　景帝召見成化三年進士由翰林庶吉士累陞侍講學士弘治八年八內閣十一年以太子出閣加太子少師禮部尚書兼文淵閣大學士正德初劉謝皆去公獨留尋致仕歸正德□年卒太師謚文正】

韓雍 【 字永熙吳人正統七年進士為監察御史景泰時以薦陞僉都御史廵撫江西年未三十天順二年廵撫大同戎政大治七年陞兵部侍郎天順末年坐事左遷成化元年以都御史贊理兩廣軍務討平斷藤峽開府梧州公得承制專決尋引疾歸卒年五十三謚襄毅】

姚夔 【 字大章桐廬人正統七年進士為吏科給事中景泰初超陞南部禮部侍郎成化七年滿九載加太子少保未幾卒贈少保謚文敏】

葉盛 【 字與中崑山人正統十年進士由兵科給事中景泰三年陞參政督宣府軍餉天順二年召為僉都御史廵撫兩廣成化五年陞禮部侍郎改吏部卒年五十五謚文莊】

原傑 【 字子英陽城人正統十年進士由監察御史歷陞右副都御史廵撫山東尋督撫江西兼撫荊襄進南京兵部尚書成化十三年卒贈太子少保謚襄敏】

余子俊 【 字士英青神人景泰二年進士初授戶部郎歷陞副都御史廵撫延綏十三年為兵部尚書凡兩出總督二十三年以左都御史致仕卒年六十一贈太保謚肅敏】

馬文升 【 字負圖鈞州人景泰二年進士為御史廵晉楚有名累官至太子太師吏部尚書正德三年致仕五年卒太傅謚端肅】

徐溥 【 字時用宜興人景泰五年進士累官吏部侍郎泰陵即位入內閣陞尚書弘治七年加少傅十一年卒贈太傅謚文靖】

楊守陳 【 字維新鄞人景泰二年進士由司經洗馬陞吏部侍郎屢疏請老以尚書致仕成化末卒謚文懿】

何喬新 【 字廷秀廣昌人景泰五年進士初授南禮部主事成化十七年陞副都御史廵撫山西督三關兵事尋召為刑部尚書請老卒謚文肅】

秦紘 【 字世纓單人景泰二年進士初為南京御史劾中官降北黃驛丞累陞參政成化十八年陞僉都御史廵撫宣府尋改河南弘治三年以右都御史總制兩廣軍務四年陞南京戶部尚書十一年致仕十四年召公以原官兼憲職廵撫陝西加太子少保十八年卒贈少保謚襄毅】

王越 【 字世昌濬人景泰二年進士為御史有名天順末以副都御史廵撫大同成化初歷陞左都御史掌院事十三年加太子太保兵部尚書屢出大同以軍功封威寧伯十八年奪公封編管陸安弘治十年起公總制寧夏甘凉軍務加少保兼太子太傅十一年卒軍中贈太傅謚襄敏】

丘濬 【 字仲源瓊山人景泰五年進士由庶吉士累陞禮部侍郎掌國子監事弘治元年陞禮部尚書四年加太子太保兼文淵閣大學士入內閣八年卒贈太傅謚文莊】

倪岳 【 字舜咨錢塘人天順元年進士歷陞侍讀學士成化十三年召入吏部為尚書十四年卒贈少保謚文毅】

劉大夏 【 字時雍華容人天順八年進士為庶吉士授兵部職方郎中弘治六年以浙江左布政擢右副都御史治河十年虜入塞以戶部侍郎出經畫十三年總督兩廣尋陞兵部尚書正德元年致仕劉瑾矯制下公獄尋赦歸謹誅復官卒贈太保謚忠宣】

彭韶 【 字鳳儀莆田人天順元年進士為刑部郎建言兩下詔獄成化六年陞四川按察使歷陞都御史廵撫江南順天弘治初八為吏部侍郎四年尚書刑部六年致仕卒贈太子少保謚惠安】

白昂 【 武進人天順元年進士累官左都御史成化七年為刑部尚書加太子太保十二年致仕十六年卒贈太保謚康惠】

徐恪 【 字公肅常熟人成化二年進士以葉文莊疏薦擢御史十一年陞湖廣參議累官至工部侍郎卒】

鄒智 【 字汝愚合州人成化廿三年進士為庶吉士巳酉以公妄言朝政下獄彭韶辭疾不判免遷石城所吏目總督秦絃重之特遣督塩年二十六卒】

楊廉 【 字方震豐城人成化十四年進士由庶吉士拜給事中累陞禮部侍郎晉尚書卒謚文恪】

羅倫 【 字彝正永豐人成化二年進士第一授翰林修撰時起復大學士李公賢公抗疏劾之遂落職提舉泉州市舶司四年召還原官改南京翰林院供職十四年卒謚文毅】

許進 【 字季升靈寶人成化二年進士除監察御史廵甘肅山東弘治元年以僉都御史廵撫大同九年陞右都御史撫陝西尋以戶部侍郎提督大同軍務正德初為兵部尚書後改吏部為劉瑾所惡除籍瑾誅復官致仕卒贈太子太保嘉靖初謚襄毅】

韓文 【 字貫道洪洞人成化二年進士為給事中劾汪直考訊幾死出為湖廣參議累官都御史兵部尚書弘治初召為戶部尚書正德初瑾矯詔奪公官尋逮詔獄瑾誅復官致仕嘉靖初加太子太保賜詔存問卒贈太傅謚忠定】

林俊 【 字待用莆田人成化三年進士起家為郎建言逮獄尋復官按權璫罪三封還詔書及為廵撫都御史兩平大寇累官刑部尚書嘉靖初卒贈太子少保謚貞肅】

屠勳 【 字元勳平湖人成化五年進士累官至刑部尚書正德十一年卒謚康僖】

董越 【 字尚矩寧都人成化五年進士弘治十三年仕至南京工部尚書卒贈太子少保謚文熙】

李傑 【 字世賢常熟人成化二年進士改庶吉士授編修累官禮部侍郎正德元年改禮部尚書忤逆瑾意致仕卒】

程敏政 【 字克勤休寧人成化二年進士弘治十一年任詹事尋加禮部右侍郎卒贈禮部尚書】

楊璿 【 字叔璣無錫人正統四年進士授戶部主事歷陞副都御史撫治荊襄改撫北直節制邊關廵撫河南成化十四年卒賜葬祭】

王復 【 字初陽固安人正統七年進士授給事中陞通政參議尋陞禮部侍郎使虜迎駕還陞通政使成化初擢兵部尚書以陝西多故出廵邊得便宜行事尋改工部尚書致仕卒贈太子太保謚莊簡】

儲巏 【 字靜夫泰州人成化二十年進士由考功司主事歷陞戶部侍郎逆瑾專政公尋致仕瑾誅公起南京吏部力辭得允卒謚文懿】

謝遷 【 字于喬餘姚人成化十一年進士第一累陞侍講學士弘治八年入內閣泰陵大漸入受顧命正德元年致仕尋削籍嘉靖六年春復召入閣明年乞歸卒年八十贈太傅謚文正】

費宏 【 字□□鉛山人成化二年進士第一歷禮部左右侍郎至尚書正德六年召入內閣九年致仕嘉靖初起少保入閣累加少師六年致仕卒贈太保謚文憲】

喬宇 【 字希大樂平人成化十八年進士由知縣累官至吏部尚書謚莊簡】

彭澤 【 字濟物蘭州人弘治三年進士由刑部主事歷陞都御史廵撫遼東總制川廣等處加官保掌本院事後為民嘉靖初徵為兵部尚書加少保致仕】

王憲 【 字維綱東平人弘治三年進士授知縣入為御史歷陞右都御史廵撫遼東後撫鄖陽大同陞兵部侍郎尋晉尚書嘉靖六年以原官兼左都總制三邊累請乞休復起兵部尚書卒追贈少保謚康毅】

李承勛 【 字立卿嘉魚人弘治六年進士初知太湖縣歷陞副都御史廵撫遼東正德末請告嘉靖中起吏部尚書尋改刑部疏論時事改兵部尚書兼都御史提督團營八年為本兵十年卒贈少保謚康惠】

柴昇 【 字公照內鄉人成化二十三年進士擢給事中正德二年陞副都御史廵撫江西又改陝西歷任都御史兵工二部尚書尋歸嘉靖元年年八十遣官存問二年卒贈太子少保】

??耴蘭 【 字廷秀文登人弘治三年進士累官南京工部尚書嘉靖二年卒贈太子少保】

王瓊 【 字德華太原人成化二十年進士由工部主事歷陞戶兵部吏三部尚書加少師正德十六年下獄謫戍綏德嘉靖六年起兵部尚書提督陝西軍務尋改吏部卒】

梁儲 【 字叔厚順德人成化十四年進士由庶吉士歷陞吏部尚書兼學士為逆瑾所惡改南五年召入內閣十六年累加少師致仕嘉靖時卒贈太師謚文康】

楊一清 【 字應寧丹徒人八歲為奇童薦入翰林秀才成化八年進士授中書舍人十五年歷陞副都御史督理茶馬塩政十八年經略邊務正德元年改總制三邊二年為瑾所忌引疾歸五年起公討賊寧憂授策張永竟誅瑾十年入內閣尋歸嘉靖四年起公兵部尚書兼憲職提督軍務未幾召入內閣尋加少師兼文華殿大學士歸八年削籍九年卒得復官二十七年贈太保謚文襄】

王鏊 【 字濟之吳人成化十一年進士初授翰林編修累陞吏部侍郎兼學士正德元年召入內閣四年四月致仕卒贈太傅謚文恪】

楊廷和 【 字介夫新都人成化十四年進士由翰林累陞少詹學士正德二年召入內閣十一年憂去服闋復為內閣迎立　世廟封伯爵不受一品考續進太傅力諍大禮去削籍隆慶時贈官謚文忠】

姜洪 【 字希範廣德州人成化十四年進士官至廵撫山西右副都御史正德七年卒】

范珠 【 富順人成化十一年進士】

朱應登 【 字升之寶應人弘治十二年進士為南京戶部主事歷陞參政卒號凌谿先生時顧華玉璘劉元瑞麟徐昌穀禎卿與公為江東四才】

蔣冕 【 字敬之全州人成化二年進士由庶吉士授編修歷陞禮部尚書正德十二年入內閣進少傅嘉靖初封伯固辭議禮不合免歸隆慶中謚文定】

羅玘 【 字景鳴建昌人成化二十三年進士改庶吉士弘治二年授編修累陞吏部左侍郎正德七年致仕世稱圭峯先生卒贈禮部尚書謚文肅】

何孟春 【 字子元弘治六年進士郴州人由庶吉士授兵部職方郎歷陞右都御史廵撫雲南尋遷南吏部侍郎卒所著有餘冬錄序間日分義撫滇條約隆慶中贈禮部尚書謚文簡】

張文 【 字京載新喻人弘治六年進士官戶科都給事中】

顧清 【 字士廉華亭人弘治六年進士由庶吉士累陞禮部右侍郎尋陞尚書致仕謚文僖】

毛紀 【 字維之掖縣人成化二十三年進士由庶吉士歷陞吏部侍郎正德十二年入內閣累加禮部尚書加少保嘉靖三年致仕年八十三卒贈太保謚文簡】

王守仁 【 字伯安餘姚人弘治十二年進士抗疏乞誅逆瑾謫龍塲驛丞瑾誅歷陞僉都御史廵撫南贑宸濠反公討平之詔錄公功封新建伯兼南京兵部尚書參贊機務尋提督兩廣卒贈侯隆慶中謚文成】

胡世寧 【 字永清仁和人弘治六年進士由推官歷陞江西按察使備兵東鄉抗疏劾宸濠下錦衣獄尋謫戍瀋陽嘉靖初擢僉都御史廵撫四川未幾召為兵部侍郎尋轉兵部尚書加太子太保九年卒贈少保謚端敏】

許讚 【 字廷美靈寶人弘治九年進士授大明推官召為監察御史正德二年以父進冡宰改編修逆瑾惡公出為知縣歷陞至戶部尚書去任嘉靖十五年起吏部尚書加少保二十三年入內閣二十五年以致仕懇辭削籍尋卒復公官仍贈少師謚文簡】

李夢陽 【 字獻吉慶陽人弘治六年進士授戶部主事嘗監三關被搆下獄尋得釋十八年應詔陳言下獄正德改元為韓文草疏請誅八閹降布政司經歷三年以他事械赴京尋釋瑾敗起為提學副使落職閑住嘉靖八年卒後謚景文】

何景明 【 字仲默信陽人弘治十五年進士授中書舍人尋提學關中未幾卒年三十九公八歲能賦詩十五舉于鄉十九登進士與李獻吉齊名憂憤時事尚節義鄙榮利並有國士之風】

康海 【 字德涵武功人弘治十五年進士第一人授修撰言官以鄉里指為瑾黨罷歸卒】

王九思 【 字敬夫鄠縣人弘治九年進士授簡討九年考滿調吏部尋謫壽州同知正德六年致仕卒年八十四所著有渼陂正續集碧山續稿新稿行于世】

劉玉 【 字咸栗萬安人弘治九年進士自縣令召為御史疏論閹瑾下獄瑾誅起副使歷陞南僉都提督江防嘉靖初以平濠功陞刑部侍郎尋以事下獄罷歸卒于家隆慶初詔贈刑部尚書謚端毅】

汪循 【 字善甫婺源人弘治□年進士官至順天府判】

劉龍 【 字舜卿襄垣人弘治十二年進士授編修正德初改兵部郎尋擢吏部瑾誅復翰林嘉靖初歷陞禮部侍郎六年陞南吏部尚書又改南兵部參贊機務尋致仕三十二年卒明年贈太子太保謚文安】

石? 【 字邦彥藁城人成化二十三年進士由庶吉士累陞禮部尚書嘉靖四年入內閣閣臣忌之欲削公權令兼學士專管制敕六年致仕卒初贈少保謚文隱嘉靖閣臣之廉貧亡踰公者後改謚文介】

劉麟 【 字元瑞安仁人弘治九年進士除刑部主事以忤逆瑾除名瑾敗遷按察使嘉靖元年擢副都御史撫真定累遷工部尚書以諫織造忤旨致仕後以獻陵官殿雨漏追論落職卒年八十三贈工部尚書謚清惠】

何瑭 【 字粹夫武陟人弘治十五年進士由庶吉士累官至右都御史嘉靖二十九年卒贈禮部尚書謚文定】

方良永 【 字壽卿莆田人弘治三年進士由戶部主事正德時歷陞山東布政嘉靖初擢都御史撫治鄖陽尋致仕六年起應天廵撫未任卒賜謚簡肅】

孫懋 【 字德夫正德六年進士知蒲城縣召為給事中疏劾江彬諫止廵幸陞按察使以詰中校下詔獄貶典史累陞應天府尹致仕嘉靖三十年卒贈右都御史】

周用 【 字行之吳江人弘治十五年進士由行人改給事中歷陞藩臬嘉靖初擢副都御史尋陞工部尚書總督河道嘉靖二十五年陞吏部尚書明年卒謚恭肅】

張邦奇 【 字常甫鄞縣人弘治八年進士由庶吉士累陞南京吏部尚書巳改兵部參贊機務嘉靖二十三年卒謚文定】

王廷相 【 字子衡儀封人弘治十五年進士由庶吉士授給事中正德中謫州判稍遷知縣復召為御史為內臣所搆下獄謫縣丞遷知縣嘉靖初歷陞右都御史廵撫四川入為兵部尚書免歸卒隆慶初復其官贈少保謚肅敏】

鄭善夫 【 字繼之閩縣人弘治十八年進士為戶部主事逆瑾用事謝政止?帚家居數年嘉靖改元起吏部郎病卒】

萬鏜 【 字仕鳴進賢人弘治十八年進士任刑部主事調吏部陞南京都御史嘉靖初年以言事免官歸會湖廣貴州苗叛起公剿撫之擢南京刑部尚書考滿歸嘉靖四十四年卒年八十一】

董玘 【 字文玉會稽人弘治十八年進士第二授編修為劉瑾所忌出為知州遷刑部郎調吏部瑾誅還官翰林累陞吏部左侍郎兼學士尋落職卒隆慶初贈禮部尚書謚文簡】

魏校 【 字子材崑山人弘治十八年進士正德元年授刑部主事轉兵部歷陞太常卿卒謚恭簡】

崔銑 【 字子鍾一字仲鳧安陽人弘治十八年進士由翰林院庶吉士累陞侍讀學士嘉靖元年陞祭酒未幾擢南京禮部侍郎卒贈尚書謚文敏】

夏良勝 【 字于中建德人正德三年進士起家刑部主事調吏部諫南廵下獄嘉靖初復其官歷陞太常寺卿降知州八年以議禮繫獄謫戍遼陽卒于衛】

陸深 【 字子淵上海人弘治十八年進士選庶吉士授編修忤逆瑾改南禮部主事瑾誅復編修嘉靖初為經筵講官言事謫延平同知尋督學浙江歷陞太常寺卿兼侍讀學士駕幸承天以公掌行在院印改正詹事二十年致仕卒贈禮部侍郎謚文裕】

黃綰 【 字宗賢黃巖人承祖文毅公廕授後軍都事大禮議起公具疏與焉自工部郎歷陞禮部侍郎奉敕撫大同尋知貢舉陞禮部尚書充安南正使罷歸卒所著有石龍集石龍奏議思古堂筆記等書行于世】

劉天和 【 字養和麻城人正德三年進士由歷陞僉都御史督理甘肅屯政尋撫陝西累陞兵部侍郎加左都御史總理三邊軍務嘉靖十六年陞尚書二十四年卒贈少保謚莊襄】

毛伯溫 【 字汝厲吉水人正德三年進士由推官擢御史歷陞廵撫山西尋改順天嘉靖十六年陞兵部尚書十八年總理三關軍務尋加太子少保平安南晉光祿大夫二十三年為民】

韓邦奇 【 字□□朝邑人正德三年進士授吏部主事歷陞南京右都御史尋進兵部尚書嘉靖三十六年卒贈太子少保謚恭簡】

余珊 【 字□□桐城人正德三年進士】

林希元 【 字茂貞福建人正德十二年進士授大理寺評事嘉靖初條上新政切中時弊尋謫泗州判官竟以抗節不屈當路棄官歸凡三年以薦累遷大理寺丞尋以言事落職知欽州累陞兵備僉事世稱次?先生】

史道 【 字克弘涿郡人正德十二年進士選庶吉士授給事中疏劾江彬救王瓊之死嘉靖初下獄尋起備兵穎川歷陞都御史十五年廵撫大同陞兵部尚書加太子少保三十六年卒】

謝汝儀 【 字國正鄞縣人正德九年進士授餘干令擢御史累陞至按察司使卒所著有果菴集】

馬卿 【 字敬臣林慮人弘治十八年進士選庶吉士正德二年授給事中出為大名知府歷任布政使嘉靖二年謫為知府累陞副都御史總理漕運卒于官】

舒芬 【 字國裳浙江人正德十二年進士第一授修撰會疏諫南廵廷杖幾斃謫福建市舶提舉嘉靖二年復官翰林議禮執不當考　獻帝之說杖如前尋丁艱歸卒】

楊慎 【 字用修成都人正德六年進士第一授修撰嘉靖初為經筵講官尋以議禮跪門哭諫下獄廷杖謫戍雲南永昌衛卒以隆慶元年贈光祿寺少卿】

汪文盛 【 字希周崇陽人正德六年進士為推官入為兵部主事武廟南征公疏諫械杖于廷嘉靖初擢為車駕郎中歷陞至按察使尋以莫登庸竊據擢公僉都御史保釐南詔陟為大理寺卿】

章僑 【 字處仁蘭谿人正德十二年進士授行人嘉靖初選給事中遇事盡言八年出為衡州知府累陞福建布政使卒】

徐問 【 字用中武進人弘治十五年進士除廣平推官歷陞布政尋以副都御史廵撫貴州歷少司馬晉戶部尚書致仕卒贈太子少保謚莊裕】

秦金 【 字國聲無錫人弘治六年進士由戶部主事歷陞副都御史廵撫湖廣嘉靖二年為戶部尚書六年引疾十年復起為南戶兵二部尚書尋致仕三十三年卒謚端敏】

王以旂 【 字士招江陵人正德六年進士授知縣擢御史累陞右都御史掌南院嘉靖二十六年召為工部尚書尋轉左都御史明年為兵部尚書代曾銑為陝西總督卒贈少保謚襄敏】

蔣曙 【 字□□全州人弘治九年進士嘉靖五年以工部侍郎兼僉都御史採木六年卒于官】

王邦瑞 【 字惟賢宜陽人正德十二年進士選庶吉士改授知州歷陞僉都御史廵撫寧夏嘉靖庚戌陞本兵尋奪職歸三十九年起戎政尚書明年卒贈太子少保謚襄毅】

張孚敬 【 初名璁字秉用永嘉人正德十五年進士嘉靖三年以議禮陞兵部侍郎六年以禮部尚書召入內閣八年致仕至天津召還十年以雷震致仕十一年召還又致仕十三年召還加少師十四年病乞休尋卒贈太師謚文忠】

桂萼 【 字□□安仁人正德六年進士由知縣遷刑部主事議禮稱旨累陞禮部尚書嘉靖八年入內閣加少保十年致仕卒贈太傅謚文襄】

方獻夫 【 字叔賢南海人弘治十八年進士由庶吉士改禮部郎歷陞吏部尚書嘉靖十一年召入內閣十三年晉少保致仕尋卒贈太保謚文襄】

席書 【 字文同遂寧人弘治三年進士由知縣正德中歷陞布政嘉靖元年以副都御史廵撫湖廣尋改南兵部侍郎以議禮稱旨陞禮部尚書六年加武英殿大學士三日卒贈太傅謚文襄】

王軏 【 江都人開平衛籍弘治十二年進士嘉靖十五年累陞南京兵部尚書十八年致仕卒】

霍韜 【 字渭先南海人正德八年進士未娶引例告歸嘉靖元年起為職方主事尋以議禮遷少詹兼侍講學士累陞至禮部尚書十九年卒贈太子太保謚文敏】

唐龍 【 字虞佐蘭谿人正德三年進士由知縣歷陞太僕寺卿尋擢僉都御史總督漕運尋陞兵部尚書總制三邊嘉靖二十五年改吏部奪職卒贈少保謚文襄】

毛憲 【 字式之武進人正德六年進士擢給事中嘉靖十二年卒】

汪應軫 【 字子宿山陰人正德十二年進士改庶吉士與舒芬等上疏諫南廵跪門廷杖尋出知泗州嘉靖登極召為給事中與張桂不合出為江西提學僉事尋卒學者私謚為清憲先生】

張岳 【 字惟喬泉州人正德十二年進士授行人諫南廵下獄杖闕下幾死嘉靖初起原官歷任鄖陽江西兩廣撫臣陞右都掌院事尋以楚苗猖獗出公總督三省底寧分宜忌公降兵部侍郎卒復其官贈太子少保謚襄惠】

鄭自璧 【 字采東祥符人正德十二年進士十四年由庶吉士授給事中嘉靖三年陞兵科都諫遇事敢言六年降江陰縣丞】

張袞 【 字時華江陰人正德十六年進士改庶吉士授御史巳復改編修累陞國子祭酒尋以光祿寺卿致仕嘉靖四十三年卒】

張珩 【 字□□石州人正德十六年進士授御史陞僉都御史廵撫延綏巳廵撫寧夏總督陝西三邊嘉靖二十五年進戶部尚書尋謫戍慶陽巳復起副都御史廵撫延綏遷兵部侍郎卒】

楊選 【 字□□章丘人正德十六年進士三十七年以僉都兩撫大同陞兵部侍郎尋下詔獄卒】

潘潢 【 字□□婺源人正德十六年進士由知縣擢戶部主事歷陞戶部尚書尋改南京兵部尚書嘉靖三十四年卒贈太子少保謚簡肅】

馮恩 【 字子仁華亭人嘉靖二年進士以行人擢南臺御史十一年因彗星見疏斥都御史汪鋐詔下獄以子行可詣闕乞代死免死戍雷州隆慶初即其家拜大理寺丞致仕卒】

鄒守愚 【 字君哲莆田人嘉靖五年進士由戶部主事歷陞僉都御史廵撫河南晉戶部侍郎三十四年奉命秩祀河嶽卒于秦贈都御史謚襄惠】

夏言 【 字公謹貴溪人正德十二年進士由行人擢兵科給事中以議禮稱旨進翰林侍讀學士嘉靖十五年入內閣累加少匠二十年削免尋復職二十一年又革職二十四年復任二十七年降尚書致仕十二月論斬隆慶中謚文愍】

何良俊 【 字元朗華亭人少與弟良傅負俊才人以二陸比之嘉靖時貢入太學授南京翰林院孔目所著有柘湖集】

朱紈 【 字子純長洲人正德十六年進士由知縣陞職方郎調吏部累任至副都御史廵撫南贑嘉靖二十六年改撫浙江兼福建海道有禦賊功以海禁嚴為閩人所構革職聽勘發憤卒所著有甓餘集】

許相卿 【 字□□海寧人正德十二年進士告歸十六年授給事中嘉靖改元抗疏論政令不當者數事三年免歸屢詔不起尋卒】

鄭一鵬 【 字九萬莆田人正德十六年進士選庶吉士授給事中嘉靖三年伏闕請正大禮廷杖然志操益勵先後論劾凡十餘疏六年以言事復廷杖削籍卒隆慶初光祿寺卿】

韋商臣 【 字希尹長興人嘉靖二年進士由御史累陞四川參議尋以考察罷】

呂光洵 【 字信卿新昌人嘉靖十一年進士由知縣入為御史言九邊事凡十餘奏尋擢副都御史督餉南畿四十二年廵撫雲南晉南京工部尚書歸卒】

龔輝 【 字實卿餘姚人嘉靖二年進士授工部主事奉敕採木屢疏請停免得旨允其奏累陞布政使二十三年擢副都御史提督南贑軍務二十九年陞工部侍郎致仕卒所著有西槎疏草全陝政要諸書】

袁?六??? 【 字永之吳人嘉靖五年進士選庶吉士授兵部武選主事為胡端敏公所重以失火下獄謫戍湖州尋赦歸累陞廣西提學卒】

蘇祐 【 字允吉濮縣人嘉靖五年進士授縣令徵為御史出按宣大監軍討平亂卒尋陞僉都御史廵撫保定移撫山西二十八年以兵部左侍郎總督宣大邊務凡十年進兵部尚書分宜忌公削籍為民萬曆元年復官致仕卒所著有三關紀要逌旃瑣言奏議等書】

鄭曉 【 字窒甫海塩人嘉靖二年進士授職方主事著九邊圖誌議禮下獄被杖尋遷吏部分宜忌之詔貶和州判官後累陞右都御史協理戎政掌部事楊襄毅宣大還公遷刑部尚書以言官論列削籍卒復官隆慶初賜祭葬贈太子少保謚端簡】

嚴嵩 【 字惟中分宜人正德□□年進士由庶吉士歷陞吏部尚書嘉靖二十一年入內閣二十九年夏言以罪去獨為首相攻者數起卒不去至四十一年始致仕尋以子世蕃貪縱棄市削其恩廕并籍其家嵩死時寄食墓舍不能具棺槨亦無弔者年八十六】

李默 【 字時言歐寧人正德十六年進士授庶吉士改戶部主事改吏部尋謫寧國判歷陞吏部侍郎尋進尚書分宜與趙文華忌公疏公謗訕下獄卒隆慶初詔復官遣官諭祭營葬如例】

程文德 【 字□□永康人嘉靖八年進士由編修以論汪鋐下獄謫典史歷陞吏部侍郎尋加學士掌詹事府事管撰玄文不稱旨調南吏部尋削籍卒後復其官仍贈禮部尚書謚文恭】

聶豹 【 字文蔚永豐人正德十一年進士由華亭知縣歷陞僉都御史廵撫順天嘉靖三十一年陞兵部尚書尋致仕卒隆慶元年贈少保謚貞襄】

翁萬達 【 字仁夫揭陽人嘉靖五年進士由戶部主事歷陞梧州知府尋擢征南副使以軍功陞一級二十三年擢副都御史廵撫陝西修築邊墻議復河套尋以破虜陞兵部尚書丁艱起復以疏中字誤訛為民尋詔復公兵部尚書而公卒矣隆慶年謚襄敏】

錢琦 【 字公良海塩人正德三年進士起家部郎力諫南廵仕至太守卒所著東畬集】

王學夔 【 字一臣安福人正德九年進士初任刑部主事調考功郎諫南廵跪門五日廷杖幾死嘉靖初陞太僕卿尋陞副都御史撫治鄖陽累晉南京兵部尚書隆萬間兩膺存問卒年九十四謚莊簡】

毛鳳韶 【 字瑞成麻城人正德十五年進士為御史有直聲尋謫嘉定州判官終雲南僉事有聚峯文集藏于家】

陳時明 【 字際豐堂邑人正德十六年進士嘉靖元年授給事中六年陞左參議尋致仕卒】

曾忭 【 字汝誠泰和人嘉靖五年進士授知縣選給事中尋掌兵垣十四年為民穆廟登極復職仍晉階致仕】

楊爵 【 字伯修富平人嘉靖八年進士授行人改御史上封事兩繫詔獄凡八年釋歸為民卒隆慶元年追贈光祿寺卿謚忠介】

楊名 【 字實卿遂寧人嘉靖八年進士一甲授編修建言為民】

許論 【 字廷議靈寶人嘉靖五年進士由推官為兵部主事上九邊圖說歷陞僉都御史廵撫薊州尋陞兵部侍郎總督宣大諸軍三十五年詔進本兵加太子太保尋復總宣大軍務四十四年卒謚恭襄】

侯綸 【 字□□太原人正德六年進士歷陞兵部侍郎嘉靖二十六年起戶部侍郎總督糧儲二十九年致仕卒】

張秉壺 【 字國鎮莆田人嘉靖十七年進士二十二年由知縣拜給事中三十年陞尚寶司卿改太僕三十五年免官卒】

趙伸 【 字□□掖縣人正德九年進士仕至僉都御史】

黃佐 【 字□□香山人正德十五年進士累官副御史總督兩廣軍務】

王朝用 【 字□□南充人正德十五年進士嘉靖十五年時為兩淮廵塩御史】

屠應埈 【 字文升平湖人文僖子也嘉靖五年進士由庶吉士授刑部主事尋復官翰林晉論德解職歸卒所著有蘭暉堂集】

孫陞 【 字志高餘姚人忠烈子也嘉靖十四年進士由庶吉士累陞禮部侍郎尋晉尚書卒謚文恪】

曾銑 【 字□□黃巖人嘉靖八年進士由知縣為御史廵按遼東會兵變公捕首惡誅之遂大定因不次見擢比總督陝西時首倡復套議大學士言力持其議分宜授旨仇鸞遂以結交近侍律論死隆慶初事白贈尚書謚襄愍萬曆中詔建祠以祀之云】

姚淶 【 字惟東慈谿人嘉靖二年進士第一授修撰議禮被杖尋復官累陞侍讀學士卒作有邊圖海運策】

張治 【 字文邦茶陵人嘉靖二年進士為庶吉士授編修二十七年累陞至南京吏部尚書明年入內閣未幾卒贈少保謚文隱隆慶初改文毅】

張時徹 【 字惟靜四明人嘉靖二年進士初授禮部主事歷任藩司以副都御史廵撫四川改江西三十四年累陞南京兵部尚書尋致仕歸卒】

徐階 【 字子升華亭人嘉靖二年進士授編修以議孔子像出為延平推官歷陞副使尋以太子出閣召拜洗馬累遷至禮部尚書三十一年召入內閣嵩去公為首揆凡七年隆慶二年致仕卒贈太師謚文貞】

胡松 【 字汝茂滁州人嘉靖八年進士由知州歷陞副都御史廵撫江西陞南京兵部尚書尋改吏部嘉靖四十五年卒于位贈太子少保謚莊肅】

魏煥 【 字原德長沙人嘉靖八年進士兵部職方郎擢四川僉事所著有續九邊圖考】

王邦直 【 字東溟即墨人由明經嘉靖中為塩山丞上書條奏十事優旨褒答後精研律呂著樂書正聲四十卷人比之韓洛苑云】

趙炳然 【 字□□劍州人嘉靖八年進士授御史歷陞都御史廵撫湖廣浙江晉兵部尚書出總宣大山西邊務尋回掌部事隆慶三年卒贈太子太保謚恭襄】

趙貞吉 【 字孟靜內江人嘉靖十一年進士選庶吉士庚戌虜薄都城公以諭德兼御史領敕宣諭督戰尋下獄被杖謫荔波典史累陞戶部侍郎為相嵩所忌奪其官隆慶改元起公官三年召入內閣仍兼都察院左都四年歸卒贈少保謚文肅】

茅坤 【 字順甫歸安人嘉靖五年進士為縣令入為司勳累陞至大名備兵副使尋奪官世稱鹿門先生】

田汝成 【 字叔禾錢塘人嘉靖五年進士累官提學副使】

趙時春 【 字景仁平凉人嘉靖五年進士改庶吉士授戶部主事數上疏言事下獄為民暨改編修兼司經局校書疏請正東宮以崇國本又罷為民尋以薦為職方郎歷陞都御史廵撫山西提督鴈門關尋解官聽調卒】

唐順之 【 字應德武進人嘉靖八年進士授兵部主事轉吏部尋以科道部屬咸選入翰林公遂與焉尋為右司諫以言事為民薦起職方郎奉敕經略浙江倭寇陞僉都廵撫仍管前事三十九年卒】

王維楨 【 字允寧華州人嘉靖十四年進士選庶吉士授檢討累陞國子祭酒三十四年關中地震人民壓死者過半公亦不免焉】

王燁 【 字孟韜金壇人嘉靖十四年進士為吉安推官擢給事中數言事皆剴切論分宜遷僉事尋落職卒有樗菴集行世】

胡宗憲 【 字□□績溪人嘉靖十七年進士為縣令擢御史廵按湖廣尋以倭警拜僉都御史總督浙直江福軍務屢戰奏捷卒以計殲渠魁倭寇悉平晉少保兼太子太保兵部尚書以人言落職械至京師卒于獄天下惜之巳復官萬曆十七年時予祭葬】

阮鶚 【 字□□桐城人嘉靖二十三年進士授刑部主事改御史歷陞僉都御史廵撫浙江與總督胡定計擒斬徐海等尋移鎮閩坐糜費被逮落職尋卒】

任環 【 字應乾潞安人嘉靖二十三年進士由知縣尋為蘓州同知三十二年值倭寇東南公獨訓練民兵與力戰屢捷擢按察司僉事備兵蘇松尋以公加副使廕一子千戶世襲陞參政丁憂歸卒後贈光祿寺卿】

唐樞 【 字□□歸安人嘉靖五年為刑部主事以問李福達獄革職為民條陳禦倭之策最為詳核所著有木鐘臺集】

鄭若曾 【 字□□□□人嘉靖倭寇浙直時都御史曹邦輔辟為記室參軍後胡宗憲亦雅重之凡誓師與紀功之言皆其筆也】

王慎中 【 字道思晉江人嘉靖十四年進士由禮部主事為山東學憲有文名其文與唐荊川專宗宋人世所謂晉江毘陵者是也】

歐陽鐸 【 字崇道泰和人嘉靖□□年進士由行人歷陞南院副都御史尋撫應天定田賦之法凡數十百條遷少宰未幾乞休歸卒贈工部尚書謚恭簡】

徐獻忠 【 字伯臣華亭人嘉靖初鄉舉為奉化令歸卒】

章煥 【 字□□吳縣人嘉靖十七年進士三十四年累陞光祿寺卿三十八年以副都御史專督漕運明年坐事下獄謫戍】

楊博 【 字惟約蒲州人嘉靖八年進士由知縣陞職方郎超拜僉都御史廵撫甘肅歷陞兵部尚書尋改吏部隆慶二年請告四年起冢宰行兵部事萬曆初晉少師兼太子太師尋致仕卒贈太傅謚襄毅】

葛守禮 【 字與立德平人嘉靖八年進士授推官擢兵部主事二十七年以副都御史廵撫河南尋總督宣大歷陞左都掌院事致仕歸卒贈太子太保謚端肅】

袁煒 【 字懋中慈谿人嘉靖二十六年進士授編修歷陞禮部尚書四十一年召入內閣累加少傅四十四年卒謚文榮】

馮璋 【 字□□慈谿人嘉靖十七年進士】

李春芳 【 字子實興化人嘉靖二十六年進士第一累官禮部尚書四十四年入內閣穆宗初為首輔尋致仕卒贈太師謚文定】

嚴訥 【 字敏卿常熟人嘉靖二十年進士選庶吉士累陞禮部尚書無何冡宰缺上手詔用公四十四年召入內閣尋致仕卒贈少保謚文靖】

聞人詮 【 字□□餘姚人嘉靖十五年進士】

屠仲律 【 字□□平湖人嘉靖二十九年進士】

王忬 【 字民應太倉州人嘉靖二十年進士授行人選御史按順天值庚戌之變公守通州擢僉都御史廵撫浙江三十三年移撫大同巳移節鎮薊遼進右都御史尋下獄死隆慶改元子世貞白冤狀詔復原職贈兵部尚書】

蕭端蒙 【 字曰啟潮州人嘉靖二十年進士授庶吉士改御史按貴州疏設撫臣增試三十三年復命卒】

江東 【 字□□朝城人嘉靖八年進士由戶部主事歷陞副都御史廵撫遼東尋總督三邊陞兵部侍郎協理戎政兼督宣大薊遼等六鎮嘉靖四十四年卒贈少保謚恭襄】

王之誥 【 字□□石首人嘉靖二十三年進士累官僉都御史廵撫遼東四十五年陞兵部侍郎總督宣大以軍功加右都御史隆慶元年回籍五年為南京兵部尚書萬曆元年改刑部尋終養歸十七年卒】

薛應旂 【 字□□武進大嘉靖十四年進士累官提學副使】

陸粲 【 字浚明長洲人嘉靖三十五年進士選庶吉士授給事中尋以論廠衛劾張桂凡兩下獄謫都勻驛丞遷永新知縣尋致仕歸】

陸樹聲 【 字與吉華亭人嘉靖二十年進士選庶吉士嘉靖四十五年累陞至吏部侍郎屢疏乞休萬曆元年陞禮部尚書尋致仕歸卒年九十七贈太子太保謚文定公清風高節海內所仰重者五十餘年子司寇名彥章者能先世其家聲云】

陸樹德 【 字與成華亭人文定弟也嘉靖三十六年進士由推官拜刑部主事尋改給事中累陞僉都御史廵撫山東卒】

張翀 【 字子儀柳州人嘉靖三十二年進士授刑部主事上疏劾嚴嵩父子奸狀下詔獄戍都勻隆慶初名補吏部尋陞僉都御史廵撫南贛四年廵撫湖廣萬曆二年起總督漕運入為刑部侍郎卒】

楊繼盛 【 字仲芳保定人嘉靖二十六年進士授南吏部主事三十年遷兵部郎疏斥馬市被逮貶狄道典史陞知縣遷戶部郎又遷刑部郎尋調兵部武選三十二年論嚴嵩十罪五奸詔下獄杖一百在獄三年竟死西市萬曆元年贈太常寺少卿謚忠愍】

沈鍊 【 字純甫麗水人嘉靖十七年進士為縣令遷錦衣衛經歷疏劾嚴嵩謫戍保安尋為楊順路楷所搆殺隆慶初得白贈公光祿寺卿并捕順楷下獄抵罪】

王宗茂 【 字時育京山人嘉靖二十六年進士授行人尋拜御史疏劾嚴嵩八大罪謫平陽縣丞尋卒隆慶初贈光祿寺卿】

朱衡 【 字士南萬安人嘉靖十一年進士由知縣擢刑部主事歷陞副都御史廵撫山東召為工部侍郎四十一年改吏部四十三年擢工部尚書總理河漕尋召還萬曆二年致仕卒】

翁大立 【 字元本餘姚人嘉靖十七年進士累陞工部侍郎隆慶五年改兵部萬曆初為南京工部尚書尋改兵部致仕】

馬森 【 字□□懷寧人嘉靖十四年進士初為戶部主事榷稅九江出為郡守遷副使歷陞戶部尚書萬曆八年卒賜祭葬如例】

靳學顏 【 字□□濟寧人嘉靖十四年進士由推官累官至左布政入為太僕卿以副都御史廵撫山西進吏部侍郎卒】

張瀚 【 字子文錢塘人嘉靖十四年進士由工部主事歷陞副都御史廵撫陝西隆慶末陞南工部尚書萬曆元年改吏部五年忤江陵致仕二十一年卒謚恭懿】

高拱 【 字肅卿新鄭人嘉靖二十年進士選庶吉士授編修穆宗為裕王公為講官累遷至禮部尚書隆慶元年召入內閣加少傅尋養病歸二年復以原官起掌吏部與江陵協策封欸俺答後無邊患者五十年隆慶六年罷歸卒謚文襄】

殷士儋 【 字正甫歷城人嘉靖二十六年進士選庶吉士授檢討隆慶二年累陞至禮部尚書兼詹事四年召入內閣五年致仕卒贈太保謚文通】

劉燾 【 字丕冐天津人嘉靖十七年進士起家部郎四十二年陞僉都御史總督薊遼尋以軍功加右都總督兩廣隆慶二年晉兵部侍郎四年陞左都御史提督神樞營未任卒】

海瑞 【 字汝賢瓊山人嘉靖時以鄉舉為教論陞知縣入為戶部主事上疏下獄隆慶登極時出公獄還其官累陞僉都御史廵撫應天尋解官歸萬曆初起都御史掌南院卒于官贈太子少保謚忠介】

陳以勤 【 字逸甫南充人嘉靖二十年進士為庶吉士三十一年為裕邸講讀官歷陞詹翰隆慶元年召入內閣累加少傅四年致仕卒贈太保謚文端】

高儀 【 字子象錢塘人嘉靖二十年進士選庶吉士為裕邸講官四十五年累陞禮部尚書隆慶五年召入內閣未一年即致仕正江陵新鄭用事時也】

萬士和 【 字思節宜興人嘉靖二十年進士改庶吉士陞禮部主事歷任藩臬擢副都御史督餉南畿萬曆元年陞禮部尚書三年致仕卒贈太子少保謚文恭】

林燫 【 字貞卿閩縣人嘉靖二十六年進士瀚之孫廷機子也選庶吉士授檢討歷官國子祭酒萬曆五年晉南禮部尚書八年卒】

陸穩 【 字汝成湖州人嘉靖二十三年進士由刑部主事歷陞布政使四十年擢右都御史提督南贛軍務以平賊功遷兵部侍郎仍撫其地尋改南京兵部侍郎罷歸卒】

蔡汝楠 【 字子木德清人嘉靖二十三年進士為行人累陞副都御史廵撫河南嘉靖四十年為兵部侍郎尋改南工部卒于官】

王崇古 【 字學甫蒲州人嘉靖二十年進士授刑部主事歷陞都御史廵撫寧夏隆慶初總督三邊改宣大萬曆五年陞兵部尚書未幾歸十六年卒贈太保謚襄毅公在宣大時畫俺答事定封貢縛叛人約?夷邊患遂息最為踔絕云】

方逄時 【 字行可嘉魚人嘉靖二十年進士由知縣累陞僉都御史廵撫大同總督薊遼把漢之降俺荅之欵與有力焉累陞太子太保兵部尚書四十四年卒予卹典祭葬擬謚】

譚綸 【 字子理宜黃人嘉靖二十三年進士初任南庫部會倭薄留都公募壯士禦卻之以知兵名凡再奪青勦廣寇殲倭奴歷任督撫陝西兩廣薊遼等處尋陞兵部尚書萬曆五年致仕尋卒謚襄敏】

霍冀 【 字堯封孝義人嘉靖二十三年進士授推官選為御史尋擢僉都御史出撫寧夏久之晉兵部左侍郎總督陝西四鎮兵務隆慶二年召為本兵四年閑住卒復其官給卹典如例】

張居正 【 字時大江陵人嘉靖二十六年進士改庶吉士授編修隆慶元年以裕邸講臣召入內閣萬曆初新鄭去位公為首揆慨然以天下為巳任輔政數年海內稱其功累加至太師卒贈上柱國謚文忠尋為言者追論削奪後論定復官】

林潤 【 字若雨莆田人嘉靖三十五年進士由知縣擢南臺御史首論鄢懋卿及劾嚴世蕃累陞副都御史廵撫江南卒】

鄒應龍 【 字翼之長安人嘉靖三十五年進士為御史廵按江西疏列分宜貪穢上納其言萬曆初累官兵部左侍郎尋以廵撫雲南失事論奪十六年復其官卒賜祭葬如例】

李攀龍 【 字于鱗歷城人嘉靖二十三年進士授刑部主事出為順德守擢陝西提學副使無何請于告歸隆慶初用薦起按察使尋以憂歸卒】

宗臣 【 字子相興化人嘉靖二十九年進士為吏部考功郎外補閩藩學副疾卒】

王世貞 【 字元美太倉州人嘉靖二十六年進士除刑部主事陞青州兵備父大司馬忬為分宜所陷公棄官歸隆慶元年誦父冤起補大名尋以副都御史撫治鄖陽累陞南京刑部尚書卒贈太子少保】

王世懋 【 字敬美世貞弟也嘉靖三十八年進士值大司馬喪歸隆慶元年拜禮部主事十二年累陞福建提學副使尋進南京太常卿卒】

吳國倫 【 字明卿興國人嘉靖二十九年進士由中書舍人擢給事中坐與王李交通浮薄外謫】

汪道昆 【 字伯玉歙縣人嘉靖二十六年進士起家部郎歷陞僉都御史撫治鄖襄隆慶四年改撫湖廣明年為少司馬尋卒】

張佳胤 【 字肖甫銅梁人嘉靖二十九年進士為濬縣令有政聲累陞副都御史廵撫應天移撫宣府人為兵部侍郎浙江兵變奉旨往鎮四日底定破倭于溫州晉兵部尚書世稱公有文武才三十九年卒擬謚】

趙錦 【 字元朴餘姚人嘉靖二十三年進士由知縣徵為南臺御史三十一年疏論分宜下獄廷杖削籍隆慶元年起御史二年廵撫貴州召為工部侍郎江陵用事公致位十一年為左都御史十九年為刑部尚書不赴卒贈太子太保】

劉鳳 【 字子威吳人嘉靖□□年進士授御史出為藩臬其文詰屈于騷賦尤長】

徐學謨 【 字思重嘉定人嘉靖二十九年進士累官湖廣廵撫萬曆初為禮部尚書時宗伯久屬詞臣公以外吏入明習典故人皆服之尋卒】

吳桂芳 【 號潭石新建人嘉靖二十三年進士授刑部主事倭寇方訌出公守揚州歷陞左布政擢鄖陽廵撫尋以兵部侍郎總督兩廣滿三載召入署部事尋晉工部尚書總督河漕卒于官贈太子少保】

王宗沐 【 字□□臨海人嘉靖二十三年進士累官工部侍郎公管理河漕最為稱職】

戚繼光 【 字元敬登州衛人由指揮使征閩淛倭寇有功萬曆初總理薊遼加左都督少保江陵復改鎮嶺南公用兵善節制以巳意創障法南北著大勳其鎮薊門也用南兵勤訓練凡墩臺營壘之制至今師之時俺答款土蠻寇遼薊門宴然公是以不得封如遼東李氏矣】

萬恭 【 字□□南巴人嘉靖二十三年進士歷官僉都御史廵撫山西尋陞□部侍郎】

塗澤民 【 字□□漢州人嘉靖二十三年進士歷仕福建廵撫】

何起鳴 【 字來山內江人嘉靖二十九年進士累陞工部侍郎萬曆十三年以營陵功進尚書十五年致仕辛卯卒贈太子少保】

徐陟 【 字子明華亭人文貞弟也嘉靖二十六年進士為職方郎歷陞刑部侍郎】

龐尚鵬 【 字□□南海人嘉靖三十二年進士為御史廵按浙江疏易兩役為條鞭至今便之累陞副都御史廵撫甘肅累加兵部侍郎尋卒】

楊成 【 字□□長洲人嘉靖三十五年進士累官副都御史廵撫江門萬曆八年為南工部尚書十年改禮部予告十七年起南兵部尚書參贊機務加官保致仕卒謚莊簡】

宋儀望 【 字望之永豐人嘉靖二十六年進士為吳縣令擢御史未幾超為大理寺丞尋落職補知州歷陞至副都御史廵撫江南晉大理寺卿卒】

張學顏 【 字子愚肥鄉人嘉靖三十二年進士授知縣選給事中陞僉事隆慶五年以僉都御史廵撫遼東萬曆六年陞戶部尚書尋改兵部累加太子太保】

張鹵 【 字召和儀封人嘉靖三十六年進士為縣令擢給事中隆慶五年廵撫浙江巳移撫保定陞大理寺卿左遷南太常致仕卒】

葉春及 【 字化甫歸善人領嘉靖鄉薦伏闕上書論時政授惠安令為權貴所疾中以考功法都御史艾穆疏薦守興國累遷戶部郎中卒所著有綗齋集】

李邦義 【 字宜之連州人嘉靖三十五年進士授知縣擢給事中四十五年陞順天府丞歷陞太常寺卿隆慶三年自陳調南京用尋以請歸卒】

王得春 【 字茂先安邑人嘉靖三十二年進士授推官擢給事中四十年降太興縣丞歷陞雲南僉事隆慶五年罷歸】

霍與瑕 【 字子璧南海人尚書韜子也嘉靖三十八年進士擢御史凡所論列皆有關實政】

魏時亮 【 字舜卿南昌人嘉靖三十八年進士授中書舍人擢給事中隆慶三年陞太僕寺卿四年免歸萬曆十二年奉旨敘錄起光祿寺卿歷副都御史晉南刑部尚書】

歸有光 【 字熙甫崑山人嘉靖乙丑□年進士累官至太僕寺丞卒】

沈思孝 【 字□□嘉興人嘉靖四十四年進士為刑部郎疏論江陵廷杖謫戍萬曆二十三年為都御史協理戎政尋致仕】

吳中行 【 字□□武進人隆慶辛未五年進士選庶吉士授編修疏論江陵奪情事廷杖削籍十一年特旨起用歷陞諭德尋乞歸起南掌院不赴卒賜祭】

張四維 【 字子維蒲坂人嘉靖三十二年進士選庶吉士授編修累陞吏部侍郎引疾歸萬曆二年以原官起公三年召入內閣累加少師十一年丁憂十三年卒贈太師謚文毅】

陸光祖 【 字與繩平湖人嘉靖二十六年進士由濬縣令為吏部文選郎歷陞工部侍郎尋告歸江陵沒薦起吏部侍郎尋改南刑部萬曆十九年為冡宰明年致仕二十五年卒謚莊簡】

潘季馴 【 字□□烏程人嘉靖二十九年進士累陞副都御史兼理河道萬曆十二年為民十九年復起工部尚書提督河道尋致仕】

陳有年 【 字登之餘姚人嘉靖四十一年進士授刑部主事萬曆元年調吏部郎與江陵忤歸十二年以原官起公歷遷僉都御史廵撫江西累陞至吏部尚書卒贈太子太保謚恭介】

孫丕揚 【 字□□富平人嘉靖二十五年進士授行人選御史為僉都御史廵撫保定累陞吏部尚書萬曆四十二年卒謚】

申時行 【 字汝默吳人嘉靖四十一年進士第一授修撰萬曆元年晉宮庶凡勸講者六年累陞吏部侍郎召入內閣十二年累加至少師十九年致仕卒年八十贈太師謚文定】

何東序 【 字崇教猗氏人嘉靖三十二年進士除戶部主事尋司餉遼東擢副使備兵紫荊超拜僉都御史廵撫榆林禦吉能賓兔奏捷晉一階丁憂歸卒所著有九愚山房集榆關奏議】

姜寶 【 字鳳阿丹陽人嘉靖三十年進士由庶吉士歷陞詹翰萬曆十五年為南京禮部尚書尋加太子少保致仕】

吳時來 【 字維修仙居人嘉靖三十二年進士授松江府推官擢給事中比以言事謫戍馴象所隆慶元年起吏科尋以僉都廵撫廣東調副使未任萬曆十二年起通政遷吏部侍郎累陞左都御史十八年卒于官贈太子少保謚忠恪後以人言追奪】

褚鈇 【 字世威榆次人嘉靖四十三年進士由郎署萬曆二十一年累陞戶部侍郎兼副都御史總理糧儲二十三年晉戶部尚書總督漕運尋致仕卒】

溫純 【 字希文三原人嘉靖四十四年進士授知縣隆慶二年擢給事中發大璫陳洪奸狀直聲甚振以失新鄭意出為參政隆慶末以原官起用不數月周歷諸卿與江陵左謝病去江陵歾擢兵部侍郎廵撫浙江累陞至左都御史加太子太保卒贈少保謚□□公屢拂柄相而卒以通顯終世稱其有三原之風焉】

戚元佐 【 字希仲秀水人嘉靖四十一年進士為禮部郎穆廟登極典禮多所匡贊歷陞尚寶司卿卒】

楊俊民 【 初名州民登第改今名字伯章襄毅子也嘉靖四十一年進士授戶部主事萬曆六年撫治鄖陽移鎮山東尋督理漕河廵撫鳳陽累陞戶部尚書卒贈少保兼太子太傅】

徐元泰 【 字大來宣城人嘉靖四十三年進士累官右都御史廵撫四川陞兵部右侍郎萬曆二十一年為南京兵部尚書】

余有丁 【 字丙仲鄞縣人嘉靖四十一年進士授編修累陞吏部侍郎萬曆十年召入內閣十二年卒贈太保謚文敏】

許國 【 字維楨歙人嘉靖四十三年進士由庶吉士授檢討累官禮部尚書入內閣十九年以力請冊立不得旨遂致仕歸卒贈太保謚文穆】

王家屏 【 字忠伯大同山陰人隆慶二年進士選庶士授編修萬曆十二年累陞吏部侍郎召入內閣十四年憂去服闋復任二十年致仕三十二年卒贈少保謚文端】

王錫爵 【 字元馭太倉人嘉靖四十一年進士授編修萬曆元年充穆宗實錄總裁累陞禮部侍郎十二年以尚書召人內閣十九年告假歸省明年還朝二十二年進少傅致仕卒贈太保謚文肅】

趙用賢 【 字汝師常熟人隆慶五年進士授檢討萬曆五年疏論江陵不奔喪被杖削籍十一年起原官累陞吏部侍郎乞休之疏凡十二上至二十一年歸尋卒謚文毅】

徐貞明 【 字伯繼貴溪人隆慶五年進士由知縣擢給事中萬曆三年降太平知事累陞至尚寶司丞十三年陞本司少卿兼河南道御史督理墾田水利言西北水利者莫備于公惜未竟其用】

許孚遠 【 字孟中德清人嘉靖四十一年進士授工部主事調吏部建言謫運判萬曆二年遷南吏部郎久之以僉都廵撫福建歷陞兵部左侍郎三十二年卒贈工部尚書】

宋應昌 【 號桐岡仁和人嘉靖四十四年進士由知州歷陞副都御史廵撫山東萬曆二十年倭奴突入朝鮮國王李昖走竄拜公兵部侍郎經略朝鮮得首功尋乞致仕歸為言官論列削籍三十三年卒詔復其官】

鄭雒 【 字□□安肅人嘉靖□□□年進士累陞副都御史總督宣大萬曆十一年進兵部尚書十七年入為協理戎政二十一年出為三邊經略封貢既定歸我叛人修飭邊政讋講諸虜其功最著三十二年卒贈太保謚襄敏】

郭惟賢 【 字希宇晉江人萬曆甲戌□年進士為御史以建言歸尋起僉都御史廵撫湖廣萬曆二十三年陞副都協理院事乙巳起戶部右侍郎】

蕭彥 【 字思學涇縣人隆慶五年進士授杭州推官擢給事中萬曆十三年陞太常寺少卿尋以僉都廵撫貴州調雲南十七年撫鄖陽尋總督兩廣陞戶部侍郎卒于官】

張位 【 字□□南昌人隆慶二年進士選庶吉士累官禮部侍郎萬曆十九年召入內閣二十六年晉少保尋以人言閑住卒】

沈懋孝 【 字晴峯平湖人隆慶二年進士入翰林尋陞南司業以科塲事謫判兩淮遂拂衣歸所著有長水集】

萬象春 【 字仁甫無錫人萬曆五年進士由庶吉士授給事中十三年陞參政歷陞左布政二十五年以副都御史廵撫山東尋晉兵部侍郎卒】

魏允貞 【 字見泉南樂人萬曆五年進士由推官擢御史以言事謫外自謫籍陞郎署累官副都御史為山西廵撫甚有惠政凡朝廷大事無不盡言有乃心王室之風惜子廣微附逆敗其家聲云】

趙世卿 【 字南渚歷城人隆慶五年進士授南京兵部主事上匡時封事語侵江陵陞長史尋以察去江陵去累陞戶部侍郎三十年晉大司農三十九年去位卒】

鍾羽正 【 字叔濂益都人萬曆八年進士十三年由知縣擢給事中十九年陞吏科都給事中疏陳時政最為詳切二十年以言事奉旨降雜職尋為民】

王任重 【 字□□晉江人隆慶二年進士由知縣歷陞行太僕寺卿萬曆二十一年陞雲南參政】

呂坤 【 字叔簡寧陵人萬曆二年進士累官山西廵撫御史二十一年陞刑部侍郎疏陳織造採水開礦皇店之害并上閨範圖說為邪臣所疾幾中以危法尋以病歸】

沈鯉 【 字□□歸德人嘉靖四十三年進士由庶吉士累陞官詹萬曆十二年為禮部尚書十六年致仕三十年上思其忠召入內閣屢以國本為言凡四年累加少傅致仕歸卒贈□□謚文端】

郭子章 【 字青螺泰和人隆慶五年進士累陞都御史廵撫貴州讋服水西與李襄毅共平播囚功最著得世蔭】

李三才 【 字道甫臨潼人居通州萬曆二年進士仕至工部尚書漕運總督以上疏剖別邪正削籍去公恢奇自喜學本縱橫世之君子皆以為豪傑焉】

李化龍 【 字于田章丘人萬曆十一年進士由縣令歷陞太僕寺卿尋以僉都御史廵撫遼東屢戰敗虜晉少司馬楊應龍反擢總督軍務以平播功進少保予世襲三十二年河決拜工部尚書總督河道力主開泇漕運賴以濟焉三十七年陞兵部尚書加少傅四十年卒贈太師謚襄毅】

李植 【 字培卿大同人萬曆十一年進士為御史有直聲爭大峪壽陵忤政府後至遼東廵撫副都御史卒】

陳于陛 【 字元忠南充人太傅文端子也隆慶二年進士選庶吉士授編修萬曆二十二年歷陞至禮部尚書兼翰林學士未幾召入內閣二十四年卒于官贈太保謚文憲】

張養蒙 【 字泰亨澤州人萬曆五年進士由庶吉士授給事中十九年陞太僕寺卿累陞副都御史二十五年因征倭陞戶部侍郎總督運餉于朝鮮二十七年回部三十年卒贈戶部尚書謚毅敏】

侯先春 【 字元甫無錫人萬曆八年進士授太常寺博士擢給事中累陞兵科都諫二十九年以言事謫按察司知事歷陞文選主事】

許弘綱 【 字少微東陽人萬曆八年進士為御史有直聲尋以建言削籍後以薦起副都御史為兩廣總督四十一年以副都署院尋致仕歸】

史孟麟 【 字際明無錫人萬曆十一年進士由庶吉士授給事中二十九年陞太常少卿以憂歸四十二年以原官起用尋致仕】

劉應秋 【 字兌陽吉水人萬曆十一年進士一甲歷陞國子祭酒二十七年建言謫外光廟登極以東宮舊恩賜禮部侍郎謚文節】

曹時聘 【 字□□獲鹿人隆慶五年歷部郎累官工部侍郎總理河道卒與祭葬如例】

楊寅秋 【 字時中泰和人萬曆二年進士歷官四川副使著有平播錄】

徐學聚 【 字敬輿蘭谿人萬曆十一年進士授知縣十七年擢給事中十九年陞僉事累陞布政三十二年陞右僉都御史廵撫福建尋回籍卒】

馮時可 【 字元成華亭人恩子也隆慶五年進士以職方郎起家歷任藩臬公有文章聲晚而彌勤】

沈一貫 【 字□□鄞縣人隆慶二年進士選庶吉士累陞南部禮部尚書萬曆二十年召入內閣為首揆者凡九年屢為言者所攻三十四年與歸德同致仕卒謚文恭】

朱??羽?貝? 【 字少欽山陰人隆慶二年進士由庶吉士授編修十六年累陞禮部尚書二十九年召入內閣四明歸德同日歸遂秉政三十六年卒謚文穆】

余繼登 【 字世用交河人萬曆五年進士由庶吉士累陞禮部侍郎二十七年進本部尚書明年卒于官謚文恪】

張棟 【 字□□崑山人萬曆五年進士授新建令選給事中尋以國本抗疏削籍為民卒贈太常寺卿擬謚】

于慎行 【 字無垢一字可遠東阿人隆慶二年進士選庶吉士授編修累陞禮部尚書三十三年疏請冊立不報引疾歸三十六年召入內閣未任卒贈太子太保謚文定】

馮琦 【 字□□臨胊人萬曆五年進士選庶吉士累陞禮部侍郎尋改本部尚書卒謚文敏】

薛三才 【 字中孺定海人萬曆十四年進士改庶吉士十六年授給事中陞參政三十七年以副都御史廵撫宣府四十一年陞右都御史總督薊遼尋卒謚恭敏】

王德完 【 字子醇廣安州人萬曆十四年進士改庶吉士十六年授給事中二十八年建言廷杖為民天啟初起太僕卿陞左副都御史推方為圓不滿人望焉尋卒】

鄒元標 【 字爾瞻吉水人萬曆五年進士疏劾江陵廷杖謫戍貴州十一年起用擢給事中十二年復以言事調南京刑部照磨十三年陞兵部職方司主事尋歸家居凡三十年天啟中累陞左都御史三年致仕卒謚忠憲】

涂宗濬 【 字□□南昌人萬曆十一年進士由知縣拜御史尋為副都御史廵撫延綏尋總督宣大撫卜失免有功還朝推兵部尚書未任卒】

周孔教 【 字懷魯臨川人萬曆庚辰年進士累陞通政司使三十二年以僉都御史廵撫應天三十六年總理河道】

梅國禎 【 字克生麻城人萬曆十一年進士為固安令徵拜御史會哱承恩之變公抗疏請為監軍卒平之俘承恩以獻論功僅遷太僕卿禾幾廵撫大同進兵部侍郎督三鎮邊務卒贈右都御史】

楊道賓 【 字□□晉江人萬曆十四年進士第二授編修遷祭酒三十六年為禮部侍郎三十七年卒贈禮部尚書謚文恪】

郭正域 【 字美命江夏人萬曆十四年進士選庶吉士為編修累陞禮部侍郎以言事忤政府意妖書事起為邪人所搆幾致不測得罷歸卒謚文毅】

唐文獻 【 字元徵華亭人萬曆十四年進士第一拜翰林修撰累陞左庶子充東宮講官與江夏郭美命友善妖書事起公正言相明頗賴以免焉晉禮部右侍郎卒贈禮部尚書光宗推舊恩晉太子少保謚文恪公在講席及掌計俱有彊直聲】

董其昌 【 字玄宰華亭人萬曆十七年進士由庶吉士歷藩臬天啟初推光廟講官舊恩召為太常卿仕至禮部尚書掌詹事府卒贈太子太傅公樂易容物書法為本朝之冠】

焦竑 【 字弱侯日照人居應天萬曆十七年進士第一授修撰為日講官坐言事謫外】

許維新 【 字周翰山東人萬曆十四年進士由部郎為松江守有惠政仕至納言天啟初致仕】

顧憲成 【 字涇陽無錫人萬曆八年進士授戶部主事調吏部謫判桂陽州後以舉清廉第一仍還吏部尋削籍歸講學于龜山先生之道南祠世所謂東林也後起光祿寺卿不就卒謚端文】

孫慎行 【 字□□武進人萬曆三十五年進士入詞林歷陞禮部尚書】

趙南星 【 字夢白高邑人萬曆二年進士授推官擢戶部主事尋改吏部癸巳內計澄汰殆盡致削籍木居三十年天啟元年以工部侍郎掌都察院事臺綱肅清尋晉吏部尚書逆賢以公為黨魁因推山西廵撫事逐之去大禍既作以八十冡臣戍死代州天下傷焉崇禎時贈太子太保謚忠毅】

李廷機 【 字九我晉江人萬曆十一年進士選庶吉士歷陞禮部侍郎三十五年召入內閣為言者屢攻首尾四年竟未入直致仕歸卒謚文節】

葉向高 【 字□□福清人萬曆十一年進士選庶吉士累陞禮部尚書三十七年召入內閣明年山陰卒公遂當國凡五年致仕歸天啟初起為首揆逆賢擅政公引疾歸卒謚文忠】

王象乾 【 字□□新城人中隆慶五年進士由知縣累陞布政廵視北口道節省款賞數十萬尋為川貴總督加副都御史總督薊遼四十年陞大司馬署冡宰凡二年封印自歸天啟初起總督薊遼撫定插漢予告　今上初復召總督宣大以病歸年九十二卒】

陳懿典 【 字□□嘉興人萬曆二十年進士選庶吉士累官翰林院學士卒】

李維楨 【 字本寧京山人隆慶戊辰年進士為庶吉士時有文章聲與婁江新都友善後外歷藩臬仕至南京禮部尚書】

曹于汴 【 字自梁安邑人萬曆二十年進士授推官三十年擢為給事中四十年陞太常寺卿累遷南右都御史天啟四年為民崇禎改元起左都尋患病卒】

宋一韓 【 字聞遠陳州衛人萬曆二十年進士授推官三十年擢給事中四十年建言降南京大理寺評事四十二年敘兵科功陞俸一級尋卒】

邢侗 【 字子愿臨胊人萬曆甲戍年進士累官藩臬善書法世稱邢董云】

汪若霖 【 字時甫光州人萬曆二十年進士授行人二十八年選為給事中三十四年歷陞禮科都給事中是年以建言謫潁判官尋卒】

駱問禮 【 字□□武康人萬曆二十六年進士由知縣授兵部主事三十六年擢為御史至四十三年告病歸】

余懋衡 【 字平伯婺源人萬曆二十年進士授知縣擢御史三十九年陞大理寺丞天啟初累陞吏部尚書四年養病尋削籍】

王紀 【 字□□芮城人萬曆□□年進士授禮部主事屢疏乞建國本歷陞刑部尚書以輔臣沈???謟事客氏公歷陳其奸遂削籍去卒謚莊毅】

袁世振 【 字仲建祁州衛人萬曆二十六年進士授知縣歷陞戶部郎中四十三年陞疏理兩淮塩法副使立新舊間撤之法人甚便之尋中考功法鐫秩去】

周之龍 【 字左卿湘潭人萬曆二十九年進士授刑部主事調工部郎中管理漕運所著有河漕一覕】

黃承玄 【 字與參嘉興人萬曆□□□年進士歷陞應天府府尹尋以副都御史廵撫福建卒】

朱爕元 【 字□□山陰人萬曆十一年進士歷陞四川布政奢囚之變即擢廵撫尋為貴州總督歷加兵部尚書少師左柱國】

熊廷弼 【 字□□江夏人萬曆二十六年進士授推官擢御史按遼策奴酋之必叛屢上疏陳列四十八年東事起陞大理寺丞兼御史為宣慰尋陞兵部侍郎經略遼東天啟元年遼陽陷起兵部尚書經略廣寧陷與王化貞同入關逮繫論死廷弼負氣自用然論遼事不可掩雖服國法論者以為不死于封疆而死于門戶云】

李之藻 【 字我存仁和人萬曆戊戍□年進士為部郎罷歸東事起以薦累陞太僕寺少卿贊理軍務後卒于家公曉暢兵法亦精於泰西之學也】

徐光啟 【 字子先上海人萬曆三十二年進士選庶吉士累陞少詹事值遼事起兼御史練兵天啟中罷歸　今上登極起禮部尚書修治曆法尋召入內閣卒謚文定公博學多聞于律曆河渠屯田兵法靡不究心獨得泰西之祕其言咸裨實用云】

高攀龍 【 字士鱗無錫人萬曆□□□年進士任行人疏侵閣臣降揭陽典史天啟改元起光祿丞尋超拜左都御史與趙忠毅對掌銓憲首紏大墨崔呈秀明歲聞逮治命謂大臣義不辱國草遺表從容赴水死後贈兵部尚書謚忠憲】

左光斗 【 字□□桐城人萬曆三十五年進士授中書舍人擢御史慨然以澄清為任首上移宮停封疏婦寺切齒之歷陞僉都御史因楊忠烈二十四大罪之疏既入魏璫并逐公次年被逮榜死　今上登極贈太子少保公深沈饒智略數年間力持清議故?小之恨公甚于忠烈云】

楊漣 【 字大洪應山人萬曆四十一年進士為常熟令舉清廉第一選給事中因論醫藥事光廟鑒其忠遂與大臣同受顧命累遷副都御史逆賢禍國列二十四大罪請誅之削籍去次年就逮榜死後贈□□□□謚忠烈】

魏大中 【 字孔時嘉善人萬曆四十四年進士授行人擢給事中力攻奸輔方從哲沈???為邪類所嫉逆賢禍起罷歸明年被逮榜死　今上初贈太常寺少卿謚忠節】

繆昌期 【 字當時江陰人癸丑進士翰林庶吉士以忤璫逮問死詔獄】

李應昇 【 字仲達江陰人丙辰進士由推官拜御史以忤璫逮問死詔獄】

丘禾嘉 【 字少鶴貴州人由鄉舉歷任遼東廵撫大凌之議與樞輔不合然大凌卒不守云尋陞太僕寺卿卒】

文震孟 【 字文起長洲人天啟二年進士第一拜修撰建言降外逆賢竊政革職為民　今上初起侍讀數上封事論劾長垣及請重定實錄尤為切要八年入內閣以爭言官事忤首揆意罷歸卒】

姚希孟 【 字孟長吳縣人萬曆四十七年進士改庶吉士授檢討逆賢竊柄革職為民　今上初起右贊善累陞詹事掌南京翰林院卒公端直沉凝負公輔之望與文公震孟稱舅甥一時齊名云】

宋懋澄 【 字幼清華亭人中萬曆壬子鄉閎覽負奇所著有九???正續集】

黃廷鵠 【 字孟舉青浦人中萬曆巳酉鄉試歷任順天經歷崇禎初年上為臣不易錄】

杜麟徵 【 字仁趾青浦人崇禎辛未進士授刑部主事調兵部職方司主事卒】

陳組綬 【 字伯玉武進人崇禎甲戌進士授兵部職方司主事卒所纂有職方圖考】

姓氏補遺

○姓氏補遺

戈謙 【 代州人永樂九年進士擢給事中遇事敢言十八年陞大理寺卿洪熙元年免朝參未幾陞副都御史馳驛往四川罷伐木之役宣德元年為民尋卒】

李棠 【 字宗楷縉雲人宣德五年進士由刑部員外擢侍郎尋廵撫廣西未及三年獲俘馘以萬計朝廷嘉其勳兼提督征蠻軍務事天順中卒】

徐廷章 【 字公器羅山人景泰二年進士拜給事中正門達之罪直聲震中外累陞都御史廵撫寧夏寧夏故無邊墻套虜數人廷章修築之迄今以為保障】

章懋 【 字德懋金華人成化二年進士入為庶吉士諫上元張燈左遷臨武知縣累陞福建僉事尋謝事歸讀書講學凡二十年學者稱楓山先生弘治中起南司業正德初以少宗伯致仕嘉靖初陞南京禮部尚書卒贈太子太保謚文懿】

梁材 【 字大用應天籍大成人弘治十二年進士由縣令歷陞布政嘉靖六年擢副都御史廵撫江西尋總督雲貴川廣糧餉晉□部尚書劾翊國公郭勳反為所中遂落職歸卒隆慶初贈太子太保謚端肅】

李士翱 【 字汝翔長山人嘉靖二年進士拜御史累陞工部尚書尋改戶部尚書卒】

錢薇 【 字懋垣海塩人嘉靖十一年進士授官行人選為給事中公留心邊務論列治體皆歷歷言之十七年以言事罷為民卒隆慶元年贈太常寺少卿著有承啟堂稿國朝名臣事實備邊策河套議海防略藏于家】

康太和 【 字原中莆田人嘉靖十二年進士選庶吉士歷官南部工部尚書所著有礪峯集】

方日乾 【 字子徤福清人嘉靖二年進士為御史】

方廉 【 新城人嘉靖二十年進士初授南康推官為松江守時倭奴薄城公設奇禦變中外恃以為安倭平賜金綺進爵尋為江南廵撫歷陞工部侍郎卒】

管志道 【 字登之太倉州人隆慶六年進士授兵部主事歷陞僉憲致仕世稱東溟先生】

支大綸 【 字華平嘉興人萬曆二年進士】

徐顯卿 【 字□□長洲人隆慶三年進士歷官侍郎】

馮從吾 【 字仲好長安人萬曆十七年進士由庶吉士為御史建言為民天啟初歷任工部尚書逆賢惡之落職崇禎元年復官謚恭定】

楊師孔 【 字冷然貴州人萬曆十七年進士初為山陽知縣尋督學滇中攝兵事邀曲靖之師夾攻安氏敗之歷陞浙江左政司參議卒】

侯震暘 【 字起東嘉定人萬曆三十八年進士初授行人擢給事中天啟四年調外任崇禎改元起原官卒贈太常寺卿】

吳仲

錢梗

卷一　　宋學士文集一（頌 表 敘）

卷二　　宋學士文集二（議　記　銘　題跋）

卷三　　劉誠意文集（頌　序　跋）

卷四　　王忠文公集（序　記　詔誥　議　疏）

卷五　　宋文恪集（碑記）　貝清江集（序）

卷六　　蘇平仲文集（制）

卷七　　朱學士集（序）　桂正字集（疏）

卷八　　葉居升奏疏（疏）

卷九　　方正學文集（頌　銘　書　序　記）

卷十　　金川玉屑集（策　書　序　記）

卷十一　　解學士文集（封事　頌　序）

卷十二　　王翰林奏疏（疏）

卷十三　　榮國恭靖公集（頌 書） 　定興忠烈王集（檄　露布）

卷十四　　蹇忠定公疏（疏）　夏忠靖公集（頌　疏）

卷十五　　楊文貞公文集一（勑　疏　頌）

卷十六　　楊文貞公文集二（序　記　題後　碑）

卷十七　　楊文敏公文集（頌　記　序　雜著）

卷十八　　金文靖集（贊　頌　序　襍著）

卷十九　　胡祭酒集（序）　胡忠安奏疏（疏）

卷二十　　黃忠宣文集（書　序）

卷二十一　　鄒庶子奏疏（疏）　李忠文奏疏（疏）

卷二十二　　王忠肅公奏疏（疏）　周文襄公集（疏）

卷二十三　　張中丞奏疏（疏）　劉黃門奏疏（疏）

卷二十四　　孫司馬奏議（疏）

卷二十五　　周學士奏疏（疏）　吳學士奏疏（疏）

卷二十六　　王抑庵集（記）

卷二十七　　楊文定公奏疏（奏）　陳芳洲文集（詔　敕諭　疏）

卷二十八　　王靖遠忠毅侯奏疏（疏）

卷二十九　　范司訓奏疏（疏）

卷三十　　陳文定公澹然全書（序　記）

卷三十一　　劉忠愍公奏疏（疏）

卷三十二　　薛文清公集（序）　岳文毅公集（議　序）

卷三十三　　于忠肅公文集一（疏）

卷三十四　　于忠肅公文集二（疏）

卷三十五　　朱簡齋先生奏議（疏）

卷三十六　　李文達文集（疏　碑記）

卷三十七　　徐武功文集（疏　碑畧）

卷三十八　　商文毅公文集（疏　序　記）

卷三十九　　王端毅公文集（狀）

卷四十　　楊大司農奏疏（疏）

卷四十一　　馬恭襄奏疏（奏疏）　李中丞奏疏（奏疏）

卷四十二　　白恭敏奏疏（疏）

卷四十三　　王莊毅公奏疏（疏）　李襄敏公奏疏（疏）

卷四十四　　周文安公集（疏）　耿文恪公集（疏）

卷四十五　　林莊敏奏疏（疏）

卷四十六　　項襄毅公集（疏　記）

卷四十七　　章恭毅美疏（疏）　鍾恭愍公疏（疏）

卷四十八　　彭文憲奏疏（疏）　劉文安公奏疏（疏）

卷四十九　　王張二公奏疏（疏（王崇之）　疏（張海））

卷五十　　張方洲集（疏　書　疏　碑）

卷五十一　　劉文和集（疏　記）

卷五十二　　劉文靖公奏疏一（奏疏）

卷五十三　　劉文靖公奏疏二（疏）

卷五十四　　李西涯文集（狀　序　記　疏）

卷五十五　　韓襄毅集（記　序　疏）

卷五十六　　姚文敏公集（疏）

卷五十七　　郭定襄忠武侯奏疏（疏）　楊頴國武襄公奏疏（疏）

卷五十八　　戈中丞奏疏（疏）

卷五十九　　葉文莊公奏疏一（疏）

卷六十　　葉文莊公奏疏二（疏）

卷六十一　　余肅敏公文集（議）

卷六十二　　馬端肅公奏疏一（疏）

卷六十三　　馬端肅公奏疏二（疏）

卷六十四　　馬端肅公奏疏三（疏）

卷六十五　　徐文靖公奏疏（疏）

卷六十六　　楊文懿公奏疏（疏）

卷六十七　　椒丘文集（疏　書　記）

卷六十八　　秦襄毅公奏疏（疏）　許襄毅公奏疏（疏）

卷六十九　　王威寧文集（疏）

卷七十　　徐中丞奏疏（奏疏）

卷七十一　　丘文莊公文集一（疏　議）

卷七十二　　丘文莊公文集二（議）

卷七十三　　丘文莊公集三（議）

卷七十四　　丘文莊公文集四（議）

卷七十五　　丘文莊公集五（議）

卷七十六　　丘文莊公奏疏（疏）

卷七十七　　青谿漫藁一（疏）

卷七十八　　青谿漫藁二（疏　書）

卷七十九　　劉忠宣集（疏）

卷八十　　白康敏公奏疏（疏）　彭惠安公奏疏（疏）

卷八十一　　徐司空奏議（疏）

卷八十二　　徐司空巡撫河南奏議（疏）

卷八十三　　楊文恪公集（書　記）　鄒庶常奏疏（疏）

卷八十四　　羅文毅公集（疏　書）

卷八十五　　韓忠定公奏疏（疏）

卷八十六　　林貞肅公集一（疏）

卷八十七　　林貞肅公集二（疏）

卷八十八　　林貞肅公集三（疏　序）

卷八十九　　屠康僖公集（疏　記）

卷九十　　李□□奏疏（疏）　董□□奏疏（論）

卷九十一　　程篁墩文集（集）

卷九十二　　楊中丞奏疏（疏）

卷九十三　　原襄敏公奏疏（疏）

卷九十四　　王莊簡奏疏（疏）

卷九十五　　章楓山文集（疏　書　記）

卷九十六　　儲文懿公文集（疏　書）

卷九十七　　謝文正集（疏）　費文憲公集（疏　書）

卷九十八　　喬莊簡公文集（疏）

卷九十九　　彭襄毅奏疏（疏）　王康毅奏疏（疏）

卷一百　　李康惠奏疏（疏）







