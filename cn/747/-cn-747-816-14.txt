○论郊祀内臣朝服疏

臣昨赴斋宫，见中尉枢密内臣，皆具朝服。臣寻前代及国朝典令，无内官朝服制度。伏以皇帝陛下承天御历，圣祚中兴。见宗祧，克陈大礼。皆禀高祖太宗之成制，必循虞夏商周之旧经。轩冕服章，式遵彝宪。若内官要衣朝服，令依所守官本品之服。事虽无据，粗可行之。臣忝礼司，合具陈奏。

马支

支，咸通时自号居散人。

