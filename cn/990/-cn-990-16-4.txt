孙何　诗三首

贝阙琳宫紫雾深，凤凰仙乐尚愔愔。

鼎湖往事三千载，石笋青春一万寻。

挺立不教凡草长，削成应免俗尘侵。

霓旌绛节知何处，空有莲花送好音。

孙何

孙何　诗三首

薜荔无因挂一毫，化工镌削亦应劳。

圭形直指明河落，桂影遥分涨海涛。

发地五千何足贵，去天三百未足高。

轩辕辙迹今犹在，斗上丹枕著羽袍。

孙何

孙何　诗三首

黄帝升天去不还，空留片石在人间。

千寻杳杳撑红日，倚云乔木羽林閒。

时人不信飞升路，辙迹龙髯竟可攀。

孙何

