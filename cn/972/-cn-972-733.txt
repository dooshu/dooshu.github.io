楼钥　寻春次韵

一自东皇天上来，坐看芽蘖起枯莇。

化工潜有洪钧转，春事何劳叠鼓催。

晚景鬓凋宁再绿，去年花谢又重开。

赏花携酒那容缓，走遍郊原莫便回。

楼钥

楼钥　寻春次韵

晓来陌上雨斑斑，同社相将便出关。

席地亦堪寻酒所，得园径与坐花间。

从教多病须行乐，任是清贫也破悭。

门外红尘深几许，谁人能得此身闲。

楼钥

