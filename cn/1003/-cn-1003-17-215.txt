曾几　禽声四首

劝我行沽聒昼眠，看人烂醉买江天。

兴来亦欲提壶去，未有苏公乞酒钱。

曾几

曾几　禽声四首

幽禽竟日引圆吭，脱裦催人有底忙。

不但春天无衣著，凄风冷雨绝须防。

曾几

曾几　禽声四首

春泥滑滑强知时，野日荒荒已露机。

政与鹁鸠同一律，朝来唤得阿姑归。

曾几

曾几　禽声四首

有酒如淮肉如坻，何如麦饭滑流匙。

但看此物丰登日，即是侬家快活时。

曾几

