阳枋　和郑季南喜雪

心间地绪息纷纷，看尽山头护雪云。

何事被他风月恼，诗坛随分较功勋。

阳枋

阳枋　和郑季南喜雪

玉树玉林万壑奇，从他乌鹊踏交枝。

邵瓶无酒辜心赏，更看敲门一首诗。

阳枋

阳枋　和郑季南喜雪

避地身穷道不穷，溪山好处句尤工。

水仟会得人心意，妆点茅茨画轴中。

阳枋

阳枋　和郑季南喜雪

青女轻抛万宝妆，梨花庭院冷无香。

欲题好语觑天巧，搅尽枯儒机曲肠。

阳枋

阳枋　和郑季南喜雪

天机流转一回头，览镜何须空自羞。

雪尽草生春意好，人心不解漫间愁。

阳枋

阳枋　和郑季南喜雪

木火盈炉破夜阑，茅庵烘暖觉身安。

骄儿鼾寝僮眠却，些子天真不奈欢。

阳枋

