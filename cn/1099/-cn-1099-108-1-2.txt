○預防邊患事 【 防邊】

叢蘭

竊照紫荊倒馬龍泉三關。內護京畿。外隣邊塞。俱為重地而紫荊關。逼近大同宣府。尤為緊要。臣初到本關之時。出城閱視形勝。看得本關北門外。大河一道。濶二十七八餘丈名曰拒馬自山西廣蜀而來。經浮圖峪城西北。及本關北門。出乾河口。入腹裏易州淶水縣地方北河。北岸地名石嶺。直抵北山。三里有餘。內有大路數條。可通奇河峯東峪官座等口。亦至易州淶水縣地方。夫水陸之道俱不經由本關徑由腹裏雖有此關其如無有何異又况此地平漫高亢。賊若據此俯視本關城內虛實。強弱一覽無遺為兵家所忌訪得正統十四年。虜賊犯順。彼時本關守臣阮太監。孫都御史韓指揮等官。俱被害見有祠堂在於前地。及真定等處地方蹂躝剽掠。其慘尤甚。究其所以皆由此入。至今人言。無不寒慄。臣遵照　敕內事理嚴督守備等官設法整理查得弘治十二年間。以廵撫保定六府兼提督紫荊等關右副都御史高銓、勘得本關河北岸前項地方相應添設堡城一座。堡城後至北山添稍墻一道巳經具題該兵部題奉　欽依、行令覆勘、節該廵撫經畧官、及內外守備把總千百戶有識年老軍人、各詣前地相勘、相應添設等因回奏、又經該部覆題　欽准修築、今巳四五餘年、未曾整理臣恐事有不測難以防禦、隨委本關守備官杜雄、督併官軍舍餘照依先年原計丈尺巳於八月十二日、興工修築外、但河流處所。空缺數多。人馬猶可通行。晝夜思維。計無所出。又行督同守備等官議得新堡舊城近河又添接城垣一道臨岸擇取水不能犯處所。各立敵臺一座上起敵樓三間兩面對持每臺并樓上可容百餘人滾木疊石等項器具堆積於內中流處所。又添連環大木柵二層。兩頭俱用木椿砌入石墻中間止露鐵環。木柵木樁。牽連一處水泛之時。卸於阜高去處。水小之時。仍舊布列於內萬一賊虜衝突。我軍據此敵臺。矢石竝下。兩相夾擊中有連環木柵。□不得以衝决馬不得以馳驟。庶幾可保無虞。及照本關迤西七十里浮圖峪口。又為北關喉咽之地其城西北亦被此河畧破其險無可攔截胡馬先年廵撫官、曾費數萬銀兩騎河橫砌石橋一座上起橋樓三間儘可保障。但山水暴發奔潰洶湧推石拔木。俱擁於此。以故朝焉告成暮即蕩然。後又有經畧官亦用大松栢等木。乃於中流橫立木層椿十層。每層四五十根。每根要鐵釘數十餘條。亦可保障不久乃被此水衝去。至今突缺。無法可處凡係水衝劇地皆可用此法但于截水師為□陸事則更酌地宜也數年以來。仰伏　天威邊塵不起。所以無虞萬一此輩覘知突然而來。不知何以禦之。臣督同守備官王京委官知縣吳堂再四相視、今次若再照前立橋立椿。徒費工力。終不能久。亦照紫荊關規模。仍於東河岸擇取高處。添設敵臺一座。上起樓臺三間。臺後設築城垣一道。兩面俱用垛口接連舊城河西逼近西山。就將山麓鑿平。亦立敵臺一座。上起敵樓三間。下半截剷石為梯。先是亦各堆積疊石滾木等物在上。中流亦列連環木柵二層。一遇有警。分令我軍該東岸者自本城內入新城而登東樓該西岸者先登樓內抽梯於上各用□石滾木等物以高臨下互相夾擊虜賊雖眾。自何而入。本處官軍人等。無不以為經久有益。以此各處隘口。但係遞年水衝城不可恃去處亦多類此。仍於城垣兩頭擇取我軍可登彼不能到。路必經由其下高險地方添築敵臺等項。今臣自龍泉關覆閱至此。前項工程十有七八可完除通行完、日另具丈尺數目、備細造冊奏報、

