建文惠宗讓皇帝 - 朱允炆


帝遜位後入蜀，往來演、黔間，嘗賦詩一章，士庶至今傅。或云正統中，坐雲南布政司堂上，袖出此詩也。鄭曉『遜國記』又載二詩云：『帝後至貴州金竺長官司羅永庵，題二詩于壁間。
萬曆初，神宗御講筵，間建文君出亡故事。輔臣張居正恭錄三詩進呈，神宗命宣付史館。』曉記又云：『帝幼穎敏能詩，太祖命賦新月，應聲云：「誰將玉指甲，抓破碧天痕，影落江湖上，蛟
龍不敢吞。」太祖悽然久之，曰：「必免于難。」』按葉子奇『草木子餘錄』載皇太子『新月詩』云云，所謂皇太子者，庚申君之子也，野史以為懿文太子作，爲不及享國之，而曉則以為
建文作。攷楊維楨『東維子詩集』，此詩爲維楨作，則諸書皆傅會也。曉又載帝金陵詩云：『禮樂再興龍虎地，衣冠重整鳳凰城。』亦見維楨集中，今並削之。






