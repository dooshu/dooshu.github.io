青藤引

青藤书屋徐文长读书处藤大如斗徐自称青藤道人後为陈章侯宅今陈殁数年而青藤为风雷所坏感而赋之

青藤青藤尔生几百载几见桑田与沧海霜根拔地石谽谺翠叶垂天云靉靆下根伏积雪上干栖真宰小山丛桂不敢望若木扶桑势相抗葛陂仙叟骑作龙襄阳老顚拜为大千年盘郁精灵开腹空火起轰奔雷嵯峨石桂倒灿烂金台摧丰隆行叹息屏翳坐裵嗟尔青藤胡为乎颓哉昔日天池读书处狂歌大叫倚藤树又闻丹青老莲子【陈章侯自号老莲】解衣醉卧呼不起兰亭客散纒荆榛风吟雨啸空悲辛自古才人所托迹会能白日生霹雳青藤青藤我欲南登石梁游金庭策尔为杖兮尔骞腾

