◇谏灵太后幸嵩高表

伏闻明后当亲幸嵩高，往还累宿。銮游近甸，存省民物，诚足为善。虽渐农隙，所获栖亩，饥贫之家，指为珠玉，遗秉滞オ，莫不宝惜。步骑万馀，来去经践，驾辇杂Ш，竞鹜交驰，纵加禁护，犹有侵耗，士女老幼，微足伤心。秋末久早，尘壤委深，风霾一起，红埃四塞。辕关峭，山路危狭，圣驾清道，当务万安。乘履涧壑，蒙犯霜露，出入半旬，途越数百，飘曝弥日，仰亏和豫。七庙上灵，容或未许，亿兆下心，实用悚栗。且藏蛰节远，昆虫布列，蠕之类，盈于川原，车马辗蹈，必有残杀。慈矜好生，应垂未测，诚恐悠悠之议，将谓为福兴罪。厮役困于负檐，爪牙窘于赁乘，供顿候迎，公私扰费。厨兵幕士，衣履败穿，昼暄夜凄，罔所覆藉，监帅驱捶，泣呼相望。霜旱为灾，所在不稔，饥馑荐臻，方成俭弊。为民父母，所宜存恤，靖以抚之，犹惧离散，乃于收敛初辰，致此行举，自近及远，交兴怨嗟。伏愿远览虞舜，恭己无为，近遵《老》、《易》，不出户牖。罢劳形之游，息伤财之驾，动循典防，纳诸轨仪，委司责成，寄之耳目。人神幸甚，朝野悦。（《魏书·崔光传》。神龟二年九月，灵太后幸嵩高，光上表谏。不从。）

