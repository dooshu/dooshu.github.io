○第二表

草土臣钅共言：臣迫以私情，衔恤上诉，曲垂圣礼，敦喻弥深。恩重难移，心孤易殒，哀荣之极，肝脑何酬？中谢。臣伏在粪土之中，苟偷朝夕之命。殊私荐及，特蒙收奖，授以风宪，委以澄清。臣虽至愚，岂不知天慈所属？使臣即蹈汤火，若登霄，安敢固辞，辄拘常限？但缘荒瘵，忽忝衣冠，自审残生，必招官谤。谨冒死重请，不胜战越，无任哀恳荷戴之至，谨诣朝堂路左奉表陈乞以闻。

