·寄金二如兼讯朱建武（戊戌）

越绝衣冠已入胡，年来故老尽瞻乌；吹箫江上虹谁变，栖甲山中月自孤。似我鬚眉还戴汉，多君姓字欲逃吴！群豪独有朱家在，犹向西京结客无？

〔人物考略〕

金二如、朱建武：初拟即「北征录」中所称『旧时宾从歙人朱君』也。金二如，或即逆旅中所遇金某，亦歙人。故张公作诗并为寄讯欤？则诗当属己亥以后。今列之戊戌年，观诗中语意，所拟殊亦近似。

