思远人

红叶黄花秋意晚，千里念行客。飞云过尽，归鸿无信，何处寄书得。　　泪弹不尽临窗滴。就砚旋研墨。渐写到别来，此情深处，红笺为无色。

此首调与题合。起韵谓对景怀人。次韵谓书不得寄，怀念愈切。换头承上，申言无处寄书而弹泪，虽弹泪而仍作书，用意极厚。滴泪研墨，真痴人痴事。末二句，不说己之悲哀，而言红笺都为无色，亦慧心妙语也。

