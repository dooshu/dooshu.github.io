【明德凯容乐】

〖明帝室〗

多难固业。殷忧启圣。帝宗缵武。维时执竞。起柳献祥。百堵兴咏。义虽祀夏。功符受命。远无不怀。迩无不肃。其仪济济。其容穆穆。赫矣群临。昭哉嗣服。允王惟後。膺此多福。礼以昭事。乐以感灵。八簋（乐府作□。）陈室。六舞充庭。观德在庙。象德在形。四海来祭。万国咸宁。（○南《齐书》乐志。《乐府诗集》九。《诗纪》六十三。）

