陈普　咏史下　张华

孙皓泥头入洛阳，后庭夺目万红妆。

铜驼北去还西徙，不怨荀冯怨杜张。

陈普

陈普　咏史下　张华

应是诸公爱阮咸，所天亦把付清谈。

张林若责金墉后，当日张华死更甘。

陈普

陈普　咏史下　张华

孟观孙秀尚同寅，足了优游卒岁身。

牛斗豫章才尺五，中台何事不关人。

陈普

陈普　咏史下　张华

满耳羊车若不知，聋人何怪履危机。

中台星拆浑间事，哭杀旄头彗紫微。

陈普

