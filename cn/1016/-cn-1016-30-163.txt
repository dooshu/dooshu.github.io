杨公远　三用韵十首

卜筑郊坰外，宽閒一亩余。

汲泉朝灌菊，炙烛夜观书。

酒熟邀朋酌，园荒课仆锄。

喜尝红稻饭，旋荐晚菘蔬。

杨公远

杨公远　三用韵十首

地不喧车马，萧然一草庐。

曲通樵牧迳，正合野人居。

秋老欣禾熟，林寒觉叶疏。

高歌仍鼓腹，世事岂关渠。

杨公远

杨公远　三用韵十首

屋头明月上。此夕又秋分。

千里人俱共，三杯酒自醺。

河清疑有水，夜永喜无云。

桂树婆娑影，天香满世间。

杨公远

杨公远　三用韵十首

人生期满百，有兴且追游。

白发来非约，青春去莫留。

兔乌双转毂，今古一凭楼。

莫问穷通事，从今付分休。

杨公远

杨公远　三用韵十首

夜凉清似水，凄切只蛩吟。

唤起离人思，催残懒妇心。

敲梧风淅淅，筛竹月沈沈。

颢气微茫里，依稀见远林。







卷442

杨公远

杨公远　三用韵十首

性野耽幽隐，茅茨一二间。

身侔黄鹤瘦，心与白云閒。

囊里诗无俗，毫端画有山。

忽惊时节换，塞雁又南还。

杨公远

杨公远　三用韵十首

不作皱眉事，何烦古押衙。

且尝桑落酒，更沦雨前茶。

风锐霜初结，天寒日易斜。

莫言秋色老，犹自有黄花。

杨公远

杨公远　三用韵十首

陡觉秋萧索，林端叶渐稀。

菊残堪作枕，荷老不成衣。

著句愁诗俗，持螯喜蟹肥。

晚来风色紧，吹起荻花飞。

杨公远

杨公远　三用韵十首

生计虽随分，年来迥不同。

穷通槐国梦，得失楚人弓。

世事埋云月，人情过耳风。

但教强健在，佳况自无穷。

杨公远

杨公远　三用韵十首

无官堪受禄，有橘当封侯。

俗事退三舍，吟情出一头。

策筇枝纵步，买竹叶浇愁。

又是秋归去，推移不暂休。

杨公远

