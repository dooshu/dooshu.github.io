◎王僧达

僧达，弘少子。元嘉中为始兴王睿後军参军，迁太子舍人。又迁洗马，出为宣城太守，徙义兴。孝武举义，以为长史，加征虏将军。及即位，以为尚书右仆射。寻出为使持节南蛮校尉、加征虏将军。不行，补护军将军，除吴郡太守。坐事免，除太常。又免，除江夏王义恭太傅长史、临淮太守。徙太宰长史、迁左卫将军、领太子中庶子，封宁陵县侯，迁中书令。有集十卷。

