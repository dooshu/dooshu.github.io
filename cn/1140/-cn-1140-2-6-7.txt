诸公同集贾园【侍御张雪崶孝亷王白虹陈玄公吴锦雯嵇叔子张旭之】

谢公爱丘壑别墅胜崖居况复良朋集兼之野性踈园亭纷窈窕楼榭上清虚杂蕊辞柯後红榴照眼初西山来几席碣石走林庐近坐藤为榻当轩柳覆渠频倾白堕酒小摘杜陵蔬云雾生衣袖星辰落绮踈论交歌宝劒拚醉解金鱼过雨葡萄緑微风荷芰舒忘形从醉醒高话及樵渔它日相思切加餐有素书

