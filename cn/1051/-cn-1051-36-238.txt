卫宗武　又和咏梅

逸气飘飘似欲仟，不论茅舍玉堂前。

众芳无此风神秀，十友推为行辈先。

佳实尚堪为世用，香名更喜有诗传。

萧萧白发差同色，也欲拈花上鬓边。

卫宗武

卫宗武　又和咏梅

几因渴杨此癯仙，谁为招邀倏在前。

明艳弗为诸垢染，孤标独出众芳先。

不矜颜色自奇绝，绰有馨香只暗传。

空想名园千树发，何时持酒向花边。

卫宗武

