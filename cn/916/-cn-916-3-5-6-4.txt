【同前四解】

赫赫大魏。王师徂征。冒暑讨乱。振耀威灵。（一解）泛舟黄河。随波潺湲。通渠回越。行路绵绵。（二解）彩旄蔽日。旗（乐府作旌。）旒翳天。淫鱼瀺灂。游戏（乐府作嬉。）深渊。（三解）唯塘泊。（乐府作洎。）从如流。不为单。握扬楚。心惆怅。歌采薇。心绵绵。在淮淝。愿君速节（《宋书》作捷。乐府同。）早旋归。（四解乐府云。右一曲魏晋乐所奏。○《宋书》乐志。《乐府诗集》三十六。《诗纪》十二。）

