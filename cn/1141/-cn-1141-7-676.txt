江亭短歌送周釜山

釜山作诗愚山眠，自憎病滞楚江边。
青枫暗日秋雨急，临当送别心茫然。
丹凤楼前爽鸠署，吾曹痛饮高歌处。
岁星金马閒有馀，杖策西山自来去。
浮云一散江湖阔，风波澒洞还束缚。
羡君拂衣汗漫游，武夷雁宕穷岩壑。
君不见汝乡王顾与沈吴，转眼旧游皆老夫。
莼羹千里四腮鲈，安能往就倾玉壶。
又不见蒋大鸿、董苍水，其人未见才并美。
安能同坐九峰巅，笑看渔父苍波里，行矣相思我与尔。


