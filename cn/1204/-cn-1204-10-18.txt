◎花纶词

杭州花纶，年十八，黄观榜及第第三人。初读卷官进卷，以花为第一，练子甯第二，黄观第三。御笔改定黄第一，练第二，花第三。故南京有"花练黄，黄练花"之语。後人犹以花状元称之，是科题名记及登科录，皆以黄、练二公死革除之难划毁，故相传多误。花有词藻，其谪戍云南日，有题杨太直僵图水仙子云："海棠风，梧桐月，荔枝尘。霓裳舞，翠盘娇，绣岭春。锦衤朋嬉，金钗信，香囊恨。痴三郎，泥太真。马嵬坡，血污游魂。杨柳眉，青颦黛损。芙蓉面，零脂落粉。牡丹芽，翦草除根。"风致不减元人小山、酸斋辈，滇人传唱多讹其字，余为订正之云。［词品］

