20.凌霄花

一名紫葳，一名陵苕，一名女葳，一名菱华，一名武威，一名瞿陵，一名鬼目。处处皆有，多生山中，人家园圃亦栽之。野生者蔓缠数尺，得木而上，即高数丈。蔓间须如蝎虎足附树上，甚坚牢，久者藤大如杯。春初生枝，一枝数叶，尖长有齿，深青色。开花一枝十馀朵，大如牵牛花，头开五瓣，赭黄色，有数点。夏中乃盈，深秋更赤。八月结荚如豆角，长三寸许。子轻薄如榆仁，如马兜铃仁。根长亦如兜铃根，秋深采之阴干。花及根甘酸微寒，无毒，治妇人产乳馀疾、崩中症瘕血闭、寒热羸瘦带下。茎叶苦平无毒，主热风身痒、游风风疹、瘀血带下、喉痹热痛、凉血生肌。

【诠释】

亦名紫葳，名见《本草经》。《唐本草》则以凌花著录。攀援茎，高及10数米。羽状复叶，对生，叶卵形，有锯齿。7～8月间开花，花冠略呈唇形，5裂，黄赤色，2强雄蕊，雌蕊1枚，落叶。凌霄花系攀援性木本，山野自生，多栽培于庭园间，供观赏用。植株有毒，不宜采食。

