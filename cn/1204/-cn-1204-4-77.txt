◎後六客词

吴兴郡圃今有六客亭，即公择、子瞻、元素、子野、令举、孝叔，时公择守吴兴也。东坡又云："余昔与张子野、刘孝叔、李公择、陈令举、杨元素会於吴兴，时子野作六客词，其卒章云：'见说贤人聚吴分。试问。也应傍有老人星。'凡十五年，再过吴兴，而五人皆已亡矣。时张仲谋与曹子方、刘景文、苏伯固、张秉道为座客，仲谋请作後六客词云：'月满苕溪照野堂。五星一老斗光芒。十五年间真梦里。何事。长谀对月独凄凉。 绿鬓苍颜同一醉。还是。六人吟笑水云乡。宾主谈锋论证得似。看取。曹刘今对两苏张。'"［苕溪渔隐］

