答楚抚陈文峰


辱示，公安诸邑，连岁昏垫，生理萧疏。昨蒙加意赈恤，顿回春意；今民力虽困，犹赖父母孔迩，横恩溢泽，亦不过徼于台下也。

郡侯才守俱优，向以初任，锐于有为，颇失上官之意。今则久而愈孚，令闻休洽，昨已特恳之向院，谅在彀中矣。荆州二卫班军分番往戍，诚于守御有裨，已下部覆允矣。

昨曾确庵来，言公旧僚意颇相左，大非所望，或意见不同耳，愿公且恢涵之。





