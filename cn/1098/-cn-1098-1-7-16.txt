○效阮公乐府

太清孔阳。元气絪缊。灵曜悬鉴。列宿垂文。威凤振羽。神龙作鳞。蕙兰幽郁。松桂轮囷。

其二

日照月临。天高气清。金支秀华。羽林翠旌。六驾龙秋。四牡鸾鸣。濯缨云汉。晞发增城

【卧子曰不必似阮公固是伟作○又曰读于鳞乐府如观古官锦虽色理少陈终无人间机杼】

【辕文曰于麟之自序乐府曰古之为乐府者无虑数百家各与之争词组之间使虽复起各厌其意此其立言之本旨也】


