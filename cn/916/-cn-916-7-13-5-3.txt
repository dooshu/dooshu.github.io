【对酒】

对酒诚可乐。此酒复芳（玉台作能。《诗纪》云。一作能。）醇。如华良可贵。（文苑作赏。注云。一作贵。）似乳更堪（玉台作非。《类聚》、《诗纪》同。乐府作甘。文苑云。一作甘。）珍。何当（玉台作以。）留上客。为寄掌中（文苑云。一作寿寓。）人。金樽清复满。玉□宛亟来亲。谁能共迟暮。对酒惜（文苑作及。注云。一作惜。）芳辰。（玉台作晨。《诗纪》同。乐府云。一作晨。）君歌尚（玉台作当。）未罢。却坐避梁尘。（○玉台新咏六。文苑英华百九十五。《乐府诗集》二十七。《诗纪》七十九。又《类聚》四十二作当对酒。引醇、珍、辰、尘四韵。）

