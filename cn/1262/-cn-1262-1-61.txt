宋濂：

宋景濂先生奉制作《蟠桃颂》，上命其子中书舍人璲书于核内，藏于库。犹存。

元翰林待制柳贯道传，宋先生师之。《柳集》若干卷，行世。《道稿》四秩，宋手书细楷，藏柳氏处。

义门郑楷，撰《宋先生行状》云：「任国子司业，上欲试先生以吏事，四年八月授安远知县。」按，宋以议孔庙礼忤旨谪，非试吏事也，正不必讳。洪武十四年辛酉先生卒，葬夔州莲花峰下。越三十三年，永乐癸巳十二月二十七日，蜀献王迁成都之华阳赡养乡。又七十二年，成化乙巳十二月十三日。蜀惠王改葬锦城迎晖门外。



