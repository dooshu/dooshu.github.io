○为杜相公慰王太尉薨表

臣某言：伏承成德军节度使太尉兼中书令王武俊今月某日薨没。伏以武俊生逢昌时，天授忠节。奋扬义勇，茂建勋庸。秩冠朝端，参燮和於台铉；姻连戚里，承嘉庆於云霄。荣掩华夷，事高今昔。方膺作翰之寄，遽迫归泉之期。鼎臣云亡，梁木斯坏。伏惟陛下君臣义重，存没感深。临册礻遂以兴怀，听鼓鼙而轸念。臣恪居官守，奉慰无阶。悲恸之诚，有加常品。谨遣某官某乙奉表陈慰以闻。

