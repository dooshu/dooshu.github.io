李流谦　巫山一何高七绝

巫山一何高，片片朝云飞。

灵雨满旗神女去，夜月吹笙神女归。

李流谦

李流谦　巫山一何高七绝

巫山一何高，积翠拥阳台。

俗赂楚卧诛绮语，莫问襄王来不来。

李流谦

李流谦　巫山一何高七绝

巫山一何高，鸾停鹄飞舞。

上头有路通紫霄，正恐朝元从此去。

李流谦

李流谦　巫山一何高七绝

巫山一何高，山空夜寥寥。

我有不餐烟火句，黄冠留作步虚谣。

李流谦

李流谦　巫山一何高七绝

巫山一何高，羽衣飘婀娜。

归宁金媪到瑶池，烂熟蟠桃求一颗。

李流谦

李流谦　巫山一何高七绝

巫山一何高，骀荡壶中春。

玄猿莫遣上山去，偷饮仙浆醉搅人。

李流谦

李流谦　巫山一何高七绝

巫山一何高，晓雨发黛青。

痴儿休作髻鬟看，浪起矛戟生心兵。

李流谦

