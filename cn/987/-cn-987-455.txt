苏轼　答子勉三首

君不登郎省，还应上谏坡。

才高殊未识，岁晚喜无他。

枥马羸难出，邻鸡冻不歌。

寒炉余几火，灰里拨阴何。

苏轼

苏轼　答子勉三首

惊人得佳句，或以傲王公。

处士还清节，滑稽安足雄。

深沉似康乐，简远到安丰。

一点无俗气，相期林下风。

苏轼

苏轼　答子勉三首

欧倩腰支柳一涡，小梅催拍大梅歌。

舞余片片梨花落，争奈当涂风物何。

苏轼

