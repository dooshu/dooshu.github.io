○乞止親藩復祿并裁將來儀賓祿疏 【 藩祿】

臣等竊惟我朝篤念親親、所以待宗藩者至優且渥然而分茅之初、宗支尚少、祿食尚約、處給尚易、今　天潢之生齒日藩、貧宗之窮困日甚、民間之物力日耗、有司之催科日難、查得國初　親王制祿一萬石　嘉靖隆慶間、以祿給彌廣、力不能供、於是　諸王辭祿各一千石。或二千石或五百石通計所辭。共一萬七千石通計不過一萬七千石則該部所又□為細耳仰見當時賢王節用廉取體國恤民甚盛德也。為嗣王者、目擊今日之罷敝、方宜繼述先猷、推廣美意、而比年自魯府一倡請復、奉　聖旨、王既以養贍不敷請給奏辭原祿。准給與、後不為例。自是而榮府請復矣。吉府請復矣。近日蜀府又請復矣。竊恐自是諸藩無不請復無不給與者。於諸藩誠利矣。如民何哉。臣等見昨戶部題覆疏云。當時辭者何心今請復者又何心。不惟于該藩讓德美意。大戾其初。恐窮簷小民。忘先日减額之恩。而祗駭今日加賦之苦。此戶部所執。臣等以為老成之深慮宜從也。至于儀賓之祿。比於郡縣鄉主君郡主歲四百石。縣主歲三百石。郡君歲二百石。縣君歲一百五十石。鄉君歲一百石。儀賓亦以是為差儀賓廩祿殊為可裁夫儀賓皆素封之家其意在聯姻王室以為貴重豈為祿謀也况其封則中奉大夫亞中大夫朝列大夫奉訓大夫承務郎其秩則從二品三品四品五品六品。以閭巷布衣。一諧伉儷。儼然膺爵秩被冠裳。亦巳榮矣。又何必祿之給乎。臣等見先年樊山王府鎮國將軍翊厤?金條陳疏云、唐宋諸王。猶且兼領官職。未聞盡人人而素餐之也方今坐靡廩粟。其敝巳極。矧又併其女若壻而盡食之不巳濫乎儀賓數半宗室則其食祿也亦半之以一藩計之省祿當何如。以天下諸藩計之。省祿又當何如此翊厤?金所陳。臣等以為賢宗之篤論可采也。夫執持不定。則人有無巳之求恩數不節。則後有不繼之患。今魯榮吉蜀四府巳復者難議奪矣請自今一切禁止、不准凟請如儀賓巳婚者難議裁矣請自今選婚者、祿一切停罷、既有郡縣鄉主君之祿則儀賓之祿益為可省即以郡縣郡主君之祿贍女及婿不亦可乎而儀賓既不給祿則求婚常儀在　王府亦當議省不責其備可也此言此體貼人情此臣等在事仰體　皇上敦睦至仁、凡宗室貧難。曲加體悉惟見此二事可樽節者。輒敢為　皇上陳之詩云挹彼注茲。易云裒多益寡。葢有挹而後得注。有裒而後能益。伏乞　聖明裁斷施行、

