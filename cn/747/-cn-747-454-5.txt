○山公启事赋（以”平上去入“为韵）

天官所以管辖多士，藻鉴时英。奉帝俞者，实在於德；为右司者，必资於明。於是悬镜之照，主衡之平，照之无私也；自分妍之与鬼，平之有准也。不失重之与轻，贤以此达，政以此成。伊晋室之妙智，得山公之令名。渊矣深量，直哉惟清。当为政之时，九流式序；及没世之後，千古流声。原人启事之端，得贤为上。振淹滞於管库，升侧陋於草莽。人则氵存归，士无长往。朝必举贤，罗幽人之贞吉；官必有能，见君子之道长。退李（一作允）而圣主佥谋，荐羊祜而国人所仰。悬识，自有卞和之鉴；骐ら不遗，无惭伯乐之赏。由是大张明试，广示劝助，惟才者不悔其来，无德者亦得其去。王戎简要，何所能名？裴楷清通，於兹寡誉。九原可作，思文子之与归；千载傥交，望叔夜之何处？当今有司明遗政，缉隐逸。吉人时荐，多士岁入。高衢以骋，若积水之奋鳞；幽谷必登，比初雷之启蛰。实薰莸之有间，固青紫而可拾。客有希山公之密启，庶场雷之维絷。

