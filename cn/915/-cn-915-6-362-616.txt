○与卞壶疏



尧妻舜女，其代不远。又《春秋》云“毕原酆郇，文之昭；于阝晋应韩，武之穆”。代俗之所惑，上惑尧舜之代，下惑应韩之昭穆，欲追过尧舜邪？则经历圣人。论者或谓巍巍荡荡之德，可以掩尧舜之疵；或谓代近姓异，可以通应韩之婚，岂其然哉！若代近姓异，可以通应韩之婚，则周公立百代之限，《礼记》云“娶于异姓，附远而厚别”，此二义复何所施？如其不然，则明始限之外，尧舜可以婚，理终之後，应韩可以通。尧舜之婚，以正姓分绝于上；应韩之通，庶姓异终于下也。绝则无系，终则更始，断可识矣。（《通典》六十）

黄士度

士度爵里未详。



