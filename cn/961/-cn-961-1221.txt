黄庭坚　谢公择舅分赐茶三首

外家新赐苍龙璧，北焙风烟天上来。

明日蓬山破寒月，先甘和梦听春雷。

黄庭坚

黄庭坚　谢公择舅分赐茶三首

文书满案惟生睡，梦里鸣鸠唤雨来。

乞与降魔大圆镜，真成破柱作惊雷。

黄庭坚

黄庭坚　谢公择舅分赐茶三首

细题叶字包青箬，割取丘郎春信来。

拚洗一春汤饼睡，亦知清夜有蚊雷。

黄庭坚

