周应合　庆南楼居士

阻寿南楼恰二年，此心恧甚思依然。

今朝喜遇称觞日，袖里新讲再办□。

周应合

周应合　庆南楼居士

净土何如乐土真，金莲开处善根成。

西来孰谓南无佛，今见南楼一佛生。

周应合

周应合　庆南楼居士

南极垣头现一星，辉光特着老人名。

不随东壁西庚照，要对南楼夜夜明。

周应合

周应合　庆南楼居士

万古南山耸翠屏，岧峣上拂斗牛星。

不随北华西崧见，要对南楼岁岁青。

周应合

