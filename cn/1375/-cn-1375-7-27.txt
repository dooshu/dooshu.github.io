游赤松山记


淳熙十五年，南至后一日，与二三友访吕兄仲平之庐。登高四望，缥缈赤松之居，如在屋后。后二日，呼儿觅藜杖，命友戒行囊。将出门，仰视天际，云物飘浮，雨意坠地，兴尽欲止。既而曰：“会有能为我开之者。”缓步出北郭五里许，廛市烟火始绝。山光野色，渐与人相应接，而晴光亦时着人。又二里许，至季氏之庐。所居依山，茂林清池相映带。季氏兄弟与其知友陈岩夫，亦亟袱被，欲共宿山中。道间有可寓目处则止，一以休足力，一以适吾意。又行十里，至小石桥。望赤松山，积霭横翠，蔚然深明，而水声琤琮，如环珮之相击相应。复行三里许，入山门。长松偃蹇道旁，若不肯与世士为伍。至桥亭，坐于老木之上。与涧横石，激为清湍，澎湃汹涌。人籁俱息，心目为之醒然。止于“漱玉”，饮于“濯缨”。曩岁雷雨泉石之声，恍然在耳边。复曳杖人“小桃源”，螟色已满岩谷矣。徙倚“枕流”，四际溟蒙，天水一色，泉声松韵，殆若暴风急雨之骤至。徐行察之，又若车马卒奔而未有所止也。云间时有疏星，点缀林杪，与水影相照，清澈无底。坐而假寐，神清如游钧天，而不自知，夜将半，始就寝。梦魂所历，盖亦非人间世也。晨兴复至其处，灏气游衍，天宇无滓。再至“过清”，驻目久之。即寻支径谒二仙祠，世相传以为黄初平史弟觅亡羊之地；或曰，此留候所谓愿弃人间事欲从赤松子游者，其信然耶？雨微作，欲还观中。已而复霁，偕行者俱欲登山，酌丹井饮，造之。自崖而返，景移目改，亦忘乎足之前。苍然列屏，流水在下。望桃源之亭榭，亦隐约可见。中道或有依涧而上，观瀑泉，履白石，欲穷其源而不可得，复相与会于丹泉之上。山高而深，下视群谷，莫不献状。道家者说葛真人炼丹处，其语虽若诞谩不经，然广谷大川之间，亦安知无葛天氏之民，遗世忘言者与？归途高者平，险者顺。山回路转，乌纱欹斜，随意先后。雨复作，小憩于村舍。至山下，雨亦止，日犹未中。少休即饭，饭竟，信其所之。道士多扃户，时闻棋声。再寻“桃源”之游。登御风亭，林木交翳，今皆廓然。复循山磴，游于“物外”。乔木倚天，涧流清壮。此问桃源之津所从始也。过小桥，缘山而行。泉石相捕，无风而涛。行且百步，幽意益邃。横涧为桥，榜曰：“三峡”。惊涛怒流，与巨石相吞啮。前莫知其所穷，后莫知其所止。清深幽胜，殆与法相隔。复行数十步过盘石，临浚流，景象天逸。不特与所谓“物外”者异，亦与所谓“三峡”者异。横绝一小桥，又数步临涧而高，大石侧立于小亭之后，其名曰：“泠然”平流满盈，以止众止，上下水石，滚滚不少休。望涧之北，山容物而立。由杰石面前，登“栖碧”。位置清稳，水声潺湲，心迹可以俱清。杰石之后，地平如掌，可据槁梧而坐，丹井路亦可由此而上，诵《招隐》、《游仙》之篇，徘徊登眺，不知日之入。须臾，暮烟四合，不可久留，复录旧游而归，抵夜复坐于“枕流”。林外灯火，久益微茫。泉流静深，尤与夜气相宜。

是行也，初为一日这留，而山灵不我厌也，晦而雨，雨而晴，极目于丹井，称心于桃源，而于“枕流”“过清”之间，朝暮几与神交。自己未至辛酉，凡三日而后返。

题记：在作者笔下，山中天气的晴雨变化，撩人游兴；境界的清幽深邃，招人神游；神话传说的扑朔迷离，使人疑信参半。山以赤松子而得名，作者的状景记游，无论是“桃源”、“枕流”的泉声松韵，二仙祠、炼丹山的神话传说，还是“物外”、“三峡”的惊涛怒流，无不与山中的“仙气”逸趣相协调。

作者简介：吕祖谦（1137-1181），字伯恭，人称东莱先生，婺州（今浙江金华）人。南宋哲学家、文学家。隆兴进士，复中博学宏词，曾任著作郎，兼国史院编修官。与朱熹、张栻齐名，称“东南三贤”。其学主“明理躬行”，治经史以致用，反对阴阳性命之说，开浙东学派之先声。为文闳肆雄辩，笔锋犀利。著有《春秋左氏传说》、《东莱左氏博议》、《历代制度详谈》、《东莱集》，编有《宋文鉴》等。





