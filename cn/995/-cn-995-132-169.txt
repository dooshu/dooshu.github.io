吴则礼　书事

小雨浑晴不作泥，老年浇舌要如饴。

应怜长日只麽过，故遣飞英如许奇。

涧底涓涓催著屐，屋头聒聒唤支颐。

孰云乌几独少味，看尽朱朱白白时。

吴则礼

吴则礼　书事

溪北溪南梅树枝，斩新华萼出疏篱。

独怜醉处锦成幄，端恨愁时雪打围。

老夫不奈羽觞急，幽讨未辜春日迟。

惭愧邻翁会人意，杀鸡炊黍要追随。

吴则礼

