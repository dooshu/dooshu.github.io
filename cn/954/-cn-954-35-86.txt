陈淳　送王子正赴灨倅

飞腾仙驭自漳滨，去去西隅指灨津。

夹道宾僚方一际，满城老稚便皆春。

正心诚意平生学，爱物亲民此日仁。

只恐贰藩车未暖，紫泥催促贰皇钧。

陈淳

陈淳　送王子正赴灨倅

昔日濂溪倅此州，施为洒落岂常俦。

今承遗躅百余载，又得当朝一隽流。

诏世典刑应未泯，在民德化岂无求。

发挥旧事重增焕，好与邦人作胜谋。

陈淳

