陈著　饮于梅山弟家醉书八首

梅山半载在城中，辜负山中月与风。

老我相逢还一笑，弟兄能有几人同。

陈著

陈著　饮于梅山弟家醉书八首

老我衰颜百念煎，梅山少我十三年。

人生不问寿长短，得一日宽皆是仙。

陈著

陈著　饮于梅山弟家醉书八首

象棋一局酒三杯，此乐都从静处来。

明月清风不轻与，青山流水要相陪。

陈著

陈著　饮于梅山弟家醉书八首

有约相过亭午天，日斜犹在酒杯閒。

迟迟要待月明去，意在弟兄非在山。

陈著

陈著　饮于梅山弟家醉书八首

人閒杯酒易暌乖，只为闺门意弗谐。

每到梅山醉终日，不闻人语自安排。

陈著

