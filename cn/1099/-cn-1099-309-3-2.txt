○啟戶部郭一泉尚書 【 糧解】

糧解因有解戶、苦被各衙門人掯索。蔡知府改差官解。北解亦然、百姓如出水火、各府縣有申請者。生巳令通如蔡知府議行矣。近有官解貴部苦以銀不足秤。此誤聽各衙門胥吏之言耳。我輩奉命而官將于衙門左右之人利。將于閭閻百姓利。公今日破舊擔當。利民題目。人心同然。日後得援今日之例。江南受有無盡之福矣。區區咨懇。于此之故。利民利左右。惟公別之。

