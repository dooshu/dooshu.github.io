【遥见邻舟主人投一物众姬争之有客请余为咏】

河流既浼浼。河鸟复关关。落花浮浦出。飞雉度洲（玉台作州。）还。此（《类聚》作是。）日倡家女。竞娇桃李颜。良人惜美珥。欲以代芳菅。新缣疑故素。盛赵蔑衰班。曳绡争（玉台作事。）掩□。摇佩奋（玉台作夺。《诗纪》云。一作夺。）鸣环。客心空振荡。乔（玉台作高。）枝不可攀。（○玉台新咏八。《类聚》十八作见邻舟人投一物众姬争之诗。《诗纪》八十七。）

