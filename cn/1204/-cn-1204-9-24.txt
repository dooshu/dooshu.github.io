◎王特起题郝仙女庙

博陵县有郝仙女庙，仙女魏青龙中人，年及笄，姿色姝丽，采水中，苍烟白雾，俄失所在。其母哀求水滨，愿言一见。良久，异香袭人，隐约於波渚间曰："儿以灵契，托迹绡宫，阴主是水府，世缘已断，无用悲悒。而今而後，使乡社田蚕岁宜，有感而通，乃为吾验。"後人立庙祀之。王正之题喜迁词云："汀洲满。记翠笼采采，相将邻媛。苍渚烟生，金支光烂。人在雾绡鲛馆。小鬟顿成云散，罗凌波不见。翠鸾远。但清溪如镜，野花留钿。 情卷。惊变现。身後神功，缘就吴蚕茧。汉女菱歌，湘妃瑶瑟，春动倚云层殿。彤车载花一色，醉尽碧桃清宴。故山晚，叹流年一笑，人间飞电。"［词品］

