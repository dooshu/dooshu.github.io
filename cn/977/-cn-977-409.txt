邵雍　老去吟

老去无成鬓已斑，纵心年岁合清闲。

如何得意云山外，更欲游心诗酒间。

大字写诗酬素志，小杯斟酒发酡颜。

春雷惊起千年蛰，笔下苍龙自往还。

邵雍

邵雍　老去吟

使吾却十岁，亦可少集事。

奈何天地间，日无再中理。

邵雍

邵雍　老去吟

老去无成不入时，中年养病只吟诗。

因乘意思要舒放，肯把语言生事治。

世上闲愁都一致，人间何务更能为。

携筇晚步天津畔，为报沙鸥慎勿飞。

邵雍

邵雍　老去吟

吾今六十六，衰老何可攎。

志逮力不逮，人共知之矣。

邵雍

邵雍　老去吟

行年六十有三岁，二十五年居洛阳。

林静城中得山景，池平坐上见江乡。

赏花长被杯盘苦，爱月屡为风露伤。

看了太平无限好，此身老去又何妨。

邵雍

