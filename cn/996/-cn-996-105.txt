项安世　次韵高秀才重九二首

未待经霜拆嫩黄，已思斜日醉高阳。

鬓毛拟共冠巾约，诗句先含萸菊香。

小雨微云愁令节，批风借月倚新章。

应门莫报催租史，酒债如今也未償。

项安世

项安世　次韵高秀才重九二首

茱萸未插鬓先黄，兄弟西陵更岳阳。

鸿雁来时俱是泪，菊花知汝为谁香。

台因抱病难重上，诗为摧租已断章。

新样小槽官酿熟，输君直把九秋償。

项安世

