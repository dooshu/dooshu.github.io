姜夔　灯词

南陌东城尽舞儿，画金刺绣满罗衣。

也知爱惜春游夜，舞落银蟾不肯归。

姜夔

姜夔　灯词

灯已阑珊月色寒，舞儿往往夜深还。

只因不尽婆娑意，更向街心弄影看。

姜夔

姜夔　灯词

沙河云合无行处，惆怅来游路已迷。

却入静坊灯火空，门门相似列蛾眉。

姜夔

姜夔　灯词

游人归后天街静，坊陌人家未闭门。

帘里垂灯照尊俎，从中嬉笑觉春温。

姜夔

