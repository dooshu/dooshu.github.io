真德秀　嘉定六年皇后阁春贴子词五首

圣德天同大，熙然万物春。

谁知□载厚，发育辅深仁。

真德秀

真德秀　嘉定六年皇后阁春贴子词五首

殿称觞早包，仙班拥翠翘。

春来多乐事，人日是明朝。

真德秀

真德秀　嘉定六年皇后阁春贴子词五首

辇回从五福宫庭，管弦声里万花红。

熙熙和气皇州满，都在乾坤橐籥中。

真德秀

真德秀　嘉定六年皇后阁春贴子词五首

不梭织就衮龙衣，已奉君王泰畴祠。

准拟腰舆临纎馆，清明前后浴蚕时。

真德秀

真德秀　嘉定六年皇后阁春贴子词五首

一夜东风到集芳，满园红紫已低昂。

寻花问柳非吾事，燕坐坤宁春昼长。

真德秀

