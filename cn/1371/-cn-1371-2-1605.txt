家园小酌

旋作园庐指顾成，柳阴已复著啼莺。

百年更把几杯酒，一月元无三日晴。

鸥鹭向人殊耐久，山林与世本无营。



小诗漫付儿曹诵，不用韩公说有声。

家园小酌

满林春笋生无数，竟日鸬鹚来百回。



衣上尘埃真一洗，酒边怀抱得频开。



池鱼往者忧奇祸，社栎终然幸散材。



世世纷纷心本嬾，闭门岂独畏嫌猜。



