第四回　因踐夢救難許身


--------------------------------------------------------------------------------

詩曰：侯門孽女夢萱堂，救難行仁理正當。更得江家賢母於，此身方許屬才郎。

忽聞堂外簾鈎響，紅格窗前閃一人。將近五旬年半老，蒼蒼面貌甚真誠。烏絲發挽空心髻，玄色鑲邊香色裙。走到堂中回首喚，千金快入小春庭。一言未了簾鈎動，又進如花似玉人。但見她怎生的模樣？烏雲寶髻貫金鈿，翠鳳含珠壓鬢邊。粉面如花嬌又嫩，香腮似玉潤還鮮。一雙鳳眼澄秋水，兩道蛾眉映遠山。小小櫻桃無細語，纖纖楊柳稱輕衫。羅袖輕盈初見筍，仙裙搖拽未窺蓮。嬌嬈體態非凡女，窈窕丰姿是玉仙。乍入湘簾猶退步，初迎寶炬倍羞慚。亭亭斜傍門窗立，一種風情出自然。公子一觀心駭異，慌忙出外整衣冠。問聲寶眷何來此，請把衷情表一番。荷感劉兄恩義重，今宵留我在花園。若談正事當遵教，予怎敢，月下星前幹不端。公子欠身燈下問，俏佳人，羞紅微透兩腮邊。偷將俊眼窺容貌，好一位，瀟灑風流美少年。紫袍挂體垂雙袖，玉帶懸腰扣兩環。面帶紅霞因有酒，眉凝翠色半生煙。堂堂捧日擎天貌，凜凜封王拜相顔。身立畫堂垂問訊，今生一見便生憐。多嬌一見心驚喜，暗喜皇天定好緣。玉手輕推江乳母，這媽媽，上前含笑就開言。

啊呀，這就是皇甫公子麽？我家郡主來了，可就此見個常禮。

燕玉低頭走過來，深深萬福見英才。少華公子忙回揖，驚喜相交把口開。既是通家真失敬，願祈明示爲何來。乳娘見說稱容稟，走近忙將交椅排。公子千金俱請坐，待吾好剖這情懷。淑女才郎方就椅，江媽隨手掩書齋。轉身走近英雄體，正色輕輕把口開。公子呀，自從那日奪宮袍，世子歸來恨不消。又緣求親回絕後，至此心中氣不消。雖與尊駕常相敘，儘是虛情暗放刀。今日相留庭內歇，誰知他，又使巧計害英豪。差吾進喜親生子，竟到三更放火燒。兒爲夢中逢老者，白須人，出言警戒甚蹊蹺。他言切勿傷天理，爾若虧心斷不饒。醒後自思無罪過，到其時，方知得夢爲今宵。孩兒自幼知天性，凡事俱遵父母教。不肯私行先背母，假爲應諾暗心焦。適聞小姐私相告，始信迴圈天理昭。公子啊，我家郡主出偏房，堂上夫人是嫡娘。今歲方交年十五，芳名燕玉在深房。良緣未有鸞鳳偶，只因爲，生母歸陰失主張。也是千金洪福大，姨娘來托夢黃粱。說道是，貴人今晚吾家住，他在初更有禍殃。爾與此人當配偶，休教錯過此佳郎。後來他必封王位，文武全才志豈常。爾若相看如陌路，倒只怕，合家男婦盡遭殃。千金得夢心疑惑，正在燈前訴曲腸。卻值我兒來泄漏，老身知得喜非常。通知郡主商量就，托進喜，穩住衆人在外廂。幸喜主人俱不在，與千金，今宵特地到書房。咳，公子呀，天定姻緣豈可移，故來書室托身軀。不因私意爲淫奔，實是遵依母命移。今夜一言無改悔，願祈公子莫狐疑。小春庭內初相會，後日當成夫與妻。但願爾，富貴莫忘吾郡主，免教人，孤眠羅帳慘淒淒。乳娘言訖其中故，公子聞言驚更疑。

啊呀，果然如此麽！多謝恩人了。

擡身不覺變容顔，冷笑連聲稱異端。賭射宮袍曾遜讓，求親也要兩相歡。今因私恨傷天理，難道劉兄似這般？公子半疑還半信，正衣冠，深深三揖謝嬋娟。荷蒙郡主生憐念，使我愚蒙仰玉顔。救命之恩銘肺腑，少華宗祖亦欣然。若非義主通消息，我微身，准在初更一火燃。多感深宵臨玉趾，並承厚意許良緣。奈何已聘尚書女，敢屈千金反作偏。再造之恩圖一報，今朝不敢允良緣。英雄言訖殷勤謝，劉燕玉，只得含羞啓口言：

公子呀，請聽奴家一言相告，萬勿視奴爲淫女。

生母先亡獨剩奴，敢將禮法便荒疏。今朝實爲親言出，不避羞慚奈若何。既已出言難改悔，願君萬勿再疑狐。孟家小姐當爲正，次室何妨派了奴。如是十分真不可，劉燕玉，空房老守願無夫。佳人言訖心傷感，半掩香腮淚似梭。奶母在旁言正是，郎君怎卻女嬌娥？休怠慢，弗遲俄，早允姻親免奈何。如若郎君真不允，教吾們，空來報信起風波。少華公子聞其語，低首沈吟待若何。啊呀，怎生區處？今宵之事可疑心，難道劉兄意不真。幾度相逢皆喜悅，連朝敘會盡溫存。如今好意留園內，豈有歹意起此心？莫是閨娃無道理，假稱報信弄風情？看佳人，芳心似有千般恨，不像星前月下人。既已出言相許我，算來只好允婚姻。孟麗君，既然是個多才女，斷不他年起妒心。況複放火她搭救，理當還要感深思。今宵聘下嬌娃罷，孟氏料應不動嗔。我看青春劉燕玉，可相同，孟家樓上那釵裙。風流態度般般勝，瘦弱腰肢樣樣精。也是天公留巧遇，不妨定下此娉婷。少華公子思量定，欠體殷勤啓口雲。荷感一言爲實據，令吾安敢再辭婚。奪袍已聘尚書女，次室無何屈愛卿。慌促之間無別物，權將畫扇贈閨門。英雄言訖微含笑，舉手輕輕遞玉人。燕玉含羞擡翠袖，接來開看驗分明，秋蘭潑墨一枝新。多嬌看罷心歡悅，櫻口低低謝一聲。今日蒙君留此扇，妾當一世守冰心。乳娘在側連稱是，小姐還當贈一珍。燕玉低頭尋一物，日常妝束少連城。便將袖內香羅帕，遞與風流小俊英。公子接來忙展看，果然是，美人相贈盡奇珍。紅蓮並蒂搖風蓋，碧浪低翻宿小禽。針法光明堪奪目，果然出自內閨門。少華公子忙收好，欠體連稱謝愛卿。正在堂中留信物，輕輕腳步揭簾聲。外邊步入江媽子，催促千金快轉身。待等此時公子去，吾當舉火就燒庭。少華一見忙行禮，急欲趨前跪在塵。進喜心慌忙頓首，小的何敢做恩人。願祈公子垂憐念，慎勿傳揚家主聞。如若得知皆我說，必然劍下即亡身。江媽含笑開言道，公子須憐通信人。如若他年君富貴，賞兒一個小前程。少華一見言稱是，何必媽媽再囑雲。救命深思無可報，自當竭力謝恩人。言完進步忙辭別，事不宜遲就此行。伏望賢卿休憶念，自家保重自家身。雖然今夕同留物，愁只愁，這段姻緣不易成。只爲家君曾不允，令兄故欲火焚庭。此後我若央人說，尊府焉能肯許親。就是夢中生母語，虛浮之事怎爲憑？必然不聽芳卿意，另對豪華富貴門。那其間，我勸千金休執性，父母之言要依聽。縱然守節香閨內，反被人言有異心。況複堂堂候爵女，豈歸我處做如君。雖然今夜曾私聘，若到疑難可改更。萬一遵依堂上命，吾必斷不恨於心。恐其日後難區處，故此今朝先說明。此外並無他囑咐，但祈天意早完成。英雄言訖長籲氣，小姐含悲亦起身。低呼公子休如此，怎把奴家當俗人。雖出偏房知禮義，豈堪失節又重婚。既然已受君家扇，難道還歸別姓門？就此君前盟一誓，免教疑我有私心。如若日後重翻悔，生母陰靈取我魂。公子前途加保重，如今且勿別求親。果然成就功名日，或者家兄肯轉心。燕玉閨中惟靜守，休忘夜會小春庭。佳人說到傷心處，鳳目紛紛珠淚傾。公子聞言心慘切，惟稱珍重兩三聲。回看進喜開言道，就此相煩引道行。隨到家丁還在此，怎生相喚出園門。江媽母子攢眉道，難帶隨來大叔行。公子見言稱不錯，相辭竟出小春庭。多嬌自送穿廊下，方共江媽向裏行。喜得最無人曉得，輕輕悄悄已聯婚。香閨藏好沈香扇，惟待他年作證明。且說少華和進喜，輕輕繞徑過花蔭。後門開處無人覺，公子慌忙向外行。回叫一聲關上罷，他年當報此時恩。裏邊進喜稱知道，恐被人知不用燈。言訖關門加了扣，回身複入小春庭。不言進喜行私放，且表英雄脫難身。

話說皇甫少華出了花園的兩扇後門，忽然自思道：啊呀，此時將及更初，卻往何方投宿？

英雄不覺皺眉頭，一壁行時一壁愁。想到近邊玄妙寺，住持和尚喚清修。青年誠實知詩禮，伏虎降龍法力周。與我平時常會面，談禪論道兩心投。能知前後千年事，曾說我，挂印封侯志可求。今晚避災無處去，不如且向此方遊。少華主意安排定，撇卻心中萬斛愁。咳，怪哉！果然是畫虎畫皮難畫骨，知人知面不知心。昆明池上泛舟回，只爲關城不得歸。早知劉家懷惡念，我怎肯，輕留此地負慈幃。從今不敢重相會，險在花園一命危。公子暗思忙取路，幸虧星子有光輝。柴門犬吠初更起，野景人行夜未歸。正走已臨玄妙寺，有一個，僧人出外四邊窺。提燈照見英雄至，不覺春風上兩眉。

啊唷，奇呀！我家師父竟是神仙了！

一壁歡呼一壁來，上前含笑把言開。今朝公子孤身至，就裏多應避火災。皇甫少華心大駭，悄呼師父怎知來？寺中徒弟微微笑，可曉吾師有妙才。今晚忽然呼秉燭，叫貧僧，出來等候在當街。道言公子須臾至，只爲深更避火災。不意禪師吩咐過，恰逢尊駕踏蒼苔。請爺就此歸禪寺，師父恭迎早降階。公子欣然同入內，果然是，山門清淨絕纖埃。

話說皇甫少華隨著僧人入內，早見請修長老跳下禪床迎接。打個問訊道：小徒伺候來遲，使居士黑夜獨行，萬勿見罪。少華慌忙答禮道：余因慌促之間，苦無投奔，深敬禪師知未來之事，必開方便之門。

英雄言訖謝殷勤，多感禪師預遣迎。長老含歡忙遜坐，喚徒扇火煮香茗。少華細述園中事，瞞卻佳人私會情。長老聞言頻點首，笑稱居士哄貧僧。我猜來，前生夫婦今宵會。難道是，泄漏機關只一人。居士休來瞞隱我，論貧僧，也知過去未來情。看君家，悲歡離合須三載，豈獨今宵這一巡。未到之機難泄漏，我無非，略加點化內中情。少華公子心驚駭，面帶羞慚啓口雲。原有紅顔來報信，已將畫扇定婚姻。擅言閨閫非仁義，故此方才不告聞。哪曉禪師知法術，頓教凡眼睹光明。今宵已過園中難，他日如何又陷身？家父雲南爲總督，君賢臣樂太平春。既然家國皆安樂，哪有悲歡離合情。伏乞禪師明白示，也教人，避凶趨吉免災星。清修長老微微笑，居士休談後日情。言訖回呼諸弟子，閒書院裏設鋪陳。相邀居士歸幽淨，饑餓當排幾點心。公子相辭言已飽，深宵驚動坐禪人。言完便入閒書院，只等天明好起身。且說劉家江進喜，事成急到小春庭。難怠慢，不消停，點著煤頭遍處行。跳上窗臺忙動手，這邊著去那邊騰。登時四下青煙起，滿院連漫星斗昏。進喜複回方出外，假稱公子已安身。大家坐下團團飲，我一杯來你一杯，已到初更將盡處，呼呼呼，火光直上小春庭。門公李福方才出，一見紅光大吃驚。

啊唷，不好了！我家後花園起火了！衆兄弟，快來觀看。

一聲大叫就當先，合席家人變了顔。亂亂哄哄朝外走。齊呼火起後花園。搬桌椅，擲杯盤，喊叫如雷跳上前。督府家人心大駭，魂靈直上九重天。喊聲快救吾公子，挽袖撩衣跳入園。大衆家人齊入內，擡頭一望更茫然。好利害呀，小春庭內起紅光，陣陣風聲響四方。磚片亂飛煙滾滾，雕梁齊裂土茫茫。千層赤浪從空起，萬丈金蛇到地揚。牆外青樹俱著火，崩房折柱響叮噹。劉家奴僕齊齊叫，督府家丁著了忙。扳大樹，跳低牆，魄散魂飛叫上蒼。

啊呀上天呀，坑殺我們了！

好好昆明去泛舟，偏逢天晚又相留。小春庭內紅光起，公子之身一旦休。大叫衆人休怠慢，報官兵，快些救火免憂愁。言完幫助劉家仆，井內惟將吊桶收。進喜明知逃出去，人前不敢講情由。地方官役紛紛至，督府家人喊聲稠。

咳！馬上官兒聽者：俺總督皇甫大人的公子現在庭中，爾等快救要緊！

一聲喊叫震天庭，馬上官兒冒了魂。頃刻八方走快馬，登時四面響鑾鈴。呼衙役，叫兵丁，快快當先莫久停。總督大人公子在，一些傷損就加刑。言完催動人和馬，官長親身跳上庭。齊潑水，共尋繩。烈火之威漸漸平。兩個家丁心大亂，沖煙直上叫連聲。啊呀公子呀！官兵共救在花園，須快當先莫久延。如有一差和一錯，小人們，兩條性命怎能全。高聲喊叫無人應，早料多應赴九泉。官役紛紛齊救火，三更時候始能安。堂堂烈焰雖然滅，滾滾飛煙尚滿天。

話說大家救滅火光，看看天已三更時候。兩個家人心慌意亂，翻尋公子。不惟活口無存，而且死屍難覓。急得暴跳如雷，亂喊亂叫道：公子呀，你到底哪里去了，死活也須留下明白，怎弄得無影無形！救火的官長說：如今事不宜遲，一面報與世子，一面報與督台，且待兩邊會合，再作計較便了。

商量停當便分排，督府家丁怎敢挨。就與劉門人一個，如飛趕路叫城開。且談又報劉公子，進喜當先自領差。騎馬飛行臨顧府，呼人通報不遲挨。小春庭內遭回祿，已有飛騎報督台。火滅煙消齊覓取，幸虧得，少華公子沒屍骸。快邀世子回家去，只恐得，總督親臨禮不諧。一句言詞傳進內，劉夫人，大驚失色動疑猜。爲何一夜家無主，就使花園起火災。只恐督台親察看，須差兒子早回來。夫人立命劉奎璧，速速回家候督台。只說少華自失火，免教其父犯疑猜。且言世子劉奎璧，雖則離家暗挂懷。只恐不能傷致命，一朝妙計又空裁。但祈回祿施神力，早把冤家一命埋。公子暗思心內急，無情無緒自疑猜。忽聞進喜前來報，不覺驚疑暗自裁。

啊唷奇哉！既然火光甚烈，爲何倒沒有了屍骸？

莫非火內已逃生，故此無屍不見真。如若果然逃出去，這番又是枉勞神。半驚半喜忙辭母，上馬忙同進喜行。行至途中查細底，輕輕盤問夜間倩。進喜細言相托事，初更火起小春庭。大家同向花園看，不見何人出後門。燒到三更方救滅，撥開灰土找屍身。也不知，火光未起他先走；也不知，回祿之滅已化塵。公子半疑還半信，催騎已到自家門。

話說劉公子回到家中已是五更時候了，一直到花園觀看。只見小春庭內儘是些爛木飛灰，還剩下磚牆半堵。

奎璧觀瞧暗可憐，書庭一座化爲煙。不因要致冤家死，怎肯輕將一火燃。假意嚷呼袍掩面，雙靴亂跺故悲言。啊唷，皇甫賢兄呀！與君立世作英雄，論武談兵兩意同。只爲泛舟天色晚，故而留你到家中。何期一旦遭奇禍，火內亡身沒影蹤。因我相留方起釁，咳，劉奎璧，無顔怎好見尊翁。言完不覺嚎陶哭，假意裝成有淚容。一衆家人齊勸住，劉公子，生嗔叱駡怒重重。爲何只顧貪歡樂，不向花園去察風。皇甫少華公子死，叫他家，反疑我等暗行兇。一班僮仆無言語，奎璧擡身論曲衷。且勿搬移灰共土，等督台，親臨之後再從容。不言世子劉奎璧，且把家人窮一窮。

話說總督府的家人，一名曹勝，一名吳祥。二人當下同了劉宅的家丁俞二一齊叫開城門，一直竟投督府內。看衙前已是寅時牌候，只得敲開東角門而進。

守門人役問其緣，兩個家丁告一番。非小可，急忙忙，立刻傳梆報裏邊。見說事情多緊急，故而黑夜啓台前。不言外面家人事，且把他，總督夫妻表一番。等至黃昏兒不至，就知留宿晚難還。方才上枕歸羅帳，半夜驚聞傳報言。總督心慌忙坐起，夫人急煞速披衫。下床喚婢開門戶，竟出中堂問事端。

啊唷奇哉！夜半有何事故，如此著急！速喚曹勝、吳祥問語。

一聲傳喚更慌忙，二仆心驚入內堂。戰戰兢兢齊跪倒，總督爺，高呼曹勝與吳祥。有何大事傳梆報，快快當前稟細詳。兩個家人心內怕，吁吁氣喘淚痕斑。小春庭，初更失火從頭說，叩首求饒跪在堂。總督夫妻聞此語，就猶如，雷驚天地倒山崩。夫人尹氏心將裂，兩手如冰玉體涼。頃刻臉上變了色，登時眉鎖遠山長。啊唷，兒呀！因何不聽親娘話，去玩滇池未及還。要叫城門容易事，爲甚麽，宿于劉宅後花院。小春庭，既然失火該逃走，多應爾，醉後癡迷在夢間。啊唷，我的親兒呀！爾必是中了人家的奸計了。奪袍時節尚含嗔，況複求親又未成。奎璧日常多是假，冤家何故認爲真。今朝留在花園內，奎璧乘間起此心。若不是，劉氏門中行毒計，卻緣何，-宵就陷小春庭。雖然火內無屍首，多半嬌兒不得生。啊唷，上天呀！蒙恩賜我産雙胎，似玉如花兩個孩。淑女多才真遂願，佳兒有志可開懷。緣何不肯成人美，把一粒，掌上明珠土裏埋。姊弟恩情全拆散，爹娘關切竟分開。真可痛，實堪哀，何故該當喪火災。尹氏夫人言到此，忽然間，-聲悲喚倒塵埃。老爺一見心如刺，淚灑衣袍下座來。僕婦丫鬟齊抱住，連呼蘇醒不遲挨。內堂頃刻人聲亂，驚動了，長華小姐女英才。

話說長華小姐一聞中堂有啼哭之聲，急命侍女出來打聽。自己下得床來，早報了一聲公子在劉府花園內燒死。

長華小姐聽人言，緲緲香魂上九天。翠鬢含愁青淺淺，紅腮映淚嫩鮮鮮。輕輕一跺金蓮足，說道是，吾弟今朝落套圈。急取烏綾包翠髻，呼鬟秉燭到堂前。含悲一路穿芳徑，剪剪風來玉體寒。早見那，清露微凝芳樹外，曙光淺照綠窗前。行來已到中堂下，只聽得，夫人痛哭叫兒男。長華一進珠簾內，掩面悲啼先請安。尹氏良貞心慘切，放悲聲，上前抱住女嬋娟。可憐生爾男和女，愛若明珠掌上懸。想當初，八月中秋曾得夢，送來玉女與星官。異香滿室方見降，仙樂盈天月正圓。只道兩人同得福，誰知一個已歸泉。或因得病還猶可，無非是，天命該當不必言。今夜裏，無影無形亡火內，令人怎不更淒然。如花愛女還在此，我的那，似玉嬌兒到哪邊？尹氏夫人心欲裂，淚珠點點落胸前。連催總督休遲慢，快往劉家走一番。見個分明生與死，也教人，或憂或喜免相牽。少華如在庭中死，我與劉門斷不休。長華小姐知根底，略把蛾眉寬一寬。先勸母親停了哭，方才拭淚啓芳言。爹爹呀，吾家世代作忠良，賢弟何當火內亡？不見屍骸堪指望，多應是，神明預報避災殃。我觀世子劉奎璧，必用奸計暗主張。因甚忽然情義切，朝朝相約飲瓊漿。乘間留到花園內，定托奸奴放火光。若不是，奎璧欺心行惡計，少華賢弟怎遭殃？爹爹速到劉家去，察看情形早裁量。如是果無屍骸在，遣人遍訪問端詳。若然且見真形迹，說不得，兒向劉家走一場。窮究一班奴僕等，看他們，放火供招怎起殃。若非暗有人施計，爲甚事，誑騙家丁到外廂。火起定非天降禍，必然奎璧暗相傷。女兒未盡連枝義，胞弟之仇豈肯忘。奴只得，血本陳情呈禦覽，乞君王，立除奸賊正綱常。長華不報同胞恨，何得才名世上揚。小姐言完心慘切，淚垂粉面痛悲傷。老爺見說言稱是，立刻衣冠慌更忙。梳洗完時重囑咐，夫人且勿過悲傷。孩兒年少非常貌，未必能於火內亡。待我劉家查一遍，就知曲直與端詳。夫人點首猶悲泣，小姐殷勤複勸娘。總督登時忙出外，紅燈引動至前堂。咿呀幾響中門放，伺候人員站兩旁。總督大人登了轎，一聲吆喝到街坊。紛紛人馬排前導，浩浩羅旗列後行。一片曉雲飄羽蓋，幾重曙色映金槍。威凜凜，軍官擁護分街路；將沈沈，黎庶彷徨站兩旁。朱棍拖來人急避，黑鞭揚處馬奔忙。一乘金頂紗圍轎，坐下了，總督疆臣一棟梁。出了衙門人皆駭，屬官塞道問端詳。大人今日何方去，示下遵依好共行。總督轎內心慘切，惟呼免禮速回堂。今固有件疑難事，要出城中看細詳。未見真情難亂語，不須隨往出城牆。一班官長齊聲諾，催馬公同送起行。總督一聲呼起轎，悠悠喝道走慌忙。街前一霎諸官散，只等相迎聽細詳。再表督台皇甫敬，身登大轎八人扛。不知愛子如何了，可得逃生在別方。如是果然亡火內，吾家絕嗣又堪傷。老爺轎內長籲氣，不覺英雄兩淚行。早出高城行得快，報稱劉府已將臨。

說話皇甫公一路而行，早見奎璧出來迎接，打躬道：不知老伯大人光臨寒舍，有失遠迎，望乞恕罪。

總督擡頭心暗嗔，一聲長歎淚沾衣。遲遲下轎呼賢侄，不幸吾兒命早傾。昨者不歸心已慮，果然半夜報凶音。可憐他，生於皇甫家中室，死在劉侯府上門。意外之災真詫異，令人心下不分明。請君引道前邊走，待我花園看一巡。奎璧聞言心暗駭，假裝哽咽就開聲。侄因朋友恩情大，恨不朝朝得共親。只爲昆明風景好，故而邀去泛舟行。黃昏時候城難進，留宿花園又敘情。不意三生緣分淺，外家祖母忽歸陰。凶音一到難留緩，只得相同家母行。舍妹女流無主意，不能料理外邊情。小春庭內惟兄在，就裏情由見不明。未識何人無檢點，竟教一火到三更。官兵救滅方尋取，不見形骸未必真。請求大人親察看，料來指望有三分。早知昨夜當如此，安敢留居不放行。奎璧言完前引導，扯袍掩面做悲聲。督台冷笑相隨走，一衆家丁在後跟。到了小春庭一座，劉奎璧，相陪入內看分明。飛灰漠漠迷人目，爛木紛紛隔樹蔭。亂石叢中煙尚起，坍墀深處水猶存。老爺一見淒涼景，不覺悲呼兩淚傾。

啊唷孩兒呀，你死得好苦！

少年何必逞英雄，爾爲英雄喪火中。一體成空何所見，三魂入地竟無蹤。爺兒盡在今宵別，母子都成夢裏逢。皇甫門中真不幸，少華無複見音容。老爺說罷嚎啕哭，大放悲聲淚滿胸。奎璧在旁假痛哭，捶胸跌足叫賢兄。啊唷賢兄呀，君家因甚早升天，形迹全無火內燃。我本留居非歹意，天何見害降災殃。少華被難悲千古，奎璧含冤恨萬年。不得全交同世上，更何面目立人前。陰靈若有三分曉，爲我申明不白冤。說到傷心全不假，劉公子，果然雙淚落人前。督台止日長籲氣，回喚家丁快上前。與我一齊搬土木，看明蹤迹即時旋。督府人員齊答應，當先搬土不遲延。亭山坐在門前等，又遣親隨快快還。報上夫人和小姐，你言尚未見真緣。倘蒙天地神明佑，公子還能轉回還。家丁應聲忙出外，老爺含怒問情端。曹勝吳祥今何在，二人答應跪塵埃。總督含嗔啓口雲，爾等既然同伺候，是誰喚爾出門庭？身隨公子該留意，怎得庭中有火焚？少刻回衙當重責，打爾伺候不留心。家人著急容顔變，只得分明稟上情。

話說二家人一齊稟道：小人們原在庭中伏侍，只因此間一個姓江的相邀出外，故而不在左右。言訖指著就道：是進喜這人。皇甫公見說又叫一聲：江管家何在？

進喜聞呼心膽搖，慌忙跪下應聲高。督台變色開言問，爾必從中知事苗。曹勝吳祥同出外，庭中惟有爾觀瞧。吾家公子何時睡，回祿之災哪刻燒？莫不是，非但火中亡性命，還于水內任漂搖？故而假作遭回祿，只說屍骸火下消？莫怪此時查問你，其問委實有蹊蹺。府台言訖眉頭皺，進喜其問魂魄消。戰戰兢兢忙叩首，大人在上聽根苗。小的邀同他們去，即刻烹茶伴寂寥。伺候完時公子睡，初更忽見火光燒。雖然此事真奇異，小人們，豈敢欺心犯法條。自古人心非鐵石，如何見死即操刀。進喜果然親眼見，豈有個，不行-救避凶梟。大人萬里猶明見，此事如何難處調。義士言中加指點，老爺無語皺眉梢。若聽此仆言中意，竟是他，暗救吾兒去脫逃。細細思來真不錯，擡頭複又暗觀瞧。果然相貌非兇惡，目朗眉稀品格高。凜凜身材真不俗，堂堂體態果無驕。少華必是他相救，絕代之憂可暫抛。總督沈吟猶未答，劉公子，上前欠體道根苗。

啊唷大人呀，何出此言？

小侄雖非大丈夫，交情豈肯更生疏。與他一世無仇恨，難道欺心起別圖。況我晚間全不在，令誰放火作凶徒。大人言語分明責，此段冤情怎奈何。總督見言微冷笑，擡身立刻就傳呼。

話說皇甫敬立起身來，傳諭外邊備轎。心下暗思道：不如把江進喜帶到衙中，以便問個的實。

總督擡身啓口雲，今朝此事有深情。待吾帶往衙中去，好問其間假與真。言訖呼人同進喜，一齊隨轎返衙門。霎時總督前邊走，上轎如飛出府門。奎璧慌忙相送出，容顔失色暗擔驚。難處治，怎調停，進喜同行必受刑。他若招成吾遣彼，這樣羞愧怎生禁。霎時奎璧心慌亂，坐不安來立不寧。只得派人齊打掃，小春庭內已成灰。乳娘暗暗心驚駭，帶去孩兒是怎生。總督不知他搭救，必然反要動嚴刑。少華公子何方去，因甚猶無轉府門。這次火災非進喜，安能逃出小春庭？他如帶累兒遭打，使我心中恨不平。乳母暗思心懊惱，多嬌郡主也擔驚。督台帶去江媽子，一定行刑問實情。知我花園相會事，必然恥笑自聯姻。還防兄長冤仇重，皇甫郎君不認親。他若無情忘此約，空留畫扇也非真。佳人暗暗心煩惱，一段芳懷不得申。住表閨中劉燕玉，慢談總督返衙門。表一表，少華公子居禪院，安歇書房睡未成。卻共禪師窗下奕，一盤未結聽人聲。亂呼快到劉侯府，火勢滔天定不輕。隊隊馬蹄隨地滾，嘈嘈人語震天聞。少華公子心方信，不覺驚疑叫一聲。

啊唷奇呀！不意劉奎璧爲人如此。

慌忙立起叫禪師，劉府花園正近之。只恐火光燃到此，縱然走避亦爲遲。清修長老微微笑，搖首連稱君未知。此火拼非天所降，安能有害佛宮時。且來還著這棋局，莫聽街頭人馬馳。公子見言心始定，三更時候又聞知。喧呼火滅人無影，不識因何難覓屍。公子敲棋深讚歎，禪師何故預先知。劉家從此心灰矣，哪有奸謀再用之。清修長老擡身起，收拾棋盤就告辭。公子方才歸帳睡，一宵安寢卻無詞。醒來不覺天明亮，曉日當窗映竹枝。

話說皇甫少華一見曉日當窗，不覺大驚道：不好了，必然父母得知兇信了。立刻起身梳洗，拜別了禪師，雇了一輛輕車，直向城中而來。

不言公子坐輕車，且表亭山總督回。一到衙中升了坐，傳呼進喜入庭中。叱退旗牌官役等，好言訊問不施威。當時進喜難隱瞞，只得從頭稟一回。因夢泄機存善念，入庭訂約救英才。從頭至尾分明說，皇甫亭山喜上眉。

啊唷，果然如此麽？我家公子哪方去了？

若非強語假遮瞞，已把我兒喪九泉。侯府千金身價重，豈能深夜到花園？督台座上心難信，進喜階前叩前言。如若大人疑假語，少停公子自然還。從頭問問過來事，還是虛言是實言？總督傳呼權押下，候其公子返衙門。若然無事回家內，重賞金銀放爾還。進喜叩頭忙退下，亭山始入後堂中。夫人正在心煩惱，繞走中堂鳳履穿。小姐一觀嚴父進，慌忙立起問根端。老爺坐下長籲氣，說道是，不出孩兒所料言。就把劉家園內事，從頭至尾細相談。夫人小姐聞其事，不覺心中驚更歡。尹氏良貞猶未答，忽聽得，傳梆飛報到堂前。

啓老爺夫人得知：喜從天降，俺公子回來了！

總督夫妻喜又驚，一齊椅上就擡身。長華小姐忙觀看，僕婦丫鬟亂出迎。只見外邊人影動，繡簾開處進堂中。觀仔細，看分明，正是風流小俊英。衣冠齊楚還如舊，顔色淒涼轉覺新。一進堂中忙下拜，淚沾襟袖叫雙親。孩兒不覺遭人害，一夜難歸自己門。多感上天憐念我，卻教義士暗通音。今朝深曉爹娘念，故此乘車即刻臨。公子言完心慘切，喜壞了，雲南總督與夫人。良貞抱住親生子，珠淚雙垂叫一聲。啊唷孩兒呀，爲何處世欠才華，萬惡之奴怎信他。騙到花園行巧計，致教一夜不回家。千般虧了江家子，放出庭中得轉衙。昨宵之事非進喜，我的兒，早將性命染黃沙。可憐爲母知兇信，哭到天明淚如麻。只得速催嚴父去，劉家之事細稽查。幸虧不見真形迹，進喜隨時帶到衙。他已稟明詳細事，半疑半信更驚訝。此時果見孩兒返，深幸恩人話不差。啊唷親兒呀，可憐母子又重逢，對面還疑是夢中。使我又悲還又喜，一家聚首靠蒼穹。夫人說到傷心處，淚似珍珠下玉胸。總督含悲猶下淚，慌忙隨手挽英雄。叫聲愛子歸何晚，我已將，絕代之憂挂腹中。年少無知該揣度，怎將梟猿當英雄。兒如疏遠劉奎璧，安被奸人用火攻。今日得歸真萬幸，須知進喜是恩公。督台夫婦非常悅，公子擡身拭淚容。拜過爹娘重作揖，回身又見女英雄。賢姊呀，素承訓誡避歹人，愚弟無知不肯聽。只說相逢無顧忌，誰知交契有更移。昨宵不是恩人救，性命必於火內傾。姊弟今朝重睹面，真稱死裏又逃生。長華小姐芳心喜，粉頰含珠起絳唇。半夜驚聞兇信至，爹娘悲哭我傷心。後聞進喜招承語，略把愁腸放幾分。何幸得此重見面，死生姊弟可傷情。少華公子心慘切，只見人來報一聲。合府家丁男婦等，公同叩賀在堂門。督台見說傳俱免，喝一聲，拿下曹勝與吳祥。著令脫衣先伏地，少停候我即升堂。老爺言訖容含怒，嚇倒吳祥曹勝人。公子欠身忙解勸，爹爹且自息雷霆。孩兒尚且遭誆騙，何況低微手下人。乞念無知僮仆等，父親今日可開恩。亭山見說微微笑，立刻傳言恕二人。今日暫聽公子勸，下回隨侍要留心。吳祥曹勝神方定，頓首哀呼謝了恩。總督就將金二錠，特酬進喜放他行。後來如有良機會，再報恩人義士情。公子又加私囑咐，歸家密告汝娘聞。寄言郡主休惆悵，候我成名定結婚。救命之思深似海，少華不是負心人。若能有個身榮日，好請金花紫誥迎。進喜拜還稱領命，竟回劉府不須雲。少華回進中堂內，席上團圓飲一杯。總督夫妻同細問，英雄密告夜來情。正當患難無良計，只得應承此段親。若說佳人劉燕玉，並非奸狡不良人。言詞激烈真堪敬，態度風流甚可親。大料後來無妒忌，這原因，裙釵自願托終身。督台夫婦心歡悅，難得佳人惻隱心。但是婚姻難配合，患他父母不應承。堂堂侯府千金女，豈作吾家次室人。汝可當心圖上進，休教閨閣怨青春。丈夫立世全忠孝，忠孝之中便有名。拜相封侯非妄想，只須一念報朝廷。兒能直上青雲路，爭一封，紫誥金章贈細君。公子筵前稱領命，孩兒敢不望成名。夫人切齒聲聲恨，奎璧奴才小畜生。不想綱常和禮義，偏爲虎豹逞雄心。吾兒不是恩人救，安得重歸皇甫門。放火之仇深似海，老爺何不奏明君。朝廷有道存公法，治死劉侯一滿門。總督聽言微微笑，夫人何必記仇深。當年爲子行仁德，今日因兒怎害人。放火固然他不是，幸天保佑得安寧。少華既是全無恙，何必爲仇恨恨聲。就是叩閽申了表，倒只怕，雲南總督反遭刑。劉家權勢傾中外，難道夫人你不知。父拜郡侯隨聖主，妹爲妃子侍皇孫。皇甫敬，並非懼怕劉公子，不過是，得饒人處且饒人。小姐欣然言正是，夫人點首也停嗔。一堂飲宴多歡樂，玉露杯杯次第斟。准於次日擺齋供，來謝神明共祖靈。不談衙中喜慶事，且說孟府得凶音。

話說孟尚書府內早旦起來，先有挑水的人夫打聽了這個消息，傳到門房之中。門公孟寧猶恐知而不言，主人必有見責，只得慌慌張張跑到裏邊來通知。孟尚書早在內堂用點心，韓氏夫人還于窗下梳洗。

忽聽門公走得忙，口稱有事稟端詳。尚書簾內開言問，有甚情由這等忙。門上孟寧稱不好，只因昨夜起災殃。姑爺爲看昆明景，夜宿劉侯府內房。不料花園驚失火，少華公子竟身亡。寅牌時分天微亮，兇信通知總督台。皇甫大人親去看，已歸府內甚悲傷。街前百姓皆喧說，火內無屍實可傷。故此報知奇異事，也該問候這端詳。門公說到姑爺事，兵部尚書著了忙。跳起身來顔色變，問一聲，何方火起阿誰亡。夫人正在臨妝鏡，不顧梳頭走出房。偏又羅裙拗住足，幸虧扶住左門框。心駭異，意彷徨，右手推簾問細詳。急得門公言不出，口呆目定更心慌。尚書喝問如何了，真正是，老邁奴才沒主張。門上重新言一遍，尚書命婦大驚慌。啊呀，果然如此麽？跌足連呼是怎般。難道少華坦腹賢，喪于劉府後花園。雖然火內無屍首，總督親臨豈等閒。如有一差和二錯，教吾家，青春嬌女怎生安。正然著急悲傷處，只見那，姑嫂雙攜到院前。翠袖飄飄微露筍，湘裙搖拽慢移蓮。後隨映雪蘇家女，慢轉回廊入請安。一見尚書夫婦狀，驚問今日爲甚緣。孟公見女悲難訴，韓氏觀兒痛莫言。半晌方才知細底，堂前驚倒衆紅顔。麗君小姐知其事，頃刻容光不似先。但見她，此時的光景如何？雨洗梨花染淚痕，風摧柳葉動愁心。輕提羅袖斜遮面，淺蹙蛾眉半帶顰。低歎一聲呼父母，孩兒所料果然真。奪袍賭射三枝箭，就曉劉家懷恨深。今果相留園內住，深更舉火就胡行。雖然火內無屍骨，只恐傳言不是真。早遣家人前去探，使孩兒，好將主見定三分。麗君小姐言方訖，低首微微拭淚痕。映雪在旁聞此語，登時脈脈失三魂。兩腮紅暈微微減，一點芳心怯怯驚。暗叫一聲奴好苦，這其間，分明難合夢中盟。少華公子貌如此，豈是青春早喪人？況我千金才貌美，論來不合守孤燈。莫非得罪冰人處，暗裏分開鸞鳳群。雖說未曾知實信，恐防端的是凶音。多應薄命蘇家女，貽累多才皇甫君。不是姻緣難勉強，自然天意警愚人。誠知映雪無洪福，何必還思夢裏盟。雖是這般奴不悔，枕邊立誓有神明。若然有個長和短，願在香閨過一生。小姐必然持節操，奴家亦願守清真。夢中一語如山重，豈肯微身另說人。但願天意垂憐念，以便英才得複生。映雪蘇娘思到此，秋波不覺淚珠傾。心慌猶恐人觀見，偷背紗窗掩淚痕。飛鳳一聞如此事，驚疑先就罵劉門。真異事，果奇聞，明見其中有隱情。賭射宮袍如記恨，自然有意款園亭。姑夫豈是尋常客，就使他家惡意成。火內既無屍骨在，必然特地避災星。公姑且勿心憂慮，早遣家丁探一巡。皇甫姑夫如有失，章飛鳳，定當打上姓劉門。孟家好好招佳婿，因甚中途有變更。明見劉家懷仇恨，深夜放火陷園亭。姑夫有此非常貌，遇害之憂可放心。倘蒙天佑能無事，必定重聞報喜音。兵部夫妻言道是，慌忙立遣孟嘉齡。快臨督府查根底，得個佳音也放心。韓氏夫人重囑咐，吉凶須要問分明。可憐弱妹嬌嬈體，怎受狂風驟雨驚。倘若傳報言語假，也教合宅免愁心。翰林著急忙冠帶，立刻乘騎出府門。兵部夫妻同盼望，愁容滿面意沈沈。麗君小姐心傷感，和淚相辭返後庭。映雪跟隨歸繡戶，幽芳閣在綠陰深。乳娘已向前邊去，小婢榮蘭出外迎。小姐掀簾移步進，低頭含淚語輕輕。蘇娘速向前邊去，不用隨奴進閣門。公子歸來知實信，或凶或吉探分明。恐防父母相瞞我，托爾前行聽回音。映雪見言快轉步，麗君入閣自沈吟。金蓮慢繞羅幃走，玉手輕將寶釧掄。良久長籲猶淚下，忽然獨語更眉顰。不言小姐心惆悵，且表青年孟翰林。走馬問明真實信，欣然回府見雙親。

說話尚書夫婦一見翰林顔色欣然，且有幾分歡喜，慌忙問道：打聽得如何？孟翰林笑道：放心，我已見過妹夫了。果是劉家的奸計。

奎璧相邀去泛舟，黃昏只得暫遲留。誰知忽地生奸計，托一個，乳母之兒下毒謀。劉府僕人名進喜，夜間得夢見情由。戒其慎勿傷天理，如不存心一命休。老者言完頻囑咐，清風一陣去難留。當時暗地生疑惑，適遇劉家他事出。故此暗中通資訊，天從人願可追求。偏偏顧宅逢喪事，夜報凶音要應酬。母子一同出去了，江進喜，密行私放不遲留。妹夫即刻逃災難，玄妙禪林暫去投。進喜立時忙舉火，小春庭，紅光一起竟難收。家丁不曉人逃避，夜報凶音轉府樓。皇甫督台親察看，帶回江仆細追求。方知已出花園內，等至回家始不憂。厚贈黃金酬進喜，放歸劉府事俱休。少華妹夫全無恙，報上爹娘可免愁。翰院言完其內事，合堂中，又驚又喜放眉頭。

話說孟公夫婦一聽此言，真正是喜出望外，一齊以手加額，感謝天恩，個個盡稱恭喜。韓氏夫人笑著說道：都是門上那個奴才不好，險些兒被他驚死！咳，映雪，只你怎麽也嚇得這般模樣？如今放心了，可報與小姐知道。

映雪其時意加安，應聲知道款金蓮。行當僻靜無人處，雙合春尖謝上天。不是神明暗保佑，怎能遇救得平安。慌忙步入幽芳閣，見面殷勤勸玉顔。小姐擡頭呼映雪，不知公子可曾還？蘇娘笑說回來了，特到妝前報一番。言訖說明前後事，麗君小姐面含歡。長籲說是天垂念，不期果能得萬全。奎璧這番行此事，倒只怕，後來還要用機關。明槍易躲從來說，暗箭難防自古言。但願時時回避緊，免教複又遇凶頑。旁邊喜壞蘇娘子，合掌當胸叫上天。保得姑爺無大事，真該設醮在神前。我言如此非常貌，哪得花園一火燃。果遇恩人相報信，今朝無恙又迴旋。多才小姐心方定，安處香閣不用言。住表孟家知實信，慢談劉府後回傳。書中雖是清和月，世上須知歲暮天。臨窗愛趁朝陽暖，握管愁當夜氣寒。不知後敘將何續，且看下卷接前篇。

--------------------------------------------------------------------------------

> 陳端生：再生緣 >

第二卷/第五回　恃國丈誣害良臣

--------------------------------------------------------------------------------

郭沫若評：《再生緣》的寫法，凡在每一卷的開始和煞尾，作者都寫出了自己的身邊情況和時令物候，因而明確地保留下了作者寫作的年月。（《〈再生緣〉前十七卷和它的作者陳端生》）

詩曰：龍飛初禦五雲端，天下人心未即安。奸佞薦賢當玉陛，英雄得志拜金壇。

中營旗影連雲卷，半夜笳聲應水寒。筆底縱橫窮勝事，頓教踴躍愜閑觀。

仲冬天氣已嚴寒，獵獵西風萬木殘。一片夕陽籠暮樹，滿階殘葉繞疏簾。硯池薄薄冰初結，庭院深深雪未翻。夜撥爐灰還靜坐，曉憐日影趁閑篇。短晝不堪勤繡作，仍爲相續《再生緣》。前篇曾說尚書府，此際須提劉室言。奎璧在家心懊悶，愁容滿面不欣然。恐防進喜遭刑拷，吐出真情一切言。如若得知吾放火，他家一定奏金鑾。朝廷法令分明在，就是皇帝卻也難。暗暗心驚如有失，團團繞走內堂間。江媽心側其中意，掀著簾櫳看看天。緊皺眉頭稱不好，已將午錯日光偏。莫非進喜身遭難，拷問情曲故不還。公子适才該直講，因何膽小怕開言。又非真個傷天理，是我孩兒把火燃。內外家丁殊不少，獨推進喜爲何緣。皇甫大人真貴顯，竟教侯府懼威嚴。公然帶到衙門去，一定是，細問來由不放寬。也是進喜該倒運，今朝平白受奇冤。孩兒若有長和短，破著我，老命殘身拚一番。乳母江媽埋怨主，旁邊郡主也開言。果然進喜遭推問，只恐心慌出亂言。皇甫督台如作對，必然一定奏金鑾。爹爹縱是爲侯爵，只恐君王國法嚴。不識因何逢此事，花園火起實奇然。其時奎璧心煩惱，面帶愁容又帶慚。只見丫鬟齊喊叫，亂呼三嫂進哥還。江媽見說心歡喜，奎璧慌忙向外觀。進喜入簾呼世子，裝成形狀實堪憐。帽沿斜扣容顔淡，袍袖低拖氣力單。扯下手巾佯擦目，說道是，小的該死被牽連。隨他帶到衙門內，立刻升堂問此端。我說不知其內事，督台發怒就傳言。此時夾棍丟前面，頃刻長鞭擺半邊。嚇得小人心膽碎，已不能，飛回家內免傷殘。正然著急無良計，巧遇他家公子還。不識怎生公子去，但聞輕向督台言。當時脫放回家內，得此殘生也算難。進喜言完重拭淚，劉奎璧，一重怒氣上眉尖。登時更改尋常貌，面白唇青體又寒。暗暗一思心大怒，靴根亂頓咬牙關。

啊唷皇天呀，我劉奎璧好生惱恨！

只固有意報冤仇，故此虛爲情意投。終日相邀尋翠徑，昨朝又請泛蘭舟。乍欣得了良機會，何意仍爲枉費謀。白送小春庭一座，那冤家，依然性命未曾休。

啊唷，少華呀，爾竟能逃出花園，使我一朝失計！

多應尚未入床幃，煙起之時他已走，故而無恙得回歸。多應猜到吾行計，因此飄然獨自回。如若他家知細底，必須早早再施爲。

咳，這叫做畫虎不成反類犬。

如今大事不留停，須要其間加小心。若不我家先下手，恐防皇甫奏天庭。既然事已難私罷，只得要，破著侯門拚一拚。奎璧暗思心內恨，江媽故意就開聲。他家公子逃回去，看那形容可受驚？進喜答言真可歎，衣焦帽破帶灰塵。虧他逃出花園去，真是重生再世人。奎璧見言聊解怒，說聲累爾受虛驚。幸虧留得殘生在，此事無干劉氏門。進喜相辭忙退下，江媽隨後轉房門。重新盤問親生子，方曉堂前未受刑。賞得黃金真可喜，況言他日報深思。救人一命功千倍，不怕他年少後成。進喜細言公子語，乳娘私告女千金。嬌娥見語芳心悅，感念多情皇甫君。他日成名應不負，此番深幸訂良姻。從今靜對菱花鏡，這雙眉，何日郎回畫翠痕。不表佳人劉燕玉，且談奎璧暗沈吟。夜間安歇夫人室，獨坐窗前睡未成。燭影搖來紗隱隱，更聲起處夜沈沈。片心只向邪邊走，百計都從惡內生。良久起身忙剪蠟，磨濃香墨寫書音。孤身獨立無良計，竟寫飛書報父親。如若爹爹能作主，何愁皇甫奏朝廷。登時主意安排定，舉筆連書草帶真。不肖孩兒三頓首，稟知嚴父大人聞。自隨慈母歸鄉土，未敢嬉遊誤此身。癡長今年交二八，母親煩舅爲提婚。同鄉孟姓爲兵部，有女多才喚麗君。因慕芳名求配合，巧逢又到一媒人。雲南總督皇甫敬，他是通家交契深。有子少華年十五，與男原屬往來頻。督台亦請秦方伯，說合良緣到孟門。兩處求親難獨許，孟公無奈善調停。後園廣植垂楊樹，竟將宮袍挂在林。柳葉金鈎多射中，紅袍一斷披袍行。兩家賭射三枝箭，得者聯婚孟麗君。奎璧自思承父訓，臨期豈不要馳名。季春初四親臨去，約會同臨司馬門。不肖當場三箭中，少華忿忿反相爭。彼此未展平生意，難讓君家獨逞能。他亦果然知妙技，接連三箭斷紅繩。昂然就做披袍客，上到花亭拜丈人。蘭谷孟公稱作婿，竟將不肖當旁人。孩兒一怒歸家內，數日聞傳聘已行。孟宅但尊皇甫敬，不知更有父親存。侯門之婿遭人占，四野相傳作異聞。不肖枉爲侯爵子，閒居故里被欺淩。今生不娶尚書女，千古流傳落醜名。就便他年還續配，吾家已是失清聲。孩兒立願先言定，永守空房不再婚。如得麗君與我配，方能聊爲洗羞形。不惟上事馳家報，尚有奇情稟父親。男無怨言更慷慨，不因私意絕朋情。故而常去邀皇甫，暫解深仇共論心。偶爲泛舟天色晚，留宿園內小春庭。外家祖母遭終世，隨母同歸顧舅門。家下無人惟一妹，內堂難管外堂情。庭中忽地遭回祿，童僕傳齊救火兵。並力救時方始滅，撥開灰土少屍靈。伊家人役俱親見，即向衙門報信音。總督親臨查看過，反疑放火故燒庭。出言刁滑人難受，行事威嚴意可驚。獨問家丁江進喜，道其必曉內中情。立刻帶到衙門去，嚴審情由動大刑。適值少華回宅內，家僮得命甚伶仃。放歸進喜雖無事，即日他家要叩閽。竟說孩兒懷舊恨，火焚庭院亂胡行。男思獨力難成就，故此飛書報大人。雖屬虛言何足懼，恐防皇上又爲真。父親京內須留意，莫待伊家先奏聞。如是叩閽人已到，縱然有勢也難行。因男一氣將成病，可惜侯門不及人。一切事情俱稟白，願祈父意早調停。此書呈閱宜機密，拜請金安細稟明。寫完重新觀一遍，皺眉自覺也虧心。回身放在床頭畔，明日加封就發行。事畢解衣歸寢室，一宵無話又天明。

話說次日，劉奎璧封好書信，即著家人俞二趕路入京。付盤川二十四兩起身寄信。然後複歸顧宅，送過外祖母入殮，與夫人同回。自此亦常皇甫衙中探望，少華推故不見，也就漸漸生疏。

按下劉家寄信言，且談世祖坐金鑾。自從起手安天下，一統華夷屬大元。納諫如流真聖主，用賢去佞正朝端。不期此歲龍歸海，在位悠悠廿五年。哀詔一傳天下曉，悲聲四起動山川。合朝孝服趨金闕，金駕靈幡送寢回。賜立王孫帖木耳，成宗廟號坐江山。黃金闕下參新主，白玉階前封舊官。劉氏燕珠爲國後，昭陽內院侍龍顔。加封國丈名劉捷，執掌朝中有大權。禦賜蟒袍和玉帶，恩頒彩緞共金冠。劉侯拜謝皇恩後，合殿朝臣到府門。寶馬紛紛來慶賀，朱輪隊隊到相參。皇親國戚人人敬，大勢高權個個攀。義婿幹兒齊送禮，侯門日日大開筵。這番富貴非前比，真是人間第一仙。正在衙中歡悅處，雲南人到獻書函。

話說劉國丈正在歡喜之時，忽報雲南信到，吩咐喚入內堂來問話。這劉公共有四房姬妾，內中有一位周淑娘，新近又生一個公子，小名貴哥，方才滿月。又恃寵當家，上下皆叫姨太太，果然過於衆妄。當下劉侯正抱著小孩兒頑耍，早見家人入內叩頭。

劉侯抱子便開言，且起身來不用參。世子夫人安樂否，有何大事出雲南。家丁呈上書和信，稟說家中近況安。國丈便喚俞二退，回身遞過小兒男。諸姨忙扯金交椅，坐近珠簾拆信觀。字字行行觀一遍，登時大怒變容顔。

啊唷，氣死我也，豈有此理！

劉家現在作君侯，豈比尋常似下流。世子求婚還不允，推三阻四也堪羞。射袍既中三枝箭，老匹夫，竟敢狂爲作另求。一女重婚真可笑，爾將劉姓當凡流。既然不願聯婚眷，何用賭射一事由。三箭中時仍懊悔，爾分明，有心輕厭我劉侯。如今是，愛女稱尊居禦苑，東床爲帝坐龍床。論來也有三分勢，何懼尚書不中謀。

啊唷，匹夫呀匹夫，爾好生大膽！

既然今日我知聞，爾在雲南靜候之。如有良機當報恨，少不得，傾家敗産在其時。麗君不嫁劉奎璧，只算我，年老無才主見遲。啊唷，皇甫敬呀！爾仗狂威爵位高，奪人姻眷配兒曹。朝廷國法今何在，同殿之情一旦消。聘定麗君猶自可，怎因回祿放奸刁。你家既欲爲仇敵，我處何當作善交。自此須當爲準備，看誰力量見分曉。劉門做到椒房戚，反被他們看不高。如此胡行真罕見，怪不得，孩兒心下氣難消。既然有父爲侯爵，哪怕冤仇未得報。不是我，劉捷今朝誇大口，管教個個盡餐刀。劉侯言訖重觀信，倒卷長須怒氣高。衆妾心慌齊遠立，周姨進步問根苗。

侯爺呀，爲甚事來？請息雷霆之怒。

劉捷聞言怒滿腮，將書遞與女裙釵。周姨接過書來看，立傍珠簾把眼擡。三位嬌娃齊走近，香肩斜靠共徘徊。周姨看過忙封好，走近劉侯把口開。呀，主公呀，既雲機密怎高呼，若被人知怎奈何。不但劉門無體面，更如倚勢起風波。如今郡主初爲後，須要當心在帝都。若有一差和二錯，朝廷怎生論親疏。侯爺要把仇冤報，也合留神緩緩圖。走漏風聲非小可，倒只怕，被人傳言起災魔。據奴愚見非明做，暗用工夫得利多。國丈聞言心內喜，點頭稱讚女嬌娥。

啊唷，妙呀！此言甚善，就依爾行事便了。

劉侯即刻到書房，寫下回書寄次郎。歇息兩天仍趕路，家人持信就回鄉。不言俞二歸家事，且把朝綱表細詳。只爲成宗初禦極，朝鮮國內動刀槍。國王會合偏邦主，百萬雄師似虎狼。差遣元戎烏必凱，大興兵馬出東洋。其人武藝多驍勇，兩柄金錘不可當。十二飛磚藏兩袖，若交鋒，能千百步擊人亡。異人傳授真靈驗，番帥隨身上戰場。還有軍師同扶助，卻是個，雲遊道士有妖方。國王封作軍師職，神武真人法號揚。暗備隱身符一道，往回無影妙非常。偏邦小國人人懼，因此添兵與助糧。戰船大小三千號，跨海相侵元帝邦。外閫將軍難阻擋，如飛告急奏君王。成宗天子龍顔駭，會集朝官作善商。國丈劉候心得計，乘間假意薦忠良。朝鮮國來侵邊界，應遣能員定遠方。總督雲南皇甫敬，壯年驍勇卻非常。此番若遣征東去，可保平安不致傷。天子欣然依奏語，立傳聖旨出朝中。欽差皇甫亭山去，十萬雄兵選力強。詔拜征東都元帥，小心前往勿彷徨。如能殺退朝鮮國，另作恩封返帝邦。一旨下時誰敢慢，欽差奉詔出朝堂。不談天使雲南去，且表劉侯作主張。

話說劉國丈一見天子准奏，已差皇甫敬東征，心內喜之不勝。立刻修書一封寄與山東巡撫彭如澤。這是他的侄婿，以囑其密密留神，暗觀動靜。今皇甫敬奉旨東征，該必有敗而無勝。如有告急本章，竟誣其私通外國，隱沒王師，庶可爲我報仇雪恨。事成之日，必當保薦高升。發書之後，即刻通知兒子不提。且說欽差齎詔，日夜趕程，不消個月之期，已到雲南府內。

提督如飛啓正門，登時冠帶接綸音。欽差開讀君王詔，香案之前謝聖恩。皇甫元戎行過禮，就將聖旨供龍亭。已知國丈劉侯薦，暗有相傷見害心。定是他兒思報恨，通知其父薦東征。這番已拜都元帥，須要留神加小心。立刻穿堂排酒宴，款留天使飲杯巡。一班家將知消息，頃刻傳揚內外聞。公子少華心內駭，卻原來，朝廷拜父去東征。劉侯與父非良友，已薦君前必有因。只恐朝鮮人馬重，一時難破外邦兵。少華公子雙眉皺，忙入堂中見母親。只見夫人和小姐，俱皆對坐眉帶顰。娘娘啓口擡身問，帝命東征可是真？公子答言非假事，欽差現在大堂門。劉侯已薦爲元帥，只恐其間別有因。尹氏夫人心不悅，皺眉連道怎調停。父親如若征東去，母子何方置此身。知道此行兇與吉，朝鮮人馬可能平。長華小姐蛾眉皺，定是劉家暗用心。正在內堂煩惱處，亭山宴散裏邊行。夫人小姐同迎接，皇甫賢臣坐定身。一皺雙眉長歎氣，說聲天子命東征。下官身受皇恩重，慚愧無由報聖恩。今既欽差征外國，自當竭力盡忠心。所憂不爲征東事，汝等娘兒挂我心。咳，夫人呀，小春庭內那根緣，奸計無定實不安。奎璧通知其父曉，因而薦我下朝鮮。此番已換新天子，權柄都歸劉府間。我奉綸音爲戰將，存亡兩字未能全。劉家必有圖謀計，調虎離山假薦賢。你等娘兒難在此，雲南府，自然還要換新官。如今之計須歸去，我未行時爾就旋。今值中秋時候好，新涼無暑路非難。回歸湖廣荊州府，暫住江陵候我還。如得凱旋朝聖主，夫妻兒女又團圓。亭山言語心傷感，尹氏夫人淚已漣。公子欠身開言道，爹爹在上聽兒言。既蒙教習兵家法，豈可貪安誤少年。萬里迢迢兒挂念，不如隨父下朝鮮。倘然立得微功績，也見微臣報主顔。

！無知的幼子，少得多言，誰要你隨吾出戰！

劉家既薦我東征，定有奸謀在記憶體。留你同歸吾尚慮，豈堪隨父立軍功。母親胞姊非男子，難道能行客路中？言不三思陡出口，我勸你，好生歸去莫稱雄。少華公子稱遵教，退步無言面帶紅。總督使喚諸女婢，速將曆日到堂中。丫鬟答應忙尋取，獻上忠良皇甫公。

話說皇甫敬奉旨征東，就在燈前擇定八月初八日先送家眷歸鄉，准於十二日自己起馬。主意已定，府中忙忙地打點行裝。

官衙即日辦行裝，內外人丁慌更忙。有幾個，跟隨總督東征去。有幾個，護送夫人返故鄉。合府忙忙齊打點，已臨初八甚悲傷。亭山親命排筵席，餞別婦人轉舊鄉。至晚堂中開綺席，珍饈百味獻瓊漿。長華妹妹同安坐，總督擡身舉一觴。

夫人請酒，聽我一言相告。

今因皇命挂征衣，故送夫人返舊居。途路風霜宜保重，心懷寬放莫牽衣。好生照看兒和女，勿令伊們感別離。我去征東因國事，今朝難以定歸期。少華已定尚書女，閨閣嬌兒親漫提。只恐輕憑媒妁言，致教愛女誤身軀。萬般且待愚夫返，免得諸般不相宜。回到故鄉須善守，訓兒教女閉雙扉。單傳一脈無兄弟，全仗夫人正禮儀。保得平安吾奏凱，治家之德感賢妻。老爺言訖長籲氣，難止英雄淚滿衣。尹氏夫人忙接酒，淚如泉湧玉容低。

啊唷老爺呀，妾身謹當從命，也請一杯。

妾身一自到君門，便與吾夫去遠征。血戰三年方得返，由來受盡別離情。到如今，皇恩浩蕩官名重，子女揚名心緒寧。自想更無離別事，誰知又做戰征人。此番兵下朝鮮國，知道何時返帝京。妾與孩兒歸故里，老爺此去要當心。須憐戰將交鋒苦，莫殺降兵造罪深。但願上天垂保佑，一家骨肉又相親。夫人說到傷心處，哽咽悲啼淚濺襟。皇甫亭山容慘澹，飲幹別酒淚淋淋。夫妻方始同歸座，姊弟呼人把酒斟。但見那，如花如玉兩英材，手捧金杯步上來。慘慘淒淒同跪倒，淚垂粉面把言開。爹爹請飲杯中酒，早滅煙塵奏凱來。兒等不能隨戰去，自當保母踏塵埃。邊關重重祈留意，旅次長行勿挂懷。惟願神明相助力，免教兩地久分開。無知兒女從今別，父去征東早早來。姊弟言來齊痛哭，征東元帥更傷懷。接杯扶起男和女，半晌方才把口開。啊唷孩兒呀，爲父今朝挂戰袍，歸期未卜正遙遙。你們姊弟都年長，養育之恩不可抛。護送母親歸故里，好生盡孝報劬勞。嬌兒閉戶勤文武，愛女隨親伴寂寥。守待父親歸帝闕，合家依舊不相抛。言完飲盡杯中酒，姊弟含悲謝訓言。立起身來同入席，侍兒斟酒不辭勞。夫人哽咽悲聲吐，公子攢眉淚欲抛。小姐筵前心欲碎，一心悲歎啓櫻桃。咳，好生慚愧！空長癡癡十五年，可憐忠孝未能全。父親出戰難隨去，不及當年一木蘭。小姐言完遮粉面，悲聲哽咽淚如泉。少華公子心悲切，壯志沖天按按冠。賢姊婦人何足愧，可嗟愚弟尚貪安。亭山座上長籲氣，點首相呼女共男。豈不欲，兒們同幹功名事。愁只愁，汝母孤身苦守難。且待父親征戰返，百凡事件可周全。歸家靜守田園樂，莫爲微名棄膝前。時世已非前者比，劉門羽翼盡當權。兒如出仕圖名利，定落奸人圈套間。囑汝之言須緊記，願則願，一家骨肉再團圓。長華姊弟齊言語，合席含悲慘慘然。少華餞行筵席散，黎明方起暫安眠。行囊箱籠俱先發，只等天明人下船。偏是別時容易過，早聽得，雞聲三唱正風寒。夫人小姐齊齊起，梳洗臨窗正翠環。尹氏良貞冠帶畢，長華早已換裙衫。丫鬟僕婦皆收拾，絳燭高燒五鼓殘。頃刻內堂排早膳，夫妻兒女各相談。悲悲切切皆心裂，慘慘淒淒淚盡漣。用過膳時天已曉，朦朧樹色映珠簾。孟公親到官衙送，屬下官員候府前。

話說皇甫敬先送家眷回鄉，少華數日前已去辭過岳父岳母。當下孟尚書父子，具禮相送下船。外邊轎馬已備，夫人與公子小姐便作別而行。

夫人痛泣別親夫，何日聞君奏凱歌。前往朝鮮須保重，妾和兒女望回都。亭山叮囑惟安守，自有歸期勿念吾。患難夫妻同苦樂，歸家教子莫荒疏。夫人應諾流珠淚，姊弟齊齊伏地呼。就此相辭隨母去，願爹爹，自家保重在前途。老爺執手頻叮囑，頃刻分離無奈何。

話說尹氏夫人，帶一男一女相別而行，數十人擁護。孟尚書先歸本宅，翰林以屬官，直到下船，方始郎舅作別。

風送旌旗下碧流，夜住曉行非一日，合家寶眷返荊州。且言皇甫征東帥，打發歸鄉萬事休。退入後堂孤獨坐，英雄懷抱動離愁。五更時候排兵馬，要下朝鮮不敢留。

話說皇甫公打發寶眷起身之後，便將該管之事交代別官，即日下教場排兵。孟尚書薦到一位總兵，姓衛名煥，字振宗，年方四十二歲。生得面白長須，濃眉朗目。他是韓夫人嫡親表弟，故托孟公薦到麾前，皇甫敬遂收爲部將。共選四員副將，一員參謀，十二指揮，三萬兵馬。一到十二黎明，就從雲南起馬。

尚書送別出雲南，屬下官員隊隊連。好友分離心切切，良民留戀淚潸潸。十年在任行仁政，一旦提兵下遠邊。知道初來新總督，可能複似此清官？脫靴進酒齊悲泣，總兵淒然訓一番。祭過旗時開兵馬，三聲大炮出滇南。不言元帥征東去，且表夫人歸裏緣。一路大船行得快，順風飄蕩送歸帆。不多兩月臨湖廣，回到江陵舊宅間。親友踵門來探望，應酬數日始能閑。夫人執掌家庭事，訓教雙雙女共男。公子閉門家內坐，芸窗朝夕看書篇。一枝絳燭燃長夜，滿案香箋寫妙聯。壯志堂堂人不識，蛟龍暫困未升天。長華小姐居閨閣，朝夕殷勤伴膝前。坐臥饑寒頻問候，清幃寂寞每承歡。深藏繡戶隨慈母，不出蘭堂露玉顔。靜夜思親悲皓月，窗間覓句寫經年。但祈天地垂憐念，保佑嚴親奏凱旋。尹氏夫人情性好，存心守禮治家園。派開童僕看前戶，不許丫鬟到外邊。早晚焚香默禱祝，惟求夫主早些還。一家安樂無餘事，住表江陵縣裏緣。再說元戎皇甫敬，提兵一直下朝鮮。統師竟入山東界，浩浩長行曉夜間。一道彩旗迎曉日，九重銀戟繞寒煙。八方盡挂安民榜，寶帳齊傳趕路宣。六處糧官催食用，五營戰將跨行鞍。四圍曠闊山林遠，三徑迢遙蔓草寒。兩匹探騎頻走報，一家元帥下邊關。雄兵直到登州地，鎮守官員跪馬前。

--------------------------------------------------------------------------------

> 陳端生：再生緣 >





