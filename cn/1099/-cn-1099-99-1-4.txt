○論鎮守內臣換易 【 鎮守內臣】

此疏便開盡撤內臣之机永嘉執叔此輩廓然矣

頃者司。禮監傳奉　聖旨、敕御馬監右監丞鄭斌、鎮守廣西地方、守備倒馬關傳倫牛榮取回南京閑住、臣等窃謂中官出鎮巳為民害。凡官如此况于內臣至于數易其害尤甚夫楊金鄭斌安川。行事廉靜與否。臣等雖不得預知但傳倫牛榮在鎮年久。所欲巳滿。又榮嘗被劾。或知警畏。若新任者。饑虎之欲。甚於飽虎况交待之際。迎送供應。為害實多。今無故驟傳更替。此非各官夤緣鑽刺。焉有是乎。乞將楊金鄭斌安川。拏送法司明正其罪。仍將倫榮各加戒飭。再乞以後各處鎮守等項內臣。不得頻數傳奉更易。庶舊任者得安心辦事。未差者亦免奔競無恥之愆。

