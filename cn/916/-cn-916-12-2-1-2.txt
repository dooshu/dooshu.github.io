【从驾巡游诗】

〖《诗纪》云。苑诗类选作许善心者非。〗

大夏尧遗俗。汾河汉豫游。今随龙驾往。还属雁飞秋。天行肃辇路。日驭翼华□。朝乘六气辩。（《初学记》字缺。《诗纪》同。）夕动七星旒。谷静禽多思。风高松易秋。远林才有色。遥水漫无流。京华佳丽所。目极与云浮。但睹凌霄观。讵见望仙楼。钅巢门皆秀发。鸳池尽学（文苑作觉。）优。待君草封禅。东山观射牛。（○《初学记》十三。文苑英华百七十。《诗纪》百二十一。）

