○?洲築城疏【 ?洲築城】

題為懇乞　聖明、築城?洲以保障地方事、先准總督軍務尚書張　咨、照得揚州府?洲地方、切近長江、又密邇海口、人煙湊集、舟車萃止。運道經繇。南北要地近年倭賊深擾自北而南亦為要地若使繇海入江?洲首當其患且原無城郭。可以衞民。又無垣墉。可以蓄眾。萬一有警。非惟商民被害。抑於運道有妨。相應及時議處、庶可保障將來、咨煩督同淮揚兵備道、行委揚州府知府吳桂芳、親迿?洲相度地利、必須形勢高敞。原隰寬廣。於河道兩岸。築立營堡二處。墻墉堅峻。中可容眾數萬。仍開四門。并立營樓墩臺。以便瞭望。稍加城式垛口戰格。將臺米倉。俱各齊備。平時議立參將。或守備官員。量撥軍兵操練把守。以揚軍威。遇警拒戰。倉卒之間民或奔走可以依歸似為要衝切務。其在此時。尤當亟舉。又准操江都御史史　咨稱?洲鎮。切近　留都。下接海口。人煙數多。中有五壩實南北要害之地。原無城郭以障衞之。况今倭寇猖獗。動輒垂涎。以為口實。葢緣該鎮商賈輻輳。財貨堆集。所在繁華。易以誨盜故也。近雖調兵防守、終非長策。若不及時設置險固、以防侵掠、其於保障地方、甚有未便、巳經揚州府查議相度、該鎮應否修築城垣、及動用工價銀兩、作何處辦、查得北虜入寇。近年北直隸山東河南地方。俱經撫按行文所屬。今流寇縱橫多掠鄉村少下城邑即知建城立堡為防禦長筭在於城市鄉村大鎮。俱設城堡以固防守。應合比照此例以建治之但此地土埂一經風雨。輒至圯壞。須得甎石。乃為經久。通行申呈。務於地方有益。事體無礙。方可施行去後、該臣看得?洲地方、扼江海而走徐揚。控吳楚而屏　畿甸。實水陸孔道。漕運要津。且人煙稠密。商賈輻輳。姦宄垂涎。急宜築城。巳經議行揚州府知府吳桂芳公同同知唐金?戊朱裒、先後踏勘丈圍城基估計合用物料工食、共銀二萬九千六百餘兩所費亦不多耳數目前來看得吳桂芳所議?洲築城、視海門如皋泰興三縣。尤為要重。及咨訪區畫。俱巳詳明。相應依擬。再照?洲雖江北地方。實南北津要。應用錢糧。宜聽總督軍務衙門、裁酌均派、江南江北、各府恊濟、庶工程易集、但恐江南倭寇猖獗、供億不貲、無暇及此、如蒙　皇上裁察、　勑下該部、加查議施行

