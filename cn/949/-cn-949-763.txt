范成大　芒种后积雨骤冷三绝

一庵湿蛰似龟藏，深夏暄寒未可常。

昨日蒙絺今挟纩，莫嗔门外有炎凉。

范成大

范成大　芒种后积雨骤冷三绝

梅黄时节怯衣单，五月江吴麦秀寒。

香篆吐云生暖热，从教窗外雨漫漫。

范成大

范成大　芒种后积雨骤冷三绝

梅霖倾泻九河翻，百渎交流海面宽。

良苦吴农田下湿，年年披絮插秧寒。

范成大

