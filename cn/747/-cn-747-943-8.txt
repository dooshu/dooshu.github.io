○封李真人告词

惟君仙李芳枝，关令绪。元丘自志，元非促景之才；道骨真风，本列长生之品。振衣世表，抗迹间，厌驹窗电逝之劳，得鳌岭行之趣。栖游蜀国，显晦尘寰，三隐灵峰，八百馀岁。神丹化石，犹存昌利之山；拔宅天，遂表仙居之宇。爰於旧址，果获灵文，缄藏久秘於瑶墟，出见克符於金运。缅惟凉德，荷殊休，虽缮饰踪基，肃严像貌，率斋庄而告谢，命羽褐以焚修，尚歉素怀，未酬元德。今则考兹具礼，荐以嘉名，想星佩霞裳，早升真位。而芝泥露篆，愿表勤诚，循省冲襟，良多愧。今封君为“元应真人”，谨遣杜光庭，恭设醮坛，虔申昭告，冀流元荫，永福皇基。开宣室以遐思，伫高真之俯鉴。谨词。

