陪唐寓庵使君泛舟响山潭因登玉山

陵阳南畔钓龙湾赤壁高台緑水间一自锦袍仙去後到今烟月意长闲扁舟载酒随登涉野寺穿林数往还半醉接?从倒着习池争似此溪山【地故窦子明钓白龙处李太白尝游咏】

二

秋晴难负登高节策驾重寻玉岭游不信茱萸催我老肯教白雁唤人愁迷离云树垂村舍远近江山入寺楼坐送夕阳归棹急苍烟明月满汀洲

