◇归田赋



游都邑以永久，无明略以佐时。徒临川以羡鱼，俟河青乎未期。感葵子之慷慨，从唐生以决疑。谅天道这微昧，追渔父以同嬉。超埃尘以遐逝，与世事乎长辞。于是仲春令月，时和气清。原隰郁茂，百草滋荣。王雎鼓翼，哀鸣，交颈颉颃，关关嘤嘤。于焉逍遥，聊以娱情。尔乃龙吟方泽，虎啸山丘。仰飞纤缴，俯钓长流。触矢而弊，贪饵蚕钩。落云间之逸禽，悬渊沈之少留。于时曜灵俄景，系以望舒。极般游之至乐，虽日夕而忘劬。感老氏之遗诫，将回驾乎庐。弹五弦之妙指，咏周孔之图书。恽翰墨以奋藻，陈三皇之轨模，苟纵心于物外，安知荣辱之所如。（《文选》，《艺文类聚》三十六）



