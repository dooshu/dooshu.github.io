舌病证候（附失欠）

舌者，心之官，主尝五味，以荣养于身，资于脾，以分布津液于五脏。故心之本脉，系于舌根；脾之络脉，系于舌傍；肝脉，循阴器，络于舌本。凡此三经，或为风寒湿所中，使人舌卷缩而不能言，或忧怒思恐所郁，则舌肿满而不得息，心热则破裂生疮，肝壅则出血如涌，脾闭则白胎如雪。诸证虽异，治之各有方。

