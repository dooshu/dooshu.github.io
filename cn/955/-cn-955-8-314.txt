程公许　送杨元光随编修李秀才出守衡阳

逃虚喜听足音跫，况是乡人万里逢。

江海茫茫天尽处，又携书剑入湘中。

程公许

程公许　送杨元光随编修李秀才出守衡阳

君到潇湘渐迫秋，乡关音问转悠悠。

思归少忍烟尘息，回雁峰前莫浪愁。

程公许

程公许　送杨元光随编修李秀才出守衡阳

君家屋近我先茔，累世交游意气样。

梦断金梯山下路，欲谈往事恐伤神。

程公许

程公许　送杨元光随编修李秀才出守衡阳

萍梗天涯幸有依，鱼兮川泳鸟云飞。

祝融紫盖题诗了，早趁贤侯召驾归。

程公许

