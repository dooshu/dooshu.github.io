李廳　吕颜野饮醉中寄五绝句次其韵

醉乡天地一何宽，不问金壶与玉山。

暂得陶陶太古意，醒来应亦恶人间。

李廳

李廳　吕颜野饮醉中寄五绝句次其韵

酒在杯中惟恐尽，事来眼底只嫌多。

一壶醉倒春风里，万斛穷愁奈我何。

李廳

李廳　吕颜野饮醉中寄五绝句次其韵

醉後诗成笔似椽，客来倾酒酒如泉。

怜君常得酒中趣，愧我经春只惨然。

李廳

李廳　吕颜野饮醉中寄五绝句次其韵

手持金盏滟斜晖，目送归鸿万里飞。

还似习家池上日，醉中倒载接{上四下离}归。

李廳

李廳　吕颜野饮醉中寄五绝句次其韵

醉倒南山卧白云，满天诗思不胜春。

黄鸡白酒真堪乐，谁道蓬蒿有此人。

李廳

