西溪记


西溪之胜，水行沿秦亭山十余里，至留下，光景始异。溪上之山多幽倩，而秦亭特高峙，为西溪之镇山。溪行数转，犹见秦亭也。

溪水濯然而清深，窄者不能容舟。野柳无次，被丽水上，或突起溪心。停篙攀条，船侧转乃过。石桥十数，柿叶蓊爱，秋气洒然。桥门印水，幻圆影如月，舟行入月中矣。

茭芦庵绝胜。近庵里许，回望溪路，为野竹所合，截然如断，隐隐见水阎飞檐，斜出梅林之表。其下砌石可八九级，老柳垂条，拂扫水石，如缚帚焉。大石桥北趣八鸟柏中，渐见红叶。登阁拜厉太鸿栗主，饭于僧房。易小双绕出庵后。一色秋林，水净如拭。酉风排竹，人家隐约可辨。溪身渐广，弥望一白，近涡水矣。

涡水一名南漳湖，苇荡也。荡析水为九道，芦花间之。隔芦望邻船人，但见半身，带以下，芦花也。溪色愈明净，老桧成行可万株；秋山亭亭出其上。尽桧，乃趣余杭道，遂掉船归。下半里，复见芦庵。来时遵他道纤，归以捷径耳。

是行访江村高竹窗故址，舟人莫识。同游者为林迪臣先生，高啸桐、陈吉士父子，郭海容及余也。己亥九月。

题记：本文沿着西溪，依次选绘了秦亭山、溪水、茭芦庵、涡水四景观，井然有序。每个景观又都能抓住特色，画面清新、形象。如写秦亭山，“溪行数转，犹见秦亭”，秦亭之特高峙明矣。写溪水，“谬然而清深；野柳或被丽水上，或突起溪心，船须攀条例转乃得过；石拱桥与影子幻成一大圆月，舟入桥门，如入国月之中。西溪之别于他水著矣。茭芦庵一景之野竹、水间飞檐、砌石、老柳、秋林、人家，涡水一景之芦花间水、析为九道及行船、老桧、秋山，无不形象、明朗。

缀于西溪之上的这一串景观，作者不抒情，不议论，静静道来，清幽安稳，给人一种幽雅、闲静的感受。





