姚勉　和陈和卿四绝

绝交久是孔方兄，赊得村醪小款迎。

君岂真无食肉相，夜来蔬箂太僧清。

姚勉

姚勉　和陈和卿四绝

梁燕无声昼掩扃，若为消此画堂清。

急呼觅句陈无己，莫捻吟髭且一枰。

姚勉

姚勉　和陈和卿四绝

蚤里溪人又馈鱼，未容归兴动莼鲈。

只今更办开蔬供，君若来迟釜恐无。

姚勉

姚勉　和陈和卿四绝

空斋长夏永和年，莺啭林阴鹭水田。

只好更寻棋一局，莫孤花影午时天。

姚勉

