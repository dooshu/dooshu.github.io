史弥宁　次韵黄贰车三绝句

菩提坊里著诗豪，佳木繁阴暑易逃。

不用移文勒回驾，个中境界尽清高。

史弥宁

史弥宁　次韵黄贰车三绝句

我本无心山上山，随风聊复过沧湾。

等闲偿了为霖愿，却敛神功紫翠间。

史弥宁

史弥宁　次韵黄贰车三绝句

了却文书可是痴，幅巾行散任风吹。

挥毫飒飒诗惊雨，洒面萧萧雨送诗。

史弥宁

