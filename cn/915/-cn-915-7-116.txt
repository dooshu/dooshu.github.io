◎陆徽

徽字休猷，吴郡吴人。郡辟主簿，除卫军、车骑二府参军、扬州主簿、王弘卫军主簿，除尚书都官郎，补建康令，迁司徒左西掾。出为始兴太守，进使持节、交广二州诸军事、绥远将军、平越中郎将、广州刺史，征为南平王铄冠军司马、长沙内史、行湘州府事。母忧去职，征为持节督益宁二州诸军事、宁朔将军、益州刺史。元嘉二十九年卒，赠辅国将军，谥曰简子。

