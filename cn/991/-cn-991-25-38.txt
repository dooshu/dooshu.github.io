汪莘　己酉夏偶兴

雨后荷盘可乾汞，日中莲座自焚香。

儿童拗断垒珠柄，牵出银丝随手长。

汪莘

汪莘　己酉夏偶兴

剥开莲子见芳鲜，花叶同心缩翠拳。

欲记池莲多少朵，一枝荷叶一枝莲。

汪莘

汪莘　己酉夏偶兴

两镜手提如合璧，两光相摄万重光。

重重楼阁重重户，有个瞳人裹面藏。

汪莘

汪莘　己酉夏偶兴

两灯射壁两重光，一影俱生一影傍。

假使百灯同一室，百身还只一身忙。

汪莘

