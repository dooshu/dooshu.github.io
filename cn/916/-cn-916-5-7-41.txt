【代雉朝飞】

雉朝飞。振羽翼。专场挟雌（本集作两。注云。一本下有雌字。《诗纪》云。一作两。《类聚》挟雌作侠两雌。）恃强力。媒已惊。翳又（《类聚》作已。）逼。蒿（本集作黄。《类聚》同。）间潜彀卢矢直。刎绣颈。碎锦臆。绝命君前无怨色。握君手。执杯酒。意气相倾死何有。（○本集三。《乐府诗集》五十七。《诗纪》五十。又《类聚》九十作鲍照诗。引翼、力、逼、直、臆、色六韵。）

