【登阳云楼诗】

吾登（《类聚》作土。《初学记》作在。文苑作王。注云。一作士。）阳台上。非梦高唐客。回首望长安。千里怀三益。顾惟（诗尼作帷。）惭入楚。降（《初学记》作殊。文苑同。又注。一作降。《诗纪》云。一作殊。）私等申白。西沮（《初学记》作阻。）水潦收。昭（文苑作瑕。注云。一作照。《诗纪》云。一作□□。）丘霜露积。龙门不可见。空慕（文苑误作暮。）凌寒（《类聚》作霜。《初学记》同。）柏。（○《类聚》六十三。《初学记》二十四。文苑英华三百十一。《诗纪》八十七。）

