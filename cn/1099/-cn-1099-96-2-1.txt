○寄費閣老 【 狼兵流賊】

江西流賊、初間刼掠出沒、止百里之間、合省固未罹其毒也、自調狼兵以來、征科供億。巳增一番民害矣、然狼兵凶獷嗜利、其滛污刼戮。尤甚於賊。養寇縱賊。為害日滋。今當事者既不能節制土官。其土官又不能歛戢其眾。昨賊巳散蔓徽衢間矣。禍將何時而巳邪、僕之愚謂狼兵既不可猝遣、諸餘又不可變易、莫若擢一大將如咸寧伯者。領京邊官軍各數千人。奉敕前去。督同狼兵殺賊外兵必有內兵相制而後可用一則彈壓之使不為害一則激勵之使速成功賊平之日就護送狼兵出境使之知中國兵威。不敢玩視。以弭後患。愚見如此、未知何如、附上以備采擇、

