刘克庄　寄徐直翁侍郎二首

锐惰皆由气所为，浩然不屈是男儿。

未知重入修门后，何似初攀折槛时。

已有客贻绝交论，岂无人取送行诗。

勿令一种求疵者，妄议君侯凤德衰。

刘克庄

刘克庄　寄徐直翁侍郎二首

忆昨纷纷众喙鸣，怪君噤齘久无声。

得非家客留廷尉，或是闺人沮仲卿。

白璧微瑕终古在，黄金横带霎时荣。

从来公议无情甚，莫遣蒙斋独擅名。

刘克庄

