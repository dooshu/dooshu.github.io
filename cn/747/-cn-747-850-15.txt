○请禁州使影占人户奏

诸县力及人户，多为州使影占。或台省投名，惟贫民客户，在县应役。例有不均之叹，且多侥幸之流，请议禁止。

薛融

融，汾州平遥人。後唐天成初授华州节度判官，长兴四年入为右补阙。晋天福初拜尚书吏部郎中，天福二年自左谏议大夫转御史中丞，改尚书右丞分司西都。六年卒，年六十。

