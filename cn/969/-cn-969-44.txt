刘克庄　答括士李同二首

忆昔髒髒逼要津，迂疏谁遣批龙鳞。

羞为庆历一不肖，妄意熙宁三舍人。

鬼质若非天夺魄，累臣岂有地容身。

江湖社友应相同，为说萧萧雪鬓新。

刘克庄

刘克庄　答括士李同二首

秃翁门巷冷涔涔，僮报诗人远见寻。

微露毫芒足奇怪，少加煅炼愈高深。

肯来邺下从公干，待向关中说季心。

黄秸池边需应制，劝君莫学冻蛩吟。

刘克庄

