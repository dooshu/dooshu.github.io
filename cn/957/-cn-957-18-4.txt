王谌　次亚愚韵

万里春光眼界明，半处斜日醉魂醒。

有时梦入庐山去，瀑布声中拄杖行。

王谌

王谌　次亚愚韵

丝丝杨柳拂轻烟，那惜床头买酒钱。

此段风流如不赏，一般佳致又明年。

王谌

王谌　次亚愚韵

梅脸斓斑褪粉妆，桃心依约晕轻黄。

春风花草经行遍，次第安排到海棠。

王谌

王谌　次亚愚韵

寒梅一树照清池，花底嫣香尚觅诗。

稚子不知吟思苦，却来池上数鱼儿。

王谌

