李廳　道中即事呈岑使君吏部次和德麟韵三首

日射西山烂烂光，低云遮岸水风凉。

从来鞍马倦行役，笑语不知岐路长。

李廳

李廳　道中即事呈岑使君吏部次和德麟韵三首

稻塍粟垅绿相连，野老欣逢大有年。

人意物情俱自适，溶溶佳气满江天。

李廳

李廳　道中即事呈岑使君吏部次和德麟韵三首

白叟黄童话使君，买牛买犊谕邦人。

今年菽粟仓箱满，仁政常为七县春。

李廳

