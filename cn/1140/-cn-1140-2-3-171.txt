放生河

郡东郭宛溪渔钓所集僧明虚筑清溪精舍募买河五里许请禁网罟谓之放生河

清溪不渔亦不钓碧山影落水清妙鱼游絶胜濠上乐庄叟来观开口笑昔时陵阳窦子明钓龙仙去归太清百尺澄潭灵蹟在神蛟赤鲤山根生截流竭泽取无已龙潜鱼服吞声死驻锡重来杯渡僧买河长畜琴川鲤精舍疎钟竹影间聼梵游鳞时往还安得天下万事皆若此止戈去杀同欢顔

