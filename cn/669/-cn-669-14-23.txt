48　顔子和風慶雲之氣象　孟子泰山巖巖之氣象　程子論孔顔孟之氣質


「以能問於不能，以多問於寡，有若無，實若虚，犯而不校」，顔子和風慶雲之氣象也。「富貴不能淫，貧賤不能移，威武不能屈」，孟子泰山巖巖之氣象也。

【元圻案】程氏遺書謂：「孔子元氣也，顔子春生也，孟子并秋殺盡見。仲尼天地也，顔子和風慶雲也，孟子泰山巖巖之氣象也。」





