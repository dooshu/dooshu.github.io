◇太常郭奕谥景议

案主者议谥，避帝而不避后。既不循古典，不嫌同称，复乖近代不袭帝后之例。夫无穷之祚，名谥下一。若皆相避，于制难全。如悉不避，复非推崇事尊之礼。宜依讳名之义，但及七庙祖宗而已，不及迁毁之庙。（《通典》一百四。太康八年十月，太常上议故太常平陵男郭奕为景侯。有司议奏，以为大晋受命，祖宗谥号，群下未有同者，盖因近代浅情，习于所见也。奕谥与景皇帝同，可改谥曰穆，侍中王济与羊璞、成粲等议。）

