○黄捧日赋

正月初吉，观大明之东吐，间瑞气而晓出。初混色於青山之上，犹谓护霜；渐凝华於黄道之中，分明捧日。与抱珥而偶，方守人为匹。原夫皇帝御紫宸，垂至仁，恩覃日域，泽被津，居其中得通理之体，察其外想维城之亲。然後蔚亭亭之彩，环杲杲之轮。左之右之，拥荣光於碧汉；或先或後，敷正色於青春。懿乎日者君之德，者臣之状，彼无私以临下，此竭诚而奉上。故得配阳精而为焕，符土德而标王。以此图国，国乃丰盈；以此示人，人知揖让。

既而呈彼瑞暾，曜於天门，似佐无为之化，如承煦妪之恩。自东徂西，异众星之拱极。陈力就列，同万品之尊元；其瑞如之何？以庆其主。其色如之何？非圣不睹。像伊皋之羽翼，同周召之夹辅。丽焉成象，非徒负舟之龙；照也腾文，尽若苴茅之土。萧索笼光，徘徊效祥，抱一轮而匪乌莫黑，散九野而何草不黄。是日也，乾坤交泰，霄汉荧煌。风以动之，谓奉中央之帝；人皆仰也，如披元吉之裳。识我者寡，遇我者众，思飘飘而有托，目眇眇而遥送。飞烟下接，乍回屏翳之姿；喜气上浮，疑绕羲和之控。信乎圣德所加，祯祥不遐，天道悦，人谋嘉。故得无心之，出山川而变色；有耀之瑞，应图牒而增华。

