宋庠　新晴

夕雾休残雨，霏霞侧半轮。

溪河虽早夏，陇麦尚馀春。

灰月收全晕，泥龙落故鳞。

高花树端湿，芳簊箨梢新。

雷去壶犹电，风来扇未尘。

横琴聊坐啸，何必垫游巾。

宋庠

宋庠　新晴

清明初过雨初收，春意重因霁景留。

风定草烟还压野，云开山色始归楼。

邙阴高树藏低岭，河曲新波没故洲。

点检丛花犹半在，应须秉烛为君游。

宋庠

