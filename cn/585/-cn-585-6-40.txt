第四十则 三代之际，非一士之智也

逆者难从，顺者易行；难从则乱，易行则理。

解读 违背了天地人事的常理，就很难让他人顺从自己；顺应天理去做事，做起事来就会事半功倍。不顺从事物发展的客观规律，就会变得越来越混乱；顺从事物的发展规律，事情就会顺理成章地做好。

张注“天地之道，简易而已；圣人之道，简易而已。顺日月，而昼夜之；顺阴阳，而生杀之；顺山川，而高下之；此天地之简易也。顺夷狄而外之，顺中国而内之；顺君子而爵之，顺小人而役之；顺善恶而赏罚之。顺九土之宜，而赋敛之；顺人伦，而序之；此圣人之简易也。夫乌获非不力也，执牛之尾而使之却行，则终日不能步寻丈；及以环桑之枝贯其鼻，三尺之绳縻其颈，童子服之，风于大泽，无所不至者，盖其势顺也。”

王氏曰“治国安民，理顺则易行；掌法从权，事逆则难就。理事顺便，处事易行；法度相逆，不能成就。”

