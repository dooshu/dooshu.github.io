王柏　和遁泽喜雨韵二首

久欲飞山试笋车，避炎情绪未能嘉。

读书求道调心马，制药无方遣睡蛇。

天地秋来催祭鸟，池塘雨过闹私蛙。

病夫推枕幡然起，骨健神清眼不华。

王柏

王柏　和遁泽喜雨韵二首

叶下亭舦半月秋，风飞雷厉起云头。

一奁返照收林樾，万派飞泉响浍沟。

放郑贤侯初下令，乞灵拙士未能瘳。

吾侪且说维鱼梦，那问驱车相国愁。

王柏

