○驾幸长安起居表

臣某言：伏奉车驾以今月二十二日西至长安。臣闻咸秦奥壤，河洛旧区，王者是宅，因时顺动。故睿情载伫，西眷邦土，玉轫金根，夭旋云被。皇舆凯入，在藻知归。臣忝葭莩，谬膺垣翰，尹就靡托，陪銮遂阻，紫宸渐遥，丹慊空积。伏惟祁寒在候，辇路逶迤，法驾就跸，圣躬多祜。然後辟天陛而临旧都，巡卜征而考元吉者也。无任悦豫之至，谨遣某官奉表以闻。

郑遂初

遂初，万岁通天中登第。

