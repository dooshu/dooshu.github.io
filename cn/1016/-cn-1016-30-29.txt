杨公远　次程南仲韵五首

老来鹤发更难皮，计解曾无六出奇。

耕钓云烟三寸管，剪裁风月几联诗。

逢人多谢开青眼，雇我惟惭匪白眉。

世路近来虽著脚，不如退步学聋痴。

杨公远

杨公远　次程南仲韵五首

生意窗前草不除，悠悠苍玉自扶痚。

贫针入骨谁怜我，富欲掀天命属渠。

学圃频观种树传，杜门几似绝交书。

有时间有过从者，分席非樵即是鱼。

杨公远

杨公远　次程南仲韵五首

兴来呼酒乏瓷卮，自笑醄醄作么为。

细诵坡仙前后赋，更歌元亮去来辞。

一心湛徹长如水，两鬓髼松半欲丝。

毕竟不消惆得，苍松独傲岁寒时。

杨公远

杨公远　次程南仲韵五首

倒指头颅六十余，尤堪抱瓮灌园蔬。

生来自得江山趣，身后何消竹帛书。

无事关怀心寂寂，有时敲句意徐徐。

乘閒问柳寻花去，缓步安然当小车。

杨公远

杨公远　次程南仲韵五首

剩喜壶中江是天，诛茆结屋竹梅边。

伴人有意一泓砚，笑我无缘二顷田。

半醉半醒知酒圣，非空非色司僧禅。

门前青嶂浑如画，云去云来树倚巅。

杨公远

