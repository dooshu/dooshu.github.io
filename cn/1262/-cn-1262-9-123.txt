胆泉：

铅山县西七里铜宝山，有貌平坑，石窍中胆泉流出，浸铁可铜。又鹅湖乡去县治七十里，有沟漕七十所，取本地水积为池，随地开沟，碎铁铺之，浸染色变，锻则为铜。又德兴县北铜山下，一名铜泉，浸铁数日，类朽木，刮其屑锻铜。福建上杭县紫金山胆水池亦如之。宋游经言，胆水可浸铁为铜者，凡十一所。古坑有水处曰胆水，无水处曰胆土。胆水可浸铜，胆土可煎铜。



