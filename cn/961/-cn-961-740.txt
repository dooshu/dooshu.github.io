黄庭坚　漫书呈几复三首

古人踽踽已先登，後学萧萧不再兴。

顾我尪羸君勉强，百年漂忽甚风灯。

黄庭坚

黄庭坚　漫书呈几复三首

空名不系身轻重，此道当如命废兴。

彷佛古人前日事，解衣扪虱对青灯。

黄庭坚

黄庭坚　漫书呈几复三首

秋虫振羽惊寒梦，河汉西斜夜独兴。

欲罢不能呼子起，新凉宜近读书灯。

黄庭坚

