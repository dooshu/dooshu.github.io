趼廛诗删剩


自 序1


年少无知，有作辄存，一览便增汗颜矣。十年以来，删汰旧作，仅存二三，敝帚自珍，言之可哂。丁戊以后，惯作大刀阔斧之文，有韵之言，几成绝响。偶复检视，俨如隔世，进退步之思想不同邪？穷通境之感触有别耶？殊不自解。然而少年之状况，转藉此以得不忘焉，故录存之。壬寅春，与蒋子子才共事汉皋，又承其代为选录一遍，屡怂恿付刊，以事不果。比来蒋子又自安庆贻书敦促，用殄纸墨，成一小册云。嗟乎！揆镜自视，须髯戟张，犹复不忘此绮腻之言，其亦自顾而益增渐惶也夫。趼人氏识。

1此序原有文无题，标题是校点者所加。





