避风岩记


避风岩在端州之北三十里许，或曰与砚坑相近。古未有是名，余避风其下，故赠以是名也。

余何以避风其下？崇祯己卯仲秋，余供役粤帷，二十五日既竣事，则通谒粤之大吏。大吏者，非三呜鼓吹不启户，非属户则令长不敢入。余东驰西骛，左炯右需，目厌于阍骏卤簿绛旗朱帽之状，耳厌于笳鼓引赞殿喝之声，手足筋骨疲于伏谒拜跽以头抢地之事，眩督车上，至不择店肆而解衣卧之。凡六日而毕，则又买舟过肇，谒制府。制府，官厌贵，礼愈绝，控拜数四，颌之而已。见毕即登舟，将返杨山。九月出，宿三十里外。力引数步，偶得一岩，江口峰抱，风力稍损，乃息焉。及旦而视之，则断崖千尺，上侈下合，状如檐牙。仰而睨之，若层衡之列烟上，崩峦倾返。颓石矗突，时有欲落之势，栗乎不可以留焉。狂风飚不息，竟日居其下。胥仆相扶，上舟一步，得坐于石隙草际。听怒涛声，若奔军败马；望沸波，若一群白鹅鼓翼江心；及跳沫山足，又若干百素鳞争跃上岸。石崖碟磔，不沾土壤；而紫茎缠带，青芜数尺。一僵一立，若青狮奋迅而不得去，又苦怒毛之兽，风过毛竖，不能自休。身住江坳，目力相界，不能数里，而阴氛交作，如处黑帷。从者皆惨容而相告曰：“日复夕矣，将奈何？”余笑语 之曰：“第安之，第安之。吾视夫复嶂重峦，缭青纬碧，犹胜于 院署之严丽也；吾视夫崩崖倾石，怒涛沸波，犹胜于贵人之颐 颊心腑也；吾视夫青芜紫茎，怀烟孕露，犹胜于大吏之绛骑彤 验也；吾视夫谷响山啸、激壑鸣川，犹胜于高衙之呵殿赞唱 也；吾视夫藉草坐石，仰瞩云气，俯观重泉，犹胜于拳跽伏谒于 尊宦之阶下也。天或者见吾出则佝偻，入则簿书，已积两载矣，无以抒吾胸中之浩浩者，故今风涛阻滞，使此孤岩以恣吾数刻之探讨乎？或兹岩壁之路绝，猿徒鼯党，犹难托寄，若非习金丹火龙之术，腾空蹑虚，不能一到；虽处大江之中，飞帆如织，而终无一人肯一泊其下，以发其奇气而著其姓字。天亦哀山灵之寂寞，伤水伯之孤清，故特牵某余舟，与彼结一日之缘耶？余年少有志，养二龙于水壑，调一鹤于中峰，与羽服思玄之徒，上烟驾，登月馆，以望四海之山，如聚米萦带；而心为时夺，至堕俗网，往返数千里，徒以充厮养之役，有才无时，甘于下人；今日见此水石，若见好友，犹恐谆芒、卢敖诸君低余以井愁之识，而又何事愁苦于兹崖之下乎？”从者皆笑，余乃纳以兹名。

岩顶有一石，望之如立人。或日飞来之塔顶也；或曰当是好奇者脐是崖之巅兮如昌黎不得叩，乃化而为石云。岩侧有二崩石，一大一小，仅可束两驴。小吏程缨曰：“当黑夜暴风中，舟人安能择此？神引维以奉明府耳。”语皆不可信，并记之。

题记：本文描写了一块原本无名可称的岩石，并借以抒发了作者对官场的无奈和对身世的感伤。东驰西骛，左炯右需，伏谒拜跽，以头抢地，阍驺卤簿之厌日，笳鼓引赞之厌耳……此官场应酬之苦；断崖千尺、上修下合、状如檐牙，崩峦倾返、颓石矗突、时有欲落之势，阴氛交作。如处黑帷……此避风岩之险恶；然复嶂重峦胜于院署之严丽，崩崖倾石胜于贵人之颐颊心腑……在作者看来，避风岩之险恶犹胜于官场之苦痛。官场之苦痛甚矣！避风岩，避官场之岩也。本文的作意本不在描写景物，而是借景加以讽刺，赋予景物以哲理，令读者咀嚼玩味，难于忘怀。

作者简介：张明弼，金坛（今江苏省金坛县）人，明末崇祯年间曾在杨山县（今广东省阳山县）当知县。生卒年及其他事迹不详。





