方回　次韵孙元京见过言诗

骚坛争长各称兵，未卜谁欤霸业成。

欲疗左肩治谷废，合除白俗扫元轻。

屡更落落心犹壮，常恐空空气骤盈。

据险作难终未是，赖公指示轨图平。

方回

方回　次韵孙元京见过言诗

眼底惊嗟见此流，只嫌接对未云稠。

苏门逸响追长啸，湘浦余情续远游。

新息今须乘果下，襄阳谁漫钓槎头。

吾衰久矣公犹健，好控飞车跨九州。

方回

