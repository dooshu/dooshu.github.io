○贺获神剑进诗表

臣某言：伏睹今日赵匡业所奏，合州江上得神剑一口，宣示中外者。伏以将启平，祥符必降，欲清凶孽，神剑斯呈，助圣明斩断之功，表矢地匡扶之力。

伏惟陛下功超三五，威肃寰瀛，仁格幽明，道均天地。故得山川林谷，吐金焰於层崖；风雨雷霆，见霜锋於万里。一条秋水，初观出地之姿；数尺练光，宛耀倚天之势，微彰变化，显著神功。昔嬴帝得之於水心，果吞六合；今陛下获之於江上，即统万方。弗刂钟切玉者，讵可比伦？斩马断蛇者，那堪俦拟！臣荣逢昌运，获睹殊祥，辄贡咏歌，愿扬睿感。谨课颂圣德七言四韵诗一首陈进。干浼宸严，无任之至。

