○怀归谣



辞衡门兮至欢，怀生离兮苦辛。岂羁旅兮一慨，亦代谢兮感人。四运兮道尽，化新兮岁故。气惨惨兮凝晨，风凄凄兮薄暮。雨雪兮交纷，重云兮四布。天地兮一色，六合兮同素。山木兮摧披，津壑兮凝Ё。感羁旅兮苦心。怀桑梓兮增慕，胡马兮恋北。越鸟兮依阳，彼禽兽兮尚然。况君子兮去故乡。望归途兮漫漫，盼江流兮洋洋。思涉路兮莫由，欲越津兮无梁。（《艺文类聚》十九）



