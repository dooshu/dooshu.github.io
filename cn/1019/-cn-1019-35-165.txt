曹彦约　送以道赴汉东兵官因呈绣使吴胜这同年兼简李伯行检法许定夫军使三

久入功名会，新携辟召书。

忠勤曾策励，奋迅此权舆。

当路心知己，长城指望渠。

只将真实地，持守足安居。

曹彦约

曹彦约　送以道赴汉东兵官因呈绣使吴胜这同年兼简李伯行检法许定夫军使三

仗斧暴公子，酌泉吴隐之。

斯人未易得，於我最相知。

见义为常勇，求贤信不疑。

典刑今在此，此去有馀师。

曹彦约

曹彦约　送以道赴汉东兵官因呈绣使吴胜这同年兼简李伯行检法许定夫军使三

李许相从久，时方混武文。

议刑新幕府，保塞旧将军。

二士俱人物，三贤更主君。

春兰秋菊意，他日共风云。

曹彦约

