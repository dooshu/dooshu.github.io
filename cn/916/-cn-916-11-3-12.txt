【和阳】

〖《诗纪》云。一作杨。〗侯送袁金紫葬诗玄泉开隧道。白日照佳城。一朝嗟此路。千载几伤情。秋气（《初学记》作雨。《诗纪》云。一作雨。）悲松色。凄风咽挽（《初学记》作晚。文苑同。）声。归云向谷晚。（文苑作回谷散。注云。《初学记》作向谷晚。）还柳背山轻。唯当三五夜。垅月暂时明。（○《初学记》十四。文苑英华三百五作和杨侯送袁金紫葬。《诗纪》百三。）

