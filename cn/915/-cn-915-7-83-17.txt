◇谢赐貂裘表

臣庄言：主衣黄达宣敕，赐臣貂裘，匦发衽开，玄华有曜。靡毫柔毳，黯鉴自凝，固以彩越缀，光逾缉燕。臣闻颦笑不妄，韩裳勿假，绩以昭庸，楚纩爰逮。臣欢扑自歌，而同委衿之泽；勤劳未报，而叨解裘之宠。空荷荣施，徒贲微驱。承殊恩必识服以沦生，铭悦之情，罔知所置。臣受假无由躬拜，谨遣表。（《初学记》二十六。）

