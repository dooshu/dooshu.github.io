苏轼　被酒独行，遍至子云威徽先觉四黎之舍，三首

半醒半醉问诸黎，竹刺藤梢步步迷。

但寻牛矢觅归路，家在牛栏西复西。

苏轼

苏轼　被酒独行，遍至子云威徽先觉四黎之舍，三首

总角黎家三四童，口吹葱叶送迎翁。

莫作天涯万里意，溪边自有舞雩风。

苏轼

苏轼　被酒独行，遍至子云威徽先觉四黎之舍，三首

符老风情奈老何，朱颜灭尽鬓丝多。

投梭每困东邻女，换扇惟逢春梦婆。

苏轼

