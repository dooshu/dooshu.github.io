【行还值雨又为清道所驻诗】

齐楚磐（本集作盘。文苑同。）石贵。韩吴异姓王。俱乘早朝罢。相随出建章。喧呼惊里□。叫□兆（本集作吼。）骇康庄。阜驺同隼击。青橐似（本集作以。）鹰扬。掖门南北远。复道东西长。幡旗争络绎。官骑郁相望。微风生□传。轻雨润帷裳。油衣分（文苑作纷。）竞道。小盖列成行。八舍便繁密。五营舆服（本集误作与复。）光。回车避司隶。俄轩揖内郎。况余白屋士。自依（《诗纪》云。一作休。）卑路傍。日月虽临照。仄陋难明□攵。早荣羞日及。晚知惭豫章。徒抱凌云志。（文苑作意。）终愧摩天翔。安能久沦辱。图南会有方。（○本集。文苑英华百五十三。《诗纪》八十八。）

