纪七十九 熹宗天启四年甲子至五年乙丑


纪七十九起闲逢困敦，尽旃蒙赤奋若，凡二年。
熹宗哲皇帝 天启四年
春，正月，丙辰朔，长兴县民吴野樵作乱。
野樵故盗党，匿广德、长兴交界地方，长兴知县石有恒缉捕不得。有恒之族人有干谒不遂，人野樵党谋起事，以正月初一日贺正，突入县放火，戕杀有恒及主簿徐可行。地方群起逐之，当获野樵及其党王召魁等，余皆逃窜。查检藏库无恙，而狱中盗皆出柙去。【考异】野樵作乱，《明史·本纪》系之正月之朔，诸书皆不载，今参《两朝从信录》书之。
乙丑，巡抚贵州王三善旋师，遇伏，死之。
先是，三善欲退师，尽焚大方庐舍，而东贼蹑其后，中军参将王建中，副总兵秦民屏战没。官军行且战，至内庄，后军为贼所断，三善还救，士卒多奔。
陈其愚者，贼之心腹，先诈降，三善信之，与筹兵事，故军中虚实、贼无不知。至是三善遇贼，其愚故纵辔，冲三善坠马，三善知有变，急解印绶付家入，拔刀自刎，不殊、贼拥之去，骂不屈，遂遇害。同知梁思泰、主事田景猷等四十余人皆死。贼拘监军副使岳具仰以要抚，具仰遣人持蜡书于外，被杀。
2194
纪七十九
初，三善久驻大方，御史徐卿伯上言：“安邦彦招四方奸究.多狡计。抚臣得胜骤进，视蠢苗不足平。不知泽溪以西，渡陆广河、皆鸟道深箐；彼诱我深入，以木石塞路，断其邮书，阻饷道，遮援师，则彼不劳一卒，不费一矢，而我兵已坐困矣。”后悉如其言。
具仰败于内庄，监军四人，其三得脱还，惟具仰竞死。
景猷当贼围贵阳时，以单骑往，晓谕祸福，贼欲屈景猷，陈宝玩以诱之，不动，遂羁之狱中二年，至是遇害。
庚午，大学士何宗彦卒。
宗彦清修有执，摄尚书六年，遇事侃侃敷奏，时望甚隆。会推阁臣，延臣多首宗彦，独吏科给事中不署名，遂不预，宗彦旋乞假去。神宗末，齐党势盛，非同类即排去之。宗彦独无所附丽，故终不安其位。
光宗立，即家起礼部尚书入阁，天启元年夏还朝，及是卒于官。
癸未，日赤无光，有黑子二三荡于旁、渐多至百许，凡四日。
二月，丁酉、蓟州、永平、山海关地震，坏城郭庐舍。甲寅，京师地震，宫殿动摇有声，铜缸之水腾波震荡。是日，上不豫。
是月，以陈长祚为工部尚书，代王舜鼎也。舜鼎时以疾在告，未几卒。
三月，丙辰、京师地震。丁巳，上疾瘳。
戊午夜，京师地再震。庚申夜，复震者三。
时宫中地震，乾清宫尤甚。适上体违和，人心惶惧。御史余姚黄尊素陈时政十失，末言：“陛下厌薄言官，人怀忌讳，遂有剽窃皮毛，莫犯中扃者。今阿保重于赵娆，禁旅近于唐末，萧墙之
2195 明通鉴卷七十九
忧惨于敌国。廷无谋幄，边无折冲；当国者味安危之机，误国者护耻败之局。不于此进贤退不肖，而疾刚方正直之士如仇雠，陛下独不为社稷计乎！”
疏人，魏忠贤大怒，谋廷杖之。韩炉力救，乃夺俸一年。杭州兵变。
时九营兵以正月有诸生家张灯，火起，延烧房屋，诸乱卒乘之起，拆钱唐门外更楼十座。有杨把总者，约束营兵勿预乱，而各兵遽缚本弁还营，悬之高竿，欲以弓矢毙之。两游击抚之乃定，竟革把总职。
癸酉、上视朝。
夏，四月，乙巳，下内阁中书汪文言镇抚司狱。
文言，歙人，初以布衣，任侠有智术。神宗末，游京师，输赀为监生，用计破齐、楚、浙三党。先是三党诸魁交甚密、后齐与浙渐相贰。文言习知本末，多方设奇间之，诸人果相疑。而浙党邹之麟，以求吏部不得见恶，齐党亦交斗其间，于是齐、浙之党大离。文言又交结东宫伴读王安，与谈当时流品，安悦之。光宗初立，外廷倚刘一爆，而安居中，以次行诸善政，文言交关力为多。及魏忠贤杀安，文言亦下吏，得末减，益游公卿间。叶向高用为内阁中书、韩炉、赵南星、杨涟、左光斗、魏大中俱与往来。
会给事中阮大铖与光斗、大中有隙，嘱其同官傅櫆劾“文言与光斗，大中交通为奸利”，旨下文言诏狱。叶向高以举用文言，引罪求去，忠贤终惮向高旧臣，不深究。而御史黄尊素语镇抚刘侨曰：“文言无足惜，不可使祸延缙绅。”侨颔之。狱上，止坐文言廷杖除名，无株及者。方忠贤得櫆疏，喜甚，欲借是罗织东林、而狱遽解，志不逞。
是时大中方迁吏科都给事中，以文言事上疏力辨，诏许履任，及赴鸿胪报名面恩，忠贤忽矫旨责“大中互讦未竣，不得赴2196
纪七十九
新任。”故事，鸿胪报名状无批谕旨者，举朝骇愕。傅櫆亦言“中旨不宜旁出”，人中乃复视事。【考异】汪文言两下镇抚司狱，一是年四月，一十二月也，《三编》并记之十二月目中，《明史·本纪》则但书“十二月逮汪文言”，惟《史稿》分书于四月、十二月者得之。《明史·叶向高传》亦书逮汪文言于四月，向高论救，益十二月向高已早致仕去也。杨涟参忠贤二十四大罪中，已有“大中遵旨莅任，忽传旨诘贵”之语，则文言下狱，大中履任，皆在六月前。今据《史稿》分书之。
是月，封李倧为朝鲜国王。五月，甲寅朔，福宁兵变。
时仓官林廷柱乾没军储，饷不以时给，乱卒张天锡等煽流民揭竿而起，胁众闭城，辱官殴吏，城门闭塞者十有三日。守道宋震生抚之，乃定。【考异】杭州、福宁兵变，《明史·本纪》皆有月日，事见《两朝从信录》。
六月，癸未朔，左副都御史杨涟，抗疏劾魏忠贤二十四大罪。
略曰：“高皇帝定令，内官不许干预外事，违者法无赦。乃有肆无忌惮，浊乱朝常，如东厂太监魏忠贤者，敢列其罪状言之；忠贤本市井无赖，中年净身，夤入内地。初犹谬为小忠小信以幸恩，继乃敢为大奸大恶以乱政。祖制以拟旨专责阁臣，自忠贤擅权，多出传奉、或径自内批。坏祖宗二百余年之政体，大罪一。
刘一爆、周嘉谟，顾命大臣也、忠贤令孙杰论去，急于剪己之忌、不容陛下不改父之臣，大罪二。
先帝宾天，实有隐恨，孙慎行、邹元标以公义发愤、忠贤悉排去之，顾于党护选侍之沈潅，曲意绸缪，终加蟒玉，亲乱贼而仇忠义，大罪三。
王纪、钟羽正，先年功在国本。及纪为司寇，执法如山；羽正司空，清修如鹤。忠贤构党斥逐，必不容盛时有正色立朝之直臣，大罪四。
2197 明通鉴卷し十九
国家最重无如枚卜，忠贤—手握定，力阻首推之孙慎行、盛以宏，更为他辞以锢其出、岂真欲门生宰相乎！大罪五。
爵人于朝、莫重廷推。去岁南太宰、北少宰，皆用陪椎，致一时名贤不安其位。颠倒铨政，掉弄机权，大罪六。
圣政初新，正资忠直。乃满朝荐、文震孟、熊德阳、江秉谦、徐大相、毛士龙、侯震旸等，抗论稍忤、立行贬黜，屡经恩典，竟阻赐环。长安谓·天子之怒易解，忠贤之怒难调＇，大罪七。
然犹日外廷臣子也。去岁南郊之日，传闻宫中有一贵人，以德性贞静、荷上宠注，忠贤恐其露己骄横，托言急病，置之死地，是陛下不能保其贵幸矣。大罪八。
犹曰无名封也。裕妃以有娠传封，中外方为庆幸。忠贤恶其不附己，矫旨勒令自尽，是陛下不能保其妃嫔矣。大罪九。
犹曰在妃嫔也。中宫有庆，已经成男，乃忽焉告陨，传闻忠贤与奉圣夫人实有谋焉。是陛下且不能保其子矣。大罪十。
先帝青宫，四十年所与护持孤危者，惟王安耳。即陛下仓卒受命，拥卫防维，安亦不可谓无劳。忠贤以私忿矫旨杀于南苑，是不但仇王安，而实敢仇先帝之老奴。况其他内臣无罪而擅杀擅逐者又不知几千百也。大罪十一。
今日奖赏，明日祠额，要挟无穷，王言屡亵。近又于河间毁人居室，起建牌坊，镂凤雕龙，干云插汉，又不止茔地僭拟陵寝而已。大罪十二。
今日荫中书，明日荫锦衣。金吾之堂，口皆乳臭；诰敕之馆，目不识丁。如魏良弼、魏良材、魏良卿、魏希孔及其甥傅应星等，滥袭恩荫，亵越朝常。大罪十三。
用立枷之法，戚畹家人，骈首毕命，意欲诬陷国戚，动摇中宫。若非阁臣力持，言官纠正，椒房之戚，又兴大狱矣。大罪十四。
2198
纪七ト九
良乡生员章士魁，以争煤窑伤忠贤坟脉，托言开矿而致之死。赵高鹿可为马，忠贤煤可为矿，大罪十五。
王思敬等牧地细事，责在有司；忠贤乃幽置槛阱，恣意搒掠，视士命如草菅。大罪十六。
给事中周士朴，执纠织监，忠贤竞停其升迁，使吏部不得专铨除，言官不敢施封驳。大罪十七。
北镇抚刘侨，不肯杀人媚人，忠贤以不善锻炼，遂致削籍。示大明之律令可以不守，而忠贤之律令不敢不遵。大罪十八。给事中魏大中，遵旨莅任，忽传旨诘责；及大中回奏，台省交章，又再亵王言。毋论玩言官于股掌，而煌煌天语，朝夕纷更。大罪十九。
东厂之设，原以缉奸，自忠贤受事，日以快私仇、行倾陷为事。投匦设阱，日夜未已，片语稍违，驾帖立下，势必兴同文馆狱而后已。大罪二十。
边警未息，内外戒严，东厂缉访何事？前奸细韩宗功，潜人长安，侦探虚实，实主忠贤司房之邸，事露始去。假令天不悔祸，宗功事成，未知九庙生灵安顿何地！大罪二十一。
祖制不蓄内兵，原有深意，忠贤与奸相沈灌创立内操，数匿奸究，安知无大盗刺客潜人其中！一旦变生肘腋，可为深虑。大罪二十二。
忠贤进香涿州，警跸传呼，清尘垫道，人以为大驾出幸。及其归也，改驾驷马，羽幢青盖，夹护环遮，则俨然乘舆矣。其间人幕效谋，叩马献策者，实繁有徒。忠贤自视为何如人哉！大罪二十三。
夫宠极则骄，恩多成怨。闻今春忠贤走马御前，陛下射杀其马，贷以不死。忠贤不自伏罪，进有做色，退有怨言，朝夕提防、介介不释。从来乱臣贼子，只争一念放肆、遂至不可收拾，奈何养虎兕于肘腋间乎！此又寸脔忠贤，不足蔽其辜者。大罪二
2199 明通鉴卷七十九
十四。
凡此逆迹，昭然在人耳目，乃内廷畏祸而不敢言，外廷结舌而莫敢奏。间或奸状败露，又有奉圣夫人为之弥缝，更相表里，迭为呼应。伏望陛下大奋雷霆，集文武勋戚，敕刑部严讯以正国法，并出奉圣夫人于外，用消隐忧。臣死且不朽。”
疏上，忠贤惧甚，求解于韩炉，炉不应，遂趋上前泣诉，且辞东厂。而客氏从旁为剖析，王体乾等赞之。上懵然不辨也，遂温谕留忠贤，而于次日下涟疏，严旨切责。
先是涟疏就，欲早朝而奏，值次日免朝，恐再宿泄机，遂于会极门上之，忠贤乃得为计。涟愈愤、拟对仗复劾之，忠贤诇知，遏上不御朝者三日。及上出，群阉数百人，衷甲夹陛立，敕左班官不得奉事、涟乃止。
杨涟既劾忠贤，一时抗疏继之者，御史黄尊素言：“天下有政归近幸，威福旁移，则世界清明者乎？天下有中外汹汹，无不欲食其肉，而可置之左右者乎？陛下必以为曲谨可用，而孤立自虞；试问陛下登极以来，公卿台谏，垒垒罢归，致在位者无固志，不于此称孤立，乃以去一近侍为孤立邪？今忠贤不法状，廷臣已发露无余。陛下若不早断，臣知忠贤必不肯收其已纵之缰而净涤其肠胃，忠贤之私人必不肯回其已往之棹而默消其冰山。始犹与士大夫为仇，继且以至尊为注。柴栅既固，毒螫谁何。不惟台谏折之不足，即干戈取之亦难矣。”
御史江阴李应升，方以地震疏请保护圣躬，亟停内操，不省。应升知忠贤必祸国，草疏列其十六罪。将上，为兄所知，毁其稿，怏怏而止。
至是，继涟上疏，中言：“小人根株既深，毒手乃肆。今陛下明知忠贤罪，曲赐包容。彼缓则为自全之计，急则作走险之谋，萧墙之间，能无隐祸！忠贤一日不去，则陛下一日不安，臣为陛下计，莫如听忠贤引退以全其命；为忠贤计，莫若早自引决以乞
2200
纪七十九
帷盖之恩。不然，恶稔贯盈，他日欲保首领，不可得矣。”又言：“君侧不清，安用彼相！一时宠利有尽，千秋青史难欺。不欲为刘健、谢迁者，恐并不能为李东阳，不将与焦芳同传耶？”盖指魏广微也。
吏科都给事中魏大中，亦率同官上言：“从古君侧之奸，非遂能祸人国也；有忠臣不惜其身以告之君，而其君不悟，乃至于不可救。今忠贤之恶极矣，人怨于下，天怒于上，故杨涟不惜粉身碎首以冀陛下之一悟；而所列忠贤罪状，陛下悉引为亲裁，代之任咎，恐忠贤所以得温旨即出忠贤手，而涟之疏陛下且未及省览也。陛下贵为天子，致三宫列嫔尽寄性命于忠贤、客氏、能勿寒心！若谓左右屏而圣躬将孤立，夫陛下一身，大小臣工所拥卫，何籍于忠贤！若忠贤、客氏一日不去，恐禁廷左右悉忠贤、客氏之人，非陛下有，陛下真孤立于上耳。”
河南道御史袁化中，亦率同官上疏日：“忠贤障日蔽月，逞威作福，视大臣如奴隶，斥言官若孤雏，杀内廷外廷如草菅。朝野共危，神人共愤，陛下未之知。今涟已侃侃入告矣，陛下念其潜邸微劳，或贷忠贤以不死，而忠贤实自惧一死。惧死之念深，将挺而走险，骑虎难下，臣恐其横逞之毒，不在搢绅而即在陛下。陛下试思，深宫之内，可使多疑多惧之人日侍左右而不为防制哉？”
于是南、北台、省、卿、贰攻忠贤者疏至数十上，而国子祭酒蔡毅中，率合监师生千余人，请究忠贤二十四大罪。
略曰：“学校者，天下公议所从出也。臣正与诸生讲“为君难”一书，忽接杨涟《劾忠贤疏》，合监师生千有余人，无不鼓掌称庆。乃皇上不下其奏于九卿，而自为忠贤任过。臣惟三代以后，汉、隋.唐、宋诸君，其受权珰之害与处权珰之法，载在《通鉴》；我朝列圣受权珰之害与处权珰之法，载在《实录》；臣皆不必多言，但取至近至亲如武宗之处刘瑾，神宗之处冯保二事，愿
2201 明通鉴卷L十九
皇上遵之。瑾在武宗左右，言听计从，一闻诸臣劾奏，夜半自起，禽而杀之。神宗临御方十龄，保左右扶持，尽心竭力，既而少作威福，台省劾奏，未闻举朝公疏，神宗遂不动声色而戍保于南京。今忠贤无保之功而极瑾之恶，二十四罪，无一不当悉究。举朝群臣，欲于朝罢跪以候旨，忠贤遂要皇上入宫，不礼群臣，数日以来，但有及忠贤者，留中不发。如此蒙蔽，其中宁可测哉！乞将涟疏发九卿、科、道从公究问，即不加刘瑾之诛，而以处冯保之法惩之，则恩威并著，与神祖媲美矣。”
疏入，忠贤戟手大诟。然是时众正盈朝，不敢遽肆，皆传旨切责之。
方涟《劾忠贤疏》上，谕德江阴缪昌期，大学士叶向高门下士也，方过谒向高。向高颇以涟疏为率易，又虑上左右无人，昌期愕然曰：“谁为此言以误公？可斩也！”向高色变，昌期徐起去。语闻于涟，涟怒，向高亦内惭。会有言涟疏乃昌期代草者，忠贤遂深怒不可解，自是而大狱频兴矣。【考异】《明史·忠贤传》言“杨涟劾魏忠贤，继之者七十余人。”《纪事本末》言“先后中奏者，或专或合.不下百余疏。”而上疏姓名，见于传中者，则魏大中，陈良训、许誉卿、朱国弼、陈道亨，岳元声等六人，盖散见各传者不具载也。《三编》目中增人御史刘业、杨玉珂、京卿胡世赏、蔡毅中四人，而遗去陈良训。惟《从信录》及《纪事本末》最详。录言“科、道则魏大中、陈良训、袁化中、周宗建、李应升、黄尊素、方大任、刘芳、刘廷宜、许誉卿、房可壮、喻思恂，胡永顺、胡良机、朱大典、陈奇瑜、翟学程、熊奋渭、刘之待、段国璋、霍守典，甄淑.孙绍沆、周汝弼、吴宏业、刘其忠、陈熙昌、刘懋、王政新、李光春、潘士良、谢奇举、胡士奇、刘朴、杨玉珂.刘先春、南科、道徐宪卿.赵应期等，兵部尚书赵彦，詹事翁正春，太常胡世赏，太仆朱钦相，抚宁侯朱国弼，南公疏兵部尚书陈道亨等，所列凡四十余人。”以校《纪事本末》，则又有给事刘茂、傅櫆、周之纲、杜三英、杨梦衮、顾其仁、李精白、陈维新、杨维新.刘环、洪如钟、梁元柱、张镛、李乔2202
纪七十九
仑、宋政等，若万爆、蔡毅中，邹维琏之等，又别书之。而毅中率国子监诸官，又有监丞金维基、博士门洞开、邓光舒、王裕心，助教张翰南，徐伯徵、姚士传、孙世裕、董天胤，学正王永兴、蒋绍煃，学录聂云翔、杜士基，典簿万民您，典籍陈烈等，今并识之。
丙申，大雨雹。
是月，皇子慈焴薨，谥曰悼怀太子。杖工部郎中万景于廷，毙之。
初、爆在工部，司鼓铸，会庆陵大工费不赀，知内府废铜山积，移牒内官监，请发以助铸，忠贤怒、不发。再请，复矫旨诘责。
比进郎中，见杨涟等疏上，率被严旨，乃抗章极论，略言：“人主有政权，有利权，不可委臣下，况刑余寺人哉！忠贤性狡而贪，胆粗而大；口衔天宪，手握王爵、所好生羽毛，所恶成疮痏。荫子弟则一世再世，赉厮养则千金万金。毒痛士庶、威加缙绅。一切生杀予夺之权，尽为忠贤所窃。且忠贤固供事先帝者也，陛下宠忠贤，亦以此也，乃于先帝陵工，略不厝念。间过香山碧云寺，见忠贤自营坟墓，规制宏敞，拟于陵寝，前列生祠，又建佛宇，璇题耀日，珠网悬星，费金钱几百万。为己坟墓如此，为先帝陵寝则如彼，可胜诛哉！忠贤窃陛下权，内外止知有忠贤，不知有陛下，岂可一日尚留左右！”
疏入，忠贤大怒。当是时，忠贤方恶廷臣交章劾己，无所发愤，思借爆立威，乃矫旨廷杖一百。令群阉先至憬邸，捽而股之，比至阙下，气息才属。杖已，绝而复苏，群阉更肆蹴踏。越四日，即卒。
御史黄尊素上言：“律例，非叛逆十恶无死法，今以批肝沥胆之忠臣，竞殒于磨牙砺齿之凶竖，千载而下，史笔书之，岂不上累圣德！乞复其故官，破格赐恤。”不报。【考异】《明史·本纪》，杖万爆在是月丙中，爆本传记其死云“时四年七月七日也”。原修《三编》及
2203 明通鉴卷七十九
诸书皆系之六月，《辑览》及重修《三编》始据本传改人七月。按爆受杖后、复逮林汝翥。汝翥惧，逃之遵化。诸奄以其为辅臣叶向高之甥，围其邸大噪。向高以时事不可为乞归，二十余疏乃许之。考向高致仕在七月辛酉，为七月初九日，而中间逮林汝翥及向高二十余请之疏，皆在辛酉前。似其时爆已早死，《本纪》系之六月者近之，但非丙申耳。据《两朝从信录》载拏问万爆旨中，有“皇子薨逝”语，皇子之薨在戊戌，不应杖爆反在二日前也。今连书于六月皇子薨下，不系日，余详《考证》中。
复速巡城御史林汝翥，先是汝翥以事笞内侍曹进、傅国兴，忠贤复矫旨杖之。汝翥惧，逃之遵化，自归于巡抚邓渼。渼以闻，卒受杖。【考异】汝翥之逮，《明史·本纪》，同书之丙申下，《史稿》书之壬寅。证之《明史》万燝、叶向高传，在爆死之后，然皆六月间事也。今并系之六月杖万爆下。
秋，七月，辛酉、大学士叶向高罢。
杨涟劾忠贤疏上，向高谓“事且决裂”。廷臣相继抗章至数十上，或劝向高下其事，可决胜也。向高念忠贤未易除，阁臣从中挽回，犹冀无大祸，乃具奏称：“忠贤勤劳，朝廷宠待，盛满难居。宜解事权，听归私第，保全终始。”忠贤不悦，矫上旨叙己功，累百余言，向高骇曰：“此非阉人所能，必有代为草者！”探之，则徐大化也。
忠贤虽愤，犹以外廷势盛，未敢加害、有导以兴大狱者，遂杀万憬，复逮林汝翥。汝翥，向高甥也，逃之遵化。群奄疑匿向高第，聚而围之，大肆诟辱。向高上言：“国家二百年来，无中使围阁臣第者。臣今不去，何面目见士大夫！”上优旨慰留，尽收回中使。汝翥寻出受杖，幸不死。向高以时事不可为，乞归已二十余疏，至是请益力，命行人护归。向高为人，光明忠厚，有德量，好扶植善类。自再人相辅冲主，阉人逞炀灶计，时事日非，向高亦刓方为圆。然数有匡救，老成持重，为清流所倚赖。惟庇门生王化贞，不能决议。致坏封疆事，为时所咎焉。
2204
纪七十九
癸亥，河决徐州魁山堤，东北灌州城，城中水深一丈三尺。一自南门至云龙山西北大安桥，入石狗湖；一由旧支河南流至邓二庄，历租沟东南以达小河，出白洋，仍与黄会。徐民苦垫溺，议集赀迁城，给事中陆文献上徐城不可迁六议，而势不得已、遂迁州治于云龙山，河事置不讲矣。
振山东饥。
是日，六科廊火。给事中刘懋请罢内操，不省。御史李应升言：“廷杖不可再，士气不可折。今部郎之杖血方腥，祝融之烈焰旋作，天谴甚明，伏祈留意。”亦不报。
是月，封光宗选侍李氏为康妃。初，上暴选侍罪状，命停其封号。至是魏忠贤为之请，从之。或谓前谕出自王安，后旨出自忠贤，前后牴牾，上卒不辨也。
八月，己酉，陕西地震。
是月，左都御史孙玮卒，以刑部右侍郎高攀龙代之。
九月、工部尚书陈长祚罢，召左副都御史冯从吾代之。从吾告归，是春、起为南京右都御史，累辞未上，至是方赴召。闻赵南星、高攀龙先后去国，遂连疏力辞，予致仕。
冬，十月，丁酉，吏部尚书赵南星罢。
已亥，左都御史高攀龙罢。初，忠贤日肆，而东林势尚盛，众正盈朝。南星长吏部，益搜举遗佚，布之庶位，攀龙及杨涟、左光斗秉宪，李腾芳、陈于廷佐铨，魏大中、袁化中掌科道，郑三俊、李邦华、孙居相、饶伸、王之寀辈悉置卿贰，而四司之属邹维琏、夏嘉遇、张光前、程国祚、刘廷谏亦皆民誉，中外忻忻望治。而小人侧目，滋欲去南星。会维琏自兵部职方改吏部，旋进考功，给事中傅櫆以己不预闻，首假汪文言发难，劾“南星紊旧制，植私人”，维琏引去，南星奏留之，小人益恨甚、攀龙既居宪职，主考察，时御史崔呈秀按淮扬，赃私狼藉，霍邱知县郑延祚贪，惧呈秀劾之，两行千金贿，遂荐焉。比呈秀还朝，攀龙
2205
明通鉴卷七十九
因考察，尽发其贪污状。南星议戍之，诏革职候勘。
呈秀窘，夜走魏忠贤所，叩头乞哀，言：“攀龙、南星皆东林，挟私排陷。”复叩头涕泣，愿为养子。当是时，忠贤愤廷臣交攻，方思得外廷助。涿州人冯铨者，少年官侍从，家居，与熊廷弼有隙，遗书魏良卿，劝兴大狱。忠贤冀假事端倾陷诸害已者，得呈秀，相见恨晚。呈秀又言：“不去南星、攀龙等，吾辈未知死所。”忠贤大以为然，遂与定谋。
会山西缺巡抚、南星以太常卿谢应祥有清望，首列以请、既得旨，而御史陈九畴受魏广微指，言“应祥尝知嘉善，魏大中出其门.大中以师故，谋于选郎夏嘉遇而用之，徇私当斥。”大中、嘉遇疏辨。南星、攀龙极言“应祥以人望推举，大中、嘉遇无私，九畴妄言不可听。”忠贤大怒，矫旨黜大中、嘉遇，并黜九畴，而责南星等朋谋结党。南星遽引罪去，忠贤复矫旨切责、放之归。越日、攀龙亦引去。
南星等既罢，吏科给事中许誉卿，沈惟炳，皆以论救降调。而邹维琏先以求罢不得，复继杨涟劾忠贤。已，崔呈秀坐赃，维琏复论戍边，诸逆党交憾。及南星去，维琏请与俱去，遂放归。
十一月，辛亥，削吏部侍郎陈于廷、副都御史杨涟、佥都御史左光斗籍。
先是万爆杖死，御史黄尊素语涟曰：“可以去矣。”涟曰：“苟济国，死生以之。”卒不去。至是廷推吏部尚书，涟注籍不预，于廷等推乔允升、冯从吾、汪应蛟上之。中旨谓：“此次会推，仍是赵南星私人，显是于廷、涟、光斗有意徇私。”更责“涟怙恶不悛，注籍躲闪；前者勘陈九畴事，俱属涟等主张、朋比不公。”遂并斥为民，且追夺涟、光斗诰命。【考异】《明史·本纪》于是年十月遗却罢赵南星、高攀龙，而载罢于廷等三人。《史稿》则罢赵，高在十月丁酉，于廷等三人罢在十一月辛亥，证之诸书及《三编》，皆分系之十月、十·月。然《明史》杨、左传皆作“十月”。《光斗传》中言“忠贤逐南星，攀2206
纪七十九
龙、大中，次将及涟、光斗。光斗愤甚，草奏劾忠贤及魏广微三十二斩罪，拟十一月二日上之，先遣妻子南还。忠贤调知，先二日假会推事与涟俱削籍”云云。据此，则三人之黜在十月之末，十一月之初，而《史稿》书之十—月辛亥.正是月之朔。《明史·本纪》据先二日书之，故人之十月，不书日耳。今仍据《史稿》及《三编》分书之。
己已，大学士韩炉罢。魏忠贤以杨涟劾已，炉不为援，深衔之。及向高罢，炉为首辅，每事持正，为善类所倚。然向高有智术，笼络群奄，扩惟廉直自持，势不能敌；而同官魏广微又深结忠贤，遍引邪党。忠贤假会推事逐赵南星、高攀龙，扩急率朱国桢等上言：“陛下一日去两大臣，臣民失望。且中旨径宣，不复到阁；而攀龙一疏经臣等拟上者，又复更易，大骇听闻，有伤国体。”忠贤益不悦、传旨切责。未几，又逐杨涟、左光斗、陈于廷，朝政大变，忠贤势益张。
故事，阁老秉笔，止首辅一人；广微欲分其柄，嘱忠资传旨谕炉，同寅协恭，而责次辅无伴食。炉惶惧，即抗疏乞休，略言：“臣备位纶扉，咎愆日积，如诘戎宜先营卫，而观兵禁掖，无能纾宵旰忧；忠直尚稽召还，而搒掠朝堂，无能回震霆怒；后先诸臣之罢斥，谕旨中出之纷更，不能先时深念，有调剂之方，乂不能临事执持，为封还之戆；皆臣罪之大者。皇上释此不问，责臣以协恭，责同官以协赞；同官奉诏以从事，臣欲奉诏无由矣。乞急褫臣官，为佐理溺职之戒。”中旨责炉“归非于上，悻悻求去”，听还籍。诸辅臣请如故事加以休貌，不报。
是月，大学士孙承宗请入觐，不果。
初，忠贤盗柄，以承宗功高，欲亲附之，使中官刘应坤等申意；承宗不与交一言，忠贤由是大憾。会忠贤逐杨涟、赵南星、高攀龙等，承宗方西巡蓟昌，念抗疏，上未必亲览，往在讲筵，每奏对辄有入；乃请以十四日贺圣寿人朝，而奏机宜，欲因是论其罪。魏广微闻之，奔告忠贤：“承宗拥兵数万，将清君侧，兵部
2207 明通鉴卷七十九
侍郎李邦华为内主。公立菲粉矣！”忠贤悸甚、绕御床哭，上亦为心动，令内阁拟旨。次辅顾秉谦奋笔曰：“无旨离信地，非祖宗法。违者不宥。”夜启禁门，召兵部尚书人，令三道飞骑止之，又矫旨谕九门守阉：“承宗若至齐化门，反接以人。”承宗抵通州，闻命而返。忠贤遣人侦之，一襆被置舆中，后车鹿善继而已，意少解。而其党李蕃、崔呈秀、徐大化连疏诋之，比之王敦、李怀
光。承宗乃杜门求罢，不允。【考异】《明史·熹宗本纪》。帝以万历三
十三年十一月生，无日。证之《两朝从信录》、《剥复录》诸书，皆云“承宗将以阅边蓟辽入京师，十四日贺万寿”云云。《神宗本纪》书“万历三十三年十二月乙卯，以皇长孙生，诏告天下”，此据颁诏之月日耳。诏中亦云“十一月十四日”，见《明书·纶涣志》，今系之是月下。附识之。
起崔景荣为吏部尚书。初，景荣为兵部尚书，数为言官所论，御史方震孺请罢景荣，以孙承宗代之，遂引疾归。至是特起长吏部。
时忠贤盗国柄，群小相倚附，逐尚书赵南星，欲起景荣为助。比至，忠贤饰大宅以待，景荣不赴；锦衣帅田尔耕来谒，又辞不见。明年，上幸太学，忠贤欲先一日听祭酒讲，议裁诸听讲大臣赐坐赐茶礼，又议减考选员额，汰京堂添注官，景荣皆力持不行。浸忤忠贤，卒亦不安其位云。
魏忠贤之兴大狱也，顾秉谦、魏广微实首导之。杨涟劾忠贤大罪，有“门生宰相”语，秉谦益恨甚。会孟冬飨庙，且颁朔，广微偃蹇后至，给事中魏大中、御史李应升连劾之.广微愤，遂与秉谦谋尽逐诸正人，撰《缙绅便览》一册，若叶向高、韩炉之等百余人目为邪党，而以黄克缵、王永光、徐大化等六十余人为正人，由奄人王朝用进之，俾用是为黜陟。
及是向高、炉先后罢，秉谦、广微柄政。会陈于廷罢，以徐兆魁代为吏部侍郎；杨涟罢，以乔应甲代为副都御史；左光斗罢，以王绍徽代为佥都御史.兆魁等三人皆赵南星素所摈，而绍2208
纪七十九
徽以排击东林为其党所推，仿民间《水浒传奇》，编东林一百八人为《点将录》献之，以此益为忠贤所善。自是奸党日盛，后进者求速化，悉由党人进用，天下大权悉归忠贤矣。
贵州官军败贼于普定。
先是王三善败没，以抚治郧阳蔡复一进兵部侍郎，、代巡抚贵州，寻代杨述中总督贵州、云南、湖广军务，仍兼贵州巡抚。时安邦彦结四十营，绵亘二十里，分犯普定，复一檄总兵官鲁钦、黄钺等分道御之。钦率部将张云鹏、刘志敏、邓玘等大败贼汪家冲，钺及参政陆梦龙、副使杨世赏亦大败贼蒋义寨，合追至河，斩首千五百余级，搜山，复斩六百余级。尹伸守普定，亦败贼兵，与大军会，共剪水外逆苗。邦彦势窘，渡河西奔，钦、钺督诸将穷追。梦龙等分驰三岔河岸为后劲、前锋云鹏、玘等深入织金，先后斩首千余级。
改户部尚书李宗延为左都御史兼吏部尚书衔.以李起元为户部尚书，代宗延。
十二月，辛巳，复逮汪文言下镇抚司狱。初，文言下狱，事旋解，忠贤以刘侨不任事，削其籍，而用许显纯代为北镇抚司，欲再伺衅而动。至是御史梁梦环，知忠贤恨未已，复劾文言，诏立速之，下北镇抚司狱，即命显纯鞠治。而大理丞徐大化，亦希忠贤指，劾“杨涟、左光斗党同伐异，招权纳贿。”于是东林之祸遂作。
丙申，大学士朱国祯罢。韩炉既罢，国祯为首辅，魏广微与忠贤表里为奸，视国祯蔑如。至是逆党李蕃连劾之，遂引疾。忠贤谓其党曰：“此老亦邪人，但不作恶，可令善去。”乃加少傅，赐银币，遣行人送归，所给廪隶皆如制。
癸卯，南京地震，声如雷。
是月，两当民变，杀知县牛得用。【考异】诸书不载，今据《明史·本纪》，为延绥乱张本。
2209 明通鉴卷七十九
起前戎政尚书黄克缵为工部尚书。克缵初附内珰刘朝，遂结忠贤，与争三案者异议，攻击纷起。其后群小排东林，创《要典》，率推克缵为首功。时东林方盛，克缵移疾归，至是忠贤尽逐东林，乃有是召。
五年
春，正月，癸亥，大清兵取旅顺，游击张盘，都司朱国昌等死之。【考异】《明史·本纪》及《三编》俱系之正月。《史稿》作“二月戊申”，疑据奏报月日也。《三编》载“朱国昌等死之”、今据《史稿》增入游击张盘.
戊寅，以庆陵工成，予魏忠贤世荫都督同知.
是月，总兵鲁钦、刘超等自织金旋师渡河，贼自后袭击，诸营尽溃，死者数千人。【考异】鲁钦等之败，《明史·本纪》及钦本传皆作“正月”，《蔡复一传》同。《史稿》书之三月癸亥，据奏报月日也。朱燮元总督川贵五省军务在三月，盖因钦等之败命之。今据《明史》月日。以李养正为刑部尚书，代乔允升也。允升以廷推吏部尚书，为魏忠贤所恶。陈于廷等既黜，允升遂以去冬移疾归。及是忠贤将起汪文言之狱，因擢养正代之。
复崔呈秀官。初，呈秀罢职听勘，因投人忠贤幕，忠贤倚为腹心，日与计划。及高攀龙罢，忠贤传中旨，谓“呈秀事属诬蔑，毋庸候勘。仍令回道管事。”呈秀复进《同志诸录》，皆东林党人；又进《天鉴录》，皆不附东林者；由是群小无不登用，善类为之一空。
是时中旨频出，朝端以为忧，给事中李鲁生独上言：“执中者帝，用中者王，旨不中出而谁出？”举朝大骇。
二月，捡讨丁乾学、方逢年、顾锡畴、吏科给事中郝土膏、礼科章允儒、兵科董承业、户科熊奋渭、主事李继贞俱降调，寻斥为民。
2210
纪七十九
初，甲子乡试，山东、江西、湖广、福建考官，为乾学等八人主之，以发策讥切忠贤，奉旨诘责。乾学主试江西，试策中引汪直、刘瑾，忠贤尤恶之，方降调赴京师，有指挥佥事高守谦，与乾学有旧憾，遂激忠贤怒，使二十余人拥人乾学寓，矫称“有旨逮问”，守谦导厂卒诸人，棰楚交下。乾学不胜挫辱，愤郁而卒。未几，七人皆除名。【考异】丁乾学等八人降调，吴氏《两朝剥复录》及《从信录》俱系之二月，其削籍及矫旨逮乾学又在后也，今类书之.
三月，甲寅、上释莫干先师孔子。
丙寅，赐余煌等进士及第、出身有差。
甲戌，以朱燮元总督云、贵、川、湖、广西军务。时贵州之败，廷臣以王三善等失事，由川兵不能协助，议合两督府并归一人，兼督五路之师，乃有是命。
于是蔡复一解任听勘。而以尹同皋抚四川、王碱抚贵州、协助讨贼。
丁丑，谳汪文言狱，逮前副都御史杨涟、佥都御史左光斗、给事中魏大中、御史袁化中、太仆少卿周朝瑞、陕西副使顾大章。先是许显纯为北镇抚司，搒掠文言，词连赵南星、李三才及涟、光斗等二十余人。显纯欲坐涟等以移宫罪，大理丞徐大化献策于忠贤曰：“但坐移宫，则无赃可指；若坐纳杨镐、熊廷弼贿，则封疆事重，杀之更有名。”忠贤然之。乃令显纯复鞫文言，五毒备至，使引涟纳廷弼贿，文言仰天大呼曰：“世岂有贪赃之杨大洪哉！”大洪者，涟别字也。复及光斗等，文言蹶然起曰：“以此蔑清廉之士，有死不承。”显纯乃手作文言供状，文言复张目曰：“任汝巧为之，异时吾当与面质.”显纯遂即日毙之，而具狱辞以上。
于是涟、光斗坐赃二万，大中三千，化中六千，朝瑞一万，大章四万。其他所牵引，则赵南星及邓渼、毛士龙、王之寀、李若星、邹维琏、惠世扬、缪昌期、施天德、黄龙光、徐良彦、钱
2211 明通鉴卷七十九
士晋、熊明遇、黄正宾、卢化鳌等又十五人。中旨逮涟、光斗等六人下诏狱；其南星等十五人除削籍外，仍行抚按提问追赃。于是狱乃具。【考异】逮杨、左事，《明史·本纪》系之是年三月丁丑，《三朝要典》系之乙亥，盖一据狱上之日，一据奉旨之日也.六人、十五人之分别处治，其中旨具见《要典》，与《剥复》、《从信》二录所载同。惟中旨但列六人姓名，而十五人则但云“赵南星等”。诸书所记，有李三才，夏之令，证之《剥复录》，不在南星等十五人之数。盖三才时已卒，且亦与廷弼纳贿事无涉，之令之削籍，则以劾毛文龙也。证之《明史·魏大中传》，二十三人连六人数之，除三才，之令，实二十一人，与《剥复录》姓名合。且三才之削籍，与顾宪成同在是年七月，见于《本纪》，则此时行勘，又三才已死，其不在十五人之内明矣。今据《剥复录》书之。
夏，四月，癸未，太白昼见。乙酉，诏重修《光宗实录》。
先是御史杨维垣首翻梃击一案，疏言“张差风癫之真，即碎王之寀之骨不足赎其罪，”又谓“李可灼特不幸之之寀，而之寀特偶幸之可灼。”时之寀方授刑部侍郎，不数月，遂削籍。
至是给事中霍维华并论三案，略曰：“梃击、红丸，移宫三案，迄无定论。臣以为选侍之请封也，请封妃也；妃尚未封，而况于后！请之不得，况于自后！不妃不后，而况于垂帘！前此宫不难移也，王安等故难之也；难之者，所以重选侍之罪而张翊戴之功也。神祖册立东宫稍迟，而笃爱先帝，始终不渝；果有废立之谋，则九阍邃密，乃藉一风癫之张差乎？神祖升遐，先帝哀毁，遽发夙疾；而悠悠之口，致疑宫掖，岂臣子所忍言！孙慎行借题红丸，诬先帝为受鸩，加从哲以弑逆；邹元标、钟羽正从面和之。两人立名非真，晚节不振，委身门户，败坏平生。伏乞严谕纂修诸臣以存信史。”中旨允之，遂有是命。
初，忠贤积恨东林诸人，数论其罪，实于三案及京察、封疆无预也。群小欲藉忠贤力为报复地，驱除异已，遂藉此数事一网2212
纪七十九 罗之。清流之祸，此为烈矣。
己亥，削大学士刘一燝籍，以霍维华论三案，首诋之也。是月，以南京侍郎周应秋为刑部添注尚书。忠贤门下有“十狗”，应秋其首也。时忠贤广树私人，悉饵以显爵。故两京大僚多添注。又是时方治杨、左狱，故有是命。
五月，戊申，盛暑辍讲。
癸亥、给事中杨所修“请集挺击、红丸、移宫三案章疏，仿《明伦大典》例，编辑为书，颁示天下。”霍维华亦以为言，从
乙丑，祀地于北郊。
庚午，行宗室限禄法。
是月，兵部尚书赵彦罢。彦以继杨涟劾忠贤为所恶，彦子官锦衣，颇招播都市，御史交劾之，忠贤挟前憾，令致仕去。以兵部侍郎高第代之。第亦忠贤党也。
六月，丙戌，内阁朱延禧罢。时中旨令阁票拟，称魏忠贤为元臣，延禧执不可。御史田新，阿忠贤意劾之，遂罢。
甲辰，下杨涟、左光斗、袁化中、魏大中、周朝瑞，顾大章于镇抚司狱。魏忠贤矫旨，“令严刑追比，五日一回奏，俟追赃完日，送刑部拟罪。”【考异】据《史稿》，袁化中、顾大章以五月下狱，杨、左、魏以六月下狱，无日。《明史·本纪》则类书于三月被逮下，证之《燕客具草》，袁、周、顾三君子皆以五月下狱，魏公以六月二十四日下狱，杨、左二公以二十六日下狱，次日送北司，又次日之暮严刑拷讯。推历，六月丁丑朔，甲辰则二十八日。《要典》所记统据六君子下狱比较之月日书之也，今从之。
是月，逮御史方震孺下狱。震孺坐邹元标党罢归，及忠贤将兴大狱，其党郭兴治论震孺河西赃私，坐赃六千有奇，系狱论绞。【考异】震儒事见《明史》本传，下狱在是年、无月分，今据《孩未集》自记年谱书之、盖以正月速，六月始至，下狱论绞又在明年也，今类
2213 明通鉴卷七十九
记之。
秋，七月，戊午，太白昼见。壬戌，毁首善书院。
御史张讷上疏，力诋邹元标、孙慎行、冯从吾、余懋衡等，请毁其讲学书院，从之。
庚午，副都御史杨涟、佥都御史左光斗、给事中魏大中卒于狱。初，涟等入诏狱，许显纯非法拷掠，血肉狼藉，赃不肯承。光斗私计曰：“彼杀我有二法；因我不承而酷刑以毙之，一也；夜半令狱卒潜杀之，二也。承则当下法司，或者有见天之日。”诸入然其言，俱自诬服；及忠贤矫旨五日一比，不下法司，诸入始悔失计。至是追比毕，复以涟、光斗、大中三人另发大监，其夕，同为狱卒所毙。涟之死，土囊压身，铁钉贯耳，最为惨毒；光斗，大中亦皆体无完肤；越数日始报，三人尸俱已溃败不可识矣。
方涟之被逮也，士民数万拥道攀号、所历村市悉焚香建醮，祈祐生还。既死，产入官，不及千金，母妻止宿谯楼，二子至乞食以养。征赃令急，乡人竟出赀助之，至卖菜佣亦为输助。
光斗前兴畿辅水利，寻督学政，士民德之。容城孙奇逢者，节侠上也，与定兴鹿正倡议醵金，诸生争应之，得金数千，谋代输缓狱，而光斗已前毙。正即善继父，世所谓鹿太公者也。光斗死，而其赃未竟，抚按严追，兄光霁坐累死，母以哭子死。都御史周应秋犹以所司承追不力，疏趣之，由是家族尽破。后忠贤定《三朝要典》，移宫一案以涟、光斗为罪魁，议开棺戮尸，有解之者，乃免。
大中长子学洢，以父被逮，号恸欲随行，大中止之，乃微服间行，探刺起居。既抵都，逻卒四布，变姓名匿旅舍，昼伏夜出，称贷以完父赃，未竟而大中毙。学洢恸哭几绝，扶榇归，晨夕号泣，水浆不入口，遂死。崇祯初，赠恤大中。有司以状闻，2214
纪七十几
诏旌学洢为孝子。【考异】杨、左、魏三公之死同H，而报有先后。《明史·本纪》汇书于四月被逮下，《史稿》则分书之，杨、左以是月于申、魏以是月甲戌，然皆据奏报月日也。是月丁未朔，壬申为二十六口，甲戌为二十八日。而三公之死，证之杨、左二公集，魏大中子记其父毙狱，同在二十四日。《明史·大中传》云，“狱卒受指，与涟，光斗同夕毙之”，是三公之死同日。又证之《碧血录》，言“七月二十四日比较，杨、左、魏各受全刑.刑毕，许显纯令将三人发大监。有问之狱吏者，吏嗟曰：“今晚各位大老爷当有壁挺者。是夜，三公果死于锁头。”又证之大中子所记杨，左之死。以二十五日报，其父之死，以二十六日报。《碧血录》言“三公之尸，以二十九日验后从诏狱后户出。”通考诸书，杨、左之死，早大中一两H报，而二十九日之验，则三公俱同日，故《明史·大中传》有“迟数口始报，大中尸至溃数不可识”云云。然则《史稿》之书壬申、书甲戌、皆据报验之日，而《明史·光斗传》记其卒于七月二十六日、亦报验之日也。至三公卒于二十四日之夕，是时燕客在狱，亲见其死，故野史悉据焉，今从之.
壬申，大学士韩炉削籍。炉为霍维华所论，至是逆党李鲁生复劾之，除名。寻又假他事坐赃二千，毙其家人于狱。炉鬻田宅，贷亲故以偿，乃栖止先墓上。
癸酉，太白经天。
甲戌、削故巡抚李三才，光禄少卿顾宪成等籍。时逆党石三畏追论万历辛亥、丁巳、癸亥三京察，首劾三才、宪成、遂及王图、孙丕扬、曹于汴、胡忻、王元翰、王淑抃、汤兆京、王宗贤、王象春、赵南星.张问达、王允成.涂一榛，共十五人。死
者追夺诰命，存者悉除名。【考异】《明史·本纪》.《二编》但记三
才、宪成二人.《史稿》并及王图、孙丕扬等十五人，今姓名据《剥复录》书之。
是月，吏部尚书崔景荣罢。杨、左之狱，景荣移书劝魏广微申救，广微具揭以进，忠贤大怒。广微乃以景荣书为征，曰：“景
2215 明通鉴卷七十九
荣教我也。”于是倪文焕等劾景荣阴护东林、遂奉旨削夺，改左都御史李宗延于吏部代之。
八月，壬午，诏毁天下书院。东林、关中、江右、徽州各书院，俱行拆毁，变价助工，从逆党张讷议也。讷言“各省私创讲堂，皆踵东林为之”，因丑诋邹元标、冯从吾、孙慎行、余懋衡，并及侍郎郑三俊、毕懋良等，俱坐削夺。是时倪文焕亦劾“原任兵部侍郎李邦华，东林高足，向与李三才结为死党，同其从子李日宣狡计，阴谋倾陷善类；员外郎周顺昌窃附东林，营入吏部，厚结汪文言，联姻魏大中。”于是邦华、顺昌俱坐削夺。而日宣时为河东巡盐御史，至是讷复劾其“以会讲入陕，糜费公私”，诏“俟回道时，由都察院考核示惩。”
从吾既归，王绍徽素衔之，谋于忠贤，以乔应甲巡抚陕西，伺杀从吾。应甲至陕，捃摭百方无所得、乃藉讲学毁其书院，曳先圣像，掷之城隅。从吾受挫辱，郁郁卒。
戊子，暴杨、左及熊廷弼罪。谕内阁：“言官有阴怀观望，借题报仇，或捏写蜚书，希图翻案者，朕按祖宗红牌之律，以说谎欺君之罪治之。”皆忠贤矫旨也。
礼部尚书周如磐、侍郎丁绍轼、黄立极俱升尚书。少詹事冯铨升礼部侍郎、并兼东阁大学士，预机务。时阁臣缺，诏推老成干济者，如磐以年老推用；立极与忠贤同乡故援之、绍轼、铨素憾熊廷弼，而铨家居时，曾遗书魏良卿劝兴大狱，至是并推用。铨资浅，年未及四十，逆党李鲁生上言：“成即为老而非必老乎年，干乃称济而即有济于国。”以是忠贤益信之。
乙未，御史袁化中卒于狱。化中前佐高攀龙发崔呈秀赃私，又继杨涟疏劾忠贤，至是遂窜入汪文言狱词中，坐纳杨镐、熊廷弼贿，酷刑拷掠，毙之狱中。
已亥，魏广微罢。初，广微以崔景荣移书救杨.左，颇心动，疏言：“涟等在今日诚为有罪之入，在前日实为卿寺之佐。纵2216
纪七十九
使赃私果真，亦当转付法司，据律定罪；岂可逐日严刑，令镇抚追赃！身非木石，重刑之下，就死直须臾耳。以理刑之职使之追赃，官守安在！勿论伤好生之仁，抑且违祖宗之制。”
疏人，大忤忠贤意。广微惧，急出景荣手书自明，而忠贤怒已不可解，乃具疏乞休。居两月，广微丐顾秉谦为解，忠贤意少释，然卒不自安，复三疏乞休。许之。
壬寅，杀前辽东经略熊廷弼。初，法司论廷弼狱，与王化贞俱论死，已而杨、左诸人俱坐赃毙狱。会逻者获市人蒋应旸，谓“与廷粥子出人禁狱，阴谋叵测”，忠贤遂欲速杀廷弼，其党门克新、石三畏等复希指趣之。而丁绍轼、冯铨与廷弼有隙，方入阁，遂合谋。铨一日侍讲筵，出市刊《辽东传》，谮于上曰：“此廷弼所作，希脱罪耳。”上大怒，至是诏斩西市，传首九边，而化贞竟不诛。御史梁梦环谓“廷弼侵盗军资十七万，”御史刘徽谓“廷弼家资百万，宜籍以佐军”，中旨从之.罄资不足偿、姻族家俱破.江夏知县王尔玉，责廷弼子貂裘珍玩，不获，将挞之，其长子兆珪自刎死。珪母称冤，尔玉去其两婢衣，挞之四十，远近莫不嗟愤。
时太仓人孙文豸、顾同寅作诗诔廷弼，为逻者所得、二人坐诽谤俱斩。连及其同郡编修陈仁锡、修撰文震孟并削籍。【考异】廷弼之死，《明史·本纪》书于是月壬寅，证之《剥复录》，言“二十五日”。而据录中及计氏《北略》所载，谓“忠贤与内阁议处决廷粥，商至日中不决。黄立极曰：“不过夜半，片纸即可了当矣。”遂以二十五日四鼓，中贵捧驾帖至，廷粥沐浴整冠，从容就僇”云云.据此则廷弼以二十五之夜毙之狱中，次日乃枭首而正法于西市，《本纪》作壬寅，正枭首西市之日也，今从之、
甲辰，太仆少卿周朝瑞卒于狱。朝瑞尝请宥熊廷弼罪，令守山海；逆党徐大化与之相讦，至是遂窜入汪文言狱中，坐受廷弼贿，毙之。【考异】《明史·本纪》汇书于四月被逮下，而《史稿》所记
2217 明通鉴卷七十九
袁化中，周朝瑞之死在九月丁未，盖九月二日也。据《燕客》所记，“袁化中死于八月十九日，周朝瑞死于八月二十八日，先后报闻。袁尸以八月二十二口验，周尸以九月初二日验”云云。据此则袁、周二公皆卒干八月，《史稿》所记，盖据报验月日书之。今据《碧血录》。
是月，以王绍徽为左都御史代李宗延也。
九月，壬子，辽东总兵官马世龙误信降人刘伯漒言，遣前锋副将鲁之甲、参将李承先袭取耀州，败于柳河，皆死之。
甲寅，以门工荫魏忠贤弟侄一人锦衣指挥佥事，一人都督同知。
庚申，前陕西副使顾大章卒于刑部狱中。初，杨维垣受徐大化指，讦大章鬻大狱。大章疏辨，维垣复四疏力攻，言“大章受廷弼贿四万”、故辅叶向高保持之，夺俸归。是年起官，历礼部郎中。会大化起大理丞，遂与维垣为忠贤鹰犬，因假汪文言狱连及大章，逮下镇抚拷掠。六人皆坐廷弼贿，而大章赃尤重，盖以实维填初劾语也。及杨、左等五人既死，群小聚谋，谓“诸人潜毙于狱、无以厌人心，宜付法司定罪，明诏天下”，乃移大章刑部狱。比对簿，大章词气不挠，刑部尚书李养正一如镇抚原词，以移宫事牵合封疆，坐六人大辟。爱书既上，忠贤大喜，矫诏布告四方，仍移大章镇抚。大章慨然曰：“吾安可再入此狱！”呼酒与其弟大韶诀，趣和药饮之，不死，投缳而卒。【考异】六君子之死，大章最后，以五人死后复移大章于刑部也。据《碧血录》，大章移刑部在九月初六日，三法司会审在十三日，十四日，因复移镇抚，遂服毒，不殊，次夜投缳而逝。据此则大章以是月十五日死于刑部狱中，录中所记亦与《明史》本传大致符合，今据书之。
初，六君子被逮，秘狱中忽生黄芝，光彩远映，及六人毕人，适成六瓣；或以为祥，大章叹曰：“芝，瑞物也，而辱于此，吾辈其有幸乎！”已而果验。
是月，赐魏忠贤印，文曰“顾命元臣”，客氏印，文曰“钦赐2218
纪七十九 奉圣夫人”。
《三编·发明》曰：明代如蹇、夏、三杨辈、曾各授印章，许其密封言事，故其文多有用“绳愆纠缪”者，为一时优异之典。顾朝廷之上，所言公，公言之；嘉谟入告，虽以责望老臣，而赐印秘陈，苟非其人，即不免开告讦之渐，而况可施之妇寺乎！且是时逆阉窥窃大权，中外爵位黜陟，一任炀灶者之主持，更有何人壅遏之而不使上闻者！其不欲上闻之事、固未尝不可矫旨从中出，而又何待乎赐印！不过习见前朝最异之数，欲毕致于其身而后快，又安顾其名义之不可居也哉！
以吏部侍郎薛三省为礼部尚书，时林尧俞致仕也。
逮御史夏之令，下狱死。初，之令论边事，力诋毛文龙不足恃，忠贤怒，传旨削籍，以阁臣救免。及巡皇城，劾治内使冯忠等，益为忠贤所衔，遂属御史卓迈劾“之令党比熊廷弼”，坐削夺。至是御史倪文焕复劾“之令计陷文龙，几误疆事”，遂速下诏狱，坐赃，拷掠死。【考异】之令削籍在前，逮问在后，其不在行勘之赵南星等十五人之内明矣。今据《剥复录》书之九月下。
冬，十月，丙子，皇三子生。丙戌，诏天下停刑。
庚寅，大学士孙承宗罢。初，承宗屡求罢。是年四月，给事中郭兴治请令廷臣议去留，并论冒饷者，吏部尚书崔景荣力持之，乃下诏勉留，而以简将、汰兵、清饷三事责承宗奏报。承宗方遣诸将分成锦州、大、小凌河、松、杏、右屯诸要害，拓地二百里，罢大将尤世禄、王世钦等，汰军万七千余人，省度攴六十八万，而逆党攻者不已。初，承宗荐马世龙为山海总兵，领中部，俾南、北二部俱受节制。世龙守边颇尽力，言官复以承宗故数劾之。会九月世龙柳河之败，死者四百余人，于是台，省劾世龙，并及承宗，章疏数十上，承宗求去益力，遂许之。
以兵部尚书高第代为经略。第素炀怯，以关外必不可守，欲
2219 明通鉴卷七十九
尽撤锦右诸城守御移关内。袁崇焕力争，谓“兵法有进无退。锦右摇动则宁前震惊，关内亦失保障。”第意坚，且欲并撤宁前二城。崇焕曰：“我宁前道也，官此当死此，我必不去。”第不能夺，乃撤锦州右屯、大、小凌河及松山、杏山、塔山守具，尽驱人关，委弃米粟十余万，军民死亡载途，哭声震野，民怨而军益不振。【考异】《明史·本纪》书高第代在已卯，承宗致仕在庚寅，盖承宗屡请罢，而忠贤亟欲去之，故先代而后罢也。今类书于承宗庚寅罢下。
丙申，逮中书舍人吴怀贤下狱。初，杨涟劾魏忠贤《二十四大罪疏》出，怀贤读之，击节称叹，注其旁曰：“宜如韩魏公治任守忠故事，即时遣戍。”其奴告之，遂被逮。至是下狱拷掠死，籍其家。
庚子，以皇子生，诏赦天下。
是月，以兵部侍郎王永光为本部尚书，代高第也。
十一月，已酉，逮扬州知府刘铎。先是铎愤忠贤乱政，书扇赠游僧，有“阴蕴国是非”句，实欧阳晖诗也。及是僧至京师，厂卫缉获之，得其扇，闻于忠贤。倪文焕，扬州人，素衔铎，嗾忠贤劾以谤讪时政，遂有是逮。
壬子，周如磐罢。
十二月，乙酉，榜东林党人姓名示天下。时御史卢承钦求媚忠贤，乃仿王绍徽《点将录》前事，上言：“东林自顾宪成、李三才、赵南星而外，如王图、高攀龙等，谓之“副帅＇；曹于汴、汤兆京、史记事、魏大中、袁化中谓之＇先锋”；丁元荐、沈正宗、李朴、贺烺、谓之＇敢死军人＇；孙丕扬、邹元标，谓之＇土木魔神＇。请以党人姓名罪状，榜示海内。”忠贤大喜，敕所司刊籍，凡党人已罪未罪者，悉编名其中。
丙戌，以缉获功，荫魏忠贤甥傅应星左都督。
戊子，前吏部尚书赵南星谪戌。南星以汪文言狱词连及，诏下抚按提问。适郭尚友巡抚保定，而巡按马逢皋亦憾南星，乃相
2220
纪七十九
与庭辱之，笞其子清衡及外孙王钟庞，系之狱。坐南星赃万五千，南星家素贫，亲故捐助始获竣，卒戍南星代州，清衡庄浪，钟庞永昌。嫡母冯氏，生母李氏，并哀恸而卒；子生七龄，惊怖死。南星抵戍所，处之怡然。崇祯初，有诏赦还。巡抚牟志夔，忠贤党也，故迟遣之，竟卒于戍所。
辛丑，杖御史吴裕中于午门。时裕中疏诋丁绍轼，忠贤传旨，诘“裕中为熊廷弼姻戚，代之报仇”，廷杖一百，创重死。同时有吏部主事苏继欧迁考功郎中，将调文选，中旨谓为杨涟私党，削籍。既归、适缇骑四出，同里副使孙织锦素附忠贤，遣人怵继欧曰：“逮者至矣。”继欧自经死。后军都督府经历张汶尝被酒诋忠贤，亦下狱拷掠死。
是月，改左都御史王绍徽于吏部，刑部尚书周应秋于左都。应秋家善烹饪，魏良卿过之辄进豚蹄留饮，时号“煨蹄总宪”云。




