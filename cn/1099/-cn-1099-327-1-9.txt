○與蜀撫曾確菴計勦都蠻 【 計勦都蠻】

凌霄既破、我師據險、此天亡小醜之時也、宜乘破竹之勢、早收盪定之功、計蠻眾不過數千、我師當數倍之、無不克者。攻險之道。必以奇勝。□曾卒以此計平賊今可徵兵積餉。為坐困之形而募死士從間道以擣其虛先年破香罏取洮岷。皆用此道。若不奮死出奇。欲以歲月取勝。此自困之計。兵聞拙速。未覩巧之久也。惟公熟計之、劉顯也時以閫事論罷劉帥功名著于西蜀。取功贖過。保全威名。在此一舉。其一切攻圍之計。宜聽其自為便利。勿中制之。唯與之措處軍前賞功募士之費。計軍中一月當費幾何。與其曠日持久不若暫費速罷之為愈也

