司马光　和之美河洲四诗

冉冉河洲晓，晴霞登木杪。

稍见水烟开，孤舟天际小。

司马光

司马光　和之美河洲四诗

杳杳河洲晚，客行殊未返。

目随林鸟还，心共征鸿远。

司马光

司马光　和之美河洲四诗

寂寂河洲夜，芦花绕墟舍。

孤客久未眠，窗灯落寒灺。

司马光

司马光　和之美河洲四诗

漠漠河洲雨，依稀辨村聚。

时哉鸥鸟群，凌乱争鸣舞。

司马光

