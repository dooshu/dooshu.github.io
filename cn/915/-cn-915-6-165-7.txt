◇辟雍乡饮酒赋

时皇帝亲枉万乘之尊兮，以幸乎辟雍。卤簿齐列，百官正容。侍卫参差，阶戟百重。乃延卿士，乃命王公。是日也，定小会之常仪兮，飨殊俗而见远邦，连三朝以考学兮，览先贤之黄同。揖让而升，有主有宾，礼虽旧制，其教惟新。若其俎豆有数，威仪翼翼。宾主百拜，贵贱修敕。酒清而不饮，肴乾而不食。及至ィィ笙磬，皇々钟鼓，琴瑟安歌，德音有叙，乐而不淫，好朴尚古。四坐先迷而后悟，然后知礼教之弘普也。（《艺文类聚》三十八）

