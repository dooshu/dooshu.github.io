杨万里　宿青山市四首

青山业主是玄晖，太白无钱典得伊。

总是诗仙休更讼，两蓑分钓一鱼矶。

杨万里

杨万里　宿青山市四首

云涂雾抹澹葱曨，万匹霜绡罩王龙。

中有双峰不争长，诸峰情愿长双峰。

杨万里

杨万里　宿青山市四首

近看青山却朗然，更无半点雾和烟。

一峰是石高多少，到得峰头即到天。

杨万里

杨万里　宿青山市四首

市心酒店客来尝，且酹仙家十二郎。

鹦鹉鸬鹚何处觅，只将老瓦当瑶觞。

杨万里

