○请王涯等罪名表

涯等儒生，荷国荣宠，咸欲保身全族，安肯构逆？训等实欲讨除内臣，两中尉自为救死之谋，遂至相杀，诬以反逆，诚恐非辜。设若宰相实有异图，当委之有司，正其典刑。岂有内臣擅领甲兵，恣行剽劫，延及士庶，横被杀伤，流血千门，僵尸万计，搜罗枝蔓，中外恫疑。臣欲身诣阙庭，面陈臧否，恐并陷孥戮，事亦无成。谨当修饬封疆，训练士卒。内为陛下心腹，外为陛下藩垣。如奸臣难制，誓以死清君侧。

罗劭权

劭权字昭衡，擢进士第。

