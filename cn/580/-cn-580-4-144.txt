列传第一百四十四 宦者


蒙古以功臣子弟给事内廷，虽间用宦者，不为上所亲信，故弄权病国者无闻焉。至惠宗之世，朴不花始以孽后乡里，夤缘柄用，遂与奸臣，同恶相济。譬之鸩酒，稍濡口吻，而毒已溃裂矣。李邦宁请武宗亲祀太室，可谓昌言。野先帖木儿、赵伯颜不花谏惠宗，尤无愧于吕强、张承业。备著其人，以为彰瘅焉。





