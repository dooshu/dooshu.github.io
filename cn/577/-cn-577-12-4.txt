得广州张判官叔卿书使还以诗代意

得广州张判官叔卿书使还以诗代意〔一〕


乡关胡骑远一云满，宇宙蜀城偏。忽得炎州信，遥从月峡传。云深骠骑幕，夜隔孝廉船〔二〕。却寄双愁眼，相思一作望泪点悬。

〔一〕张叔卿：鲁人，见公《杂述》及《旧书·李白传》。

〔二〕孝廉船：《世说》：张凭谒丹阳尹刘惔，惔留宿，明日乃还船，须臾，惔传教觅张孝廉船，召与同载。





