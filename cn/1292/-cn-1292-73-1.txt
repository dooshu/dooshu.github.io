◇　月赋

月出皎兮，君子之光。□鸡舞蹈於兰渚，蟋蟀鸣於西堂。君有礼乐，我有衣裳。猗嗟明月，当心而出。隐圆严而似钩，蔽修堞而分镜。既少进以扬辉，临庭而高映。匪明皓璧，非浮□莹。躔度运行。阴阳以正。文林辨囿，小臣不佞。

（《西京杂记》上，又《文选·雪赋》注、曹植《责躬诗》注，鲍照《玩月城西门解中》诗注引。案：《初学记》一以为枚乘作，疑误。）



