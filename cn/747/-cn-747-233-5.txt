○城门文

维大唐开元五年，荆州大都督府长史上柱国燕国公张说，谨遣议郎行录事参军皇甫峄，敢昭告於大府城门：天有三光，地有五行，阴阳顺序，庶物以生。霖雨过旬，晦昧不晴，柰何以阴贼阳，以蒙蔽明？恐害嘉，无奉粢盛。维尔崇墉，本人所营，积阴攸处，德在助成。苟人是利，亦神之臧，速收雨，以复天常，报尔特豚，荐尔馨香。谨以清酌脯醢，式陈事。尚飨。

