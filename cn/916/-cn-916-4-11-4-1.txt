【七夕观织女诗】

牵牛悲（岁时杂咏作曹。）殊馆。织女悼（《诗纪》云。一作怨。）离家。一稔期一宵。此期良可（《诗纪》云。一作且。）嘉。赫奕玄门开。飞阁郁嵯峨。隐隐驱千乘。阗阗越星河。六龙奋瑶辔。文螭负琼车。火丹（岁时杂咏作太舟。）秉瑰（岁时杂咏作瑶。）烛。素女执琼华。绛旗若吐电。朱（岁时杂咏作采。《诗纪》云。一作采。）盖如振霞。云韶何嘈嗷。灵鼓鸣相和。停（玉台作亭。）轩纡（《诗纪》作伫。注云。一作纡。）高ツ。（岁时杂咏作眄。）眷予（岁时杂咏作子。）在岌峨。泽因芳露沾。恩附兰风加。（岁时杂咏作和。）明（岁时杂咏作朝。）发相从（岁时杂咏作送。）游。翩翩鸾□罗。同游不同观。念子忧怨多。敬因三祝末。以尔属皇娥。（○玉台新咏三。古今岁时杂咏二十五。《诗纪》三十二。）

