曾丰　龟山之孙杨子顺肇庆一见相投随至德庆谋馆寓迹过从年余辞归乡赋诗

谁续寂寥洙泗弦，濂溪一转至伊川。

只今洛派从头数，之子龟山第二传。

他道已融归正道，后正犹办入先天。

十年二广参皆遍，不以支离易混全。

曾丰

曾丰　龟山之孙杨子顺肇庆一见相投随至德庆谋馆寓迹过从年余辞归乡赋诗

吾教落南无祖师，问谁传得祖师衣。

渊明抵掌今诚是，伯玉摇头昨似非。

相谢十州风月去，自担千古圣贤归。

归囊道价重于利，未必辧羹不下机。

曾丰

