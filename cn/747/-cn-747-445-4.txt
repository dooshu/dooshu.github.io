○请诛回纥表

回纥本人非多，比助其疆者群胡耳。今闻其国方乱，顿莫贺新立未得众，移地健有孽子，及宰相梅录，各将数千人，方相图未服。且兵非利不往，人非财不聚，虏无财利，一乱不可定。夫抚弱攻昧，取乱侮亡者，圣人之道。陛下不以此时乘之，而复归其人，奉其弊，此真所谓借寇兵而资盗粮者也，请尽杀之。

王行先

行先，肃宗时人。

