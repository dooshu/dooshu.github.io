○大唐苏州华亭县顾亭林市新创法云禅寺记

院在市西北隅，其地阜，势极秀。有二大长者，朝议郎前试左金吾卫长史上柱国吾仁约及兄瑛、弟绪并诸子侄，处士杨仲钦及男敬琮、仁敬、敬璇，发心相谓曰：“此市信人极众，僧徒颇多。可以买此地为瞻礼之所。”寻请坚修上士二僧，诣於京洛，请其院名。不旬月而返，果遂其志。广慕信心，便筑基址。贸他山之栋材，召彼郡之良工。不逾二载，大中十三年春建，至十四年冬成。月殿巍峨，屹如涌出，门廊盍匝，可谓化城。工费之间不足者，悉二家之自备，岂止於一二，乃各烽百缗焉。非我二家之志虔，造次而不可及也。续奉祠部牒，改院名为寺讫。奉命纪其年月，以俟未来。







