○对马惊师徒判

〈卜氏为御，马惊，师徒小却，监军纠为无勇，卜氏遂死之。或诔其功，监军请于理，诔者执云非罪。〉

边候时警，闻列将之授师；戎车启行，有仆夫之执御。白刃交下，望军麾而且前；红尘四飞，闻战鼓而俄骇。甚朽索之为御，因交绥而小却。畴昔为政，虽异羊斟不仁；今时败绩，还同卜国无勇；结缨而尽，复矢空非。请易其名，盖难г於下士；将於理，焉可罪於亡魂？虽闻旧经，非辜当失，不诔不罪，斯焉取斯。

