◎许亨

亨，字亨道，（《通典》作许通，避唐讳。）高阳新城人，梁太子中庶子懋子。为安东参军兼太学博士，寻除平西记室参军。太清初，为征西中记室兼大常丞。侯景之乱，避地郢州，邵陵王引为谘议参军，王僧辩袭郢州，召为仪同从事中郎，迁太尉从事中郎，与沈炯对掌书记。敬帝承制，授给事黄门侍郎。陈受禅，授中散大夫，领羽林监，迁太中大夫，领大著作。天嘉中摄太常卿。宣帝即位，拜卫尉卿，太建二年卒，有《梁史》五十三卷。

