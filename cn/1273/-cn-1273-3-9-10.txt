送温君靖侯梁君少慎谢君良牧饶君一梅游学日本三首







送温君靖侯梁君少慎谢君良牧饶君一梅游学日本[175]三首


嘉应松口派师范生往日本学速成师范，曾纪本报。兹温、梁、谢、饶四君既来汕，同人送诗，爰登报以壮其行。——记者附识

到日樱花极海红，蜻蛉河畔正春风。家山自好休回首，一髮中原夕照中。

颇闻徐福童男女，擐甲方为武士装。剩有秦时明月在，海天来照读书床。

新文明接旧文明，浮海东游壮此行。翻尽维新豪杰传，匡时毕竟仗书生。





