释正觉　航海之宾陀防真歇师兄

至人亲见古观音，化迹今居海上岑。

烟机外分青嶂骨，水天中见白云心。

潮痕拥岸棱棱雪，月魄浮波烂烂金。

根境一如能所断，圆通游践法门深。

释正觉

释正觉　航海之宾陀防真歇师兄

得得来寻真歇兄，孤舟扬檝顺潮行。

重联断雁云中字，远赴閒鸥沙上盟。

新味清油爈紫菜，古方淳蜜渍黄菁。

海山只个供盘箸，一段家风不世情。

释正觉

