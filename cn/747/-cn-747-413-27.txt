○授李秀璋开府仪同三司制

敕：仪亚槐庭，宠倒退茅社，议功而赏，旧典斯存。河西观察判官特进检校左散骑常侍兼泗州刺史上柱国李秀璋，识虑深远，理怀明济，劲节不夺，长才有馀。湟中绝塞，久毗戎幕，车师前部，仍领藩条。万里孤军，十年连战，主画以贞师律，推诚而得士心。摧凶陷坚，胜捷相继，军吏缓带，边人反耕。缅思忠劳，益用嘉叹，宜进秩於八命，更衰封於五等。可开府仪同三司，仍封陇州县开国男，馀如故。

