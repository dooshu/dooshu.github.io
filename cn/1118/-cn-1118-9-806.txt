【宫车】


（历代）君王、皇帝别称。《史记·范雎传》：“宫车一日晏驾。”韦昭注曰：“凡初崩为‘晏驾’者，臣子之心犹谓宫车当驾而晚出。”《后汉书·张步传》：“哀帝临崩，以玺绶付贤曰：‘无妄以与人。’……（王闳）举手叱贤曰：‘宫车晏驾，国嗣未立……何事久持玺绶以待祸至邪。’”《资治通鉴·陈文帝天嘉六年四月丙午》：“齐著作郎祖珽……私说士开曰：‘君之宠幸，振古无比，宫车一晚驾，欲何以克终？’士开因从问计。珽曰：‘宜说主上云：……今宜令皇太子早践大位，以定君臣之分。若事成，中宫、少主必皆德君，此万全计也。请君微说主上令粗解。’”《宋史·吕端传》：“太宗崩，李皇后命继恩召端……皇后曰：‘宫车已晏驾，立嗣以长，顺也，今将如何？’”《明史·席书传》：“今上入继在宫车晏驾之后。”《清史稿·王文韶传》：“宫车既出，三日，始追及怀来。”





