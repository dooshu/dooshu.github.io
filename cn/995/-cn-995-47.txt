吴谨微　游仙都五首

薄宦驱人畏简书，金柔暑浊倦征途。

归来有意寻真境，路入仙都不惮迂。

吴谨微

吴谨微　游仙都五首

辙迹峰前聊息迹，忘归洞口未能归。

往来名利憧憧者，著脚仙都亦自稀。

吴谨微

吴谨微　游仙都五首

黄冠道士老而癯，相对谈玄一事无。

劝我莫教沉宦海，人间亦自有仙都。

吴谨微

吴谨微　游仙都五首

石笋古传八百丈，鼎湖仙去几千年。

我疑二事无从政，但信仙都是洞天。

吴谨微

吴谨微　游仙都五首

山下霏微雨洒尘，门前嘹唳鹤迎人。

遂成一觉仙都梦，更访遗踪得隐真。

吴景

