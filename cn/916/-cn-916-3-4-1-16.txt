【秋胡行】

〖《诗纪》云。一作佳人期。〗

朝与佳人期。日夕殊不来。嘉肴不尝。旨酒停杯。寄言飞鸟。告余不能。俯折兰英。（《类聚》作黄。乐府、《广文选》同。）仰结桂（《广文选》误作佳。）枝。佳人不在。结之何为。从尔何所之。乃在（《类聚》作至。）大海隅。灵若道言。贻尔明珠。企予望之。步立踟（《类聚》作躇。）蹰。（乐府作踌躇。）佳人不来。何得斯（《类聚》作何。乐府同。）须。（○《类聚》四十一。《乐府诗集》三十六。《广文选》十三。《诗纪》十二。）

