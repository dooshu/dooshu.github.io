黄庚　挽卫山斋

楹梦惊残忽告终，儒林多士失宗工。

云间便觉无清气，江上谁能继古风。

蕙帐夜阑孤鹤怨，茅斋人去九山空。

我来岂为私情哭，痛哭君亡吾道穷。

黄庚

黄庚　挽卫山斋

武公后裔有仍孙，德望才名世所尊。

拟向山中专注易，忽传地下趣修文。

月楼不复赓诗句，春阁犹思共酒樽。

痛恨死生千古隔，西风吹泪湿秋云。

黄庚

