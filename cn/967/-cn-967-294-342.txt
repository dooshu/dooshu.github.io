李曾伯　宜兴山房十首

晓起炉烟一缕清，梵音缭绕槛轩行。

须臾日上松梢了，又听斋钟相斋鸣。

李曾伯

李曾伯　宜兴山房十首

斋罢鸡志转午天，地虚人寂境萧然。

两三衲子自来去，时取茶芽煮涧泉。

李曾伯

李曾伯　宜兴山房十首

檐影亭亭日正中，莓苔不扫绝尘踪。

闭门相共蒲团坐，看读华严一卷终。

李曾伯

李曾伯　宜兴山房十首

薄霭垂垂欲暮时，渐生霜气著征衣。

山深不见牛羊下，惟有樵人荷担归。

李曾伯

李曾伯　宜兴山房十首

烧罢天香月半昏，掩扃才了便呼灯。

窗前诵彻渊明赋，却傍禅床听葛藤。

李曾伯

李曾伯　宜兴山房十首

月暗山空夜倍长，清谈消遣睡毋忙。

山中新酒幸堪饮，何惜一杯相共尝。

李曾伯

李曾伯　宜兴山房十首

四壁寒蛩作苦吟，唤回旅梦约三更。

不知身在禅房宿，误听松风做雨声。

李曾伯

李曾伯　宜兴山房十首

薄薄新寒透被轻，醒来窗隙弄微明。

山中不用梅花角，自有枝禽报五更。

李曾伯

李曾伯　宜兴山房十首

俄顷钟声到枕边，朦胧晓色试霜天。

披衣欲起浑无事，赢得平明一觉眠。

李曾伯

李曾伯　宜兴山房十首

稚子敲门唤起休，金乌早照屋山头。

饭余欲看蟠松去，可是今朝作雨不。

李曾伯

