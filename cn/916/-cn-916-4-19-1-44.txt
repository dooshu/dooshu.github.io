【青阳度】

〖三曲〗

〖古今乐录曰：青阳度。倚歌。凡倚歌悉用铃鼓。无弦有吹。〗

隐机倚不织。寻得烂熳丝。成匹郎莫断。忆侬经绞时。碧玉捣衣砧。七宝金莲杵。高举徐徐下。轻捣只为汝。

青荷盖绿水。芙蓉披（玉台作发。）红鲜。下有并根藕。上生并头（玉台作同心。）莲。（乐府作目连。○《乐府诗集》四十九。《诗纪》四十二。又玉台新咏十引末一曲作青阳歌。）

