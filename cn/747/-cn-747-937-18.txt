○川主醮九曜词

臣叨荷国恩，谬分戎阃，西南粤壤，{髟矛}蜀雄都，三舍当参井之躔，八国控羌蛮之域。区封既广，统制斯难，常虏非才，有负殊寄，夙夜忧惧，不敢遑安。近岁以来，凶灾未息，疾疠时起，干戈日寻。今按考黄图，验求元历，分野之内，太白将临，况运兵筹，方武旅。仰裁成之义，仗肃杀之威，伫静四郊，以康万姓。伏冀天光俯鉴，圣力潜资，濡渥泽於九重，救倒悬於千里，弓解甲，凿井耕田，里闾无瘥疫之家，远近有欢呼之俗，长庚所指，幽滞俱通，即永荷昭之恩。不任。

