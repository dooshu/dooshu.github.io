李洪　和人

杨柳疏疏已报秋，月华如水浸阶头。

惜无画手王摩诘，貌取一宵一段愁。

李洪

李洪　和人

池面粼粼已送凉，小窗危坐听风篁。

不应尚厌秋来热，已减炎天五刻长。

李洪

李洪　和人

庭前槐树绿阴阴，静听玄蝉尽日吟。

枕簟虚凉清梦境，了无俗物动禅心。

李洪

李洪　和人

夕阳返照树头明，天外虹收放晚晴。

洗尽尘埃初雨过，一蝉飞入绿槐鸣。

李洪

