陆文圭　赠翟良甫洛人南游

温洛天地中，父老升平年。

清游盘石坐，醒酒落花眠。

胜地已陈迹，故事空遗编。

铜驼泣秋雨，祸机始杜鹃。

耆英日凋谢，嵩高无人烟。

怀古笑我迂，慕学嗟子贤。

购书或千金，卧榻馀一氈。

低头肯揖吏，闭口不言钱。

情已寄丘壑，足犹履山川。

驾言远寻师，胡为近拾旃。

煌煌邵程业，百世谁能傅。

陆文圭

