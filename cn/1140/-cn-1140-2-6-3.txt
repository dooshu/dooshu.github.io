山阴赠张登子

步屧过从惯园林讌集频乞泉分玉带【泉名】携酒坐花茵弱冠思游洛英词拟过秦官居沧澥郡恩到日南人逸兴青云发闲心白社亲归来槛水曲大笑桃源春一研堪双璧千峰是四邻牀余王氏笏名重郭公巾金谷花无数兰亭书絶伦苦吟不暇嬾好客岂知贫濩落年犹壮骞腾志未申情知恋丝竹岂合老松筠

