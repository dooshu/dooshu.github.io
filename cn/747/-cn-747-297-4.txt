○为益州刺史贺赦表

臣某言：臣伏奉二月二十二日制书，大赦天下，恭惟大赍，踊跃无地。臣闻德至於天，真符幽感；业齐於圣，神物昭光。伏惟应天皇帝陛下纂复睿谟，定天保，英茂开聪圣之体，文章焕皇王之烈，道禄锡允，卜食延休。顺天翊圣皇后垂耀轩辕，命兆沙麓，明章教训，以致其功，阴助宣於阳灵，坤德承顺於乾道。是故贶流椒掖，庆发瑶筵，祥五云，绚丹黄而振色；プ六服，合黼藻而融文。皇欢载纡，滂泽时降，洗涤逋秽，洽润资生，恩宥生死之愆，荣加命妇之爵，凡在区宇，孰不戴欣？臣忝二方岳，化理蔑闻，参一物而г恩，齿同列以称庆。无任下情蹈舞之至。

