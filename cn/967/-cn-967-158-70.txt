李弥逊　次韵李丞相送行二首

三年袖手卧江滨，着眼科成出世人。

笔下风云作时雨，胸中丘壑作阳春。

买山尘外曾相见，漉酒愁边情更亲。

惜取风骚等闲句，他时密膝咏臣邻。

李弥逊

李弥逊　次韵李丞相送行二首

山畔孤亭一水滨，归来华发已欺人。

脱身异县干戈地，得意吾庐笋蕨春。

早着青衫成底事，惯遭白眼欲谁亲。

此君真有高人节，肯与山翁作近邻。

李弥逊

