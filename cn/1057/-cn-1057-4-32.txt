送李群玉赴举

 (1)


故人别来面如雪 (2) ，一榻拂云秋影中 (3) 。玉白花 (4) 红三百首 (5) ，五陵谁唱与春风 (6) ？

(1) 《唐书·艺文志》：“李群玉诗三卷，后集五卷，字文山，澧州人。裴休观察湖南，厚延致之。及为相，以诗论荐，授校书郎。”

(2) 吴筠诗：“故人杯酒别。”虞世南《史略》：“卢士深妻，崔林义之女，有才学。春日以桃花 儿面，咒曰：取红花，取白雪，与儿洗面作光悦。”

(3) 《后汉书·陈蕃传》：“郡人周璆，高洁之士，前后郡守招命，莫肯至，唯蕃能致焉，字而不名，特为置一榻，去则县之。”吴均诗：“车中旌拂云。”

(4) 一作“化”。

(5) 《论语疏》：“诗三百者，言诗篇之大数也。”

(6) 《后汉书·班固传》：“南望杜霸，北眺五陵，英俊之域，绂冕所兴。”《说苑》：“管仲曰：吾不能以春风风人，春雨雨人，吾道穷矣。”





