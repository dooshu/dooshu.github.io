○谢信物书

右件鞍辔马腰带甲胄枪剑麝脐琥珀玳瑁金棱碗越瓷器并诸色药物等，皆大梁皇帝降使赐贶。雕鞍撼玉，坚甲烁金。十围希世之珍，六辔绝尘之用。枪森蛇擀，剑耀龙锋。金棱含宝碗之光，秘色抱青恣之响。上药非蜀都所纪，名香从外国称奇。远有珍华，并由惠好。顾酬谢而增愧，仰渥泽以难胜。捧阅品名，实惭受。

