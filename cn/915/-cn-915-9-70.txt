◎贺琛

琛字国宝，弟之子，普通中，刺史临川王辟为祭酒从事史，补国侍郎兼太学博士，迁中卫参军，尚书通事舍人，通直正员郎，征西鄱阳王中录事，进尚书左丞，历员外散骑常侍、御史中丞，免，复为尚书左丞，迁给事黄门侍郎、散骑常侍、太府卿。太清中为云骑将军中军宣城王长史，东府城陷，为侯景所获，台城陷，逃归会稽，复执送景，以为金紫光禄大夫，遇疾卒。

