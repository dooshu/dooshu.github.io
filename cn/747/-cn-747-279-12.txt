○请封东岳表

臣闻道协乾坤，圣人之元德；功存礼乐，王者之能事。故旁徵前载。博考鸿名，躬历数之期，遇天人之应，莫不发号施令，外中合符，泽浸黎元，以茂声实者矣。伏维开元神武皇帝陛下握符提象，出震乘图，英威迈於百王，至德加於四海。梯航接武，毕尽戎夷之献；耕凿终欢，不知尧舜之力。恶除氛，增日月之光辉；庆袭休荣，杂烟之气色。灵物绍至，休祥沓委，江茅将高阝黍均芳，双与一茎齐烈。固可以稽典训，设坛场，悉符瑞之美，答神之贶。谦而不发，虽在於圣心；理则难辞，孰违於天意？臣幸遭昌运，谬齿周行，咸申就日之诚，愿睹封峦之庆。无任勤恳之至，谨於朝堂奉表陈情以闻。

