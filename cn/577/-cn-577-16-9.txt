十月一日


有瘴非全歇，为冬亦不吴作不亦难。夜郎溪日暖〔一〕，白帝峡风寒。蒸裹如千室〔二〕，焦糟一作糖幸一柈。兹辰南国重，旧俗自相欢。

〔一〕夜郎：《水经注》：温水出牂牁夜郎县，县故夜郎侯国也。《前书》：夜郎县有遯水，东至广郁。

〔二〕蒸裹：《齐民要术》：裹蒸生鱼，方七寸准，又云五寸准，豉汁煮秫米如蒸熊。生姜、橘皮、胡芹、小蒜、盐细切熬糁，膏油涂箬，十字裹之。糁在上，复以糁屈牖纂之。





