邓肃　偶成二首

我生诗酒弄林泉，紫诏三呼出洞天。

高视尘寰但蚊睫，冷看时辈耸鸢肩。

山间已袖婴鳞手，物外今还钓月船。

若使儿曹知此乐，人人同得地行仙。

邓肃

邓肃　偶成二首

数椽茅屋傍山隈，野草如云径不开。

小院纵横行蚁阵，孤灯明灭纵蚊雷。

并包益见乾坤大，扫灭何时风雪来。

磊块胸中何处洗，酒行到手莫停杯。

邓肃

