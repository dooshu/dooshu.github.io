李昿　侍郎吟思愈清逸才无敌唱弥高而和弥寡我已竭而彼转盈欲罢不能盖彰

地僻尘埃少，幽居一院清。

自题花色号，暗记树根茎。

竹撼萧疏影，松摇淅沥声。

也知园辅和，随分适闲情。

李昿

李昿　侍郎吟思愈清逸才无敌唱弥高而和弥寡我已竭而彼转盈欲罢不能盖彰

地僻尘埃少，豪家莫笑贫。

林亭长在目，杖屦不离身。

阅古书盈架，防讥粟满囷。

朝中及我者，能有几何人。

李昿

李昿　侍郎吟思愈清逸才无敌唱弥高而和弥寡我已竭而彼转盈欲罢不能盖彰

地僻尘埃少，於身颇自安。

望山秋阁迥，占月夜庭宽。

四野霜才殒，千林叶尽乾。

凌晨入朝去，拂面晓风寒。

李昿

李昿　侍郎吟思愈清逸才无敌唱弥高而和弥寡我已竭而彼转盈欲罢不能盖彰

地僻尘埃少，闲门掩绿苔。

长因五字至，暂得两眉开。

信步寻三迳，祛寒饮一杯。

何曾问家计，散庭自堪咍。

李昿

李昿　侍郎吟思愈清逸才无敌唱弥高而和弥寡我已竭而彼转盈欲罢不能盖彰

地僻尘埃少，家贫显静南，

门前多野景，墙外是精蓝。

美食身非稼，丰衣妇不蚕。

因思寒食者，饱暖自须惭。

李昿

