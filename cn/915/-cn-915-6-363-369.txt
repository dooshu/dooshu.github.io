○奏劾王衍



衍与司徒梁王彤书，写呈皇太子手与妃及衍书，陈见诬之状，彤等伏读，辞旨恳恻，衍备位大臣，应以义责也。太子被诬得罪，衍不能守死善道，即求离婚，得太子手书，隐蔽不出，志在苟免，无忠謇之操，宜加显责，以厉臣节，可禁锢终身。（《晋书·王衍传》，衍女为愍怀太子妃，太子为贾后所诬衍惧，自表离婚，贾后既废，有司奏衍云云。）



