徐铉　离歌辞五首

莫折红芳树，但知尽意看。

狂风幸无意，那忍折教残。

徐铉

徐铉　离歌辞五首

朝日城南路，旌旗照绿无。

使君何处去，桑下觅罗敷。

徐铉

徐铉　离歌辞五首

事与年俱往，情将分更深。

莫惊客鬓改，只是旧时心。

徐铉

徐铉　离歌辞五首

暂别劳相送，佳期愿莫违。

朱颜不须老，留取待郎归。

徐铉

徐铉　离歌辞五首

拂匣收珠佩，回灯拭薄妆。

莫嫌春夜短，匹似楚襄王。

徐铉

