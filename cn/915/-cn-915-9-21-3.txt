◇直坊赋（并序）

余以天监六年为洗马，十七年复直中舍之坊，感因怀旧，凄然而作。

岁惟奄茂，清明送风。承恩从官，自府游宫。信吾生之多幸，达六合之大同。何坊禁之寥阒，对长庭之芜水。门幽幽而重闭，室而内静。应晓刻而坐朝，听鸣钟而自警。虽生风於螟，终罕曜於阳景。颇留连於九思，恒殷勤於三省。於时也，春果馀英，夏条垂实。殿穹窿而起阴，槐连拳而负日。傍高墉之逦迤，观层扉之郁律。写学宫於洛都，摹画堂於汉室。台榭千名，仙灵闲出。（《艺文类聚》六十二）

