八


犬马齿今四十有七矣。苟生窃禄，无所建明，触事感时，怃然自失。乃荷老师记忆，岁领嘉贶，愈久愈亲，寖隆寖重，非浅薄所能当也。深惟浅薄无可云报，惟当以向后余生，矢竭丹诚，求无负于老师家国之托云尔。

余具别楮，统冀台原。

答符卿徐继斋

贱日远辱记存，深荷雅念。所惠至腆，愧不敢当，谨领茶瓯一事，用承远意，余辄璧诸使者。

别谕一一领悉。仆在此，诸可无虑也。





