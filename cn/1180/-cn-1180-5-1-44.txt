主明臣直


唐史纪：太宗尝罢朝，怒曰：“会须杀此田舍翁。”后问为谁，上曰：“魏徵每廷辱我。”后退，具朝服，曰：“妾闻主明臣直，今魏徵直，由陛下之明故也。妾敢不贺！”上乃悦。

唐史上记：太宗曾一日朝罢还宫，忽发怒说：“少间定要杀了这个田舍翁。”时长孙皇后问说：“陛下要杀谁？”太宗说：“是魏徵。此人不知忌讳，每每当着众臣僚攻击我的过失，羞辱我，我十分忍受不得，所以要杀他。”长孙皇后贤德，知道魏徵是个忠臣，乃退去，穿了朝贺的袍服，来对太宗说：“妾闻古云：上有明哲之君，则下有鲠直之臣。今魏徵之直言不阿，由陛下之圣明，能优容之故也。君明臣直，乃千载难逢，国家盛事。妾敢不称贺！”太宗闻皇后之言，其心乃悦。

尝考自古创业守成之令主，虽圣明天挺，然亦有内助焉。观长孙皇后之于唐太宗，虽夏之涂山，周之太姒，无以过之矣。太宗外有忠臣，内有贤后，天下安得不太平！





