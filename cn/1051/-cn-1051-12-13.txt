崔敦诗　淳熙元年端午帖子词　皇帝合六首

双秀云牟实，三眠雪茧丰。

无人知帝力，浑在舜弦中。

崔敦诗

崔敦诗　淳熙元年端午帖子词　皇帝合六首

御柳垂波绿，宫槐覆幄凉。

香风随步辇，偏到殿中央。

崔敦诗

崔敦诗　淳熙元年端午帖子词　皇帝合六首

采缕萦朱户，芳菰剪翠筒。

风光天上别，景物世间同。

崔敦诗

崔敦诗　淳熙元年端午帖子词　皇帝合六首

千的桃印明金殿，百子榴房照绮疏。

清晓宫门放鱼钥，内家催进恤刑书。

崔敦诗

崔敦诗　淳熙元年端午帖子词　皇帝合六首

幽芳拂拂朝香度，密叶阴阴昼影圆。

玉食未应须角黍，君王端是念忠贤。

崔敦诗

崔敦诗　淳熙元年端午帖子词　皇帝合六首

双人绿艾消民沴，五色朱丝奉帝龄。

向晚封章都阅遍，翠舆初过水心亭。

崔敦诗

