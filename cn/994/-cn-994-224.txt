吴芾　和陶劝农韵勉吾乡之学者

士农工商，古有四民。

惟儒最贵，但患非真。

诚能力学，进必有因。

傥或中辍，岂能为人。

吴芾

吴芾　和陶劝农韵勉吾乡之学者

譬如田家，所仰黍稷。

要当早夜，勤于种植。

惰而自安，不稼不穑。

岁云暮矣，何由足食。

吴芾

吴芾　和陶劝农韵勉吾乡之学者

吾乡人物，散处川陆。

岂无艇民，生而清穆。

亦既从师，步趋随逐。

亦既穷经，访寻归宿。

吴芾

吴芾　和陶劝农韵勉吾乡之学者

奈何人性，易流难久。

才及长成，即求配耦。

稍得其资，复营南亩。

自瀑自弃，有同游手。

吴芾

吴芾　和陶劝农韵勉吾乡之学者

大抵名儒，岂患穷匮。

大抵外物，岂在侥冀。

学成道尊，富贵自至。

不学空虚，非惟自愧。

吴芾

吴芾　和陶劝农韵勉吾乡之学者

纵得美官，人亦见鄙。

若博群书，更坚素履。

虽处常流，亦超尘轨。

一旦进为，必兼众美。

吴芾

