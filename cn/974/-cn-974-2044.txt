梅尧臣　戊子三月二十一日殇小女称称三首

生汝父母喜，死汝父母伤。

我行岂有亏，汝命何不长。

鸦雏春满窠，蜂子夏满房。

毒螫与恶噪，所生遂飞扬。

理固不可诘，泣泪向苍苍。

梅尧臣

梅尧臣　戊子三月二十一日殇小女称称三首

蓓蕾树上花，莹絜昔婴女。

春风不长久，吹落便归土。

娇爱命亦然，苍天不知苦。

慈母眼中血，未乾同两乳。

梅尧臣

梅尧臣　戊子三月二十一日殇小女称称三首

高广五寸棺，埋此千岁恨。

至爱割难断，刚性挫以钝。

泪伤染衣班，花惜落蕂嫩。

天地既许生，生之何遽困。

梅尧臣

