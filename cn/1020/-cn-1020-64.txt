晁补之　次韵两苏公讲筵唱和四首

白发归联侍从荣，未应江海叹飘零。

禽鱼不与钧天观，想见群龙舞洞庭。

晁补之

晁补之　次韵两苏公讲筵唱和四首

李公素誉压朝端，曾泝龙门鬣未干。

虽愧彭宣惟赐食，未惭贡禹亦弹冠。

晁补之

晁补之　次韵两苏公讲筵唱和四首

缵服忧勤未有言，诸儒经术侍彤轩。

九畴咸叙今天锡，三画何人昔梦吞。

晁补之

晁补之　次韵两苏公讲筵唱和四首

金玉谁人咏德音，太平无象属人心。

日高初散露门讲，天上五云宫殿深。

晁补之

