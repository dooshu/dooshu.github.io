◇为第六叔让重除吏部尚书表

臣闻专刂犀截雁，必俟昆吾之锋；逐日追风，信资伯乐之骏。未有骖驾蹇足，而方骋遥途；采艺铅刀，而求其断割。伏惟则哲为体，事艰历代，明别攸寄，义重前王。必使玉石薰莸，区别靡杂，泾渭玄黄，条流不爽。自非伯豪之天下能称，仲子之时人归德，孝先之拔真抑伪，巨源之黜恶举善，然後可以铨镜流品，平均衡石。（《艺文类聚》四十八）

