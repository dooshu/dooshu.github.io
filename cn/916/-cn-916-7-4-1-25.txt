【谢临川灵运游山】

江海经□回。山峤（本集作矫。）备盈缺。灵境信淹留。赏心非徒设。平明登云峰。杳与庐霍绝。碧障长周流。金潭恒澄彻。（《文选》作澈。）洞（《文选》作桐。）林带晨霞。石壁映初晰。乳窦既滴沥。丹井复寥□。岩□转奇秀。□岑（《文选》作岑□。韵补同。）还相蔽。赤玉隐瑶溪。云锦被沙□。夜闻猩猩啼。朝见鼯鼠逝。南中气候暖。朱华凌白雪。幸游建德乡。观奇经（本集作探。）禹穴。身名竟谁辨。（李善本《文选》作辩。）图史终磨（本集作摩。）灭。且泛桂水潮。（韵补作湖。）映月游海ㄛ。摄生贵处顺。将为智者说。（○本集四。《文选》三十一。《诗纪》七十六。又韵补五引□、蔽二韵。ㄛ、说二韵。）

