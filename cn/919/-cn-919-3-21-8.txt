胜骏丸

治元气不足，真气虚弱，及诸虚寒湿气进袭，手足拳挛，脚指连脚面拘急，走注疼痛，筋脉不伸，行步不随。常服益真气，壮筋骨，黑髭须，滑皮肤，一切足弱鹤膝诸风。

附子（一枚，炮去皮脐） 当归（酒浸一宿） 天麻（酒浸） 牛膝（酒浸） 酸枣仁（炒） 熟地黄（酒浸） 防风（去叉，各二两） 木瓜（四两） 乳香（半两，别研） 麝香（一分，别研） 全蝎（去毒）木香 没药（别研） 羌活 甘草（炙，各一两）上件为细末，用生地黄三斤，净洗，研烂如泥，入无灰酒四升，煮烂如膏，以前药匀和，杵令坚，每两作十丸。每服一丸，细嚼临睡酒下。地黄膏，春夏极多，遇冬，或无地黄，只炼蜜为丸，如梧子大。每服五十丸，盐汤温酒下。

脚气总治

