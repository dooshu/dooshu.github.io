陈造　送严上舍并寄诸公十首　寄张次夔县丞

自昔金陵幕，周旋未尽能。

凄凉论阀阅，突兀擅声称。

直己堪从事，公言不负丞。

嗣当蜚鹗牍，留眼看依乘。

陈造

陈造　送严上舍并寄诸公十首　寄张次夔县丞

闻道张夫子，还家俗累轻。

两官终短袖，五字屹长城。

龙断悲人世，烟云写物情。

只今遥夜月，独许伴空明。

陈造

