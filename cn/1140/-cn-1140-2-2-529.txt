戴枫仲古鼎诗

我不识古物鼎钟埒錡釡巧手乱真贋世远谁记睹忆昔官齐州罇?出深土云发景公墓坠道中掘取遗我提梁卣丹翠烂杂组摩挲非近玩质重难轻举寜知枫阁翁珍此随寝处携来万里余什袭锦囊贮光怪何陆离刻画辨马鼠藴义取阴阳纪年寓子午吾友王石史好古胜甘乳羲黄及周秦铸鼎传遗矩考图验形式精详穷髪黍胪列数千年直作鼎世谱博雅二三君铭赞同石鼔英辞再三读叹息敢狎侮九鼎既沉沦魑魅如虓虎经过浩刼存神物慎所与知翁宝书画贵比天球伍惟怀振古心古人可共语

