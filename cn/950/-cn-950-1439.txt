杨万里　瑞香盛开，呈益国公二首

近看丁香万粒攒，远看却与紫球般。

谁将玉胆蔷薇水，新濯琼肤锦秀禅。

净界薰修尔芬馥，无人翦剔自团栾。

下元前至上元後，省得龙沉与麝兰。

杨万里

杨万里　瑞香盛开，呈益国公二首

针来大笋束仍攒，作麽开时色两般。

荀令金炉炷沉水，昭容紫袖衬中禅。

同花异叶株株异，一种栾枝节节栾。

雪里寒香得三友，溪边梅与畹边兰。

杨万里

