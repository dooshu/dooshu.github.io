曾丰　檄充晋康考官舟行薄暮霞光与水相映缅怀诸幕兄二首

水作琉璃碧，霞为琥珀红。

因依光迭射，毕竟色俱空。

鼓楫乘秋气，掀篷纳晚风。

长教凉似许，判得住南中。

曾丰

曾丰　檄充晋康考官舟行薄暮霞光与水相映缅怀诸幕兄二首

同幕时相叙，清谈到夜分。

一朝才被檄，两处便拘文。

未学归巢雁，犹为出岫云。

南中不闻雁，有雁不堪闻。

曾丰

