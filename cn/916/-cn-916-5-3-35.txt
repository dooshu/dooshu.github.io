【应□】

汝颍之士。流离世帮。颇有飘薄之叹。

嗷嗷云中雁。举翮自委羽。求凉弱水湄。违寒长沙渚。顾我梁（六臣本《文选》注云。五臣作凉。）川时。缓步集颍许。一旦逢世难。沦薄恒羁旅。天下昔未定。托身早得所。官渡（《文选》作度。六臣本注云。五臣作渡。）厕一卒。乌林预艰阻。晚节值众贤。会同庇天宇。列坐荫华榱。金樽盈清醑。始奏延露曲。继以兰夕语。调笑辄酬答。嘲谑无（六臣本《文选》注云。五臣作非。）惭沮。倾躯无遗虑。在心良已叙。（○同上）

