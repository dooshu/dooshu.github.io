◎天目中峰禅师词

天目中峰禅师与赵文敏为方外交，同院冯海粟学士甚轻之。一日，松雪强中峰同访海粟，海粟出赋梅花百绝句示之，中峰一览毕，走笔成七言律诗如冯之数，海粟神气顿摄。尝赋行香子词云："短短横墙。魏矮疏窗。一方儿、小小池塘。

高低叠嶂，曲水连旁。也有些风，有些月，有些香。日用家常。竹几藤床。尽眼前、水色山光。客来无酒，清话何妨。但细烘茶，净洗盏，滚烧汤。"又云："阆苑瀛洲。金谷琼楼。算不如、茅舍清幽。野花绣地，莫也风流。却也宜春，也宜夏，也宜秋。 酒孰堪笋。客至须留。更无荣、无辱无忧。退闲是好，蓍甚来由。但倦时眠，渴时饮，醉时讴。"又云："水竹之居。吾爱吾庐，石粼粼、乱砌阶除。轩窗随意，小巧规模。却也清幽，也潇洒，也安舒。懒散无拘。此等何如。倚阑干、临水观鱼。风花雪月，赢得工夫。好炷些香，图些画，读些书。"若不经意出之者，所谓一一天真，一一明妙也。［笔记］

