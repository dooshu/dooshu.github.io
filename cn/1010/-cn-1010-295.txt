郑刚中　十二月二日腊祭前一日致斋惠照清叟察言观色院三绝

峨冠执法公家整，端冕临祠我亦严。

深米炉香通问讯，小寒清坐隔疏帘。

郑刚中

郑刚中　十二月二日腊祭前一日致斋惠照清叟察言观色院三绝

腊祭精严古院幽，邻房不敢对茶瓯，

何时芒履扶筇竹，度岭相寻溪岸头。

郑刚中

郑刚中　十二月二日腊祭前一日致斋惠照清叟察言观色院三绝

柳眼浅窥湖水畔，梅花瘦著竹篱边。

残年未便无冰雪，春意云何已断然。

郑刚中

