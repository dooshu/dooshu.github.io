曾丰　公迈何遄

公之西矣，蜀人是谣，

都人是嚣。诏予华衮，

亟哉来朝。彩熊既税，

彩鹢既发。月逗岁遛，

竣其未达。都人曰嘻，

吾国君师。欲猷欲为，

未得良毗。

曾丰

曾丰　公迈何遄

公之东矣，蜀人是恋，

潭人是羡。诏予油幢，

亟哉往殿。列城既倾，

列骑既迎。日裴月徊，

倘其未行。潭人曰噢，

吾家耋孺。不襦不裦，

莫能略顾。

曾丰

曾丰　公迈何遄

公之南矣，潭人是怀，

洪人是留。议夺朱幡，

亟哉还休。御者既靷，

钱者既挽。俄驰顷驱，

僩其未返。洪人曰{左口右焉}，

吾土山川。有真有仙，

可伴长年。

曾丰

