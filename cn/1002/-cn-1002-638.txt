曾丰　重九独酌次偶成数韵呈江司法李帐干并同游诸僚兄二首

浓煮茯苓饮，细研松柏脂。

虽名为节物，未必合时宜。

旨酒淘茱糁，华颠岸菊枝。

妻孥争笑我，将老尚儿痴。

曾丰

曾丰　重九独酌次偶成数韵呈江司法李帐干并同游诸僚兄二首

孙盛龙山集，刘洪凤岭游。

孰非陪好客，俱不负高秋。

白发与时背，清风劝我休。

黄花娇媚意，喜上少年头。

曾丰

