○对以管听凤判

〈乙以管听雌雄之凤而不合，将罪之，云中国无核均者。〉

凤凰于飞，声中律吕；雌雄是听，道在伶伦。通乎忽微，探彼幽赜，瞻言乙也，忝迹於斯。岂术数之未精，而饰情之有诉。且轩辕已降，岁序兹深，推律者宁止於一家，探竹者无闻於绝塞。遐求ㄍ谷，近舍金门，荀勖声高，县同此设；京房识远，有愧其能。既谢知音，宜从罪。

