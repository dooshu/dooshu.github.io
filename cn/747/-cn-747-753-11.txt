○池州重起萧丞相楼记

萧丞相为刺史时，树楼於大厅西北隅，上藏《九经》书，下为刺史便厅事，大历十年乙卯建。会昌四年甲子摧，木悉朽坏，无一可取者。刺史李方元具材，刺史杜牧命工，南北ニ相距五十六尺，东西四十五尺，十六柱，三百七十六椽，上下凡十二间，上有其三焉，皆仍旧制。以会昌五年五月毕，自初至再，凡七十一年。丞相讳复，实相德宗皇帝焉。京兆杜某记。

