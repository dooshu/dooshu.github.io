○劾吏部铨选不实奏

贞元七年冬，以京兆府逾滥解选，已授官总六十六人。或有不到京铨试，悬受官告，又按选格铨状，选人自书。试日书迹不同，即驳放。殿选违格文者，不复验及。降资不尽，或与注官。伏以承前选曹乖谬，未有如此，遂使衣冠以贫乏待阙，奸滥以贿赂成名，非陛下求才审官之意。

崔元翰

元翰名鹏，以字行，博陵人。举进士，应博学宏词贤良方正直言极谏科三举，皆甲第。累迁礼部员外郎知制诰，终比部郎中。

