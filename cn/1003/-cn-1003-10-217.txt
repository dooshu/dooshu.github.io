曾巩　秋怀二首

流水寒更澹，虚窗深自明。

褰帷远钟断，拥褐晨香清。

油然素心适，缅彼外物轻。

因时固有应，在理复何营。

隐几公事退，卷书坐南荣。

以兹远尘垢，何异山中情。

曾巩

曾巩　秋怀二首

为州讵非忝，即事亮何成。

幸兹桑麻熟，复尔仓箱盈。

闾里凶党戢，阶除嚚拺讼清。

日携二三子，饱食中园行。

念非形势迫，免有弹弋惊。

幽闲固可乐，勿慕高远名。

曾巩

