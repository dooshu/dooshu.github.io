◎北海王颢

颢，字子明，详子。永平元年，袭封北海王，累迁至都官尚书。正光中，出除散骑常侍、抚军将军、徐州刺史。孝昌中，为征西将军、西道行台、尚书右仆射，迁车骑大将军、仪同三司。武泰初，进侍中、骠骑大将军、开府、相州刺史。孝庄即位，授太傅。寻奔梁，梁立为魏帝。以永安元年十月入据南兖州之钅至城，建元孝基。明年五月入洛，改元建武。寻战败南奔，为临颍县卒江丰所斩。孝武即位，追赠骠骑大将军、冀州刺史。

