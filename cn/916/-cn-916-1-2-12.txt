【楚人为诸御己歌】

〖《说苑》曰：楚庄王筑层台。延石千里。延壤百里。大臣谏者七十二皆死矣。有诸御已者。违楚百里而耕。谓其耦曰：吾将入谏王。委其耕而入见庄王。遂解层台而罢民。楚人歌之曰：〗

薪乎菜（《御览》作莱。）乎。无诸御己讫无子乎。菜（《御览》作莱。）乎薪乎。无诸御己讫无人乎。（○《说苑》正谏篇。《御览》四百五十五。《诗纪前集》二作楚人歌。）

