曲池

曲池①


日下繁香不自持② ，月中流艳与谁期？迎忧急鼓疏钟断③ ，分隔休灯灭烛时④ 。张盖欲判江滟滟⑤ ，回头更望柳丝丝。从来此地黄昏散，未信河梁是别离⑥ 。

【题解】

陆圃玉《李义山诗解》专解七律，其于本篇曰：“此必狭邪之家，居傍曲池，义山偶至其地，而遂托之命篇耳。曰‘不自持’，未免有情也。曰‘与谁期’，又未尝定情。未免有情，则当急鼓疏钟之断，能无忧乎？未尝定情，即至灯休烛灭之时，亦终隔耳。暨乎张盖欲行，回头更望，而我之系恋深矣。岂知此中人视聚散为故常，而绝不知有河梁携手之事乎？结语写出同床各梦，直可唤醒痴呆。”陆氏所解极是，远胜诸家之说。

【注释】

①曲池：即曲江。又名曲水。见《曲江》注。

②日下：指京都。繁香：花草繁多。

③急鼓：暮鼓声。疏钟：寺院的钟声。

④灭烛：《史记·滑稽列传》：“日暮酒阑，合尊促坐，男女同席，履舄交错，杯盘狼藉，堂上烛灭，主人留髡（淳于髡）而送客，罗襦襟解，微闻薌泽，当此之时，髡心最欢，能饮一石。”

⑤张盖：张开伞盖。此谓张开船帆。判：分别。判音潘。滟滟：水波荡漾貌。

⑥河梁：河桥。《文选·李陵与苏武诗》：“携手上河梁，游子暮何之。”





