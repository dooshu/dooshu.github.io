袁说友　和施德远双莲韵二首

老向尘埃度岁华，不堪才拙负州家。

天公着意成丰岁，地产无心出异葩。

乱翠绡中双晕脸，抹青山外两凝霞。

何人欲采莲归去，我有轻舟试一拿。

袁说友

袁说友　和施德远双莲韵二首

政拙才疏只具员，也应和气到吴边。

乡来偶尔双岐麦，今复申之并蒂莲。

颇觉园丁惊创见，正须骚客赋新联。

天休要是传消息，得得装成大有年。

袁说友

