苏轼　用前韵作雪诗留景文

万松岭上黄千叶，载酒年年踏松雪。

刘郎去後谁复来，花下有人心断绝。

东斋夜坐搜雪句，两手龟坼霜须折。

无情岂亦畏嘲弄，穿帘入户吹灯减。

纷纷儿女争所似，碧海长鲸君未掣。

朝来云汉接天流，雇我小诗如点缬。

欧阳赵陈在户外，急扫中庭铺木屑。

交游虽似雪柏坚，聚散行作风花瞥。

睛光融作一尺泥，归有何事真无说。

泥乾路稳放君去，莫倚马蹄如踣铁。

苏轼

