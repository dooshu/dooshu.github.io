◎张悦

悦。（一作「说」。）畅弟，历中书吏部郎侍中临海王子顼前将军长史、南郡太守。晋安王子勋以为司马，加征虏将军。及建号，拜领军将军、吏部尚书，事败归降，复为太子中庶子，除巴陵王休若卫军长史襄阳太守，寻代休若为雍州刺史宁远将军，复为休若征西长史南郡太守。泰始六年为三巴校尉，加持节辅师将军，领巴郡太守，未拜卒，有集十一卷。

