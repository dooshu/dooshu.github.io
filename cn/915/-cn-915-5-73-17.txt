◇审爱

为人君者，莫不利小人以广其视听，谓视听之可以益于己也。今彼有恶而己不见无善而己爱之者，何也？智不周其恶，而义不能割其情也。己不能割情于所爱，虑不能睹其得失之机，彼亦能见己成败于所暗，割私情以事其上哉？其势适足以厚奸人之资，此朋党者之所以日固，独善之所以孤弄（旧校云，弄疑弃。）也。故视听日多，而暗蔽日甚，岂不诡哉？

