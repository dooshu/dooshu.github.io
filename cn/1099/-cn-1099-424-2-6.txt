○與楊監軍 【 播事】

貴州一日而三報警令人心急如焚、巳專人發施州之兵、從婺川入、發鎮雄之兵、從永寧入、然不能即至也、童元鎮陳璘今在何處、巳差人促之夾擊、亦未易即達也、總之鞭長不及馬腹、其勢則然、所恨者、水西之兵、不肯為我盡力耳、不得巳令綦江南川之兵。亦伐□□□之策制遠者□之於近也各擾其境上。石砫之兵。遂一日而破其七寨。攻其所必救。庶幾舍貴而之川乎。川尚足以當之無慮也。貴州但得少睱。即當集兵以俟大舉。凡用兵者。不亡即圖存不死即求生敗即圖勝罪即圖功如環無端不可一時自暇逸也聞雲南之兵巳到、廣兵想亦不遠、此二兵至即為正兵。蒙天眷之兵亦不惡、平越一路無慮三萬、思南巳有施州八千、彼中再凑二萬、亦可得三萬、永保之兵、俱并於偏橋、此楚兵也、沙溪之兵、總聽安氏、則四路各有正兵矣。鼓行而前。賊何能一一支持乎。運餉之夫。宜及早定。川中亦至今方有定議。葢此中從未用兵、一夥秀才、自不相習、無恠也、熟食無如炒米。每軍自帶五日之糧。彼中路近。即可足用。進關之後。夫隨而運。可相及也。平越則童元鎮領、龍泉不知誰、陳良玭何如、乞彼中即商量、就見教、難再往返也、進兵的不可過二月、至三月則雨水連綿不便矣、幸亟圖之、

