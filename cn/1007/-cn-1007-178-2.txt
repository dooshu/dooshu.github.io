张唐民　送程给事知越州二首

琐闼修文极禁清，蓬莱宫阙拥施行。

舳舻所至笙歌闹，里闬重来道路荣。

举世几人居我地，全吴无限读书生。

受恩老吏攀辕切，满肚埃尘诗不成。

张唐民

张唐民　送程给事知越州二首

夕郎贤撰固清崇，公若居之受未充。

节似冰霜文似锦，才如风雨气如虹。

仙舟菡萏香来枕，铃阁江山秀入空。

薄俗莫轻量用舍，吾民时自有穷通。

张唐民

