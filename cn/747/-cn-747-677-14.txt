○绣观音菩萨赞（并序）

故尚书膳部郎中太原白府君讳行简妻京兆杜氏，奉为府君祥斋，敬绣救苦观音菩萨一躯，长五尺二寸，阔一尺八寸，纫针缕彩，络金缀珠，众色彰施，诸相具足。发宏愿於哀恳，荐景福於幽灵，稽首焚香，跪而赞曰：

集万缕兮积千针，勤十指兮虔一心。呜呼！鉴悲诚而介冥福，实有望於观世音。

