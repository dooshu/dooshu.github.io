赵葵


葵字南仲，号信庵。衡山人。生于淳熙十三年（1186）。少从父方军中，补承务郎。以淮东提刑平李全有功，进兵部侍郎。淳祐中，拜右丞相，兼枢密使。咸淳初，特授少师武安军节度使，封冀国公。咸淳二年（1266）卒，年八十一，赠太傅、谥忠靖。

南乡子

束髮领西藩。百万雄兵掌握间，召到庙堂无一事，遭弹。昨日公卿今日闲。

拂晓出长安。莫待西风割面寒。羞见钱塘江上柳，何颜。瘦仆牵驴过远山。







