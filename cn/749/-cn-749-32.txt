梅尧臣


尧臣字圣俞，宣城人。生于咸平五年（1002）。以荫补斋郎。皇祐二年（1050），官国子博士。召试，赐进士出身。擢国子直讲，历尚书都官员外郎。嘉祐五年（1060）卒，年五十九。有宛陵集。

苏幕遮

露堤平，烟墅杳。乱碧萋萋，雨后江天晓。独有庚郎年最少。窣地春袍，嫩色宜相照。

接长亭，迷远道。堪怨王孙，不记归期早。落尽梨花春又了。满地残阳，翠色和烟老。

玉楼春

天然不比花含粉。约月眉黄春色嫩。小桥低映欲迷人，闲倚东风无奈困。

烟姿最与章台近。冉冉千丝谁结恨。狂莺来往恋芳阴，不道风流真能尽。

莫打鸭

莫打鸭，打鸭惊鸳鸯。鸳鸯新自南洲落，不比孤洲老秃鸧。秃鸧尚有独飞去，何况鸳鸯羽翼长。







