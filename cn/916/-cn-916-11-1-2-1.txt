【新成安乐宫】

〖《诗纪》云。历代吟谱曰：铿赋新成安乐宫。援笔便就。〗

新宫实壮哉。云里望楼台。迢递翔□仰。连（乐府作联。文苑同。又注。一作连。）翩贺燕（《类聚》、《初学记》、万花谷作雀。文苑作燕。注云。一作雀。）来。重□阎（《类聚》作檐。文苑同。《初学记》作栏。）寒雾（本集作露。《类聚》作露。乐府作重寒露檐。）宿。丹（万花谷作反。）井（乐府作返景。文苑同。又注。一作返井。一作丹井。）夏（本集作夜。《诗纪》云。一作夜。）莲开。砌石披新锦。梁花（文苑、乐府并作花梁。）画早梅。欲知安乐盛。歌管杂尘埃。（○本集。《类聚》六十二。《初学记》二十四作新成长安宫。文苑英华百九十二。《乐府诗集》三十八。万花谷二十三作阴铿诗。《诗纪》九十九。）

