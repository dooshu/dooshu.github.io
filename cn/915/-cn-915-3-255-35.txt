◇韩昌张猛盟匈奴议

单於保塞为藩，虽欲北去，犹不能为危害。昌、猛擅以汉国世世子孙与夷狄诅盟，令单於得以恶言上告於天，羞国家，伤威重，不可得行。宜遣使往告祠天，与解盟。昌、猛奉使无状，罪至不道。（《汉书·匈奴传》下，元帝即位，明年汉遣车骑都尉韩昌、光禄大夫张猛送呼韩邪单於侍子，即与为盟，约昌猛还奏事，公卿议者以为。）

