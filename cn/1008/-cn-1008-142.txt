赵蕃　呈刘子卿四首

南渡六十载，况谈元佑时。

故家垂欲尽，遗事莽难知。

文字既多舛，传闻宁破疑。

唯公有源委，万折必东之。

赵蕃

赵蕃　呈刘子卿四首

近喜周公相，初传荐士章。

非才孰为治，与国倍生光。

故国异乔木，白驹空食场。

弹冠与结绶，吾道不其昌。

赵蕃

赵蕃　呈刘子卿四首

王气东南盛，流风西北痚。

往犹称旅寓，今乃逐乡闾。

要熟儿童听，惟传父祖书。

如公不一二，安得亦相于。

赵蕃

赵蕃　呈刘子卿四首

往自清江别，于今近十年。

依僧聊避暑，扔节会朝天。

我愧不如昔，公乎真过前。

政规期断手，明本已终篇。

赵蕃

