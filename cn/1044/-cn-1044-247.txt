王禹偁　赁宅

萍流匏系任行藏，惟指无何是我乡。

左宦只抛红药案，僦居犹住玉泉坊。

白公渭北眠村舍，杜甫瀼西赁草堂。

未有吾庐莫惆怅，古来贤达尽茫茫。

王禹偁

王禹偁　赁宅

老病形容日日衰，十年赁宅住京师。

阁栖凤鸟容三入，巢宿鹪鹩欠一枝。

壁挂图书多不久，砌栽芦苇亦频移。

人生荣贱须知分，会买茅庵映槿篱。

王禹偁

