○重修太僕寺記 【 重修太僕寺】

隆慶己巳秋八月某日太僕寺卿臣某言、　陛下幸過聽、使臣待罪僕卿。領國家閑物之政。自京師三輔。及旁近藩省。凡地產馬。若牧馬編戶。暨州縣牧馬之吏。咸供職賦如令。臣得假國威。重據公署而蒞之。又賴　陛下仁聖振恤黎庶貰民當出馬者徵其錢。此賣種馬錢也寺以故多藏錢。主守出納。臣咸與有事。夫受任輦轂下。下臨郡國。委簿牒。寔帑藏其中係觀視不細。而直堂牗門垣之間。經十數歲廢不治。示天下庳隘傷國大體。臣誠非之。又故事寺百需咸仰贖鍰。自頃節縮佐縣官。僅僅所有不足以更□。臣請括寺所轄州縣贖鍰未八者。入大司馬。以其羨葺公署。上無厚費。而下令寺易觀。甚便、　制曰下大司馬、大司馬霍公力主其議、　制曰可、乃以某月某日庀匠事、凡撓腐者易之、頹垝者築之、上漏旁穿者瓴甓之、為屋若干楹、為垣若干丈、用毀為堅、因故為新役不踰時費不及國越若干日告竣、公將勒貞石以示來者、属史行記之、按國初置太僕典馬政北乎。故開行寺部諸監苑、寔上駟以壯北邊。　文皇帝既定鼎。詔升行寺為太僕與南滁比。　睿皇帝朝始正今名葢百有四十年于茲。卿以下故設兩少卿十二丞丞各分部。督郡國馬。自　天子用言者言。損丞員大半。存其三。令主調兌。而益少卿一人。逓領京營騐印寄牧之事。以故丞選益輕。無能有所預。而少卿局于其職。志不得輒行。卿又高秩。率遠者一歲。近數月。輒遷去。不暇謀寺事。以故視廨宇若郵傳然、即傾圯不治。漫不加省。而頃士大夫又重費遠嫌。掇靜約之譽以相尚。稍排眾議。有所更剏。則譏姍繁興。危以文法。故任事益希。噫其甚矣。昔衛文公國于楚丘。新集耳。乃定中營室。至椅桐梓漆畢具。而詩人論歌文公之德曰。乘心塞淵。馬?耒牝三千。夫惟懷忠篤。慮久遠。故能附眾立國。富有千乘。其效可覩巳。今國家方制萬里。庶府百司。各奉職以聽。方將崇論竑議、度前規而侈後觀、乃區區冏寺、顧逡廵苟簡不復議葺。治。丞曰、吾位卑而言高不敢少卿曰、上下牽制往往廢事不但修建小事為然吾任劇而責分、不能卿曰、吾旦暮且去、不暇、即是心也。巳不能懷忠篤慮久遠。而欲善于其職。致乘馬之富。得耶。公初在　先朝。以切諫杖謫徼外、直聲震天下、會　主上臨馭、召起、三遷而至今官、則修廢剗弊、求政之所亟、首上書重丞選。均勞恊恭。咸秩。庶事巳卒。就茲役以庇後人其秉心若是是可書巳公疏言唐盛時比屋充盈。縑易一馬。往往歸功監牧。稱張萬歲王毛仲。安知今世無若人者。乃顧貴耳賤日。懷材異代乎。葢自謂也。行三復其言。甚壯公之志。故備著之。使後有興焉。

