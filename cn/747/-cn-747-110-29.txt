○准失坠春关冬集人许举及第铨注事实敕

举选人众，例是艰辛，曾因兵火之馀，多无敕甲，不有特开之路，皆为永弃之人。其失坠春关冬集者，宜令所司取本人状，当及第之时，何人知举，同年及第人数几何。如实，即更勘本贯，得同举否。授官者亦先取状，当授官之时，何人判铨，与何人同官上任，罢任何人交代，仍勘历任处州县。如实，则别取有官三人保明施行。

