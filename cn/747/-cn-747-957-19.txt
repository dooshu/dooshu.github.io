○工先利器赋（以“器苟未精，将何为巧”为韵）

工有习艺求名，志在不朽，乃言曰：“艺未达不可求以诸色，器未精徒劳措以其手，安得轻进，自贻伊鬼？”於是摩厉为先，动用为後，诚旨趣之可尚，实果决之不苟。所谓作事谋始，本立道生，绳墨尽索，斤斧毕呈。虑妍媸之稍违而或愆规矩，审锋以求锐而必取专精，勤勤不怠，有营，欲尽心於锼镂，用度木於林衡。亦如舟楫良然，可思其济涉；耒耜利始，得议其耦耕。於其发硎可视，以精为贵，不然何以能久，用之不既？验朴斫之有辞，惧剞劂之犹未，爰究爰度，无或不良。揣八材之质，淬百炼之钢，然後切磨效奇，成至宝之美，刳剡中度，用巨材之长。呈机巧以尽善，岂滥窳之是将。且斟酌不挠，矜名尝巧。雕镌非他，施功几何，既通心而便手，因投刃以攒柯。向使因循为心，则器必残缺；若苟且从事，则人亦诋诃，安得不分班亻垂之元妙，就玉石之琢磨。观夫欲展而能，先利其器，以工立喻，则人不二。可为庶士之规，宁比匹夫之志。故曰用艺者儆戒不远，立身者得失由斯。若幸而滥进，则人必尔窥，是以君子不容易於所为。

魏加庆

