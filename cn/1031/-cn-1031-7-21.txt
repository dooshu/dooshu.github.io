葛立方　次韵洪庆善同饮道祖家赏梅

末上风光惊老眼，斩新香韵恼骚人。

霜晴日淡虚庭裹，玉骨幽贞不嫁春。

葛立方

葛立方　次韵洪庆善同饮道祖家赏梅

麝脐飘馥来疏蕊，霜女将寒堕瘦枝。

数朵腊前舒冷艳，催花羯鼓未应知。

葛立方

葛立方　次韵洪庆善同饮道祖家赏梅

寒葩脉脉画堂新，同是巡檐索笑人。

独把幽姿伴冰雪，舒花红蕊不关春。

葛立方

葛立方　次韵洪庆善同饮道祖家赏梅

立尽黄昏赏玉肌，月华无语上疏枝。

绝怜熟睡含章畔，无限花飞总不知。

葛立方

