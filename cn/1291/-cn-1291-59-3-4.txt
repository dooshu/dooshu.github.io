【光武引谚】

〖《后汉书》曰：时帝姊湖阳公主新寡。帝与共论朝臣。微观其意。主曰：宋公威容德器。群臣莫及。帝曰：方且图之。后弘被引见。帝令主坐屏风后。因谓弘曰：谚言云云。人情乎。弘曰：臣闻贫贱之知不可忘。糟糠之妻不下堂。帝顾谓主曰：事不谐矣。〗

贵易交。富易妻。

（〇《后汉书》宋弘传。《初学记》十。《御览》百五十二、八百五十四、四百九十五。又五百十七引谢承《后汉书》、七百一引东观《汉记》。）

