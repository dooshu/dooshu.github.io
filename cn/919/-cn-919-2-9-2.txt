白散子

治肝肾虚，为风所袭，卒中涎潮，昏塞不语，呕吐痰沫，头目眩晕，上实下虚，真阳耗竭。兼治阴证伤寒，六脉沉伏，昏不知人。又治霍乱吐泻，饮食不进；及小便淋沥不通，眼赤口疮，咽喉冷痛。

大附子（生去皮脐） 桂府滑石（各半两） 圆白半夏（汤洗二十一次，三分）上为末。每服二钱，水二盏，姜七片，蜜半匙，煎七分，空腹冷服。霍乱，加藿香；小便不利，加木通、灯芯、茅根煎。此药就有差互，亦无所苦。

中风治法

