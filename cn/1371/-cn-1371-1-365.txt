出行湖山间杂赋

老入新年健，春逢小雨晴。



偶因寻酒去，又作绕村行。

塘水苍鹅戏，郊原黄犊鸣。

闲身有乐事，倚杖看农耕。



出行湖山间杂赋

新酿学鹅黄，幽花作蜜香。



客邀闲即去，病起醉何伤？

野寺无晨粥，村伶有夜场。

吾心静如水，随事答年光。



出行湖山间杂赋

径绕茶冈北，桥连芡浦东。



虫锼乌柏叶，露湿豨蔹丛。



烧地春芜绿，渔扉夕照红。



君恩那可报？

惟是祝年丰。

出行湖山间杂赋

鱼市樵风口，茶村谷雨前。



柳边烟掩苒，堤上草芊眠。



墓扫鸦衔肉，人归鹭导船。



