陆游　箜篌谣二首寄季长少卿

庭树非不荣，霜靊万叶枯。

朋友岂我弃，渐远势自疏。

中夜起太息，发箧觅旧书，

尘昏蠹蚀损，行缺字欲无。

一读色已变，再读涕泪濡。

卷书置箧中，宁使饱蠹鱼。

陆游

陆游　箜篌谣二首寄季长少卿

少壮离别时，回顾日月长；

会合终有期，何恨天一方。

我齿如败屐，君发如新霜，

余日复几何，万里遥相望。

欲泣老无泪，欲梦不可常。

寄书何时到？江汉春茫茫。

陆游

