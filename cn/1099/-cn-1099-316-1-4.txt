○禁通虜酌邊哨以懲夙玩疏 【 資哨行間】

照得大同各路、逼近虜巢向緣將士怯懦。虜酋貪狡。索賄買和。邊人買和未貢市巳前有此弊矣苟延歲月。甚至沿邊各堡。有月錢之科派。大邊墩哨。有分帳之買賣。坐致烽火不明。邊防大壞。虜入則墩夜無傳。虜出而砲火始發各該參守信地、不嚴、廵哨。零寇、不敢追逐。擁兵閉門。耕牧盡廢。每遇虜入。小失。則隱匿不報。大虞則虛張虜聲。以十百為千萬。動稱兵寡難敵。以媚虜為舊規。詐稱追逐退遯。釀致沿邊軍民。畏避殺虜。甘心出辦財帛。希求苟安。聞有一二有志忠勇。誓絕交通。敢事迎戰者。眾疾其不類。多方譛擠。甚至誘陷喪生。眾反為監。邊紀陵夷藩籬破壞。盖亦有年。虜欲亡厭。虜志愈驕。邊堡日益孤危。邊民歲益窮困。國家歲以內帑列省百萬之軍需、養數萬守邊之將士、不足攝虜衞國、反以資虜損威、不忠不勇、罪死何逭、臣履任一月、歷查大邊墩哨。每墩十二名。二邊每墩七八名。俱月食糧二石。三邊內地接烽。每墩三五名。月粮一石四斗五升。因地里之遠近。為入糧之多寡。良以大邊遠駐虜巢。時被攻殺。故優其糧賞。厚其優恤。恩至渥也。訪得大邊哨軍每二人貼一全不坐哨專事交通時以糧銀私買貨物。深入分定虜帳。交結酋婦。展轉圖利。間得虜情。匿不實報。凡我兵動定。預為虜傳。各路參守等官。選哨既不擇人。稽查又無嚴法。聽其往來傳泄。反為虜用。是每墩以二十四石之糧銀養十二人之奸細將焉用之臣即欲盡掣大邊墩哨。歲省萬石行糧。收回墩軍自備防守。眾議以為此輩雖多畏虜結納。亦有懷忠實報。每遇大舉聚結。虜形及虜中密謀。尚可先傳各營。深哨丁夜到墩。尚知進退。一旦盡掣。則哨丁不敢遠出。遊騎將日近三邊。防範愈難。臣反覆思惟。兵家云。三軍之事。莫親於間。賞莫厚於間。生間可使如期而知敵之情。今欲選間入敵。勢所不能。必須先知虜情。方可投機行間此輩既能通虜可為虜用亦可為我用此輩雖鮮忠勇頗闇虜情因用為間亦可得力要在厚其資糧。俾可用餌虜。不受撲殺。嚴其選查。俾畏法如敵。不敢欺誣。是亦兵家所不廢。議行大同鎮廵通查各路大邊遠墩若干、每路止存衝險一二、餘俱掣哨免發。各路各選本城忠實老練有妻子身家軍夜二三十名。分為班次。一月或兩月一換。每墩哨軍五名、夜役二名、令各相保結。報實虜情。一體給賞。誤事者同受責罰。除原支行月糧二石外。即以節省餘墩它軍行糧之銀每月給銀三兩以充買道餌虜之資即如各邊撫夷故事。免令分貼買閒。無事聽其深入虜巢。招降間諜。密察虜情。有警聽其專夜傳報。預我歛備。每次出邊。必給號票。差官押送。三邊騐實糧米衣物。無容夾帶軍火違禁貨物。點名放出。返報必繇暗門騐實放入。毋容私自入城。及家口不時近邊供饋傳泄。庶軍數既減。人心可齊。法令既嚴。傳報可實。恤賞既厚。撲殺可免。耳目不失而招降反間次第可行矣其沿邊將領。如遇小警。敢有傳報不實。虛張虜聲。惑亂兵機者。聽臣查實。先將各中軍寫字哨瞭墩夜。拿送軍門。以軍法重治。將領等官。指實參究。輕者逓降祖職。重者革職治罪。原係為事官者。照原犯發遣。有能追逐零寇。保全本境者聽行旌薦。或加陞俸級。或贖免前罪。如仍通賄媚虜。閉門觀望者。參拿問死。庶法令昭赫、而夷夏大防。可漸振起。說者乃謂虜以得賄為分定猶可稍免。不旹騷擾。一旦禁革。恐虜欲不遂。日肆侵軼。邊患愈滋。臣思虜性貪躁虜眾散逸。節年貪受結納者號稱走邊之猾騎眾亦有數。而遠無求索者。尚眾。虜若久索不得。必將厭遁。且每次大舉深入何嘗因賄可免。是通虜者。乃以搆虜。而絕虜乃以自植。若沿邊之守可固。觀此知鑑川之主貢市寔有長策制之非以結虜圖目前之安者諸將兵勢相連使虜小入則各自為戰動遭挫折。大舉則堅壁清野合兵奮擊。難遂飽欲。春冬或選銳出奇。搗其巢穴。秋夏務拒險勵兵。禦其深犯虜將相戒遠徙何敢復冀賄賂耶但資哨行間。事出創建。絕虜致寇勢所必至。若非大破常格。寬其文法。則諸將既懷苟延安便之私。復憚多事。查參之罪。亦將搖首觸禁。莫敢奮立。伏乞　勑下兵部、再加詳議、酌示機宜俾臣與該鎮鎮廵諸臣、圖惟更始、庶重鎮可漸保而邊防可慎肅焉、

