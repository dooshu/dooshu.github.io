陈著　交傍晚戴帅初除夕并寄弟观二首

天如旋磨又今春，留得非才未死身。

浮世生来真朔旅，危时老去少同人。

俗情一夜分寒暖，道眼百年无旧新。

但恐明朝民事动，叫嚣隳突满乡邻。

陈著

陈著　交傍晚戴帅初除夕并寄弟观二首

兄弟相依友在邻，又添一岁话情真。

梅花素入两年眼，椒酒难医百病身。

敝帚自珍从众笑，破皮非怪亦多嗔。

柴门一任风开闭，静看争春车马尘。

陈著

