◇大赦诏（三年五月戊戌）

昔我太宗，丕显之德，假于上下，俭以恤民，政致康。朕秉事不明，政失厥道，天地谴怒，大变仍见。春夏连旱，寇贼弥繁，元元被害，朕甚愍之。嘉与海内，洗心更始。其大赦天下，自殊死以下，谋反大逆诸犯不当得赦者，皆赦除之。赐民年八十以上米，人一斛，肉二十斤，酒五斗；九十以上加赐帛，人二匹，絮三（《后汉·顺纪》）

