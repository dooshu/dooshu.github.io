◇又与贺循书问即位告庙

或谓宜祭坛拜受天命者，或谓直当称亿兆群臣告四祖之庙而行者，若尔当立行庙，主今固辞尊号，俯顺群情，还依魏晋故事，然魏晋皆禀命而行，不知今进玺当云何？（《通典》五十五）

得刁仆射书曰：如此，京兆是宣帝祖，章郡是父也。至惠帝为七庙，至怀帝京兆府君应落，想足下亦是识刁侯，不欲告惠、怀二帝，不知於礼云何？（《通典》五十五）

