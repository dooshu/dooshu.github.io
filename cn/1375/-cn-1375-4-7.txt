节游赋


览宫宇之显丽，实大人之攸居。建三台于前处，飘飞陛以凌虚。连云阁以远径，营观檄于城隅。亢高轩以回眺．缘云霓而结疏。仰西岳之崧岑，临漳滏之清渠。观靡靡而无终．何眇眇而难殊。亮灵后之所处，非吾人之所庐。于是仲春之月，百卉丛生。萎萋蔼蔼，翠叶朱茎。竹林青葱，珍果含荣。凯风发而时鸟欢。微波动而水虫鸣。感气运之和润，乐时泽之有成。遂乃浮素盖，御骅骝，命友生，携同俦。涌风人之所叹，遂驾言而出游。步北园而驰骛，庶翱翔以解忧。望淇池之滉瀁，遂降集乎轻舟。沉浮蚁于金鼎，行觞爵于好仇。丝竹发面响厉，悲风激于中流。且容与以尽观，聊永日而忘愁。嗟羲和之奋策，怨曜灵之无光。念人生之不水，若春日之微霜。谅遗名之可纪，信天命之无常。愈志荡以淫游，非经国之大纲。罢曲宴而旋服，遂言归乎旧房。

题记：本篇选自《全三国文》卷一三。此赋大约作于建安十八年 (213)后至二十二年(217)间。前段描述并称美邺宫殿宇和铜雀、金虎、冰井“三台”之“显丽”与“高轩”，及仲春草木欣荣的景象，引起出游兴致，后段描写驰骛北园，轻舟洪池，饮酒奏曲，从容尽 观，永日忘愁的快乐和忽见黄昏落日而兴发人生不永、天命无常之感，遂罢曲宴而归旧房。赋文于抒写邀游情景个流露忧生之嗟，故疑其为建安二十二年疫气流行，“亲故多离其灾”(曹丕《与吴质书》)所引起的悲感。此赋写景壮丽、俊秀，气格亢爽，抒情悲慨，跌宕有致。(赵乃增)





