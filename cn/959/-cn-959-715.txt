文天祥　真州杂赋

四十羲娥落虎狼，今朝骑马入真阳。

山川莫道非吾土，一见衣冠是故乡。

文天祥

文天祥　真州杂赋

聚观夹道卷红楼，夺得南朝一状头。

将谓燕人骑屋看，而今马首向真州。

文天祥

文天祥　真州杂赋

卖却私盐一舸回，天教壮士果安排。

子胥流向江南去，我独他皇夜走淮。

文天祥

文天祥　真州杂赋

便把长江作界河，负舟半夜泝烟波。

明朝方觉田文去，追骑如云可柰何。

文天祥

文天祥　真州杂赋

十二男儿夜出关，晓来到处捉南冠。

博浪力士犹难觅，要觅张良更是难。

文天祥

文天祥　真州杂赋

我作朱金沙上游，诸君冠盖渡瓜洲。

淮云一片不相隔，南北死生分路头。

文天祥

文天祥　真州杂赋

公卿北去共低眉，世事兴亡付不知。

不是谋归全赵璧，东南那个是男儿。

文天祥

