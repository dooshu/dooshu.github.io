【赠汲郡太守李茂彦诗】

〖潘尼赠二李郎诗序曰：元康六年。尚书吏部郎汝南李光彦迁汲郡太守。都亭侯江夏李茂间迁平阳太守。此二子皆弱冠知名。历职显要。旬月之间。继踵名郡。离俭剧之勤。就放旷之逸。枕鸣琴以俟远致。离别之际。各斐然赋诗。○逯案。此序见《御览》二百五十九。据序汲郡太守当作李光彦也。〗

离索何惆怅。后会未可希。河朔（《类聚》作胡。）贵相忘。歧路安足悲。（○《类聚》三十一。《诗纪》二十八。）

