杜阁老予告归宝坻

漫说耽闲忆故园　两朝艰苦答　宸恩抗争平凖危言在【时谏止闽粤王商诸事】慎惜繁缨正气存述作旧承工部格风裁絶峻李膺门言归杜曲青山近回首纶扉恋　至尊

二

赐宴移来病榻前　温纶维絷意纒绵声名徧历诸曹好恩遇深知一老贤千仞孤标真拔地片言忠鯾乍囘　天怜予旧是龙门客立马青门祖帐边【正月十四日以公不与昇平宴特赐之私第】

