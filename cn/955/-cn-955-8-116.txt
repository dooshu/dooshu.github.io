程公许　和虞使君撷素馨花遗张立蒸沉香四绝句

平章江浙素馨种，小白花山瓜葛亲。

借取水沉薰玉骨，便如屏障唤真真。

程公许

程公许　和虞使君撷素馨花遗张立蒸沉香四绝句

长讶诗人七夺胎，天心月胁句中来。

更将花谱通香谱，输与博山烘炭煤。

程公许

程公许　和虞使君撷素馨花遗张立蒸沉香四绝句

绿云影覆白云英，馥郁秋风不易陈。

休遣江南夸艳曲，朝朝琼树眼中新。

程公许

程公许　和虞使君撷素馨花遗张立蒸沉香四绝句

风露高寒醉梦清，小窗香雾远嚣尘。

不须所七戏三昧，始信司花女有神。

程公许

