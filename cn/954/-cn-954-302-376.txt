陈造　过吕仙洞四首

神游八极此焉归，紫府天宽石作扉。

倦客重来炷沉燎，转头六十七年非。

陈造

陈造　过吕仙洞四首

天人蜕迹便天飞，混迹尘凡世得知。

岁历七朝踰六百，朝朝冷眼阅行尸。

陈造

陈造　过吕仙洞四首

嵌岩中有玉为壶，不作嵇生守煅炉。

玩世肯尝东老酒，翻身时过洞庭湖。

陈造

陈造　过吕仙洞四首

尘踪了鸟病催残，梦谒真人九转丹。

已熟浮生枯骨观，更悲凡质遇天难。

陈造

