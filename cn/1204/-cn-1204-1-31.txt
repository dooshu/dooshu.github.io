◎教坊记

教坊记曰：开元十一年初，制圣寿乐以歌舞之，所司先进曲名，以墨点者舞，舞有曲。教坊惟得舞伊州、五天，重来叠去，不离此两曲，馀悉让内家也。内家舞曲有二：垂手罗、回波乐、兰陵王、春莺啭、半社渠、借席、乌夜啼之属，谓之软舞；阿辽曲、柘枝、黄獐、拂林、大渭州、辽摩之属，谓之健舞。此崔令钦所编曲名三百馀调始此。

