李吕　绝尘轩

昔年陪仲父，杖屨集幽轩。

门占蹄轮道，交无市井言。

池边对棋酒，胸次有丘园。

蝉蜕寒云断，径荒春草蕃。

增新窗户改，尚喜典刑存。

结客登临去，茶瓜勿惮烦。

李吕

李吕　绝尘轩

生平雅不乐城市，背郭开轩喜再来。

烟淡山屏青未了，晴曛荷盖翠相挨。

倚风柔弱休栽柳，照水横斜乘种梅。

乘兴只应清坐好，此怀难向俗人开。

李吕

