陈造　赠施都正三首

严严神仙居，不受世尘涴。

栖身白玉壶，眼净讵容唾。

主人敬爱客，马秣仆不饿。

洗心炉薰前，容了旧经课。

陈造

陈造　赠施都正三首

雨窗舞晦明，风竹作骚屑。

断无思归梦，人境两清绝。

道人气金玉，妙论挟冰雪。

未须金鼎丹，始可黑霜发。

陈造

陈造　赠施都正三首

欲观芸芸初，当求根极地。

古今貉一丘，贵贱鱼千里。

纤云翳太空，玄珠在深水。

安得数年闲，与师商榷此。

陈造

