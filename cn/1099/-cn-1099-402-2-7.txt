○報趙張二政府并石司馬書 【 截殺】

昨者王京事埶、最為難處、十萬之眾、據守堅城攻之不可惟有坐困之法能行、非遲以數月、不能了事、且慮其有四散摽掠。死力決戰之患。而時輩師老財匱久無成功之議。又繼之矣。欲如趙充國坐困先零。非今時所得為也。幸其埶屈求歸、借言通貢、正可為弔虎離山之計、特具塘報、請旨定奪以穩其心、非真許貢也、至於平壤開城碧蹄敘功之疏、向因王京未下不過借此以激勵將士耳、二事甫行。俱有深意。而叢議蜂起。誠為可笑。不佞某於今日、惟知滅賊報主、他非所敢顧也、幸仗洪庇、巳得王京、而調兵前後截殺倘再得成、又何貢事足言哉、近賊於十九日。盡離王京。日行止三四十里。二十九日纔到尚州。未及一半。且又住下。至五月初三日尚未起身過河。過江隨後。盡毀船隻橋樑。恐我兵追襲故也。若我兵亦不使驟進。緩緩尾後。只當護送。以安其心直待去之日遠勢不能返又彼糧食將盡困憊而後擊之若海上水兵船隻。久巳伺候。諒必不誤。近據陪臣尹根壽報稱韓應寅等狀啟國王、謂全羅左慶右尚水使處於本年三月二十一日李舜臣三水使率舟師。齊泊蛇梁海口等處。伺候倭賊下來。當以水兵移至釜山海口截殺。蛇梁至釜山鎮不遠。釜山海港中甚寬廣。外面險狹。倭賊盡將船隻藏置港中。我兵亦為港口險狹。未敢撞入。欲伺倭賊遁出。左右水軍。一時掩擊截殺倭賊乃其居臣本心況不佞屢次催促。未有不行者。且朝鮮火器。如發槓?子砲。比中國製更精利。而水兵船中所專用者。槓內有一木橛鐵頭鐵趐鐵??巾火藥。發去可及六七百步。倭船遇之。未有不碎者。今用此撞。又用火燒。若得盡截。上策也。即不然得截其半。亦不失為中策。又不然使其歸島。朝鮮土地盡爾恢復。恐亦不至下策。何任事者苦心、忌功者煽黨、必欲置天下事、若之何而後可也、設非臺下主張於上、某何以自樹於下、臺下之恩、殆與天地等矣、

