钱时　起潜观心四绝词旨俱胜仍用非字奉酬以尽愚衷

休论人是与人非，会得观心过亦微。

泛滥此生长似旅，天寒日暮是谁归。

钱时

钱时　起潜观心四绝词旨俱胜仍用非字奉酬以尽愚衷

浑然天爵本无非，过眼荣华亦已微。

忆得古人诗一句，锦城虽好不如归。

钱时

钱时　起潜观心四绝词旨俱胜仍用非字奉酬以尽愚衷

耻过如何更作非，观心须识动之微。

一朝透脱无疆界，处处吾家不用归。

钱时

钱时　起潜观心四绝词旨俱胜仍用非字奉酬以尽愚衷

雾霭溟蒙山缥缈，江波浩荡雨霏微。

头头总是吾家事，更要回归定失归。

钱时

