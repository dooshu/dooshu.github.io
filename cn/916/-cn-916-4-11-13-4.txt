【赠温峤诗】

〖五章〗

兰薄有ぇ。玉泉产玫。□□含风。灼灼猗人。如金之映。如琼之津。擢翘秋阳。凌波暴鳞。

擢翘伊何。妙灵奇挺。暴鳞伊何。披彩迈景。清规外标。朗鉴内景。思乐云蔼。言采其颖。

人亦有言。松竹有林。及尔（文馆词林误作余。）臭味。异苕（《类聚》、《诗纪》作苔。《御览》作本。）同岑。义结在昔。分涉于今。我怀惟永。载咏载吟。

子策骐骏。我案骀辔。进不要声。退不忄敖位。遗心隐显。得意荣悴。尚想李严。逍遥柱肆。

言以忘得。交以淡成。同匪伊和。惟我与生。尔神余契。我怀子情。携手一壑。（《类聚》、《诗纪》作豁。文馆词林原作{豁土}。按即壑之别字。）安知尘冥。（○文馆词林百五十七。又《类聚》二十一、《诗纪》三十一并引林、岑、成、生、情、冥六韵。《御览》四百十引林、岑、成三韵。）

