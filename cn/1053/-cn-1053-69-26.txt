卷刚中　偶书

痴风连日塞云低，庭榭清寒小雨飞。

叶底孤花无柰瘦，墙边新笋不妨肥。

将迎宾客几成债，拨遣文书似解围。

辜负佳时几尊酒，故园松菊望人归。

卷刚中

卷刚中　偶书

午庭吏散日侵阶，坐向春阳亦乐哉。

看蝶得香穿竹去，等莺求支过花来。

三年客梦随天远，万里家书对酒开。

虽有是非荣辱债，其如方寸只如灰。

卷刚中

