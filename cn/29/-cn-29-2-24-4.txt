皇太子冠服


冕用白珠九旒，红丝组为缨，青纩充耳，犀簪导。衮，青衣朱裳，五章在衣，山、龙、华虫、火、宗彝，四章在裳，藻、粉米、黼、黻。白纱中单，青褾礻巽裾。革带，涂金银钩<角枼>。蔽膝，随裳色，为火、山二章。瑜玉双佩，四采织成大绶，间施玉环三。白袜，朱褵，褵加金涂银釦。谒庙则服之。远游冠，十八梁，金涂银花，饰博山附蝉，红丝组为缨，犀簪导。朱明服，红裳，白纱中单，方心曲领。绛纱蔽膝，白袜黑褵。余同衮冕。册宝则服之。桓圭，长九寸、广三寸、厚半寸、用白玉，若屋之桓楹，为二棱。太子入朝起居及与宴，则朝服，紫袍、玉带、双鱼袋。其视事及见师少宾客，则服小帽、皂衫、玉束带。





