闻敬亭自潞河过通州至邓家庄访鸿上人偶忆旧逰书此即赠

桞压河干绿正遥，荻芦烟重隐渔舠。
一鞭暁色蒙蒙月，茅店鸡声八里桥。


新城直接旧城逰，斜日登临上酒楼。
遥拟江南风味好，买鱼亲上打鱼舟。


通运门前水似铺，牙樯锦缆狎飞鳬。
篷窓倚槛重回首，一带风帆接直沽。


蹇驴沙路步如登，邓老庄前记我曾。
半掩柴扉数株桞，野云古寺一沽僧。


