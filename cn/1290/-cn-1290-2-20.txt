20.甘薯

〔一〕〔二〕

一名朱薯，一名番薯，大者名玉枕薯，形圆而长，本末皆锐，肉紫皮白，质理腻润，气味甘平无毒。补虚乏，益气力，健脾胃，强肾阴，与薯蓣同功，久食益人。与芋及薯蓣自是各种。巨者如杯，如拳，亦有大如瓯者，气香，生时似桂花，熟者似蔷薇。露扑地传生，一茎蔓延至数十百茎，节节生根。一亩种数十石，胜种谷二十倍，闽广人以当米谷，有谓性冷者非。二、三月及七、八月俱可种，但卵有大小耳。卵八、九月始生，冬至乃止，始生便可食。若未须者，勿顿掘，令居土中，日渐大，到冬至须尽掘出，不则败烂。

树艺：种薯宜高地沙地，起脊尺馀，种在脊上，遇旱可汲井浇灌。即遇涝年，若水退在七月中，气候既不及萟五谷，即可剪藤种薯。至于蝗蝻为害，草木荡尽，惟薯根在地，荐食不及，纵令茎叶皆尽，尚能发生。若蝗信到时，急令人发土遍壅，蝗去之后，滋生更易。是天灾物害，皆不能为之损。人家凡有隙地，但只数尺，仰见天日，便可种得石许，此救荒第一义也。须岁前深耕，以大粪壅之，春分后下种，若地非沙土，先用柴灰或牛马粪和土中，使土脉散缓，与沙土同。庶可行根，重耕起要极深。将薯根每段截三、四寸长，覆土深半寸许，每株相去纵七、八尺，横二、三尺。俟蔓生既盛，苗长一丈，留二尺作老根，馀剪三叶为一段，插入土中，每栽苗相去一尺，大约二分入土，一分在外，即又生薯。随长随剪，随种随生，蔓延与原种者不异。凡栽须顺栽，若倒栽，则不生。节在土上即生枝，在土下则生卵。约各节生根，即从其连缀处断之，令各成根苗，每节可得卵三、五枚。

藏种：九月、十月间，掘薯卵，拣近根先生者，勿令损伤，用软草包裹，挂通风处阴干。一法：于八月中，拣近根老藤，剪七、八寸长，每七、八根作一小束，耕地作畦，将藤束栽畦内，如栽韭法。过月馀，每条下生小卵，如蒜头状。冬月畏寒，稍用草盖覆，至来春分种。若老条原卵在土中，无不坏烂。一法霜降前取根藤，曝令干，于灶下掘窖约深一尺五、六寸，先下稻糠三、四寸，次置种其上，更加稻糠三、四寸，以土盖之。一法七、八月取老藤种入木筒或磁瓦器中，至霜降前置草篅中，以稻糠衬置向阳近火处，至春分后依前法种。

收蔓：枝节已遍地，不能容者即为游藤，宜剪去之，及掘根时卷去藤蔓，俱可饲牛羊猪，或晒干冬月喂，皆能令肥腯。

【诠释】

〔一〕卵，指薯。

〔二〕须，指发根。

甘薯系旋花科宿根蔓性植物，学名为Ipomoea batatas，种类颇多。原产中美洲，由西班牙人传入吕宋。我国于明万历二十二年始由南洋群岛传入栽培，别名番薯、红薯、白薯、甜薯、土薯、玉枕薯等。日本名为琉球薯、萨摩薯或唐薯，栽培极广。温带地方为一年生草本。茎细长，匍匐地上。叶心脏形或掌状形，有长叶梗，互生。花合瓣，花冠紫色，与漏斗和牵牛花相似。蔓之各节容易生根，入泥土中便膨大成块根。块根多肉，味甘，供食用或酿酒作饴制淀粉。嫩茎幼叶可充蔬菜，茎蔓供饲料。薯能生不定芽，为繁殖之用。

甘薯生长快，产量高，用途广，故各地种植日益增多。本谱于1621年出版，比《农政全书》（1639年）早十几年。当时甘薯产量就已很高，而且稳产、丰产，比种谷强20倍。甘薯可供蔬食，可作粮食，可晒干储藏，可生食，可熟食，可煮食，可煨食，可切末晒干收作粥饭，可晒干粉作饼饵，可取粉作丸，似珍珠沙谷米，可造酒……故各地多将番薯列入杂粮。

