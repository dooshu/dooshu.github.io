○舜颂

高高历山，有黍有粟。皇皇大舜，合尧元德。五典克从，四门伊穆。大道将行，天下为公。临下有赫，选贤用能。吾皇则之，无攵无逸。绥厥品汇，光光得一。千幅临顶，十在随跸。大哉大同，为光为龙。吾皇则之，圣谟隆隆。纳隍孜孜，孜孜切切。六宗是，五瑞斯列。排麟环凤，爬香立雪。四方纳赆，九围有截。昔救世师，降生竺乾。寿春亦然，万年万年。

