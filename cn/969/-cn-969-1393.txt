刘克庄　挽林侍郎二首

端平初偶忝朝班，亲见仙枝折广寒。

揭晓名高推虎榜，凌云赋奏动龙颜。

烹桑犹记攻京尹，谏草何妨上史官。

膜外浮荣姑勿论，长留公是在人间。

刘克庄

刘克庄　挽林侍郎二首

玉殿龙墀元会日，千官拜舞奉尧樽。

问周大老今安在，叹鲁灵光尚独存。

次对职清褒橐从，中书君秃愧□□。

自怜洛社归差晚，旧话无人可共论。

刘克庄

