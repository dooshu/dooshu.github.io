释心月　六代祖师赞

竺乾正眼，震旦心宗。

一点水墨，两处成龙。

至今匝地生清风。

释心月

释心月　六代祖师赞

诸缘息时，伎俩尽矣。

了了常知，不是不是。

莫被胡僧谩著你。

释心月

释心月　六代祖师赞

无言说中，广说信心。

洞然明白，非去来今。

风病因兹转更深。

释心月

释心月　六代祖师赞

古佛无心，知之者谁。

双峰点首，石女攒眉。

错付黄梅个小儿。

释心月

释心月　六代祖师赞

能与麽去，能与麽回。

青松郁密，白发摧颓。

岭南消息几时来。

释心月

释心月　六代祖师赞

字则不识，宗说俱通。

如风吹水，如日行空。

破荡箕裘是此翁。

释心月

