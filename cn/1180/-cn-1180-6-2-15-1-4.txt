答姜巡抚言李公恤典事


屡承揭示，差人竟不索报，遂失裁答，为歉。

兹有冒渎。李长白公讳士翱者，昔守荆南，甚有政绩，至今荆人俎豆之。历扬中外，咸著嘉声；清德令名，终身无玷。独以后裔式微，人鲜知者，恤典缺焉。今该科有再录之议，倘荷垂慈，特加表荐，不惟李公结效于冥壤，而区区亦得借报于乞邻矣。草率冒干，统惟鉴亮。

（右李公，即初守别，试先父为神童者，后至户部尚书。）





