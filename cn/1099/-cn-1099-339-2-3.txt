○與張大司馬書 【 薊鎮虜情】

尊諭敘遼左功、倘得不及胤、尤幸尤幸、加餉事、不審大司農之意云何、八里鋪修工、專候明旨行、胤東廵旹與撫臺計議、欲處去歲犯黑谷關小阿不戶。此酋素在喜峰馬蘭二路領賞。業巳密屬張臣。且照常寬假。令之不覺。誘其近關而後擒之。又一面属李如柏於黑谷關。多方備之。今撫臺意欲以數千人馬。而出塞三四百里搗巢。此必不可者。此旹草茂馬肥。駐牧不定。一也一出塞則玉石不分。以失它夷之心。而開釁。二也。且此小酋。為青把都部落。一有殺戮。則青酋必認以為左右人。而不肯休。三也。此事一行。而難于結局。四也况三衞乃　祖宗二百餘年撫賞之人。不宜輕舉自撤藩籬以震動　京陵五也。以諸路兵力。而殲此小酋。誠如振落。但熟計前後之事。終非長策。只是近關旹。可撲則撲之。如不能樸。只斷賞嚴備之。以俟其內犯而後舉事則在我之名正而彼亦無詞若在黑谷關為之。尤為正理。且如??山王?日遼撫合勦之說。非不壯其諮謀。數月審度利害。此說徒動人聽耳。且薊鎮事。又安可與遼東並論乎。胤乃當局者。安敢誤國。古人舉事。貴謀勇相資。盖不專尚勇也。謹復

