◎元匡

匡字建扶，晃第二子，新成之第五子，出后广平王洛侯。宣武即位，累迁给事、黄门侍郎。除肆州刺史，迁恒州刺史，徵为大宗正卿、河南邑中正，除度支尚书。坐与高肇愤争，降为光禄大夫、兼宗正卿，出为兖州刺史。孝明即位，入为御史中尉，进号安南将军，加镇东将军。袭广平王爵，封东平郡王。复与任城王澄不平削爵，除平州刺史，徙青州刺史，寻为关右都督，兼尚书行台。孝昌初卒，谥曰文贞。后复爵，改封济南王。

