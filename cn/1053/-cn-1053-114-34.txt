马之纯　蒋帝庙二首

一尉为官亦已轻，后来封爵一何荣。

骨青相貌由来异，羽白威神俨似生。

尝遣阴兵随义旅，不从私铸长奸萌。

自当血食钟山上，仍与钟山换却名。

马之纯

马之纯　蒋帝庙二首

爵以土王从六代，谥为庄武自南唐。

缘何血食垂千祀，为有威灵庇一方。

魏有钟离寻败走，秦屯淝水辄奔亡。

虫生火起徒妖怪，载记还应择未详。

马之纯

