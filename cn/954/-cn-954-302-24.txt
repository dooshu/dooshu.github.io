陈造　程帅寄诗见忆次韵四首

扰扰飞潜易陆沉，化工刺手斩然新。

饮光一笑知谁繼，试把玄机举似人。

陈造

陈造　程帅寄诗见忆次韵四首

清篇属我慰平沉，密密玄关领会新。

从此倚门麾捕影，更将形似许诗人。

陈造

陈造　程帅寄诗见忆次韵四首

车笠何人记旧盟，惟公不作白头新。

渠侬欲识九华伯，可但诗坛第一人。

陈造

陈造　程帅寄诗见忆次韵四首

子云属思旧深沉，脱手清诗语间新。

天上黄陈应首肯，授公此柄淑诸人。

陈造

