杨公远　次程斗山村居韵十首

隐迹深村里，年今四十余。

谩携三寸管，欠读几行书。

爱竹和烟种，移梅带月锄。

箪瓢还自乐，饭糗茹青蔬。

杨公远

杨公远　次程斗山村居韵十首

萧洒园池上，依然一故庐。

苍苔封曲迳，老鹤伴閒居。

计拙身还逸，颜酡鬓任痚。

日长无个事，穷达儘教渠。

杨公远

杨公远　次程斗山村居韵十首

山势主宾立，溪流泾渭分。

景幽诗易得，兴逸酒难醺。

有累营家燕，无心出岫云。

若言朝市事，毫发不曾闻。

杨公远

杨公远　次程斗山村居韵十首

融和天气好，携杖作清游。

景物自消长，禽言或去留。

人登山际寺，花映水边楼。

欲写归吟卷，敲推手不休。

杨公远

杨公远　次程斗山村居韵十首

搔头无别想，得句但长吟。

懒到风波地，坚存铁石心。

人情从冷热，世态任浮沈。

却喜虚檐外，清吹满竹林。

杨公远

杨公远　次程斗山村居韵十首

茅结两閒月，白云分半间。

利名俱拚舍，云月共清閒。

来辙元无俗，论交赖有山。

谢渠梁上燕，社后又飞还。

杨公远

杨公远　次程斗山村居韵十首

山中閒宰相，日日有蜂衙。

剑戟门前竹，枪棋鼎内茶。

莺歌喉宛转，蝶舞翅欹斜。

只此堪娱乐，何消解语花。

杨公远

杨公远　次程斗山村居韵十首

村疃多幽趣，谁言景象稀。

云欹山卸帽，苔长石添衣。

一岁惊春老，千林觉绿肥，

可怜双蛱蝶，又傍菜花飞。

杨公远

杨公远　次程斗山村居韵十首

生来痚拙甚，怕与俗流同。

颇识一丁字，宁牵两石弓。

夜敲节柳月，晓对落花风。

但得身无事，何消效送穷。

杨公远

杨公远　次程斗山村居韵十首

诗骨清舑甚，几如沈隐侯。

自编篱象眼，为护笋猫头。

日有丘园乐，身无世俗愁。

怜渠名利客，汩汩几时休。

杨公远

