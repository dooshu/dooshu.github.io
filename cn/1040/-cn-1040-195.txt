虞俦　偶食鸡头有怀万元亨沈德远林子长横塘三主人

秋风一熟平湖芡，满市明珠如土贱。

昔也兼名鸿雁头，今兹始识胡孙面。

应须我辈剩著语，会有后人来作传。

横塘地主总好事，凌波不过空山嚥。

虞俦

虞俦　偶食鸡头有怀万元亨沈德远林子长横塘三主人

年丰岂特菱莲芡，米价新来如许贱。

不孤后稷由已思，谁作颜回忍饥面。

清朝已拜富民侯，太史莫书循吏传。

我今何事不归田，豆饭芋魁甘得嚥。

虞俦

