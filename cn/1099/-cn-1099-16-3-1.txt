○恭題　三朝賜誥命刻石後 【 誥命】

太宗文皇帝御天下二十有三年、文臣皆未有得　賜誥勑者、惟永樂十年。文臣得　賜誥及封贈祖父母妻者。尚書八人。太子少師一人。翰林則內閣之臣五人。臣士奇亦與數焉。葢時甚重之也　仁宗昭皇帝初臨御。循洪武之制。文臣考最者悉　賜誥勑封贈。而首及輔臣。時制草巳定　上親御宸翰於。輔臣制內增二語天語非故事故特詳之勿慮崇高而難入勿以有所從違而或怠嗚呼　明聖之心二帝三王之心也臣祗事　三聖。賜誥凡十有五通。永樂四通。洪熙十通。宣德一通。臣士奇心恒愧悚。駑鈍無庸。不能效報萬分之一。上有天??於榮命。然不敢忽也。謹繕寫刻石以永示子孫、

