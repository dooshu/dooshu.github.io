白玉蟾　櫂歌九章寄彭鹤林

榔声击空碧，帆影浮沧浪。

倚櫂蓼花洲，一犬吠斜阳。

白玉蟾

白玉蟾　櫂歌九章寄彭鹤林

鸥飞梅山前，翠中一点雪。

何处种声来，云梢推上月。

白玉蟾

白玉蟾　櫂歌九章寄彭鹤林

碧潭藏老龙，夜半水底吟。

激飞寒空露，凄动幽人心。

白玉蟾

白玉蟾　櫂歌九章寄彭鹤林

岸上酒旗舞，寒芜生秋风。

谁家六七童，手持金芙蓉。

白玉蟾

白玉蟾　櫂歌九章寄彭鹤林

波心採莲女，流花近吾船。

移船入芦荻，吹笛下晴川。

白玉蟾

白玉蟾　櫂歌九章寄彭鹤林

朝汲西风餐，夜弄明月舞。

万顷碧琉璃，下有玉清府。

白玉蟾

白玉蟾　櫂歌九章寄彭鹤林

黄昏杳无人，孤江但翠竹。

惟有白鹭鸶，伴我舟中宿。

白玉蟾

白玉蟾　櫂歌九章寄彭鹤林

夜阑笙鹤鸣，银汀斗欲泻。

可怜舟中子，散发苍山下。

白玉蟾

白玉蟾　櫂歌九章寄彭鹤林

青山衔落日，白杨吐悲风。

欲觅玄真子，沧州云濛濛。

白玉蟾

