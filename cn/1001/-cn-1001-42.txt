岳珂　得合门报以予班学士诏复赐衣带因怀初锡倏阅十年感恩纪事二首

忆昔除书下赤墀，赐韖即日拜金闺。

未容汗脚踏龙尾，先为围腰铸褭蹄。

紫诏一朝来蔀室，丹霄十载望躔奎。

君恩一再知难报，谁赋维梁濡翼鹈

岳珂

岳珂　得合门报以予班学士诏复赐衣带因怀初锡倏阅十年感恩纪事二首

老去茆檐只负暄，重烦冠缓到柴门。

纡金何有功名望，束带岂堪宾客言。

璀璨章身同赐马，差池接翼愧廷鵷。

折腰重起平生愧，诿曰何知鹤在轩。

岳珂

