苏轼　和王斿二首

异时长怪谪仙人，舌有风雷笔有神。

闻道骑鲸游汗漫，忆尝扪虱话悲辛。

气吞余子无全目，诗到诸郎尚绝伦。

白发故交空掩卷，泪河东注问苍昮。

苏轼

苏轼　和王斿二首

嫋嫋春风送度关，娟娟霜月照生还。

迟留岁暮江淮上，来往君家伯仲间。

未厌冰滩吼新洛，且看松雪媚南山。

野梅官柳何时动，飞盖长桥待子闲。

苏轼

