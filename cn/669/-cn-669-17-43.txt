117　不字其字點讀法


「不」字，本方久反。凡書之「不」字，皆點入聲。「其」字本音箕，【原注】夜如何其。凡書之「其」字，皆點平聲。【原注】攻媿集。

【元圻案】樓大防攻媿集歐陽、蘇、黄三家詩押韻序云〔一〕：「叔祖字元應，於六經句讀點法悉有定規。如『不』字，本方久切，凡書之『不』字皆點入聲。『其』字皆點平聲，惟『夜如何其』則不點，蓋本是以『箕』字而借爲『其』也。」

〔一〕「黄」，原脱；「家」下原衍「家」字，皆據四庫本攻媿集卷五二三家詩押韻序校正。





