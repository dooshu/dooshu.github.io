啸桐北上归卧病沪渎屡书来索诗以纪当时之事今春复申前约距亡日仅浃旬耳　二首


牢落文章第一人，天门垂翅竟何因？百年记注无前例，万事枢机有要津。

异日朱云空愤激，当时绛灌少交亲。红莲幕客苍梧守，未许青蒲作直臣。君考御史列第一，而不得记名。

无路排云叫九阍，天涯何处与招魂？千秋公论归风汉，四海才人哭寝门。

斗酒只鸡追夙约，尺书双鲤剩春痕。平生风义吾尤愧，一恸荒江昼欲昏。啸桐，高姓。





