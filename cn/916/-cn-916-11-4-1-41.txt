【上巳宴丽晖殿各赋一字十韵诗】

芳景满辟窗。暄光生远阜。更以登临趣。还胜祓禊酒。日（岁时杂咏作叶。）照源上桃。风摇城外柳。断云仍合雾。轻霞时映（岁时杂咏作照。）牖。远（岁时杂咏作野。）树带山高。娇莺含响偶。一峰遥落日。数花飞映绶。度鸟或遛檐。飘丝屡薄薮。言志递为乐。置觞方荐寿。文学且（岁时杂咏作具。）□筵。罗绮令陈後。干戈幸勿用。宁须劳马首。（○古今岁时杂咏十六。《诗纪》九十八。）

