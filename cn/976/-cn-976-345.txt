强至　荣归堂二首

堂就新纡上相车，名尊为出紫泥书。

清杯燕喜三春半，黄阁归来一纪馀。

香径生辉荣草木，画檐垂荫乐禽鱼。

官轻可笑江东老，也漫怀章诧里闾。

强至

强至　荣归堂二首

嫩柳浓花围旧圃，朱甍碧瓦照春池。

黄金腰下还乡印，翠琰胸中报国诗。

乘驷长卿羞志浅，怀章公子恨名迟。

知公触事须尊主，揭榜新堂是训辞。

强至

