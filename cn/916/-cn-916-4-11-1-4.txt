【重赠卢谌诗】

握（《晋书》作幄。）中有玄（《晋书》作悬。《文选》同。六臣本注。五臣作悬。）璧。本（《初学记》、万花谷作乃。）自荆山ギ。（《晋书》作球。）惟（韵补作怪。）彼太公望。昔在渭滨叟。邓生何感激。千里来相求。白登幸曲逆。鸿门赖留侯。重耳任（《晋书》作恁。）五贤。小白相射钩。苟能隆二伯。（《晋书》作能隆二伯主。）安问党与仇。中夜抚枕叹。相（《文选》注作想。）与数子游。吾衰久矣夫。何其不梦周。谁云圣达节。知命故不（《晋书》作无。）忧。宣尼悲获麟。西狩涕孔丘。功业未及建。（《诗纪》作见。）夕阳忽西流。时哉（《类聚》作光。）不我与。去乎（《晋书》作矣。）若云浮。朱实陨劲风。繁英落素秋。狭路倾华（《诗纪》云。一作车。）盖。

骇驷摧双□。何意百练刚。化为绕指柔。（○《晋书》本传。《文选》二十五。《诗纪》三十一。又《类聚》三十一引浮、秋、□、柔四韵。《初学记》二十七引ギ一韵。《文选》三十杂体诗注引游一韵。韵补二引叟、求二韵。万花谷後三十一引ギ一韵。）

