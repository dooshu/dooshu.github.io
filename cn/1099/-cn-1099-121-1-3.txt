○論居守疏 【 居守】

看得京師居守、關係甚大、古云居守、一云留守、本朝永樂七年　太宗皇帝自南京廵狩北京、不言南征之非而危見乎辭可為諫法命　皇太子留守南京、次年駕還南京、又命　皇長孫留守北京、宣德元年　宣宗皇帝親征漢庶人、命鄭王襄王居守、此　祖宗累朝居守故事、人所共知、今　聖駕親征京師。根本空虗。無人居守。伏望聖明留神裁處宗社幸甚。

