○議軍務事 【 一邊墻一糧草一器具一火器】

臣自出居庸關、歷覽宣府大同山川形勝、仰惟　祖宗設武備、宿重兵、誠為西北重鎮、但經正統十四年戒嚴之後、虜賊播遷、自遼東以至宣府大同延綏寧夏甘凉諸處、不東則西。習我水土。擾我邊方。臣等議得所在兵民、委的疲敝只合先其所急、修理邊備、成化十年、臣廵撫延綏時、曾奏起陝西民夫五萬名、相兼所在官軍肅致與楊文襄專意脩邊墻或又云築墻無益要當視其夷險濶狹論之不可執一而言因其地勢或削山築墻或築墩挑塹民夫每名免其遠運邊糧二石給與食糧一石。兩月之間。邊備即成。到今十餘年。虜賊不敢犯。為今之計。類而推之。宣府山川。比大同險處為多若不惜小費。使兩處邊備早成。遇有警急。少煩各兵不幾年間足償所費休兵息民、實為經久、今將修邊添官懲惡等事開坐、

一修理邊備、如大同中路起。西至偏頭關接界去處止。東西地遠。六百餘里。地勢平坦。無險可據。會議得四月五月。賊馬多瘦。以往年較之。未能大舉深入。除調集中西二路征操馬步官軍。并屯種官軍舍餘人等做與墩樣其地濶遠不宜築墻止可立墩從中路起隨小邊故址每二里築立墩臺一座每座四面。根腳各濶三丈。高三丈。對角做懸樓二座。長濶各六尺。空內挑壕塹。濶一丈五尺。深一丈。計用做工人五百。築墩以取土為艱土近者十日可成一座。姑以一萬人十日計之。可成二十座。一月可成六十座。兩月可成一百二十座。連絡二百四十里。各以十人守備此守邊之至要非但瞭望得真多備鎗砲等器可以四面擊賊以平日試打鎗砲驗之。可致三四百步今以兩墩鎗砲共擊一空中停去處止有三百六十步决無不可擊至之理但邊人疲敝。除馬隊防護外。做工人不多。合無比照延綏修邊夫例、量為優恤、仍給口糧及大同東路。另起一工。宣府從西路。與大同接界去處。總起一工併力次第為之。優恤等項、一體施行、若兩月內不能畢工、附近山西腹裏人民、多因連年荒旱、加以供給大同等處糧草、貽累迯竄、未可望其撮補、乞　敕兵部從長計議、比照景泰年間、借用京營軍人。擺堡運糧接濟宣府邊儲事例。借撥外衞輪班步軍三萬各備布袋鍬钁等器。令把總官領來聽臣分撥調度撮工。完得一墩。得一墩濟。若聲息緊急。兩月滿日。即為放回。如或稍緩。量留過久。照例優恤等項、不使失所、或疑二里一墩、相隔太遠。如俟下年空內再補。務期成功。其偏頭關、係延綏接界之北。原奉　敕諭不曾該載更乞　敕令山西鎮守廵撫等官、將修邊事理、徑自施行、

一關防邊儲、照得大同宣府。屯宿重兵。隨處設有倉塲。逓年收受河南山東北直隸各府糧草。以備供給歲用不敷者。動支戶部官銀糴買。正收正支。實係軍國至計本部年例會計糧草明白。俱令運納本色。如十分路遠者。聽其徵收輕賫銀貨。於倉塲附近去處。糴買本色上納。務要潔淨。有司早獲通關。軍民兩得其便。近年以來。各處官旗諸色人等。號為攬頭。運納本色收受為難故有攬頭等項侵弊官民俱困而折色始稱簡便矣然久之塞下無復積儲物價騰貴則又思本色也預料納戶起程分投差人接至中途巧言哄惑必欲包攬撮放??公途供給酒食加意奉承延至倉塲城堡住處明白令大糧頭主張。私自許伊乾納幾石。不討價物。逼令小糧頭盡數攬與上納。或撒放。以至下年了結。倖得價物到手。任意花費或充還宿債。或代納舊糧納戶上門。動輒倚侍官府情熟。明則危言罵詈。暗則隱面潛藏。貽患有司。坑陷良民臨敵缺乏弊源在此又有等狹勢賤買。或剋减官軍俸糧。不行關支。就留在倉。逼挾該倉出給實收。卻行增價關支官銀。并攬糧過久。因為有司差官守併通關。方與備辦三七四六麄米。插和沙土進倉。該倉官攢平日被誘吞餌。只得收受養軍無惠弊源在此其他料草之弊。千態萬狀。俱此一律。乞　敕法司合無今後攬頭有犯。盡將產業折剉賠償。糧價完日。旗軍舍餘人等杖罪以下者。照常罪發落。徒罪以上者。廣西充軍。武職官員杖罪以下者。調廣西差操。徒罪以上者。廣西充軍。庶使奸貪警懼、邊儲完足。官軍既得所養、戰陣所向成功。

一急缺修邊器具、照得大同宣府地方。不產鉄料此土風所當考即今修理邊備。合用熟鉄打造鎚鑿鍬钁等器。兵民疲敝。無從措置。况近日召募壯勇。已有次第。盔甲鎗刀等件。官無給領。必合成造。乞　敕工部量送遵化所產或南方熟鉄十萬斤。前來分送兩處應用。庶幾民兵不致貽累。

一急缺神鎗火藥、照得大同宣府、原降神鎗硫黃未到多餘、即日修理邊墩、召募壯勇、重為地方殄滅虜賊至計、惟神鎗之勢。所向無前。大率湏得神鎗一千五百餘把。硫黃一千餘斤。方勾兩處應用。乞　敕工部奏請　欽定神鎗硫黃各給若干、差官運送前來交付兩處見在監鎗內臣收掌給用、庶幾虜賊不敢南侵、葢懾服勁百戰百勝。必湏神鎗多備。所向無前。及照各邊先年俱各給有手把銅銃、以木為矢、其長稍似神鎗、一頭以鉄為鏃、一頭本身三面掏陷、類如箭翎、公在邊試騐故言之曾用火藥點放僅去一二十步。不能遠致賊前。大抵不如神鎗。以竹為翎本身兩頭不失輕重之數乞　敕再給神鎗一千把。量分大同宣府兩處監鎗內臣嚴密收用。更將手把銅銃木矢試造以竹為翎用火藥點放果能去遠令其多造以為守墩一助勁敵雖眾。所至寒心懾服之機。或不出此。

