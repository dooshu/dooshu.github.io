☆庾信

〈信。字子山。南阳新野人。梁中书令肩吾子。仕梁。历湘东国常侍、尚书度支郎中、郢州别驾、东宫学士、建康令。侯景之乱。奔江陵。仕元帝为御史中丞。封武康县侯。聘魏。留不遣。江陵陷。仕魏。历右金紫光禄大夫、车骑大将军仪同三司。周受禅。封临清县子。除司水下大夫。出为弘农郡守。迁司宪中大夫。进爵义成县侯。拜洛州刺史。徵为司宗中大夫。大象初。以疾去职。隋开皇元年卒。年六十九。有集二十一卷。〉

