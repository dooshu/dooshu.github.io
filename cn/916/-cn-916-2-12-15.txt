【古诗二首】

采葵莫伤根。伤根葵不生。结交莫羞贫。（二三两句。鸣沙类书残卷作结交莫羞贫。伤根葵不生。互倒。《御览》或同。）羞贫友（鸣沙类书残卷作交。草堂诗笺同。《御览》或同。）不成。（○《类聚》八十二。鸣沙石室古籍丛残类书残卷。草堂诗笺六示从侄诗注。《御览》四百六及九百七十九作古歌辞。《诗纪》十。）

甘瓜抱苦蒂。美枣（《御览》或误作草。）生荆（《御览》或作刺。事类赋同。）棘。利（事类赋误作刺。）傍有倚（事类赋作固有。）刀。（《御览》或作爱利防有刀。）贪人还自（《御览》或作自还。）贼。（○《御览》九百六十五、九百七十八。事类赋瓜赋注。《诗纪》十。）

