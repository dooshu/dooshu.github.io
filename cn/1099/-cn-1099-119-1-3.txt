○論明堂 【 明堂之制】

臣按明堂之制。始于黃帝祀上帝于明堂。唐虞之五府。夏之世室。殷之重屋多主祀上帝而言。周人則謂之明堂。乃王者所居以出政治之所。其矢?見法井田。隨四時方向。坐以朝諸侯施政令。東曰青陽。南曰明堂。西曰總章。北曰玄堂。兩旁二室。謂之左个右个。總謂之明堂。虗其中為太廟太室。然曰宗祀文王于明堂。以配上帝。則大祀以祖宗配焉。亦在其中矣。故謂之太廟。西漢明堂之論甚多而皆主享祀。東漢光武初營明堂辟雍靈臺。至明帝祀五帝于明堂。以光武配。乃頒時令。勑羣后。遂登靈臺望雲氣。羣僚藩輔宗室子孫。眾郡奉計。九夷八蠻。皆有陪位乃頌養老之令于辟雍。命諸生講經書。古今侈為美談。魏晉以下。至于唐宋。皆有祀明堂。登靈臺。望雲物之文。紛紛不一。宋仁宗以明堂為王者布政之宮。詔以朝天殿為明堂。合祀天地始此。其後因之。其後立大享殿以比□堂臣竊謂明堂即今之奉天殿也靈臺即今之司天臺也辟雍即今之國學也我朝享祀施政。望氣養士。皆有成法。卓冠古今。矢?見模宏遠矣。

