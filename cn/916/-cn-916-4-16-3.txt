【荣木诗】

〖四章〗

荣木。念将老也。日月推迁。已复有（曾本、苏写本云。一作九。）夏。总角闻道。白首无成。

采采荣木。结根于兹。晨耀（曾本云。一作辉。）其华。夕已丧之。人生若寄。憔悴有时。静言孔念。中心怅（曾本云。一作恨。）而。

采采荣木。于兹托根。繁华朝起。慨暮不存。贞脆（曾本云。一作慎。）由人。祸福无门。匪道曷依。匪善奚敦。

嗟予小子。禀兹固陋。徂年既流。（曾本云。一作遂往。苏写本同。）业不增旧。志彼不（曾本云。一作弗。苏写本作弗。《诗纪》同。）舍。安此日富。我之怀矣。怛焉内疚。先师遗训。余岂云（曾本作之。注。一作云。）坠。四十地镜子。斯不足（曾本云。一作可。）畏。脂我名（焦本云。一作行。非。）车。策我名骥。（曾本云。一作镳。）千里虽遥。孰敢不至。（曾本云。名车一作行车。○本集。《诗纪》三十四。）

