◇下沮渠无讳诏（十九年六月）

往年狡虏纵逸，侵害凉土。河西王茂虔，遂至不守。沦陷冠逆，累世著诚，以为矜悼。次弟无讳，克绍遗业，保据方隅，外结邻国，内辑民庶，系心阙庭，践贡职，宜加朝命，以褒笃勋，可持节散骑常侍都督凉河沙三州诸军事、征西大将军领护匈奴中郎将西夷校尉凉州刺史河西王。（《宋书·氐胡大且渠蒙逊传》）

