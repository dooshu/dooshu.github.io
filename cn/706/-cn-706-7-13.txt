·怀王愧两少司马、徐暗公、沉复斋中丞（寿镛案：「墨蹟」作「忆友」）

昔我曾上嘉禾岛，岛上衣冠多四皓；方瞳绿髮映朱颜，紫芝一曲何缥缈！年来沧海欲生尘，烽烟乱矗商山道；杖履流落似晨星，天长地阔令人老。南望铜陵又一山，风帆千尺鲸波间；不然疑乘黄鹤去，去去麟洲第几湾？

〔人物考略〕

王媿两：名忠孝；与徐公孚远辈以从亡入台，为郑氏国老。其后，并卒于岛（见「张公年谱」）。

沉复斋：名佺期；亦为郑氏国老（见「张公年谱」）。

