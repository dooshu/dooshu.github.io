程公许　积雪未晴正旦朝贺大庆殿口号八章

东西廊转面朝天，绯绿斓斑紫绶褰。

万岁声中陪率舞，野麋终羡草芊绵。

程公许

程公许　积雪未晴正旦朝贺大庆殿口号八章

雪瑞连宵未肯晴，妆排光景待朝正。

八盘岭转宫城近，惝恥身登白玉京。

程公许

程公许　积雪未晴正旦朝贺大庆殿口号八章

清跸轰雷辇出房，赭红一点殿中央。

天知圣主忧边久，剩放飞基兆岁穰。

程公许

程公许　积雪未晴正旦朝贺大庆殿口号八章

万点华星续续来，宫门未放玉{上竹下氐}开。

忍寒少待晨光透，不住催班引上台。

程公许

程公许　积雪未晴正旦朝贺大庆殿口号八章

凝旒忧顾念三边，诏撤鳌山罢秩筵。

天眷仁明宜悔祸，眼看千里息烽烟。

程公许

程公许　积雪未晴正旦朝贺大庆殿口号八章

六龙不动玉鞭迷，雾霭荒寒五凤痴。

静阅天机消复长，未应冰谷晛消迟。

程公许

程公许　积雪未晴正旦朝贺大庆殿口号八章

玉阶再拜卷班回，一炷心香悯动灰。

六合风尘须一洗，八荒寿域会重开。

程公许

程公许　积雪未晴正旦朝贺大庆殿口号八章

扰扰劳生祗自吧，依依乡梦五更寒。

临流钓石应无恙，归逐邻翁整钓竿。

程公许

