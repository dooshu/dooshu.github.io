【蜀人谣二首】

〖《晋书》曰：罗尚。字敬之。一名钟。太康末为荆州刺史。及赵□反于蜀。乃假尚节为平西将军、益州刺史。尚性贪少断。蜀人谣曰：〗

尚之所爱。非邪则佞。尚之所憎。非忠则正。富拟鲁卫。家成市里。贪如豺狼。无复极已。（○《晋书》罗尚传。《诗纪》四十四。）

蜀贼（载记作李特。）尚可。罗尚杀我。平西将军。反更为祸。（○《晋书》罗尚传。《诗纪》四十四。又《晋书》李特载记引起首二句。）

