【南豫州军士为王玄谟宗越语】

〖宋《书》曰：玄谟性严克少恩。而将军宗越御下更苛酷。军士为之语曰：〗

宁作五（《御览》或无五字。）年徒。不逢（南史作逐。《御览》、《诗纪》同。）王（《御览》或无王字。）玄谟。玄谟犹（《御览》无犹字。）尚（《宋书》作自。）可。宗越更（《御览》无更字。）杀我。（○《宋书》王玄谟传。《宋书》宗越传。南史宗越传。《御览》四百九十二。《诗纪》五十五作将士谣。又四百九十五引前两句。）

