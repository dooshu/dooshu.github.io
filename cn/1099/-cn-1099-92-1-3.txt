○題為防禦地方事 【 官軍操守】

據襄陽等衛申稟備蒙欽差贊理軍務廵撫湖廣都察院右副都御史羅箎、行文該鎮守湖廣太監郭閔總兵官右都督李震題據湖廣都布按三司呈議湖廣衛所官軍數少。一守不敷。若非輪班操守。未免顧此失彼。况今邊衛二士消耗、守備官軍、掣回數多、合令荊襄夷陵五衛所頭班二班官軍、一班赴邊守備一班回、衛操守城池等因。兵部依擬於成化四年十二月二十六日奏准轉行到衛申稟到臣、查得先該監督軍務太監尚書總兵參將都御史唐慎等會議荊襄久安長治良策內開襄陽衛荊州三衛、并夷陵千戶所官軍、先年俱在本處操守、流民不敢為非、正統十四年。靖州等衛官軍征進麓川等處邊城缺守、苗賊出沒。暫將荊襄等衛官軍調分兩班輪流備禦以致千斤劉等。伺隙為非。今雖殄滅勞費實多。合令頭班官軍。照舊備禦。二班存留本處操守、遇急易於調用、成化二年十一月初五日奏准欽遵外、續該分守荊襄等處右參將都指揮同知王信、為防禦地方事、見得四川納溪等縣、各被大埧山都掌逆賊流刼緣地方接連荊襄巴東竹山等縣、誠恐侵臨、以致流民乘機倣傚、乞將荊襄安陸五衛漕運官軍存守地方等因具奏、未蒙明降、又該本官題為缺軍防禦事、兵部議開襄陽自古用兵之地。何不即將流民訓練成軍耶流民積聚不下二三十萬、誠恐釀成大患。合將本衛在邊備禦頭班二班官軍。俱存本處操守捕盜。保固地方。成化四年正月二十四日奏准存留去後、今該前回、會同欽差右參將王信、議得靖州等處。自前本無備禦名目。即今亦無寇盜聲息。其衛所官軍因稱近邊別無差調。又有腹裏原征麓川等處官軍。除存留外其餘二萬三千五百餘員名。與另外哨護粮道號稱三班軍餘。俱各在彼備禦支給行粮。而荊襄等衛所官軍舍餘。守備廣西等處。與儹運軍儲者。常年在外修盖王府等項與起造墳塋者歲無寧日。其存留二班、與襄陽衛頭班數目不多、各撥本處并南漳穀城等處分守城池及於要害地方廵捕奸盜、尚且不敷若將此少飢窘軍餘、襄陽衛頭班遠發備禦荊州等衛所三班、起調輪守、不無示弱召侮、貽患地方、伏望聖恩特敕該部、行令前項頭班二班官軍、照舊不動、及將荊州等衛所頭班、仍與襄陽安陸等衛運粮者、盡存本處操守、庶幾銷沮奸兇、臣等不勝感幸、

