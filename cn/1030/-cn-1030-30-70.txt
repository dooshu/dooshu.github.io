高似孙　天台渡

歇程偏惜来时路，白鸟相随呼野渡。

一树桃花碧云暮，过了溪西却飞去。

高似孙

高似孙　天台渡

一江夹清浑，只向青村注。

馀云拖薄润，远霭飞轻素。

船轻顺流下，石狭奔湍怒。

苍阴布仙迹，野芳生幽趣。

山色各有旧，春情宛如诉。

徘徊良自得，泱漭又将暮。

遐瞻金天庭，可入丹泉路。

今夜宿桃花，切莫久匆去。

高似孙

