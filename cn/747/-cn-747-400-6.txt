○对乐官乐司请考判

〈景任乐司博士，教弟子难色，五周成，请进考。所司以不能发蒙教，不进考，不伏。〉

圣人返古之道，崇尚雅乐，笙镛锵洋，丝竹宴衍。后夔节响，子野垂听，文侯睹而存魏，仲民悦而留齐。故列其乐司，班以胄子。九变至妙，五年成声，奏之方泽地，登之圜丘天神降。师则获考，所由奚疑？童蒙之求，可以渐进。功不闻教，胡用抑为？格令无文，谓宜凭据。

