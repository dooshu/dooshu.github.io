叶訒庵学士示近诗有作

嘈嘈百喙鸣好手竞丹雘不见扬子云垂老悔少作别来近十稔冲然歛锋锷无书悬国门入直卧馆阁稍喜韩苏诗温李如扫箨抚时耿隐忧咏古肆遐托匪期衆称妍要使心无怍数数推琅琊共此晨夕乐【谓王阮亭侍读】寒冬风雪交空庭喧鸟雀下帷若无人应龙等屈蠖穷闚石室藏着论补河洛

