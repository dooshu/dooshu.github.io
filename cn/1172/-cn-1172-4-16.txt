一六　环人


1．环人掌致师¹。察军慝²。环四方之故³。巡邦国⁴。搏谍贼。讼敌国⁵。扬军旅。降围邑。

【注释】

¹致师：犹言挑战。郑《注》曰：“致师者，致其必战之志。古者将战，先使勇力之士犯敌焉。”

²军慝：郑《注》曰：“慝，阴奸也。”即谓军中阴谋叛变或造谣惑众者。

³环四方之故：环，通“还”，却也。故，事也。郑《注》曰：“却其以事谋来侵伐者。”

⁴邦国：此指王国。

⁵讼敌国：郑《注》曰：“敌国兵来，则往之与讼曲直。”

【译文】

环人负责对敌挑战。查察军中的奸慝。预先挫败敌人的侵略阴谋。巡视王国。抓捕间谍。有敌国来犯，出使敌营与敌争辩是非曲直。宣扬军威。负责接受被包围城邑的投降。





