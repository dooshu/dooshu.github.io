悲野雀

行经沂州有饷鶺鴒者哀其义不忍食或曰州人捕雀为业嗟乎芜田不耕罗及野雀作诗示州人

枌榆繁羽族琐细无定名所谋非稻粱不与鸡鹜争张罗始何日遂使风俗成机发尽掩覆一罗殱羣生持此饮啄具充君鼎俎烹苦惭托体微不足一杯羮同类为啾啾失侣长哀鸣君辍筵上箸请听檐外声

