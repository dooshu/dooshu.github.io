王安石　寄朱昌叔

清江漫漫绕城流，尚忆城边系小舟。

射虎未能随李广，割鸡空欲戏言游。

云埋塞路惊尘合，霜入春风满鬓愁。

此日君书苦难得，谩多鸿雁起南洲。

王安石

王安石　寄朱昌叔

西安春风花几树，花边饮酒今何处。

一杯塞上看黄云，万里寄声无雁去。

世事纷纷洗更新，老来空得满衣尘。

青山欲买江南宅，归去相招有此身。

王安石

