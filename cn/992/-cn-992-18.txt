魏了翁　陈总领挽诗三首

士处宴安日，咸歆节谊名。

范阳徒尔怵，河朔莽然平。

仅识浅利害，恶知真重轻。

开禧忠义传，吾得扈农卿。

魏了翁

魏了翁　陈总领挽诗三首

举头西日远，满扇北尘污。

病已关心腹，吾何爱发肤。

弯名逃越难，微服过商都。

忽复天开霁，依然只故吾。

魏了翁

魏了翁　陈总领挽诗三首

闻诏弹冠日，颓然秃鬓翁。

当肩百钧重，卷袂两拳空。

既上供军最，方修给饟功。

大钧那可问，曾不愁留公。

魏了翁

