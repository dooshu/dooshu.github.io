·人日立春客湄岛二首（癸巳）

劳生了不解宜春，梅笑重惊物候新。俗入秦余疑近古，时从夏正识生寅。土风薄似村醪恶，海错鲜兼寒具陈。野草年年依旧髮，王孙何许一沾巾！

海外行藏不计春，起看天地亦维新；鼓鼙往岁闻呼癸，斗柄今年说指寅。读「礼」每思笺「大戴」，授「书」尚拟续「君陈」。东风似为羁人至，煖气偏吹白■〈曡毛〉巾。

