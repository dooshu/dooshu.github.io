哭刘何实学使

昨日寄书去谁言吾友亡病衰才举子留滞久为郎薄命文章促愁云海岱长诸生依讲席凄断几人肠

二

近逢齐鲁客问讯倍沾巾好事能过我怜才不畏人药栏吟句苦画舫泛湖频痛惜风流尽空遗八口贫

三

共是西曹客同官东鲁来喜先游阙里恨不到蓬莱【君知余海市歌在蓬莱阁喜动顔色】词赋精魂在生徒气运摧秪看双玉树泪眼为君开

