欧阳修　宋宣献公挽词三首

望系朝廷重，文推天下工。

清名畏杨绾，故事问胡公。

物议垂为相，风流顿已穷。

仁言博哉利，献替有遗忠。

欧阳修

欧阳修　宋宣献公挽词三首

识度推明哲，风猷蔼缙绅。

何言止中寿，遂不秉洪钧。

翰墨时争宝，词章晚愈新。

哭哀文伯母，悲感路傍人。

欧阳修

欧阳修　宋宣献公挽词三首

结发逢明主，驰声著两朝。

奠楹先有梦，升屋岂能招。

赠服三公衮，兼荣七叶貂。

春风笳鼓咽，松◇助萧萧。

欧阳修

