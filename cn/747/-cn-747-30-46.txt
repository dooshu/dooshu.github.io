○考试博学多才道术医药举人诏

博学多才道术医药举人等，先令所司表荐，兼自闻达，敕限以满，须加考试。博学多才举人限今来四月内集，道术医药举人限闰三月内集。其博学科试明经两史已上，帖试稍通者。多才科试经国商略大策三道，并试杂文三道，取其词气高者。道术医药举取艺业优长，试练有效者。宜令所繇，依节限处分。

