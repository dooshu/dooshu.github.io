陈淳　送滕教妇二首

本是山林一陋蒙，何心驰骛利名中。

只因尺檄来蓬户，故策驽才入藻宫。

既尔薰陶知厚德，又於历练熟颓风。

区区未饫高山仰，何事征蹄今已东。

陈淳

陈淳　送滕教妇二首

驿道芬菲春气柔，征蹄去去不容留。

俯辞南国抠衣佩，直向端门拜冕旒。

璧沼从知新训导，石渠旋复细刊雠。

泽民致主渊源学，那或浮沉逐悲流。

陈淳

