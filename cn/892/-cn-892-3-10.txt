文集卷十


赐皇弟山南东道节度使开府仪同三司佖生日礼物口宣


元祐二年六月十八日

有敕：卿以棣华之亲，袭瓜瓞之庆。载临诞日，宜厚宠颁。服我异恩，永膺介福。卷四一





就驿赐大辽贺坤成节使副银锣锦被褥等口宣


元祐二年六月二十八日

有敕：卿等远持庆币，来讲邻欢。徒御少休，舍馆既定。首膺宠锡，当体眷怀。卷四一





赐皇伯祖彰化军节度使高密郡王宗晟生日礼物口宣


元祐二年七月一日

有敕：卿德茂宗枝，望隆公衮。推本流长之庆，有嘉震肃之辰。宜示宠颁，以绥寿祉。卷四一





赐知枢密院事安焘已下罢散坤成节御筵口宣


有敕：卿等忠存体国，义切戴君。结妙果于三乘，祝慈闱之万寿。宜膺宠锡，以示眷存。卷四一





玉津园赐大辽贺坤成节人使射弓例物口宣


元祐二年七月八日

有敕：卿等致命宝邻，出游禁籞。爰敦射事，以佐宾欢。宜旌审固之能，式厚珍良之赐。卷四一





赐大辽贺坤成节人使生饩口宣


元祐二年七月八日

有敕：卿等远涉修涂，来陈庆币。舍馆初定，徒驭实劳。宜锡饩牵，以昭宠数。卷四一





相州赐大辽贺坤成节人使却回御筵口宣


元祐二年七月八日

有敕：卿等远涉归途，再离秋暑。驾言近郡，少憩旋车。宜示眷怀，往颁燕俎。卷四一





瀛州赐大辽贺坤成节人使回程御筵口宣


元祐二年七月十日

有敕：卿等抗旌来聘，已事言还。方次边城，少休候馆。宜颁燕俎，以劳归骖。卷四一





赐大辽贺坤成节人使内中酒果口宣


元祐二年七月十一日

有敕：卿等远驰使传，申讲邻欢。既执贽以造廷，亦展币而成礼。宜加宠锡，以示眷存。卷四一





赐太师文彦博已下罢散坤成节道场香酒果口宣


元祐二年七月十一日

有敕：卿翊赞大猷，倡先多士。方慈闱之献寿，严法会以荐诚。宜有宠颁，以昭殊眷。卷四一





赐知枢密院事安焘已下罢散坤成节道场香酒果口宣


元祐二年七月十一日

有敕：卿等同竭忠嘉，助成孝治。方慈闱之献寿，严法会以荐诚。宜有宠颁，以昭殊眷。卷四一





坤成节就驿赐于阗国进奉人御筵口宣


元祐二年七月十一日

有敕：汝等款塞观光，趋庭效贡。属诞弥之称庆，均燕衎以示慈。祗服宠嘉，式旌忠恪。卷四一





赐殿前都指挥使燕达已下罢散坤成节道场香酒果口宣


元祐二年七月十二日

有敕：卿等同罄纯忠，力修胜果，用祈慈寿。既彻梵筵，宜有宠颁，以昭眷遇。卷四一





赐皇伯祖镇南军节度使开府仪同三司宗晖已下罢散坤成节道场香酒果口宣


元祐二年七月十二日

有敕：卿表率宗盟，助成孝治，祝延慈寿，仰扣佛乘。既毕梵筵，宜加宠赉。卷四一





赐平海军节度使驸马都尉李玮已下罢散坤成节道场香酒果口宣


元祐二年七月十二日

有敕：卿等乃心王室，同输欲报之诚；稽首佛乘，共祝无疆之寿。既成法会，宜示宠颁。卷四一





赐皇叔扬王荆王醴泉观罢散坤成节道场香酒果口宣


元祐二年七月十二日

有敕：卿等德冠邦家，义兼臣子。修胜缘于西竺，祈寿嘏于南山。宜有宠颁，以成法会。卷四一





雄州抚问大辽使副贺坤成节口宣


元祐二年七月十二日

有敕：卿等抗旃修好，驰传及疆。远涉暑途，实劳骖驭。特加存抚，式示眷怀。卷四一





班荆馆赐大辽贺坤成节人使回程酒果口宣


元祐二年七月十六日

有敕：卿等讲成聘礼，归次都门。复此少留，逝将言迈。宜颁饯斝，以宠行骖。卷四一





赐皇叔扬王颢生日礼物口宣


元祐二年七月十九日

有敕：卿属尊鲁、卫，德重间、平。每临载育之辰，永锡无穷之庆。宜膺宠数，以介寿祺。卷四一





赐新除知枢密院安焘辞免恩命不允断来章批答口宣


元祐二年八月五日

有敕：卿以旧德，简在朕心。成命既孚，佥言咸穆。宜即祗受，毋烦固辞。卷四一





赐熙河秦凤路帅臣并沿边知州军臣寮茶银合兼传宣抚问口宣


元祐二年八月十日

有敕：卿等夙分边寄，深识虏情。属此盛秋，劳于警备。宜加宠赉，以示眷怀。卷四一





赐熙河秦凤路提刑转运茶银合兼传宣抚问口宣


元祐二年八月十日

有敕：卿持节宣风，久分忧寄。调兵足食，想极贤劳。宜有宠颁，以彰眷遇。卷四一





赐观文殿大学士光禄大夫知永兴军韩缜茶银合兼传宣抚问口宣


元祐二年八月十日

有敕：卿释政庙堂，均劳方面。兵民之重，绥御实劳。往谕至怀，仍加宠赉。卷四一





赐皇弟武成军节度使祁国公偲生日礼物口宣


元祐二年八月十六日

有敕：卿棣华袭庆，桐叶分封。载临震肃之辰，特致寿康之祝。其膺宠锡，以介神休。卷四一





赐皇叔成德荆南等军节度使守太尉开府仪同三司荆王生日礼物口宣


元祐二年八月二十日

有敕：卿以名世之杰，居叔父之亲。乃眷良辰，实钟余庆。宜膺异数之礼，永锡无疆之休。卷四一





赐宰相吕公著乞外任不允批答口宣


元祐二年八月二十三日

有敕：全德之老，朕所仰成；大义未安，卿当畏去。纯忠所激，微疾自除。卷四一





赐宰相吕公著乞罢相位不允断来章批答口宣


元祐二年八月二十八日

有敕：卿之在位，为德与民。朕意不移，徒烦屡请。速起视事，毋复固辞。卷四一





赐皇弟定武军节度使开府仪同三司咸宁郡王俣生日礼物口宣


元祐二年八月二十八日

有敕：眷予母弟，诞庆兹辰，载咏《斯干》之祥，宜均《既醉》之福。祗膺宠数，永锡寿祺。卷四一





赐太师平章军国重事文彦博辞免免入朝拜礼允批答口宣


元祐二年八月二十八日

有敕：卿勋德愈高，谦恭不伐，尽事君之礼，忘屈身之劳。重违嘉言，特寝前命。卷四一





熙河兰会路赐种谊已下银合茶药及抚问犒设汉蕃将校以下口宣


元祐二年九月二日

有敕：汝等受成元帅，问罪种羌。既俘凶渠，备见忠力。各加犒赐，用示眷怀。卷四一





赐保静军节度使检校司空开府仪同三司建安郡王宗绰生日礼物口宣


元祐二年九月二日

有敕：位隆将相，德重宗藩。方秋律之既深，纪门弧之多庆。宜膺宠锡，以介寿祺。卷四一





抚问刘舜卿兼赐银合茶药口宣


元祐二年九月二日

有敕：卿翰屏西服，威怀种羌。严兵盛秋，得隽戎落。特遣劳问，仍示宠颁。卷四一





赐陕府西路转运判官孙路银合茶药口宣


元祐二年九月五日

有敕：汝以职事，出按边防。属此军兴，想劳心计。宜加宠锡，以示眷怀。卷四一





赐陕府西路转运司勾当公事游师雄银合茶药口宣


元祐二年九月五日

有敕：汝以儒臣，习知疆政。王事靡盬，周爰咨谋。宜有宠颁，以旌勤瘁。卷四一





赐泾原路经略使并应守城御贼汉蕃使臣已下银合茶药兼传宣抚问口宣


元祐二年九月五日

有敕：戎虏逆天，无故犯顺。汝等忠义所激，战守有方。掎角相望，示以形势。犬羊自遁，亭候无虞。爰念勤劳，不忘嘉叹。卷四一





赐大辽贺正旦人使白沟驿御筵并抚问口宣


元祐二年九月七日

有敕：卿等远驰华节，冒履薄寒。眷言邮传之勤，少乐燕嘉之赐。往申宠问，式示眷存。卷四一





赐太师文彦博乞致仕第一表不允批答口宣


元祐二年九月九日

有敕：朕上承慈训，下酌民言，秉国之成，非卿莫可。来请虽切，朕意不移。卷四一





赐太师文彦博乞致仕不允断来章批答口宣


元祐元年九月十一日

有敕：卿望重百辟，威闻四夷。进退之间，轻重所寄。毋烦屡请，朕命不移。卷四一





白沟驿传宣抚问大辽贺兴龙节人使及赐御筵口宣


元祐二年九月十二日

有敕：卿等远驰信币，来庆诞辰。念此修涂，喜于入境。宜加燕劳，以示眷存。卷四一





郑州抚问奉安神宗御容礼仪使吕大防已下口宣


元祐二年九月

有敕：卿等恭持使节，祗事祠宫，远涉邮途，实劳启处。特加存问，以示眷怀。卷四一





巩县抚问奉安神宗御容礼仪使吕大防已下口宣


元祐二年九月

有敕：卿等出使别都，展仪原庙，冲涉微凛，勤劳远涂。体此眷怀，宜加调卫。卷四一





西京抚问奉安神宗御容礼仪使吕大防已下口宣


元祐二年九月

有敕：卿等暂去阙庭，服勤邮传，奉祠之重，率礼为劳。已事遄归，式符眷遇。卷四一





赐熙河路副总管姚兕等银合茶药口宣


元祐二年九月十四日

有敕：卿以武略过人，忠义思报，焚荡虏境，宣明国威。特示宠颁，以观来效。卷四一





抚问秦凤等路臣寮口宣


元祐二年九月十八日

有敕：卿等绥驭兵戎，布宣条教。眷惟忠荩，想极劬劳。属此早寒，各宜厚爱。卷四一





西京会圣宫应天禅院奉安神宗御容礼毕押赐礼仪使已下御筵口宣


元祐二年九月二十一日

有敕：卿等既成原庙，复奠神游。乃眷元臣，往严盛礼。宜均燕衎，以示眷存。卷四一





赐嗣濮王宗晖生日礼物口宣


元祐二年九月二十二日

有敕：流泽之深，积庆之厚，嘉此良日，笃生贤王。受兹多仪，永锡难老。卷四一





赐皇弟镇宁军节度使开府仪同三司遂宁郡王佶生日礼物口宣


元祐二年十月一日

有敕：乃眷贤王，惟予介弟。笃生兹日，流庆方来。往致予言，以为尔寿。卷四一





赵州赐大辽贺兴龙节使副茶药口宣


元祐二年十月一日

有敕：卿等久勤轺传，远涉风埃。既渐迩于中邦，方少安于候馆。往颁珍剂，以示眷怀。卷四一





赐太师文彦博生日礼物口宣


元祐二年十月五日

有敕：卿勋在庙社，名闻华夷。允储河岳之灵，宜享乔松之寿。往颁宠数，以庆佳辰。卷四一





沿路赐奉安神宗御容礼仪使吕大防押班冯宗道并使臣已下银合茶药兼传宣抚问口宣


元祐二年十月七日

有敕：卿等祗率官常，往严像设。属此寒凝之候，眷言往返之劳。式示宠绥，特加优锡。卷四一





接伴大辽贺兴龙节人使送伴回程与大辽贺正旦人使相逢抚问口宣


元祐二年十月十七日

有敕：卿等并驾使轺，远敦邻好。属风霜之凝冽，历川陆之阻修。宜示眷怀，特申问劳。卷四一





赵州赐大辽贺太皇太后正旦使副茶药口宣


元祐二年十月十七日

有敕：卿等远驰使传，方次州封。念此寒凝，艰于涉履。特申宠锡，以示眷存。卷四一





赵州赐大辽贺皇帝正旦使副茶药口宣


元祐二年十月十七日

有敕：卿等远修聘事，来会岁元。眷言夙驾之勤，宜有中途之赐。受兹珍品，喻我至怀。卷四一





雄州抚问大辽贺兴龙节使副口宣


元祐二年十月十七日

有敕：卿等恭修邻好，远庆诞辰。眷惟授馆之初，益喜造朝之近。往申问劳，式示眷存。卷四一





雄州抚问大辽贺正旦使副口宣


元祐二年十月十八日

有敕：卿等远会春朝，笃修邻好。言念乘轺之久，欣闻入境之初。式示眷存，往申问劳。卷四一





赐诸路臣寮中冬衣袄口宣


元祐二年十月十八日

有敕：霜露荐至，衣褐未周。念我远臣，何以卒岁。往均安燠之赐，尚体眷怀之深。卷四一





赐宰相吕公著生日礼物口宣


元祐二年十月十八日

有敕：卿仁以庇民，忠以卫上。诞弥之日，庆慰良深。往锡宠章，以介眉寿。卷四一





冬季传宣抚问诸路沿边臣寮口宣


元祐二年十月十八日

有敕：卿等守御边疆，忧劳夙夜。属兹寒冱，想各康强。特示眷存，往申劳问。卷四一





抚问知河南府张璪知永兴军韩缜口宣


元祐二年十月十八日

有敕：卿辍自庙堂，出为师帅。劳于绥御，宽我顾忧。属此寒凝，勉加颐养。卷四一





冬季抚问陕西转运使副口宣


元祐二年十月十八日

有敕：卿等岁事将毕，农工既休。永言乘传之劳，未遑退食之佚。勉加辅养，尚副眷怀。卷四一





冬季抚问诸路沿边臣寮口宣


元祐二年十月十八日

有敕：卿等分忧久外，并塞早寒。眷此勤劳，形于轸念。往加劳问，式示眷存。卷四一





赐资政殿学士新差知成都府王安礼诏书银合茶药传宣抚问口宣


元祐二年十月二十七日

有敕：卿西南之寄，古今所难。盖自祖宗以来，式辍钧衡之旧。与众同乐，非卿孰宜。卷四一





赐于阗国进奉人进发前一日御筵口宣


元祐二年十月二十九日

有敕：汝等奉琛来觐，已事言归。式嘉慕义之诚，宜有劳还之泽。往颁燕衎，祗服恩私。卷四一





班荆馆赐大辽贺正旦人使到阙御筵口宣


元祐二年十一月四日

有敕：卿等夙抗使旌，少休郊馆。乃眷川途之邈，载惟骖驭之劳。特赐燕私，以旌勤瘁。卷四一





班荆馆赐大辽贺兴龙节人使酒果口宣


元祐二年十一月九日

有敕：卿等远乘使传，方造都门。属此寒凝，久于冲涉。宜膺就赐之礼，以示劳来之恩。卷四一





班荆馆赐大辽贺兴龙节人使御筵口宣


元祐二年十一月十一日

有敕：卿等远犯苦寒，来修旧好。载喜使华之近，特申郊劳之仪。服我恩私，少留燕衎。卷四一





相州赐大辽贺正旦人使御筵口宣


元祐二年十一月十六日

有敕：卿等笃修旧好，少憩近邦。属冰雪之严凝，念车徒之勤勚。往加燕劳，式示眷怀。卷四一





赐皇伯祖高密郡王宗晟已下罢散兴龙节道场香酒果口宣


元祐二年十二月一日

有敕：卿等以义重宗藩驸马改为戚藩，志存忠爱。先期诞月，归命佛乘。逮兹法会之成，宜有匪颁之宠。宗晖以下同。卷四一





赐知枢密院事安焘已下罢散兴龙节道场酒果口宣


元祐二年十二月一日

有敕：诞弥之庆，绵宇所同。矧我臣工，方兹燕喜。宜有柔嘉之赐，以成岂弟之欢。卷四一





赐济阳郡王曹佾罢散兴龙节道场酒果口宣


元祐二年十二月一日

有敕：卿义重戚藩，望隆耆德。归诚觉苑，增祝寿山。宜有宠颁，以昭厚眷。卷四一





赐殿前都指挥使燕达已下罢散兴龙节道场香酒果口宣


元祐二年十二月一日

有敕：卿等志在爱君，忠于卫上。属诞弥之纪庆，修净供以祈年。宜有颁宠，以旌勤意。步军副都指挥使苗授以下同。卷四一





赐知枢密院事安焘已下罢散兴龙节道场香酒果口宣


元祐二年十二月一日

有敕：弥月之祥，敷天同庆。协股肱之毕力，延释梵以祈年。申以宠颁，助其恺乐。卷四一





赐太师文彦博已下罢散兴龙节酒果口宣


元祐二年十二月二日

有敕：卿等以弼亮之重，勤劳王家。因诞庆之辰，修崇法会。宜颁芳旨，以示眷存。卷四一





赐大辽贺兴龙节前一日内中酒果口宣


元祐二年十二月二日

有敕：卿等抗旌就馆，已观车骑之华；奉币造朝，复叹威仪之美。就加宠锡，以示眷勤。卷四一





赐大辽贺兴龙节十日内中酒果口宣


元祐二年十二月二日

有敕：卿等奉币讲欢，造廷称寿。嘉礼仪之闲习，宜宠锡之便蕃。受此珍甘，以旌眷遇。卷四一





赐大辽贺兴龙节朝辞讫归驿御筵口宣


元祐二年十二月二日

有敕：卿等使事既终，陛辞而复。少休宾馆，将整归骖。特示至怀，更颁嘉燕。卷四一





