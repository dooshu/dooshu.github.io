杨万里　兰溪解舟四首

两岸千千万万峰，看来冷白复寒红。

人言雪岭非银岭，三日晴光晒不融。

杨万里

杨万里　兰溪解舟四首

日开五色暖征裘，雪满群山爽病眸。

道是诗人穷到骨，暖边爽里放兰舟。

杨万里

杨万里　兰溪解舟四首

只愁滩浅阁行舟，到得江深又不流。

水鸟避人飞不彻，看他没去看他浮。

杨万里

杨万里　兰溪解舟四首

际晚江风刮面来，晓寒已去却重回。

也知青女嫁滕六，巽二何须强作媒。

杨万里

