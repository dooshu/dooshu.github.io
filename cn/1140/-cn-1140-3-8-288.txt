一砚式

石产於端而工不善斵近日官吏饷贵人命工镂琢有星宿海珊瑚岛龙虎风云赤云捧日三台独柱人物山水等名状愈工愈俗是爲石灾吴人仿宋式故爲刓损蒙以墨渖便成古物别一种不尽琢磨半留本色谓之天然硏殊有风韵余友顾见山工部得王弇州砚山峯壑都具受墨处转隘尝示余索铭盖砚也而怪石供矣

