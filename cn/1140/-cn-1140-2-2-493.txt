孙树百以给谏需次蹔还用冯相公原韵

幽人矜独行豪士贵作逹所向非所谐肝胆洵楚越古有湖海客进退烛本末抚剑思及锋发机必省括澡濯横流中秉性不可夺惟君挺亮节四顾何疎豁岁寒既崛立春华复采掇鼔歌四始陈纷纶百家撮腾声起墨绶补阙待黄闼吏道成积薪书空还咄咄讵敢卧东山身世疑乖剌策足不辞晩勇退如剖割卧壑喜舟藏处囊羞颖脱语默会有时胜气谁能遏天马骨权奇未肯仰刍秣种竹得园寛论文从烛跋所嗟素心远恨别增惨怛

主眷足弹冠民艰犹蹙额抱膝且长吟许身应管葛

学余堂诗集卷十三







学余堂诗集卷十四

钦定四库全书

学余堂诗集卷十四

翰林院侍读施闰章撰

五言古

