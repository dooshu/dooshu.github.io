○对乐土判

〈人进素衣朱衤暴，欲从於沃。或告擅去，云：“我闻有命，不可告人。”〉

宠辱若惊，名器不假，亮采有国，钦若明宪，知繁实之必披，诚滋蔓而难除。衣衤暴者何？抑乃邦族。桐圭锡宠，晋国受其明命；椒聊盈掬，油沃得其炽昌。盍献可持，以匡乃辟，胡弃即异，取戾厥躬。爰将乐於树檀，苟取徵於扬水，遽闻有命，擅彼适从。未可告人，且宜安土，天工不旷，王政有经。怀远附离，则上克用；劳谦匪懈，使下无觊觎。人而无良，不率大戛，或者之告，允协旧章。

