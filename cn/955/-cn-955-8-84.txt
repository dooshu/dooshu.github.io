程公许　寒食上已杂吟八章

一百五日风雨过，二十七种鲑菜悭。

三年客里作寒食，得似今年身暂间。

程公许

程公许　寒食上已杂吟八章

手劚蒿莱三亩园，红云一片小桃源。

无端风雨连宵恶，检校残英有几存。

程公许

程公许　寒食上已杂吟八章

碧桃花底小寒轻，绰约仙姿格外清。

锦绣卷还春去了，蓝桥风露放云英。

程公许

程公许　寒食上已杂吟八章

春寒十日意无憀，酒竭从教壁挂瓢。

新火暖开晴色快，疾风吹尽积阴销。

程公许

程公许　寒食上已杂吟八章

渺渺江村一掌平，春风何处不堪行。

谁知方外有司马，更合江东称步兵。

程公许

程公许　寒食上已杂吟八章

新栽杨柳舞风弱，老去海棠烘日残。

且问笋根新茁几，护持留作钓鱼竿。

程公许

程公许　寒食上已杂吟八章

雪糁酴醾压树香，松花蔌蔌堕轻黄。

牛冈西路归来晚，时有乌鸢舞夕阳。

程公许

程公许　寒食上已杂吟八章

万里弓旌喧特招，无能分合侣渔樵。

论心幸有西邻老，拄杖敲门话寂寥。

程公许

