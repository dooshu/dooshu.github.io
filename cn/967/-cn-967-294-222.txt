李曾伯　寿遂宁李漕

今世儒宗一泰山，暂乘紫气下函关。

主盟道学周程上，伯仲诗名李杜间。

少府暂分肤使节，甘泉合在侍臣班。

春江一碧平於掌，好趣牙樯待赐环。

李曾伯

李曾伯　寿遂宁李漕

自从岳牧著民庸，十载岷峨帝眷隆。

草带雨锄周圃绿，粟和烟挽汉关红。

活人阴德深无尽，寿国良方用不穷。

一转钧间内阁去，天涯岁岁囿东风。

李曾伯

李曾伯　寿遂宁李漕

自是清都紫府仙，德星躔次剑东川。

香浮世界莺花地，人乐春风燕麦天。

元佑贤材名合近，绍兴相业庆基绵。

一年一佛为公寿，五百尊成百年。

李曾伯

