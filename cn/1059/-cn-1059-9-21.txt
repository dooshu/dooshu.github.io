○瑞莲

正统戊午，吴县学池中，莲一茎三花。巡抚周文襄公见之曰：「行有当之者。」明年而施修撰 【 盘】 以县学生状元及第。成化辛卯，苏州府学池中，莲亦一茎二花。明春有甘露降于学之桃树上，越两月而吴文定公 【 宽】 为状元。又吴人旧传云：「穹窿石移，状元来归。」弘治丙辰，状元为今朱学士 【 希周】 。前一岁，城西穹窿山风雨中，有大石自移，时学士公犹为诸生云。

