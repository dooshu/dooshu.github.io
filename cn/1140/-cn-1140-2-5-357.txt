送沈天士营葬其伯氏雨花台畔

严飈昨夜动江城江上归帆带雪行车笠旧交皆失路鶺鴒遗痛一吞声牛眠新卜雨花地马鬛重伤挂剑情正学祠边留短碣他年侠烈好齐名

敬亭云齐阁限齐字【同张南村梅耦长许雪怀】

杰阁平临万岫低乱云回合拥招提重阳节後苍山静衆壑霜前锦树齐晩菊秋晴看客笑寒禽日暖作春啼与君不尽凭陵意絶顶行歌复杖藜

