范成大　次韵李器之编修灵石山万岁藤歌

君不见东林怪蔓之诗三百年，字如金绳铁索相纠缠。

不如李侯灵石句，笔阵压倒长城坚。

藤阴诗律两秀发，此段奇事今无前。

吾闻草木未有不黄落，雨荒霜倒相後先。

绵绵紫藟天所寿，风雨不动常苍然。

坚姿绝邻傲所，深本无极融三泉。

腾蚢舞蛟矫欲去，流苏络带翩如仙。

班荆蘢芘得吾党，酌泉共吸杯中天。

诗成一斗属太白，擘笺挥扫如云烟。

北门西掖君自有，坐拥红药然金莲。

山腰涧阍莫濡滞，早晚天风吹蜕蝉。

范成大

