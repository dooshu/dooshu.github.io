文天祥　山中呈聂心远诸客

谁入山来问野舟，一篙花外渡深流。

小颦风树蹁跹鹤，浅约湍沙浩荡鸥。

湖上有时思洛社，人间何处不滁州。

徘徊才是黄昏候，短笛先催月上楼。

文天祥

文天祥　山中呈聂心远诸客

黄叶婆娑上钓舟，唤回旧梦到江流。

多情政自怜樯燕，两鬓终当付野鸥。

未说离怀向南浦，须知诗意在夔州。

朔风昨夜吹沙急，早觉寒声战玉楼。

文天祥

