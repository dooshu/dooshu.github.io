张閏　吴疾愈约客游湖上园

平生志四方，岂愿宋三窟。

超凌风中骥，振迅霜后鹘。

无何足受湿，步履遽舮卼。

投鎝痛循筋，濯药热透骨。

重缠袜中絖，懒顾囊内笏。

长怀络宾王，旷迈困沉泊。

胸蟠经纶业，与气共振拔。

纷纷灞上旅，太增贵肥腯。

傥其尚细谨，俗眼愈超忽。

临垆指醇酒，洗涤去泥淈。

器宏事果遂，阔步黄金阙。

宿来病殊减，砌域可踔越。

拘挛日既深，得差兴尤发。

湖山想贻笑，相忘两逾月。

霜光著红小，幽香逗痚樾。

风晴春一似，携具任仓卒。

招邀二三子，才思涌难竭。

却愁费吾诗，笔端口方讷。

张閏

