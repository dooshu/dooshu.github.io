○上諸老阻咸寧侯仇鸞伐朵顏三衛書 【 阻伐三衛】

咸寧以禦虜无策借伐三衛以為名耳不能出塞也

看得三衛夷人、陰懷逆謀、勾引北虜、去年長驅畿甸。搶掠人民罪巳迷天、法不容宥職等叨任地方、久圖剪除之計、但傳聞互異、查訪不的、罪人未得豈敢輕舉、近據宣大報稱三衛夷人在虜中勾引形迹益彰罪惡難掩、其聲罪致討委宜早定、三衛部落甚多豈可一槩致詞但不知勾引之人係何酋長差遣所見諸夷伏自冬春以來、沿邊一帶、送回被虜人二千餘名、各関隘口俱無驚擾、間有討賞零騎、亦未敢抗言求索、彼中之事。固難盡悉而順逆之情。尚真偽之未辯也。遽爾進兵使所誅者非勾引之人而勾引者未必誅不惟無以服彼之心。抑且有失羈縻之道結怨搆隙。関係匪輕職等待罪邊方、其得失利害、請詳為謀國者陳之、窃惟自古　帝王之制禦夷狄也、來則禦之、去則不追葢以犬羊畜之而巳、今于宣大驕橫之虜。會集廷臣。議開馬市。不過保境息民以示羈縻之術。尚且反復不常。費財不貲今于百年羈縻巳定之夷。復從而離之此職之所以未解一也。先年邊臣有議復河套者、慮其招尤啟釁况河套之害。不過全陝受其殃。而朵顏三衛之害。京師首當其禍權其輕重。三衛之伐甚于復套。在彼圖之于早。在此則不慮其終。此職之所以未解二也總使三衛夷人畏威遠竄、大寧故地。盡為我有。而設城置軍。立官遷民將誰為守。使守之無人倘北虜入據其地。則大羊雖遁。而狼虎入室。此職之所以未解三也。朵顏三衛、係　祖宗以來進貢之夷、成法具在、擅難輕改窮兵遠征、其棲止巢穴、未必盡除、雖陽順陰逆。而國體尚存。若逼迫投順北虜。明為鄉導。年年近邊騷擾。該鎮去京。不遠百里。烽火日傳。　神居震恐此職之所以未解四也。及查口外山川險隘、進兵尤難、各虜原無倉庫城池、行逐水草、倘奔匿山林、我軍從何跟捉、且深入重地糧運愈艱、使彼邀我歸路、則進退無策、况得其地不足耕、得其人不足使、勝之不武、不勝損威、藩離自徹息兵無日、此職之所以未解五也、如果大寧之地不可棄、三衛之夷不可留、在　祖宗時、大寧即古會州向為中國之地文皇以靖?借三衛兵力遂弃大寧实一時權宜之策非大寧之必不宜復也時時勢有未可耳當先為之矣何待于今日矣乎、葢亦慮山深地冷、五穀不生、設鎮固易、而養軍甚難、是以假属夷為外藩者、豈無所見哉、若不量其時勢之難易、以倖功于目前、此本職之所以未敢輕議也、伏乞　敕下廷臣集官會議、如果可行職等誕將　天威、願為前驅、倘或滯碍未便、豈可忘國家經長之慮哉、再行宣大總督鎮巡官員、多懸厚賞務獲勾引賊人。械繫前來。譯審明白。然後聲其罪而伐之。不惟師出有名。足以發舒華夷之氣。且使虜自猜疑亦失彼救援之門矣至于問罪興師者、　帝王之盛典、憤勇平胡者、大將之壯猷、度時勢、審机宜、使邊圉緝寧者、此又守土者之責任也、仰乞裁酌施行、

