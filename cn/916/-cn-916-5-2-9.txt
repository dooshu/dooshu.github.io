【相逢行】

〖《诗纪》云。乐府作惠连。今从艺文作灵运。〗

行行即长道。道长（《类聚》作长道。）息班草。邂逅赏心人。与我倾怀抱。夷世信难值。忧来伤人。（《类聚》无忧来伤人四字。）平（《类聚》作浮。）生不可保。阳华与春渥。阴柯长秋槁。心慨荣去速。情苦忧来早。日华难久居。忧来伤人。谆谆亦至老。亲党近恤庇。昵君不常好。九簇悲素霰。三良怨黄鸟。迩朱白即□。忧来伤人。近缟（乐府误作纟啬。）洁必造。水流理就湿。火炎同归燥。赏契少能谐。断金断可宝。各计莫适从。（《诗纪》云。当有忧来伤人四字。）万端信纷绕。巢林宜择木。结友使心晓。心晓形迹略。略迩谁能了。相逢既若旧。忧来伤人。片言代□缟。（○《乐府诗集》三十四作谢惠连。《诗纪》四十七。又《类聚》四十一引草、抱、保三韵。）

