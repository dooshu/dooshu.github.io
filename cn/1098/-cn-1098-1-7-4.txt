○饮马长城窟行

萧萧山上草。悠悠山下道。长城一何长。远望多悲伤。远望不如归。游子日依依。依依复累累。涕泣当为谁。高台知天风。鸿鴈知天霜。欲媚复无人。欲去复彷徨。浮云西北来。我马顾之鸣。愿附尺素书。迢迢东南行。浮云不可托。素书不可成。十年违室家。安知即平生。

【辕文曰最得汉人气味】

【舒章曰壮直有风】

