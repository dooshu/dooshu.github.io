大承气汤

治阳明伤寒，脉长身热，不恶寒，目疼鼻干，不得卧，腹满，咽干渴，大便硬，谵语；或汗后脉沉实；或下利，心下坚；或已经下，其脉按之浮沉尚有力者。

大黄芪（酒洗，半两） 芒硝（一分，别研入） 浓朴（姜制，一两） 枳实（一分，锉炒去瓤）上为粗末。每服五钱，水二盏，煎八分，去滓，入硝再煎服。若脉迟而滑，汗出身重，时发潮热；并得病二三日无太阳证，烦躁，心下硬，下利后谵语者，去芒硝，名小承气。或发汗不解，蒸蒸发热，温温欲吐，胸中痛，大便反溏；及吐利后，腹胀，厥烦，谵语，去浓朴、枳实，入甘草半两、芒硝一分煎，名调胃承气。或结热膀胱，如狂状，下血，小腹急结者，去浓朴、枳实，加桃仁十二个、桂、甘草各半两、硝一分，名桃核承气。

伤寒证治

