廉夫诗格

杨廉夫诗：“二月皇都花满城，美人多病苦多情。一只孔雀行瑶圃，十二飞鸿上锦筝。酒掬真珠传玉掌，羹分甘露倒银罂。不堪容易少年老，争遣狂夫作后生。”又云：“天街如水夜初凉，照室铜盘璧月光。别院三千红芍药，洞房七十紫鸳鸯。绣靴蹋踘句骊样，罗帕垂弯女直妆。愿汝康强好眠食，百年欢乐未渠央。”又云：“公子银瓶分汗酒，佳人金胜翦春花。”又云：“金埒近收青海骏，锦笼初教雪衣娘。”又云：“小洞桃花落香雪，大堤杨柳舞晴烟。”皆言宴赏游乐之意，亦其平生性和所好也。

