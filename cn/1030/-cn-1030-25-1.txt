高善濂　洞庭晚望七首

击汰凉风水面回，偃虹堤上夕阳开。

含浆老蜌浮光起，迎棹神鸦舞翅回。

醉唱难寻渔笛乐，羁怀易动暮笳哀。

何能雪鹭银鸥侣，尽日无愁曲岸隈。

高善濂

高善濂　洞庭晚望七首

西塞烟痕向晚横，登临聊复上重城。

湖边卹泽流千派，望里长峦翠一桁。

归楫江皋频错认，怀人天末最关情。

散愁商隐还乘兴，只恐风波愁转生。

高善濂

