徐象婁 秋興

仲内，陕西榆林人。

秋興

江上何年别故人，臨流相憶淚沾巾。
滄桑漫問當時事，湖海難容此日身。
明月空林驚木葉，秋風短棹覓花津。
自憐野性躭泉壑，豈有桃源可避秦。

落日西風鸿雁叫，只將慷慨慰心勞。
簷牙亂葉驚雙烏，海氣諸峯動六鰲。
逋客清秋採薇藿，將軍永夜醉葡萄。
月明吹角知何處，綠鬢公然長二毛。



