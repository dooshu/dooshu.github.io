梅尧臣　送鲁玉太博挽词三首

射策志何远，阖棺人共疑。

奠觞朋友去，泣血母兄悲。

雾气窗间尽，车声户外知。

玉楼成作记，此语可能欺。

梅尧臣

梅尧臣　送鲁玉太博挽词三首

自昔称王谢，於今亦盛门。

尚看珠树秀，应见玉麟存。

书史辛勤学，文章苦死论。

都然莫施设，恨尚九原吞。

梅尧臣

梅尧臣　送鲁玉太博挽词三首

试问於天下，谁从百岁心。

短长从所尽，祸福乃相寻。

只以名宾实，那论古至今。

未能忘物境，空复叹人琴。

梅尧臣

