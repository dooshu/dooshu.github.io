卫宗武　和丹岩

芳事从今鼎鼎来。看看花片扑楼台。

一和既盎寒如扫，锦绣香中图画开。

卫宗武

卫宗武　和丹岩

玉女裁花撒碎琼，寒威凛凛压山屏，

消残犹自衒天巧，点缀裙腰一半青。

卫宗武

卫宗武　和丹岩

绛帷深密障严霜，衿佩芬芳聚一堂。

竹外琅琅听春诵，咿唔声里带诗香。

卫宗武

卫宗武　和丹岩

一片花飞未减春，方来趙紫盖如云。

新晴賸拟扶鸠杖，试探芳辰有几分。

卫宗武

卫宗武　和丹岩

余寒威压缺浮琼，粉黛群空欠肉屏。

欲著春衫忆纤手，不劳陆展染青青。

卫宗武

