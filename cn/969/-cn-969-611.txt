刘克庄　老欢

宿昔髫年忽旄期，登临筋力尚支持。

酒肠无恙重开禁，药性皆谙懒问医。

夜漏犹披灯下卷，春风不染镜中丝。

销磨未尽惟吟癖，锻了新诗改旧诗。

刘克庄

刘克庄　老欢

功名幻妄炊粱枕，岁月奔忙下坂轮。

昔作时来木居士，今为暑退竹夫人。

白襦裙稳于归衮，黄独苗甘似食珍。

老汉秃残惟齿发，不妨句子尚尖新。

刘克庄

