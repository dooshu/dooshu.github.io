方岳　暑不杂兴

一刻之间值万金，苦无人可共幽襟。

几年不作西湖想，听得啼莺不自禁。

方岳

方岳　暑不杂兴

不惯山中夜月寒，满窗树影藓花乾。

移床近壁不敢卧，恐是龙蛇之屈蟠。

方岳

方岳　暑不杂兴

今年不上一竿竹，渠岂於人亦世情。

风雨尚余千个在，结巢吾欲听秋声。

方岳

方岳　暑不杂兴

白鸥吾有一日雅，畴昔见之相与亲。

沧浪忽欲从此逝，嗔我手揖无诗人。

方岳

方岳　暑不杂兴

是非不到野溪边，只就梧桐听雨眠。

睡熟不知溪水长，鹭鸶飞上钓鱼船。

方岳

方岳　暑不杂兴

平生多可曹修士，说我唐诗最逼真。

不道蹇驴风雪裹，何如黄犊过此邻。

方岳

方岳　暑不杂兴

俚谓革韞乌脚鬼，吾尊毛颖黑头公。

与韞作传何为者，颖则万世文辞工。

方岳

方岳　暑不杂兴

只锄蔬甲亦妨閒，久与溪云断往还。

今日偶来僧却在，共煎茶吃话庐山。

方岳

