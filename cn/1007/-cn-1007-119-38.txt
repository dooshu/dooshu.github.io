张明中　题朱陵观三首

欹窗颺飋漏风声，坏壁斜斜半草行。

莫怨空斋对尘榻，碧油幢下是书生。

张明中

张明中　题朱陵观三首

一雨丝丝弄小春，物情何许旧还新。

青枫忽换红装束，却笑松杉满面尘。

张明中

张明中　题朱陵观三首

不怪丰年屡足书，此乡民力看何如。

依山靠岭都开垦，二岁为新三岁畲。

张明中

