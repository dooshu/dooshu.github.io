萧氏春浮园四首

近午收残雨长林受好风不知三径僻只似万山中木末层台出云根小艇通春光渐零落惆怅旧花丛

二

地静看云住林深着处迷藤萝纒旧碣亭阁卧丹梯疎磬夕阳外平田春水西黄莺解留客尽日傍人啼

三

林壑爱萧疎平泉总不如坞眠衔草鹿池老放生鱼种药兼茶圃留僧置佛庐漫嗟亭馆废犹是子云居

四

不及追前辈怜予独後游高怀丘壑见乔木宋元留野老能行酒园丁解弄舟婆娑问遗事流水暮生愁

