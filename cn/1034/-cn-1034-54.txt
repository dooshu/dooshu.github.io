孔武仲　次韵和杨公济见赠三首

虢略先生不讳穷，咏歌尧舜舆时逢。

传呼满道今为使，敛板登门亦见容。

南浦清波辉玉树，西齐新酿入金锺。

临分警戒言尤切，似欲驱驰叔夜慵。

孔武仲

孔武仲　次韵和杨公济见赠三首

鲁国鲰生与俗同，何尝孤讦慕龙逢。

邑佳不及陶彭泽，官小差肩邴曼容。

故国安栖无一瓦，高堂失养感千锺。

贤豪儿顾何恢廓，自写新诗慰病慵。

孔武仲

孔武仲　次韵和杨公济见赠三首

清谈衮衮思无穷，浑似饶阳邑下逢。

霜重湖天初凛冽，夜长樽酒更从容。

新编自富诗千首，岩邑今饶亩一锺。

兀坐江城随五斗，肯忧紫□□衣慵。

孔武仲

