○准姚ダ六典分铨诏

姚ダ所奏铨管，实合规程，不唯六典昭彰，抑亦三铨整肃。而长定格是圣朝重定，条件甚精，若令千载以无隳，必使万方而有则，俾其复旧，深合群情。如闻依循资格，行用年深，事条差舛，必须详正，方免弊讹。其分铨事宜依循资格，宜令吏部三铨尚书郎南北曹给事中参详其间条件，如其舛误，即革以闻。

