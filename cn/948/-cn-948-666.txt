陆游　村市醉归

伏枥元知免骇机，翦翎岂复慕群飞。

坐中客满知心少，囊里诗多得意稀。

小市雨余寻酒去，野桥日落策驴归，

不辞十里行空翠，终胜京尘仕客衣。

陆游

陆游　村市醉归

明时乞得水云身，白首扶衰又见春。

横木门幽谢来客，独辕车小避行人。

湘湖水长蕝丝滑，兰渚泥融箭茁新。

处处酒墟皆可醉，不辞微雨垫吾巾。

陆游

