王之道　和陈勉仲二首

人似平原字亦颜，诗成长在笑谈间。

试看落笔云烟疾，难放摇春草木閒。

美俗未容窥制锦，劝耕聊得伴行山。

惭将郑腊酬荆璞，无怪年时债未还。

王之道

王之道　和陈勉仲二首

相逢怜我太衰颜，冰雪精神照座间。

霁日有情茶乳合，春风无力柳丝閒。

肯从逋客来三径，只恐佳人赋二山。

旧说毛公今见否，似闻新向玉京还。

王之道

