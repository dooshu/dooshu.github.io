○授班肃尚书司封员外郎制

敕：朝议郎前坊州刺史赐绯鱼袋班肃：驰竞之徒，能於寒暑之际，不以忧畏移其薄厚之道者鲜矣。闻尔为祠部员外郎，值吾黜奸之日，游其门者，莫不ㄣ窜奔迸，惧罹其身，唯尔安分不渝，进退有素，绅之论，有以多之。复尔中台，以厚吾俗。勉慎其始，无轻所从。可行尚书司封员外郎，馀如故。

