○冯申之词

乙未冬，余自京赴楚，遇代州诸生冯雨亭［申之］於真定途中，一路唱酬甚洽，至卫辉遂别去。不相问者，已三十年。丛稿中尚藏其见和旅次遇雪词，爰录存之，调寄虞美人云：“数声暮角吹才罢。雪意垂垂下。认来爪印太凄迷。是处蜡梅香透画楼西。寒威阵阵冲帘入。漏点铜壶咽。双轮不惜去程遥。整备明朝踏研讨会万琼瑶。”

