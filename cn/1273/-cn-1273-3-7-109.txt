钟文南太守宝熙自美洲回里赋赠　四首







钟文南太守[152]宝熙自美洲回里赋赠　四首


九万里程环地底，四千年史创皇初。别开揖让征诛局，山海重编化益书。

寻洲志伟高伦布，开国功高卓耳基。皇帝玺书亲问讯，太平洋外树龙旗。

西穷月竁传天语，东走星槎奉国书。三日逢头七逢尾，真看碧海掣鲸鱼。

纽约铁桥天下稀，男儿壮志未应违。班超万里封侯去，陆贾千金奉使归。





