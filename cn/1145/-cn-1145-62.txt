淳于獝入赵

公仪子为政于魏，魏人淳于獝以才智自荐。公仪子试而知其弗任也，退之。淳于獝之西河，西河守使人道而入诸赵，赵人以为将。西河守谓公仪子曰：“是必疚赵矣，赵疚魏国之利也。”公仪子愀然不悦曰：“如大夫言，是魏国之耻也。昔者，由余戎入也，由余入秦，秦穆公用之，由余贤，秦人不敢轻戎，吾惧赵人之由是轻魏也。”

