33


孟子曰：“尧、舜，性者也；汤、武，反之也。动容周旋中礼者，盛德之至也。哭死而哀，非为生者也。经德不回[1]，非以干禄也[2]；言语必信，非以正行也。君子行法，以俟命而已矣。”


【注释】

[1]经：行。回：通“违”。

[2]干：求取。

【译文】

孟子说：“尧和舜，是率性为善的人；商汤和周武王，通过修养自身回归善性。动作容仪与人交往无不合乎礼的，是美德的最高境界了。吊哭死者哀出至情，不是为了要给生者看的。遵行道德而不违背，不是因为要求取官职；说的话一定真实，不是用这来表明自己的行为端正。君子行事依据法度，以此等待天命罢了。”





