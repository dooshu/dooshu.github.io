○題為恭承恩詔謹條鈴束楚宗事 【 處置楚宗】

臣等竊惟當今最寃最憤、眾所共求什者、無如幽禁楚宗、群臣叩閽疏請、不啻數十章巳、昨邸報文書房傳示內閣聖諭、敷天之下、罔不懽若更生、所以蘇枯潤朽、培宗社之休、永永無極、臣等何幸躬逢其美、至楚宗什放一節、使十餘年橫被之災、四十餘人久沉之命、一旦出幽桱而光明、脫禽獸而人道、豈唯溥天下宗盟咸加額頌戴、即　二祖列宗在天之靈、亦且是憑是依、嘉有此盛事也、臣等又何容贊嘆、但臣属在署禮、宗藩約束、乃其職掌、　皇上怜憫諸宗、寃繫日久、既蕩之以弘仁、尤當輯之以大義、臣等何敢不累為條布以明聖澤、先是四十一年奉有聖旨會議楚宗事、中有英議等高墻二十三人、蘊鈁等開宅二十二人、臣既廣采眾議、明其不反、復詳剖原招。証其實不反、請　皇上將諸宗先與什放、而終又言處置大指、其有一二善良無端被誣者、當仍復原爵、追逐橫入者懲創日久、亦量與養贍、或慮二三不馴、出而逞憾、不妨付之宗正、嚴為約輯、臣之為此議也、凡欲以羈縻其心、使之有所欣而向善、又欲以坊押其身、使之有所畏而不敢為惡也、頃睹聖諭下　閣欲開具赦條臣既身係職掌又心切含寃業曾發憤再四論列、今蒙聖恩盡巳什放、臣故特以前議條上、但事在彼中、難以遙度、其處置之詳、須令湖廣撫按細為分別、有未盡事宜仍令相時審勢、曲周善坊、要于即安而後巳夫天下所以多事者。在不得其平而巳。既以平平其不平。復當以平預防其不平。夫楚宗不反而巫以反此前事之最不平者也今既以聖恩寬之。而不致有覆盆之怨。諸罪宗乃攻假王者也故虞其有雪憤之事楚宗久憤而或肆其憤此後事之易不平者也又當以明教齊之。而不令為覆轍之尋。是在地方諸臣悉心殫計。無縱無疏。庶宗人咸獲維新之益而楚地共有相保之安即　聖天子之弘恩如春陽徧植、剝極復回、而無一物不若、以自棄栽培之外者、如臣言不謬、伏乞敕下臣疏、行令彼中一頒詔後即為處置、至訐奏楚王者楚王真假、臣前正條議詳勘、故未敢遽及、今蒙聖恩添改、并先釋放、其鈴束之宜、亦併乞行彼中撫按條議處置、

