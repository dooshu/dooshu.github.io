杨万里　过真阳峡六首

玉削双崖一水通，一重一掩更重重。

平生山水看多少，最爱真阳第二峰。

杨万里

杨万里　过真阳峡六首

莫道无人迳亦穷，尚余碧筱伴青枫。

白云不是从天降，坐看生从翠崦中。

杨万里

杨万里　过真阳峡六首

仰见青天尺许青，无波江水不胜平。

只惊白昼山竹裂，杜宇初闻第一声。

杨万里

杨万里　过真阳峡六首

堪笑跳波数百滩，如何入峡顿无喧？

人言此峡如巴峡，只欠三声随泪猿。

杨万里

杨万里　过真阳峡六首

榕树阴中一苇横，鹧鸪声里数峰青。

南人到此亦肠断，不是南人作麽生。

杨万里

杨万里　过真阳峡六首

百滩千港几涛波，聚入真阳也未多。

若遣峡山生塞了，不知江水倒流麽？

杨万里

