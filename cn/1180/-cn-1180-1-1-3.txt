舜典


舜，是虞舜。这一篇书，载帝舜的事绩，所以叫做《舜典》。





曰若稽古帝舜，曰重华协于帝。濬哲文明，温恭允塞，玄德升闻，乃命以位。

华，是光华。协，是合。帝，指帝尧说。濬，是深。哲，是智。文，是有文理。明，是心里通明。温，是和粹。恭，是恭敬。允，是信。塞，是实。玄德，是幽潜之德。升闻，是上闻。

史臣说：稽考古昔帝舜，继帝尧之后。帝尧的盛德显著，既有光华。帝舜之德又有光华，与帝尧相合。然其德何如？盖常人之有智者或失之浅露，明者或过于伺察。惟舜之智，神机默运，不可测识，乃沉深而有智，与那浅露的不同；舜之明，虚灵内照，自有经纬，乃文理而光明，与那伺察的不同。常人恭以持己者，或过于严峻；实以待人者，或出于矫饰。惟舜则和粹而恭敬，其恭也蔼然可亲，而无严峻之形；诚信而笃实，其实也表里如一，而无矫饰之意。夫“浚哲文明”，就与尧之“钦明文思安安”一般；“温恭允塞”，就与尧之“允恭克让”一般，信乎“重华协于帝”也。舜既有这四者幽潜之德，是以身虽在畎亩之中，而令闻已上达于帝尧。尧乃先命以司徒、百揆、四岳的职位，而终禅以天下焉。





慎徽五典，五典克从。纳于百揆，百揆时叙。宾于四门，四门穆穆。纳于大麓，烈风雷雨弗迷。

徽，是美。五典，是父子、君臣、夫妇、长幼、朋友，五常之道。百揆，是官名。凡百庶政都经他揆度，故名为百揆。四门，是四方诸侯来朝之门。穆穆，是和顺的意思。麓，是山脚。烈，是迅猛。迷，是错乱。

尧将禅位于舜，先试之以事，以观其才德何如。初使他为司徒之官，职掌五典。舜则小心敬畏，以美其教化。由是父子从其亲，君臣从其义，夫妇从其别，长幼从其序，朋友从其信，人人皆顺从，无违教者。又使他为百揆之官，统领庶务。舜则以时整理。由是礼乐刑政，纪纲法度，件件都修举，无废弛者。又使他兼四岳之官，宾礼四方来朝的诸侯。舜则以礼感化。由是四方诸侯都穆穆然雍容和顺，无乖戾者。当洪水为灾，尧又使舜入山林中相视高下。适遇着猛风雷雨，舜则神色自若，初不惊惧迷乱，这又见他度量过人处。夫尧将难事历历试舜，而舜之盛德无所不宜如此，所以举天下而付之也。





帝曰：“格，汝舜。询事考言，乃言厎可绩，三载。汝陟帝位。”舜让于德，弗嗣。

格，是来。询，是谋。乃字，解做汝字。厎，是致。陟，是升。

帝尧试舜之后，欲禅以帝位，乃呼而命之说道：“来，汝舜，汝于前日登庸之初，我曾历历谋汝以司徒、百揆、四岳等事，以考其敷奏之言，其后试验之行事，则见汝之言皆致可有功，随用随效，于今已有三年之久矣。夫观其言行之相符，则其谋皆由于素定；观其久暂之一致，则其事非出于强为。汝之德，真可以付托天下。今当代我升于帝位可也。”舜犹以己德有愧，欲逊让于有德之人，不敢承嗣帝位焉。夫尧以天下与舜，而舜又以天下让贤，圣人至公无我之心于此可见。





正月上日，受终于文祖。

上日，是初一日。文祖，是尧的始祖。

舜既不肯嗣位，而尧之命又难以终辞，于是但受摄位之命，替尧权管国事。乃以正月初一日，告于文祖之庙。尧自此终了帝位之事，而舜承受之矣。必于正月初一日者，正始也；必告文祖者，尊祖也。





在璿玑玉衡，以齐七政。

在字，解做察字。璿，是美珠。玑，是观天之器，以珠饰之，故名璿玑。衡，是玑上的管子，横施于玑上，周旋运转，窥测周天的度数。以玉为之，故名玉衡。齐，是考验。七政，是日、月与金、木、水、火、土五星。其运行于天，有迟速顺逆，随时布令，著见灾祥，如人君之有政事一般，故名七政。

帝舜摄位之初，未遑他务，首先整顿那观天的器具，察视璿玑玉衡，考验日月五星的躔度，将以定天时，授人事，而成天下之务焉。盖帝王致治之道，莫大于敬天勤民。故帝尧即位，即“命羲、和，钦若昊天”；帝舜受摄，即“在璿玑玉衡，以齐七政”。其敬天勤民之心，先后一揆也。





肆类于上帝，禋于六宗，望于山川，遍于群神。

肆字，解作遂字。类、禋、望，都是祭名。类，是比类。郊天有常礼，今虽不是郊祀的时节，而其礼与之相类，故谓之类。禋，是精诚。宗，是尊。四时、寒暑、日、月、星、水旱，这六者皆礼所当尊，故谓之六宗。望，是望而祭之。遍，是周遍。

舜既受终观象，遂以摄位告于上下神祇。其行祭告昊天上帝之礼，则与郊祀的礼仪一般，无敢简略。其行四时、寒暑、日、月、星辰、水旱这六样的祭礼，则皆精意致享，无敢怠忽。天下名山大川，五岳四渎之属，其神远在各处，不能亲至其地，则随其方向，遥望而祭之，无有不备。丘陵坟衍，及历代帝王圣贤之类，有功于民，载在祀典者，则一一周遍祭告，无有所遗。盖人君一身，乃是天地百神之主，故舜于摄位之初，首举祀典如此。





辑五瑞，既月乃日，觐四岳群牧，班瑞于群后。

辑，是敛。五瑞，是五等诸侯所执以为信的，公执桓圭、侯执信圭、伯执躬圭、子执谷璧、男执蒲璧。既，是尽。四岳，是四方诸侯。群牧，是九州牧伯。群后，就指四岳、群牧说。

帝舜摄位之初，于正月内，先征召天下公、侯、伯、子、男五等诸侯，将他所执的圭璧，都取来辨验。盖诸侯始封，天子授他圭璧以为瑞信，至来朝时，乃合符于天子而验其真伪也。到正月尽间，则四方诸侯，九州牧伯，渐次有至者矣。远近不同，到有先后，舜则每日使他随到随见，不必取齐。盖人少陆续相见，则接待之礼既得周全，询问政务又得详尽矣。既见之后，还将那五瑞依旧班赐与他。盖诸侯所执圭璧前日皆受之于尧，今舜敛而班之，使知天下既归于舜，这圭璧便是舜之所授。所以与天下正始，以示更新之意也。





岁二月，东巡守。至于岱宗，柴；望秩于山川。肆觐东后，协时月正日，同律度量衡。修五礼，五玉、三帛、二生、一死贽，如五器，卒乃复。五月南巡守，至于南岳，如岱礼。八月西巡守，至于西岳，如初。十有一月朔巡守，至于北岳，如西礼。归，格于艺祖，用特。

秩，是祭祀中牲币祝号之次第。五玉，即上文所谓五瑞。三帛，是诸侯世子以下所执的币帛，有、玄、黄三样。二生，是卿大夫所执的羔与雁。一死，是士所执的雉鸟。格，是至。艺祖，是始祖。特，是止用牛一只，叫做特牲。

舜摄位之初，四方诸侯来朝已毕，遂举行巡守之礼。是年二月，先往东方巡守，至于东岳泰山之下，燔柴祭天以告至，望秩以祀东方之名山大川。遂就此地，接见东方的诸侯。因察侯国中时候之早晚，月令之大小，与夫日辰之甲乙，比羲、和所颁布的历书何如；有不合的，就责他改正，务使同奉朝廷的正朔。又审验侯国中律吕之高下清浊，丈尺之长短，斗斛之大小，权衡之轻重，比朝廷所降的规则何如；有不同的，也就责他改正，务使同遵朝廷的制度。又修明吉、凶、军、宾、嘉之五礼，不使废坠，使天下的风俗无不同。至于诸侯朝见的，各执五玉、三帛、二生、一死以为贽。既修五礼，又将五礼中所用的器具，各处要一一相同，不许彼此异制，使天下的礼器无不一。此数事皆了毕，乃转而回还。至五月的时节，又往南方巡守，到南岳衡山之下，朝见南方的诸侯。凡告天、祀神、一正朔、考制度、同风俗等事，都与巡守东岳的礼一般。至八月时节，又往西方巡守，到西岳华山之下，其礼与初时所行的一般。至十一月时节，又往北方巡守，到北岳恒山之下，其礼也与巡守西方时所行的一般。巡守既毕，于是回还京师，亲到艺祖之庙，用一牛祭祀，而以巡守事完告之。盖人君之于祖宗，事死如事生，凡出时必告行，返时必告归，礼当如此。夫虞舜以一岁之间，遍巡四岳，当时国不称费，民不告劳者，盖古时仪卫不多，凡事简省。至于后世，一巡一幸，千骑云从，供亿浩繁，而万民骚动，巡守之礼，殆不可复矣。





五载一巡守，群后四朝。敷奏以言，明试以功，车服以庸。

敷奏，是陈奏。试，是考验。庸，是有功于民。

舜既举行朝觐巡守之礼，遂立为定制。每五年之间，天子以一年巡守，遍到四岳，与诸侯相见。诸侯以四年次第来朝。天子巡守后之次年，东方诸侯来朝；又次年，南方诸侯来朝；又次年，西方诸侯来朝；又次年，北方诸侯来朝。四方诸侯都已朝毕了，又次年，则天子复出巡守。当诸侯来朝之时，都着他把在国所行的政事，一一敷陈奏闻于上。犹恐他说的虽好，而所行或不尽然，又明白考验其治国之功绩，果是实否。若真能修举职业，有功于民，则赐他路车章服以旌异之，使善者愈有所劝，而不善者亦知所勉。五年之间，巡守朝觐，殆无虚岁。古之君臣，皆劳身勤民如此。故上无不究之泽，而下无不达之情也。





肇十有二州，封十有二山，浚川。

肇，是始。封，是表。浚，是开导。

先时天下只有冀、兖、青、徐、荆、扬、豫、梁、雍，九州。至舜即位，因冀、青二州地方太广，政教难周，于是始分冀州以东恒山之地为并州，其东北医无闾之地为幽州，又分青州东北辽东等处为营州。添此三州，通前九州，共成十二州，所以均疆域而通政教也。既分了十二州，又于每州之内，各择其一山之高大者封表之，以为一州之镇。如冀州则表霍山，兖州则表泰山之类，所以定望祭而攀瞻仰也。又浚导十二州之川，凡水道稍有不利者，即一一开通，不使壅塞。此时虽洪水已平，而犹以修举水利为急务，盖思患预防之意也。





象以典刑，流宥五刑，鞭作官刑，扑作教刑，金作赎刑。眚灾肆赦，怙终贼刑。钦哉，钦哉！惟刑之恤哉！

象，是如天垂象以示人。典字，解作常字。刑，是墨、劓、剕、宫、大辟五样刑法。流，是迁徙远方。宥，是宽宥。眚，是过误。灾，是不幸。肆，是释放。怙，是倚恃。终，是再犯。贼，是杀。恤，是怜悯的意思。

帝舜设为墨、劓、剕、宫、大辟五样常刑，明示天下，如日月星辰垂象一般，使人晓然皆知，不敢冒犯。所以待罪恶之重者，若虽犯在五刑，而情有可疑者，则发遣去远方以宽宥之，此重中有轻者也。五刑之外，又以皮作鞭，用为官府之刑，惩治吏胥；竹片、荆条二物名为扑，用为学校之刑，责治生徒。所以待罪之轻者，其或罪在可议，例难加刑者，则许他以黄金纳官，赎免其罪，此又轻中极轻者也。此五者，皆制法之条理，法之正也。若是犯罪之人，有偶然差误，出于无心的；有遭逢不幸，陷于有过的，这两项情有可原，则径从释放，赦免其罪。若是依倚势力，敢于作恶；或不改前非，至于屡犯的，这两项情甚可恶，则依律治罪，或杀或刑，不准宥赎。这两句是用法之权衡，法外之意也。夫舜之制刑，轻重取舍，错综斟酌，极其谨慎，敬而又敬者，果何心哉？惟念夫死者不可复生，刑者不可再续，故虽兢业戒慎，犹以为不能尽得天下之情，深恐刑罚一或失当，则必滥及于无辜。其哀矜怜恤之仁，常寓于法制之内，所以又说“钦哉，钦哉！惟刑之恤哉！”盖刑罚以禁恶，乃圣人不得已之意，而钦恤以慎刑，尤圣人不忍人之心。以此为心，岂有刑罚不中者哉！





流共工于幽州，放兜于崇山，窜三苗于三危，殛鲧于羽山，四罪而天下咸服。

流，是发遣。放，是安置。窜，是驱逐。殛，是拘囚。共工、兜，是二臣名。三苗，是南蛮之君。鲧，是崇伯。幽州、崇山、三危、羽山，是四面极边的去处。

舜之用刑，虽以好生为心，宽恤为念，然于有罪之人亦不容不诛也。当时之臣，若共工、兜，二人相助为恶；三苗之君，恃险为乱，不服王化；伯鲧方命圮族，治水无功：天下之人谓之四凶。当尧之时，未及诛戮，及舜摄位，以此四人者稔恶不悛，罪在不宥，乃发遣共工于北边之幽州，安置兜于南边之崇山，驱逐三苗之君于西裔之三危，拘囚崇伯鲧于东裔之羽山。这四个凶人都是天下人心之所共恶者，舜为天下除害，各因其罪而罪之。故天下之人皆以舜为刑当其罪，无不心悦而诚服也。夫人君治天下，大要在赏罚两件，必至公至当，才能服人。前面说“明试以功，车服以庸”，是记舜赏当共功。此言“四罪而天下咸服”，是记舜罚当其罪。





二十有八载，帝乃徂落。百姓如丧考妣三载，四海遏密八音。

帝，是帝尧。徂，是升。落，是降。人死，则魂升于天，魄降于地，故叫做徂落。遏，是绝。密，是静。八音，是金、石、丝、竹、匏、土、革、木，八件音乐。

舜摄位至二十又八年，帝尧乃崩。畿内的百姓哀痛深切，就如居自家父母之丧一般，至于三年之久。四海的人民亦皆不忍作乐，绝静了八音。盖帝尧圣德广大，恩泽隆厚，所以人心思慕之深至于如此。





月正元日，舜格于文祖。

月正，就是正月。元日是初一日。格是至。文祖是帝尧的始祖，已见上文。

先时舜受终于文祖，不过是替帝尧摄得天子之事，至尧崩之后，舜服三年丧既毕，天下之人都来归舜，不容逊避。舜于是以除丧之明年正月初一日，复至文祖庙祭告，才即天子位焉。必以月正元日者，盖月正乃一岁之始，元日又一月之始，人君即位改元，必与天下更始，故取岁月之首以重其事也。

上一节是记尧之终，此一节是记舜之始。





询于四岳，辟四门，明四目，达四聪。

舜既告庙即位，首先召见四岳大臣，访问他治天下的道理。以人君为治，第一件是进用贤才，然贤才或隐于山林，或屈在下位，朝廷未必尽知。于是大开那进贤的门路，使四方但有德行，有才能的，皆得以进用，而无闭塞阻当之虞。又以人君一身聪明有限，天下事岂能尽见，岂得尽闻。于是明四方之目，达四方之聪，以天下之耳目，为上之耳目，使人人眼里但有所见，耳里但有所闻的事情，都许直言来告，而无遮隔壅塞之弊。夫“辟四门”，则贤才无不进；“明四目，达四聪”，则下情无不通。帝舜之励精图治如此。





咨十有二牧曰：“食哉惟时，柔远能迩，惇德允元，而难任人，蛮夷率服。”

牧，是养民之官。柔，是宽以抚之。能，是要他驯习于教化的意思。惇，是厚。德，是有德的人。允，是信。元，是仁厚的人。难，是拒绝。任人，是包藏凶恶的人。

帝舜既分天下为十二州，每州设官牧养百姓，于是呼十二州之牧而告之说：“牧民之道，当使民足食，而足食之道，在不违农时。必须轻徭薄赋，禁止兴作，使民皆得以尽力于农亩之事，然后民食可得而足也。民食既足，教化可兴。一州之民，有在远方的，则当宽以抚之，使乐于归戴；有在近处的，则当驯而习之，使入于礼法。人有德行的，则亲厚之；有存心仁厚的，则信任之，使得以助我之治。若那深情厚貌、包藏凶恶的人，则须深恶痛绝，使不得幸进，以贻害于民。尔十二牧，若于这几件处置各得其宜，则不但中国之人皆顺其治，虽远而蛮夷外国之人，慕我治化，亦相率而服从矣。”夫安民之道，固在于知人用贤。然天下事，众君子成之而不足，一小人坏之而有余。所以帝舜之命十二牧，既说“惇德允元”，教他亲信君子，又说个“难任人”，教他提防小人。圣人之远虑如此，万世图治者所当深念也。





舜曰：“咨四岳，有能奋庸熙帝之载，使宅百揆，亮采惠畴？”佥曰：“伯禹作司空。”帝曰：“俞。”咨禹：“汝平水土，惟时懋哉！”禹拜稽首，让于稷、契暨皋陶。帝曰：“俞！汝往哉！”

奋，是起。熙，是广。帝，指帝尧。载，是事。宅，是居。亮，是明。惠，是顺。畴，是类。懋，是勉。

帝舜咨访四岳说：“今之天下，乃帝尧之天下；今之事功，乃帝尧之事功。尔在朝之臣，有能奋起事功，熙广帝尧之事者，我将使他居百揆之位，以明亮庶事，使件件各得其宜；因以顺成庶类，使物物各遂其性。此辅弼重任，不知何人可以当之？”于是四岳及所领诸侯，一同举荐说：“今有伯禹，见做司空之官，可居此任。”帝舜素知禹贤，即以群臣之举为然，而咨以命禹说：“汝为司空，能平水土，今命汝仍以旧官，兼行百揆之事，当勉励不怠，以成亮采惠畴之功可也。”禹闻帝舜之命，不敢自任，乃拜下稽首，让于稷、契及皋陶，说：“此三人皆有才德，可居百揆之任。”帝舜以此三人固贤，而禹功冠群臣，自宜首用，故但然其举，不听其让，说：“百揆重任，非汝不可，汝其往就职事哉！”人主之务，莫先于择相。故帝舜即位之初，首发百揆之命。而当时诸臣济济相让之美，千古之下，犹可以想见焉。





帝曰：“弃，黎民阻饥，汝后稷，播时百谷。”

弃，是后稷的名。阻，是困阨。后，是君。弃以功受封于邰，为邰君，而居稷官，故谓之后稷。播，是布种。谷非一种，故谓之百谷。

弃自幼年，便好耕种。帝尧时已命为后稷，教民播谷。至是帝舜因禹之让，乃申命之说：“洪水初平，地利未能尽兴，天下人民还有阨于饥饿，不得饱食的。今命汝仍为后稷之官，任养民之职，教百姓每因天时之早晚，顺地势之燥湿，以播种此百谷，使人人都得饱食，而无阻饥之患，于以终汝后稷之事，可也。”





帝曰：“契，百姓不亲，五品不逊，汝作司徒，敬敷五教在宽。”

亲，是亲睦。五品，是君臣、父子、夫妇、长幼、朋友，五伦中的名位等级。逊，是顺。司徒，是掌教化之官。敷，是宣布。五教，即是五品之教。宽，是从容不迫。

契在帝尧时，已作司徒。至是帝舜因禹之让，亦申命之说：“今天下百姓每多不相亲爱，五伦的品节也多不逊顺，我甚忧之。今命汝仍为司徒之官，任教民之职。汝必用心敬谨，以宣布五品之教，使人知所遵守，不可少有怠忽，而又必从容宽裕，以待民之渐化，不可过于急迫，于以终汝司徒之事，可也。”盖人君之治天下，以养民教民二者为急务。故帝舜命相之后，即于后稷司徒之命惓惓焉。然必先稷而次司徒者，盖衣食既足，而后教化可兴，亦王道之序也。





帝曰：“皋陶，蛮夷猾夏，寇贼奸宄，汝作士。五刑有服，五服三就；五流有宅，五宅三居。惟明克允。”

猾，是乱。夏，是中国文明之地。劫人的叫做寇，杀人的叫做贼。奸宄，是阴谋为恶的人，在外的叫做奸，在内的叫做宄。士，是士师，掌刑之官。服，是服其罪。宅，是居止。

帝舜因禹让及皋陶，亦申命之说：“如今四方蛮夷猾乱中国，中国之人乘机作恶，有为寇为贼的，有为奸为宄的，其为生民之害多矣。汝皋陶旧为士师之官，今命汝仍居此职，凡寇贼奸宄，罪恶不可宥者，当治以墨、劓、剕、宫、大辟五等之刑，使服其罪。然刑虽有五，而服则有三等之就。惟死刑弃之于市，宫刑则下蚕室，余刑亦就屏处，不使误而至死。于寇贼奸宄，罪有可议者，则制五等流刑以宅之。然流虽有五，而宅伹为三等之居。惟大罪投诸四裔，次则九州之外，次则千里之外，各有远近不同。汝之且刑，必致其明察，凡轻重远近之间，不使少有差错，乃能刑当其罪，而人无不信服也。”夫民教之不从，乃可加以刑罚。观舜命官治刑在教民之后，可见用刑非圣人之得已也。





帝曰：“畴若予工？”佥曰：“垂哉！”帝曰：“俞。”咨垂：“汝共工。”垂拜稽首，让于殳、斨暨伯与。帝曰：“俞，往哉！汝谐。”

若，是顺理整治的意思。垂，是臣名。共工，是官名，专管理工作的事。殳、斨、伯与，是三个臣名。谐，是和。

帝舜问于廷臣说：“谁能依顺那物理，整治我百工之事者，我将任用之。”群臣同辞对说：“有臣名垂者，其人有巧思，可当此任。”帝舜遂以群臣之举为然，而咨以命垂说：“汝当做共工之官，顺治百工，以整理兴作之事。”垂乃下拜稽首，让于殳、斨及伯与，说：“这三人皆有才能堪居此任。”帝舜以此三人虽贤，终不及垂，故但然其言，不许其让，而命之说：“共工之任，非汝不足以当之。汝其往任此职，以谐和百工之事，可也。”夫共工之职，在九官之中虽若稍轻，然舜亦必咨访责成，不肯轻授如此。盖圣人为官择人之心，不以崇卑而有间也。

帝曰：“畴若予上下草木鸟兽？”佥曰：“益哉！”帝曰：“俞。”咨益：“汝作朕虞。”益拜稽首，让于朱、虎、熊、罴。帝曰：“俞，往哉！汝谐。”

上，是山林。下，是泽薮。益，是臣名。虞，是掌山泽的官。朱、虎、熊、罴，是四个臣名。

帝舜又咨访廷臣说：“人君一身为万物之主。山林川泽之间，有草木，有鸟兽，虽是天地所生之物，而撙节爱养以遂其生者，亦人君之责也。汝群臣谁能为我顺而治之，取之以时，用之以节，使上而山林，下而泽薮，凡草木鸟兽无不各遂生育者，我将用之。”群臣同辞对说：“在廷之臣，惟伯益可当此任哉！”帝舜以群臣所举为然，遂咨益而命之说：“汝当作我虞人之官，掌此山泽，以顺草木鸟兽之性。”伯益闻命，下拜稽首，推让于朱、虎、熊、罴，说此四臣皆可使居虞人之职。帝舜虽然其言，不听其让，仍命伯益说：“山泽之事，惟汝为能。汝其往任此职，谐和其事，可也。”





帝曰：“咨四岳，有能典朕三礼？”佥曰：“伯夷。”帝曰：“俞。”咨伯：“汝作秩宗，夙夜惟寅，直哉惟清。”伯拜稽首，让于夔、龙。帝曰：“俞！往，钦哉！”

三礼，是祀天神、享人鬼、祭地祇，三件大礼。秩宗，是主叙次百神之官。夙，是早。寅，是敬畏。直，是心无私曲。清，是洁净。夔、龙，是二臣名。

帝舜咨访四岳说：“国之大事在祀，谁能为我掌管祀天神、享人鬼、祭地祇之礼者，我将任而用之。”四岳与群臣同辞对说：“如帝所求，惟有伯夷，可当此任。”帝舜然其所举，乃嗟叹呼伯夷而命之说：“汝当作我秩宗之官，管奉祀天神、地祇、人鬼。必须每日之间，无论早晚，一惟致其敬畏，不可少有怠忽，使方寸之间常存正直，则自然心地洁清，无物欲之污染。这等方可以交于神明，而主三礼之事。”伯夷闻命，拜下稽首，而让于夔、龙，说此二人皆可任典礼之职。帝舜以二臣虽贤，不及伯夷，故但然其言，不听其让，说：“典礼重任，非汝不足以当之。汝其往任此官，致其钦敬，以典三礼，无失寅清之道，可也。”夫礼主于敬，而事神之本在心。人君是天地百神之主，自己敬谨正直，清心寡欲，既无不尽，而掌礼之官亦必能体此心，乃可感格神明。观帝舜命伯夷典礼，待丁宁告戒之如此，则其平日治心之功又可知矣。





帝曰：“夔，命汝典乐，教胄子。直而温，宽而栗，刚而无虐，简而无傲。诗言志，歌永言，声依永，律和声。八音克谐，无相夺伦，神人以和。”夔曰：“於！予击石拊石，百兽率舞。”

典乐，是掌乐之官。胄子，是长子，自天子之太子以至公卿大夫之嫡子皆是。温，是和厚。栗，是庄敬。志，是心之所向。永，是吟咏。声，是五声。律，是十二律。伦，是伦序。石，是石磬。击，是重敲。拊，是轻敲。

帝舜因伯夷以典乐让夔，遂呼夔而命之说：“养人性情，莫善于乐。今天子之太子，与公卿大夫之嫡子，将来都有天下国家的责任，不可不素教而豫养之。我今命汝作掌乐之官，教训那胄子，时常把乐与他讲习，以涵养其德性，变化其气质。且如人性气直遂者，或欠和厚，须教他直而又温；性气宽缓者，或欠庄敬，须教他宽而又栗，使其无不及之偏；刚劲的人，易至于刻虐，须教他刚而无虐；简略的人，易至于傲慢，须教他简而无傲，使其无大过之病。庶几胄子之德悉底于中和，他日任天下国家之事，自无不当矣。然作乐之道何如？盖乐音之起，生于人心者也。凡人心有所向，必形于言辞而为诗，是诗所以言其志也。取那诗辞来歌咏，便有长短的节奏，是歌所以永其言也。节奏既有长短，那声韵便有高下清浊不同，宫、商、角、徵、羽五声都依那歌咏上出来，所以说声依永。声韵既有高下清浊，但未必其能和，又必取那十二律之管来调和之，律吕相间，损益相生，以叶五声，然后高下清浊之节才能成文而不乱，所以说律和声。人声既和了，乃将这歌声播之于金、石、丝、竹、匏、土、革、木之间而为乐，则八音皆能谐和而不相侵乱，失其伦序。由是荐之郊庙，则神无不和；奏之朝廷，则人无不和。盖以和感和，自然之理也。以此而教胄子，岂有不感化者哉！”舜之命夔如此。夔因举声乐感通之妙，以见其果能和神人之意，说道：“八音之中，惟石声最难谐和。我曾于磬之大者，重敲之以发越其声；磬之小者，轻敲之以悠扬其韵，而石声无不和。但见那百兽闻之，亦跄跄然相率而鼓舞。”异类且能感动，而况其他乎？帝之所谓“神人以和”者，信矣。





帝曰：“龙，朕堲谗说殄行，震惊朕师。命汝作纳言，夙夜出纳朕命，惟允。”

龙，是臣名。堲，是疾恶。谗说，是小人谗间之言。殄，是绝。师字，解做众字。纳言，是官名。允，是当。

帝舜因伯夷让龙，遂呼龙命之说：“我最疾恶那小人，造为谗间之言，以是为非，以非为是，贤的却说做不肖，不肖的却说做贤，伤绝善人君子所行之事，使不得安其位、行其志。他那谗言，能颠倒邪正，惑乱人心，变易黑白，惊动众听，其为治道之害不小，不可不防闲而禁绝之。今命汝作纳言之官。汝于早夜之间，出纳我之命令，必须仔细详审。或将我的言语宣布于下，必用心审察停当，果无矫伪蒙蔽之私，方才传出，有不当的，还要执奏；或将下边的言语奏闻于我，亦必用心审察停当，果无希合巧佞之奸，方才进上，有不当的，也要斟酌。如此，则出纳之间，所言皆合于理，矫伪者既无所托，邪僻者亦无自进，而谗说不得行矣。”夫以帝舜明目达聪于上，百僚师师协恭于下，宜若无谗邪之说得以行于其间。而其命官之词，犹必惓惓若此者，盖邪正消长之机，天下之安危所系，防微杜渐，虽圣人不敢忽也。

帝曰：“咨！汝二十有二人，钦哉！惟时亮天工。”

二十二人，是指前面所命四岳、九官、十二牧。亮，是辅相显明的意思。天工，是天事。

帝舜既分命诸臣各任其职，至此又嗟叹而总告之说：“咨！汝等二十有二人，职任虽有不同，然所理者，都是上天的事。盖天生民而以治理托之于君，君不能独理而委之于臣，苟有一事怠慢，一时忽略，则天工必致废缺矣。汝等都要常持一个敬谨的心，勤修职业，以辅相明亮上天之事。做四岳的，要敬谨以进贤才，通壅蔽；做九官的，要敬谨以典礼典乐，明刑敷政，教养万民，顺遂百物；做十二牧的，要敬谨以足民食、安远近，使上天之事一一修明，无有废坠，则我代天理物之责，亦庶几克尽矣。汝等可不勉哉！”





三载考绩，三考，黜陟幽明。庶绩咸熙。分北三苗。

考，是稽考。绩，是政绩。三考，是九年。黜，是罢斥。陟，是升用。幽，是无功的。明，是有功的。庶绩，是众功。熙，是广。分比，是分别其善恶。

帝舜命官分治之后，即立考课黜陟之法。令百官每三年任满，即稽考他在任有无功绩，以验其职事之勤惰。三年一考，六年再考，待至九年满日，然后通考其在任事绩，大行赏罚。惰而无功者，罢黜之；勤而有功者，升用之。考绩于三载，固不失于太宽；黜陟于九载，又不至于太严，赏罚大明，名实不爽。所以那时朝廷之上政治清明，官府之中职务精核，群臣各修其业，众功无不熙广。虽乍臣乍叛如三苗者，亦得以考其善恶而分别之，善者择而留之，恶者窜而去之，无复向日之负固梗化者，亦因朝廷处置得宜，自然心诚畏服故也。





舜生三十征庸，三十在位，五十载陟方乃死。

征，是召。陟方，是升遐。

史臣于《舜典》篇终总叙说：帝舜生三十年，尧起召于畎亩之中而登用之。后来历试三年，居摄二十八年，通共又三十年，方才即帝位。在位又五十年，乃升遐而崩。计其寿，凡百有一十岁。孔子说：有大德者，必得其位，必得其寿。舜起匹夫而为天子，是得位；年百余岁而后崩，是得寿。然本之有浚哲文明，温恭允塞之德耳。观史臣所记与孔子之言，欲法尧舜者，可不以修德为务哉！





