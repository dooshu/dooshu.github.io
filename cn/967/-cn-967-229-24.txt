李涛　杂诗十首

滔滔乐流水，赴海无归期。

亭亭右转日，今兹复来兹。

人生寄天地，百年七十稀。

思虑复营营，恐为达者嗤。

李涛

李涛　杂诗十首

燕雀贺厦屋，虫蚁慕腥羶。

野花引飞蝶，古来木嘶蝉。

秋天百虫吟，春天百禽喧。

翟公真闇事，喜愠见色言。

李涛

李涛　杂诗十首

明主不弃士，我自志山林，

爵服岂无华，才疏力难任。

鸟向深山栖，鱼由深渊沉。

李涛

李涛　杂诗十首

深岩有老翁，庞眉须鬓雪。

夜半呼我名，授我微妙诀。

字画古籀样，体势讹复缺。

双眸忽焝焝，须臾竟披阅。

李涛

