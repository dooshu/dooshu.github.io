释印肃　金刚随机无尽颂　尊重正教分第十二

正教堪尊重，一法共不共。

十八不共时，灭却南柯梦。

释印肃

释印肃　金刚随机无尽颂　尊重正教分第十二

人天幸指迷，初机但受持。

庵园无滴漏，天晓始方知。

释印肃

释印肃　金刚随机无尽颂　尊重正教分第十二

修罗皆供养，天人咸戴仰。

不离此经中，念念来还往。

释印肃

释印肃　金刚随机无尽颂　尊重正教分第十二

塔庙比摩尼，觉了不修持。

身中真舍利，只恐自狐疑。

释印肃

释印肃　金刚随机无尽颂　尊重正教分第十二

随说功尤博，何况精心觉。

□□无学人，即是大圆觉。

释印肃

释印肃　金刚随机无尽颂　尊重正教分第十二

能持行不低，天龙守护伊。

中涂生告别，拔苦与耕犁。

释印肃

释印肃　金刚随机无尽颂　尊重正教分第十二

龙宫盈海藏，金口亲宣唱。

字字不违贤，个中绝名相。

释印肃

释印肃　金刚随机无尽颂　尊重正教分第十二

但是此筌蹄，少室老狐痴。

九年面壁守，梁王不透机。

释印肃

