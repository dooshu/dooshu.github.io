○驳奏皇太子服用疏

皇太子处继明之重，当主鬯之尊，岁时服用，自可百司供拟。又据《周官》：“诸应用财器，岁终则会，唯王及太子应用物并不会。”此则储君之费，咸与王同。今与列国诸侯，齐衡入封，岂所谓宪章在昔，垂法将来者也！必谓青宫初启，服用所资，自当广支库物，不可长存藩封。

李景伯

景伯，邢州柏仁人。景龙中为谏议大夫，景中进太子右庶子，迁右散骑常侍，以病致仕。开元中卒。

