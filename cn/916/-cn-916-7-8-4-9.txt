【七夕穿针诗】

代（玉台作黛。）马秋不归。缁纨无复绪。迎寒理衣（玉台作夜。《类聚》、《初学记》、岁时杂咏同。）缝。映月抽纤缕。的□愁睇光。连娟思眉聚。清露下罗衣。秋风吹玉柱。流阴稍已多。（《类聚》作流景对秋夕。《初学记》、文苑同。《诗纪》云。一作流景对秋夕。）馀光欲谁与。（玉台作难取。《初学记》同。《类聚》作难驻。文苑作亦难取。注云。一作欲谁与。岁时杂咏云。一作流景对秋夕。馀光欲难取。○玉台新咏五。古今岁时杂咏三十五逸作者名。文苑英华百五十八。《诗纪》七十九。又《类聚》四引绪、缕、柱、驻四韵。《初学记》四引绪、缕、柱、取四韵。）

