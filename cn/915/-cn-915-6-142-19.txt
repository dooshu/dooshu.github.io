◇列仙论

夫无怪物之所以，然後可以通于命。以达变化之情者，不怪诡于异端；测自然之根者，不猖狂于一物。故形骸虽细，推之愈广；天地虽巨，别之弥狭。然则形骸华岱之秋毫，太虚天地之掌握耳，又何足以言其变化哉！又若秦皇汉武，体无灵骨，虽怀奇化，终于尸没。倾天下之资，忽万乘之位，方士辐凑，万端鳞萃，无救于颓年，无补于一至，若夫禀分有方云云。（《艺文类聚》七十八）

