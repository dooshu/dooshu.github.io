文天祥　古心江先生以旧弼出镇长沙癸酉十月乙亥是为七十六岁门人文某以一

炎图启不运，皇路熙以平。

蜿蟺发令姿，有美洵一人。

鸿藻舒朝华，大音锵韶钧。

黼琫丽三阶，火龙昭紞纮。

桓圭殿南服，熊旂被金城。

瞻彼鹑为火，翼轸宣其精。

祥鸾舞瑶席，鸣凤翔娲笙。

孟冬兆阳气，西北无浮云。

驾言酌春酒，可以写我情。

扬旍下祝融，躧履朝泰清。

嘉猷扇九垓，还以邃古淳。

君子保金石，所以永国成。

纯嘏锡千岁，绵绵赞休明。

文天祥

