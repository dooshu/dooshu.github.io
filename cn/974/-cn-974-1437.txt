梅尧臣　送达观禅师归隐静寺古律二首

初逢洛阳陌，再见南徐州。

所历几何时，倏去二十秋。

今复振霜屦，还山远莫留。

我咏阮公诗，物靡必沈浮。

谁云西海鱼，夜飞东海头。

世人嗟识昧，岂是滞林丘。

梅尧臣

梅尧臣　送达观禅师归隐静寺古律二首

栗林霜下熟，归摘御穷冬。

带月涉溪水，过山闻寺钟。

未嫌云衲湿，已喜野人逢。

且莫似杯渡，沧波无去踪。

梅尧臣

