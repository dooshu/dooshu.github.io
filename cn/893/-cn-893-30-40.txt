小桃源





黟县小桃源，[一]烟霞百里间。地多灵草木，人尚古衣冠。

[一]《方舆胜览》：樵贵谷，在徽州黟县北，昔土人入山，行七日，至一穴，豁然周三十里，中有十余家，云是秦人避入此地。按：邑图有潜村，至今有数十家，同为一村，或谓之小桃源，李白诗“黟县小桃源”云云。



《锦绣万花谷》亦载此诗，以为太白作。琦按：此诗乃南唐许坚诗，其后尚有二韵，非太白作也。





