○和恩皇后哀册文

维景元年岁次庚戌十月戊寅朔二十日丁酉，和恩皇后魂归於仙灵宫之寝殿，粤十一月戊申朔二日己酉，招于定陵，礼也。皇帝翼翼而承洪绪，亲亲而居宝位，痛终鲜於棣华，哀不从于竹泪。自姬册，招因汉图，神既来兮云之际，神将往兮山之隅。象物中严，容车外设，奇香兮霭如在，委微烬兮空若灭。当四海之遏埏六宫而告音有司忝直清之寄，奉旨宣方大之烈。其词曰：

乾道元亨，川维永贞。德由覆合，功伫载成。帝典攸正，人伦则厚。以光虞嫔，思媚京妇。贵胄昌演，华宗庆膺。书藏命，符得而兴。展我之媛，惟皇之出。主家选容，师氏练吉。觞贺紫掖，归朱邸。俭而中规，荣必循礼。（阙二字）觏止，婉兮娈兮。陈诗佩玉，执事裁。姜后通言，卫臣知行。是修密静，能服庄敬。芬若兰吐，华若李。光摇采翟，炊同飞龙。房乐悬而莫御，国风咏而犹广。岂娥灵之有凭？而化羽之无像。呜呼哀哉！至业隆於祀夏，尊名冠于升外唐。披丽人之金屋，见仙鸟之瑶筐。才窈窕兮时已逝，事蹉跎兮夜不。潜太虚以灭景，长自依乎清光。万邦攀於晏驾，七月会于同轨。往寓集青之台，今招洒丹之水。上仙厌俗以求故，内则在阴而追美。无不之兮有来，长作合於神理。对桥山之坠舄，垂渭溪之造舟。群动观而雨泗，柔明进而烛幽。呜呼哀哉！听鸣难以徒奏，悲服马以空发。箫鼓还兮遗朔风，松楸翳兮吐微月。归杏陵其永，绝柘馆而靡寻。资谓德之良史，图配和之徽音。呜呼哀哉。

