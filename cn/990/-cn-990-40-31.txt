孙嵩　又书画船五首

足踏江陵一舸空，襄阳亲手结孤蓬。

流传别有黔川样，安稳舲斋不軃风。

孙嵩

孙嵩　又书画船五首

书画生憎世上尘，不嫌蓑笠渺无津。

扁舟去住浑林间，了是江湖旧散人。

孙嵩

孙嵩　又书画船五首

幸自消除长物缘，尚留遮眼卷三千。

分明更有江湖债，搬入人家赝钓船。

孙嵩

孙嵩　又书画船五首

不听{怒心换斤}音分外闲，稳装书画一蓬间。

今朝风雨苕川上，扑洒沙鸥第几湾。

孙嵩

孙嵩　又书画船五首

切莫清狂更隐沦，浮家泛宅断知闻。

明朝我欲观书画，何处将诗寄水云。

孙嵩

