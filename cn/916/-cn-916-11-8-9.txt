【诒孔中丞奂诗】

我行五岭表。辞乡（《初学记》作卿。文苑同。）二十年。闻莺欲动咏。披雾即依然。畴昔同寮き。今（文苑作亟。）随年代改。借问藏书处。唯君故人在。故人名宦（《初学记》作官。）高。霜（《初学记》作清。文苑同。）简肃权豪。谁知怀九叹。徒然泣二毛。步出东郊望。心游江海上。遇物便今古。何为不惆怅。初晴原野开。宿雨润条枚。丛花曙後发。一鸟雾中来。淹留兰蕙苑。吟啸芳菲晚。忘怀静躁间。自觉风尘远。白社聊可依。青山乍采薇。钟牙（文苑作茅。注云。集作芋。）乃得性。语默岂同归。（○文苑英华二百四十七。《诗纪》百五。又《初学记》十二引年、然、き、在、高、毫、毛八韵。《御览》二百二十六作孔中丞诗。引年、然、き、在、高、毫、毛八韵。）

