释印肃　金刚随机无尽颂　启唱真乘

稽首一切智，圆通十方慧。

无上两足尊，法体含三世。

归命万德师，与慈启大悲。

溥度恒沙乐，愿力难恩□。

解空无比量，世出世间上。

了义修多罗，圆明真实相。

慧命久住持，阿僧历劫祗。

如今言下会，碎体报难齐。

我欲穷真法，法则非非法。

虽法非正固，要会无法法。

随文偈赞之，标宗立妙机。

通方闻便喜，声闻应皱眉。

红露穿碧海，是汝心非采。

不是风幡动，如如无变改。

白日绕须弥，只今是阿谁。

共君一夜话，胜读十年书。

释印肃

