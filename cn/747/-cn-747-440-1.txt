○黄鹤楼记

州城西南隅有黄鹤楼者，《图经》云：费登仙，尝驾黄鹤返憩於此，遂以名楼。事列《神仙》之传，迹存《述异》之志。观其耸构巍峨，高标あだ。上倚河汉，下临江流，重詹翼馆，四闼霞敞，从窥井邑，俯拍云烟，亦荆吴形胜之最也。何必赖乡九桂，东阳八咏；乃可赏观时物，会集灵仙者哉。刺史兼侍御史淮西租庸使鄂岳沔等州都团练使河南穆公名宁，下车而乱绳皆理，发号而庶政其凝。或逶迤退公，或登车远游，必於是极长川之浩浩，见众山之垒垒。王室载怀，思仲宣之能赋；仙踪可揖，嘉叔伟之芳尘。乃喟然曰：黄鹤来时，歌城郭之并是；浮一去，惜人世之俱非。有命抽毫，纪兹贞石。时皇唐永泰元年岁次大荒落月孟夏日庚寅也。

王佑

佑，永泰中官支度判官朝散大夫，行监察御史。

