周必大　次子中兄韵三首

献纳深惭杜少陵，骤纡皇眷秩频增。

羽书日日惊飞电，给札归来欲饮冰。

周必大

周必大　次子中兄韵三首

读罢新诗暖似春，手摇食指舌生津。

平生口腹何曾计，自笑如今枉累人。

周必大

周必大　次子中兄韵三首

黄道初开日月新，容光应不间孤臣。

左螭立近焚香案，右掖名参视草人。

三圣深恩空刺骨，几年归梦已通神。

阿兄念我勤招忆，好为丹炉养汞银。

周必大

