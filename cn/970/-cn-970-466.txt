刘子翚　杂题四首

积雨生秋意，浮阴放晚晴。

钟声寒野迥，桥影小溪清。

刘子翚

刘子翚　杂题四首

残霞销暝色，新月长圆辉。

黄落树滋本，夜眠人息机。

刘子翚

刘子翚　杂题四首

檐溜停清泻，林声息怒号。

水浮秋色远，山带夕阳高。

刘子翚

刘子翚　杂题四首

宿雁犹惊渚，昏鸦已着林。

野平云散乱，江动月浮沈。

刘子翚

