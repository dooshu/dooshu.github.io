白术散

治妊娠宿有风冷，胎痿不长，或失于将理，动伤胎气，多致损堕。常服保护胎脏。

白术 川芎（各四两） 川椒（去合口者并子，炒出汗，三两） 牡蛎（粉 ，二两）上为末。每服二钱，温酒、米汤任调下。腹痛，加白芍药；心下毒痛，加川芎；心烦呕吐，加细辛一两，半夏二十粒，汤洗入。若渴者，以大麦汁调服，病虽愈，尽服勿置。味恶多阻人，宜作丸服。亦治室女带下诸疾。

转女为男法

