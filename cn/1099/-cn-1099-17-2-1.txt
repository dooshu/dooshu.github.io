○進士題名記 【 進士題名】

永樂辛丑、寔　皇上正大統之二十、先是　上廵狩北京、營建都邑、至是告成、春正月元日、乃御奉天殿、受朝、萬國來同、景命維新、初建北京礼部貢士之始故載之而是歲適當會試貢士之期、領鄉薦而萃京師者三千人、禮部拔其尤者二百二人、三月望日、　上臨軒策試、越二日以曾鶴齡為第一、劉矩次之裴綸又次之、賜進士及第、餘賜進士出身有差、揭黃榜于長安門外、公卿大夫暨士庶人咸謂都邑肇建、而人才彙進如此、夫豈偶然哉、莫不歡欣鼓舞、以為目覩盛事、誠曠世之嘉遇也、有司復請題名于國子監、　上命臣榮為記、臣惟昔周之武王遷都于鎬。引用此事殊有典則講學行禮。以宣教化。以作新人才。而其子孫傳緒。至于永久。蓋啟之者。有其道也。方今都邑告成之日。　聖天子諮詢治道。登進賢良。以隆文明之運。迓千萬載之太平。斯世斯人。亦何幸歟。諸君子遭際明時、題名於太學、太學賢關、天下公論所自、有其名、宜有其實以副之、詩曰、古之人無斁。譽髦斯士。　皇上之盛德也。又曰。濟濟多士。文王以寧。是尚有望于諸君子。其勉之哉。臣榮謹記、

