◇罢珠郡诏（初元三年春）

珠虏杀吏民，背叛为逆。今廷议者或言可击，或言可守，或欲弃之，其指各殊。朕日夜惟思议者之言，羞威不行，则欲诛之；狐疑辟难，则守屯田；通於时变，则忧万民。夫万民之饥饿，与远蛮之不讨，危孰大焉？且宗庙之祭，凶年不备，况乎辟不嫌之辱哉！今关东大困，仓库空虚，无以相赡，又以动兵，非特劳民，凶年随之。其罢珠郡，民有慕义欲内属，便处之，不欲勿强。（《汉书·传》，又见《后汉·鲜卑传》）

