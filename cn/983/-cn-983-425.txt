宋祁　寄令狐揆二首

楚山千叠隐南辕，汉渚风樯箭浪翻。

流水东西俱怨别，离亭长短共销魂。

歌翻白雪知难和，注怯黄金故易昏。

玉骨更羸诗笔苦，客裾犹欲曳何门。

宋祁

宋祁　寄令狐揆二首

紫汉参横宿雾收，烟江南渡怅夷犹。

梦中未省能知路，天上何缘许寄愁。

岂有文鳞凭远客，枉缘香杜怨芳洲。

遥知花艳惊郎目，几曲新诗播郢楼。

宋祁

