○授太仆卿制

敕。具官某。《书》曰：“昔周穆王命伯ぁ为太仆正曰：‘昔在文武，聪明齐圣。侍御仆从，罔匪正人，以承弼厥辟。’”且曰：“仆臣正厥后克正，仆臣谀厥后自圣。”太仆之为官也重矣。朕每读《书》，允择其可。矧惟前代，毕用名臣。数马执绥，故实具在。为予御侮，作我前驱。审官择人，今以命汝。稽诸训诰，得不勉之？可守太仆卿。

