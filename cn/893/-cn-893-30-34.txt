舍利佛





舍利，见七卷注。



金绳界宝地，[一]珍木荫瑶池。云间妙音奏，天际法蠡吹。[二]

[一]《法华经》：时娑婆世界即变清净，琉璃为地，宝树壮严，黄金为绳，以界八道。



[二]又云：雨大法雨，吹大法螺。《文献通考》：贝之为物，其大可容数升，蠡之大者也。南蛮之国取而吹之，所以节乐也。今之梵乐用之，以和铜钹。释氏所谓法螺，赤土国吹螺以迎隋使是也。法蠡，即法螺也。古“螺”字一作“蠡”，通用。





