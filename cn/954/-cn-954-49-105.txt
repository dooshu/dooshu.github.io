陈棣　晚春道中四首

簿书丛里制归身，万树毶毶浅绿匀。

试向小园寻落蕊，殷勤拂试觅余春。

陈棣

陈棣　晚春道中四首

归涂检点物华非，黛色随风上柳枝。

扑扑晴香恋芳草，却疑春去未多时。

陈棣

陈棣　晚春道中四首

纖穠扫尽换清阴，便有南风欲荐琴。

漫道仙葩归阆苑，小儿造化本无心。

陈棣

陈棣　晚春道中四首

芍药无香燕有雏，绵蛮犹苦劝提壶。

直须强作留春计，烂醉黄公旧酒罏。

陈棣

