张危页


危页，携李人。曾守高邮。其姓氏屡见陈造江湖长翁集中。

水调歌头

徐高士游洞霄

雨后烟景绿，春水涨桃花。系舟溪上，笋舆十里达平沙。路转峰回胜处，无数青荧玉树，缥缈羽人家。楼观倚空碧，水竹湛清华。

纵幽寻，携蜡屐，上苍霞。古仙何在，空馀药灶委岩洼。他日倘然归老，乞取一庵云卧，随分了生涯。底用更辛苦，九转炼黄芽。







