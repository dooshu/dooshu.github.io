○封唐後备三恪敕

周以杞宋封夏殷之後为二王後，兼封舜之後为三恪，唐以周隋之後封公，又封魏之後为三恪。夫应天开国，恭已临人，宜覃细绝之恩，以广延洪之道。宜於唐朝宗属中取一人封公世袭，兼隋之阝公为二王後，以周後介国公备三恪。其主祀及赴大朝会，委所司具典礼申奏。其唐朝宗属中，旧在朝及诸道为官者，各据资历，考限满日，循品秩序迁，己有出身，任令参选。

