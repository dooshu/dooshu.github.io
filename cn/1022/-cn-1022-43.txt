仇远　次胡苇杭韵

连作湖山五日游，沙鸥惯识木兰舟。

清风寒日荒城晚，燕子梨花细雨愁。

赐火恩荣皆旧梦，禁烟风景似初秋。

风丝龙竹繁华意，犹为西林落日留。

仇远

仇远　次胡苇杭韵

曾识清明上巳时，嬾能游冶步芳菲。

梨花半落雨初过，杜宇不鸣春自归。

双冢年深人祭少，孤山日晚客来稀。

江南尚有余寒在，莫倚东风褪絮衣。

仇远

