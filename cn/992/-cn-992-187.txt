魏了翁　即席和丁首帅送行诗韵

人生行止莫非天，去国重来十七年。

学自孔颜期有是，道非尧舜敢东前。

忧时正念梁瓯缺，视己当如赵璧全。

若得时清身不辱，尽教人道是登仙。

魏了翁

魏了翁　即席和丁首帅送行诗韵

眼明织翠剪新诗，勉我当今尚可为。

知觉斯民知觉我，溺饥天下溺饥谁。

志亨不管身穷达，谊正宁论效疾迟。

倒尽玉瓶谈未了，沙头忍泪与君辞。

魏了翁

