刘宰　挽赵和仲侍郎三首

四载行都尹，当朝第一天。

中和宣上德，乐易本天真。

论选疏新宠，论思徯旧臣。

履声勤帝想，竟阻上星宸。

刘宰

刘宰　挽赵和仲侍郎三首

珍馆莱衣侍，佳城孟母邻。

去来哀我异，孝爱死生均。

宠渥昭宸翰，丰功勒翠珉。

白莲原上路，指日万家春。

刘宰

刘宰　挽赵和仲侍郎三首

蚤愧斐然作，频劳掩鼻书。

升沉嗟契阔，问讯辱勤渠。

乡县荣归锦，侯门得曳裾。

伤心鸾鹤御，竟不反匡庐。

刘宰

