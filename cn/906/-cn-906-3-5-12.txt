太和


《晋书·乐志》曰：“改汉《上邪》为《太和》，言明帝继体承统，太和改元，德泽流布也。”

惟太和元年，皇帝践阼，圣且仁，德泽为流布。灾蝗一时为绝息，上天时雨露。五谷溢田畴，四民相率遵轨度。事务（征）〔澄〕清，天下狱讼察以情。元首明，魏家如此，那得不太平。

《太和》曲凡十三句，其二句句三字，五句句五字，三句句四字，三句句七字。





