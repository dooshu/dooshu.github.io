【平城歌】

〖《汉书》曰：高祖自将兵三十二万。击韩王信。帝先至平城。步兵未尽到。冒顿精兵三十馀万。围帝於白登。七日。汉兵中外不得救饷。樊哙时为上将军。不能解围。天下皆歌之。后用陈平秘计得免。白登在平城东南。去平城十馀里。〗

平城之下亦诚苦。七日不食。不能彀弩。


〇

《汉书》匈奴传。
《后汉书》南匈奴传论注引前《汉书》。
《乐府诗集》八十三。
《御览》三百四十八引《史记》。
《诗纪》八。又懒真子四引不能控弩四字。



