秋日与张少府楚城韦公藏书高斋作





日下空亭暮，城荒古迹余。地形连海尽，天影落江虚。旧赏人虽隔，[一]新知乐未疏。[二]彩云思作赋，[三]丹壁问藏书。查拥随流叶，[四]萍开出水鱼。夕来秋兴满，回首意何如?

[一]谢朓诗：“山川隔旧赏，朋僚多雨散。”



[二]《楚辞》：“乐莫乐兮新相知。”



[三]彩云作赋，用宋玉赋朝云事，是赞其才思之美。



[四]《韵会》：“楂，水中浮木也。”





