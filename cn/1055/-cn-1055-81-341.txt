【翼祖皇帝册文〈嘉四年〉】

维嘉四年岁次己亥十月壬戌朔十二日癸酉，孝曾孙嗣皇帝臣某，敢昭告于高祖翼祖简恭睿德皇帝。伏以皇天眷命，兴德造邦，始基之功，实自积累，获嗣丕烈，敢忘翼励？孟冬吉月，岁事既成，合祭以时，举兹礼典。惟是备物，将以诚悫之心，神其歆之，锡以多福。谨以一元大武、柔毛、刚鬣、粢盛、芗合、芗萁、嘉蔬、嘉荐、醴齐，严恭备物，式荐虔心。高祖妣简恭皇后刘氏配。尚飨。

