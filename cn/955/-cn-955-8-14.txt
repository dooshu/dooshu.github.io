程公许　丙子重阳触事有赋绝句七首

盘水平生谨自持，苦为痎病费医治，

一秋偏识端居味，余事何妨读杜诗。

程公许

程公许　丙子重阳触事有赋绝句七首

策策窗前落叶干，晚香空自傲霜寒。

力贫未辦倾家酿，一酌亲颜也自欢。

程公许

程公许　丙子重阳触事有赋绝句七首

去年今日枕江楼，对酒谈经夜不休。

闻道黄花满同谷，莫教儿辈觉风流。

程公许

程公许　丙子重阳触事有赋绝句七首

雅志求仁苦力难，知他隔许利名关。

流光挽仰一弹指，与世浮觉祗强颜。

程公许

程公许　丙子重阳触事有赋绝句七首

薄宦羁縻兔落置，西阡不到一年赊。

销魂霜露增凄怆，陟屺瞻思晚日斜。

程公许

程公许　丙子重阳触事有赋绝句七首

风雨连宵苦泪潸，可怜半作冢累然。

钟情叔氏如酥酪，岁旬相随对榻眠。

程公许

程公许　丙子重阳触事有赋绝句七首

寂寞随工药市行，可能金石尽知名。

飞仙未必真违世，长使痴氓学卫生。

程公许

