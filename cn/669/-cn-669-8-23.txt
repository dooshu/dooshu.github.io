164　孔子三朝記七篇


孔子三朝七篇，藝文志注：「孔子對魯哀公語也。三朝見公，故曰三朝。」此師古注文。大戴禮記千乘、四代、虞戴德、誥志、小辨、用兵、少閒，凡七篇。

【集證曰】漢志考劉向别録云：「孔子見魯哀公問政，比三朝，退而爲此記，凡七篇，並入大戴禮。史記、兩漢書、文選注所引謂之三朝記，爾雅疏張揖引禮三朝記，皆此書也。」

【元圻案】王氏著漢藝文志考。





