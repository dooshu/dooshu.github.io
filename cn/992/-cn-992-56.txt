魏了翁　次韵李参政见遗生日

六月不知暑，湖风涨晚林。

凭阑追旧梦，驰驿寄新吟。

出入三朝意，卷命千古心。

感余不暇懒，窗影午蟾侵。

魏了翁

魏了翁　次韵李参政见遗生日

月暗书中色，霜彫镜里年。

滔滔时易失，落落意难传。

信己终违俗，随人谩辱先。

输他南阁老，欹玉弄寒泉。

魏了翁

魏了翁　次韵李参政见遗生日

幸有鹤山房，图书绕梦香。

况惭闻道浅，何苦为人忙。

五斗米非分，三间茅可长。

何当重操几，同踏古松冈。

魏了翁

