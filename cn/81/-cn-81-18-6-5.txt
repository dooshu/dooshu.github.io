汪遵

许棠，宣州泾县人，早修举业。乡人汪遵者幼为小吏。洎棠应二十余举，遵犹在胥徒。然善为绝句诗，而深晦密。一旦辞役就贡，会棠送客至灞浐，忽遇遵于途中。棠讯之曰：“汪都，（都者。吏之呼也。）何事至京？”遵对曰：“此来就贡。”棠怒曰：“小吏无礼。”而果与棠同砚席，棠甚侮之。后遵成名五年，棠始及第。（出《摭言》）

【译文】

许棠是宣州泾县人，读了很多年书。同乡人汪遵从小做吏员。许棠考了二十多次，汪遵还是小吏。汪遵的绝句诗作得极好，功底深厚。他辞去了吏职（吏不准试）去参加考试，遇到送客的许棠。许棠问他到京城来做什么？汪遵说来参加京试。许棠发怒，说小吏无礼。结果考试时两人同堂，许棠竭尽侮辱。但是，汪遵考中进士五年后，许棠才考中。

