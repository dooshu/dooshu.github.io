杜范　步虎辱与予游最久其所为诗文仅窥一二未获搴珠璧之椟而纵观也行李

昔君游我里，诸老皆竞爽。

今逾三十年，百事一非往。

君今来京都，相对各槁项。

清灯话畴昔，未语意先惘。

橐中剩缃帙，挈来耀书榥。

栒虡列群编，金石振逸响。

又如春水阔，縠澜敷浩瀥。

绣韖饫耳闻，锦囊惬心赏。

今夕亦何夕，尘塞为披敞。

吾衰亦久矣，欲勉不可强。

尚主诸老言，种收购卤莽。

雇我困朝饥，羡君富秋穰。

何日遂赋归，相从问陇{田亢}。

滞穗傥可拾，我亦歌击壤。

杜范

