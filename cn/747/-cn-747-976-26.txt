○对覆车罘判

〈京兆申杜间，有覆车罘。县悉焚之。百姓诉财失业。府责县以贫人弊政。县诉云：“此并犯禁之具，若不毁，除是诱人於陷阱也。”〉

惟圣开物，以仁兴化。无は无卵，覃率土而知方；以畋以渔，在王畿而逾禁。所以申纶式降，野揭恒书。虽鹰隼之已飞，犹罗之不入；且政惟通变，岂伤财以害人；作为网罟，盖备物而致用。况今庶类蕃殖，田有时，祝遵殷後之辞，俗卜文王之囿。必也专司牝牡，晋臣有诫於虞箴；如或不施林逵，蜀土何妨於酿具？俱焚见及。罘若在於昆冈；弊政攸加，县法诚伤於雩杜。伊府之责，允得其中。

