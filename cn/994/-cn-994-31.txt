吴芾　春雨不止鲁漕有二诗因次韵

青春能几何，况已过寒食。

此时对东风，一日亦可惜。

正好倒清尊，呼妇戛鸣瑟。

胡不少自宽，兀坐有忧色。

一春雨已多，连日风更力。

安得补天漏，坐待江月白。

吴芾

吴芾　春雨不止鲁漕有二诗因次韵

春日固春雨，雨多亦可已。

若为尚滂沱，连月烟浪里。

江湖更瀰漫，不见蒲与苇。

有时漏日光，洪云薄如纸。

欲晴又复阴，何以慰田里。

郁郁不能舒，一坐不能舒，

一坐四五起。

吴芾

