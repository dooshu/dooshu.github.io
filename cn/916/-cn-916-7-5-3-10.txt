【答何徵君诗】

散诞羁《革几》（文苑作《革勺》。《诗纪》云。一作《革勺》。）外。拘束名教里。得性千乘（文苑作年。）同。山（《类聚》字缺。）林无（文苑作亦。注云。一作无。《诗纪》云。一作亦。）朝市。勿以耕蚕贵。空笑易农士。（《类聚》作仕。）宿昔仰高山。超然绝尘轨。倾壶已等药。命管亦齐喜。（《类聚》缺此二字。《诗纪》云。一作壶已等药命。管亦齐符玺。）无为叹（文苑作为叹君。）独游。若终（文苑作路。注云。一作终。《诗纪》云。一作路。）方同止。（○《类聚》三十六。文苑英华二百三十。《诗纪》七十八。）

