胡仲弓　寄吴警斋

去国翩翩又许时，爱君何日不攒眉。

二贤出处分明甚，四谏声名今似之。

朝奏一封排佞疏，暮收千首饯行诗。

山林若问朝气廷事，宝剑年来正倒持。

胡仲弓

胡仲弓　寄吴警斋

豸冠风采动簪绅，天子如何不得臣。

去后赤心常体国，从前冷语颇冰人。

好官尽属时贤做，近事看来局面新。

轮辙深依梅竹下，一僮一鹤伴吟身。

胡仲弓

