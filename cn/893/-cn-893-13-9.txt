寄淮南友人





红颜悲旧国，青岁歇芳洲。[一]

不待金门诏，[二]空持宝剑游。

海云迷驿道，江月隐乡楼。

复作淮南客，因逢桂树留。[三]

[一]陈子昂《春台引》：“迟美人兮不见，恐青岁之还遒。”杨齐贤曰：青岁，犹青春也。



[二]《汉书·东方朔传》：待诏金门，稍得亲近。《三辅黄图》：东方朔、主父偃、严安、徐乐，皆待诏金马门。



[三]淮南王《招隐士词》：“桂树丛生兮山之幽，攀援桂枝兮聊淹留。”





