皇清代运维我

世祖驱氛扫祲文德内洽武功外奋钳徒饿隶咸供使任於时逆桂率先来觐愿効驰驱左右鞭镫录其微劳授以兵柄西顾滇黔孽牙未靖

帝收爪牙曰汝往镇爵赏汝专刑杀汝令锡之茅土聨以姻亲宠偪而骄任重莫称心膂是托化为枭獍囊血仰射於天曷病瘈狗自狂尧其能禁

皇帝曰嘻汝逆太甚乃誓六师剪彼毒疢断栈塞岭遏其逸迸一旅荆门兼制襄邓长沙岳阳为蜀门径贼所凭依依山阻浸先拔巴陵後可乘胜舳舻云屯缘湖置阵戈鋋霜挥礟火雷震贼饥且疲我气方盛一战尽殱羸弱半賸降旛夜悬晨出舆榇门户既倾巢穴自困露布星驰懽腾远近孰突孰守孰分孰并孰闯其坚孰晲其衅庙谟夙裕料敌如镜维兹克捷一禀

