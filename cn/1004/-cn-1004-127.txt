张耒　春蔬

苣甲如刀圭，蒌蒿未生叶。

紫芥绿如指，芜菁苗过茁。

先生家四壁，食案稍罗列。

芬芳芼姜芥，每彻有余啜。

公侯烹五鼎，一饱厨流血。

神官计功罪，沉魄受阴杀。

先生饱扪腹，万事致琐屑。

载览损益篇，终古守斯说。

张耒

张耒　春蔬

新春书剑滞江城，又见南蔬入旅羹。

关心太昊祠前路，小甲连畦带雪晴。

张耒

