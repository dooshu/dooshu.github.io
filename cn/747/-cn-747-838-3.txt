○授郑璩等诸州刺史制

敕。具官某等。总六尚於瑶墀，分一麾於剑阁。时之妙选，我有人焉。以肱代济科名，业传儒素，弱龄勤苦，壮岁回。本推让以待时，竟漂零而从宦。凌之称，徒见誉於公卿。栖棘之悲，且未伸於霄汉。以璩联芳鼎族，历试宦途，使星屡应於旁求，卿月再当其茂简。朕方将左蜀，坐委信臣。言尔有材，可使共理。亦闻操，雅适变通。俞其奏章，是乃良牧。惟兹殿省，及尔郡符。勉承刈楚之恩，各励业官之志。眷言郡政，在去烦苛。俾我远人，再苏皇化。在璩之此行也，得不勉欤？可。

