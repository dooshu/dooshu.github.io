方回　次韵谢董君读予诗稿

少年客洛走缁尘，自倚诗才敌万人。

岳耸河奔争气势，霜严月郎借精神。

镜中颜床惊非昔，笔底工夫苦不新。

辜负桐江好山水，花开叶落十秋春。

方回

方回　次韵谢董君读予诗稿

宇宙茫茫战马尘，中原文献不无人。

诗裁彩笔天公妒，书拥青灯夜气神。

簁雨簸风六月冷，磔云裂雾千峰新。

何当君病早勿药，共倒松阴百瓮春。

方回

