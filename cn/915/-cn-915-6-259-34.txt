◇致齐王ぁ笺

间于张华没後入中书省，得华先帝时答诏本草。先帝问华可以辅政持重付以後事者，华答：「明德至亲，莫如先王，宜留以为社稷之镇。」其忠良之谋，嶷诚之言，信于幽冥，没而後彰，与苟且随时者不可同世而论也。议者有责华以愍怀太子之事不抗节廷争。当此之时，谏者必得违命之死。先圣之教，死而无益者，不以责人。故晏婴，齐之正卿，不死崔杼之难；季札，吴之宗臣，不争逆顺之理。理尽而无所施者，因圣教之所不责也。（《晋书·张华传》）

