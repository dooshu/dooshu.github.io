○灵涛赞

泱泱灵川，沧溟一支。每岁八月，雄涛庆期。昧爽风生，凛若切肌。凄清阴氵，旷朗阳。雪山潢江，神物驱之。万里齐足，千车并驰。雷破天动，山扌追地移。汤室分，却跃鹭飞。突象差切，奔鲸合离。踣逃夔魑，窜蛰龙罴。共工折柱，武安行师。群源委会，祥怪丛滋。炽毒乘人，帝降明威。一日再至，洗其纤疵。仲秋大至，以荡以夷。世称伍员，忿憾而为。肇开混元，宁莫常斯。惟天阴骘，日用不知。是述是赞，呜呼慎词！







