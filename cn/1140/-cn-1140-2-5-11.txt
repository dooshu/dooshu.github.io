湖南赠李圣一侍御

埋轮慷慨着平生揽辔重含此日情芳草可怜戎马地空城真见虎狼行民疲转饷还征战吏困催科废送迎满目艰难堪痛哭何时抗疏达　承明

望衡岳【铁脚道人尝夜半登祝融峰观日出大叫曰云海荡吾心胷】

衡山絶顶祝融峰独峙天南抗岱宗水国风雷虚岫出炎方氷雪半岩封斜阳稍辨烟中树昨夜遥闻岳麓钟好驻星轺看日出卧翻云海荡心胷

