纪六十八 神宗万历十一年癸未至十六年戊子


明通鉴卷六十八
纪六十八起昭阳协洽，尽著雍困敦，凡六年。
神宗显皇帝 万历十一年
春，正月，辛酉，京师风薶，钦天监奏主边兵。壬戌，敕兵部令各边将慎加防备。
是月，缅甸犯云南。
初，缅甸去云南远，自其酋莽瑞体以兵服诸蛮，势遂强，数扰边境。江西人岳凤者，商陇川，骁桀多智，为陇川宣抚司多士宁记室，士宁妻以妹。凤诱士宁往见瑞体，潜与子曩乌弄鸠杀之，并杀其妻子，夺金牌印符，受瑞体伪命，代士宁为宣抚。已而瑞体死，子应里嗣。凤导之入寇，窥腾越、永昌、大理、蒙化等处。已，陷顺宁，指挥吴继登，千户祁维垣战死。
巡抚刘世曾以闻，“请以南京坐营中军刘蜓为腾越游击，移武靖参将邓子龙为永昌参将，各提兵五千，并调诸土军会剿”.从之，蜒，都督显子也。【考异】缅甸入寇，据《明史》本传在去年十月，此盖奏至月日也。《本纪》系寇永昌于闰二月甲子，今据《三编》汇记之。
召南京兵部尚书潘季驯为刑部尚书。二月，戊子，承天府地震。
1906
纪六十八
闰月，甲子，诏封谙达子彻辰汗为顺义王。彻辰汗，旧作乞庆哈。彻辰汗者，鸿台吉更名也。即黄台吉，《三编》或作“鸿”，或作“欢”。
乙丑，车驾发京师，谒天寿山陵，免所过州县田租，庚午，如西山谒恭让章皇后、景皇帝陵。辛未。还宫。
三月，甲申，追夺张居正官阶。
冯保既得罪，新进者益务攻居正，诏夺上柱国、太师，再夺谥，斥其子锦衣卫指挥张简修为民。居正诸所引用者，先后斥削殆尽。
乙酉，振临、巩、平、延、庆五府旱灾，免田租。【考异】《明史·本纪》系乙酉于闰二月，闰月无乙酉也。或系倒误，或乙酉有误字、今改人甲申下.
庚子，赐朱国祚等进士及第、出身有差。
是科廷对，辅臣张四维子甲征，申时行子用懋，皆中式，预焉。时御史魏允贞陈时弊四事，因言：“自居正三子连登制科，流弊迄今未已。请自今，辅臣子弟中式，俟致政之后，始许廷对，庶幸门稍杜。”疏上，张四维大愠，因为其子白诬，且乞骸骨，时行亦疏辨。上并慰留。而责允贞言过当。户部员外郎李三才奏“允贞言是”，并贬秩调外。给事中御史周邦杰、赵卿等论救，不纳。
允贞虽谪，然自是辅臣居位，其子无复登第者。是月，兵部尚书吴兑罢。
时魏允贞劾“兑历附高拱、张居正，且馈冯保金干两，封识具存”。给事中王继光，亦言“兑受将吏馈遗”。御史林休征助之攻，上乃令兑致仕去，后数年卒。
初，拱罢相，兑独送至潞河，及拱再起，超擢用之。兑释褐十三年而得节钺，前此所未有，故允贞并及之。然兑边功与王崇古、方逢时相亚云。
1907 明通鉴卷六十八
左副都御史邱橓上疏，略曰：“京官考满，河南道例书称职，外吏给由，抚、按官概与保留，此考绩之积弊也。御史巡方，未离国门，私嘱已众，甫临所部，竿牍踵来，此请托之积弊也。抚、按考察，监司必托之有司，有司不顾是非，侈加善考，此访察之积弊也。抚、按所劾，半在单寒，其有势力者，虽贪墨仍登荐剡，此举劾之积弊也。惩贪之法，全在提问，乃或阴纵使去，或朦混幸免，即或终竟其事，亦必博长厚之名而以尽法自嫌，此提问之积弊也。荐则先进士，劾则先举监，此资格之积弊也。州县佐贰，役之如舆隶，其有贪黩者，又不屑禁治，礼与法交失；考课教职，则日此寒官也，概与上考，此待佐贰教职之积弊也。为巡按所举者，即自居门生，岁时馈问，终身不绝，此馈遗之积弊也。陛下诚大奋乾纲，痛惩吏弊，天下可治矣。”上嘉纳之。
夏，四月，丁已，张四维以忧去.
初，四维曲事张居正，然心不善其所为。居正卒，四维始当国政，知中外积苦居正，欲大收人心，因上疏言事，“请荡涤烦苛，宏敷惠泽。”上纳其言，朝政为之稍变。四维复引居正所沉抑者稍稍登用，时望颇属。至是，以父丧归。
先是居正余党，欲逐四维，拥申时行为首辅，四维愠，语时行客曰：“夫首相者若天行，有春必有夏，何相迫为！”时行得疾在告，及起，不敢谢过，默默而已。四维乃与门生在言路者谋攻时行，疏具，将上，会四维父讣至，乃已。四维归后，服将阕而卒。
己未，以吏部侍郎许国为礼部尚书，兼东阁大学士，预机务。
国与申时行善，会张四维去，时行为首辅，因荐之。甲戌，承天大雨，江溢，漂没民居人畜无算。
是月，广东罗定兵变。
初，总督两广凌云翼，平罗旁猺，改泷水县为罗定州。事见1908
纪六十八
万历五年。州有东、西山，东设东安县，西设西宁县，留参将陈璘镇之。至是璘以东山建寺庙，起营兵三百人充役，左右营卒遂乱，执哨官刘一鸾，抶几死。璘捕斩其首恶黄玉等百余人，遂平之。
致仕大学士徐阶卒。
阶里居后，为高拱所厄，及拱罢，始得安。万历十年、阶年已八十。诏遣行人存问，赐玺书金币。至是卒，赠太师，谥文贞。
阶以恭勤结主知，立朝有相度，保全善类。嘉、隆之政，多所匡救，间有委蛇，亦不失大节。方严嵩初罢，阶以三语榜于直庐曰：“以威福还主上，以政务还诸司，以用舍刑赏还公论。”由是票拟公之同列，言路亦益发舒，当时翕然称阶为名臣。【考异】《三编》系阶卒于是年四月，证之《明史》本传，言＂万历元年，阶年八十，诏遣行人存问，赐玺书金币，明年卒”，似阶以万历二年卒也。然《三编》载阶卒于万历十一年四月，而《明史稿》又书阶卒于四月已巳，皆据《实录》。又考《太岳集》所载居正乞优礼耆硕疏，言“阶年已八十，与毛纪等年寿相同，存问一节，宜从优厚”云云。据其子懋修谓“此疏及徐公八十寿文，皆先公病急将属纩之前自为之”。然则阶盖以万历十年八十，所谓“明年”者，乃十年之明年，正与《史稿》、《三编》“十一年阶卒”相符。传言“阶嘉靖二年登第，奉旨归娶”，当在二十岁上下，若万历元年年八十，则登第已三十矣。今刊正。
改户部尚书张学颜于兵部，工部尚书杨巍于户部，以戎政尚书杨兆为工部尚书。
六月，乙丑，振承天、汉阳、郧阳、襄阳灾。
时四府皆罹水患，命巡按御史等动支布政司库钱粮，并发近府县所贮银与仓谷相兼，分道振恤。
是月，擢编修吴中行为右春坊右中允，检讨赵用贤为右春坊右赞善。
1909 明通鉴卷六十八
时廷臣交荐中行、用贤，辅臣申时行，言此二臣遭挫已久，茹痛已深，不宜但叙年资，仅从常调。乃有是命。【考异】中行、用贤以申时行再荐晋官，据《从信录》本之纶扉章奏，在是年四月。今据增。
秋、七月，辛丑，太白昼见。是月吏部尚书严清以病免。
清长吏部，日讨故实，辨官材，自丞佐以下皆亲署，无一幸进者。中外知其廉俭，书问几绝。至是得疾，上犹数问：“尚书病愈否？”
改户部尚书杨巍于吏部，以南京兵部尚书王遴代巍。都御史陈炌罢，起致仕南京吏部尚书赵锦代之。八月，丙辰，免山西被灾税粮。
九月，甲申，上率皇后如天寿山谒陵。已丑，还宫。
时上议作寿宫于大峪山。御史傅应祯方召还复官，闻上将幸昌平，而蓟镇告警，应祯止上勿行。上虽不从，优诏答之。
冬，十月，癸亥，停刑。
辛未，河南、湖广水灾，诏分别蠲振有差。是月，礼部尚书徐学谟罢。
学谟素与张居正厚，累迁右副都御史，抚治郧阳。居正归葬父，学谟事之谨，遂召为刑部侍郎，越二年，擢长礼部。自弘治后，礼部长非翰林不授，惟席书以言大礼故由他曹迁，万士和不由翰林，然先历其部侍郎。学谟径由他部拜礼部尚书，廷臣以居正故，莫敢言。
居正没，学谟急缔姻于申时行以自固。及是命择寿宫，通政参议梁子琦劾其“始结居正，继附时行”，诏夺子琦俸。未几，更科给事中邹元标复劾之，乃令致仕归。以礼部侍郎陈经邦升任代之。
十一月，已卯朔，日有食之。1910
纪六十人 辛丑，免苏、松被灾税粮。
十二月，甲子，礼部汇奏四方灾异，诏群臣修省。
庚午，慈宁宫灾，慈圣皇太后移居乾清宫，命百官修省三日。
给事中万象春，言“保身、节用”二事。御史丁此吕言：“慎举动、宏听纳、正典刑、去幸位、训近侍”五事，又请撤鳌山灯火、停苏、松织造、江西烧造。还建言谴谪诸臣，去张居正余党，速诛徐爵、游七。疏人，皆报闻、
是月，吏科给事中邹元标，以慈宁宫灾，上言六事。
时上方留意声色游宴，元标因言：“臣曩进无欲之训，陛下试自省，果无欲耶？寡欲耶？语云：“欲人勿闻，莫如勿为。”陛下诚宜翻然自省，加意培养。”
疏人，上以为刺己，怒甚。时元标方劾徐学谟，申时行以元标己门生而劾罢其姻，亦衔之，遂谪南京刑部照磨。
是岁，大清太祖高皇帝起兵征尼堪外兰。
初，古哷之役，城主阿泰死之。阿泰妻，景祖长子礼敦巴图鲁之女，闻警，恐女孙被陷，率三子显祖往援，先后人古呼城。城中守御甚坚，李成梁不能克。而苏克素护河部图伦地有尼堪外兰者，诡往招抚。城中人信其言，杀阿泰以降。成梁尽屠之，遂并害二祖。
太祖时年二十五，国人号聪睿贝勒。痛祖父之仇，爱起兵讨尼堪外兰，袭之子图伦城。尼堪外兰遁人嘉班城，旧作甲板。得甲三十、卒百人以归，遂克之。时是年五月也。
大清所居之国，在长白山东鄂谟辉之野鄂多理城，号曰满洲，在建州卫，地处辽、沈之东。维时诸部分裂，满洲国之部五，长白山国之部二，东海国之部三，扈伦国之部四，尼堪外兰所居，为满洲五部之一，既败，惧逼于大清，遂徙边塞近地，筑鄂勒珲城而居。【考异】《三编》，筑鄂勒珲城在是年八月，太祖复以兵
1911 明通鉴卷六十八
五百进攻之。【考异】《明史·本纪》书“是年五月，我大清太祖高皇帝起兵征尼堪外兰，克图伦城”。《三编》亦于是年五月书之，并序大清发祥肇基之本末于目中。今考万历十年，李成梁袭古勒寨，杀阿台及阿海，具详《明史》成梁本传。《通鉴》纪后周事，凡交涉宋太祖者，俱另行称新朝庙号，顶格书之，故《明史》、《三编》皆仿其例，今从之，克图伦在五月，尼堪外兰迁居鄂勒珲在八月，今并系于是岁之末，以后例仿此。
十二年
春，正月，御史范俊陈时政十事，语皆切至，而中言人欲宜防，力以靡曼麴蘖为戒。
时邹元标方以言事忤上意，会上遴微疾，大臣方问安，而俊疏适入，上恚曰：“向未罪元标，致俊复尔，当重惩之。”申时行等拟镌秩，上犹怒，将各予杖。
是夜，大雷雨，明日，朝门外水三尺余，上怒稍解。时行等力救，寻斥为民。【考异】事见《明史·卢洪春传》，特书于是年正月，今据增，
御史张文耀，劾“原任吏科都给事中陈三谟，原任湖广道御史曾士楚，污蔑台谏”，以张居正夺情，倡保留议也。
初，居正死，士楚当按苏、松，怃然曰：“吾何面目见吴、赵二公！”遂引疾去。至是与三谟被劾，诏并斥为民。
二月，已酉，无逸殿灾。
辛酉，免淮安、扬州、凤阳、徐州被灾税粮。丁卯，京师地震有声。
己巳，释建文诸臣外亲谪戍者后裔，从御史屠叔方请也。叔方言：“成祖有＇练子宁若在，朕犹当用之＇之语，今既褒表忠魂，建祠致祭，其坟基苗裔厚加恤录，而亲党犹蔽覆盆。如江西胡闰，一族赤矣，内亲尽矣，犹抄解外甥分成，若此者不一而足。乞查前项姻戚有在戍者，并宥还乡。”部议，“愿回者放回，不
1912
纪六十八
愿回者给与免帖”，从之。诏“自齐泰、黄子澄外，其坐方孝孺等连及者、俱免之”。于是浙江、江西、福建、四川、广东得免者凡三千余人。
三月，己亥、减江西烧造瓷器。
自嘉靖中，遣官之江西造内殿醮坛瓷器三万后，添设饶州通判，专管御器厂烧造，隆庆间遂骤增至十余万。至是以御史言，命减之。
夏，四月，乙卯，籍张居正家。
初，辽王宪炜之废，事见隆庆二年。居正实构之。及居正卒，王妃因上疏讼冤，御史羊可立复追论之。而王妃诉言：“居正强占钦赐田产，辽邸金宝万计，悉入居正家”。于是上命司礼监张诚及侍郎邱橓等，往荆州籍居正家。
守令先期录人口，锢其门，子女饿死者十余辈。诚等尽发其诸子兄弟藏，得黄金可一万，白金十余万。长子礼部主事敬修，不胜拷掠，自缢死。
事闻，申时行等与六卿大臣合流请少缓之。刑部尚书潘季驯，复特疏言“居正母年逾八旬，旦暮莫必其命”，语尤激楚。于是诏留空宅一所、田十顷赡其母。
宪炜既废，国卒除，诸宗皆隶楚藩，而初构宪炜之施笃臣者，亦见隆庆二年。以先死得免。
初.言路为居正所抑，至是争砺锋锐，搏击当路。羊可立、李植、江东之、并荷上宠，三入更相结，亦颇引吴中行、赵用贤、沈思孝为重，执政恶之。
未几，御史丁此吕，劾“侍郎高启愚主南京试，以＇舜亦以命禹＇为题，为居正劝进”。上手疏示申时行，时行言：“此吕以暖昧陷人大逆，恐谗言踵至，非清明之朝所宜有。”尚书杨巍，因请出此吕于外，植、东之交章劾“时行、巍蔽塞言路”，上为罪启愚，留此吕。时行、巍求去、余有丁言：“大臣国体所系，今以群言留
1913 明通鉴卷六十八
此吕，恐无以安时行、巍心。”上乃听巍出此吕于外。
许国尤不胜愤，专疏求去，言：“昔之专恣在权贵，今乃在下僚；昔颠倒是非在小人，今乃在君子。意气感激，偶成一二事，遂自负不世之节，号召浮薄喜事之人，党同伐异，罔上行私，其风渐不可长。”意盖指中行、用贤等也。自是，言官与政府日相水火矣。
丁巳，游击刘蜓、参将邓子龙等讨云南陇川贼，平之。
缅甸之叛也，迆西诸部如车里、八百、孟养、木邦、孟艮、孟密、蛮莫皆附于缅，以兵助之，遂于去年十月进攻姚关，势甚炽，黔国公沐昌祚等大征汉土军，战屡捷。至是鋌及子龙以劲师继至，遂大破诸蛮部于姚关之攀枝花地。《三编·质实》，姚关在湾甸土州，北接顺宁。攀枝花，地名，为缅甸中五城之一。
初，岳凤附缅，为莽瑞体招诸部拒中国，伤官军、逆势寝成，缅深倚之。久之、以缅不足恃，而邓川土知州何钰，凤友婿也，初使人招凤，凤执其使献缅。及是钰复开示百端，与之盟暂，风意方中悔。会官军大至，乘胜追击，先后斩首万余，于是凤益惧，乃令其妻子及部曲降于綎。綎责令献金牌符印及蛮莫、孟密地，乃以送凤妻子还陇川为名，分兵趋沙木龙山，先据其险，而自领大兵驰人陇川。凤度无可脱，始诣军门降。
綎既平陇川，遂进兵攻缅甸。【考异】陇川之平，《明史·本纪》系之四月丁巳.按命刘蜓讨缅甸，在去年正月，而诸书所载姚关之役，即在十一年之冬。惟《明史·缅甸传》，言“自十年十月至十一年四月平之”，核与《本纪》相差一年。按朱氏《大事记》言“癸未至甲申四月”，癸未乃十一年，甲申十二年。《本纪》纪平陇川于十二年四月者与诸书合，而姚关之役，即在十一年之十月，今类书之。
五月，甲午，京师地复震。
六月，辛亥，以云南用兵，免税粮及通赋。秋，七月，癸巳，太白昼见。
1914
纪六十八 是月，刑部尚书潘季驯罢。
先是季驯以治居正狱太急，力言之；会御史李植、江东之辈与大臣申时行、杨巍相讦，季驯力右时行巍，痛诋言者，言官交怒。于是植遂劾季驯党庇居正，落职为民。
八月，丙辰，尽削张居正官，夺玺书、诰命。
诏以罪状榜示天下，谓“当剖棺僇尸而姑免之”。其弟都指挥居易，子编修、嗣修，俱发戍烟瘴地。自是终万历世，无敢白居正者。
九月，丙戌，上奉两宫皇太后如天寿山谒陵。
己丑，复阅视大峪山，用前礼部尚书徐学谟言，将卜寿宫于此。时御史李植巡按畿辅，扈从行视，谓其地未善，欲偕御史江东之疏争之，不果。
辛卯，还宫。
上自山陵还，兵部尚书张学颜上疏曰：“皇上恭奉圣母，扶辇前驱，拜祀陵园、考卜寿域。六军将士十余万，部伍齐肃。惟内操随驾军士，进止自恣，前至凉水河，喧争无纪律，奔逸冲突，上动天颜，今车驾已还，犹未解散。谨稽旧制，营军随驾郊祀，始受甲于内库，事毕即还宫中，惟长随内侍许佩弓矢。又律：不系宿卫军士，持寸刃入宫殿门者绞，入皇城门者戍边卫＇。祖宗防微弭乱之意，甚深且远。今皇城内被甲乘马，持锋刃，科、道不得纠巡，臣部不得检阅，又招集厮养仆隶，出入禁苑。万一骤起邪心，朋谋倡乱，哗于内则外臣不敢入，哗于夜则外兵不及知，哗于都城白昼，则曰天子亲兵也，驱之不肯散，捕之莫敢撄。正德中西城练兵之事，良可鉴也。”
疏上，宦竖皆切齿，为蜚语中伤。上察知之，诘责主使者，学颜得免，然亦不能用也。
是月，刘蜓复攻缅甸，破之。
陇川岳凤既降、诸部俱杀缅使来归，惟蛮莫、孟养不下。时
1915 明通鉴卷六十八
凤子曩乌弄亦降，蜓乃携凤父子往攻蛮莫。蛮莫驰报应里，发兵围陇川。乘机掩杀，贼窘，乞降，缚缅人及象、马来献。遂招抚孟养贼，贼将乘象走，追获之，复移师围孟琏，生禽其魁。于是复率兵出陇川、孟密，直抵阿瓦，缅将猛勺诣缝降。勺，瑞体弟也。于是云南悉平。綎复数岳凤父子起衅罪，诛之。
献俘于朝，上为告谢郊庙，受百官贺。阁臣申时行以下皆进官荫子。綎亦进副总兵，予世荫。【考异】平陇川在是年四月。而是时缅将守陇川，未下，及九月，攻孟养、蛮莫，降之，乃挟以攻缅甸。故《明史·麓川传》中特书云“时万历十二年九月也”。又证之《宰辅表》，申时行等进官皆在九月，盖据奏捷受俘之月分书耳，今参刘蜓及缅甸，麓川传分月书之。
冬，十月，丁已，停刑。
丙寅，免湖广、山东被灾税粮。
是月，礼部尚书陈经邦罢，以吏部侍郎沈鲤代之。
鲤起自宫僚，服阕还朝甫二年，由赞善六品洊擢正卿。而鲤素负物望，故时论不以为骤云。
十一月，己丑，余有丁卒。
有丁自七月以疾在告，十月再疏乞休，不允。至是遂卒于官。【考异】《明史·本纪》，有丁卒在十一月已丑。《三编》书之十月，据其乞休类记耳。今从《明史》。
是月，癸酉朔，《大统历》推日食九十二杪，《回回历》推不食；已而《回回历》验。礼科给事中侯先春，“请以《回回历》纂人《大统历》中以备考验”，报可。
十二月，癸卯，无逸殿又灾。【考异】据《明史·五行志》，是年无逸殿两灾。一二月已酉，一十二月癸卵朔也。《史稿》所记，乃据又灾月日，今据《志》分书之，
甲辰，起侍郎王锡爵为礼部尚书兼文渊阁大学士，王家屏以吏部侍郎兼东阁大学士，预机务。
1916
纪六十八
锡爵因救论夺情诸臣，积忤张居正，以礼部侍郎家居五年不出、至是即家起之。
家屏前为日讲官，敷奏剀挚，上敛容受之，称为端士，及是遂以吏部侍郎入阁，去史官仅二年。
先是，李植、江东之与申时行相构，以锡爵负时望，且素恶居正，当与时行贰，故力推之。比锡爵至，乃与时行合，弗善植等，植由是大恨。
癸亥、罢开银矿。
自嘉靖间以广行开采，公私交骛矿利，遂酿浙江、江西盗患。隆庆初，罢蓟镇开采，南中诸山亦勒石禁止.至是奸民屡以矿利请，廷臣力陈其弊，上从之，然意殊快快。比及十年后，矿使四出矣。
是月，诏以陈献章、胡居仁、王守仁从祀孔庙。
初，隆庆元年，都御史徐栻等，言“王守仁、陈献章宜从祀”，给事中赵思诚等，言“二入不宜从祀”。其后御史詹事讲上言：“明兴二百年来，诸儒聿兴，直肩斯道，若薛瑄、王守仁、陈献章，其最著者也。今瑄已久入祀，而守仁、献章格于议而不得与。夫守仁之功烈文章，献章之出处大节，虽其言良知，言主静，若近于偏枯，顾言知而未始废行，言静而未尝离动，合一之功，与宋大儒之论同归一致。宜以守仁、献章并从祀。”
至是大学士申时行等言：“守仁言致知出《大学》，良知出《孟子》，陈献章言主静，沿宋儒周敦颐、程颢。且孝弟出处如献章，文章功业如守仁，纯心笃行如胡居仁，并宜从祀。”从之，乃以三人并从祀两庑，列于薛瑄之次。
十三年
春，正月，已丑，诏停闰年考察。
辛卯，四川建武所兵变，击伤总兵沈思学。
1917 明通鉴卷六十八
是月，召海瑞为南京佥都御史。
瑞峭直，中外交荐，卒不召。张居正没，吏部拟用左通政，上雅重瑞名，乃畀以前职，官南京。至是在道，复改南京吏部侍郎。
瑞时已七十二矣。疏言“衰老垂死，愿比古人尸谏之义”，大略谓治化之臻，莫先于重惩贪吏，因举太祖法剥皮囊草及洪武三十年定律枉法八十贯论绞，谓今当用此以饬墨刑，语极剀切。而时议以为劝上虐刑，御史梅鹍祚劾之。上察瑞忠诚，为夺鹍祚俸。
二月，丁未，南京地震。时淮安、扬州、庐州及上元、江浦、六合皆震，江涛沸腾。
庚午，大零。
以京师自去年八月不雨至于是月，礼部奏“旧制，大雩之祭，遣官摄行，如雨泽愆期，则皇上躬行祷祀”。从之。
三月，丁丑，罢内操。
初，上集内竖三千人，授以戈甲，操于内廷，尚书张学颜谏，不听。刑部主事董基抗疏言：“内廷清严之地，无故聚三千之众，以凶器尝试，窃为陛下危之。且闻此三千人，竟日演练，中喝濒死者数人，若辈未有不怨者。聚三千蓄怨之人于肘腋，危无逾此。”疏人，忤旨，贬二秩，调边。据《明史》，基谏内操在十一年。
至是兵科给事中王致祥复言：“祖宗法，非宿卫士不得持寸兵。今授群不逞利器，出人禁门，其祸不细。”大学士申时行等，以怵中官，乃乘间言于上，纳致祥奏，即日罢之。基亦量移南京礼部主事。【考异】据《明史稿》，在是月丁丑。今参《列传》书之。
戊寅，山西山阴县地震。旬有五日乃止。甲申，复大雩。
己丑，总兵李成梁大破泰宁寇于辽塞。1918
纪六十八
时巴图尔欲报其父博斯呼之怨，偕从父绰哈、姑婿呼达旧作花大。纠西部伊勒敦等，旧作以儿邓。以数万骑入掠沈阳。既退，驻牧辽河，欲犯开原，铁岭。成梁与巡抚李松潜为浮桥济师，逾塞百五十里，疾掩其帐。寇已先觉，整众逆战，成梁为叠阵，亲督前阵，而松以后阵继之，斩首八百有奇。
壬辰，减杭州织造及尚衣监料银。以尚宝少卿徐贞明督治京畿水田。
初，贞明为给事中，尝请兴西北水利，言：“神京雄据上游.兵食宜取之畿内，今皆仰给东南，岂西北古称富强地而不足以实廪而练卒乎？夫赋税所出，括民脂膏，而军船、夫役之费，常以数石致一石，东南之力竭矣。又河流多变，运道多梗，窃有隐忧。
闻陕西、河南，故渠废堰，在在有之；山东诸泉、引之率可成田；而畿辅诸郡，或支河所经，或涧泉自出，皆足以资灌溉。北人未习水利，惟苦水害，不知水害未除，正由水利未兴也。
盖水聚之则为害，散之则为利。今顺天、真定、河间诸郡，桑麻之区，半为沮洳，由上流诸河之水惟泄于猫儿湾，欲其不泛滥而壅塞，势不能也。今诚于上流疏渠浚沟，引之灌田以杀水势，下流多开支河以泄横流；其淀之最下者皆以潴水，稍高者皆如南人筑圩之制，则水利兴，水患亦除矣。
至于永平，滦州抵沧州、庆云，地皆萑苇，土实膏腴。元虞集欲于京东滨海地筑塘捍水以成稻田，若仿集意，招徕南人，俾之耕艺，北起辽海，南滨青、齐，皆良田也。
宜时简宪臣，假以事权，毋阻浮议，需以岁月，不取近功。或抚穷民而给其牛种；或任富室而缓其科征；或选择健卒，分建屯营；或招徕南人许其占籍。俟有成绩，次及河南、山东、陕西，庶东南转漕可减，西北储蓄常充，国计永无绌矣。”疏入，时以财匮不能举。
6161 明通鉴卷六十八
会御史傅应祯建言，廷杖下狱，贞明入狱视之，坐贬太平府知事。被谪南行，次潞河、著《潞水客谈》一书，论水利当兴者十四事，兵部尚书谭纶见之，谓其必可行，于是贞明召还为尚宝丞。已，工科给事中王敬民荐之。会巡抚张国彦等方开水利于蓟州、永平间有效，遂加贞明尚宝司少卿兼监察御史，领垦田使，令遍历郊关，与抚、按等官讲求疏浚、潴蓄之法。贞明请“先诣永平募南入为倡”，从之。
是月，兵部尚书张学颜罢。
初、学颜以附张居正劾刘台赃私，台论成。居正既败，御史冯景隆劾“李成梁附居正饬功”，学颜亟称“成梁十大捷非妄”，景隆亦坐贬斥。一时物论，皆以学颜党于居正、成梁，于是御史孙继先、曾乾亨，给事中黄道瞻，交章论学颜，皆坐黜谪。学颜疏辩，求去，又请留道瞻，不听。据《明史》本传，事在十二年。至是顺天府通判周宏禴，又论“学颜交通太监张鲸”，亦坐谪降。学颜前后八疏乞休，乃听致仕去。改王遴于兵部，召南京吏部尚书毕锵为户部尚书。【考异】事见《明史》学颜本传，证之李沂附传，宏禴劾学颜在十三年春，与《七卿表》合。
夏，四月，丙午，以旱故，复大零。
戊申，诏中外理冤抑，释风阳轻犯及禁锢年久罪宗。
戊午，步祷于南郊。面谕阁臣等曰：“天旱虽由朕不德，亦天下有司贪婪，剥害小民，以致上干天和，今后宜慎选有司。”
诏蠲天下被灾田租一年。
初，上追雠张居正甚，以李植、江东之、羊可立先后发其奸，欲骤贵之，而为申时行等所持。及植劾尚书潘季驯，论削籍，上遂手诏吏部，擢植太仆少卿，东之光禄少卿，可立尚宝少卿，并添注。于是廷臣益忌植等。
是月，御史蔡系周因旱言事，谓：“古者朝有权臣狱有冤囚则旱，今李植以至尊胁廷臣，专权之渐也。且陛下欲雪枉，而刑部1920
纪六十八
尚书之枉先不得雪。今日之旱，实由于此。”又曰：“植迫欲得吴中行柄国以善其后，中行迫欲得植秉铨而骋其私，倘其计得行、势必尽荼善类。今日旱灾，犹其小者。”其他语绝狂诞，所称“尚书”，谓季驯也。
疏上，未报。而江东之抗疏，自谓“中行、用贤及张岳、邹元标之党植与诸臣交欢，犹未若臣之密，请先罢臣官”。可立亦乞罢，并为植辩。于是给事御史齐世臣、吴定等交章劾之。上报曰：“朕方忧旱，诸臣何得纷争！”乃已。
五月，丙戌、雨。
丁亥，寇犯沈阳，伏精骑塞下诱官军，游击韩元功追袭之，败没。
己丑，召见阁臣于平台，申时行等以陕西巡按御史董子行疏进，一言“巡镇官须亲历地方，不可诿之将吏”；一言“巡抚宜久任”；一言“边方兵备官宜加优异”；一言“沿边同知通判等官宜慎选用，破格迁除”。上是其言。
时行因言：“巡抚久任，宁可加俸加衔，不可轻易更动”，诏下其章于所司。
六月，辛丑，慈宁官成，谕礼部择中秋吉日，奉圣母还御新宫。
时诸督工内侍俱荫锦衣，南京御史王学曾疏论其滥，且劾“工部尚书杨兆谄谀中官”，兆皇恐引罪。
壬寅，建武所乱卒伏诛。是月，四川松、茂番作乱。
初，松、茂诸番列砦四十八，岁为吏民患。王廷瞻抚蜀时，尝遺将击破丢骨、人荒、没舌三寨，诸酋乃降。故事，诸番岁有赏赉，番恃强要索无已，其来堡也，有下马、上马、过堡等钱；戍军所奉，有新班、架梁、挂彩等钱；廷瞻一切除之，西陲稍静、仅六七年，势复猖獗。
1921 明通鉴卷六十八
是年夏，杨柳番出攻普安堡，犯归水崖石门城，遂入金瓶堡，杀守将。巡抚雒遵属副总兵李应祥讨之，提卒三千入茂州，克一岩，诸番恃险剽如故。无何，遵罢，徐元泰代，檄谕之。使三反，番不听，窥蒲江关，断归水崖黄土坎道，筑墙五哨沟，绝东南声援。官军攻之，番见兵少，顾笑曰：“如此磨子兵，奈我何？”“磨子”者，谓屡旋转而数不增也。
元泰以闻，诏会应祥合兵进剿。
秋，七月，戊子，雷震郊坛广利门及斋宫门，击伤榜题、兽吻，诏群臣修省。
是月，御史龚仲庆，又劾李植及吴中行、沈思孝为邪臣，上恶其排挤，出之外。【考异】此据《明史·植传》在是月。盖自八月论大峪后始出植等于外，以王锡爵之反戈也。诸书多系之六月，今从正史。
八月，己酉，京师地震。
是月，上竟用徐学谟言，作寿宫于大峪山。役既兴，李植以“寿宫地有石，而首辅申时行以学谟故，主之可用，是罪也”，乃与江东之、羊可立合疏上言：“地果吉则不宜有石，有石则宜改卜。乃学谟以私意主其议，时行以亲故赞其成，非大臣谋国之忠。”时行奏辩曰：“车驾初阅时，植、东之不言。今已二年，忽创此议，其借事倾臣明甚。”上为责植等三人，夺俸半岁。
九月，戊子，彗星出羽林旁，长尺许，每夕东行渐小，至十月癸酉灭。
光山牛产一犊若麟，有司欲以闻，巡抚臧惟一不可。上命礼部征之，尚书沈鲤谏，惟一亦疏论，不听。
南京御史王学曾抗言：“麟生牛腹，次日既毙，则祥者已不祥矣。不祥之物，所司未尝上闻，陛下何自闻之？毋亦左右小人以奇怪感圣心也。今四方灾旱，老稚流离，啼饥号寒之声，陛下不闻，北敌枭张，士卒困苦，呻吟嗟怨之状，陛下不闻；宗室贫穷，饔餐弗给，愁困涕洟之态，陛下不闻；而独已毙之麟闻。彼1922
纪六十八
为左右者，岂诚忠于陛下乎！愿收还成命。内臣语涉邪妄者、即严斥之。”
上责其要名沽直，降兴国判官。
是月，李植等以大峪有石，荐明习葬法之侍郎张岳、太常何源，疏入未报，而王锡爵复从中尼之。
锡爵本植馆师，而东之，可立又尝荐之于朝，三人方恃以为奥援，而锡爵耻为三入所引，因奏言：“张、冯之狱，上志先定，言者适投其会，而辄自附于用贤等撄鳞折槛之党，且日寻戈矛。大臣如许国、杨巍、舒化等，曩尝举为正人，一言相左，不惜制刃，此不平之大者。”于是御史韩国桢、给事中陈与郊、王敬民等，交章攻植等。上乃下敬民疏，贬植户部员外郎，东之兵部员外郎，可立大理评事。
张岳复具疏评诸臣贤否，颇为植等三人地，上以岳疏支蔓，不足定国是，亦坐免。
闰月，戊戌、振淮、凤灾。
上以李植言寿宫有石，恐宝座将置石上，至是复亲诣再阅之。癸卯，如天寿山。
戊申，还宫，以大峪终吉，遂调植及江东之、羊可立于外。御史柯挺，自言习葬法，力称大峪之美，获督南畿学政。而植同年生给事中卢达，亦承风请正三入罪，士论哂之。
植等既谪，谕德吴中行求去，章四上，诏赐白金文绮驰传归。赞善赵用贤、光禄少卿沈思孝亦求去，不许。
用贤以许国等力诋，抗疏言：“朋党之说，小人以之去君子，空入国”，语甚愤激。党论之兴遂自此始。
庚申，停刑。
是月，召戎政尚书总督蓟辽张佳允为兵部尚书，以王遴致仕，代之也。
泰宁诸部长复犯蒲河，杀中军张良栋等，而西部伊勒敦即以
1923 明通鉴卷六十八
儿邓，史作银灯。《三编》以为即伊勒敦也。亦窥辽、沈。李成梁遣部将李平胡出塞三百五十里，捣破伊勒教营，斩首一百八级，诸部长闻之，始引去。【考异】事见《明史·李成梁传》。传言“寇犯蒲河，杀裨将数人”，证之《明史稿》，乃中军张良栋等也。今据增。
冬，十一月，冬至，祀天于南郊，遗官摄行。
先是礼科给事中王三余言：“郊祀必躬亲，载之会典。乃者秋七月，雷震郊坛，宣示臣工，共图修省。今岁似宜亲郊以答天戒。代摄之举，未可以为常。”上以其奏请不早，诘责之。
十二月，丁卯，汰惜薪司内宫冗员，减四川采木三之一。
是科顺天乡试，戚畹子弟有求举不获者，诬“顺天考官张一桂私其客冯诗、章维宁及编修史钶子记纯，又滥取昌籍者五人”。上怒，命诗、维宁荷枷，解一桂、钶官。申时行等为之解，上益怒，夺钶职，下诗、维宁吏。法司廷鞫无验，忤旨，被让。卒枷二人一月，而调一桂南京。
会巡盐御史蔡时鼎还朝，以事初纠发不由外廷，径从中出，极言“宵人蜚语直达御前，其渐不可长。且尽疑大臣言官有私，则是股肱耳目举不可信、所信者谁也”。上怒，手札谕阁臣治罪。会时行及王锡爵在告，许国、王家屏仅拟停俸，且“请稍减诗、维宁荷校之期以全其命”，上不从。责时鼎疑君讪上，降极边杂职。
又使人诇知发遣昌籍者多宽纵，责府尹沈思孝对状，国、家屏复上言：“人君贵明不贵察，苟任一己见闻，猜防苛察，纵听断精审，何补于治？且使奸入乘机得中伤善类，害胡可言！愿停察访以崇大体，宥言官以彰圣度。”上不怿。时鼎竟谪马邑典史。
是岁，顺义王彻辰汗卒。即乞庆哈，译见前。
初、官军定陇川还，莽应里见前。以其子思斗守阿瓦，复攻孟养、蛮莫。副使李材备兵腾冲，遣兵援之，战子遮浪，大破其象阵，生禽五千余人。未几，复大举寇孟密，孟密兵战败。贼遂1924
纪六十八
围五章、把总高国春率五百人破贼数万，连摧六营、为西南战功第一。进官，世荫副千户。【考异】事见《明史》缅甸，刘蜓传。《大事记》系之乙酉，盖平陇川之明年也。今系是年之末。
十四年
春，正月，朝觐考察。六科以考成本上，奉旨从重处分。阁臣申时行等言：“考成之法，不过催征钱粮、捕获贼犯、提问官员三事而已。
今水旱灾伤，民力不及。若以钱粮不完重处抚、按，则抚、按别无计策，惟参论有司；有司别无计策，惟敲扑百姓；百姓不安，盗贼蜂起，此臣等所大惧也。
盗犯逃亡，潜迹异地，抚、按专驻一方，岂能搜之于他省？若以此重责，不过严督司道，比较州县；而持之过急，必至拷逼平民，报充抵数，无辜被冤，致干和气，此臣等所大虑也。
至官员提问，其间有升任远方，黜回原籍者，行文提取，非数月不至，或人证不齐、招承不服，往返驳诘，非旬月不完；若畏避参罚，急促了事，又恐启锻炼文致之风，此亦非治体之所宜也。
皇上肃清吏治，不过欲事治民安而已。臣等以为事苟治不必苛责，民苟安不必过求。请今次罚治，仍照节年明旨为当。”
疏人，从之。【考异】据《从信录》，见纶扉章奏。《明书》亦系之正月、今据之。
改南京右都御史辛自修为左都御史，以赵锦忧去，代之也。二月，癸未，严外官馈遗之禁。
是月，册封贵妃郑氏为皇贵妃，以皇三子常洵生也。
先是辅臣申时行等请册立东宫，上以皇长子幼弱，稍俟之。时贵妃有殊宠，甫生子即进封；而恭妃王氏生皇长子已五岁，不益封；中外藉藉，疑上将立爱。
1925 明通鉴卷六十八
户科给事中姜应麟抗疏言：“礼贵别嫌，事当慎始。贵妃所生陛下第三子犹亚位，中宫恭妃诞育元嗣，翻令居下，揆之伦理则不顺，质之人心则不安，传之天下万世则不正。请收回成命，先封恭妃为皇贵妃，而后及于郑妃。则礼既不违，情亦不废。”又言：“陛下诚欲正名定分，别嫌明微，莫若俯从阁臣之请，册立元嗣为东宫、以定天下之本，则臣民之望慰，宗社之庆长矣。”
疏入，上震怒，抵之地，召大珰谕曰：“册封贵妃，初非为东宫起见，科臣奈何讪朕！”手击案者再。诸珰环跪叩首、怒稍解。遂降旨：“贵妃敬奉勤劳，特加殊封。立储自有长幼。姜应麟疑君卖直，可降极边杂职。”寻谪广昌典史。
已，吏部员外郎沈璟、刑部主事孙如法继言之，并得罪；两京申救者疏数十上，皆不省。自后言者益蜂起。
三月，戊戌，以旱霾，谕廷臣陈时政。
员外郎李懋桧、郎中刘复初等，争言皇贵妃及恭妃册封事，章一日并上。上怒、欲加重谴，而言者犹不已。
癸卯，以阁臣申时行等之请，诏“诸曹建言，止及所司职掌，仍听其长择而进之，不得专达”。于是言者指斥宫闱，攻讦执政，而门户之祸大起。
罢治京畿水田。
是时徐贞明已垦田三万九千余亩，又通历诸河，周览水利分合，将大行疏浚。而阉人勋戚之占田者争言不便，遂罢之。
癸丑，赐唐文献等进士及第、出身有差。
是科顾允成登第，廷对策中直斥郑贵妃进封事，执政骇目恚，置之末第。
戊午，以久旱，敕修省。
夏，四月，癸酉，京师地震有声。
申时行等奏曰：“恒旸不雨，阳亢也；地震弗宁，阴纵也.愿陛下祗天戒，恤民艰，慎起居，修政事。”报闻。
1926
纪六十八
壬午，土默特率诸子纠泰宁部巴图尔绰哈等以三万骑驰辽阳挟赏，李成梁侦得之，率副将杨燮、参将李宁等以轻骑出镇边堡，昼伏夜行二百余里，掩敌不意，袭之于可母林，获首功九百，斩其长二十四人。【考异】《明史·本纪》不具，此据《史稿》月日也。《成梁传》系之二月。益《史稿》据奏捷月日书之。
五月，户部尚书毕锵罢。
锵主户部，言：“锦衣旗校至万七千四百余人，内府诸监局匠役数亦称是，此冗食之尤，宜屏除冒滥。至袍服锦绮，岁有积余，何烦频织。天灯费巨万，尤不经。以及滥予不可不裁，淫巧不可不革。”诸近幸从中挠之，不尽行。至是乃引年乞休，敕驿归、
锵遇事守正，有物望。归后以年八十，屡赐存问。以户部侍郎宋洺升任本部尚书。
六月，癸未，松、茂番平。
诸番负固，巡抚徐元泰决计大征，遣游击周于德、边之垣，总兵郭成，参将朱文达等将诸路兵进讨，总兵李应祥居中节制。应祥令军中各树赤、白帜一，“良民陷贼者徒手立赤帜下，熟番不附贼者徒手立白帜下，即免罪。”番虽多，遇急不能相救。官军连破河东、西诸贼巢，擒贼渠三十余人，焚碉房千六百有奇，俘馘以千余计。
是役也，将士三路夹攻，诸军得所积稞粟。留十日，尽焚其寨，自是群番震惊，不敢为患，边人树碑纪绩。
嘉靖初，边之垣祖轮，以指挥讨茹儿贼被杀，漆其头为饮器，及是六十年，之垣乃得之以还葬焉。
是月，山西盗起。
是夏，振直隶、河南、陕西及广西浔、柳、平乐、广东琼山等十二县饥。
秋，七月、癸卯，振江西灾。
1927 明通鉴卷六十八
戊申，敕户、兵二部：“令各抚、按官查灾重地方蠲振招抚，并申严保甲，缉捕盗贼。”
是月，河南淇县贼王安聚众流劫，寻剿平之。
九月，壬辰，大学士王家屏丁继母忧，诏赐银币驰传归。乙卯，停刑。
己未，复发帑遣使振河南、山东、直隶、陕西、辽东、淮、风灾。
冬，十月，丙寅，杖礼部主事卢洪春于廷。
上久不视朝，自九月望后，连日传免，又以头眩暂罢日讲。孟冬时享太庙、遗官摄行。
洪春乃上疏言：“礼莫重于祭，而疾莫甚于虚，陛下春秋鼎盛，岂宜有此。抑臣所闻，更有异者。先二十六日传旨免朝，即闻人言藉藉，谓陛下试马伤额，故引疾自讳。果如人言，则以一时驰骋之乐而昧周身之防，其为患犹浅；若如圣谕，则以目前衽席之娱而忘保身之术，其为患更深。请明示廷臣，若真疾耶？则当以宗社为重，毋务为豫乐以基祸；若非疾也，则当以诏旨为重，毋务为矫饰以起疑。”
疏人，上大怒，传谕内阁百余言，极明谨疾遣官之故，责洪春悖妄，命拟旨治罪。阁臣拟夺官，不从，乃杖六十，斥为民。御史先后申救，夺俸有差。洪春遂废于家。久之，卒。
十一月，癸卯，祀天于南郊。还御皇极殿受贺。
初，尼堪外兰既徒鄂勒珲城，恃诸部中隔，又近边吏之援。大清太祖高皇帝乃议先攻近部，连克栋鄂之翁鄂洛城，在万历十二年、浑河部之界藩城、栋嘉城、萨尔浒城。十三年。是年，复攻苏克素护河之瓜尔佳城，浑河部之贝珲城，哲陈部之托摩和城，皆克之。遂越诸部，攻尼堪外兰于鄂勒珲。边吏不能援，执以献，太祖高皇帝遣将斋萨就斩之，遂议岁币，通和好焉。【考异】《三编》记克图伦城于万历十一年五月，尼堪外兰筑鄠勒珲城于八月，以下1928
纪六十八
便书丙戌斩尼堪外兰事。蒋氏《东华录》误以克图伦为甲申之五月，则相差一年，而以后所克诸部亦不详。今自十一年以后所克诸部，悉据魏源《圣武记》类记之。
十五年
春，正月，壬辰，诏发内帑振山西、陕西、河南、山东诸宗室，从宗室怀仁王府奉国将军充淤之请也。《三编·质实》“太祖第十三子代王桂之第八子，分封怀仁，六传而至充燃.”充淤言各宗室贫窘可悯状，上为恻然，趣命振之。户部因请“陕西、河南、山东、山西岁俱大祲，应照怀仁府一体振给”、从之。
二月，工部尚书何起鸣罢。
先是尚书杨兆卒，起鸣代之。【考异】《明史·七卿表》，杨兆二月卒，何起鸣正月任，二月免。盖兆以正月致仕，二月始卒也。《明史》杨兆无传，而起鸣以正月任，二月免，具见《列传》中，今类书之。起鸣故以督工与中官张诚厚，会考察京官，都御史辛自修掌计事，入起鸣于拾遗中。给事中陈与郊承执政风旨，并论起鸣、自修，实则攻自修而庇起鸣。上先入张诚言，颇疑自修，会御史高维崧、赵卿、张鸣冈、左之宜再劾起鸣，上益不悦，曰：“朝廷每用一人，言官辄纷纷排击.”遂出维崧等于外。给事中张养蒙申救，亦夺俸。刑部主事王德新复疏争，语侵内侍，上益怒，下诏狱究主者，无所承，乃削其籍。于是自修不自安、亦引疾去。
以右副都御史石星为工部尚书，吏部左侍郎吴时来为左都御史。
三月，乙卯，封彻辰汗子彻哩克旧作扯力克.嗣为顺义王。
其妻三娘子，故谙达所夺之外孙女而为妇者也，历配三王，主兵柄，为朝廷守边保塞，诸部畏服之。上嘉其功，敕封忠顺夫人。
是春，谪吏部验封主事顾宪成为桂阳判官。
1929 明通鉴卷六十八
先是御史高维崧等以纠何起鸣被诘责，宪成不平，复上疏，语侵执政，遂有是谪。宪成无锡人，允成其弟也。【考异】事见《明史》本传。宪成上疏，当在高维崧等之后，今系之是春下。
夏，四月，京师旱，大疫，诏百官祈雨。
京师地震。【考异】《明史·本纪》及《五行志》皆不载，惟《三编》书于是年四月。按明年六月，京师地震。《明史·五行志》书云，“六月庚申，京师地再震”，疑即承上文十五年而言，是志中有脱文，今据《三编》增人。
以兵部侍郎王一鹗为本部尚书。
先是尚书张佳允致仕，诏用杨博故事，起前吏部尚书严清掌兵部事，遣使趣行。而清病甚，不能赴，至是始以一鸦升任代之。
五月，山西代州、振武卫、雁门所、太原、阳曲、徐沟、交城同日俱地震。【考异】《明史·五行志》但云“山西地震”，今据《三编》增入州、县、卫、所地名。
刑部尚书舒化罢。
是年考察拾遗，南京科道论劾化，化三疏乞归，不许，会当虑囚，复起视事。中贵传上意宥重辟三十余人，化争不可，诏卒从其议。寻称病笃，乃听归。召南京兵部尚书李世达代之。
六月，戊辰，敕“内外文武官，冠昏、丧祭、宫室、舆马、衣服，毋得逾制奢僭”。
是月，京师大雨如注，官民墙屋，所在倾颓，溺压死者无算，命顺天府加意振恤。
秋，七月，河决开封。
时河南开封等府，陕州、灵宝等州县，入秋霪雨，黄河泛涨，冲决堤防，漂没人畜。
内阁申时行，谓“河道未大坏，不必设都御史，请遣风力老成给事中一人行河”，乃命工科都给事中常居敬往。
1930
纪六十八
居敬“请敕河南、山东凡有河道地方，各令巡道督理，卷埽筑坝、补漏塞决，明立赏罚，昼夜并工。务俾安澜，毋贻漕患”。从之。
江南水，江北蝗，山西、陕西、河南、山东旱，诏蠲振有差。
时所在告灾，河北尤甚。户部侍郎孙丕扬上言：“黄河以北，饥民食草木；陕西富平、蒲城、同官等县，至于食石，石出三县山中，臣得以目见，谨取二斤以进。今海内困于加派，其穷非止啖石之民也。宜宽赋节用、罢额外征派及诸不急务，损上益下以培苍生大命。”上感其言，颇有所减罢云。
八月，庚申，上视朝罢，谕内阁串时行等，谓“今日灾诊频仍，良由有司贪墨，不恤百姓。又刑狱多有冤抑，抚、按不为伸理，以致伤害和气。今惩贪墨，理冤狱，是弭灾第一要务”。
时行等因言：“今日救荒之政，宜蠲振并行，请以灾伤之重轻，定蠲恤之分数。若待抚、按申请，则恩归臣下。惟祈陛下出自圣裁，径以诏敕行之，则人心愈加感悦矣。”上是其言，遂下蠲振之诏。【考异】事见《明史·本纪》。据朱国祯《大事记》，盖是月初三日视朝后语。惩贪墨，理冤狱二事，出自上裁，蠲振二事，则阁臣所请也。是月戊午朔，三日即庚申也。
癸亥，免山东被灾电粮。
九月，丁亥朔，日当食，阴云不见。己丑，停刑。
是月，山西蒲州、安邑、解州同日地震、声如雷。南京右都御史海瑞卒。
上数欲召用瑞，执政阴沮之。及掌南台，有御史偶陈戏乐，瑞欲遵太祖法予之杖，百司惴恐。南畿提学御史房寰虑为瑞所纠、欲先发、连疏丑诋之，瑞亦屡疏乞休，不允。
至是卒于官。南京佥都御史王用汲人视，葛帏敝籯、有寒士
1931 明通鉴卷六十八
所不能堪者，因泣下，醵金为敛。小民罢市。丧出江上，白衣冠送者夹岸，酹而哭者百里不绝。赠太子太保，谥忠介。
寰之诋瑞也，朝野多切齿，而政府芘之，拟旨谯让而已。进上顾允成不胜其愤，偕同年生彭遵古、诸寿贤，抗疏言：“寰妒贤丑正，不复知人间羞耻事”，因劾其欺罔七事。内阁拟旨，谓“寰已切让，不当出位妄奏”，夺三人冠带，还家省愆，且令九卿约束观政进士，毋得妄言时政。
南京太仆卿沈思孝上言：“二三年来，今日以建言防人，明日以越职加人罪，且移牒诸司，加之箝束。夫禁其作奸犯科可也，而反禁其谠言直谏；教其砥行立节可也，而反教以缄默取容；此风一开，流弊何极！谏官避祸希宠不言矣，庶官又不当言；大臣持禄养交不言矣，小臣又不许言；陛下安从闻之？臣历稽先朝故事，练纲、邹智之等，并以书生言事，未闻以为罪，独奈何锢允成等耶！”疏入，忤旨，被责，三人遂废。
寰复诋瑞及思孝，其言绝狂诞，由是获罪清议，出为江西副使。给事中张鼎思劾其奸贪，寰亦讦鼎思，遂坐并谪，于是寰亦不复振。
是时给事中邵庶请禁建言诸臣，刑部员外郎李懋桧上言：“迩岁冯保、张居正，交通乱政，其连章保留，颂功诩德，若陈三谟、曾士楚者，并出台垣；而请剑引裾，杖谪以去者，非庶僚则新进书生也。果若庶言，天下幸无事则可；脱有不虞之变，陛下何从而知？
庶复以堂上官禁止司属为得计，伏睹《大明律》：百工技艺之入，若有可言之事，直至御前奏闻，但有阻遏者斩。《大明会典》及皇祖卧碑亦屡言之。百工技艺之人，有言尚不敢阻，况诸司百执事乎？庶言一出，志士解体，善言日壅，主上不得闻其过、群下无所献其忠，祸天下必自庶始。
陛下必欲重百官越职之禁，不若严言官失职之罚，当言不1932
纪六十八
言，坐以负君误国之罪，轻则记过，重则褫官。科、道当迁，一视其章奏多寡得失为殿最，则言官无不直言，庶官无事可言，出位之禁无庸，太平之效自致矣。”
上责其沽名，命贬一秩。科、道合救，不允。庶偕同列胡时麟、梅国楼、郭显忠复交章论劾，乃再降一秩，为湖广按察司经历。
冬，十月，庚申，内阁申时行请发留中章奏。
自贵妃进封，诸臣被谴后，凡言建储、分封及进封恭妃者，概留中置之。而上年壮倦勤，诸章奏亦多留中不下，乃有是请。
十一月，戊子，郧阳兵乱。
时佥都御史抚治郧阳李材，好讲学，遣部卒供生徒役，卒多怨；又徇诸生请、改参将公署为学宫。参将米万春讽门卒梅林等大噪，驰人城，纵囚，毁诸生庐舍，直趋军门，挟赏银四千，汹汹不解。居二日，万春胁材更军中不便十二事，令上疏归罪副使丁惟宁、知府沈铁等，材隐忍从之。惟宁责数万春，万春欲杀之，惟宁跳而免，材遂复劾惟宁激变。
事闻，诏贬惟宁三官，材还籍听勘。御史杨绍程劾“万春首乱宜罪”，政府申时行庇之，置不问。
十六年
春，二月，上御经筵，阁臣申时行等请之也。【考异】据《明书》、《通纪》，皆书御经筵于是年二月，盖自此以后，经筵之日讲为仅见矣。
三月，壬辰，诏改正《景皇帝实录》，从国子司业王祖嫡议也。
祖嫡言：“建文之革除未复，景泰之附录未正。今宜复建文位号，修辑四年事迹，尽废野史不经之说。其景泰宜自为一录，削郕戾旧名。”
1933 明通鉴卷六十八
疏下群臣议，于是申时行奏言：“建文年号、因成祖靖难之日，诏今年仍以洪武三十五年为纪＇，其建文年号，相传以为革除。及考靖难事迹，亦称“少主＇，称＇元年、二年、三年、四年，则是未尝革除也，但不称＇建文＇耳。《英宗实录》修于成化初年，在景皇帝位号未复之先，故仍称＇郕戾王＇，而景泰七年事遂附《英宗实录》之内。今景皇帝位号已复，不过于《实录》内改正，其理顺而事亦易。”诏从之，然卒不果行。
山西、陕西、河南及南畿、浙江并大饥疫。
是月，起前尚书潘季驯为右都御史，总督河道。
初，季驯以李植劾，罢为民、御史李栋上疏讼之曰：“隆庆间河决崔镇，为运道梗，数年以来，民居既奠，河水安流，咸曰此潘尚书功也＇。昔先臣宋礼治会通河，至于今是赖；季驯功不在礼下，乃当身存之日，使与编户齿，宁不隳诸臣任事之心，失朝廷报功之典！”其后论荐者不已，遂起季驯右都御史，总督河道。
自吴桂芳后，河漕皆总理，至是复设专官。寻加季驯工部尚书。
夏，四月，以北直隶大名、河南开封等府水旱相仍，诏发归德米价银暨直隶存留银振之。又截留漕粮二万石，发给凤阳、淮安、扬州、滁州四府州平粜振饥。
五月，乙巳，以军储仓火，谕礼部，言“军粮草束，乃国之至要者。今天下灾伤重大，民穷时艰，上天示警，宜存敬畏”。乃敕内外官修省。是时南、北诸省并告灾，诸司抚辑振救之疏日上，而讫无良策，故有是命。
《三编·发明》曰：神宗之朝，灾异叠见，史不胜纪，而修省之诏亦时时屡下。兹十六年后，各省灾伤之见于志，传者不一书，非第军储仓火已也。其因天警而饬修省，亦未为非是。第以侧身修行之旨，徒托诸空文，几若尺一既颁而1934
纪六十八
应天之事已毕。至诸司抚辑振救之疏，交章以陈，君若臣漫无良策，惟恃此一诏以共鉴白于中外臣民。则此意已足以致灾，尚何修省之有！
是月，四川巡抚徐元泰，总兵官李应祥奏讨四川建昌叛番，平之。
建昌，越巂诸卫，番、猓杂居。建昌逆酋日安守，日五咱，日王大咱，与越嵩邛部、黑骨夷并起为乱。元泰议大举征兵万八千，以副总兵朱文达、参将边之垣分将，而应祥统之。以十四年十一月，破大咱于桐槽，破五咱于礼州，大咱亡入山谷中。未几，五咱据磨旗山挑战，官军夹击，贼退保毛牛山。山延袤六七百里，连大、小西番界，文达兵大破之。五咱西遁，与安守合，结砦西溪。应祥令诸将连兵图五咱，而遣裨将田中科设伏袭安守于麦达，禽之。守为群寇之魁，斩以徇，西南诸夷酋皆震怖。于是商山四堡番乞降于之垣，大，小七板番乞降于文达，呼号顿首，誓世世不敢叛。五咱势穷，走昌州，亦为裨将王言所获，乃移兵讨大咱及黑骨夷。裨将王之翰禽黑夷酋阿弓等七人于大孤山，又搜得大咱于普雄酋姑咱所。于是建昌、越嶲诸番，悉以去年七月平之。至是，上首功二千有奇，抚降者三千余人。【考异】《明史·本纪》记平建昌叛番于是年五月，据奏报月日也。证之《李应祥传》，破大咱，五咱在十四年十一月，明年诸番尽平，传中特书云“时万历十五年七月也”.又证之朱氏《大事记》，亦云“自丙戌冬月至明年七月二十八日”，与《明史》本传合，盖传中所据皆原奏中平贼月日也，今从《本纪》奏报书之.
时因火灾修省，御史潘上藻言：“今天下之患，莫大于君臣之意不通。宜仿祖制及近时平台、暖阁召对故事，而议所当施。罢撇大工以俟丰岁，蠲织造烧造以昭俭德，免金花额外征以佐军食；且时召讲读诸臣，问以经史。修省之实，莫过于此。”
初，士藻巡视北城，有近侍私出禁城，逻者执之，为所殴，
1935
明通鉴卷六十八
诉于士藻、士藻牒司礼监治之。上恚曰：“东厂何事，乃自外廷发！”杖两阉，毙其一。中官张鲸方掌东厂，衔之，至是激上怒，谪士藻广东照磨。
六月，乙卯，禁见任官立生祠。庚申，京师地震。
甲子，以灾伤，停减苏杭织造。是月，苏、松等府大旱，太湖水涸。
巡按山西御史陈登云还朝，会廷臣方争建储，登云谓“议不早决，由贵妃阴沮之”，乃因灾异抗疏，劾“妃父郑承宪、怀祸藏奸，窥觊储贰，日与貂珰往来，且广结山人术士。陛下不震奋乾纲，断以大义，虽日避殿撤乐，素服停刑，恐天心未易格、天变未可弭也。”疏人，贵妃、承宪俱怒，同列皆为登云危，竟留中不下。
闰月，阁臣请以秋凉御经筵，奉旨俟之。秋，七月，乙卯，免山东被灾夏税。庚午，定边臣考绩法。
八月，壬午朔，日有食之。【考异】《明史·本纪》，凡日食必书。是年八月，据《三编》、《明史稿》，皆书“壬午朔日食”，盖《明史》漏脱，今据增.
乙未，诏取太仓银二十万，充阅陵赏费。
上频年诣大峪视寿宫，至是车驾将出，故有是命。九月，已未，停刑。
青海部长寇西宁，杀副总兵李魁。
青海者，谙达迎佛所建寺之地，赐名仰华，留巴尔图旧作把尔户，及宾土、即丙菟，见前。浩尔齐等守之，遂与套寇布色图旧作卜失菟。等相结。至是犯西宁，魁方醉，单骑驰之，中矢死。【考异】《明史·本纪》作“青海部长他不囊”，无考，今据《郑洛传》书之。
1936
纪六十八 庚申，如天寿山阅寿宫。
甲子、次石景山，观浑河，见水势汹涌，因问：“黄河何如？”辅臣申时行等对以“十倍未止”，上愕然。乃诏修黄河，护陵寝。乙丑，还宫。
丁丑，太白昼见。
是月，礼部尚书沈鲤罢。
初，郑贵妃进封，鲤率僚属请“册建皇长子，进封其母”，不许；又请“宥建言贬官姜应麟等”，被旨谯让。建储一事、上许以少俟二三年，至是届期，鲤执前旨固争，复不从。京师久旱，鲤备陈“恤民实政，以崇俭戒奢为本”，且请“减织造”。已、京师地震，又请“谨天戒，恤民穷”，语皆切至，上每嘉纳。
初，藩府有所奏请，贿中贵居间，礼臣不敢违，辄如志，至鲤，一切格之，中贵皆大怨，数以事间于上，上渐不能无疑，累加诘责，且夺其俸，自是有去志。
而申时行衔鲤不附已，亦忌之，一日鲤请告，遽拟旨放归。上曰：“沈尚书好官，奈何使去！”传旨谕留，时行益忌。其私人给事中陈与郊，为人求考官不得，怨鲤，属其同官陈尚象劾之。与郊复危言撼鲤，鲤求去益力.
上有意大用鲤，中官密以上意示鲤，鲤拒之，曰：“禁中语非所敢闻。”卒累疏引疾去。既归，累推内阁及吏部尚书，皆不用。以礼部侍郎朱赛为本部尚书。升曾同亨工部尚书，专督陵工。
冬，十一月，庚戌，以甘肃兵变，罢巡抚曹子登、总兵官刘承嗣。【考异】《明史》作“九月庚午”。《史稿》据奏至月日也，今从之。辛酉，禁章奏浮冗。
十二月，癸未，杖吏科给事中李沂于廷。
初，中官张鲸掌东厂，横肆无惮。御史何出光，劾“鲸专擅威福”，并及其党锦衣都督刘守有、序班邢尚智，尚智论死，守
1937 明通鉴卷六十八
有除名，鲸被切让而任职如故。御史马象乾，复劾鲸，诋执政甚力，上下象乾诏狱。申时行等力救，且封还御批，不报。许国、王锡爵复各申救，乃寝前命；而鲸竟不罪，外议谓鲸以金宝献上获免。
沂拜官甫一月，上疏曰：“陛下往年罪冯保。近日逐宋坤，鲸恶百保而万坤、奈何独濡忍不去？若谓其侍奉多年，则坏法亦多年，谓痛加省改犹足供事，则未闻可驯虎狼使守门户也。流传鲸广献金宝，多方请乞，陛下犹豫未忍断决。中外臣民初未肯信，以为陛下富有四海，岂爱金宝！威如雷霆，岂徇请乞？及见明旨许鲸策励供事，外议藉藉，遂谓为真，亏损圣德，夫岂浅尠！且鲸奸谋既遂，而国家之祸将从此始，臣所大惧也。”
是日，给事中唐尧钦亦具疏谏，上独手沂疏震怒，谓“沂欲为冯保、张居正报仇”，立下诏狱严鞫，时行乞宥，不从。谳上，诏廷杖六十，斥为民。
御批至内阁，时行等欲留御批、中使不可，持去。上特遣司礼张诚出监杖。时行等上疏，俱诣会极门候进止，上言：“沂置贪吏不言而独谓朕贪，谤诬君父，罪不可宥。”
太常卿李尚智、给事中薛三才等抗章论救，俱不报。国、锡爵以言不见用，引罪乞归。锡爵言“廷杖非正刑，祖宗虽间一行之，亦未有诏狱、廷杖并加于一人者。故事，惟盗贼大逆则有打问之旨，今岂可加之言官！”上优诏慰锡爵，仅勒鲸闲住。
初，冯保获罪，实鲸为之，故上云然。或谓张诚素德保，因授意言者发之。其时周宏禴、潘士藻皆以忤鲸得罪，而沂祸为烈。家居十八年，未召而卒。
已丑，命礼部祈雪。




