刘宰　挽许通判二首

妙年故府接英游，盍上周行展壮猷。

再命去天仍不远，此心于世澹无求。

奏功仅许临岩色，投老才能贰大州。

总为当时人物惜，于公行止一虚舟。

刘宰

刘宰　挽许通判二首

问讯吾邦鹤发翁，惟公遗爱百年中。

轻刑竞喜椼杨脱，薄赋谁嗟杼轴空。

远卜虽孤桐邑望，贞游还喜葛仙同。

从今枌社添尸祝，一念遥应脄蠁通。

刘宰

