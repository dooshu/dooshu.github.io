○崔右丞启

滔献赋命奇，食贫计尽，难安桂玉，须逐萍蓬。伏念灞行尘，周秦去路。平言南北，犹悄神魂。况今攀托门墙，依凭奖顾。以坑谷苍黄之态，戴邱山岌で之恩。得不欲别还留，将行复却。丹诚聚血，双泪流珠。矧当杏苑烟晴，柳沟风暖。陌上而群英得意，尘中而衰伤离。设令勇若荆轲，固亦恸如阮籍。伏以右丞宏施阴德，仁心。傥或荑枯肉骨之未忘，则胶柱刻舟而敢怠。宁言今日，唯惕将来。迟回数仞之墙边，移时忍去。怆恨九重之城外，举策何之。感恋屏营，罔知攸处。

