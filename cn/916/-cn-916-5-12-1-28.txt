【肃咸乐】

〖二章。夕牲宾出入奏。〗

彝承孝典。恭事严圣。浃天奉赆。罄壤齐庆。司仪具序。羽容夙彰。芬（《宋书》作分。）枝□烈。黼构周张。助宝奠轩。酎珍充庭。ギ县凝会。□□（《宋书》作涓。）朱伫声。先期声。先期选礼。（乐府云。一作会。）肃若有承。祗对灵祉。皇庆昭膺。尊事威仪。辉容昭叙。迅恭神明。粢（《宋书》、乐府作梁。）盛牲俎。肃肃严宫。蔼蔼崇基。皇灵降祉。百祗具司。戒诚望夜。端列承朝。依微昭旦。物色轻宵。（乐府云。一作口。）鸿庆遐鬯。嘉荐令芳。翊帝明德。永祚流光。（○《宋书》乐志。《乐府诗集》八。《诗纪》五十五。）

