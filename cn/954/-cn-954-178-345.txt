陈师道　秋怀四首

积雨不受暑，既晴还得秋。

未免困河鱼，宁如喘吴牛。

风梧有先声，巢燕无後留。

人生行乐尔，一经今白头。

陈师道

陈师道　秋怀四首

小雨断复续，回斜落晚风。

寒心生蟋蟀，秋色傍梧桐。

草与遥山碧，花欺晚照红。

口须谈世事，目已失飞鸿。

陈师道

陈师道　秋怀四首

山断开平野，河回杀急流。

登临须向夕，风雨更宜秋。

急急後飞雁，翩翩不下鸥。

晚舟犹小待，暮雀已深投。

陈师道

陈师道　秋怀四首

梨埒当千户，渔防拥万头。

宁须一网尽，不为百人留。

密雨点急水，惊风擘系舟。

百年供转徙，因病得夷犹。

陈师道

