刘克庄　饮良翁宫教新第二首

拂袖归来计未疏，别规爽垲卜新居。

即今独擅百弓地，当日惟携一束书。

户外何须置行马，坐中不必尽悬鱼。

渠亦若与人家国，输与兴公赋遂初。

刘克庄

刘克庄　饮良翁宫教新第二首

负郭依山远市廛，高宜台榭下宜田。

径当外膏从盘谷，似向丹青见辋川。

别墅暮年□□□，□□□□□南迁。

与君幸已抽身了，共结黄鸡白酒缘。

刘克庄

