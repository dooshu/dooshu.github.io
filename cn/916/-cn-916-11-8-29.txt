【南还寻草市宅诗】

红颜辞巩洛。白首入に辕。乘春行（《类聚》作还。文苑云。一作还。）故里。徐步采芳荪。（《初学记》作莲。）迳毁悲求（《类聚》作嵇。《初学记》作仇。）仲。林残忆巨源。（《类聚》误作原。）见桐犹识井。看柳尚知门。花落空难遍。莺啼静易喧。无人访语默。何处叙寒温。百年独（文苑作共。）如此。伤心岂（文苑作谁。注云。一作岂。）复论。（○《类聚》六十四。《初学记》二十四。文苑英华三百七。《诗纪》百五。）

