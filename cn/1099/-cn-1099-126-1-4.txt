○寄程兵備 【 展城】

近得鄂省人致鄉信、彬南路近月賊出流刼、而我軍擒馘幾三之二、盖前所未有之功、真可一??尉、邇復不知如何、此惡種門戶極多、恐未肯因此一挫。便不出也。展城事承示財力未辦、少多之間、尚無定議、胸有成昼然後參酌眾議夫土木工程不加心計而委問下人未有不患于難成者古人作事自有法。嘗記宋張觷知處州時、有議築紹興園神廟垣者、匠計無算、觷教之自築一丈長、約算可直若干、即以若干與匠者、董役無所得焉、黃幹知安慶府時、請城安慶、以備戰守、城分十二料亦先自等一料。計其工費若干。然後委官吏公寓人士分料主之。計人戶產錢起丁夫每日役若干、某鄉民兵若干、某鄉人夫若干、分部于某人、料分或搬運某處、土木應副某料使用。某料民兵人夫。合當更代。合散幾日。錢米。具有成算。執事幸倣而為之、此小興作特易易耳、彬城東北隅、自可仍舊。而西南一隅、不可不寬為之地。磚土等項、幸勿容人于近學後及左右開鑿燒造、庶使此方地脉保全、此區區闔栯識者之至感也

