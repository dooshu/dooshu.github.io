○御馬監重修勇士四衛二營公廨記 【 禁族公廨】

國初棊置營衛。宿重兵　輦轂下。春秋討閱。具有法程。獨禁旅不時肄。陛楯干掫。是共而巳。宣德中始選募驍勇。及騰驤四衛之士。分營而肄之曰勇士營。勇士四衛二營隸于內臣最為無用而侵冒不貲世廟曾革而又復曰四衛營。營各有將領以所部多寡。差次其秩。乃闢教場干安定門之外。歲時訓練。如三營而隸之　御馬監。以太監一人提督出入扈衛導從以備非常。葢　天子所擇以為禁兵至親重。不與他營衛比。嘉靖中建方澤侵二營壖地乃更徙稍東。而廨宇簡陋。歲久寖圯。先後仍貫。諱言舉嬴。甚不稱　國家崇嚴禁旅居重建威之意。今御馬監太監某、既受　上命、督理營務、則條上諸廢墜及相襲為蠹弊者。為之振起釐剔。巳而按視營廨。見其震凌頹剝。積廢不治。則慨然曰、是不可以巳。因奏狀言新之便、　上曰新之乃令太監某某、及坐營指揮某等、筮日興事、鳩工庀材、前為官廳、左右為旗皷廳、各一、監督廳二、營廳入、廟二、以祀玄帝及火神、為屋凡二百三十有二楹、繚垣凡若干丈、工始于萬曆九年正月某日、訖明年五月某日、是役也費取于牧場子粒。而工部以磚埴之餘佐之。徵發之請。不及于縣官。繕治之勞。不煩于將作。食節而事時。力省而功倍。規制既具。等列咸秩。壯國容也。茲惟　明天子張皇率竹一視宮府之至意。惟邇臣修職奉公。惜財慎事之盛舉。皆不可以無述。爰識其畧使後有考焉。

