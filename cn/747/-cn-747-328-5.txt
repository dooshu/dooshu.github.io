○对伏日出何典宪判

〈广汉等四郡俗并不以庚日为伏，或问其故，云地气温暑，草木早生，异於中土，常自择伏日。既乖恒经，出何典宪？〉

广汉之郡，实惟沃壤。江波濯锦，斜分白马之津；山嶂吐，近对黄牛之峡。皇明抚运，文轨大同，自北徂南，东被西渐。徒以盈异等，风候殊宜，草木偏早於阳春，金火不取於令日。炎蒸郁毓，未见行车；毒雾氛氲，唯看坠鸟。论其恒式，违帝者之金科；语以宪章，符汉王之故事。是非之理。其在兹乎？

