陈造　寄章茂深郎中二首

州麾郎省未华颠，解组归来作地仙。

杖屦良多闲日月，亭台仍占好林泉。

青奴白牯冰壶里，堕絮漂花醉眼前。

政用著书传我辈，未须缄口缚枯禅。

陈造

陈造　寄章茂深郎中二首

立谭当日受知深，不待陈情道古今。

高会几陪山简醉，长篇许为爱卿吟。

岁华迁谢心虽在，世路崎岖老不禁。

拟近卞山谋卜篵，借公泉水濯尘襟。

陈造

