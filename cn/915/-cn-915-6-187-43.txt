◇赵达知东南有王气可以避难

夫玄览未然，逆鉴来事，虽裨灶、梓慎其犹病诸，况术之下此者乎！吴史书达知东南当有王气，故轻举济江。魏承汉绪，受命中畿，达不能豫睹兆萌，而流窜吴越。又不知吝术之鄙，见薄于时，安在其能逆睹天道而审帝王之符瑞哉？昔圣王观天地之文，以画八卦之象。故著于蓍策，变化形乎六爻，是以三《易》虽殊，谣理一，安有回转一筹，可以钩深测隐，意对逆占，而能遂知来物者乎？流俗好异，妄设神奇，不幸之中，仲尼所弃，是以君子志其大者，无所取诸。（《吴志·赵达传》注）

