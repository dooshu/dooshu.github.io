【七月二十八日夕右英夫人授书此诗以与许长史】

世珍芬复交。道宗玄霄会。振衣寻冥（《云笈七签》作真。）畴。回轩风尘际。良德映灵（《云笈七签》作玄。）晖。颖根（《云笈七签》作拔。《诗纪》同。）粲革蔚。密言多偿（《云笈七签》作傥。《诗纪》同。）福。冲净（《云笈七签》作静。《诗纪》同。）尚真贵。咸恒当象顺。（《云笈七签》作恒当二象顺。）携手同襟（《诗纪》云。一作衾。真诰作衾。）带。何为人事间。日焉生患害。（○同上）

