○请诸司於刑部检事奏

刑部掌律令刑名，按覆大理及诸州应奏之事，并无为诸司寻格式文。比年诸司每有予夺，悉出检头，下吏得以生奸，法直因之轻重。又行有敕，当司格令，并书厅事之壁，此则百司皆合自有程式，不惟刑部独有典章，讹日深，事须改正。敕旨宜委诸曹各以本司杂钱置所要律令格式，其中要节，仍准旧例录郎官厅壁，左右丞勾当事毕日奏其所请诸司於刑部检事，待本司写格令等了日停。

