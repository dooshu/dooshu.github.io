王铚　寄和邢子屑孙肖之始春见寄

东风初到乱山头，无数残梅雨未收。

何待伤春对晴景，暝云横尽古今愁。

王铚

王铚　寄和邢子屑孙肖之始春见寄

海山雪后海天宽，群玉参差万里寒。

岩谷无人共清夜，倚栏独向月中看。

王铚

王铚　寄和邢子屑孙肖之始春见寄

山林老去万缘休，只有情锺旧辈流。

芳草无穷山四向，断肠人在最高楼。

王铚

