【重阳殿成金石会竟上诗】

周王兴路寝。汉後成（文苑作式。按应作戒。）甘泉。共知崇壮丽。迢□与云连。抗殿疏龙首。峻陛（文苑作阶。注云。一作陛。）激天泉。东西跨函谷。左右瞩伊沥。百常飞观竦。三休复道悬。拱乌遥造日。扌举虬远架烟。云栋疑飞雨。风窗似望仙。玉女临芳（文苑作方。）镜。金□映彩椽。梅梁横发蕊。（文苑作玉。）藻井倒披莲。云（文苑作荣。《诗纪》云。一作荣。）光开御宿。佳气属祈年。霜雁排空断。寒花映日鲜。负□凭霄极。台司列象躔。登台喧大厦。御气响钧天。北斗承三献。南风入五弦。鸾歌□鹊右。兽舞射熊前。翔军□仰不逮。燕雀徒联翩。（○文苑英华三百十一。《诗纪》百三。）

