张耒　斜日二首

斜日归钱暑，秋容淡太虚。

闲云工变易，片月自清孤。

淹泊年华老，凄凉岁事余。

时违自朴拙，兴懒日萧疏。

阮籍慵耽酒，文园病著书。

簪缨非草野，江海得樵渔。

张耒

张耒　斜日二首

伏尽金才壮，天高火欲流。

病悰抛酷暑，诗兴得高秋。

昼静尘埃少，宵凉河汉浮。

青伤桐叶腻，爽夺蕙兰柔。

晚岁寒将届，群芳叶不收。

幽人多感慨，啼鴃助骚愁。

病懒非高卧，疏迂却自由。

功名与世事，摆落醉乡游。

张耒

