【代苏属国妇诗】

良有与（《诗纪》作如。）我期。不谓当过时。秋风忽送节。白露凝前基。怆怆独凉枕。搔搔（《诗纪》作忄蚤忄蚤。）孤月帷。忽（玉台作或。）听西北雁。似从寒（《诗纪》作东。）海湄。果衔万里书。中有生离辞。惟言长别矣。不复道相思。胡羊久剽（玉台作漂刂。）夺。汉节故支持。帛上看未终。脸下泪如丝。空怀之死誓。远劳同穴诗。（○玉台新咏七。《诗纪》六十五。）

