【和从弟佑山家诗二首】

采药名山顶。时节无春冬。散云非一色。连岩异众峰。合沓似无径。间关定有踪。山窗临绝顶。檐溜俯危松。空林鸣暮雨。虚谷应朝钟。仙童时可遇。羽客屡相逢。若值韩众药。当御长房龙。（○文苑英华三百十九。《诗纪》百十三。）

结交非俗士。仙（文苑作山。）侣自招携。少华隐日月。太乙（文苑作一。）寻虹（文苑云。一作云。）霓。众林积为籁。围竹（文苑作林。）茂成埤。（文苑作□卑。注云。一作ㄆ成□开。）幽谷曙无景。荒途昼欲迷。滴沥寒泉溜。□斗啸秋猿啼。白云帝乡起。神禽丹穴栖。箭筱（文苑作莜。）时通径。桃李复成蹊。今身得其所。群物可令齐。（○同上）

