黄庭坚　古风次韵答初和甫二首

饥思河鲤与河鲂，喝思蔗浆玉碗凉。

冬愿纯绵对阴雪，夏愿绉絺度盛阳。

万端作计身愁苦，一事不谐鬓苍浪。

调笑天街吟海燕，藜羹脱粟非公狂。

黄庭坚

黄庭坚　古风次韵答初和甫二首

君吟春风花草香，我爱春夜璧月凉。

美人美人隔湘水，其雨其雨怨朝阳。

兰荃盈怀报琼玖，冠缨自洁非沧浪。

道人四十心如水，那得梦为胡蝶狂。

黄庭坚

