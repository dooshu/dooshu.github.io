游九言　义灵庙迎享送神曲

巫觋醉兮君马嘶，风云驱兮吹灵旗。

凌浩荡兮将何之，山靡迤兮白鹤飞。

游九言

游九言　义灵庙迎享送神曲

北固山兮朝晖，鼛鼓奏兮吹篪。

盼夫君兮来止，纷老稚兮扶携。

敛芳馨兮荐豆，君弗语笑兮我怀凄。

聊相羊兮引釂慰我愿兮无违。

游九言

游九言　义灵庙迎享送神曲

青溪煽兮氛妖，汹二浙兮波涛。

花石粲兮江南驿骚，匪氓好乱兮生不聊。

歨蛮方兮同啸，纷丑类兮江皋。

愬精诚兮上天，哀万命兮孤墉。

属櫜韐兮奋厉，忽并殪兮两兇。

嗟我父子兮耕农，何以报德兮维孝与忠，

千龄万代兮子孙之从。

游九言

