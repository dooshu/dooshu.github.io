◇绶笥铭

南阳太守鲍德，有诏所赐先公绶笥，传世用之。时德更治笥，衡时为德主簿，作铭曰：

懿矣兹笥，爰藏宝绅。冠缨组履，文章日信。皇用我赐，俾作帝臣。服其令服，鸾封艾民。天祚明德，大赉福仁。垂光厥世，子孙克神厥器惟旧，中实惟新。周公惟事，七涓有邻。（《初学记》二十，又二十六，又《御览》六百八十二，七百十一）

