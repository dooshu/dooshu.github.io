七珍散

人参 石菖蒲 川芎 生干地黄（各一两） 细辛（一钱） 防风 朱砂（各半两，别研）上为末。每服一钱，薄荷汤调下，不以时服。

第十论曰：产后腹痛又泻痢者何?答曰：产后肠胃虚怯，寒邪易侵，若未盈月，饮冷当风，乘虚袭留于肓膜，散于腹胁，故腹痛作阵，或如锥刀所刺，流入大肠，水谷不化，洞泻肠鸣，或下赤白， 胁 胀，或走痛不定，急服调中汤立愈；若医者以为积滞取之，则祸不旋踵。谨之谨之!。


