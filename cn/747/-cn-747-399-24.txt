○对学书判

〈丁学盘盂书，庚相为引重後，一云遂学或止之，举庚或止之，丁云以此报德。〉

丁本诸生，弱龄有志，操觚游艺，负笈从师。服膺孔甲之书，留心田之业，精穷小学，声洽大成。庚有亲仁之风，乃思延誉之美，为游扬於左右，得推择於簪裾。不以引重之恩，而忘奏举之义，尽言报德，在此奉公。韩厥之故事非遥，却诜之前踪可袭，行诸则仰推故典，止之则未识通方。自得尽忠之规，何听无稽之说？

于岘

岘，开元时擢书判拔萃科。

