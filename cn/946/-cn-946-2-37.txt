○世间慵懒人

世间慵懒人，五分向有二。例着一草衫，两膊成山字。出语觜头高，诈作达官子。草舍元无床，无毡复无被。他家人定卧，日西展脚睡。诸人五更走，日高未肯起。朝庭数十人，平章共博戏。菜粥吃一■〈木灰〉，街头阔立地。逢人若共语，荒说天下事。唤女作家生，将儿作奴使。妻即赤体行，寻常饥欲死。一群病癞贼，却搦父母耻。日月甚宽恩，不照五逆鬼。

