马之纯　清凉广惠禅寺二首

出郭无多远，登山有许高。

旧游曾到处，此地足称豪。

日月真双毂，关河等一毫。

松篁知我意，帮与北风鏖。

马之纯

马之纯　清凉广惠禅寺二首

旧时月过女墙头，风雨摧颓废不修。

地老天荒无处问，松声滩响替人愁。

祥刑使者来何暮，吊古诗篇清更幽。

收拾江山入怀袖，却归讲席进鸿畴。

马之纯

