文天祥　暑布送王廷举用萧敬夫韵

平生凉薄资，埏陶误大竓。

谁知此石怪，愈沃乃愈焦。

崑崙织火鼠，顿易鹑衣飘。

荣我丝苏附，免此蒲柳凋。

服之雪漫白，长袂风摇摇。

表之以雾縠，缘之以烟绡。

振衣从姬满，佩玉游西瑶。

文天祥

文天祥　暑布送王廷举用萧敬夫韵

高人不烟火，跳出天地竓。

掀然立千仞，块视金与焦。

香袂拂雪冷，紫髯逐风飘。

摩挲云冥树，凯随群卉凋。

但知仙骨轻，不学倒影摇。

人间尽描貌，妙不在生绡。

揭斗斟天浆，霞衣却琼瑶。

文天祥

