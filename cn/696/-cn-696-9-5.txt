西门行

出西门，行复思。
遥遥道自远，乃令我悲（一解）。
夫道远，道远岂足悲。
何能摧轮解辔，穷年营所私（二解）。
大者王，小者侯。
试问彼何为，功业如山丘（三解）。
事大身遂小，忧愁亦山丘。
求一乃得两，何如两不谋（四解）。
不见古人鲁仲连，与人成功来无时。
不见古人鲁仲连，与人成功来无时（五解）。
世网虽云密，我飞自有期。
隐见不终日，任君终日疑（六解）。




