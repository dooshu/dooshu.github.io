斯干

九章，四章章七句，五章章五句


首章讲：此筑室既成，而燕饮以落之，诗人歌颂祷之。辞曰：吾王继先筑室，而举落成之燕矣。然是宫室之美，与夫居室之庆，何如哉？





秩秩斯干，幽幽南山。

干，水厓。吾以是室之形势言之，但见斯干绕其侧，秩秩然其有常；南山峙其前，幽幽然其镇重，形势何其美耶！





如竹苞矣，如松茂矣。

苞，丛生而固。茂，茂密。以是室之制度言之，但见下焉盘基巩固，而如竹之苞；上焉结构牢密，而如松之茂，制度又何其美耶！





兄及弟矣，式相好矣，无相犹矣。

好，爱也。犹，怨也。然使居室者，有不和焉，则亦非吉祥善事矣。吾愿兄及弟矣，笃相好之情，而无相犹之隙，则此室之山水若增而胜，而竹道松茂，永为不拔之基矣，不将益见其美也哉？

二章讲：然吾王之筑室，岂侈土木以为壮丽之观哉？





似续妣祖，筑室百堵，西南其户。

续，即继嗣也。户，是门。盖我宫室，创自妣祖，以贻后人。兹经中衰，而圮坏甚矣。是以吾王似续妣祖而继其业，筑室百堵，以新其旧。在东者则西其户也，在北者则南其户也，而筑室之务举矣。





爰居爰处，爰笑爰语。

爰，即于字。是以其用无有不周，于是居焉以建外王之业，于是处焉以顾内圣之躬，于是笑焉以协明良之交，于是语焉以集众思之益，而是室乌有不备哉？

三章讲：吾以筑室言之。





约之阁阁，椓之橐橐。

但见东版以筑，阁阁然上下之相承；投土以筑，橐橐然杵声之相应。





风雨攸除，鸟鼠攸去，君子攸芋。

君子，即周王。上下四旁极其牢密，于是天不能为之灾，以风雨则攸除；物不能为之害，以鸟鼠则攸去矣。而君子之居于是也，万邦起具瞻之思，四海属范围之内，不亦尊而且大乎？

四章讲：吾又以其堂之美言之。





如跂斯翼，如矢斯棘，如鸟斯革，如翚斯飞，君子攸跻。

棘，急。革，是变。翚，是山雉。跻，升也。但见大势严正，有如人之竦立，而其恭翼翼也。其廉隅整饬，有如矢之急而直也。其栋宇峻起，有如鸟之警而革也。其簷何华采而轩翔，有如翚之飞，而矫其翼也。其堂之美如此，不为君子攸济之所孚。凡其施政教、颁礼乐以纲纪四方>者，而是堂皆得以议之矣。

五章讲：吾又以其室之美言之。





殖殖其庭，有觉其楹。

宁，安身。但见宫寝之庭，殖殖而平正矣；宫寝之柱，有觉而直大矣。





哙哙其正，哕哕其冥，君子攸宁。

宫室有向明之处，则哙哙其光明矣；室有奥窔之间，则哕哕其深广矣。其室之美如此，不为君子攸宁之所乎？凡其节劳逸、固元神以保养圣躬者，而是室皆有以贻之矣。

六章讲：夫以吾王宫室之美，既有以光姚祖之业矣，而其居室之庆，岂特兄弟之和已？





下莞上簟，乃安斯寝。

莞，蒲席。簟，竹席。但见万机之暇，而为宴息之休，下莞上簟，乃安斯寝，而梦兆之异，已感于斯矣。





乃寝乃兴，乃占我梦。

兴，寝而起也。占，作说字看。于是乃寝乃兴，而占其梦焉。





吉梦维何？维熊维罴，维虺维蛇。

而所占之吉梦，则维熊、维罴、维虺、维蛇也。夫此四物者，皆吾王心思之所不及，而今形之梦焉。此必有关于国家运祚之重者，而岂徒为寻常矣乎？

七章讲：





大人占之，维熊维罴，男子之祥。

大人，占梦大官。占，推测也。于是召彼大人以占之焉。其占以为熊罴，阳物也；男子，阳质也。今梦及熊罴也，吾知阳感则阳应，其诸乾道成男，而为男子之祥乎！





维虺维蛇，女子之祥。

虺蛇，阴物也；女子，阴质也。今梦及虺蛇，吾知阴感则阴应，其诸坤道成女，而为女子之祥乎！是梦殆非偶然之故矣。

八章讲：





乃生男子，载寝之床，载衣之裳，载弄之璋。

半圭曰璋。夫熊罴之梦既占，其为男子之祥矣，于是乃生男子。然是男子之生而岂徒哉？载寝之床，以示尊荣之礼；载衣之裳，以昭服饰之盛；载弄之璋，以象德器之美。





其泣喤喤，朱芾斯皇，室家君王。

喤喤，泣声之大。且其气质不凡，而其泣喤喤，诚哉为帝王之休矣！故此男子有生而为支庶者，则服黄朱之芾，皇然其鲜明，乃以一国为室家，而为之君矣。有生而为本宗者，则服纯朱之芾，皇然其鲜明，乃以天下为室家，而为之王矣。以男子则宜君宜王如此，可愿之庆，孰大于是哉？

末章讲：





乃生女子，载寝之地，载衣之裼，载弄之瓦。无非无仪，唯酒食是议，无父母诒罹。

裼，即是褓。瓦，是纺砖也，纺绩所用者。诒，遗也。罹，忧也。夫虺蛇之梦既占，其为女子之祥矣，于是乃生女子焉。然是女子之生，亦岂徒哉？载寝之地，以示卑顺之义；载衣之裼，即其所用之常；载弄之瓦，习其纺绩之事。有非，非妇人也，则不出傲言，不由邪行，而无非焉。有善，亦非归人也，则家不干蛊，国不与政，而无仪焉。惟幂酒浆、精五饭，而酒食之是议，以无诒父母之忧焉，斯可矣。以女子则柔顺居贞如此，可愿之庆，孰大于是乎？

夫是宫室之成也，上有以敦兄弟之雅，下有以开男女之祥，人情之所愿，莫过于此者。诗人歌于落成之祭，直可谓善颂祷矣！





