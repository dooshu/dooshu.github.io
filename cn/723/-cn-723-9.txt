丁酉初九日，阳和陷。

阳和堡，即在大同之西；道臣于重华出城十里迎降。重华者，青城人，

兵信屡至内阁，或蹙额相向、或谈笑如常；范景文数举南迁之议，方、魏以为惑众，方止勿言。本兵张缙彦别无布置，但出示沿街摆炮、各胡同口设兵札营、城上悬帘以待贼至而已。

谕诸臣及乡绅富室积粟（补）。

上谕户部：寇氛孔急，京邸粮糗宜备；目前米价甚平，尤当乘时劝籴。凡勳戚、内臣及乡绅、富室、贾人等积粟私家，上报数目储存，不必纳入公庾；以千石为率。有好义之家积至三千石以上者，从优旌叙。遇有缓急，照原价发粜，不系捐输。

谕进马（补）。

上谕：援兵需马甚殷，勳戚文武各家有强壮马匹，不拘数目，连鞍辔进助；事平优叙。

给太监王国治火药（补）。








