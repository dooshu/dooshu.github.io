杨公远　次韵酬孙艮斋三首

抱膝孤吟欠范模，原随鸡犬藉丹炉。

傥能化得尘凡骨，差胜无声水墨图。

杨公远

杨公远　次韵酬孙艮斋三首

风竹萧萧密掩门，苔封支径曲通村。

野人自有家林趣，那得荣华入梦魂。

杨公远

杨公远　次韵酬孙艮斋三首

想倚危楼十二阑，诗成可是过方干。

好风吹堕寒窗底，胜得仙翁九转丹。

杨公远

