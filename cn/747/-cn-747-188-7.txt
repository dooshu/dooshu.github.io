○议释道不应拜俗状

一、窃见王者尊敬神，祗之类尊佛弟子，是以明其远致，尊其所尊，抑从拜礼，愚谓未可。

一、比见官人承诏不拜王师，非是师贱下人，乃以敬其主教。出家僧众，染衣除，异俗标形，承佛纶言，为国崇福。君父致敬，不礼其身；僧披法衣，不拜君父。

一、窃见神象所立，因人作形，形已作成，人还返敬。岂以因人所立，则不致尊？若不致尊，立之何用？佛以遗教，付嘱国王。王之所立，王还尊敬。如王不敬，立之何益？

一、窃见承先代之後者，立居百王之上。道士等身披老君之法服，口传老君之法言，同俗致拜，恐乖其礼，谨议。

贾大隐

大隐，太学博士公彦子，仪凤中为太常博士，终礼部侍郎。

