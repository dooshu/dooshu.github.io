【代空城雀】

雀乳四っ。空城之阿。朝食（《类聚》作拾。乐府同。）野粟。夕饮冰（《类聚》作清。）河。（乐府作阿。）高飞畏鸱鸢。下飞畏网罗。辛伤伊何言。怵迫良已多。诚不及青鸟。（《类聚》作雀。）远食玉山禾。犹胜吴宫燕。无罪得焚窠。赋命有厚薄。长叹欲如何。（○本集三。又《乐府诗集》六十八、广《文选》十四并作空城雀。《诗纪》五十。又《类聚》九十二作空城雀诗。引阿、河、罗、禾、窠、何六韵。）

