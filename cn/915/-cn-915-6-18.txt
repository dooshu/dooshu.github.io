◎恭帝

帝讳德文，字德文，安帝同母弟。初封琅邪王，历中军将军、散骑常侍、卫将军、开府仪同三司，加侍中，领司徒，录尚书事，元兴初迁车骑大将军。桓玄辅政，进太宰。及纂位，以为石阳县公。玄平，复为琅邪王，领徐州刺史，拜大司马，领司徒。以义熙十四年十二月即位，改元元熙，在位二年，禅于宋，封零陵王。永初二年遇弑，谥曰恭皇帝。案：《宋书·王歆之传》云：恭帝即位，迁黄门待郎，领著作郎。凡诸诏奏，皆其辞也。今以禅让诏策编入韶之集中。

