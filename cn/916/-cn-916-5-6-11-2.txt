【和元日雪花应诏诗】

从候昭神世。息燧应颂道。玄化尽天秘。凝功毕地宝。笙镛流七始。玉帛承三造。委霰下璇（岁时杂咏作□。）蕤。叠雪翻琼藻。积曙境宇明。联萼千里杲。掩映顺云（岁时杂咏作雪。）悬。摇裔从风扫。发贶烛侄（岁时杂咏作□侄。）前。腾瑞光（岁时杂咏作光。□。）图表。泽厚见身末。恩逾悟生眇。（岁时杂咏作《耳少》。）竦诚岱驾肃。侧志梁銮矫。（○古今岁时杂咏一作谢玉。《诗纪》四十六。）

