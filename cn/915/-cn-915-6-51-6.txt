◇答范尚书



既有所准，情理可通，故人主权而行之，自君作故，古之制也。古人墨从事，岂情所安，逼於君命之所制，夺於人臣之所屈，乃至於斯。以今方之，事情轻重，岂得同日，而欲执违耶？又今自拜时，未为备礼，暂一致身交拜而已。即之於情，有何不可？且今王氏情事，与国家正同。王命既定，事在必行。（《通典》六十。王息叔仁兄十月亡，至十二月，诏其子与琅邪王昏。拜时，叔仁以丧辞，范尚书与会稽王笺，为申其意。会稽王答。）



