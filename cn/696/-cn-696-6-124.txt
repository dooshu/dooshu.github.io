讨山寇至平昌憩项中丞双溪园


渫云蔽层岭，回溪汎且深。
井邑带长薄，园圃依清浔。
逋逃萃山越，阻化托箐林。
衔命整我师，一举靖崎嵚。
渤海风既邈，广陵事难寻。
孚鱼在秉德，革枭来好音。
怀此修文意，愧彼师武心。
休士憩閒宇，竹石照澄襟。
庭中通远涧，窗际列遥岑。
蕤蕤碧草秀，拨拨紫鳞沈。
撷芳聊可玩，启卷觏所钦。
讵云踪好暇，再奏风中琴。




