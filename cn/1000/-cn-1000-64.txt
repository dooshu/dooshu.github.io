袁说友　渡杨子江遇颠风和霍希文韵三首

危樯恰恰傍金山，风送船回势莫攀。

忘却波涛望金碧，无边阁上几层栏。

袁说友

袁说友　渡杨子江遇颠风和霍希文韵三首

冲涛逐浪不禁寒，何止舟行百丈滩。

柂橹一声江已转，瓜州岸上报平安。

袁说友

袁说友　渡杨子江遇颠风和霍希文韵三首

朝暾下接水光明，风激涛头浪卷层。

衮衮舟帆来复往，江心笑杀几閒僧。

袁说友

