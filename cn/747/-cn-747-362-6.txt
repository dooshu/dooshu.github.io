○对乐官乐司请考判

〈景任乐司博士，教弟子难色，五周成，请进考。所司以不能发蒙教，不进考，不伏。〉

和以人神，文之金石，所以发挥时政，导扬国风。惟景职在伶伦，克谐声律。笙镛以间，本歌颂而知音；钟鼓是陈，谓铿锵之在耳。师也在教，艺则不孤，故得远会生徒，方来胄子。教成难色，功正在於发蒙；奖劝多方，亦何疑於进考？

徐季

季，元宗时人。

