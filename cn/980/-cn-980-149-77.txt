释慧远　瞎堂三句

我有不入驴耳句，日盈月昃未容呈。

出门会得天平错，未出门先举向君。

释慧远

释慧远　瞎堂三句

我有截水停轮句，人天路绝信来稀。

等闲靠却过闲仗，门裹深沙眼{鹩左下换目右换皮}{嗤口换目}。

释慧远

释慧远　瞎堂三句

我有和烟钓月句，山摧海竭是生涯。

到头贫富知恩少，收拾归来总一家。

释慧远

释慧远　瞎堂三句

瞎堂一句分三句，纯钢打就生铁铸。

半夜乌龟脱壳飞，星罗云散无寻下。

释慧远

