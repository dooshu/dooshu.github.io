范成大　宴坐庵

油灯已暗忽微明，石鼎将乾尚有声。

衲被蒙头笼两袖，藜床无地著功名。

范成大

范成大　宴坐庵

五更风竹闹轩窗，听作江船浪隐床。

枕上翻身寻断梦，故人待漏满靴霜。

范成大

范成大　宴坐庵

粥鱼吼罢鼓逢逢，卧听饥鼯上晓鈍。

一点斜光明纸帐，悟知檐雀已穿窗。

范成大

范成大　宴坐庵

跏趺合眼是无何，静里惟闻鸟雀多。

俗客叩门称问字，又烦居士起穿靴。

范成大

