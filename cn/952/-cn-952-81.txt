白玉蟾　春晚行乐四首

一点春山一点愁，一丝暮雨一声鸠。

病中况更缘诗苦，夜去可堪无酒休。

白玉蟾

白玉蟾　春晚行乐四首

今夜遥知春欲归，望春不极立多时。

草迷野渡东西岸，月挂寒松上下枝。

白玉蟾

白玉蟾　春晚行乐四首

晓雨初收翠霭浓，此番二十四番风。

忽惊春暮翻为雪，乃是杨花飞满空。

白玉蟾

白玉蟾　春晚行乐四首

落红庭院绿池塘，语燕啼莺亦可伤。

霁柳吹花春已老，暝槐成幄日初长。

白玉蟾

