◎烛影摇红

王都尉有忆故人词云："烛影摇红，向夜阑，乍酒醒，心情懒。尊前论证为唱阴关，离恨天涯远。无奈云沉雨散。凭阑干、东风泪眼。海棠开後，燕子来时，黄昏庭院。"徽宗喜其词意，犹以为不尽宛转，遂令大晟乐府别撰腔。周美成增损其词，而以首句为名，谓之烛影摇红云："芳脸匀红，黛眉巧画宫妆浅。风流天付与精神，全在娇波眼。早是萦心可惯。向尊前、频频顾盼。几回相见，见了还休，争如不见。 烛影摇红，夜阑饮散春宵短。当时谁会唱阳关，离恨天涯远。

争奈云收雨散。凭阑干、东风泪满。海棠开後，燕子来时，黄昏庭院。"［古今词话］

