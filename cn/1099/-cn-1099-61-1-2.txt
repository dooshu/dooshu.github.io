○軍務等事 【 邊防】

驗得遼東山川險阻、林木茂密、地方窄狹、虜賊間或侵犯、難於久住、陝西延綏、邊備頗固、少見賊入、寧夏恃賀蘭山之險、甘肅止一線之路、且屯堡數多、賊人不等、惟大同宣府一帶。山川曠濶。水草便利。往過來續。未有寧歲。臣奏准修理邊備、訪得宣府墩臺。止用石塊疊砌。此則易于毀圯不用漿泥坐縫又無懸樓。臣於本月十四日、行令總兵官周玉即照原發墩樣成造、每墩摘撥操熟神鎗五把、砲二箇、長鎗四根、并弓箭等器、共用十人守備非操熟者勿用守墩人少故用器更宜精利如果懸樓長木。未曾採有。及或採有丈尺不勾者。或二根三根接長一根用之給還官價。及令宣府公差都指揮孫成仔細相看、大同輸溝新墩修築方法回還、傳說依此而行。續據京營都指揮顧剛等一十二員、管領京軍二萬到來、分派地分亦須體貼人情臣酌量路遠倍勞以近就近分撥宣府一萬三千四百有零。大同東路陽和城六千六百有零。在宣府者本月二十四日上工。在陽和者二十九日上工令做輕省工役如剷山挑壕之類。其餘築墩打窩勞甚之事。未曾使令。近因天氣炎熱。本年二月二十五日肅敏將作如此細密不减陶士行令去渾源蔚州山塲陰林採打懸樓木料每人日採椽二根。木一根。就山塲堆放。聽候載用。續報達賊近邊日遣輕騎窺伺攻墩等項。臣先機調度地方以獨石為首柴溝堡為尾軍馬以總兵官所領者為首遊擊所領者為尾麟次分布。其一總兵官。其二鎮守廵撫官其三副總兵其四遊擊。務要聲勢相援。會同所在城堡軍馬相兼防禦。相機戰守。其參將宋澄所守四海冶等處。切近天壽山。又在總兵等官會議處置。本月二十八日、行令總兵官周玉遵行、續因宣府墩臺被賊攻圍数多、行令總兵官周玉、會同鎮守廵撫官趁今賊營頗遠。前項墩臺應該作何防。禦。及早計慮。每墩該撥幾人。該用何等器械。不致墩臺失陷。明白回報、毋得臨期推托、除京營做工官軍二萬、令其將所採木料見數堆垛明白、隨即放回外、候邊事稍寧將新墩閱實奏報施行、

