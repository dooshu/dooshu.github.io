袁说友　复次韵四首

诸李辞章推李白，向来蜀道赋噫吁。

房陵山险犹如许，石穴巴节定不诬。

袁说友

袁说友　复次韵四首

昔上瞿塘滟澦堆，盘涡如井放舡开。

山行欢喜今非错，备见捎濆漩来。

袁说友

袁说友　复次韵四首

十里髻鬟谁绾结，半天苑翠自嶙峋。

教儿莫惮依山住，阔领裁衣尽土人。

袁说友

袁说友　复次韵四首

病肺还沽竹叶青，小园春去尚深扃。

春衫红药强相比，婢子可怜无性灵。

袁说友

