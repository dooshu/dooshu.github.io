积：阴将大闭，阳尚小开，山川薮泽，万物攸归

初一：冥积否，作明基。。测曰：冥积否，始而在恶也。

次二：积不用，而至于大用，君子介心。。测曰：积不用，不可规度也

次三：积石不食，费其劳力。。测曰：积石不食，无可获也。

次四：君子积善，至于车耳。。测曰：君子积善，至于蕃也。

次五：藏不满，盗不赢。。测曰：藏满盗赢还自损也。

次六：大满硕施，得人无亢。。测曰：大满硕施，人所来也

次七：魁而颜而，玉帛班而，决欲招寇。。测曰：魁而颜而，盗之招也。

次八：积善辰祸，维先之罪。测曰：积善辰祸，非己辜也。

次九：小人积非，至于苗裔。。测曰：小人积非，祸所骫也。

