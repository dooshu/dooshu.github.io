○馀霞散成绮赋（以题为韵）

试一望兮，云晚而山晴。白日欲没兮，红霞始生。含江天之霁润，笼烟景之虚明。发光华而不定，若组织之相成。阳文阴漫，乍合乍散。离披晃朗，错杂陵乱。丽云日之几重，铺绮绣之千段。翻光倒景，擢菡萏於湖中；舒艳腾辉，攒くぐ於天畔。照万象於晴初，散寥天於日馀。吐丹气於青嶂，为金光於碧虚。越女浣纱，耻鲜明之莫及；巴姬濯锦，惭光彩之不如。攒红散紫，参差逦迤。状群飞之鸾凤，类丛生之花[B20C]。始一变而舒霞，终一变而成绮。当是时也，则有才子去国，游人别家。泛滥秋景，徘徊霁华。惜赏心之日暮，怅游自於天涯。积九秋之怀抱，对兹夕之烟霞。仰丹霄之愁断，想赤水之路赊。能不沉吟徙倚，卧坐兴嗟。况复云景回午，苍凉愁暮。思摅怀以振藻，返疑忧而失趣。空吟谢客之诗，遐思公孙之赋。

