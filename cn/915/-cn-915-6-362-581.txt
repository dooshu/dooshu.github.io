○王籍等周丧嫁娶议



郑玄以为女于成人，逆降亲，及将出者。昔陈湛以女年过二十，依郑义不责，迁任徐州，不为坐免，久为成比。若含女未过二十，宜如隗奏；若谓郑玄说与礼违，当先除而後禁，不宜制未下而责人也。（《通典》六十，司直刘隗上言，文学王籍周丧娶妻，从事中郎谢潜议云云。）

丁潭

潭字世康，会稽山阴人，为郡功曹，察孝廉，元帝以为丞相西阁祭酒，及帝践阼，拜驸马都尉、奉朝请、尚书祠部郎，为琅邪王郎中令，迁王导骠骑司马，转中书郎，出为广武将军东阳太守，成帝即位，以为散骑常侍侍中，赐爵永安伯，迁大尚书，徙廷尉，累迁左光禄大夫，领国子祭酒本国大中正，康帝初以光禄大夫致仕，卒年八十，赠侍中，谥曰简。



