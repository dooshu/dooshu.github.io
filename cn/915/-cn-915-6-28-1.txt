◇敕世子毗

夫学之所益者浅，体之所安者深。闲习礼度，不如式瞻仪型；讽味遗言，不若亲承音旨。王参军人伦之表，汝其师之。（《世说·赏誉篇》。东海王镇许昌，以王安期为记室参军，雅相知重。敕世子毗云云，或曰：「王、赵、邓三参军，人伦之表，汝其师之。」谓安期、邓伯道、赵穆也。袁宏作《名士传》，直云王参军，或云赵家先犹有此本，又见《文选·齐竟陵王行状》注引《晋中兴书》。）

