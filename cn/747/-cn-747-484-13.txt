○中书门下贺雨表

臣某等言：臣闻王者以诚爱人，以德动天，则交感不违，庶徵时序。顷自春泽愆候，上轸皇情，协用五纪，忧勤六事。暨纯阳之节，雩祷是修，斋心劳虑，恤隐宥过。云触石而兴润，月离毕以呈祥。南亩就功，西成可望。含鼓腹，幼艾相欢。见圣人之化育，符上帝之阴骘。臣等忝列台司，喜万恒品。无任庆踊跃之至！谨奉表陈贺以闻。

