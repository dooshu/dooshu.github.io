方凤　忆同张子长游北山诸名胜

昔与张公子，翩翩访赤松。

重来逾两纪，独去宿孤峰。

古木苍陂映，禅房侧迳通。

夕阴千嶂黑，人静一灯红。

幸及轩车会，宁辞杖履从。

相看如梦寐，健步愧儿童。

春尽山仍好，林深涧忽穷。

天低时堕雨，寺远偶闻钟。

吊古田无鹿，探奇洞有龙。

幽寻穿窈竔，高步蹋玲珑。

灵草多成药，疏篁不作丛。

岚光疑晻暖，野色在空蒙。

下瞰疑无底，言旋复向东。

岩阿依断礱，烟嶂落飞淙。

细路缘苔磴，危桥跨石豥。

泉依山曲曲，云与树重重。

巨刹标名岳，穹垣护亩宫。

倚栏斜日下，入室老僧逢。

零落螭头墨，荒凉马鬣封。

不才持薄禄，终古愧高风。

驰擔云关裹，传觞雪峡中。

追随寻道侣，述作付文雄。

急景真流电，浮生尚转蓬。

后期观岁晏，来往意憧憧。

方凤

