程公许　贺秀岩李工侍七首

桐帽棕鞋带染红，谁能仰箭著虚空。

乞身何幸天从欲，赢得溪堂一笑烘。

程公许

程公许　贺秀岩李工侍七首

潇洒精庐此吒家，暑风一幅岩乌纱。

客来祗可烹茶待，旋督山童汲水花。

程公许

程公许　贺秀岩李工侍七首

白板扉无黛垩妆，碧琅玕渐出垣墙。

卷藏汗简编摩手，賸与离骚谱众芳。

程公许

程公许　贺秀岩李工侍七首

封章三上意拳拳，却恨归无一壑专。

商略浮生皆宁耳，直须勘破劫空前。

程公许

程公许　贺秀岩李工侍七首

双桧蟋极不记年，尽饶红紫竞春妍。

箯舆来往清苕岸，坡颍那能此乐全。

程公许

程公许　贺秀岩李工侍七首

彻桑那复虑风寒，羁客相逢各好看。

谁辦草堂棲子美，会扶藜杖过苏端。

程公许

程公许　贺秀岩李工侍七首

拟结三间剩种梅，要令绕屋积琼瑰。

与公酥酪元同味，投老时须共一杯。







卷54

程公许

