虞俦　虎丘劝农

春事三分破二分，山郊劝相岂虚文。

通宵已过台前雨，破晓谁耕陇上云。

士女携壶方杂还，老癃扶杖亦欢欣。

迂痚为郡浑无补，只把丰年答圣君。

虞俦

虞俦　虎丘劝农

风月联翩别驾分，双凫飞舄总能文。

苔痕点绿山头石，花影浮红水面云。

一舸鸱夷聊尔尔，千岩啼鸟自欣欣。

徘徊斗粟归田缓，堪笑痴顽老使君。

虞俦

