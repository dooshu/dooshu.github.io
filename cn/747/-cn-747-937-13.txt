○本命醮南斗词

伏闻南斗六宫，文昌众圣，寿涯所系，生是司。动植幽微，咸资主统，祈生请福，益露明诚。臣叨荷宠恩，谬司藩部，功无尘芥，过积邱山。而行运之中，方当否塞，宿曜之内，并有照临，敢因章奏之坛，重有祷祈之望。伏冀朱宫上圣，丹阙高尊，垂回凶度厄之慈，开出死上生之路，使一境之兵销革偃，四时之雨顺风调，拯疠魄於穷泉，拔游魂於长夜。降元和之泽，济冥漠之乡，浮不蔽於青天，忠恳获伸於白日。元元之志，仰伫鸿休。不任。

