陆游　春思

兀兀治聋酒未醒，霏霏泼火雨初晴。

愁看入户桃花片，闲听争巢燕子声。

百疾侵陵成老大，一春转盼又清明。

兰亭禹庙浑如昨，回首儿时似隔生。

陆游

陆游　春思

七十老翁身退耕，可怜未减旧风情。

典衣取酒那论价，秉烛看花每到明。

江浦时时逢画楫，寺楼处处听新莺。

此生无复阳关梦，不怕樽前唱渭城。

陆游

