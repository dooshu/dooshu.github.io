刘克庄　左目痛六言九首

深碧非少林祖，暴赤疑归宗僧。

何须近青藜杖，不愿如紫石棱。

刘克庄

刘克庄　左目痛六言九首

亲灯似鸱撮蚤，对卷如獭祭鱼。

今已作白头观，昔曾校黄本书。

刘克庄

刘克庄　左目痛六言九首

诗到歌行尤妙，传与国语并行。

艰辛张籍病瞎，浮夸左丘失明。

刘克庄

刘克庄　左目痛六言九首

昏花废干禄书，麻嗏类辟瘟符。

草字见嗤醉秃，小楷难付官奴。

刘克庄

刘克庄　左目痛六言九首

晚岁甘为瞽史，前身不是离娄。

喜梵夹书送老，恶巾箱本如雠。

刘克庄

刘克庄　左目痛六言九首

儒医诊肝脉去，小童负药笈从。

吾宁作一目鬼，古曾有独眼龙。

刘克庄

刘克庄　左目痛六言九首

熏目不欺暗室，呻吟少下禅床。

悟后尽除业障，定中或放毫光。

刘克庄

刘克庄　左目痛六言九首

早耽蔡谱华妙，晚受聃书深长。

始悟擘红异味，不如守黑单方。

刘克庄

刘克庄　左目痛六言九首

阁上束三千卷，墙角弃二尺檠。

此玉函方不载，无金篦刮亦明。

刘克庄

