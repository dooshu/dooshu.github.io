○璽書錄序 【 山西巡撫】

國家建都北方、控制胡虜為近、自都城至居庸不百里。至獨石不數百里。即虜境。其間城堡之設。藩衛之寄。視他處尤要。於是宿重兵。選驍將。謹烽堠。嚴廵哨盖制敵禦寇。法宜慎密。總戎者固難乎其人。而其指示方略。防革奸弊。勸賞黜罰之責、則惟熟于政體。老于世故。廉公有為。文臣一人者是任。又難乎其人焉。　皇上即位之三年、獨石等處缺文臣協贊戎政、詔舉在位僉議、以山西右參政葉盛才德卓異、因具名以聞、　上曰。工留意人才若此何患不治是嘗任兵科都給事中者。屢進讜言。叮属大事。朕固識之。即日降敕諭俾往隸其事。自土木之変獨石弃而不守文莊開府乃復時獨石八城堡。承漫散之餘。兵皆新集。倉無宿儲。人無固志。盛奉命惟謹。晝夜規畫。至廢寢食。未幾庶事修舉。兵容振肅。廩庾充實。人樂戰守。用是朝廷無北顧之憂。厥功懋矣。盛在邊凡五載。所奉璽書四十餘通。茲特具錄属輅序。將什襲以為寶訓。臣輅備員內閣、每邊方有警、　皇上率御便殿。召臣等預議。親授成算。俾撰勑往諭、如盛所錄是巳。雖然、璽書所及、或因邊報、或因奏請、隨事諭旨、　皇上垂意邊政、此特一二耳、而盛以雄才偉略、其所施設。盖有出於璽書之外者、如立社學置醫坊、設煗舖築義塚、利人之事、難於枚舉、可謂克當閫寄者矣、胡虜遁迹、居人安堵、有臣如此、　上復何憂、昔裴度節度河東、朝廷遣使宣諭曰、為朕臥護北門可也。盛嘉勞賜級。璽書將復就道矣。

