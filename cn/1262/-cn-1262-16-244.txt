沈允临书屏：

姑苏参议沈长倩(允临)幼子与徐太史勿斋(汧)议姻，或恶长倩，以徐馆选，必绝婚得之。长倩拈古事书屏曰：长庆中王起知贡举，欲以白敏中为状元，嫌其与贺拔惎往还，密令亲知致意。敏中跃出，悉以实告曰，一第何门不可致，奈何轻绝至交？相与尽醉。起闻之曰，我比祗得敏中，今当更取贺拔惎矣。



