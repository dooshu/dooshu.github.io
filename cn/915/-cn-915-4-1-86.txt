◇敕冯异（二年十一月）

三辅遭王莽、更始之乱，又遇赤眉、延岑之弊，兵家纵横，百姓涂炭。将军今奉辞讨诸不轨。兵家降者，遗其渠帅，皆诣京师；散其小民，令就农桑；坏其营垒，无使复聚。征伐非在远战掠地，多得城邑，要在平定安集之耳。吾诸将非不健斗，然多好虏掠，为小民害。卿本能捡吏士，勉自修整，无为郡县所苦。（袁宏《后汉·光武纪》四。又见《后汉·冯异传》，有删节。）

