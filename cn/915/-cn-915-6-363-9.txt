○蜘蛛赋（并序）



啸咏蓬庐，敖步丘园，览蜘蛛之为虫焉，乘虚运巧，构不假务，欲足性命，萧然靖逸，良可习也。



伊蜘蛛之为虫，纵微性乎天壤，禀妙造于化灵，忽有碍而无相。吐自然之纤绪，先皇羲而结网，冯轻罗以隐显，应大明之幽朗。（《御览》九百四十八）

车胤

胤字武子，南平人，桓温辟为从事，进主簿，迁别驾征西长史，宁康初为中书侍郎，封关内侯，累迁侍中，太元中领国子博士，迁骠骑长史，拜太常，进封临湘侯，寻为护军将军，隆安初除吴兴太守，辞疾不拜，加辅国将军丹阳尹，迁吏部尚书，为元显所逼死。



