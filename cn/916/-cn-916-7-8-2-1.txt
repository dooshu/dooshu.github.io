【九日侍宴乐游苑正阳堂诗】

六（岁时杂咏作上。文苑、《御览》同。）郡良家子。幽并游侠儿。立乘争钦羽。侧（《类聚》作倒。）骑竞纷驰。鸣（岁时杂咏作明。文苑、《御览》同。）珂饰华□毛。金鞍（岁时杂咏作袍。文苑同。）映玉羁。膳羞殚海陆。和齐□氐（《类聚》作眠。广《文选》同。岁时杂咏作视。）秋宜。

云飞雅琴（《初学记》作乐。文苑云。《类聚》作乐。）奏。风起洞箫吹。曲终高宴罢。景落树阴移。微薄承（岁时杂咏作□。）嘉惠。饮德良不赀。（文苑作訾。）取效绩无纪。感恩心自知。（○《类聚》四。《初学记》四。古今岁时杂咏三十三。文苑英华百七十三。《御览》三十二及广《文选》九作九日侍宴乐游苑诗。《诗纪》八十八。）

