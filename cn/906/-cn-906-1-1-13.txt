齐房


一曰《芝房歌》。《汉书·武帝纪》曰：“元封二年夏六月，甘泉宫内中产芝，九茎连叶，作《芝房之歌》。”应劭云：“芝，芝草也。其叶相连。”《瑞应图》云：“王者敬事耆老，不失旧故，则芝草生。”“内中，谓后庭之室也。”故诏书曰“上帝溥临，不异下房，赐朕弘休”是也。《礼乐志》曰：“《齐房》，元封二年，芝生甘泉齐房作。”

齐房产草，九茎连叶。宫童效异，披图案谍。玄气之精，回复此都。蔓蔓日茂，芝成灵华。





