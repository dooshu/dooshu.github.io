陆游　东窗偶书

东窗终日静愔愔，消尽平生幻妄心。

秋气未催群木脱，老怀先感百虫吟。

屏风叠邃思庐阜，冠子峰高忆少林。

安得吾身且强健，一藤随处更幽寻。

陆游

陆游　东窗偶书

万事何曾有速淹，熊鱵鱼腹自难兼。

山川置掌犹能取，日月无胶可得黏？

稚子幸堪持几杖，老生元自惯齑盐。

清晨临镜还三叹，雪颌今年无处添！

陆游

