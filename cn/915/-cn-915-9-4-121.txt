◇皇太子讲学碑

皇太子氵存雷种德，重离作两，业冠孟侯，道高上嗣，宫坛累仞，高山仰止。承华之闼，更似通德之门；博望之园，反类华阴之市。家丞庶子并入四科，洗马後车，俱通六学，转金路而下辟雍，ㄧ玉裕而经槐市。详其悬镜高堂，衢樽待酌；瞻後忽前，博文约礼。将使东极长男之宫，不独铭於银榜；南皮太子之序，岂徒擅於金碑。（《艺文类聚》五十五，《初学记》二十一。）

