朱槔　折山道中六言寄涌翠道人

折山有路可上，他日云藏万家。

用处何曾触石，一禅指顶天涯。

朱槔

朱槔　折山道中六言寄涌翠道人

云暖纲横危磴，日沉舟泊平沙。

歡乃一声归去，炊烟遥起芦花。

朱槔

朱槔　折山道中六言寄涌翠道人

牛卧黄茅冈底，鹭归红叶村边。

可是太平无象，溪桥醉舞华颠。

朱槔

朱槔　折山道中六言寄涌翠道人

玉梅无意相恼，嗾人烟雨疏疏。

拟写个中妙处，语烦不到西湖。

朱槔

朱槔　折山道中六言寄涌翠道人

草枯虫跃惊响，溪静鱼行闪光。

只么时时管带，可须细细商量。

朱槔

朱槔　折山道中六言寄涌翠道人

既有女名灵照，何妨自作维摩。

要见诸天办供，问他风月山河。

朱槔

