【赠周散骑兴嗣诗二首】

子云好饮酒。家在成都县。制赋已百篇。弹琴复千转。敬通不富豪。相如本贫贱。共作失职人。包山一相见。（○文苑英华二百四十七。《诗纪》八十二。）

昔（《类聚》字缺。《初学记》、文苑作吾。《诗纪》云。一作吾。）贤当路者。声名振华夏。朱轮玳瑁牛。（《诗纪》作车。）紫□连钱马。朝花舞风去。（《诗纪》云。一作中。）夜月窥窗下。想君贵易朋。居然应见舍。（○《类聚》三十一。《初学记》十八。文苑英华二百四十七。《诗纪》八十二。）

