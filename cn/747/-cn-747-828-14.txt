○谢江陵借宅启

某启。伏以衮荒扉夙掩，荜路今飘。虽曳裾果在於朱门，而握何妨於白屋。伏蒙令公奖以来能择地，去俟朝天。恐马援之灾氛，宁逃漏湿。念扬雄之风雨，须托。特借华居，俾安滞迹。况复床分上下，器备圆方。障锦飘红，则土皆被绣。幕云浮翠，则木鲜呈材。爱忽异於吾庐，误将同於君室。遂得弥宽后，更尽依刘。宛如夫子之墙，不在隶人之馆。揣循涯分，戴恩光。家虽丧而狗已如归，关欲度而鸡不难学。馆开碣石，略为邹衍之身。台认章华，永荷楚王之德。下情无任感遇激切之至，伏惟俯赐鉴察。谨启。

