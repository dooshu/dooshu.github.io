苦雨篇

阶前不合蛟龙走瀑布飞腾穿户牖屡惊骤雨怒翻盆更看飞雹大如斗九衢万户皆洪涛苍穹下坠滹沱高垣倾壁塌知何限但闻野哭声嘈嘈我栖客馆作官署屋漏更无容膝处儿童狼藉坐泥中叠架匡牀暂箕踞老夫食性怕炊煤河鱼疾发腹轰雷寸薪尺璧那可得蛙生尘釜空裵北尝苦旱南苦雨防河掘尽中州土竹竭山平瓠子愁幽燕又见商羊舞淫淫日夜忧如何海陬未息长鲸波

