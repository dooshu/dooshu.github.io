○上內閣趙沈二相公并田大司馬 【 破播情形】

兵以八路進。賊勢難應援。亦難防守。故只集兵關內以俟鏖戰。三月二十九戰水西兵。四月初三日戰綦江兵。即劉綎兵也此二枝於八路中稱最勁矣。然皆先敗而後勝。之。可見賊亦勍敵未易與也。水西初敗扌?負兵千餘大頭目柯阿箇之二子俱重傷。但三司恥敗。不盡報耳。初四日以後戰合江兵連二日。不分勝敗至初七日投文詐降。吳廣亦詐應之而嚴為備。至初八日捲上來戰。廣力戰敗之。初十日賊集其眾苗而誓之曰爾單不為我盡力。我今上囤。任官兵殺爾矣。眾苗曰合江手硬。南川馬孔英及西石二司兵也綦江銃狠。委難相敵。明當敵南川耳。至十一日詐降南川。十二日刼營。先巳審出。伏兵待之。復敗而去。於是父子相哭而上囤矣。十六日川兵四路始會而約期。十七日南川兵先至囤下。各有殺傷。日暮據其關。十八日綦江兵至。盡掃其囤下周圍之子囤苗兵有殺者。有散者。有去而投水西者。今囤下巳無苖賊。惟率兵保囤。然無足慮也。田一鵬楊兆麟等五十一人。刻血為盟。謀內變。巳差人告高推官、領有執照矣。內一人楊一元者泄其事。賊盡縳之。殺其妻子。事遂不成。然自此心腹盡潰。父子相疑。今但督兵四面攻之。彼事急不自焚。則為人所執。必不能逃也。水西原是觀望。後以烏江之事。人多歸咎於彼之??欺弄。龍直移文責之。遂懼而與之戰、又誘執其頭目。又率兵隨川兵攻囤。若急急焉表其忠順者。所謂吳元濟就擒。王承宗破膽者也。夷人情事自是若此。彼不為我害即□况且為我用乎今而後但當問緩急。無復虞利鈍。然龍亦且謹之又謹以圖萬全。賊一日未死未敢一日安枕臥也。臨楮可勝惶悚之至

皇明經世文編卷四百二十四終







