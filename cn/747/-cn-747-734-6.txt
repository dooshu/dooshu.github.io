○第三问

问。夫才之居人也，自中正降，短长之不相侔甚矣。今士非列於朝请者，必仰於吏部。故岁调试千馀人，即假疑於事，使对书决之。亦有冒买其书者，莫有所禁。其取舍之程，考於字句耳。夫栌甍轭辐之具也，细不掩短，狭不模挠，随用有辏。於今士一规而选，授於殊执，岂果尽其性哉！欲去书判之选，则有司者无以为准约，未知何以而得其中也。惟陈必中之言，以程斟酌之度。

