李曾伯　挽陈勉斋文昌二首

几年间气一全才，天以经纶属勉斋。

动盛十年词两制，寿开九袠位三阶。

公於南国恩尤在，人惜东山望莫偕。

岁晚倏闻梁木坏，君王应亦为伤怀。

李曾伯

李曾伯　挽陈勉斋文昌二首

忆昨从军辱己知，不图二纪踵前规。

人非城是黄粱梦，地老天荒白发悲。

堕泪忍看羊祜传，伤心徒和魏公诗。

勉旃衣钵芝兰事，传取清风百世师。

李曾伯

