○泾渭合流赋（以题为韵）

游者感异源而合趣，指泾渭於秦树。泾如经也，自北面是南流；渭若纬焉，从西而东注。惟相近以不息，势使然而自遇。其，昔既闻之於诗；汤汤其流，今同状之为赋。夫至清者渭，至浊者泾。惟清也，鉴物之道著；惟浊也，含垢之义形。共导金气，咸通井星。混殊流之昭晰，成一带之潆氵亭。初以纵乱横，似争长而难杂；终以洁受污，何极暌而乃合？禹功之所两存，汉苑斯焉博纳。乍异其色，觉游鳞之隐见；必同科声，带长风之萧飒。象昭回之可求，歌郑白这有由。饮马投钱，足以发明廉士；决渠降雨，足以殷富神州。既相宏以利物，宁自异乎并流。知之者齐我以不不昧，感之者比我於一薰一莸。斯乃柔以长存，和之足贵；近则顺洪河之纡直，远则成沧海之渭。同功一体，叶灵通气。信殊谷洛之流，宁爽淄渑之味。夫然，彼独清而无偶，非达识之所谓。

