题孙公遗爱祠


山拔天门峻，湖连汉水。
惠人不可见，此地有遗祠。
邑是沧浪汇，民愁沮洳危。
自公驱五马，啣命总嘉师。
杼柚忧亡屋，幽茕询寡嫠。
野荒开沃壤，逋豁起疮痍。
政以催科拙，才缘盘错知。
潜沱疏惠泽，岩谷被恩私。
绩奏吴公最，人怀杜母慈。
来沾甘雨润，去望德星移。
庙貌存遗像，丰碑表去思。
有灵歆俎豆，无地返旌旗。
菉竹含新箨，甘棠老故枝。
高风长邈矣，怀古独凄其。
骏发光逾远，鸿庥歘未衰。
生申钟岳秀，梦说起岩居。
廊庙瞻风雅，云霄振羽仪。
衣冠夸奕世，声藉冠当时。
运偶龙兴日，恩须凤诰。
荣名兼世美，千载仰芳规。





