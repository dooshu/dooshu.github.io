◇与辅国将军鲜于辅书（黄初五年）

夷狄不识文字，故校尉阎柔保我于天子。我与素利为雠，往年攻击之，而田校尉助素利，我临阵使琐奴往。闻使君来，即便引军退。步度根数数钞盗，又杀我弟，而诬我以钞盗。我夷狄虽不知礼义，兄弟子孙，受天子印绶。牛马尚知美水草，况我有人心邪？将军当保明我于天子。（《魏志·轲比能传》）

