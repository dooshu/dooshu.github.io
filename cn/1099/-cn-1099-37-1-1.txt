○言河灣治河三策疏 【 河湾治河】

計開

一置造水門臣聞水之性可使之通流。不可使之堙塞昔禹鑿龍門闢伊闕。無非為疏導計故漢武之堙瓠子。終弗成功、漢明之疏汴渠。正?俞年著績。此其明驗也世之言治水者雖多。然於沙灣。獨樂浪王景所述制水門之法可取。葢沙灣地土皆沙。易致土?册决。故作壩作閘。皆非善計。臣請依景法為之。而加損益於其間。置門於水而實其底。令高常水五尺。水小則可拘之以濟運河。水大則疏之使趨於海。如是則有通流之利。無堙塞之患矣

一開分水河凡水勢大者宜分小者宜合分以去其害。合以取其利。今黃河之勢大。故恆衝决。運河之勢小。故恆乾淺。必分黃河水。但苦沙多易淤耳合運河。則可去其害而取其利。請相黃河地形水勢。于可分之處。開成廣濟河一道。下穿濮陽博陵二泊。及舊沙河二十餘里。上連東西影塘。及小嶺等地。又數十里餘。其內則有古大金隄。可倚以為固。其外則有八百里梁山泊。可恃以為泄。至於新置二閘。亦堅牢可以宣節之。使黃河水大。不至泛濫為害。小亦不至乾淺。以阻漕運。

一挑深運河。臣惟水行地中。避高趨卑。勢莫能遏。故河道深。則能蓄水。淺則弗能。今運河自永樂間。尚書宋禮即會通河浚之。其深三丈。其水丈餘。但以流沙。汶四之水清尚有此患安可引入黃河耶地形口可緩胡桃濬急則嚴閘禁可也恒多淤塞。後平江伯陳瑄為設淺鋪。又督軍丁兼挑故常疏通。久乃廢弛而河沙益圩不已。漸至淺狹。今之河底乃與昔之岸平其視塩河上下固懸絕。上比黃河來處。亦差丈餘下比衛河接處。亦差數尺。所以取水則難走水則易誠。宜浚之如舊。

