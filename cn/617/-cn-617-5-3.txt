海上行程之三


【原文】

十二日，辰刻，过马齿山。

山如犬羊相错，四峰离立，若马行空。计又行七更，船再用甲寅针，取那霸港。回望见迎封船在后，共相庆幸。历来针路所见，尚有小琉球、鸡笼山、黄麻屿，此行俱未见。闻知琉球伙长，年已六十，往来海面八次，每度细审，得其准的。以为不出辰卯二位，而乙卯位单，乙针尤多，故此次最为简捷，而所见亦仅三山，即至姑米。针则开洋用单辰，行七更后，用乙辰，自后尽用乙。过姑米，乃用乙卯，惟记更以香，殊难凭准。

念五虎门至官塘，里有定数，因就时辰表按时计里，每时约行百有十里。自初八日未时开洋，讫十二日辰时，计共五十八时。初十日暴风，停两时。十一日夜，畏触礁，停三时，实行五十三时，计程应得五千八百三十里。计到那霸港，实洋面六千里有奇。

据琉球伙长云：海上行舟，风小固不能驶，风过大，亦不能驶。风大则浪大，浪大力能壅船，进尺仍退二寸。惟风七分，浪五分，最宜驾驶，此次是也。从来渡海，未有平稳而驶如此者。于时，球人驾独木船数十，以纤挽舟而行，迎封三接如仪。辰刻，进那霸港。先是，二号船于初十日望不见，至是乃先至。迎封船亦随后至，齐泊临海寺前。伙长云：从未有三舟齐到者。



【注释】

马齿山：今日本冲绳县庆良间诸岛。



甲寅针：罗盘。



那霸港：今日本冲绳县那霸市港口。



小琉球：即琉球屿，位于台湾省屏东县西南外海。



黄麻屿：黄尾屿。钓鱼岛附属岛屿之一。



伙长：海船上掌管罗盘的人。



开洋：开航。



五虎门：位于今福建福州府长乐县的河道。



官塘：今广东潮州市湘桥区下辖镇。



有奇（jī）：有零头。奇，零数。



壅（yōng）：阻塞





