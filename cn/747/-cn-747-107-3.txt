○定检校官所纳礼钱诏

会府华资，皇朝宠秩，凡г新命，各纳礼钱。爰自近年，多隳旧制，遂致纪纲之地，遽成废坠之司。况累条流，就从减省，方当提举，宜振规绳。但缘其翊卫勋庸，藩宣将佐，自军功而迁陟，示恩泽以奖酬，须议从权，不在其例。其馀自不带平章事节度使及防御团练刺史使府副使行军已下，三司职掌监务官州县官，凡关此例，并可徵纳。其检校官自员外郎至仆射，祗初转一任纳钱，若不改呼，不在徵纳。仍委尚书省部司专切检举置历，逐月具数申中书门下。

