毛直方　渔父辞

万里清江两浆船，一竿一缕水云边。

平生不识书与剑，也得醉饱供间眠。

毛直方

毛直方　渔父辞

呼儿买米得新粳，渔村且喜见秋成，

今朝尝新莫草草，好钓鲈鱼来煮羹。

毛直方

毛直方　渔父辞

得鱼穿柳持上溪，溪村杳杳屋稀稀。

莫怪渔翁头易白，去年买鱼人又非。

毛直方

毛直方　渔父辞

黄旗纲运牛马走，皂衣追呼鸡狗喧。

深傍芦花摇橹去，遥望渔人是水仙。

毛直方

毛直方　渔父辞

本无租赋本无田，不知历日不知年。

谁信渔家小船上，犹是无怀并葛天。

毛直方

毛直方　渔父辞

黄昏船泊有邻居，明朝船散又还无。

君笑我如浮萍草，我看君似水井凫。

毛直方

毛直方　渔父辞

溪桥竹边有酒沽，携鱼换酒满葫芦。

篷头月上不觉醉，自卷芦叶吹呜呜。

毛直方

