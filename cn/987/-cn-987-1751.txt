苏轼　用前韵答西掖诸公见和

双猊蟠础龙缠栋，金井辘轳呜晓瓮。

小殿垂帘白玉铜，大宛立仗朱丝鞚。

风驭宾天云雨隔，孤臣忍泪肝肠痛。

羡君意气风生痤，落笔纵横盘走汞。

上樽日日泻黄封，赐茗时时开小凤。

闭门怜我老太玄，给札看君赋云梦。

金奏不知江海眩，木瓜屡费瑶琼重。

岂谁蹇步苦追攀，已觉侍史疲奔送。

春还宫柳腰支活，水入御沟鳞甲动。

借君妙语发舂容，顾我风琴不成弄。

苏轼

