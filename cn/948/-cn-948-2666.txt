陆游　三月十六日至柯桥迎子布东还

江国常年秋雁飞，吾儿远客寄书稀。

道途一见相持泣，邻曲聚观同载归。

草草杯盘更起舞，匆匆刀尺旋裁衣。

从今父子茅檐下，回首人间万事非。

陆游

陆游　三月十六日至柯桥迎子布东还

我似伤禽带箭飞，更怜汝作雁行稀。

异时恐抱终身恨，此日宁知徒步归。

万里外应劳远梦，三年前已挂朝衣。

断编蠹简相从老，绝念功名亦丈非。

陆游

