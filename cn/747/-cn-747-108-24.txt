○答萧希甫奏释天成以前罪人敕

丧乱之际，不可以法行；致理之初，渐宜於刑措。萧希甫官居谏省，职本匦涵，虑黎民年有雠嫌，致法寺愈烦谳议，特塞纷争之路，请申昧爽之朝，言出忠诚，事关理本，载许论奏，合议施行。宜自天成元年四月二十八日已前，罪无轻重，一切不问。其已经勘穷推鞫者，须见罪状，其馀即依所奏。

