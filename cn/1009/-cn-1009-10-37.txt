赵必象　挽陈东湖

诸公凋谢尽，此老鲁灵光。

笔砚生涯旧，诗书福泽长。

春园名独乐，秋圃赋寒香。

谁续斯文脉，元方与季方。

赵必象

赵必象　挽陈东湖

东湖地百弓，左柳右芙蓉。

老屋三间月，童颜七十翁。

晓凉快吟屦，晚霁醉渔篷。

一夜西风惨，池荷不敢红。

赵必象

赵必象　挽陈东湖

吾善养吾存，衡茅道更尊。

书声响三世，诗派禅诸孙。

今古自秦晋，山林有绮园。

临风涕如雨，一些试招魂。

赵必象

赵必象　挽陈东湖

邯郸法梦觉，归卧读书林。

投老菊三径，忧时雪一簪。

鱼安知我乐，鸥自识翁心。

已矣锺期死，眼前谁尝音。

赵必象

