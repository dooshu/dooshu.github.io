魏野　依韵和长安龙图陈学士登煕煕台之什二首

鹑野龙图陈学士，迎秋登眺称英奇。

一声玉管风流处，百尺金台雨霁时。

云近上清争缥缈，山连太白斗参差。

碧纱他日裁多少，笼得园园寺寺诗。

魏野

魏野　依韵和长安龙图陈学士登煕煕台之什二首

台号煕煕倚半空，新秋景好与春同。

朱衣吏列登临处，百二山河一望中。

魏野

