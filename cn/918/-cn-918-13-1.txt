○清钱粮

任内钱谷、每年虽有奏销清册。然解支欵项不无移换就急支透暂那以致从前奏册。逐项虽清而节次通盘犹多未楚须将所移之项。在民欠者。催完补孔。透那之数。在官役者追补还仓必起解条条如额既无毫忽之遗存留欵欵皆清亦无多寡之谬不惟全任内经手之考成即可作离任交盘之定案至于存留一项惟各役工食。或因公事而透支。或尚在官而未给。透支者穷役难偿。少则代赔。多则抵兑别役。未给者通查给数贫则补与。殷则取领批存或亦情理之宜行总须平日之恩均何致兹时之较量否则解支不清。那空无补。致滋新任之留难。而未给之奸徒乃乘机负义不告官而告役指称作弊侵吞。新任稍有不洽用是持其柄而摇之则调停多费申揭损声皆于是乎在矣。然此务而留心于 期将届之前恐迟则时日仓卒料理之弗遑耳。

