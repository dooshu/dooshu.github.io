○送贾中允之襄阳序

孔宣父说儒者之行，有自立焉，有近人焉，有交友焉。研精六艺，较明旧史，贯天人之际，探得失之源非自立欤？仗义而居，立信为宝，难得易失，不谋苟合，非近人欤？终始之要胶固也，患难之失身命也，益者损者，吾其择焉，非交友欤！，夫然，则道之要胶固也，患难之失身命也，益者损者，吾其择焉，非交友欤？夫然，则道之将行，周流四海而无匮者，庸可既乎！顷年隐庐山之雾，去秋举湘江之帆，闻有道而来，终有得而去。所合必义，所依必仁，凡诸揖奉惜此言别。累卜胜饯，屡邀醉心，虽云蒸雾毒，犹胜炎风；而疏桐衰柳，亦傍秋色。时之所感，事有攸会，切於觐问而速是行者，则尚书季父。领镇南之军，伐淮西之叛，方除天地之害，载戢干戈之威。用重望系人，渴日为久，与尚书备相知之分，忆昨执手，于今三年，负累遐荒，莫由展礼。南北不援，我劳如何？愿即寤寐之勤，永奉通明之德。

