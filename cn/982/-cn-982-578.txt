司马光　赏花钓鱼二首

飞廉通上苑，鴗鹊带天渊。

树色含春雾，波光静晓烟。

香飘仙伏外，花舞御卮前。

籫籫文竿袅，簁簁素鲔鲜。

误陪金马籍，愧奉柏梁篇。

愿献南山寿，宸游侍秘年。

司马光

司马光　赏花钓鱼二首

日丽芙蓉阙，春浓太液波。

苑门鸣玉集，辇路翠华这。

芳树周阿密，嘉鱼在渚多。

浮英入樽斝，颁首出蒲荷。

人乐熙熙德，臣赓旦旦歌。

万生同鼓舞，相与醉天和。

司马光

