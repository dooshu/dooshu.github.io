【燕歌行】

〖七言〗

孟冬初寒（万花谷作节。）节（万花谷作寒。）气成。悲风入闺霜依庭。秋蝉噪柳燕辞（乐府作栖。广《文选》同。）楹。念君行役怨边城。（万花谷作廷。）君何崎岖久徂征。岂无膏沐感鹳鸣。对君不乐泪沾缨。辟窗开幌弄秦筝。调弦促柱多哀声。遥夜明月鉴帷屏。谁知河汉浅且清。展转思服悲明星。（○《乐府诗集》三十二。广《文选》十四。《诗纪》四十七。又万花谷後四十引成、庭、盈、廷四韵。）

