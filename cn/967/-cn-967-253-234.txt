李新　送邵马勾二首

飘零愁杀病参军，点点黄泥渍帽裙。

藏火解销秦地铁，骑驴重数华山云。

儿号惟有韩司业，官冷谁怜郑广文。

身世泡沤浑道得，请君一笑北邙坟。

李新

李新　送邵马勾二首

芳菊江蓠泣冷烟，秋风秋雨老行鞭。

尝依故国横经笥，犹忆南堂乞炎仙。

月瘴稍昏斜谷路，渔竿空倚北豩船。

有钱他日邻枌社，待觅嵩阴一顷田。

李新

