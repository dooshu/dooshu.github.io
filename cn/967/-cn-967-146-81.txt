李流谦　寄送张雅州二首

融和盎盎上双鼎，旷度真成万顷陂。

岱华自高元地势，球琳不琢本天姿。

地方千里我无事，春满万家人不知。

预作去思无限意，攀辕送处似迎时。

李流谦

李流谦　寄送张雅州二首

二年学舍冷如冰，岌页龙门许屡登。

可但不遭官长骂，只应独愧小人乘。

身留紫塞天一角，目断朱轮山几层。

为问何时到墙仞，清宵远梦故堪凭。

李流谦

