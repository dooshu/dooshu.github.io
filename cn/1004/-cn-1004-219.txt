张耒　东堂初寒创意作竹屏障门屏脚偶得朽梅枝截用之完固质野可喜二首

丈室新屏用此君，碧琅玕插古槎根。

白云一片当空下，护此寒堂宴坐人。

张耒

张耒　东堂初寒创意作竹屏障门屏脚偶得朽梅枝截用之完固质野可喜二首

简册林中老蠹鱼，年来穷谪尚耽书。

竹屏风下凭乌几，画作柯山居士图。

张耒

