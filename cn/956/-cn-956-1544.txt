方回　州学遇刘元煇胡子游二首

五十年前幼学儿，读书窗下此从师。

前修何限惊埋没，往事无踪隔乱离。

蝉挟晚风穿故阁，蜗凭宿雨蛀残碑。

谁怜昔日垂髫友，白首相逢共赋诗。

方回

方回　州学遇刘元煇胡子游二首

小儿今忽六旬翁，尚忆无人鬼啸风。

三岁棘闱悬造化，两时饭鼓老英雄。

致身卿相谈何易，责备春秋论亦公。

靡灭山林心不愧，岂无穷者胜于通。

方回

