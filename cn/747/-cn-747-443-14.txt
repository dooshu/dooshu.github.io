○为崔大夫请入奏表

臣某言：臣以久违阙诞，岁请朝觐。在宣州日，伏奉德音，且以河南用兵，许臣事平入奏。寻蒙宠命，移镇浙东。臣自至越州，旋经岁序，瞻恋宸极，道路转遥。俯察微躬，疾病国剧，实虑溘先朝露，永谢明时。昨者随表便行，冀蒙圣因昭许，续奉进止，所在令回，伏迫宸严，不敢{曰月}进。臣防身寡智，处众多尤，但恐ゥ谤之声，日闻天听，浸润之渐，将回圣慈，忧疹相并，死亡无日。臣管州郡，幸无逋悬，西河之间，又已宁静。伏愿陛下察臣诚恳，许臣朝谒。实冀犬马之疾，归上国而蠲除；风波之言，仰皇明而昭鉴。无任恳迫之至！

