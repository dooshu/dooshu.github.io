【奉和简文帝太子应令诗】

〖以下五言。〗

太子天下本。元良万国（《初学记》作邦。）贞。周朝推上嗣。汉代（《类聚》作世。）纪（本集作悬。《类聚》作惭。《初学记》、文苑同。）重明。前星涵瑞彩。氵存雷扬远声。三善传（文苑作得。）乐正。百行纪司成。九流遍（《类聚》作通。是。）已辨。七经咸所精。博闻强子政。高才陵长卿。礼遵（本集、《初学记》作尊。是。）逾屈已。德盛益卑情。仙气（本集作菊。文苑同。）贻（《初学记》作胎。《诗纪》云。一作胎。）钟相。儒道推桓荣。延贤博望苑。视膳长安城。园绮随金辂。浮丘侍玉笙。智囊前敛（《初学记》作殿。）笏。端士後垂缨。九仙良所重。四（《类聚》作国。）海更谁（《类聚》作东。）倾。（《初学记》作轻。本集、文苑作垂缨。）班输（文苑作轮。）同策（《类聚》作举。文苑作笨。）乘。甲馆齐蓬瀛。（本集作衡。文苑同○本集。《类聚》十六作奉和简文帝太子诗。《初学记》十作奉和太子诗。文苑英华百七十九。《诗纪》八十八。）

