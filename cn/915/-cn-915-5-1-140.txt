◇报荀

微足下之相难，所失多矣。（《水经·湍水注》。）

绣遏吾归师，迫吾死地。（《水经·湍水注》。）

君之策谋，非但所表二事，前后谦冲，欲慕鲁连先生乎？此圣人达节者所不贵也。昔介子推有言：「窃人之财，犹谓之盗。」况君密谋安众，光显于孤者以百数乎？以二事相还，而复辞之，何取谦亮之多邪？（《魏志·荀传》注引《别传》，又见袁宏《後汉纪》三十，略同。）

