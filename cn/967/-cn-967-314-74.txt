李廳　和二兄书事三首

年少看书耻未多，壮心今岁沛中歌。

带江黄帜有躥跖，举国白头无绛何。

为我忠谋能有几，匪人阿比敢言他。

手攀荆葛藤萝近，敢把新凉取次过。

李廳

李廳　和二兄书事三首

述逃内溃古云多，楚塞群雄尚感歌。

血飨彼猖神苟幸，庙谋非壮士谁何。

将军威信当询众，决胜神机岂谓他。

试把香囊问少子，淝川投策夜过潜。

李廳

李廳　和二兄书事三首

功名於我实何多，只为浮华未浩歌。

两月病痾诚已甚，半头白发似无何。

诏惟选吁将从众，学贵师心在匪他。

当世闻人知不少，片言敢谓众难过。

李廳

