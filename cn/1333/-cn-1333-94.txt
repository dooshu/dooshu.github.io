空心大老官


蔬菜之类，各各因时而出，过时即无。惟葱则四季皆有，且庖厨之中，日日用之，几成为不可少之品。众蔬乃相聚而问曰：“若操何术而臻此？”葱曰：“我亦不操何术，第一味虚衷耳。”或叹曰：“可见能虚衷者，自能立于不败之地，且随处咸宜也。”或又曰：“甚么虚衷，不过是个空心老官罢了。汝不见世上之空心老官，年年如此，亦处处都有他的事么？”





