方回　雨中饮宾昫次前韵二首

早欲升堂学四科，晚年万事已谈何。

花时气色晴明少，海内交游老死多。

径醉不须商可否，急归犹欲避谁何。

春衣难典黄金尽，寻紫阳溪理櫂歌。

方回

方回　雨中饮宾昫次前韵二首

胸中了了讵同科，混合光尘济贯河。

割据市楼才斗大，悬知官酒太灰多。

足相娱乐唯君耳，不少盘旋谓我何。

勿笑诗成欠流丽，予官彩取可弦歌。

方回

