【奉和御制月夜观星示百僚诗】

早（《初学记》作旦。文苑同。）秋炎景暮。初弦月彩新。清风涤暑气。文露净嚣尘。荡（文苑作蔼。）雾销轻□。鲜云卷夕鳞。休光灼前耀。瑞彩接重轮。缘情ゼ圣藻。并作命徐陈。宿草诚渝滥。（文苑作溢。）吹嘘偶缙绅。天文岂易述。徒知仰北辰。（○《初学记》一作奉和月夜观星诗。文苑英华百五十二。《诗纪》百二十四。）

