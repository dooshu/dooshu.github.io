孙应时　挽钱仲耕运使

乐易无畦畛，宽平不细苛。

人才随世狭，时望独公多。

献纳开丹禁，风神照紫荷。

谁令终远外，百岁转蓬科。

孙应时

孙应时　挽钱仲耕运使

濒海安监筴，潢池息盗兵。

上常高计画，公不谓功名，

恻怛忧郁志，驱驰报国情。

双溪遗爱，歌颂未收声。

孙应时

孙应时　挽钱仲耕运使

族廪规模大，乡评德义尊。

家传忠孝旧，国赖典刑存。

曷不登三寿，嗟谁起九原。

晚生长自恨，早失拜龙门。

孙应时

