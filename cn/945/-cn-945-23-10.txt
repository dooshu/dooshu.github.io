进洞霄宫碑状

右臣昨奉勅令臣撰亳州洞霄宫碑文进呈者闻命魂惊抽毫思轧牵罄驽拙绵历旬时窃以玄元诞育之区光灵未冺睿哲钦崇之旨修奉惟寅爰毕塈涂将刋琬琰合咨大手用志新宫而臣猥奉佥谐获当撰述乏色丝之妙曷示方来参衡石之余空尘圣览内循鄙陋尤负腼慙其碑铭今巳撰成谨随状上进干冒宸严

