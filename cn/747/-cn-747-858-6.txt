○请禁宰耕牛战马疏

臣近自作补阙，擢（阙）员外，守刑法之司，非谏诤之任。虽越职干议，典制固所不容，而为臣事君，闻见宜其无隐。臣晚於相国寺内，忽睹聚众杀病瘦马，或说奉旨宣赐。臣愚昧所见，窃有感伤。大凡天下耕牛，不可宰杀。有所犯者，罪在无赦。国家切有禁防，盖以力耕为用。今之瘦马，抑有前劳。是皆久历战征，备经辛苦。以致筋齿疏ζ，饮细微，振奋莫能，废损及此。当於佛寺被众军人以布巾蒙其头，大锤其胸，及刳剥之际，为观者所伤。方今时未销兵，军非厌马。木曜方临於郑分，銮舆暂幸於梁园。诚能回赐与之恩，亦悯伤之旨。矧复京师之内，不同营寨之中。况军人米粮，无所乏缺。病马肌肉，不济京炮。伏望明敕所司，应有病散令宣赐要者任便喂养，显示不杀之恩。念羸牛之力耕，犹存令式。恤老马之苦战，愿立新规。臣谬列清朝，无裨圣运。苟有所见，合具上闻。







