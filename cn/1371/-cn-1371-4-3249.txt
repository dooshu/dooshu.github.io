逃暑小饮熟睡至暮

桑落香浮槲叶杯，甘瓜绿李亦佳哉！



虚堂顿解汗挥雨，高枕俄成鼻殷雷。

静听风声生槛竹，徐看日影转庭槐。



晚凉更动扁舟兴，北渚红蕖已半开。



逃暑小饮熟睡至暮

槐影桐阴欲满廊，纶巾羽扇自生凉。

新篘玉瀣陈双榼，平展风漪可一床。



驰骑远分丹荔到，大盆寒浸碧瓜香。



湖边谁谓幽居陋？

也爱迢迢夏日长。



