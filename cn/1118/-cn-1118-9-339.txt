【省郎】


（北朝）尚书省诸曹郎中通称，亦称台郎。《魏书·苌子子思传》：“（御史）台移尚书索应朝名帐，而省稽留不送。寻复移催并主吏，忽为尚书郎中裴献伯后注云：‘按旧事，御史中尉逢台郎于复道，中尉下车执板，郎中车上举手礼之。’……又寻《魏书·崔琰传》、晋文阳□《傅嘏传》，皆云既为中丞，百僚震悚，以此而言，则中丞不揖省郎盖已久矣！”　（唐）尚书省六部二十四司郎中、员外郎通称。宋李昉等《太平广记》卷一七八《进士归礼部》：“俊秀等科，此皆考功主之。开元二十四年，员外郎李昂性不容物。……初，昂强愎，不受嘱请，及有势位，求者莫不允从。由是廷议以省郎位轻，不足以优多士，乃命吏（礼）部侍郎专知焉。”　（宋）尚书省六部二十四司郎中、员外郎通称。与“丞郎”不同。《宋史·选举志》一《科目》上：“闻喜宴，分为两日。宴进士，请丞郎、大两省；宴诸科，请省郎、小两省。”《宋史·徐俯传》：“授通直郎，累官至司门郎。靖康中，张邦昌僭位，俯遂致仕。……建炎初，落致仕……遂以俯为右谏议大夫。中书舍人程俱言：‘俯以前任省郎，遽除谏议，自元丰更制以来未之有。’”《宋史·职官志》三《工部》：“司门郎中、员外郎掌门关、津梁、道路之禁令。”





