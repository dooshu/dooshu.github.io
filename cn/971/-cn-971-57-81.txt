刘鉴　梅四首

休说逋仙两句工，冰瓯涤笔别形容。

清标骚客风前立，素面仙姝月下逢。

山店霜寒香扑马，溪桥水浅影如龙。

一□尽是寒凝结，金鼎无盐味更浓。

刘鉴

刘鉴　梅四首

破荒玉雪粲烟村，倚竹无言独断魂。

三弄直须琴对越，一寒安用酒温存。

家风巢许堪同社，心事夷齐可共论。

应出缤纷几经紫，一枝开处自乾坤。

刘鉴

刘鉴　梅四首

除香除影赋梅花，方许诗中擅作家。

怕俗似嫌羔作酒，高人颇称雪煎茶。

参横屋角霜初人，人倚阑干月欲斜。

夜冷玉肌愁入骨，金壶移入伴窗纱。

刘鉴

刘鉴　梅四首

天花夜半落溪傍，傍有狞然为取将。

擎爪仰空吾洁白，掀髯倒地觅昏黄。

修鳞月下霜同色，败甲风前雪有香。

欲起补之图影看，生愁飞入水中藏。

刘鉴

