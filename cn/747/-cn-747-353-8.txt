○请开伊娄河奏

润州北界，隔江为限，每船绕瓜步江沙尾迂回六十里，多为风涛所损。臣请於京口埭下，直截渡江二十里，开伊娄河一十五里，即达杨子县。无风水之灾，岁收利有亿。并立伊娄埭，自是免漂损之灾。

苗晋卿

晋卿字元辅，潞州壶关人。第进士，累进中书舍人。天宝中封高平县男，累迁宪部尚书兼左丞。肃宗即位，拜左相，封韩国公。改侍中，册为太保，罢政事。永泰元年薨，年八十一，赠太师，谥曰懿献。元载入相，以旧恩讽有司改谥文贞。大历七年配享肃宗庙廷，

