虞美人

芙蓉落尽天涵水。日暮沧波起。背飞双燕贴云寒。独向小楼东畔倚阑看。　　浮生只合尊前老。雪满长安道。故人早晚上高台。寄我江南春色一枝梅。

此首，上片写境，下片抒情，用笔极疏隽。起两句，写沧波浩渺，是远旷之境。次两句，写燕贴云飞，是高寒之境。“独向”一句，总承，且见登高怀人之意。换头，从对面说起，愿故人登高时折梅寄赠，以慰相思，情意甚厚。

