○授独孤问俗鄂岳等州团练使制

敕：荆吴边带之口，江汉朝宗之会，尚有戎备，难於任人。外攘内抚，文武迭用。银青光禄大地人试秘书监寿州刺史兼侍御史本州团练守捉使及诸道营田使知本州营田事上柱国独孤闾俗，才畅於理，识通於政，居之以简敬，济之以廉能。中朝清秩，更於奖拔，外台雄镇，多所典领。嘉绩休声，较然明著，寿春之课，尤最当时。守於一郡，未展其用，可以倚办烦重，保绥险要。督数郡之戎事，参中司之宪列，陟明增秩，懋尔在公。可使持节都督鄂州诸军事鄂州刺史兼御史中丞充鄂岳沔等三州都团练守捉使，散官勋如故。

