杨公远　次姚舍人二首

披起绵衣换葛裘，不禁时序去悠悠。

吴江枫老萧萧下，紫塞鸿归点点秋。

几幅蛮笺诗状景，一声羌笛客凭棂。

羁怀正此无聊奈，细雨檐花分外愁。

杨公远

杨公远　次姚舍人二首

斜岸乌纱落魄裘，得宽閒处且悠悠。

任渠名利浓於酒，雇我情怀淡似秋。

黄菊苍松陶令宅，清风明月庾公楼。

翻思二老今何在，景物依然恼客愁。

杨公远

