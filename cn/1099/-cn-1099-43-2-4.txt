○上邊議三事疏 【 遼東邊事】

一遼東自在安樂二州、先年投降夷人、陞授指揮等官、遇有病故、免其子弟赴京、就于都御史處襲替、後兵部必欲其應繼之人、赴京襲替、多有貧難、經年曠職者、人心嗟怨。或因而泄漏邊情乞今後凡有應該襲替之人、許于遼東都司轉行廵撫都御史處襲替、具由令本司年終通類造冊奏繳以備查考、一遼陽開原二處、有副總兵參將分鎮守地方、緣其間所属通遠等堡、俱係夷賊侵犯之處、山路險遠、必得熟于鄉導裨將。統調人馬。分據要害。庶幾有警易于應援臣見延綏等處參將都指揮韓斌、生長遼東、曾守備義州、號令嚴明、夷狄畏讋、今延綏邊警以寧、乞將韓斌取回遼東、命充遊擊將軍、聽調殺賊、一遼東地方自成化二年秋以後、迄今被賊搶掠之處、其聽調官軍、多有與賊交鋒、被傷陣亡者、又有守瞭墩臺城堡被賊攻圍、射傷身死者、巳該鎮廵等官節次奏報、有案可查。而陞賞不及、乞行廵撫等官、將節次行勘造冊敢勇當先及陣亡被傷官軍、併未行勘、曾與賊對敵被傷、或因而身死、沒于王事者通查明白、量加陞賞、以激勸人

