○喜征论

陆贾称喜子垂而百事喜，不征其故何也？凡人将有喜兆，必垂於冠冕。馀尝思之，盖以人肖圆方之形，禀五行之气，有生之最灵者也，如景如火，忽有然感气，发於圆首之上。其荣盛也，如阳气发生，烟カ涵煦；其变衰也，如秋气索然，寂寞沉悴。虽不能自睹，其鉴明者，必可察之。唐举、许负，疑用此术，所以望表而知穷达。何以明之？淑春爱景，必有喜子垂於檐楹之间，室有明烛膏烬，必垂於屏帏之际，喜气将盛，故集於冠冕之上。以此推之，无所逃也。

