◎苏轼西江月

古今词话云：东坡在黄州，中秋夜对月独酌，作西江月词云："世事一场大梦，人生几度新凉。夜来风叶已鸣廊。看取眉间鬓上。 酒贱长愁客少，月明多被云妨。中秋谁与共孤光。把盏凄然北望。"坡以谗言谪居黄州，郁郁不得志，凡赋诗缀词，必写其所怀，然一日不忘朝廷，其怀君之心，末句可见矣。苕溪渔隐曰：聚兰集载此词注云：寄子由。故後句云："中秋论证与共孤光，把盏凄然北望。"则兄弟之情见於句意之间矣。疑是ヘ钱塘时作，子由时为睢阳幕客。若词话所云，则非也。［词品］

