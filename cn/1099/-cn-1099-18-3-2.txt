○灤京百詠集序

北征我朝盛事故宜作詩以詠之

予嘗扈從北征、出居庸、歷燕然。道興和。逾陰山。度磧鹵。大漢。以抵臚胊河。復緣流東行。經濶欒海子。過黑松林。觀兵靜虜鎮。既又南行。百折入淙流峽。望應昌而至灤河。又西行。過烏桓。經李陵臺。趨獨石。涉龍門。出李老谷。迤邐紆徐。度鎗竿嶺。遵懷來而止?帚。往復七閱月。周廻數萬里。凡山川道路之險夷。風雲氣候之變化。鑾輿早晚之次舍。車服儀衞之嚴整。甲兵旗旄之雄壯。軍旅號令之宣布。禡師振武之儀容。破敵納降之威烈。隨其所見。輒記而錄之。且又時時作為歌詩、以述其所懷雖音韻鄙陋不足以擬諸古作、然因其言以即其事、亦足以見當時儒臣遭遇之盛者矣、予自幼、聞西雲楊先生、以詩名、今覩其所為灤京百詠、則知先生在元時、以布衣職供奉、嘗載筆屬車之後、因得備述當時所見、而播諸歌詠者如此、然燕山至灤京僅千里、不過為歲時廵幸之所、度先生往來正當有元君臣恬嬉之日、是以不轉瞬間、海內分裂而灤京不守、遂為煨燼。數十年來。元之故老殆盡。無有能道其事者。獨余幸得親至灤河之上。竊從畸人遷客諮訪當日之遺事。猶獲聞其一一。登高懷古。覽故宮之消歇。睇河山之悠邈。以追憶一代之興衰。此亦勝國之文献也國可滅史不可滅大哉言乎因以著之篇什。固有不勝其感歎者矣。因觀先生所著。而微以予之所見。敢略述其概。以冠諸篇端。然則後之君子。欲求有元兩京之故實。與夫一代興亡盛衰之故。尚于石生之言有徵乎。

