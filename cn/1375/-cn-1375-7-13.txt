放鹤亭记


熙宁十年秋，彭城大水，云龙山人张君之草堂，水及其半扇。明年春，水落，迁于故居之东，东山之麓。升高而望，得异境焉，作亭于其上。彭城之山，冈岭四合，隐然如大环，独缺其西十二，而山人之亭适当其缺。春夏之交，草木际天；秋冬雪月，千里一色；风雨晦明之间，俯仰百变。

山人有二鹤，甚驯而善飞，旦则望西山之缺而放焉。纵其所如，或立于陂田，或翔于云表，暮则傃东山而归，故名之曰放鹤亭。

郡守苏轼时从宾客僚吏，往见山人，饮酒于斯亭而乐之。挹山人而告之曰：「子知隐居之乐乎？虽南面之君可与易也。易曰：『鸣鹤在阴，其子和之。』诗曰：『鹤鸣于九皋，声闻于天。』盖其为物，清远闲放，超然于尘垢之外，故易诗人以比贤人君子。隐德之士，狎而玩之，宜若有益而无损者，然卫懿公好鹤，则亡其国，周公作酒诰，卫武公作抑戒，以为荒惑败乱无若酒者，而刘伶阮籍之徒，以此全其真而名后世。嗟夫！南面之君，虽清远闲放如鹤者，犹不得好，好之，则亡其国；而山林遁世之士，虽荒惑败乱如酒者，犹不能为害，而况于鹤乎！由此观之，其为乐未可以同日而语也。」山人忻然而笑曰：「有是哉！」乃作放鹤招鹤之歌曰：

鹤飞去兮，西山之缺。高翔而下览兮，择所适。翻然敛翼，婉将集兮，忽何所见？矫然而复击！独终日于涧谷之间兮，啄苍苔而履白石。

鹤归来兮，东山之阴。其下有人兮，黄冠草屦，葛衣而鼓琴。躬耕而食兮，其余以饱汝。归来归来兮，西山不可以久留！

题记：这是诗人谪贬徐州时说作，文中记述了作者在拜访云龙山访人的一番问答及讨论。特别重要的是作者在文中提出了这样的观点，鹤本是清远闲放之物，但卫懿公却因好鹤而亡国；酒本是荒惑败乱之物，因此“周公作酒诰，卫武公作抑戒，以为荒惑败乱无若酒者，”来劝戒人们不要为酒所迷。但“刘伶阮籍”却因酒而出名。是什么原因呢，云龙山人解释到，隐隐山林的人酒色都不能惑乱，何况鹤呢，观点妙极了。作者能不羡慕吗？何况还有那令作者陶醉的放鹤招鹤之歌！





