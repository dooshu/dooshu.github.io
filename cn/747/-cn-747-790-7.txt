○佛顶尊胜ヌ罗尼经石幢赞（并序）

真如至言，大仙妙说，一句一偈，千万缃。殷勤破烦恼之门，晓了示慈悲之行。《尊胜ヌ罗尼经》者，光揭日月，功贯生灵。（阙四字）与京，得彼岸於斯为盛。昔如来为诸天说善住消七返之殃，帝释亲启德音，波利传乎秘密。粤有内侍省众寮等，悟佛知见，信佛胜因。虔是念於有为，冀我躬之无咎。谓贝叶之速朽，不足纪其言；谓卷石之至贞，可以刻其字。於是舍清俸，鸠金钱，徵良工，琢贞坚。锤丁丁以火发，刃戛戛以冰裂。以元和岁在单阏，月临太蔟，十有五日庚戌之所建也。从此幢前香起，石上尘飞。落轻衣以拂灾，历诸境而戬谷。元功不测，铭曰：

大觉妙力，尊胜其强。增寿益龄，夷灾殄殃。六趣之（阙）七返之（阙）闻我一言，热得清凉。火为莲池，狱作天堂。迩言非谬，证自梵王。

高元

元，大中时人。

