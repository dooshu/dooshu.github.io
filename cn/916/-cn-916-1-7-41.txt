【《史记》引语】

狡兔死。良狗烹。高鸟尽。良弓藏。敌国破。谋臣亡。（○《史记》淮阴侯传韩信引人言。○逯案。韩非子说储下。太宰嚭遗大夫种曰：狡兔尽则良犬烹。敌国灭则谋臣亡。又《汉书》蒯通传。通欲说韩信令背汉。引语曰：野禽殚。走犬烹。敌国破。谋臣亡。知此语始自太宰嚭。辗转成为习语。故有繁简文字之异。今依《史记》录之。）

