丙字独参汤

止血后，此药补之。

大人参（二两，去芦）

上每服水二盏，枣五枚，煎一盏细呷之。服后熟睡一觉，后服诸药除根。

功建三才得令名，阴阳血脱可回生，人参二两五枚枣，服后方知气力宏。

潘按∶世之用参者，或以些少姑试之，或加他味以监制之，其权不重，力不专，人何赖以生？

古人多用于大汗大下之后，及吐血、血崩、血晕诸症，惟咳嗽去之。

