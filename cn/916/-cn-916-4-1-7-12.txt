【朝时篇】

〖怨歌行○《诗纪》作怨歌行朝时篇。〗

昭昭朝时日。皎皎晨（乐府作最。）明月。十五入君门。一别终华发。同心忽异离。旷若（乐府、广《文选》作如。）胡与越。胡越有会时。参辰辽且阔。形影虽（玉台、乐府作无。）仿佛。音声寂无达。纤弦感促柱。触之哀声发。情思如循环。忧来不可遏。涂山有馀恨。诗人咏采葛。蜻ㄇ吟床下。回风起幽闼。春荣随露（乐府、广《文选》作路。《诗纪》同。）

落。芙蓉生木末。自伤命不遇。良辰永（广《文选》作有。）乖别。已尔可奈何。譬如纨素裂。孤雌翔故巢。流星光景绝。魂神驰万里。甘心要同穴。（○玉台新咏二。《乐府诗集》四十二。广《文选》十三。《诗纪》二十二。）

