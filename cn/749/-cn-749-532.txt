阎苍舒


苍舒字才元，蜀人。乾道八年（1172）入琰幕，淳熙四入（1177）使金。迁吏部侍郎、荆州安抚使。嘉泰初，焕章阁学士卒，谥恭惠。

水龙吟

少年闻说京华，上元景色烘睛昼。朱输画毂，雕鞍玉勒，九衢争骤。春满鳌山，夜沉陆海，一天星斗。正红球过了，鸣鞘声断，回莺驭、钧天奏。

谁料此生亲到，十五年、都城如旧。而今但有，伤心烟雾，萦愁杨柳。宝箓宫前，绛霄楼下，不堪回首。愿皇图早复，端门灯火，照人还又。

念奴娇

疏眉秀目，向尊前、依旧宣和妆束。贵气盈盈风韵爽，举止知非凡谷。宋室宗姬，陈王爱女，曾貂蝉族。干戈浩荡，事随天地翻覆。

珠泪揾了偷弹，劝人饮尽，愁怕吹笙竹。流落天涯俱是客，何必平生相熟。旧日繁华，如今憔悴，付与杯中醁。兴亡休问，为予且嚼船玉。







