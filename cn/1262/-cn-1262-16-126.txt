王国光：

万历壬辰，前太子太保吏部尚书阳城王国光里居，有嫠妇李氏，或劝国光娶之，未行。时国光年高，亦不介意。会有他故，氏自刎。阳城令口口口故嗛国光，谓其偪胁死，实非也。巡按乔璧星疏闻，削国光籍，所树百坊俱糊名，不敢露。北人遵令如此。南人虽削籍，门额坊表如故也。钱塘太常少卿陈三谟，以江陵党削籍，又坐杀人罪城旦。其赐一品服坊，则吏科都给事中时也，至今存。



