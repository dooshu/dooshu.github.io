194　王孫雒亦爲太宰嚭之流


黄池之會，王孫雒曰：「必會而先之。」見吴語。吴、晉争先，雒之謀也，然不能救吴之亡。故吕氏春秋仲春紀當染篇曰：「吴王夫差染於王孫雒、太宰嚭。」然則雒亦嚭之流耳。

【閻按】何屺瞻傳明道二年刊國語，正作「王孫雒」，與王氏當日所引本同。今流俗本盡作「雄」。

【何云】案明道二年所刊國語，亦作「雒」。





