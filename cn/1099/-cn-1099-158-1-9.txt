○防胡要畧疏 【 邊兵】

該廵撫延綏都御史張羽?惠題為陳言防胡要畧以俾安攘大計事案查到部、先為預陳邊計以備虜患事內開一各邊正奇遊參兵馬、俱有定額、近年以來。一遇徵調。輒稱每枝僅有千名。或少止六七百名。及查按月支糧。并按伏行糧。則又全數支訖。無事之時。虗耗錢糧。有事之時。虗文塞責不知　朝廷分屯建戍。將何賴焉。合無通行總督尚書楊守禮督同各該鎮廵官各將該鎮各枝兵馬逐一查點。要見每枝軍該若干。馬該若干。軍火器械共若干。原缺乏若干。近者大司馬亦責各邊鎮實報兵馬器械之數即此意也近年補過若干實見存若干。仍缺乏若干缺乏者應該作何處補文書到日。限一月以裏。具實回奏。夫千里徵兵。原非得巳。比因山西虜患異常。選調延寧遼固人馬六枝。先期調發既多勞費又不中事機俱於四月內到邊至九月盡始議發回。半年供費。無慮數十餘萬。太倉所積有限。豈能常繼。且兵馬。今討賊俱用邊兵誰復念此一調在我則此實彼虗在虜則避實擊虗如近日延綏雖幸而成功。深為可鑒。合無將來歲兵馬備行各該總督鎮廵官五月以後。各差乖覺人役出邊遠哨。如果虜欲侵犯本鎮。將該鎮人馬儘力設備。仍查隣境地方。果無別警。差人剋期徵調應援。如延綏應援山西宣府應援大同。寧夏應援延綏。固原應援寧夏之。此法宜行類大率往年止以五六百里為期其鄰境官員一聞警報不必候其移文調取一面發兵具啟行日期并軍馬數目火速奏知如敢自分彼此。躭誤事機。聽本部查參從重治罪。一延綏兵馬、素稱驍徤。緩急之際、殊可為用、先該吏部尚書許讚欲要除舊遊兵外。再募二枝。專一應援山西。深為有見。後因錢糧不敷。止募一枝。即今各處兵馬。既不宜遠調。山西新兵。又不足為恃。臣等晝夜籌度。原議遊兵一枝。仍當添設。不當惜費。合無查照遊擊蕭漢事例。延綏再添遊擊將軍一員、行移總兵官吳瑛招募三千員名、先儘家丁壯夫。次及精壯餘丁。每名先給銀伍兩。馬一匹該銀一十伍兩。其銀六萬兩。不必動支戶部銀兩。俱於太僕寺馬價并募軍銀內支。差官運送都御史張羽?惠處交割應用。事完。造冊繳報。工部仍每名處給弓箭盔甲各一副共三千副。戶部將月粮馬草等項。作速查處奏　請給發。每年防秋之時。守兵援兵各有專責則無征調規避之想然善用兵者主客亦無定形也新舊輪流二枝應援山西二枝護守本鎮庶彼此不妨。有備無患。一招來降人。盤詰奸細、激勵壯夫、俱係防邊要務、節經本部題奉　欽依、邊臣俱當協心舉行、仰副　宸衷、無容別議、但邊圉之事。千瘡百孔。廢弛巳久。趁今地方寧謐。正當及時整理。合無備行各該鎮廵官、各將本鎮應行事宜、如某處隘口應該修飭、動支各銀兩、何日起工。何日迄工。某處人馬應該增補若干。先儘家丁壯夫。堪補若干。此外精壯餘丁堪補若干。各處大小將官。某人驍勇廉潔應留。某人柔弱貪暴應退。某處主客錢糧應用若干。見在若干。實少若干。應該作何區處。如明年賊若來犯。如何設備戰守守邊不專在□除戰之外別有何策可以安邊保民文書到日、限一月以裏、幕府每苦文移繁冗浮文盛而實事益衰備細回奏止要明白簡易切于實用不必繁文複說。徒為虗具一兵糧二事論者甚多、要之　國初俱有定額。延至今日兵不足則糧應有餘糧不足則兵應有餘乃今二者俱乏當求其故兵之不足不過迯絕。糧之不足。或繇虗費。放糧之時。止據舊冊。平時未曾清查。按伏之時。止論一枝。臨行未及查點。軍有虗數。故糧有虗費。加以灾傷拖欠。祿米增添。益見其不足矣。合無通行各該鎮廵官將各衛所官軍、逐一清查凡係食人不可以赴敵凡耗糧之事。如放支按伏之類。通行禁革。備將清查禁革過緣繇回報一兵精馬徤。臨敵之際。方得實用訪得各邊操練之法。久巳廢弛。器械敝壞。不堪用使馬匹瘦損不堪騎征。必湏痛革宿弊加意舉行方克有濟合無通行各邊總督鎮廵官。將見在軍士。如法操練。務兵識將意。將識士情。其器械俱要責令處備堅利。恐亦屬具文耳馬匹俱要責令用心餧養。各將舉行過緣繇回奏。一河南山東北直隸地方、比因虜患緊急、募兵修補、民力勞瘁今虜既遠徙、來歲腹裏州縣、固當加意隄備。亦不宜大擾。合無備行都御史曾銑李宗樞吳瀚許論督同三司官員、合將本省禦虜事宜、如修堡募兵等項、逐一查處、應照舊者照舊、應停止者停止不必拘定本部原議。但要於民不擾。於事有濟。各將查處緣繇、具實回奏等因、巳經題奉　欽依通行欽遵去後延久未見奏報、近該本部又經查催未報、今該前因通查案呈到部、看得廵撫延綏都御史張羽?惠題稱今日急務。惟在補足軍伍。充實芻糧。訓練士卒。鋒利器械。修理城塹。使各鎮自為守戰。虜賊大舉侵犯。必先堅壁清野。據險守隘。使進不得攻。散無所掠。旬日之間。其勢自困。然後要其歸路。截其散漫此自分利鈍則我軍有所依據不致疏虞虜賊畏忌不敢深入為禦戎上策若集兵防守可暫一行之不可為常及稱今歲宣大三關。主客兵馬至十五六萬。糜費錢糧至二百餘萬。虜知有備。不敢復來。此固　朝廷天下之福。而非中國禦虜之長計。况虜情叵測此最當今之大患來歲向往未知後日兵糧難繼年復一年其將何極乞要通行各邊開心陳告。如宣大有警。本處兵馬。作何戰守。附近兵馬。作何應援。務求至當歸一。簡便可行絕各鎮觀望之心。杜彼此推托之念。各一節。為照虜患自昔無窮。九邊俱稱要害。近因山西受禍獨慘。徵兵應援。乃一時權宜。今歲仰仗　天威、邊方稍寧、本部巳將調度及一應事宜、凡可為來歲之防者、俱經題奉　欽依、通行、各邊嚴限　奏報、又經復行查催去後、今廵撫都御史張羽?惠具題前來正與本部原行事理大畧相同、相應題　請、再為申飭、則諸鎮不致廢弛、緩急可以有恃矣、

皇明經世文編卷之一百五十八終







