◇答太子劭书

奉令伏深惶怖，启此事多日，今始来问，当是有感发之者，未测源由耳。计临贺故当不应翻覆言语，自生寒热也。此姥由来挟两端，难可孤保，正尔自问临贺，冀得审实也。其若见问，当作依违答之。天兴先署佞人府位，不审监上当无此簿领耳。急宜犍之，殿下已见王未？宜依此具令，严自躬上启闻，彼人若为不已，正可保（《南史》作「保」）其馀命，或是大庆之渐。（《宋书·元凶劭传》，《南史》十四。）

