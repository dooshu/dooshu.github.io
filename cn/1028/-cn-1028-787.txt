方岳　元日

钓寂耕閒老病身，何堪附翼与攀鳞。

山中是处有诗思，天上自来无故人。

岁事共知双鬓雪，梅花又过一年春。

晴妍已有溪村兴，牛下柴车或可巾。

方岳

方岳　元日

坎止流行一任他，年华其奈老夫何。

贫知醉有回天日，早得閒为却日戈。

野烧青归烟仿佛，溪痕晴涨雪坡陀。

屠苏只对梅花饮，茅屋竹篱春意多。

方岳

