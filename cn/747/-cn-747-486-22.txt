○遗表

臣某言：生逢圣时，获事陛下，以臣戆朴，备位将相。幸免罪戾，实无裨补。福过灾生，二年以来，脚疾痹缓，近自旬日，咽喉气痛。渐就危忄，虑不支持，永辞圣明，涕流呜咽。伏惟皇产陛下继十一叶休运，承二百年景祚，平吴定蜀，扫荡淮夷，巍巍功德，与天地准。今纵有疥癣，不足平夷。伏惟以恺悌之仁，宏宽大之本，为九州自爱，使万古同福。则臣幽冥之下，同生物受赐。无任感恩攀恋悲激之至！







