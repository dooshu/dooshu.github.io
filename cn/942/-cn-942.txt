终南山祖庭仙真内传&七真年谱 - (元)李道谦







简称《祖庭内传》。元道士李道谦编。三卷。终南山为全真道创始人王重阳早期修道之外,其徒尊为“祖庭”。书中载金、元时该派道士玉蟾真人等三十七人传记,熔铸诸家碑记而成。前有王明道序,称“天乐真人(李道谦号)复于暇日,编述尝居祖庭者已往师真道行,别为一传”。是全真道的重要史料。收入《道藏》第六百零四册、《道藏辑要》翼集。



终南山祖庭仙真内传序

子景之隐几坐忘，非南华之称赞，则人莫知其为有道。太白之仙丰道骨，非司马子微之裁鉴，则世莫识其为异人。学道之人，隐逐岩谷，铨守连庐，被褐怀玉。负抱经纶之才，不为世用，独善其身而恬然，委说千载而下不知其几，千百人不幸，不为世所知。卒於湮没无闻，与草木俱腐，惜哉。幸而有好事者纪录为传，则又过神其事，反使后世不能尽信。吾恐隐士之心必不汲汲於索隐，行怪以骇人之观听也。夫世之所贵乎修仙者，亦在乎守道不变，阴功济人，正容悟物、处顺安时而已。岂直以乘云气，跨箕尾，解水火，遣冠乌，拔宅升，举坐脱立亡，而后为得道之证耶。尝观旧所谓列仙、总仙、高道等传，未有不涉此议者，今已不存。天乐真人李君复，於暇日编述尝居祖庭者已往师真道行，别为一传，使后人知所宗本。其辞直其事的，坦然明白，略无诡侈。信可以发潜德之幽光，示后学之楷式，其用心岂浅浅哉。昔刘翰林碑祖师仙迹，以谓师之出神入梦，掷伞投冠，其他腾凌灭没之事。皆其权智，非师本教噫。后之学者，有能体祖师之苦志，炼行阐化度人，以达於成己成物。则将来秉笔者自有定论，固无但私於我祖庭焉。

至元甲申岁二月初吉，知常盛德大师提点，终南甘河镇遇仙宫事王道明序。







