○为京兆公乞留泸州刺史洗宗礼状

臣得当管泸州官吏百姓李继等，及泸州所管五县百姓张思忠等，并羁縻州土刺史韦文赏等状称；前件官到任已来，励精为理，多方以苏疲病。况郡连戎，地接巴黔。作业多仰於茗茶，务本不同於秀麦。宗礼（阙十二字）貊之邦，粗识仓之积。伏冀宸严，俯哀县道，特许量留宗礼更一二年。

