李弥逊　再用王才元少师韵

十年趁飞蓬，来作海边梦。

曾无竹马迎，长辨柳车送。

长须乞米炊，骥子学诗诵。

自公弭节归，许我势鞭从。

听诗鬼神泣，看剑星辰动。

欢留文字饮，静憩苾蒭供。

辨疑每及争，攻短不惮痛。

搜奇至帝求，探赜或奇中。

谁知烟霞姿，肯与尘土共。

长风起青冥，逸思搅空洞。

岂无酒百船，可待角三弄。

不劳行炙人，一见散花众。

敢违江山招，宁受儿女风。

可但东城佳，西池有仪凤。

李弥逊

