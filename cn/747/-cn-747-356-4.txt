○金翦刀赋

金翦刀者，奚其有情；柔而能决，坚而能贞。表裹洞澈，上下鲜晶；缺处磨尽，淬成。长锋贮其烟色，秀彩夺其霜明。值凝寒则劲质加励，г微润则青衣半生。双刃回合，两棱τ倾；之而彩缕皆隐，用之而画尺常并。及其春服既裁，寒衣欲替。隙光入座，蟠蛟龙於影中；暝色浮阶，下星辰於环际。且夫小而轻，生闺阁之幽情；新而利，为房栊之名器。开玉匣则飞光射人，落银床则喧声碎地。色丝满箧，细锦盈箱。推妙使制，择贤而当；岂顾常规而在准，不徒借美而多伤。方须取含合时，短长有限；欲去纤过，不遗片善。贪寸美而宽裁，避一花而斜翦。纰缪者退之而自惭，缛绣者进之而自勉，莫不赏兹器之能荷情人之妙选矣。

