项安世　寿邱安抚二首

湖上高荷五月凉，云间三五桂华香。

蒲葵影里民无暑，飞镜光中吏有霜。

日近天申才半浃，阳居大夏恰中央。

定扶真主开炎运，雪耻归来报上皇。

项安世

项安世　寿邱安抚二首

当年诏使再来时，物色依人喜可知。

萱麝半黄宜寿母，箨龙新绿见孙枝。

清香画戟沈沈处，永日薰风细细吹。

阁上南山青不尽，一杯相属寿无期。

项安世

