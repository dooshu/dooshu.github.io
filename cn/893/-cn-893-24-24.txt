紫藤树





《笔谈》：黄环，即今之朱藤也。叶如槐，其花穗悬，紫色，如葛花，可作菜食，火不熟，亦有小毒。京师人家园圃中作大架种之，谓之“紫藤花”者是也，实如皂荚。《蜀都赋》所谓“青珠黄环”者，“黄环”即此藤之根，古今皆种以为庭槛之饰。



紫藤挂云木，花蔓宜阳春。密叶隐歌鸟，香风留美人。观放白鹰二首八月边风高，胡鹰白锦毛。孤飞一片雪，百里见秋毫。其二寒冬十二月，[一]苍鹰八九毛。[二]寄言燕雀莫相啅，[三]自有云霄万里高。

[一]苏武诗：“寒冬十二月，晨起践严霜。”



[二]鹰一岁色黄，二岁色变次赤，三岁而色始苍矣，故谓之苍鹰。八九毛者，是始获之鹰，剪其劲翮，令不能远举扬去。



[三]啅，众口貌，太白借用作嘲诮意。



此诗《河岳英灵集》以为高适之作，题云《见薛大臂鹰作》。适集亦载此诗。





