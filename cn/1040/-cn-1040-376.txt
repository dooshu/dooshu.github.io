虞俦　章枢密挽诗

当年抗疏动宸旒，骑省乌台许遍游。

稳稳枢庭方缓步，駸駸揆路却回头。

空馀荣锦开三径，犹有甘棠蔽两州。

浮世功名俱一梦，不须夜壑怪移舟。

虞俦

虞俦　章枢密挽诗

引年归老十星霜，养素遗荣道愈光。

可但苍生思谢傅，未应白首愧冯唐。

龙光方庆千龄遇，凤诰俄嗟一鉴亡。

前辈风流磨灭尽，后生无复见堂堂。

虞俦

