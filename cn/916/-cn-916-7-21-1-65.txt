【玄圃寒夕诗】

洞门扉（《初学记》作洞庭门。文苑同。）未掩。金壶漏已催。曛（文苑作旷。）烟生涧曲。暗色起林隈。雪花无有蒂。冰镜不安台。阶杨始倒插。浦桂半新栽。陈根委落蕙。细蕊（《初学记》作叶。文苑同。《诗纪》云。一作叶。）发香梅。雁去衔芦上。（《初学记》作止。）犭员（文苑作猿。）戏绕枝来。（○《类聚》三。《初学记》三。文苑英华百五十八。《诗纪》六十八。○逯按。诗题寒夕当作寒月。诗通篇形容月色。雪花、冰镜二句尤显著。海录碎事一作寒月。可据正。）

