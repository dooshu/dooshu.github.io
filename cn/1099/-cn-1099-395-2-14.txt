○與宋桐岡經略論邀倭利害 【 邀倭利害】

適主上正有　旨、問倭歸的耗。今教至、隨即奏聞、門下苦心焦吻、其明效巳睹矣、第追襲一說、巳聲聞滿朝、未必無議、愚意欲請禁中　明旨鎮壓之、然在門下只當准備堅硬肩自立于不敗之地、群議有無不足論也、古人千里襲人、謂之危道。觀群賊在途、創建城寨、阻山而居、此必巳知我有謀。為致死格鬪之計。幸謹備之。前遮其援兵、後絕其糧道或可坐困、而又不審我軍財力。果堪相守否。總須石畫以保全勝爾、

