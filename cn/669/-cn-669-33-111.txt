111　老彭嗟杖晚出莊子釋文　醇朴乃器師器師出荀子


「八百老彭嗟杖晚」，以虎臂杖送李任道詩。出莊子釋文：「彭祖至七百歲，猶曰悔不壽，恨杖晚而唾遠。」逍遥遊釋文引王逸注。「醇朴乃器師」，次韻奉送公定詩。二字出荀子。

【全云】此末二句另是一條。

【元圻案】楚辭王逸注：「彭祖至八百歲，猶悔不壽，恨枕高而眠遠也。」〇荀子解蔽篇：「工精于器，而不可以爲器師。」





