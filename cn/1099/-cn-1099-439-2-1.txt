○賀大司空後山楊公加太子少保敘 【 治河】

天下之事。莫難于兼圖其利而無所容其害。兩要其益而無所受其損韓非子言之矣此非才智之所盡也事未有萬全者也利有所主而或不能無害。吾從其利而規之。益有所歸。而或不能無損。吾從其益而謀之輕重多寡惟其分量才智可為也惟夫事機參會。職守銀陳。彼亦一利害。此亦一利害。彼亦一損益。此亦一損益。衡其輕重則鈞石不相懸量其多寡。則區釜不相葢。於此而建兼利之畫奏兩益之績使上下皆宜。公私咸賴。此古之聖臣皇佐。所為懋平成永賴之烈非退才智也在所以用才智者善耳而不盡出于才智者歟　國家定都燕冀漕轉東南葢其襟喉之會。故在河淮之交。嘉隆以來。二三鉅卿。躬棅畚檋。以有事于其土。至殷賑也。戊子之役。今大司空楊公實鎮淮浦。固巳抗疏借箸。請濬河導淮。使泗上陵園。免于洪潦。時弗能用也。其後數年河流日填。淮流日閼、園陵受水。左石?歲為池利害交制真難下手于是泗人告急請洩其壅而淮人防患請固其陂轉漕之臣憂其病運而煑海之使慮其瀉鹽甲可乙否。左方右圓。發言盈廷。莫之能執　主上側席而咨。是實儆予。疇其往乂。廷臣舉公前畫。乃從南臺大夫。晉大司空、建節河堤、公因日夜疾馳。環視陵泗周涉河淮。廣詢博諏。條上便益。以為泗所為溢者。淮不能出也。淮所為閼者。河無所殺也。誠闢海門之口。治水以分為上則河有所殺。疏黃河之流。則淮無所閼。而陵下無恙矣。便一。二瀆循軌。不相凌軋。運艘踰淮。易于逆輓。便二。河淮既分。遊波寬緩。三洲之間百城奠居。民毋昏墊。便三。河通海口。鹽舟出塲。道里徑易。國課宜充。便四。疏上。是者五六。疑者二三而　主上獨曰司空議是也其遣給事一人、往視厥役、使亟成之、四部吏人聽於司空惟所調度、公由是有成功矣。其洩淮也。建五墩之牐。壩高良之澗。開周橋之隄濬金灣之渠。以達于湖。其分河也。瀹黃壩之决。通魚溝之瀆。會鮑王之口。下五港之陂。以入于海鄭端簡稱徐元玉之治張秋也亦然作不踰期費不踰額而陵堧運道。民居鹽筴。無不如始畫焉公乃北向稽首。秉玄圭以告　主上嘉悅、為之舉萬年之觴、璽書褒勞、進爵太子少保、錫之世延之賞、徐兖吏士相與吟嘆鼓舞而曰、偉哉公之績乎、兼利而兩益。何其無遺策也夫陵堧國之根本也運道命脉也民居腹心也鹽筴肪腴也此可以利而彼不可以少害彼可以益而此不可以少損孰能胲而成之而無所枘鑿于其間此非有葢世之才絕人之智其將能乎以後議論多帶儒生氣習而文氣遒上使人不斍岱畝生曰固也。公之所由底績。其不在是。夫勢之輕重。才之短長。數之多寡。智之大小。皆有所極、皆有所限。惟精誠之至。神天神地。無所不極。解在呂梁丈夫之厲水矣。其言曰始吾之入也。先以忠信。及吾之出也。從以忠信、忠信錯吾軀于波流而不敢用私。故不必巧而有道術也。彼才智之士。世豈少哉其所謀慮經營。雖出于公。而不免有用私之心此是实論巧殙于金注力殫于墨守故弗全也惟精誠之至。知國之有利害而不知利害之在巳。見事之有損益。而不知益損之在人。故能定必然之畫礪百折之鋒。兼利兩益而計出萬全也。天下尊大禹之功目以為神、若弗可企矣、及綜其實亦唯克勤克儉勞身焦思、非真有珥蛇乘龍、役鬼沉符之助也、用志不分。疑于神焉爾矣此公所為纘禹之緒以有成功。楊公治河不能如徐武功王三原之精敏有聲而持重過之故于公此文屢以不盡出于才智為言而豈才智之所可盡哉東省藩臬大夫分司兖土、皆有事于河功、快覩盛美將旅進為公賀、聞之言也以為有當、書諸大帛庸告典謁備外史焉、

