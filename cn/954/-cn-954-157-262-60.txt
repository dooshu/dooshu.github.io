陈普　咏史下　王导

不听君王到寿春，肯容黮允起咸秦。

茂弘周顗浑无晋，何但琅琊不是亲。

陈普

陈普　咏史下　王导

醉中送首悲刘胤，食裹迷唇吊马流。

江左当年何所恃，邺中白雁合封侯。

陈普

陈普　咏史下　王导

万里凉州道李雄，几重辽海到江东。

天台更充金陵去，端有何颜见北风。

陈普

陈普　咏史下　王导

漠漠胡尘扑面飞，对人举扇障元规。

九京羞见青衣帝，犹及刘翔未到时。

陈普

