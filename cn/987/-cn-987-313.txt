苏轼　次韵秦少游王仲至元日立春三首

省事天公厌两回，新年春日并相催。

殷勤更下山阴雪，要与梅花作伴来。

苏轼

苏轼　次韵秦少游王仲至元日立春三首

己卯嘉辰寿阿同，愿渠无过亦无功。

明年春日江湖上，回首觚棱一梦中。

苏轼

苏轼　次韵秦少游王仲至元日立春三首

词锋虽作楚骚寒，德意还同汉诏宽。

好遣秦郎供帖子，尽驱春色入毫端。

苏轼

