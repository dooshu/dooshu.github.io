【蜨蝶行】

蜨蝶之（《初学记》作蝶之蝶。万花谷同。）遨游（《初学记》作我。万花谷作戏。）东园。奈何卒逢（《初学记》作未还。万花谷同。）三月养子燕。接我苜蓿间。持（古《诗纪》作披。）之我（《初学记》作戏。）入紫深宫中。行缠之传（乐府作傅。）欂薄栌间。雀来燕。燕子见衔哺来。摇头鼓翼何轩奴轩。（○《乐府诗集》六十一。《诗纪》七。又《初学记》三十、万花谷后四十俱引园、燕、间三韵。○逯案。持之我入紫深宫中句有倒误。当作持之我入此深宫中。或作持之我深入紫宫中。）

