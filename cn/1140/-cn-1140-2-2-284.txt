集高云客遗安草堂【同郑奚仲崔五竺陈效儋刘直夫彭尔仁】

大海多琼树君子怀清晖游娱遂谈讌曲坐临水涯谢公有别墅遗构欣在兹藏书累箧笥盛事传声诗华沼澄且霁鱼藻何参差目寓丘中赏心追濠上时列筵瞩返景微雨鸣高枝林昏归鸟集径湿秋兰滋古人邈不作素心良可期谁能永晨夕慰此长渴饥

