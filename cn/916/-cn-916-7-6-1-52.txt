【侍皇太子释奠宴诗】

〖以下四言。〗

尊学尚矣。道亦遐哉。启图观秘。辟苑兴才。事高东序。义迈云台。峨峨德傅。灼灼英台。复礼曲台。反乐宣榭。阙文内举。□轩外驾。结朋千里。从师百舍。坠（《类聚》作队。）典必修。阙祀咸荐。回鸾献爵。□金委奠。肆士辨仪。胥人掌县。仿佛神踪。（《初学记》作从。）徘徊灵眷。（○《类聚》三十八引榭、驾、舍、荐、奠、县、眷七韵。《初学记》十四引哉、才、台、台、荐、奠、县、眷八韵。《诗纪》七十三。）

