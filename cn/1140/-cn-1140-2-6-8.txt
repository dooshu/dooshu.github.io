奉赠学士方坦庵先生

今代词塲客惟公号宿儒寸心惟简易五字肯榛芜折节收时辈新声屈小巫谁言今老大随意总欢娯侍从前朝旧文章此日须衣冠黄绮在经术董刘俱汗血皆龙种生毛并凤雏谈迁联史阁元凯竞天衢幔卷云依槛庭闲花满株养分光禄膳客醉步兵厨含笑看斑彩高吟废杖扶异书横短榻胜气拂长须北牖眠潇洒西山翠有无闲来饲鱼鸟兴剧满江湖好尽樽前酒沧洲趣不孤

