灵济昭烈王庙：

广德州城西横山有祠山庙，神吴兴张勃也。一云武陵龙阳人，生西汉末，游苕霅之间。自长兴之荆溪凿河至广德，功半遁于横山，人祝之。夫人李氏，庙在州东二里，曰昭妃庙。

《象山县志》：唐末忽有一石香炉立而附于人曰：「吾姓庄名穆，祠山昭烈大帝也。当庙食此山，以福斯民。」众惊讶。教谕梁宗明率众立庙祀之，今曰庄穆庙。噫！一祠山昭烈也，姓名互异如此。



