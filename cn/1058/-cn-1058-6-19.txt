仲雍哀辭


曹裛，字仲雍，魏太子之中子也。三月而生，五月而亡。昔后稷之在寒冰，鬥穀之在楚澤，鹹依鳥憑虎，而無風塵之災。今之玄笫文茵，無寒冰之慘；羅幃綺帳，暖於翔鳥之翼；幽房閒宇，密於雲夢之野；慈母良保，仁乎烏虎之情。卒不能延期於期載，雖六旬而夭歿。彼孤蘭之眇眇，亮成幹其畢榮。哀綿綿之弱子，早背世而潛形。且四孟之未周，將願子乎一齡。陰雲回於素蓋，悲風動其扶輪。臨埏闥以歔欷，淚流射而沾巾。


