杨公远　迓王书史六邑劝课回四绝

雕鞍骏骤明如飞，正是春风柳絮时。

夹道居民争看处，青红小队曳旌旗。

杨公远

杨公远　迓王书史六邑劝课回四绝

一犁雨足快耕农，可卜今年几事丰。

喜见四郊生意好，秧针刺水麦梳风。

杨公远

杨公远　迓王书史六邑劝课回四绝

杜鹃声里莫春天，桑柘村村绿似烟。

分趼称丝将有日，吴蚕今已起三眠。

杨公远

杨公远　迓王书史六邑劝课回四绝

匆匆出郭又经旬，和气薰蒸处处春。

料得锦囊诗拍塞，寄来曾拜一篇新。

杨公远

