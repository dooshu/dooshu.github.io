邵雍　道装吟

道家仪用此衣巾，只拜星辰不拜人。

何故尧夫须用拜，安知人不是星辰。

邵雍

邵雍　道装吟

道家仪用此巾衣，师外曾闻更拜谁。

何故尧夫须用拜，安知人不是吾师。

邵雍

邵雍　道装吟

安车尘尾道衣装，里闬过从乃是常。

闻说洞天多似此，吾乡殊不异仙乡。

邵雍

邵雍　道装吟

如知道只在人心，造化功夫自可寻。

若说衣巾便为道，尧夫何者敢披襟。

邵雍

