○議處兵馬錢糧疏 【 援閩兵粮】

臣所以歷年屢捷、建功三省者、皆士卒服習所致、自今以往、士愈悉知臣意。臣亦愈識士情。凡所施行、日益安妥、今蒙前命、欲臣帶素練舊兵以往、則四十一年閩功、因總督去任、功賞不行、軍信久失、兼有分境之命、徵調更以不便、况前兵俱係故家大族、即調亦難久留、若臣單身赴任、則閩中素無一兵、必待教練有成。非三年不堪試用。方今大寇在前、勢如燃眉、豈容一日有緩、矧禦侮之策、不過足食足兵、而今日之閩、又大非昔比。其在編民絕無干擾。且動稱激變。况欲徵民稅以養兵。其在兵伍。稍嚴紀律。即甘犯不馴况欲盡軍法以從事。今處閩之策。須聚素練之精兵新舊相兼。務足二萬。先量處未踐功賞三分之一。仍備粮餉器械以十萬數。仍加編齊訓一之功。將大寇蕩平。庶海寇知惧而減其再犯之勢。山寇歛跡而杜其作亂之源。然後漸開征歛以儲養兵之蓄。未為晚也。俟臣漸練土著有效。然後撤浙境之兵。安攘之大計。莫踰于此伏望命下部議、臣素練之兵、毋離其將、閩省空匱、作何處辦、庶有裨益焉耳、

一請兵二萬者、臣先援閩、率兵六千人、自溫州入興化、將二千里、山深瘴重、步涉勞瘁、不服水土、沿途病者已于人、今以二萬計之、甫到彼而病者姑約二千、孤身客地。每病兵留一壯兵調理。計虛二千人。臨陣每十人留一人守軍裝。一人代炊爨。兵共約又虛三千人。由是計之則二萬之眾。未交鋒而巳虛六七千矣。及既交鋒。止得萬有二千。此臣巳試之明驗。缺一不可也。

一倭器精利、輕生善鬪、中國之兵、信非敵手、然臣每向輒勝之者、葢臣以節制當其利器以分番當其勇悍。今興化島寇將及萬餘。且山寇蜂起。亦以萬計。臣即以二萬兵、除病者守者炊者。外僅有萬二千人。况客兵未諳地利。倭寇慣能分伏。必將抄伏之路。一一按堵俱不使出臣之彀以為臣襲方可進戰。以一枝為正。即得二三枝為奇。又閩兵語言。與倭無異。多為賊應。而浙兵難與合營。此臣所以必請兵二萬也。

一臣所請素練者、葢因閩事急如燃眉、無暇熟練、今素練之兵、見有五千、每人聽其間帶子姓生兵一名。即可立得一萬。新舊相間。日月之間。俱為有制之兵如盡募生兵五千。非二年教練無成。是浙兵即閩兵矣。臣亦無所施其救急之策也。

一臣所以計費十萬者、因用舊兵同往、須無失信。如去歲援閩援江西、身經數戰、斬首三千、官兵白衣在行間者日夜望一介之命。今尚未蒙勘覆、况浙江原認福建功賞八萬兩、旋以總督被逮、已解中途而輒還、士心寧無失望乎、戚少保在閩在薊議用浙兵此廉頗之□用趙人也且兵士俱係名門大族。各有身家之累。今遠戍福建。必優恤安家。以二萬兵計之。共得六萬兩。再量給舊功。約四萬兩。此所以請十萬之數也。今閩倭寇往來無時、登犯莫測防禦之兵必二萬、預備之粮須兩年、而閩上無庫藏、下乏徵輸、倉忙空匱之際、將士枵腹以執銳、此勢之必不能者也、

一伏覩　祖宗建設、以將領司統馭、藩牧司軍餉、憲臣司紏察、撫臣兵備、專司調度、一代之制、誠為盡善、但職業既分、而協恭者少、兵戎以鼓舞為先、臣不過司統馭之職、而于兵食餽餉鼓舞之具、不能兼運、况臨敵機宜、在于須臾、而有司乖和、兵氣所繫。至調度之官。處臣輕重。又有司觀望所在也。臣連年歷收微效者。乃總督信任之專。假以便宜而弗遙制其機。以故有司信從。協心共濟兵民合一之所致也。今閩浙各設提督、而兩省事權巳分、其運籌大臣、既巳各司一方、而臣以武弁職在身先。士卒乃兼任兩省。欲臣之無掣肘難矣。况兵出于浙而遠事于閩。豈為長久之便。伏望　皇上憐將權之日輕、機宜之掣肘。兵食之不相為謀、敕下廷議、亦如往年浙宜事例、使浙閩兵食事體。處處止?帚一。毋顧此失彼因遠遺近方能犄角成功不致延蔓貽害、地方幸甚、臣等幸甚、

