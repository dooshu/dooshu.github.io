·輓杨瑶仲广文（己丑）

泽国繇来已坠天，敢云补缺有青毡。欲逃东海波难挽，纵饿西山蕨亦羶。屋上几时曾集鵩，堂前从此不升鱣。相遭犹记言珍重，岂意归吟「薤露」篇！

〔人物考略〕

杨瑶仲：名文琦，号楚石；鄞县人，镜川文懿公之后。唐王立，以贡生召对，授惠安训导。寻加监纪推官，视惠安诸军。闽亡，返浙。豫于翻城之役，事洩被执，不屈死。鲁王还舟山，赠兵科给事中（「海东逸史」、「南疆绎史」、「鄞县志」均有传）。

