【咏德诗三首】

〖《诗纪》云。按张君祖、庾僧渊诸诗。皆恬淡雅逸有晋风。历选陈世无此作也。考高僧传有康僧渊、竺法雅者。并在晋成帝时。疑即此人欤。广弘明集云。陈张君祖。既不能明。姑列於此。逯案。法书要录、张君祖有名晋穆帝时。又按《世说》新语。康僧渊与殷浩相善。则二人为同时人。故互有赠答之作。卮林解冯谓二人诗应列晋代是也。今改入晋编。并略志於此。〗

运形不标异。澄怀恬无欲。座可栖王侯。门可回金毂。风来咏逾清。鳞萃渊不浊。（广弘明集作触。注云。三本、宫本作浊。）斯乃玄中子。所以矫逸足。何必玩幽间。青（广弘明集作清。）衿表离俗。百龄（广弘明集注云。宫本作眼。）苟未遐。昨辰亦非促。曦腾望舒□英。曩今迭相烛。一世皆逆旅。安悼电往速。区区虽非党。兼忘混砾玉。恪（广弘明集作怪。注云。宋、元、宫本作忄吝。明本作恪。）神罔（广弘明集注云。宋本、宫本作冈。）业秽。要在夷心曲。（○广弘明集三十。《诗纪》一百七。）

灵飙起（广弘明集注云。宫本作赴。）回（广弘明集作情。注云。三本、宫本作回。）浪。飞云腾逆鳞。苟擢南阳秀。固集三造宾。缅怀结寂夜。味藻咏终晨。延（广弘明集作近。注云。三本、宫本作延。）伫时无遘。谁与拂流尘。眇情寄（广弘明集作奇。注云。三本、宫本作寄。）极眄。萧条独遨神。相忘东溟里。何□西潮（广弘明集注云。明本作朝。）津。我崇道无废。长谣想义人。（○同上）

遥遁播荆衡。杖策憩南郢。遭动透（广弘明集作委。注云。三本、宫本作逶。）浪迹。遇靖恬夷性。拊（广弘明集作话。注云。明本作抚。）卷从老语。（广弘明集作话。注云。明本作语。）挥纶与庄咏。遐眺独缅想。萧神飙尘正。时无喜惠偶。绝韵将谁听。习（广弘明集注、明本云。一作君。《诗纪》云。一作君。）子茂芳标。有欣徽（广弘明集作微。注云。明本作徽。）音令。颖敷陵（广弘明集作敷凌。注云。三本作敷陵。宫本作敷陵。）霜倩。（广弘明集作倩。注云。三本、宫本作倩。）葩熙三春盛。拂翮（广弘明集注云。宋、元、宫本作融。）期宵翔。岂与桑榆竞。我混不材姿。遗情忘雕□英。虽非峄阳椅。聊以翮（广弘明集作敲。注云。三本、宫本作翮。）泗磬。（○同上）

