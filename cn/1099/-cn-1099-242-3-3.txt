○修倉廠題名記 【 倉廠】

司空繕部郎仙居蔣子良化董修倉事、間語諸治曰、子未知是役之重乎、治曰願竟焉、蔣子曰國備惟戎。戎備惟食。國家之制。歲令民出粟四百萬石。漕以入。日要月成歲會、角??斗嬴縮。度數多寡。司徒主之。漕卒百萬。漕士十千。海漕之總一。河漕之總什一。內督一外督三。稱賢比能。司馬主之。邑會則上之郡。郡會則上之省。省會則上之部。遄慢惟績。廉事以最。天官主之。邦畿之內。泰庾十一庾列而為廒。廒凡千四百二十有四、廒比而為楹、楹凡七千一百、鳩材眡費、飭壞振毀、司空主之。文甚古質司空上卿歲視。大夫月視。監工日號。匠人斵。陶人塼埴。污人塗板、幹時栽、風雨與覆宇謀、鳥鼠與封塞謀。燥濕與爽塏謀。虞戒與扁緘謀、罔或不食。凡此以重民也。予嘗聞之、粟之入也、石費五倍、歲定靡盈。歲歉貸之。漕卒百繭。歲月而後達民力之艱。曷可說矣。而復委諸風雨鳥鼠焉。不既殘于。殘民寔瘁國。其如何。予是以為茲役之重也。不可不慎也。治曰允如子之言矣。然子之所虞者。風雨鳥鼠也又有甚焉。冗靡食。貪濟貨。奸牟漁。侈不蓻。四者之行民病久矣。孱力不滋。無能溪壑。風雨鳥鼠。何以加之。是故古之為國者。食不足則修冗政不足則修貪度不足則修奸用不足則修侈治不足則修德國其無以踰此矣。蔣子曰予知予職焉耳、若子之言弗予所謀也。雖然子言遠矣、他日蔣子于廳事得故石?禁礲而可碑、復語治曰、君子之政思師人也思師言也、昔之與是役者眾矣、令行鑿鑿、予欲考其人與吾子之言義、用是勒之以朝夕觀取訓焉、且俾後之人知所感而取式何如、治曰子善矣、盡衷事事、報國之忠也。語事垂久惠物之仁也。因往以豆?寸。取善之知也。大慮首物。聖賢之教也。四者善莫大焉蔣子以告之少司空童公、中貴梁公、具曰由蔣子之言可以知忠、由張子之言可以知固、忠固之道。可以久矣。命蔣子立石。

