马廷鸾　德寿宫古松太上爱之尝持御香釃酒祠土神以祈屏蟊贼云时绍兴壬午思

六龙亲御奠神州，甲子如今甫再周。

百世尚瞻虞帝祀，五传遽抱杞天忧。

臣民莫废瓜华敬，今古长悲禾黍秋。

叹息余生孤露甚，门弧弓棘总成愁。

马廷鸾

马廷鸾　德寿宫古松太上爱之尝持御香釃酒祠土神以祈屏蟊贼云时绍兴壬午思

南来天马总辛勤，内禅经今历再壬。

复汉赤符还旧宇，法尧黄屋本非心。

思成门外衣冠尽，德寿宫前茨棘深。

叹息余生孤露甚，匪莪彼黍涕淋淫。

马廷鸾

