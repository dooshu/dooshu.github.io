【陈阿登弹琴歌】

〖搜神後记曰：汉时。会稽勾章人至东野。还莫。不及至家。见路旁小屋燃火。因投宿止。有一少女。不欲与丈夫共宿。呼邻人家女自伴。夜共弹箜篌。问其姓名。女不答。弹弦而歌曰云云。明至东郭外。有卖食母在肆中。此人寄坐。因说昨所见。母闻阿登。惊曰：此是我女。近亡。葬於郭外。〗

连绵葛上藤。一缓（搜神後记作绥。注云。一作缓。）复一ㄌ。欲知我姓名。（《御览》或作汝欲知我姓。）姓陈名阿登。（○搜神後记六。《御览》五百七十三引幽明录。《御览》八百八十四引续《搜神记》。法苑珠林四十引续《搜神记》。《太平广记》三百十六引灵怪集。《诗纪外集》四。）

