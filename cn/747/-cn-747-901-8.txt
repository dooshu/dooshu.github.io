○七返灵砂篇序

予自天元之初，从衡岳游於黄龙，止於宾馆。忽於岩穴之中，遇至真之人，授以灵砂要诀。告曰：吾自得许仙君之後。仙君授诀於吴天师，天师授於同郡丁真人。今本即真人所出也。假如丹砂之本诀，元理深奥，固难卒寻。好道之流，志慕神仙者，若不究其真元，沈沦於尘俗。自上古仙经文，皆秘密隐蔽，不言不显露於世。予常愍然。今述为《灵砂七返篇》及《金丹志诀》二章，并为序论矣。

孙公辅

公辅，官陆泽丞。

