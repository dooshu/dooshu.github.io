◇议撰亲祀七庙仪

昔有虞亲虔，祖考来格，殷宗躬谒，介福降。大魏七庙之祭，依先朝旧事，多不亲谒。今陛下孝诚发中，思亲祀事，稽合古王（《通典》作「义」），礼之常典。臣等谨案旧章，并采汉魏故事，撰祭服、冠、屦、牲牢之具，、洗、、簋、俎豆之器，百官助祭位次，乐官节奏之引，升降进退之法，别集为亲拜之仪。（《魏书·礼志一》。太和六年十一月，将亲祀七庙，有司依礼具仪，于是群官议。又见《通典》四十九。）

