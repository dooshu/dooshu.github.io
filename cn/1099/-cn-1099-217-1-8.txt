○議變塘田凑築?城疏 【 議變塘田】

該楊州府知。府吳桂芳、查得本塘築自前代。葢因地有蜀岡金匱等山。環拱其北。每遇大雨淋漓。細流會集其中。得以灌溉沿岸諸田。此葢前人築塘之本意也。　國初改運裏河。議以前塘蓄水。專防河道淺涸。則放洩塘水。繇烏塔溝入河。接濟運船。然塘築於諸山之麓。遇霖雨則暴流易集。遇亢旱則塘水易涸。葢漕河居府城之東。地勢頗下。而與寶應高郵邵伯白馬黃子赤岸諸湖相為流通水源頗遠前塘居府城之西。地形高阜、且水出無源。一遇亢旱。比諸運河輒先乾竭。况流濘久積。塘腹漲平。縱或聚水、不盈數尺。而實無益于漕河矣。故近塘之民。每每盜開成田。勢豪之家。往往夤緣討佃請河為田前代通弊謝康樂欲請請湖而郡守不聽便致嫌恨文移日積訐訟日繁遂使姦詭生覬覦之心興併吞之計。今幸追奪還官。但此田俱屬膏腴。人所共慕。一聞仇鸞事敗。各興苟得之心。故田数甫及萬畝。明文未至。而赴府告佃者巳紛紛矣。竊惟方今　國計空虗。江北災生?月重大。開河所賑費無所出、若將前田定價、召人承買、似于目前國計、未必無少補於萬一、葢前此塘田、不過召民佃種、每畝納銀二分五厘、歲入無幾、若照依時值變賣、官資其利、而民樂於趨、此亦乘時拯災之一權也、到臣、案照議照得?洲築城、原議該用物料工食、共銀三萬九千有零、今據揚州府知府吳桂芳、開議一要將逆犯仇鸞原受投獻今沒官塘田、照依時價召人承買可得銀一萬五千兩、再照前項沒官塘田。雖預備接濟漕運。然高郵寶應諸湖、瀰漫有水之時。此塘高者皆為稼穡之塲。低者不過茭蒲之壑。若遇乾旱。諸湖水猶未竭。而此塘巳為陸地矣。以故姦民獲利。即遇清查。輒便投獻。及至沒官改正之後。該府擬欲召佃起租。未見允行。殆亦有為。但與其聽姦雄違例受獻。附益私家。孰若許官司履畝佃耕。裨補公帑之為愈也。况取替年備漕廢棄陂塘之田。而濟今日防漕緊急工程之費。是捐虗名而圖實用。揆諸事體。似亦相應。夫隨時濟務。難泥故常。眾難群疑。必資權變。伏望　皇上軫念地方師旅饑饉。適遇時艱。錢穀甲兵。會逢財絀、亟　勑戶工二部、再加詳議、　俯從所擬施行地方幸甚、

