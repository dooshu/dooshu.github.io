傅察　又挽词三首

萧叶蟠根大，于门结驷新。

鵷行尊几杖，鹤骨离风尘。

追挽倾朝绂，褒荣动帝宸。

唯应两河道，犹想锦衣春。

傅察

傅察　又挽词三首

遗子一经足，成家五福并。

千钟欣禄养，万石仰荣名。

日射铭旌字，风传衮铎声。

遥知开吉地，不假问三生。

傅察

傅察　又挽词三首

榆杜聆风远，兰阶吒契深。

兴宗知有自，处贵得无心。

陇柏晞朝露，庭槐长夏阴，

如公更何恨，顾我尚沾襟。

傅察

