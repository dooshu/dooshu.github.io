金沸草散

治风寒伤于心脾，令人憎寒发热，齿浮舌肿。

荆芥穗（四两） 旋复花 前胡 麻黄芪（去节，各三两） 甘草（炙） 芍药（赤者） 半夏（汤七次，各一两）

上为锉散。每服四大钱，水一盏半，姜七片，枣二个，煎七分，去滓漱口，吐一半，吃一半。世医用此发散伤风伤寒，及加杏仁、五味子治咳嗽皆效，独未知治舌肿牙疼。辛未年有人患舌肿如吹，满塞其中，粥药不入，其热甚危，大煎一剂，乘热以纸笼气熏之遂愈。又一妇人牙疼，治疗不瘥，致口颊皆肿，亦以此药熏漱而愈，故特记之。

舌病证候（附失欠）

