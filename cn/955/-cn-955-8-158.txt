程公许　郡事多冗命绳翁拉彦翔则明德素游赵园彦翔归以五章示教用韵

战氛塞蚕丛国，决策下胜峰山。

避地客江湖久，著书无顷刻间。

程公许

程公许　郡事多冗命绳翁拉彦翔则明德素游赵园彦翔归以五章示教用韵

世溷溷争捷径，发种种不胜簪。

款门恰来石友，倚槛同观玉岑。

程公许

程公许　郡事多冗命绳翁拉彦翔则明德素游赵园彦翔归以五章示教用韵

简编得趣自熟，轩冕於我何加。

喜为胜游着句，示须归赋落霞。

程公许

程公许　郡事多冗命绳翁拉彦翔则明德素游赵园彦翔归以五章示教用韵

俗氛妨人选胜，危坐待归啜茶。

听渠说山说水，撩我清梦还家。

程公许

程公许　郡事多冗命绳翁拉彦翔则明德素游赵园彦翔归以五章示教用韵

浮生何适非寄，百虑非言可宣。

谁参寻访乐土，籲天侨立西川。

程公许

