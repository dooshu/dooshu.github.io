○张德翁除归州刺史李承训除福昌县令卢审矩除阳翟县令等制

敕。朝议郎前京兆府渭南县令上柱国张德翁等。德翁承训审矩，为天子之守臣作百姓之长吏，仕而至此，斯亦达矣。匹夫为善，人犹则之，守令所为，谁敢不化。《诗》曰：“尔之教矣，人胥效矣。”可不勉之。量助奉陵邑，以谨慎选。执临、师景参谅等，各以序进，亦为良遇。可依前件。

