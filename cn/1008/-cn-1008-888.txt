赵蕃　检校竹隐竹数三首

忆昔山中居，朝莫惟脱粟。

何以居之安，赖此猗猗绿。

一朝顾舍去，梦寐劳心目。

今晨忽在眼，如客得归宿。

赵蕃

赵蕃　检校竹隐竹数三首

竹虽不解语，风能为之言。

斧斤伐我本，畜牧践我孙。

戕者可以堤，践者可以藩。

我顾不忘汝，汝言毋重烦。

赵蕃

赵蕃　检校竹隐竹数三首

钱多论以屋，畜多论以谷。

我独何为者，个个数修竹。

竹个虽不多，是亦我所欲。

于以盗之防，盗防宁此足。

赵蕃

