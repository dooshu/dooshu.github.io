○书敬亭碑阴

《宣州图经》云：宋永初山水记，宛陵北有昭亭山，山有神祠。又案《齐谐记》云：宋元嘉二年，有钱塘神姓梓名华，居住东境。友人双霞乃识之，神遂得与携接同住庙中，更具酒食言晏。别後县令盛凝之纵火焚烧，来托此山。百姓恭祭，乃号昭亭山，至今祠祷，必致灵验。谢元晖为文，又有赛昭亭两诗文，尝游此，赋诗曰：“兹山亘百里，合沓与云齐。隐沦既已托，灵异居然栖。”

