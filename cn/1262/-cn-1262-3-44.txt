唐枢：

归安唐枢一庵先生，论博施于民而能济众，重能字。盖人亦有施而不能者，政不善也。

今人但知颜子不校难及，不知一「犯」字学他不来。弟子谓曰：「何谓也？」曰：「颜子持己应物，决不得罪于人，故人有不是加他，方说得犯。若我辈人有不是加他，必是自取。所谓夫人必自侮，然后人侮之也。何曾是犯？我辈未须学不校，须先学他犯字。」(李乐《见闻杂记》)



