游灵岩天平山记


吴郡之西为湖，东为江，独灵岩天平为山之胜境。予昔陪宋尚书诚夫来游，距今十有七年矣。其山峦林麓陂池之美，盖尝粗记而未能再览其详也。

至正已丑春暮，判簿顾君定之，毘陵潘子仪，曹德文，约余为山行。于是买舟携具，于城西之枫桥入。过雁港，先抵吴安山下，即乘肩舆行。二三里至观音山，有“寒泉”二字，镵于卧石，字皆方丈余。又行抵北山，抚蟠松，还宿衍福精舍。

明日，复就肩舆，由吴安山左，度天平岭，瞻文正范公故祠：乔木森茂，异石林立。转过野桥村店，山回涧曲，樵歌牧唱，相与应答于翠微空旷之间，里人所谓鸡经山、虎子谷者，突然乎其左；琴台山献、羊肠岭者，兀然乎其右。迤值上陂陁，经荦确，曰观音峰，曰猿愁岭，皆陟险攀缘而上，直抵灵岩山永祚塔寺后。回望诸山，皆在其下；菜畦麦陇，苍琴台，予足力倦，距两步而止。回抚偃松，倚盘石，坐涵空阁，南望三山环抱，即太湖之洞庭。山色苍茫，湖光镜净，瞰飞鸢于木杪，睇云帆于天际。于是临前轩，濯浣花池，寺僧揖予于小亭而憩焉。询昔游之记，则已刻于五至堂矣。众客举酒相属，徜徉久之，皆步出前三门，有亭翼然。则陆象先之所曾游息也，故刻：“象先”二字于扁。即由山径寻所谓西施洞，则古佛石像在焉。遂缘山而下，路两旁松杉荫翳，苍藤如虬蜿；鸟声关头 ，游人交瞩，真一时之佳致也。乃环山而归，复抵天平之白云寺。入拜范公祠下，出则日色已晡，烟光黯淡，诸峰如人立、如戟插、如笔卓；如拱如揖，如迎如送，皆天造之巧也，仆谓定之曰：“人生聚散之踪，来不可期，去不可追，矧岁月奔驰，一俯一仰，悉为陈迹，物是而人非者有矣，今则天和日晴，川朗山秀，心开而目明，意适而情畅，有朋侪足以倡和；酒肴足以献酹，岂知非它日之观美乎！则斯游也，不可以不记。”

题记：灵岩、天平独擅吴郡诸山之胜，作者所记详于灵岩而略于天平。对于天平山，作者虽仅写了来回途中所见的景色，却刻画了了它的特点：奇峰怪石，村情野趣。灵岩山的特点是多名胜古迹，作者就途中所见，一一予以介绍。极顶远眺所见的太湖浩淼、山色苍茫的自然景致和菜畦麦垅、苍黄相间的田园风光相映成趣。篇末作者的议论是岁月无穷、人生短暂的俗套，缺乏新意。

作者简介：朱德润（1294-1365），字泽民，原籍睢阳（今河南商丘），家居昆山（今属江苏）。元代画家。延祐（元仁宗年号）末，以名书画家赵孟俯荐，授为翰林应奉。后官镇东行中书省儒学提举。因病归里，至正（元惠宗年号）时再起，官至杭、湖二郡守。工诗文，擅长山水、人物。有《存复斋集》及《续集》。





●辽夏金元

