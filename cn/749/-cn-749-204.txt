韩嘉彦


嘉彦，韩琦子。元祐间，选尚神宗女曹国长公主，拜左卫将军、驸马都尉。建炎三年（1129），终瀛海军承宣使，谥端节。

玉漏迟

杏香消散尽，须知自昔，都门春早。燕子来时，绣陌乱铺芳草。惠圃妖桃过雨，弄笑脸、红筛碧沼。深院悄。绿杨巷陌，莺声争巧。

早是赋得多情，更遇酒临花，镇辜欢笑。数曲阑干，故国谩劳凝眺。汉外微云尽处，乱峰镇、一竿修竹。间琅玕，东风泪零多少。







