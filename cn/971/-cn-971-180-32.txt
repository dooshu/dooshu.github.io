刘宰　代梁总挽郑舜举侍郎四首

几度除书下紫宸，从容千骑拥朱轮。

圣朝若第循良课，公是当时第一人。

刘宰

刘宰　代梁总挽郑舜举侍郎四首

九重虚己竚论思，千载风云彼一时。

贝锦谁为当日事，解招空赋昔人诗。

刘宰

刘宰　代梁总挽郑舜举侍郎四首

由来乐事在田园，归路无人早著鞭。

见一堂中谁是伴，亭亭修竹锁苍烟。

刘宰

刘宰　代梁总挽郑舜举侍郎四首

慷慨论交酒一钟，别来木末几西风。

归欤拟趁鸡豚社，太息无因见此公。

刘宰

