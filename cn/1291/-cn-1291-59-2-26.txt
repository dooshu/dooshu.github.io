【初平中长安谣】

〖《后汉书》曰：初平四年九月甲午。试儒生四十馀人。上第赐位郎中。次太子舍人。下第者罢之。诏曰：今耆旧年逾六十。去离本土。营求粮资。不得专业。结童入学。白首空归。朕甚愍焉。其依科罢听为太子舍人。注引刘文献帝纪

曰：时长安中为之谣曰：〗

头白皓然。食不充粮。裹衣蹇裳。当还故乡。圣王愍念。悉用补郎。舍是布衣。被彼玄黄。

（〇《后汉书》献帝纪注。）

