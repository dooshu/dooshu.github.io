○谢独引令宣付编入国史表

臣某言：伏蒙圣慈，特降宣旨，赐臣不随二教，独引对攵，以臣谢恩表宣付史馆者。迥自宸衷，光申异礼，仍编信史，永戴优恩，荷难任，宠荣增极。臣某中谢。

伏惟陛下大明御历，至圣宣功，廓覆载以覃恩，并曦舒而流照。贤良入辅，庭多命世之臣；夷夏归仁，府积殊方之贡，有俗皆臻於富寿，无为欲蹈於华胥。由是蓬岛芝宫，咸加炳焕，林柰苑，毕集精严。四灵挺质以呈休，六气调时而表贶，元儒鼎盛，缁褐同欢。臣猥以常伦，荣逢景运，道籍两尘於美号，官荣再履於崇班，别显殊恩，赐其独对。缁黄班里，受宣而径入天；鹭庭中，顾影而疑生羽翼。今则宠编国史，昭示寰区，迥隆非次之迁，永载不刊之典。荒愚有素，难胜雨露之恩；萧芥至微，何报乾坤之德？惟虔修励，上答圣明。臣不任。

