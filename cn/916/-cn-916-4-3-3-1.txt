【门有车马客行】

门有车马客。问君何乡士。捷步往相讯。果是旧邻里。语昔有故悲。论今无新喜。清晨相访慰。日暮不能已。词端竞未究。忽唱分途始。前悲尚未弭。後忧方复起。（○《类聚》四十一。《诗纪》二十一。○逯案。《乐府诗集》四十载鲍照门有车马客行一首。与此全同而又多六句。文义较为完整。且鲍照本集亦载之。则此当是鲍诗逸篇。）

