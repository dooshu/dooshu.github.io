○授郑处诲兼侍御史制

御史中丞有翼上言曰：御史府其属三十八，例以中台郎稽参其事，以重风宪。如处诲族亲胄贵能博，文论义理，无不讲求，朝廷典章，饱於闻见，乞为副贰，以佐纪纲。以尔处诲当居内廷，草具密旨，自以疾去，於今惜之。（阙）俞其言如我得（阙）有翼为尔之知己，予为有翼之德邻，上下交举，岂有私受。勉修职业，所报非一。

