◇社颂（并序《御览》题作《赞社文》）

余前封鄄城侯，转雍丘，皆遇荒土。宅宇初造，以府库尚丰，志在缮宫室，务园圃而已。农桑一无所营，经离十载，块然守空，饥寒备尝，圣朝愍之，故封此县。田则一州之膏腴，桑则天下之甲第，故封此桑，以为田社，乃作颂云：（《御览》五百三十二）

於惟太社，官名后土。是曰句龙，功著上古。德配帝皇，实为灵主。克明播植，农正具举。尊以作稷，丰年是与。义与社同，方神北宇。建国承家，莫不修叙。（《艺文类聚》三十九，《初学记》十三）

灵稼阿那，一禾千茎。（《初学记》二十七）

秀吐オ，万亩齐。平荫盖陇，百秽不生。（《初学记》二十七）

