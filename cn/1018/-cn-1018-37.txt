曹勋　长夜吟

舜枯槁，尧瘠癯，

益稷播艺耕锄，神禹勤瘁劳体肤。

子孙放废等庸奴，一身辛苦逾匹夫。

孔子称大圣，颜子称大儒。

寝席不暇暖，箪瓢困穷庐。

盗跖饱人肉，列鼎吹笙竽。

庄躥肆淫虐，玉食驱华车。

人生贵得意，孰识贤与愚。

白日沉西山，烟蔼低平芜。

悲风搅原显，劲气摧高梧。

歌钟满前庭，宾客罗簪裾。

侍女艳流景，芳泽汤通衢。

珍肴如丘山，美酒如江湖。

贤圣苟如此，不醉将何如。

曹勋

曹勋　长夜吟

智士名不足，愚夫乐有余。

况复冬夜长，风雪迷通衢。

美人邀我饮，清酒开玉壶。

明眸艳红烛，流盻光四隅。

萦风转修袂，逸响级绮疏。

龙香满珠阁，兰气生罗襦。

遗簪复堕珥，笑语相迎扶。

回头问公子，不醉将何如。

曹勋

