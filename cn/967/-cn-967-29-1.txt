李处全　深静堂

鼎来朱墨苦难逃，两夕山中暂释劳。

野岫拥檐青巀嵲，回塘足雨绿遧遭。

繙经深院心宜静，远迹红尘意自高。

漫把新篇供写物，么麽好敢说诗豪。

李处全

李处全　深静堂

连筒接水下横塘，漫祓尘襟引兴长。

喜有一枝安静境，閒看九曲泛流觞。

凉生客枕秋将老，月上纱窗夜未央。

满眼诗材皆可赋，惜哉无计脱官忙。

李处全

