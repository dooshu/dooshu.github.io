【秋日诗】

萧瑟仲秋月。（广《文选》作日。《诗纪》同。）《风□》戾（《类聚》作飙唳。广《文选》、《诗纪》同。）风云高。山居感时变。远客（《御览》作咏。）兴长谣。疏林积凉风。（《御览》作气。）虚岫结凝霄。湛（《御览》作零。）露洒庭林。密叶辞荣条。抚菌（《类聚》作叶。《御览》作茵。）悲先洛。攀（广《文选》作郁。诗尼同。又注。一作攀。）松羡後凋。垂纶在林野。交情远市朝。澹然古怀心。濠上岂伊遥。（○广《文选》十五。《诗纪》三十二。又《类聚》三、《御览》二十五并作晋孙绰诗。引高、谣、霄、条、凋五韵。）

