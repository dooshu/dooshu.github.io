容斋续笔


容斋续笔·序


是书先已成十六卷，淳熙十四年八月在禁林日，入侍至尊寿皇圣帝清闲之燕，圣语忽云：“近见甚斋随笔。”迈竦而对曰：“是臣所著《容斋随笔》，无足采者。”上曰：“□有好议论。”迈起谢，退而询之，乃婺女所刻，贾人贩鬻于书坊中，贵人买以入，遂尘乙览。书生遭遇，可谓至荣。因复衷臆说缀于后，惧与前书相乱，故别以一二数而目曰续，亦十六卷云。

绍熙三年三月十日迈序


