陈棣　次韵陈季陵觅酒二首

西风曾未入梧楸，已有骚人怨凛秋。

草赋未为伧父语，破愁宜召曲生谋。

君方负笈金陵去，我欲乘桴沧海浮。

后夜月明应好在，一樽能为辍行不。

陈棣

陈棣　次韵陈季陵觅酒二首

山远谁怜眉黛愁，水明遥忆眼波入。

久抛大白犹閒事，却对短檠真拙谋。

楚佩纫香尘未暗，巫云赋梦语多浮。

扊扅政恐闺人怨，曾效当年拥髻不。

陈棣

