赵汝腾　饯史计使

祥刑生意遍庭亥，蔽芾棠阴手自栽。

世降此翁犹尚德，俗衰时辈但论材。

九仙截{左革右登}于公去，万石熏炉召父来。

揽辔紫阳垂教地，饶何盍聘到崇台。

赵汝腾

赵汝腾　饯史计使

使者星明太史占，东风戒路揭帷襜。

食当加倍稀亲酒，献不求余少榷盐。

因进御茶供味谏，肯然官烛示家廉。

老生莫效临岐赠，诗附仁言当束缣。

赵汝腾

