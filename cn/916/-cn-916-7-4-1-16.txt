【张黄门协苦雨】

丹霞蔽阳景。绿泉涌阴渚。水鹳巢层甍。山云涧柱碍。有□（六臣本《文选》注云。五臣作氵□。）兴春节。愁霖贯秋序。（《白帖》作节。）燮燮凉叶夺。戾戾ざ风举。高谈玩四时。索居慕俦侣。青苕（《文选》作苔。六臣本云。五臣作苕。）日夜黄。芳蕤成宿楚。岁暮百虑（《诗纪》云。集作忧。）交。无以慰延伫。（○本集四。《文选》三十一。《诗纪》七十六。又《白帖》引一句。○逯案。《类聚》八十二草部苔引青苔日夜黄句。似此原作苔字。查晋宋人多以苕为条。条可以由青而黄。而苔则不可。应以作苕者为是。《说文》系传草部苕引此句作苕。）

