李廳　又九月十四日登秋风阁以余霞散成绮澄江静如练为韵分得余静二字

缪蹈江海迹，吾生靡怀居。

役车窘阴雨，蒸腐败衣裮。

晨昏雷声中，我怀何时舒。

秋阳出顽云，杲杲照我裾。

言登秋风阁，乘兴安可徐。

猗纡下铜韑，缥缈凌紫虚。

锦叶眩林表，金包垂霜余。

栖苴寄榛莽，潦痕在菰蒲。

我游获所适，况乃弗为鱼。

放意宇宙间，所至皆吾庐。

李廳

李廳　又九月十四日登秋风阁以余霞散成绮澄江静如练为韵分得余静二字

山客水不觌，焌云日如甑。

陵陆混泥沙，黯惨度朝暝。

晨霞送晴色，喜见天面莹。

江光剑归匣，云收四山静。

高阁眺空无，复见前日胜。

回思困涂潦，戃恥如昔病。

登临勿太息，秋风渐焱劲。

李廳

