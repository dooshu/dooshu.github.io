【与修史学士三通〈嘉三年〉】

△一

某启。辱教，开发蒙滞，实寡陋者之幸也。早来宁王宪只为更名，与郯王嗣直数人，同须再出封国。其他更有易名者，偶不徙封尔。就中此卷错处多，然舍此更无也。某白。

△二

某启。前日承惠服属图，寡陋蒙益，何胜感愧。欲见当年修《真宗实录》人官职、姓名、差官及书成年月，告与检示，不罪相烦。八日，某拜白晋叔学士。

△三

多日不奉见，春暖，康和。中间承见惠腊雪散者，或有，更乞少许。某再拜。

