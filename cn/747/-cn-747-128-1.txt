○举史实牒

敕：淮南观察使东南诸道行营都统牒左押衙充右弩队都指挥使溧阳洛桥镇遏使知茶盐榷麴务银青光禄大夫检校刑部尚书兼御史大夫上柱国史实，牒奉处分，前件官誉驰乡里，才达变通，御边徼以多能，缉兵戎而有术，加以洞详稼穑，善抚蒸黎，赋舆深见其否臧，案簿穷知其利病。以久无宰字，尤藉招携，俾分兼领之荣，庶养新归之俗。傥闻报政，别议酬劳。事须差兼知溧阳县事准状牒举者，故牒。天复三年十一月九日牒。使检校太师守中书令吴王押。

杨溥（吴伪帝）

溥，行密幼子。初封丹阳郡公，後继兄渭僭伪号。晋天福二年逊位於李，迁溥於润州，年馀以幽死。

