○勘明山後失事併陳滿旦停賞始末疏 【 滿旦停賞始末】

薊鎮密迩京師議論易騰恭敏在鎮諸虜挾賞槩不肯行廷臣不察情事乃有薊門近多虜警之旨邊臣任事之?如此夫薊事亦難言矣、正為密邇輦下、風鶴易驚、諸弁苐冀幸目前無事。奉虜如驕子。隨挾隨加。惟恐不及。諸酋習知我之怯虜而諱戰也。尋事挾賞。亦日甚一日即如滿旦一支。薊鎮舊未有賞。其夫趕兔西虜也。係属夷伯彥打賴外甥。嘗往來薊門邊外。垂涎此賞。行打賴物故遂憑陵其子女。挾奪其賞物。且撲殺我軍丁。萬曆十年白馬一関。遂加賞物八百餘兩。此濫觴之始也。自此屢挾屢加。每加輒數百兩。至三十二年。該関共加至四千餘兩矣。而大水黑谷二関之賞又在外。後趕兔死。滿婦改嫁阿暈、與趕兔長子乞炭亥歲相讐殺數年以來。挾而未甚。今其子溫布漸長。乞炭亥復與相合。而雄心復舉矣。踵趕兔之故智。屢為其少子毛乞炭擁兵挾賞。夫石塘一路。前此所加賞歲取足于採辦者二千一百餘兩。名為柴價。半扣軍資。况可復有加增挾者日加其誰不挾夷欲無厭。長此安窮。臣與撫道諸臣計議。薊門有險可恃寧與相恃。若能設伏出奇。可收斬獲。即不然而據險守隘。亦足堵拒。挾新停舊四字邊臣若能行之則市賞之額必不至于歲增矣虜欲挾新我且停舊相持日久。虜無所利。然後操縱可施羈縻可久。臣等區區之見、所為疆事久遠計者若此、伏乞?下兵部覆議上請施行、

