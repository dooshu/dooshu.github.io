【车驾幸京口侍游蒜山作诗】

〖集曰：元嘉二十六年也。〗

元天高北列。日观临（《诗纪》作灵。）东溟。入河起阳峡。践华因削成。岩险去汉宇。襟卫徙吴京。流池自化造。山关固神营。园县极方望。邑社总地灵。宅道炳星纬。诞曜应辰明。睿思缠故里。巡驾币（《类聚》作匝。）旧□。陟峰腾辇路。寻云抗瑶甍。春江壮风涛。兰野茂荑（六臣本《文选》注云。善作ㄗ。）英。宣游弘下济。穷远凝圣情。岳滨有和会。祥习在卜征。周南悲昔老。留滞感遗氓。（六臣本《文选》作萌。注云。五臣作氓。）空食波廊肆。反税事岩耕。（○《文选》二十二。《诗纪》四十六。又《类聚》八引□ぁ、甍、英、情四韵。）

