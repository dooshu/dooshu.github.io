○送简师序

凤羽而麟毛，鸟与兽也，《经》《传》以比圣人，岂非以其心，不以其形者耶？师虽佛名，而儒其行，虽夷狄其衣服，而仁义其心，虽未齿於士与凤麟类矣，不犹愈於冠朝冠、服朝服，或溺於淫怪之说，以攵彝伦者耶？呜呼！师吾独贤也。刑部侍郎昌黎韩愈既贬於潮，浮屠之徒，欢快以，师独愤起访馀，求叙行以资适潮，不顾蛇山鳄水万里之险毒，若将朝得进拜而夕死可者。呜呼！悲夫吾绊，不得侣师以驰。

