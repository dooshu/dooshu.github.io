○林邑有鸟名归飞。（《御览》九百二十八）



惟缤榔树，最南游之可观，子既非常，木亦特异，温交州时度之，大者三围，高者九丈，叶聚树端，房构弃下，华秀房中，子结房外，其擢穗似禾，其缀实似谷，其皮似桐而厚，其节似竹而概，其中空，其外劲，其屈如覆虹，其申如缒绳，本不大，末不小，上不倾，下不邪，调直亭亭，千百若一。步其林则寥朗，庇其阴则萧条，信可以长吟，可以远想矣。但性不耐霜，不得北殖，必当遐树海南，辽然万里，弗遇长者之目，自令人恨深。尝对飞鸟恋土，增思寄意，谓此鸟其背青，其腹赤，丹心外露，鸣情未达，终日归飞，飞不十千，路馀万里，何由归哉？（《水经温水注》，《艺文类聚》八十七，《御览》九百七十一）



有清浆数斗，悬于长木之端，终不乾，故为小异。（《御览》九百七十二）



外国老胡说，众香共是一木，木花为鸡舌香，木胶为熏陆，木节为青木香，木根为旃檀，木叶为霍香，木心为沈香。（《御览》九百八十一，又九百八十二引五条。）

康泓

泓，爵里未详，有道人单道开传一卷。



