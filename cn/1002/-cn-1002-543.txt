曾丰　余入广始见乡士刘养正于晋归

里社闻名已数年，恨无倾盖盍簪缘。

子初游学吾游宦，一笑相逢韶石边。

曾丰

曾丰　余入广始见乡士刘养正于晋归

好景翻禺能几何，簿书不许我吟哦。

绛纱帐里事浑少，古锦囊中诗定多。

曾丰

曾丰　余入广始见乡士刘养正于晋归

转篷同到岭南州，苋菊茱萸三送秋。

东道虽青开阁眼，西风恐白倚门头。

曾丰

