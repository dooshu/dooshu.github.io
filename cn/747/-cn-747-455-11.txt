○请勒停置茶盐店奏

庆诸道州府，先请置茶盐店收税，伏准今年正月一日赦文，其诸道州府，因用兵以来，或虑有权置职名，及擅加科配，事非常制，一切禁断者。伏以榷税茶盐，本资财赋，瞻济军镇。盖是从权，兵罢自合便停，事久实为重敛。其诸道先所置店，及收诸色钱物等，虽非擅加，且异常制，伏请准赦文勒停。

关播

播，贞元二年官刑部尚书。

