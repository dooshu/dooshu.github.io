六十一


凡物颜色鲜好，滋味秾厚者，其本质皆平淡。丹砂之根，色如水晶，谓之砂床，炼之则极鲜红。花卉含葆，率青白色，盛开乃有彩艳。红花色亦正白，洗之乃红。解盐初出池，其色红白而味淡，虽多食不咸。茗之初采，其芽白。皆物器之最佳者。故人之才性，以平淡为上。刘孔才《人物志》云：先求其平淡，而后求其聪明。至于才智勇敢，出群绝伦，皆彩色华艳，滋味醲厚者也。





