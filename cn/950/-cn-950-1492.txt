杨万里　上元日晚过须溪

恰恰元霄两脚垂，天风为我扫除之。

怪来平地寒如许，雪满远峰人未知。

杨万里

杨万里　上元夜里俗粉米为茧丝，书古语置其中，以占一岁之福祸谓之茧卜。

去年上元客三衢，冲雨看灯强作娱。今年上元家里住，村落无灯惟有雨。

隔溪业祠稍萧鼓，不知还有游人否？

儿女炊玉作茧丝，中藏吉语默有祈。

小儿祝身取官早，小女只求蚕事好。

先生平生笑儿痴，逢场亦复作见嬉。

不愿著脚金毕殿，不愿增巢上林苑。

只哦少陵七字诗，但得长年饱吃饭。

心知茧卜未必然，醉中得卜喜欲癫。

杨万里

