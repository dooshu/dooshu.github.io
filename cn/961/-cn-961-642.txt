黄庭坚　寄清新二禅师颂

石公来斲鼻端尘，无手人来斧凿亲。

白牯狸奴心即佛，铜睛虎眼主中宾。

自携瓶去沽村酒，幻者衫来作主人。

万里相看如对面，死心寮里有清新。

黄庭坚

黄庭坚　寄清新二禅师颂

死心寮里有清新，把断黄河塞要津。

一段风涛惊彻底，个中无我尔无人。

梦惊蛇咬憄惶走，痛学寻毉□有神。

此是如来正法藏，觉来床上笑番身。

黄庭坚

