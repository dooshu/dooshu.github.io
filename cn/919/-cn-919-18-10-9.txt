温经汤

治冲任虚损，月候不匀，或来多不断，或过期不来，或崩中去血过多不止。及治曾经损堕，损妊娠瘀血停留，小腹中痛，发热下利，手心烦热，唇口干燥；及小腹有寒，久不受胎。

半夏（汤七次去滑） 当归（酒浸一宿） 川芎 人参 白芍药 牡丹皮 桂心 阿胶（蛤粉炒） 甘草（炙，各二两） 吴茱萸（汤洗炒，三两） 麦门冬（去心，五两）上为锉散。每服三钱，水一盏半，生姜五片，煎八分，去滓热服，空心食前。

妇人女子众病论证治法

