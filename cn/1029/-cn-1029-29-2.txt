方惟深　程公辟留客开元饮

画锦新坊路稍西，兴来携客就僧扉。

樽前倒玉清无比，笔下铿金妙欲飞。

蓝舆直须乘月去，榜歌时听采菱归。

流传白雪吴城满，顿觉炎歳一夕微。

方惟深

方惟深　程公辟留客开元饮

仙老论文小往还，多才令尹独能攀。

携觞步入千花界，借榻清临一水间。

笑语不惊沙鸟去，襟怀犹过野僧闲。

城中此地无人爱，坐对西南见好山。

方惟深

