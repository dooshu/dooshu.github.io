【行幸甘泉宫歌】

汉家迎夏华。避暑甘泉宫。栈（文苑、乐府作机。《诗纪》云。一作机。）车鸣里鼓。驷马驾相风。校尉乌桓（《类聚》作丸。文苑、乐府同。）骑。待制（文苑云。一作诏。）楼（《类聚》作娄。）烦弓。（乐府作宫。）後旌犹五柞。前笳度九□□。才人豹尾内。御酒属车中。辇回百子阁。扇动七轮风。鸣钟休卫士。披图召（《类聚》作占。）後宫。材（《诗纪》误作财。）官促（《类聚》作但。）校猎。凉秋（《类聚》作风。乐府作秋来。注云。一作凉秋。《诗纪》云。一作秋来。）戏射熊。（○本集。《类聚》四十三。文苑英华二百三。《乐府诗集》八十四。《诗纪》八十八。）

