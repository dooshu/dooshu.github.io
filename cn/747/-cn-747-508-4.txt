○告王考礼部府君文

维元和十二年岁次丁酉七月戊子朔十五日壬寅，孤孙山南西道节度管内支度营田观察处置等使银青光禄大夫检校吏部尚书兴元尹御史大夫扶风郡开国公食邑二千户某，敢昭告於王考赠尚书礼部郎中府君。伏惟尊行令德，不丁於时，义方教忠，贻厥延耀。今王妣灵青，至自泽国，龟筮叶吉，启有期。圣慈孝理，赠典贲，敢用远日，祗焚命书。衤遂服徽数，加大夫之饰，官守拘限，不获躬亲。谨遣男监察御史里行璩，以柔毛刚鬣，嘉荐醴齐，将命襄事。伏惟尊灵降格。

