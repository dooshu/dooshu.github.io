【别范安成诗】

生平（六臣本《文选》注云。五臣作平生。《类聚》、草堂诗笺、文苑作平生。）少年日。分手（草堂诗笺作守。）易前期。及尔同衰暮。非复别离时。勿言一樽（草堂诗笺作杯。）酒。明日难重（《类聚》作共。文苑同。）持。梦中不识路。何以慰相思。（○《文选》二十。《类聚》二十九。文苑英华二百六十六。文章正宗二十九。《诗纪》七十四。又草堂诗笺十四有怀诗注引期、持二韵。）

