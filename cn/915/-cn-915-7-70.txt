◎何偃

偃字仲弘，尚之子，州辟议曹从事，举秀才，除中军参军临川王义庆平西府主簿。出为丹阳丞，除庐陵王友、太子中舍人、中书郎、太子中庶子、行义阳王昶义阳国事，迁始兴王浚征北长史、南东海太守。元凶弑立，以为侍中，掌诏诰。孝武即位，除大司马长史，迁侍中，领太子中庶子，改领骁骑将军，转吏部尚书。大明二年卒，赠散骑常侍金紫光禄大夫，谥曰靖子，有集十九卷。

