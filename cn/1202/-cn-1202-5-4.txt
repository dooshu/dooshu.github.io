爲建平王庆少帝登祚章

上书皇帝陛下：伏承肇嗣天震，云飞璿极，戎夏归服，民灵以戴。【中谢。】臣闻黄旗纡藻，瑞益於姬帝；紫云垂葢，効异於刘后。实乃深赐天衷，广映祗迹。伏惟陛下，骞英驾圣，涵灵纵睿，矩心明裁，绳道喆时，遥裔雒符，杂沓河纪。是以膺符宝宫，辑命珍殿，谊洗云密，德徽嬀夏，濬发鸿原，长禘伟业。方绚声金图，腾华玉历，波渰下氓，炎躔上汉。臣沿莩缔宠，诚兼亲屏，礼升之日，守官楚甸，不获勉躬储外，奉颛行间，魂泣江郊，心泣京国，不任悲仰哽慰之情。

