陈造　次赵解元韵

养病年来嫩著书，逢人掉臂睨迂儒。

愁边好客从天下，谭处清风起座隅。

愧我多言终不近，似君知已未应无。

酸鹹嗜好虽殊禀，政恐渠侬诮太愚。

陈造

陈造　次赵解元韵

兴刘止用一编书，万轴垂笺或腐儒。

表表君今超北学，多多我已悔东隅。

声华看续诸公后，尔雅深知一笔无。

缩手袖间真老矣，灌园蓄{牛孛}了朱愚。

陈造

