◇奏案元谐

谐谋令祁绪勒党项兵，即断巴、蜀。时广平王雄、左仆射高二人用事，谐欲谮去之，云：「左执法星动已四年矣，状一奏，高必死。」又言：「太白犯月，光芒相照，主杀大臣，杨雄必当之。」谐尝与滂同谒上，谐私谓滂曰：「我是主人，殿上者贼也。」因令滂望气，滂曰：「彼云似蹲狗走鹿，不如我辈有福德云。」（《隋书·元谐传》，有人告谐与从父弟上开府滂、临泽侯田鸾、上仪同祁绪等谋反。上令案其事有司奏。）

