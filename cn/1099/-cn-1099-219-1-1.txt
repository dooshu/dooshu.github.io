○明堂秋享大禮議 【 明堂秋享】

該直隸揚州府通州同知致仕豐坊、奏為獻愚議復古禮以隆　聖孝、革夷教以尊　朝廷事、奉　旨會議、臣等議得豐坊奏、其一曰孝莫大于嚴父、嚴父莫大于配天、誠建明堂而加尊　皇考恭睿淵、仁寬穆純聖獻皇帝廟號稱宗以配　上帝、則所謂復古禮以隆　聖孝也、臣等竊聞自昔羲?肇祀上帝、或為合宮、或為明堂、嗣是夏后氏世室、殷人重屋、周人作為明堂之制、視殷夏加詳焉、盖古者聖王以為人君天之宗子。其事天也。亦如子之事父。義尊而情親。故制為一歲四享祀之禮。有冬至圜丘禮。有孟春祈穀禮。有孟夏雩壇禮、有季秋明堂禮、皆所以尊之也。明堂帝而享之。又以親之也。先儒曰、天即帝也、郊而曰天、以后稷配焉、以尊稷也、明堂而曰帝、以文王配焉以親文王也、此周事然也、仰惟我　皇上以元聖受命、考禮憲經、頃歲以耒建圜丘及祈穀禮、建崇雩壇、諸凡彝典、煥乎大備、而冬至之祀、奉我　太祖高皇帝配天于圜丘、允合于周之后稷配祭于郊之典矣、而明堂秋享之禮、先年側聞　皇上下諭二三輔臣、固嘗講求于斯、　淵衷切注、至誠默定、已非一日矣、茲者恭承　明詔、集議于廷、則研考禮文、宣敷德意、以仰贊我　皇上誠孝之勤、固臣等之職也、敢不罄竭愚慮為　陛下陳之、夫明堂之禮、經見未詳、秦漢以下、諸儒所傳、議論不一、月令明堂中央大室、東青陽南明堂、西總章、北玄堂、皆分左右个、周書敘曰、明堂前有應門、大戴禮曰、明堂凡九室、一室有四戶八牗三十六戶七十二牗、陳氏禮書又曰、明堂五室、外別之以十二堂通之以九階、環之以四門、而南門之外、加應門、明堂位疏又曰、四室十二堂、宋儒朱熹又謂當有九室。如井田之制、此其所論之制不同如此鄭康成疏曰、明堂上圓下方、八牕四闥布政之官、又曰、明堂路寢、異實同制、據其所言。固是王者之常居耳。而淳于登曰、明堂在國之陽、三里之外、丙已之地、韓嬰詩說、在南方七里之郊、又曰、明堂外水曰辟雍、此其所建之志杯同如此、大抵皆取詩書散逸之文。經典相似之語。牽合附會。靡所的據。盖聖遠籍亡。失之久矣。夫善制禮者不必相襲、今考之儒先之論、彼此異詞、參之近代之矢?見、先後殊制、臣等因此反覆思惟、今日秋享之禮國典有缺、委宜舉行、但明堂之制、古法難尋、詎能修復、要在不膠故常、不泥陳迹、師先王之意、自為令制、此惟　皇上睿思淵識、斷而行之、所貴昭復古典、宣揭孝誠、斯可以垂之萬世矣、魏文貞公當時所論亦未盡合禮舊唐書可考昔魏徵曰、聖人有作義重隨時事資通變、自我而作、何必師古、顏師古曰、假如周公舊章。猶當擇其可否。鄭氏臆說、淳于諛聞、匪異守株、何殊膠柱、但當作皇代之明堂、貽永範于來葉、盖古名臣之論皆然、夫事必泥古、則違時措之宜、役必繁興、似戾舉贏之義、臣等愚見、切惟明堂圜丘皆所以事天也、今　大祀殿在圜丘之北、禁城東南、正應古之方位、穹窿閟侐、允稱嚴祀、合無今明堂秋享之禮、即以大祀殿行之。則不煩改作、用工少而禮成不難矣、伏乞　聖明裁定。臣等又議得明堂配侑之禮、昔周公宗祀文王于明堂、其在我將之詩可見也、詩傳以為物成形于帝、猶人成形于父、故季秋祀帝於明堂、而以父配之。取其成物之時也、漢孝武明堂之享、以景帝配。孝章以光武配。唐中宗時以高宗配。明皇時以睿宗配。此世庙時配睿宗之源本也永泰時以肅宗配宋真宗時以太宗配。仁宗時以真宗配。英宗時以仁宗配。皆世世逓配。此主于親親也。宋臣錢公輔曰、三代之法、郊以祭天、而明堂以祭五帝、郊之祭以始封之祖、有聖人之功者配焉、明堂之祭、以繼體之君、有聖人之德者配焉、于是既推周公之心為嚴父、又推成王之心為嚴祖、于是司馬光孫抃諸臣執論于朝、程朱大賢倡議于下、此主于祖宗之功德也、我國家復古明堂大享之制、其所當配之帝、亦唯二論而巳。若以功德論。　太宗文皇帝。再造家邦。功符　太祖。當配以　太宗也。若以親論。則　獻皇帝　陛下之所自出也。一體而分之親也。篤生聖人。以興萬世太平之治。　陛下之功德即　皇考之功德。當配以　皇考也。仰惟　皇上聖學淵微志復三代、惟是明堂夫祭、配帝重典所當慎重、必使允合經文、足以垂範宇宙、則天下之幸、也伏乞　聖明裁擇臣等又議得人君之位天位也、以天位相承謂之統殷人稱宗、周人稱王、繼統之嚴、不容或紊、此聖人制禮、至正不易之道也仰惟我　皇上純誠至孝、往歲于我　皇考獻皇帝廟號、再三更定務求至當、查得嘉靖十五年九月內節奉　聖諭、朕聞人子欲報其親、匪但但取諸尊崇、是身不能顯其親、雖崇而過之、不足云也、先議以　皇考廟比世室之義而即名世廟朕今反覆思之推尊　太宗世祭不遷是矣、恐　皇考亦欲推讓　太宗者、　聖諭又曰、　皇考廟名如題曰獻皇帝廟、庶別宗稱以見推尊之意、大哉　皇言也真體親之孝也尊親之誠也、大公無我之心也、臣下方仰頌休德之不暇則今日稱宗之禮必有不安于聖心者矣此言不是以止称宗適所以為後來入庙張木矣夫既巳稱宗則未有帝宗而不躋祔于太廟之內者也、竊恐我　皇考在天之靈。亦有所不安者矣。且孝經宗祀文王以配上帝者宗之言尊也非祖宗之宗也。王肅巳嘗駁鄭玄誤疏之非。矣而今豈可謬引以為證乎。臣等仰思　聖訓、遠揆舊章、稱宗之說、不敢妄議以負　陛下、伏乞　聖明裁之、臣等又看得豐坊奏、其二曰今天下司府州縣衛所等衙門、凡遇　慶賀之節、皆于佛寺習儀而列　萬歲牌位于佛像之間甚為褻凟、若依古禮令天下皆建明堂以行　慶賀之禮、方合尊無二上之儀則所謂革夷教以尊　朝廷也、臣等議得古之王者廵狩。設有明堂。以為朝諸侯之所。然在四嶽未有隨地而並建者此?本□□僻固易立駁即如趙岐孟子註以為泰山之下。存有遺址。夫泰山方嶽也則明堂非方嶽不建可知矣。今廵狩不行。建之無謂。夫明堂王者之重制也。閎麗尊大之居也制弗備則弗稱即以　朝廷重制。而遍立于四方。與衙舘驛傳等類使人狎視而褻玩之。豈得為　聖朝之令典乎。且天下郡縣、地方不皆殷庶也。廣粵之鄉、人境稀寂、屋不瓦覆府縣廳治茅苃以居亦有廨宇絕無者、選去官員、寄宿民舍茲欲槩令修治、廣勞力役興造事端無補崇嚴適增煩擾非深長思也臣等又議得慶賀習儀。乃漢綿蕞之遺意也。漢興叔孫通始演朝儀置蕝表位。率諸生于野外肄之。今各處習儀。多于寺觀。亦取其位設寬敞可以容眾肅儀耳。故每遇　聖節及元旦冬至先期二日。有司備龍亭儀仗。官屬導引迎至其地。安設中庭。各官于丹墀拜舞行禮。至正節日則于本衙門公廳裝設黃幄罷幔香案告天祝讀、禮畢撤之視事如舊、盖人君之尊如天。即如設位告天。立牌展祀。祭畢則撤。同一理也。方國下邑。止宜權設幔幄豈可輕擬明堂。今南京拜牌則于禮部。各處宗室拜牌則于本府。郡縣有司拜牌則于公廳禮制巳定、只合如舊、茲欲各建區、宇比同　朝制、稱係明堂、臣等未見其可也若夫各寺宮觀、俱設有萬歲龍牌、乃其徒眾自為供奉祝釐。非為習儀也。但沙門夷寺、襲用非宜、合無今後各處習儀、昭兩京朝天宮事例。俱赴舊有宮觀去處演習行禮、或便近佛寺、從宜改飾門廡、撤去夷像、恭設龍牌嚴戒扃鑰母仗凟雜則禮儀整肅、而事體亦不至紛更矣、伏乞　聖明裁定、

