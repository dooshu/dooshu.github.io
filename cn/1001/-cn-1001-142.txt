岳珂　寄王料院三首

平生初未识半面，此地相从方及期。

举世公清如子少，随时离合岂人为。

可堪岁月老奇杰，等是年时经巑巇。

閒适不同同患苦，两心惟有一天知。

岳珂

岳珂　寄王料院三首

炯炯青灯对拥炉，制铃夜半读边书。

风烟解使寸心折，霜雪顿侵双鬓痚。

已事勿言穿塞马，历官可叹上竿鱼。

勤劳似此天应报，我自锄犁一任渠。

岳珂

岳珂　寄王料院三首

一叶扁舟兴浩然，笔床茶灶旧因缘。

帆归西塞秋风外，人在南楼夜月前。

情不自由君忆我，老无所用我知天。

何时见易园中路，拂石携壶同醉眠。

岳珂

