○顾镇

正德辛未夏，疫疠盛行。葑门■〈王〈爫曼〉〉姬墩西居民顾镇家，老幼皆染疾，因祈于神，誓合家茹素以禳灾。适巡抚开仓赈济，镇入城关领米， 【 镇入城关领米　「米」字原无，据说库本补。】 偶忘其誓，于肆中买鱼三尾，酒一壶，饮啖毕，附舟而归，不以语家人也。是日感疾，不食顷而终。家人见三小鳑魮蛰其背，及殓，又见三鱼跃入棺中，索之则不复有矣。问之同入城者，乃知镇前所食正此物也，神盖以示警云。

