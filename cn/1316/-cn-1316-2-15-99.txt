江侯判寡妇改嫁照

景宁县孙氏，

「告批照为恳恩超寡事：阿苦上无公姑，下无子女。不幸夫故家贫，鳏叔佣外，无银买棺，借银伍两殓用，债主坐逼，阿无生路。守制无衣无食，不守恐人刁蹬。乞察鳏寡同居不便，赐照准适，超生感德。上告。」

江侯 云：

「妇人从一而终，礼也。孙氏夫死家贫，上无公姑可恃，下无子女可从。亦欲律以常道难矣。况嫂叔同居，叔鳏、嫂寡，嫂果曹令女乎？叔果鲁男子乎？合与执照。听其二夫。」

