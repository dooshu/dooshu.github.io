陆游　初冬有感

衰发萧萧满镜丝，情怀非复似平时。

风霜十月流年感，磚杵三更游子悲。

闽峤故人消息恶，蜀江遗老素书迟。

一箪豆饭休嫌薄，赋分羁穷合自知。

陆游

陆游　初冬有感

峨冠本愿致唐虞，白首那知堕腐儒。

碌碌不成千载事，駸駸又见一年徂。

无僧解辍斋厨米，有吏频徵瘦地租。

要信此翁顽到底，只持一笑了穷途。

陆游

