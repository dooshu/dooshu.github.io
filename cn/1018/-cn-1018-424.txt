曹勋　守闸书事时已退居五首

十年壮节下清都，鷁首常辞负弩驱。

一棹西来黄篾舫，闸胥指点右樵渔。

曹勋

曹勋　守闸书事时已退居五首

薄阴疏雨湿春容，两岸增添绿与红。

短棹悠悠了无事，却怜云水旧匆匆。

曹勋

曹勋　守闸书事时已退居五首

坐断天台四五年，居山心迹两超然。

谁能更看纸上语，且守自家方寸田。

曹勋

曹勋　守闸书事时已退居五首

老去惟思彻骨清，便无弱水限仙瀛。

士龙犹记当时梦，梦想如今海上城。

曹勋

曹勋　守闸书事时已退居五首

野情漫对三眠柳，幽思空怀九畹兰。

他日倘从春步约，湖边一笑似非难。

曹勋

