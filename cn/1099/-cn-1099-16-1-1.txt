○三朝聖諭錄序 【 聖諭】

此數行大意與御書閣頌同

太宗皇帝初正大統、故翰林之臣不及十數人。　詔吏部及翰林舉文學行誼才識之士。授職其中。士奇首膺簡擢　賜五品服。肇建內閣。簡七人專典密務。皆進官。士奇與焉。屬時幾務孔殷。常旦及五。百官奏事退。內閣之臣。造　扆前進呈文字商幾密。承顧問率漏下十數刻始退。既建　儲簡翰林之臣兼輔導。士奇與焉。旦　上前奏前。退必造東朝參侍經幄。車駕北廵。簡內閣二人輔監國。士奇與焉。　仁宗皇帝、　宣宗皇帝嗣位、所以寵任士奇者。始終皆如永樂。士奇祗事　三聖三十有三年。寵愈厚而官愈進。負乘之愧。夙夜靡寧。嗚呼、　三聖遠矣、當時共事之臣或亡或退獨士奇今年七十有八。衰病昏耄。猶濫玷朝行未巳也。　誠孝昭皇后上仙、梓宮歸葬士奇奉命祗旬月乃竣事、其每旦展敬　三陵之下。追念舊恩。五內摧痛。因記憶榻前所得玉旨之詳者。輯而錄之。釐為三卷。永樂居首。洪熙次之。宣德又次之。葢計平生所得此殆什之一二而潦倒荒迷非惟不能悉述。亦不能悉記也。有疑之者曰。廷陛之密。可存於私乎。輒應之曰。此一叚辨析大有學識不然疑于漏言或掠美如云魏鄭公以諫草示史官也吾惟懍乎慮泯吾　君之盛美是懼而遑它卹哉。不觀於古乎歐陽文忠公著奏事錄及濮議、司馬文正公著手錄。且記當時君臣問對之辭。委曲而詳盡。所以著一代明良契合之盛事。盖昔之大臣君子??山王???山王?皆然義之所不能巳也况臣之所錄。有　聖德焉。有　聖訓焉。有特恩焉。臣惟懼錄之不能詳也。而奚暇它卹哉。疑者既釋。敬號曰聖諭錄。

