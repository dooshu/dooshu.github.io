黄中辅


中辅号槐卿，义乌人，元黄溍六世祖。

念奴娇

炎精中否，叹人材委靡，都无英物。胡马长驱三犯阙，谁作长城坚壁。万国奔腾，两宫幽陷，此恨何时雪。草庐三顾，岂无高卧贤杰。

天意眷我中兴，吾皇神武，踵曾孙周发。河海封疆俱效顺，狂虏何劳灰灭。翠羽南巡，叩阍无路，徒有冲冠髮。孤忠耿耿，剑铓冷浸秋月。

满庭芳

题太平楼

快磨三尺剑，欲斩佞臣头。







