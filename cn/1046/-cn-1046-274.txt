王炎　秋怀五首简陈巽叔徐伯老

西风脱数叶，木末秋有声。

团扇内箧中，肃肃庭户清。

公退颇无事，解衣坐车荣。

本乏霄汉心，未断丘壑情。

日月不肯留。夺我双鬓青。

陈编堪解颐，凉夜亲短檠。

王炎

王炎　秋怀五首简陈巽叔徐伯老

凉风挟秋噀　，蒲柳青欲黄。

桂树枝相樛，采采含幽芳。

清香美无度，坐忧露为霜。

志士有所怀，后时多慨慷。

王炎

王炎　秋怀五首简陈巽叔徐伯老

西南天汉流，蟋蟀鸣露草。

黄鹄垂其翼，坐看岁年老。

寸阴轻尺璧，进德恨不早。

百围饱风霜，蹭蹬何足道。

王炎

