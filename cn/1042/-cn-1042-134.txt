王之道　过含山邮亭和子厚弟壁间韵三首

犯暑篮舆趁晓耕，东风迎面葛衣轻。

过山缭绕湖边路，杨柳阴中带月行。

王之道

王之道　过含山邮亭和子厚弟壁间韵三首

透云斜日影朦胧，树杪依微少女风。

景物重来正无恙，为君收拾向诗中。

王之道

王之道　过含山邮亭和子厚弟壁间韵三首

开窗如见碧油幢，新竹春来过屋长。

渐近柴桑旧家路，清风来报稻花香。

王之道

