○上疏谏去帝号



伏惟陛下熏格皇天，功济四海，威灵振于殊域，声教暨于遐方。虽成汤之隆殷基，武王之崇周业，未足比谕。方当廓靖江吴，告成中岳，岂宜过垂冲损，违皇天之眷命乎。（《晋书·载纪·姚兴传》上，《十六国春秋》五十六，太尉赵公、等五十三人上疏谏。）

姚嵩

嵩，兴弟，为镇西将军秦州刺史，封安成侯，进司空，镇上邦，泓嗣位，以讨仇池氐杨盛战死。



