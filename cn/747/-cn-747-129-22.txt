○戒石文

朕念赤子，旰食宵衣。之令长，抚养惠绥。政存三异，道在七丝。驱鸡为理，留犊为规。宽猛得所，风俗可移。无令侵削，无使疮痍。下民易虐，上天难欺。赋舆是均，军国是资。朕之爵赏，固不逾时。尔俸尔禄，民膏民脂。为民父母，莫不仁慈。勉尔为戒，体朕深思。

刘晟（南汉第三主）

晟初名宏熙，南汉先主Ζ第四子，封晋王。光天二年春，弑第二主玢自立，改今名。乾和十六年八月殂，在位十主年，年三十九。僭谥文武光圣明孝皇帝，庙号中宗。

