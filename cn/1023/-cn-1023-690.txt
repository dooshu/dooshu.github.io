戴复古　赵克勤曾橐卿景寿同登黄南恩南楼

欲从高处赏新秋，上尽层坡更上楼。

天地无穷吾辈老，江山有恨古人休。

宁随狡兔营三窟，且跨飞鸿阅九州。

忆着当年杜陵老，一生飘泊也风流。

戴复古

戴复古　赵克勤曾橐卿景寿同登黄南恩南楼

鄂州南楼不可到，到此南楼眼亦青。

乾坤日月与高致，城郭江山无遁形。

把酒纵谈心耿耿，倚栏遐眺鬓星星。

世间万事关愁思，莫使秋风吹酒醒。

戴复古

