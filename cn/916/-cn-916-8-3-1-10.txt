【洛中童谣二首】

〖北史曰：尔朱彦伯。节闵帝时封博陵郡王。位侍中。及张劝等掩袭尔朱世隆。神武执彦伯。与世隆同斩於阊阖门外。悬首於斛斯椿门树。先是洛中谣云云。至是并验。〗

三月末。四月初。杨（《御览》作阳。）灰簸土觅真（事类赋作珍。）珠。（○魏书尔朱颜伯传。北史尔朱彦伯传。《御览》八百二。事类赋珠赋注。《诗纪》百九。）

头去项。脚根齐。驱上树。不须梯。（○魏书尔朱颜伯传。北史尔朱彦伯传。《诗纪》百九。）

