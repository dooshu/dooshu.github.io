喜周侍郎释系南还

江南真梦断君岂信生还重踏乡园路争开涕泪顔亲朋深酒坐书画乐身闲门外青青色多情是故山

二

亲病违汤药愁心两地悬可怜枯老眼不及见归船白草悲丘陇黄金尽槖饘痛余休堕泪长啸五湖边喜王望如赦还【王以不肯罗织周侍郎下狱论死终不更一语赦归自号曰过客】

事定多艰後天留百折身余生称过客急难是全人战胜宁忧老归耕不厌贫白门黄岳路吟好伴松筠

