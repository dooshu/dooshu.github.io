○上赵王伦疏请宥东莱王蕤北海王实



罪不相及，恶止其身：此先哲之弘谋，百王之达制也。是故鲧既殛死，禹乃嗣兴；二叔诛放，而邢卫无责，逮乎战国。及至秦汉，明恕之道寝，猜嫌之情用，乃立质任以卫众，设从罪以发奸，其所由来，盖三代之弊法耳。蕤实献王之子，明德之胤，宜蒙特宥，以全穆亲之典。（《晋书·文六王传》）

祖逖

逖字士稚，纳弟。元康中为司州主簿，後辟齐王ぁ大司马掾、长沙王骠骑祭酒，转主簿，累迁太子中舍人豫章王从事中郎。永兴中弃官。後避乱淮泗，元帝逆用为徐州刺史；寻徵军谘祭酒，拜奋威将军豫州刺史，进平西将军，改平北将军，河南平，进镇西将军。大兴四年卒，赠车骑将军。



