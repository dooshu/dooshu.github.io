宋庠　涉淮泝清迫于冰涸舟次下邳先寄彭门赵侍御二首

病骨忧南土，孤怀念北迁。

欣承紫泥诏，且向汶阳田。

夜雪淮冰合，朝暾海气鲜。

风波虽缭绕，自有故交怜。

宋庠

宋庠　涉淮泝清迫于冰涸舟次下邳先寄彭门赵侍御二首

此地淮壖极，连樯北转初。

风烟寒背楚，陂泽远通徐。

葆髮惊秋外，葵心恋阙馀。

不忧芳岁晚，松柏自扶疏。

宋庠

