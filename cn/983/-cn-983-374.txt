宋祁　湖上

雪后云归露晚暾，冻舟犹自滞溪门。

潜鱼不上湖光静，漠漠寒沙印雁痕。

宋祁

宋祁　湖上

萧萧露白蒹葭老，索索风乾杨柳疏。

坐见渔舟归浦尽，小篷明灭上灯初。

宋祁

宋祁　湖上

湖上烟光九月天，于今墟落古西偏。

风波罢后汀洲静，两两凫鹥曝翅眠。

宋祁

宋祁　湖上

嵩騩凌秋爽气来，川原高下一屏开。

溪云尽日无还意，正自天边作雨回。

宋祁

