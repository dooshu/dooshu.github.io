方信孺


信孺字孚若，兴化军人。生于乾道四年（1168），以荫补官。开禧中，假朝奉郎使金，三往返不诎。历淮东转运判官，知真州，至广西漕。嘉定十五年（1222）卒，年四十六。有好庵游戏，不传。

西江月

再游龙隐岩，追和陶商翁韵

碧洞青崖著雨，红泉白石生寒。朅来十月九湖山。人笑元郎太漫。

绝壑偏宜叠鼓，夕阳休唤归鞍。兹游未必胜骖鸾。聊作湖南公案。







