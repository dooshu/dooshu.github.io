方回　寄赵宾昫二首

秀亭山下旧吾庐，十二年邻长者居。

近别复经三换历，相疏不寄一行书。

诸郎已了婚姻未，所至堪怜盗贼余。

老我种瓜生事拙，想君更苦食无鱼。

方回

方回　寄赵宾昫二首

才疏意广道难行，深入穷山隐姓名。

自分一瓢终陋巷，谁知五马昔专城。

去年是处兴兵甲，此老无人问死生。

忽忆杜微今七十，寄声聊见不忘情。

方回

