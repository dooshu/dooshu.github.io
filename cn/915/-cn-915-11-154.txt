◎卢昶

昶字叔达，小字师颜。渊第三弟。大和初，为太子中舍人，兼员外散骑常侍。免。复除彭城王友，转秘书丞。景明初，除中书侍郎。历给事黄门侍郎、本州大中正。迁散骑常侍。兼尚书，转侍中、吏部尚书。出为镇东将军、徐州刺史。延昌初，兵败，免。复拜太常卿，除安西将军、雍州刺史，进号镇西将军。熙平元年卒，赠征北将军、冀州刺史，谥曰穆。

