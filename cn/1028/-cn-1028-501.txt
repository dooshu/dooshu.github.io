方岳　人日

柳思花情晓夜春，空山烟山亦精神。

閒中富贵阳和月，静处乾坤自在身。

久悟前三吾是客，又经上七日为人。

一蓑耕绿山南北，有赋何烦问大钧。

方岳

方岳　人日

赖有空山着此翁，不然高论与谁同。

百年会尽玄尚白，一气不停春又红。

诗卷每随烟水外，鸟声多在夕阳中。

年丰已卜晴人日，亦是平生畎亩忠。

方岳

