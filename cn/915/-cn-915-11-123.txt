◎李

字琚罗，安世子。延昌末为司徒行参军，迁司徒长兼主簿。寻为高阳王雍友正主簿，转尚书郎，加伏波将军。历萧宝统军假宁远将军、左丞，仍为别将军，进中书侍郎。除镇远将军岐州刺史。坐辞不赴任免官。建义初，于河阴遇害。赠镇东将军、尚书右仆射、殷州刺史。太昌中，重赠散骑常侍、骠骑大将军、仪同三司、冀州刺史。

