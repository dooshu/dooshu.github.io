●大明會典卷之二百十八

太僕寺

國初、設群牧所、牧養馬匹。洪武六年、始置大僕寺、從三品衙門、在滁州。設卿、少卿、寺丞、典簿等官。職專馬政。三十年、置北平、及遼東、山西、陝西、甘肅等處行太僕寺。永樂元年、改北平行太僕寺為北京行太僕寺。十八年、改稱太僕寺。洪熙元年、復稱北京行太僕寺。正統六年、定今名。以原置在滁州者、為南京太僕寺雲

凡所屬地方。永樂四年、設北京苑馬寺、領清河金臺等六監、常春順義等二十四苑。十六年裁革。以其馬屬北京行太僕寺、牧於民間。其原額草場、今議徵銀兩、備草料支用

【 詳見兵部車駕司】

在京

順天府 【 五州二十二縣全屬】

金吾左衛　　　　金吾右衛

富峪衛　　　　　濟陽衛

大寧前衛　　　　大寧中衛

武成中衛　　　　龍驤衛

神武左衛　　　　義勇右衛

義勇前衛　　　　義勇後衛

燕山左衛　　　　燕山右衛

燕山前衛　　　　忠義右衛

忠義前衛　　　　忠義後衛

大興左衛　　　　羽林前衛

寬河衛　　　　　會州衛

蔚州左衛

在外

直隸

保定府 【 三州十七縣全屬】 順德府 【 九縣全屬】

真定府 【 惟阜平一縣不屬、餘五州二十六縣屬】

廣平府 【 九縣全屬】 永平府 【 一州五縣全屬】

河間府 【 二州十六縣全屬】 大名府 【 一州十縣全屬】

河間衛　　　　德州衛

德州左衛　　　大同中屯衛

瀋陽中屯衛　　真定衛

定州衛　　　　永平衛

撫寧衛　　　　盧龍衛

東勝左衛　　　東勝右衛

山海衛　　　　開平中屯衛

興州左屯衛　　興州右屯衛

興州前屯衛　　興州後屯衛

興州中屯衛　　涿鹿衛

涿鹿左衛　　　涿鹿中衛

定邊衛　　　　武清衛

忠義中衛　　　鎮朔衛

薊州衛　　　　通州左衛

通州右衛　　　神武中衛

遵化衛　　　　滄州千戶所

武定千戶所　　沂州衛

大寧都司

保定左衛　　　保定右衛

保定中衛　　　保定前衛

保定後衛　　　營州左屯衛

營州右屯衛　　營州中屯衛

營州前屯衛　　營州後屯衛

寬河千戶所

山東布政司

濟南府 【 惟歷城一縣不屬、餘四州二十五縣屬】

兗州府 【 惟曲阜泗水二縣不屬、餘四州二十一縣屬】

東昌府 【 三州十五縣全屬】

河南布政司

開封府 【 陳州項城陽武封丘沈丘蘭陽儀封七州縣屬】

彰德府 【 磁州安陽湯陰臨漳一州、三縣屬】

衛輝府 【 六縣全屬】 歸德府 【 考城一縣屬】

以上各屬。俱有專管馬政官。各府通判一員。各州判官一員。各縣縣丞或主簿一員。各衛指揮一員。各所千戶或百戶一員。弘治十三年、各衛止委指揮一員。十八年令、各州縣馬不及五百匹者、革去管馬官。以掌印官帶管

凡分管少卿、舊設二員。一員、巡視京營、及各邊騎操馬匹。一員、提督順天、河間、保定三府所屬寄牧馬匹。俱領敕、一年更替。正德七年、添設一員、收兌馬匹。及會同科道官、兵部委官、秤收馬價子粒、各營樁朋銀兩。隆慶三年題准、少卿一員、仍提督京邊馬政。二員、分管東西二路。各兼寄牧孳牧驗烙巡養之事。俱領敕、不更替。萬曆九年、裁革一員。十一年、復舊

凡分管寺丞。舊設十二員。以九員、分管順天、保定、真定、河間、永平、大名、濟南、兗州、東昌九府。一員、管順德、廣平二府。一員、管開封、衛輝、彰德三府各馬匹。一員、管京衛孳牧騎操馬匹。弘治十八年、裁革四員。正德九年、添設一員、專管寄養馬匹。嘉靖八年、裁革三員。以寄養馬匹、令該管地方官帶管。其六員。一員、分管順天、順德、廣平三府。並京衛孳牧騎操馬匹。一員、分管真定、保定二府。一員、分管大名、永平二府。一員、分管河間、及濟南府。一員、分管兗州、東昌二府。一員、分管開封、衛輝、彰德三府。俱三年更代。每歲二八月出巡。照依兵部馬政事例、逐一興舉。歲終比較。遇更代之年、具所行事蹟、造冊繳部查照。其山東等都司所屬衛所、各從本司委官提督。遇有解到孳生馬匹、照例發屬寄養。隆慶三年題准、定為三員。以一員、提督庫藏、兼協理京邊。二員、協理東西二路。萬曆九年、裁革一員。尋復舊。少卿敕內、兼載寺丞職名。遇少卿缺、則寺丞暫攝行事事例 【 詳見兵部車駕司】

南京太僕寺

洪武七年、設群牧監、隸本寺。二十三年、定為十四牧監、九十八群。二十八年、裁革。以其馬屬有司提調孳牧。今所領府衛州縣、總六十七處

在京

應天府 【 八縣全屬】

在外

江南直隸

鎮江府 【 三縣全屬】 寧國府 【 南陵一縣屬】

太平府 【 三縣全屬】 廣德州 【 一縣屬】

江北直隸

鳳陽府 【 四縣屬】 　淮安府 【 二州九縣全屬】

揚州府 【 惟海門一縣不屬、餘三州六縣屬】

廬州府 【 惟英山一縣不屬、餘二州五縣屬】

滁州 【 二縣全屬】 　和州 【 一縣屬】

徐州 【 四縣全屬】 　滁州衛

以上各屬、專委管馬官員、及本寺出巡交代等項、俱與太僕寺同。事例與太僕寺同者、見兵部車駕司。係本寺者、見南京兵部車駕司

鴻臚寺　南京鴻臚寺







