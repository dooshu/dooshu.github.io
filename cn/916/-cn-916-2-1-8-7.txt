【柏梁诗】

〖东方朔别传日。孝武元封三年。作柏梁台。诏群臣二千石有能为七言者。乃得上坐。〗

日月星辰和四时。（帝）骖驾驷马从梁来。（梁王）郡国士马羽林材。（大司马）总领天下诚难治。（丞相）和（《书钞》作镇。）抚四夷不易哉。（大将军）刀笔之吏臣执之。（御史大夫）撞钟伐鼓声中诗。（太常）宗室广大日益滋。（宗正）周卫交戟禁不时。（卫尉）总领从官（《诗纪》作宗。）柏梁台。（《书钞》误作台。○光禄勋）平理请谳决嫌疑。（廷尉）修饰（《书钞》作牧拭。《初学记》同。《类聚》修误循。）舆（《诗纪》云。一作车。）马待驾（《初学记》作警。）来。（太仆）郡国吏功差次之。（大鸿胪）乘舆御物主治之。（少府）陈粟万石扬以（《诗纪》云。一作□。）箕。（大司农）徼道宫下（匡谬正俗作中。）随讨治。（匡谬正俗作禁堕怠。○执金吾）三辅盗贼天下危。（《类聚》作尤。○左冯翊）盗阻南山为民灾。（右扶风）外家公主不可治。（京兆尹）椒房率更领其材。（詹事）蛮夷朝贺常会期，（古文苑作舍其。《诗纪》同。常借作掌。○典属国西班牙）柱枅（《书钞》作[□襄]。）榑（《类聚》作薄。古文苑同）栌相枝（《书钞》作支。）持。（太匠）枇杷（《御览》或作[□且]梨。）橘栗桃李梅。（太官令）走狗逐兔张罘罳。（上林令）齿妃女唇甘如饴。（郭舍人）迫窘诘屈几穷哉。（东方朔○《类聚》五十六。古文苑四。《诗纪》一。又书少五十引大将军镇抚四夷者也一句、五十三引台一韵、五十四引来一韵持一韵。匡谬正俗七引时、来、怠三韵。《初学记》十二引来一韵。《御览》三百五十二引东方朔传引时一韵、九百六十六引梅一韵、九百七十引梅一韵。○逯案。《诗纪》从章樵本古文苑。各官下附以人名。今据韩本删之。顾炎武日知录据史汉纪传年表。辨此诗年代官人皆相□牾。因定为后世依托。然考《汉书》武帝纪。於建元六年即出大司农一官名。与此□牾相同。吾人如信班书。不得独疑此诗。且此诗出东方朔别传。此别传即班书朔传所本也。）

