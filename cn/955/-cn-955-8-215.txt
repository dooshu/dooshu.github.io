程公许　拟玉溪体赋泉墅海棠二首

乐后无饮锦周遭，华艳偏宜望处高。

结绮楼深迷玉树，销金帐暖醉羊羔。

先驱瑞节眩农李，近侍舞衫环倩桃。

乞得巫云来芘护，蜚廉作横示应饕。

程公许

程公许　拟玉溪体赋泉墅海棠二首

濯锦波光绕百遭，夜寒秉烛更须高。

恨无丽藻供摛翰，聊复重裘索俊羔。

长笑董仙痴守杏，可怜曼倩坐偷桃。

若教人侍红云殿，应悔从前俗虑饕。

程公许

