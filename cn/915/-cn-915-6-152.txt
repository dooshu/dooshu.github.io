◎唐彬

彬字儒宗，理国邹人。魏时为郡门下掾，转主簿。迁功曹，举孝廉，州辟主簿。文帝为丞相，辟为铠曹属，除尚书水部郎。武帝受禅，赐爵关内侯，出补邺令，迁弋阳太守。母忧去官。起监益州诸军，徙监巴东诸军，加广武将军。以平吴功迁右将军，都督巴东诸军事，征拜翊军校尉，改封上庸县侯，出为使持节右将军监幽州诸军事，领护乌丸校尉，免。元康初拜使持节前将军雍州刺史，领西戎校尉。卒，谥曰康。

