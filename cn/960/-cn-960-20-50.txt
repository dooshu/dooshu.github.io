胡宏　书怀四首

秋风送尽炎威，日色凄凉半掩。

皇天不断春工，红我芙蓉万点。

胡宏

胡宏　书怀四首

含笑花开洲上，忘忧草发台边。

底事当忧莫忘，忘时便是无天。

胡宏

胡宏　书怀四首

台上忘忧草发，洲前含笑花开。

世路颠冥堪笑，旁观心自休哉。

胡宏

胡宏　书怀四首

来时见花开，去时见花落。

花落花开一任风，吾生处处皆真乐。

胡宏

