【宗姬】


（宋）郡主之改名。徽宗政和间，采周王姬之称，易郡主为宗姬。宋徐度《却扫编》卷上：“政和间，始采周之王姬之称，而改公主曰帝姬，郡主曰宗姬……公主之号，建炎初已复之。”《宋大诏令集》卷四〇《改公主名称御笔手诏》：“比览《神考实录》，在熙宁初，有诏厘改公主、郡主、县主名称，当时群臣不克奉承，以至于今。……稽考前王，周称王姬，见于《诗·雅》，姬虽同姓，法古立制，宜莫如周。今帝天下，而以王封臣，可改公主为帝姬、郡主为宗姬、县主为族姬。”





