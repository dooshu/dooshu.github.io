○对平虑判

〈僧称院有一株平虑，依验乃是忘忧。〉

王城福田，禅宇清界，忍草骈植，天花乱开，香雨而增红，澹祥烟而泛绿。征其种类，已备神农之书；览彼芳菲，取惑愚僧之目。状称平虑，验乃忘忧，初欲荐其祯祥，终用彰於纰缪。只可树之於背，玩彼芳香；何乃言之於公，取尤眩惑。足以发周客之笑，生燕人之惭，未全害於政经，不可罹於刑典。

