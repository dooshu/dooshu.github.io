张嵲　五月二十四日宿永睦将口香积院僧轩东望甚远满山皆松桧声三首

远投僧舍青烟畔，夹路松音钟磬幽。

试倚危轩望乡色，三巴日暮远峰稠。

张嵲

张嵲　五月二十四日宿永睦将口香积院僧轩东望甚远满山皆松桧声三首

烟岚云树两微茫，迁客西来正望乡。

若值秋风小摇落，只应无奈九回肠。

张嵲

张嵲　五月二十四日宿永睦将口香积院僧轩东望甚远满山皆松桧声三首

峰峦绵亘几千里，半霁半阴轻霭中。

僧房借榻睡初足，满谷笙篁松桧风。

张嵲

