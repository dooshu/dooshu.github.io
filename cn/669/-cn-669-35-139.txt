139　梵書有修多羅讖　圖讖成於哀平之際


潏水云：「梵書有修多羅讖，言釋氏之教興廢。」則讖書其來遠矣。

【何云】東漢尚讖緯，此妖書所由乘之以興。

【方樸山云】史記趙世家載扁鵲語云：「秦讖于是出矣。」當秦穆公時，公孫支受而藏之，則讖所從來久矣。

【全云】此讖字，不可即指漢人讖緯之書，何氏亦因潏水而附會之。

【元圻案】張平子曰：「圖讖成於哀、平之際。」





