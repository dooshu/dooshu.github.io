邵雍　浩歌吟

何者谓知几，惟神能造微。

行藏全在我，用舍系於时。

每恨知人晚，常忧见事迟。

与天为一体，然后识宣尼。

邵雍

邵雍　浩歌吟

忧愁与喜欢，相去一毫间。

治乱不同体，山川无两般。

笛声方远听，草色正遥看。

何处危楼上，斜阳入凭栏。

邵雍

邵雍　浩歌吟

嘉善既难投，先生宜罢休。

履霜犹可救，灭木更何求。

兽困重来日，鸿飞远去秋。

民饥须是食，食外尽悠悠。

邵雍

