刘克庄　神君歌十首

幽明虽异趣，追远岂殊哉。

隐隐闻箫鼓，神君尚冢回。

刘克庄

刘克庄　神君歌十首

草市鱼虾贱，园家芋栗肥。

一城空巷出，万烛送神归。

刘克庄

刘克庄　神君歌十首

樵苏出林看，士女拥途迎。

要识神通趣，年年此际晴。

刘克庄

刘克庄　神君歌十首

狙裹周公服，优蒙孙叔冠。

无论騣儿女，神亦被渠瞒。

刘克庄

刘克庄　神君歌十首

武当并灌口，闻说爏于兵。

独有东南远，人神尚太平。

刘克庄

刘克庄　神君歌十首

村乐殊音节，蛮讴欠雅驯。

老儒无酌献，歌此送迎神。

刘克庄

刘克庄　神君歌十首

往昔扬州市，神仙爱夜游。

夜来灯与月，不忝小扬州。

刘克庄

刘克庄　神君歌十首

泮涣舞雩乐，懽呼祀蜡忙。

且记童子咏，莫管国人狂。

刘克庄

刘克庄　神君歌十首

乱离无醉者，有则以为祥。

惭愧生平世，人人在醗乡。

刘克庄

刘克庄　神君歌十首

咚咚街鼓动，寂寂市声稀。

祭罢社人散，老巫怀肉归。

刘克庄

