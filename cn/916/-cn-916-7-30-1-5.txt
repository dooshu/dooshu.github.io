【П雅】

〖三曲。降神及迎送。〗

〖宋元徽仪注。奏昭夏。至是改为П雅。取尚书至П感神也。〗

怀忽慌。瞻浩荡。尽诚洁。致虔想。出杳冥。降（广《文选》作隆。）无象。皇情肃。具僚仰。人礼盛。神途敞。亻爱明灵。申敬享。感苍极。洞玄象。（隋志、乐府作壤。○南郊降神用。）

地德溥。昆丘峻。扬羽翟。鼓应朄。出尊祗。（乐府作只。）展诚信。招海渎。罗岳镇。惟福祉。咸昭晋。（北郊迎神用。）我有明德。馨非稷黍。牲玉孔备。嘉荐惟旅。金悬宿设。和乐具举。礼达幽明。敬行尊俎。钟鼓（隋志、乐府作鼓钟。）云送。遐福是与。（南交郊、明堂、太庙送神同用。○隋书音乐志。《乐府诗集》三。广《文选》十一。《诗纪》十五。）

