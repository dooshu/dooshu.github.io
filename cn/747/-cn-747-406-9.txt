○对毁濯龙泉判

〈舆人毁濯龙泉，或失其利，杨氏因形胜兴废业。邑人诉劳役不服事。〉

因兴立功，就败成罚，天这所坏，人莫能支。泉既称於濯龙，歌未闻於黄鹄，是为废坠，匪克修平。则当程以土功，议其远迩，同夫邺令，舄卤更生其稻粱；媲彼秦人，荷锸能降其雨。若乃虞薮泽之利，述形胜之由，非曰子来，敬乎虑始。无有犹可，勿对其庸。

李子

子，元宗时擢书判拔萃科。

