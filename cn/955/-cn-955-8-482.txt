程公许　自七曲祠下乘马于上亭二首

征鞍不怕朔风颠，揽尽鱼凫气脉全。

秦岭剑攒青不断，潼江带小碧相连。

五云楼殿元皇宅，一柱西南半壁天。

分职幽明两无愧，玉关快马洗风烟。







卷56

程公许

程公许　自七曲祠下乘马于上亭二首

仗卫森岩九虎关，从前错为敌人宽。

那知黄竹瑶池梦，历尽青天蜀道难。

回首烟尘三辅隔，惊心风雨五更寒。

淋铃一曲上亭驿，好并千秋金镜看。

程公许

