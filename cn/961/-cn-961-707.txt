黄庭坚　李濠州挽词二首

循吏功名两汉中，平生风义最雍容。

鱼游濠上方云乐，鹏在承尘忽告凶。

挂剑自知吾已许，脱骖不为涕无从。

百年穷达都归尽，淮水空围墓上松。

黄庭坚

黄庭坚　李濠州挽词二首

礼数最优徐孺子，风流不减谢宣城。

那知此别成千古，未信斯言隔九京。

落日松楸阴隧道，西风箫鼓送铭旌。

善人报施今如此，陇水长寒呜咽声。

黄庭坚

