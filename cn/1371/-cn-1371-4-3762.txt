闲中自咏

鹤羡清臞鸥羡闲，衡门正在水云间。



无求尚恨时赊酒，有癖应缘酷爱山。

细绕坡头行荦角，别分泉脉听淙潺。



三更不睡看江月，恐有高人夜叩关。



闲中自咏

小艇上时皆绿水，短筇到处即青山。



二十四考中书令，不换先生半日闲。



闲中自咏

声名本自不关身，富贵元知与祸邻。

但恨平生闲不足，再来真作卧云人。



