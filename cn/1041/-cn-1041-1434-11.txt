尹洙　皇雅十首　《天监》四章

天监下民，乱靡有定。

甚武且仁，祚厥真圣。

仁实怀徕，武以执竞。

匪虔匪刘，拯我大命。

尹洙

尹洙　皇雅十首　《天监》四章

自昔外禅，曰经曰营。

令以挟制，政以阴倾。

帝初治兵，志勤于征。

奄受神器，匪谋而成。

尹洙

尹洙　皇雅十首　《天监》四章

淮潞弗虔，卒汙叛迹。

戎辂戒严，皇威有赫。

彼寇诖民，吾勇其百。

殄厥渠魁，贷其反侧。

尹洙

尹洙　皇雅十首　《天监》四章

帝朝法宫，左右宗公。

忮夫悍士，以雍以容。

尔居尔室，尔工尔农。

既息既养，惟天子功。

尹洙

