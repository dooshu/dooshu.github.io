陆文圭　耳聩二首

几年本分做家公，虽是凝顽幸不聋。

何必张皇惊轩暗，更须辛苦望樊龙。

湿窗暗想催花雨，开户遥知戛竹风。

间夜何其将夜半，元来野寺已鸣钟。

陆文圭

陆文圭　耳聩二首

血气衰微性不灵，非非是是见曾听。

胸中不著许多事，天下本来无正声。

但觉飕飕战风雨，谁知虎虎震雷埏。

先生耐静坐终日，怪底作劳吾耳鸣。

陆文圭

