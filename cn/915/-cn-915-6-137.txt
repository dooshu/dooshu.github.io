◎庾亮（一）

亮字元规，峻从孙，明穆皇后兄。元帝为镇东将军，辟为西曹掾，随府转丞相参军，封都亭侯。及即位，拜中书郎，领著作、累迁给事中、黄门侍郎、散骑常侍，迁中领军。明帝即位，以为中书监。王敦内逼，加右卫将军、假节、都督东征诸军事，以功封永昌县公，转护军将军。成帝即位，加给事中，徙中书令。苏峻反，假节都督征讨诸军事。峻平，出为平西将、军假节豫州刺史，领宣城内史，镇芜湖。寻代陶侃都督江荆豫益梁雍六州诸军事，领江荆豫三州刺史，进号征西将军、开府仪同三司。镇武昌，徵为司徒，领扬州刺史，录尚书事，固辞不拜。寻卒，追赠太尉，谥曰文康。有集二十一卷。

