【时人为邓攸语】

〖《晋书》曰：永嘉末。攸以牛马负妻子而逃。又遇贼掠其牛马。步走担其儿及其弟子绥。度不能两全。乃谓其妻曰：吾弟早死。唯有一息。理不可绝。止应自弃我儿耳。幸而得存。我后当有子。妻泣而从之。乃弃之。攸弃子之后。妻不复孕。卒以无嗣。时人义而哀之。为之语曰云云。弟子绥服攸丧三年。〗

天道（《白帖》作于天。）无知。使邓（《白帖》无邓字。）伯道无儿。（○《晋书》邓攸传。《白帖》十八。）

