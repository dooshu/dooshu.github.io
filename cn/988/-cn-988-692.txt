苏辙　集贤殿考试罢二首

振鹭纷纷未著行，初从江海觇清光。

卷声风雨中庭起，笔势云烟累幅长。

病眼尚能分白黑，众毛空复数骊黄。

禁中已许公孙第，得失何私物自忙。

苏辙

苏辙　集贤殿考试罢二首

衰病相侵眼渐昏，青灯细字苦劳神。

遍看大轴知无力，听诵奇篇赖有人。

前日鼓旗闻苦战，明朝雷雨出潜鳞。

殿庐困极唯思睡，却忆登科似後身。

苏辙

