灵光寺晚眺　四首







灵光寺[144]晚眺　四首


般若台荒噪暮鸦，香炉峰冷挂残霞。夕阳尽作燕支色，染出秋林树树花。

三柏生枯气郁苍，沉沉紫殿梵云凉。绿杉野屋隔溪水，牧笛数声山月黄。

尽洗苏王伪体篇，空山飞瀑泻寒烟。山灵自展凌云手，妙写馀霞散绮天。《山志》载东坡、阳明诗，皆伪作。

将军席罢梅仍落，学士轩空柏自留。犹有旧时明月在，照人来作闰中秋。





