○王师闵可检校水部员外郎徐泗濠等州观察判官制

敕：前徐、泗、氵豪等州观察支使朝议郎殿中侍御史内供奉上骑都尉赐绯鱼袋王师闵：朕以师律授智兴，智兴以军书辟师闵。才既为知己用，官不俟满岁迁，所以使能而责理也。然则赞廉察，安戎旅，既命之後，吾有望於尔焉。勉副所从，伫展来效。可检校尚书水部员外郎兼殿中侍御史充徐、泗、濠等州观察判官，勋、赐如故。

