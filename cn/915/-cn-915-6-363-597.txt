○上石勒疏谏宠祖约



祖约残贼晋朝，逼杀太后，不忠于主，而陛下宠之。臣恐奸乱之萌，此其始矣。（《晋书·载纪·姚弋仲传》，晋豫州刺史祖约奔于勒，勒礼待之，弋仲上疏云云，勒诛约，又《十六国春秋》五十三。）

姚苌

苌字景茂，弋仲第二十四子。苻坚以为扬武将军，历左卫将军、陇东汲郡河东武都武威巴西扶风太守、宁幽兖三州刺史，复为阳武将军步兵校尉，封益都侯。及坚寇晋，以为龙骧将军，督益梁州诸军事。坚败，自称大将军、大单于、万年秦王，建元白雀。以晋太元十一年僭即皇帝位于长安，改元建初，国号大秦。在位八年，谥曰武昭皇帝，庙号大祖。



