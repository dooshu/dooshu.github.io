虞孟文妾

衢州龙游人虞孟文。以钱十四万买妾。颇有姿伎。蒙专房之爱。无何孟文死。其从弟仲文、忍人也。强以元直畀[女更]氏。领妾以归。仅数月。妾梦故主君来。责之曰、汝在此处睡、莫未便。寤而惧。以告仲文。仲文向曰、彼已死。乌能畏我。鸡鸣起奏厕。方过堂下。兄持梃坐堂上。起逐之。击之至再。走而免。遂得病亡。

