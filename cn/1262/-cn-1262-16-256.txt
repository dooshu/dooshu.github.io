郑芝龙：

郑芝龙，少亡赖，走日本，小名凤姐。年二十一，从李旦还闽，航海行劫，啸聚颇众。同辈二十余人，莫适为长，各约投瓯于海，不没者为雄。独郑芝龙投瓯不没，众因推戴。尝值飓舟覆，及风息，舟之货俱在。按宋福州郑广以海寇授职，对郡寮吟曰：「郑广有诗上众官，文武看来总一般。众官做官却做贼，郑广做贼却做官。」满座惭噱。不谓今郑氏万倍于广也。



