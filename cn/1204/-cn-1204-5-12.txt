◎苏轼醉翁操

琅琊山水奇丽，泉鸣空涧，若中音会。六一居士作醉翁亭其上，欣然忘归。

既去十馀年，好奇之士沈遵往游，以琴写其声，曰醉翁操。节春天疏宕，音韵和畅，知琴者以为绝伦。然有声无词。醉翁为之作歌，而与琴声不合，又依楚词作醉翁引。好事者亦倚其词以制曲，而琴声为词所缚，非大成也。後三十馀年，公既捐馆舍，遵亦殒久矣。有庐山玉涧道人，特妙於琴，恨其曲之无传，乃谱其声，请於轼以补之，为醉翁操云。［东坡醉翁操序］

