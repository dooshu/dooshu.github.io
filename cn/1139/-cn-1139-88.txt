又铁崖顾菴西樵雪洲小集寓中看演邯郸梦传奇殆为餘五人写照也

古陌邯郸，轮蹄路、红尘飞涨。恰半晌、卢生醒矣，龟兹无恙。
三岛神仙游戏外，百年卿相蘧庐上。叹人间、难熟是黄粱，谁能餉。
沧海曲，桃花漾。茅店内，黄鸡唱。阅今来古往，一杯新酿。
蒲类海边征伐碣，云阳市上修罗杖。笑吾儕、半本未收场，如斯状。

