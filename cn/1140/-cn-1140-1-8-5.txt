登州祭东海广利王文

惟神涵育万灵吐吸百谷沐日浴月化无为而自成出雨兴云诚有祈而斯应乃有蜃楼海市飘忽迷离既隐见之靡常亦淹速之莫测远者愿见而不得至至者屡月而不得见闰章待罪於斯不揣固陋窃欲寓目俄顷快意平生是用斋沐洗心肃将牲帛维春夏既交之节乃鱼龙吐气之期伏冀鞭蛟驾螭现神奇於翌日行将洞心駴目着词赋於将来昔子瞻获觏於非时事为创见岂今日告?而不贶神或弃予闰章凟冒尊严不胜惶悚谨告

