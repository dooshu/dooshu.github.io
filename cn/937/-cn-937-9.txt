己字太平丸

治久嗽肺痿肺痈。

天门冬 麦门冬 知母 贝母 款冬花（各二两） 杏仁 当归 熟地 生地 阿胶珠 黄连（各一两五钱） 蒲黄 京墨 桔梗 薄荷（各一两） 白蜜（四两） 麝香（少许）

上为细末和匀，用银石器，先下白蜜炼熟，后下诸药末搅匀，再上火，入麝香略熬三二沸，丸吞下，却噙嚼此丸，仰卧使药流入肺窍，则肺清润，其嗽退除，服七日病痊。凡咳嗽只服此药立愈。

二两三冬二母如，归连二地杏阿珠，各需两五余皆两，京墨蒲黄薄桔俱。

潘按∶与保和汤药品有十味同，兹加金箔用蜡丸，名为宁嗽金丹，甚效。镇定魂魄、宁安惊悸，连服五七丸即愈。心岸配送吴莲叔见之佩甚，称扬不已。

