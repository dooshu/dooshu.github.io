游灵岩记


吴城东无山，唯西为有山。其峰联岭属，纷纷靡靡，或起或伏，而灵岩居其间，拔奇挺秀，若不肯与众峰列。望之者，咸知其有异也。山仰行而上，有亭焉居其半，盖以节行者之力，至此而得少休也。由亭而稍上，有穴窈然，曰西施之洞；有泉泓然，曰烷花之池；皆吴王夫差宴游之遗处也。又其上，则有草堂可以容栖迟，有琴台可以周眺览，有轩以直洞庭之峰曰抱翠，有阁以瞰具区之波日涵空。虚明动荡，用号奇观。盖专此邦之美者山，而专此山之美者阁也。

启吴人，游此虽甚亟，然山每匿幽必胜，莫可鬼别。如鄙予之陋者，今年春从淮南行省参知政事、临川饶公与其客十人复来游。升于高，则山之佳者悠然来；入于奥，则石之奇者突然出；氛岗为之蹇舒，杉桧为之拂舞；幽显巨细，争献厥状，披豁呈露，无有隐遁。然后知于此山，为始识于今，而素昧于昔也。夫山之异于众者，尚能待人而自见，而况人之异于众者哉？公顾瞻有得，因命客皆赋诗，而属启为之记。

启谓天于诡奇之地不多设，人于登临之乐不常遇，有其地而非其人，有其人而非其地，皆不足以尽夫游观之乐也。今灵岩为名山，诸公为名士，盖必相须而适相值，夫也偶然哉？宜其目领而心解、景会而理得也。若启之陋而亦与其有得焉，顾非幸也欤？启为客最少，然放执笔而不辞者，亦将有以私识其幸也。十人者：淮海秦约，诸暨姜渐，河南陆仁，会稽张宪，天台詹参，豫章陈强，吴郡金起，金华王顺，嘉陵杨基，吴陵刘胜也。

题记：这篇游记开门见山地点出灵岩拔奇挺秀，与众不同。接着，层层递进，依次点出亭、洞、泉、池、草堂、琴台、轩阁。泉水清澈，草堂幽静，抱翠轩胸怀下壑，涵空阁尽揽风光。百余来字，扫描了灵岩的奇山秀水，一景一格，简明传神。文章后半部分由山石之奇发端：登高望远，才能识别群山之佳者；寻幽觅险，石之奇者才会突显于面前；山石奇处，云雾为之消散，松杉为之起舞。由山及人，灵岩山的与众不同，尚且须等待有心人探访才会显露出来，那么，特立独心，有才华抱负的人也应耐心等待伯乐的赏识！作者陪高官饶公来游，字里行间，充满了对自己才华的自信和期待饶公赏识的心情。写景达意，一举两得。





