洪咨夔　王火井见过先以诗寄用韵二首

自期东里先生似，恰与西龙道院宜。

槲叶萧骚秋入画，梅花的{左白右光}月供诗。

盟鸥谁是知机早，叹鹤吾犹决计迟。

归去来兮松菊在，故山毋用费文移。

洪咨夔

洪咨夔　王火井见过先以诗寄用韵二首

故人寒踏龙门路，来听深山唱竹枝。

半世向人长落落，几回於我独奇奇。

淡交似水有余味，薄俗如云无定姿。

一点青灯俱白发，相看不语只心知。

洪咨夔

