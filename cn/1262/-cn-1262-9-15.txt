云黄山：

义乌县南二十里云黄山，传大士喂虎，余饭化为石，青白而紫。有陶氏居山下，尝资给大士，遂视之曰：「宅日以饭石琢数珠瞻汝胄。」自兹授记，惟此一氏家能之。女已嫁则不能，他人彷效，石即穿裂。(《义乌县志》)

傅翕，义乌嵇亭里人，因取鱼食嵩头陀，曰「试自照水」。乃见员光宝盖，即悟前因。因具开道场，头陀指山下双梼树曰「此可以结庵」。苦行七年，忽三佛来自东方。有金色自天而下，集于其身，从是身尝出妙香，闻空中声偈。梁武帝召赴一次，入重云殿不拜，径登宝榻，与帝问答。诏还山，号「口善慧大士」。



