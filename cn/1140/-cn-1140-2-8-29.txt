灯夕口号

节到传柑夜夜晴东风送暖月逾明火催花树尊前乱人拥蛟龙地上行

二

千钱挈伴赁春衣珠翠糚成醉不归才过南邻又北郭行歌一道彩云飞

三

谢眺楼前月似霜双桥鼓吹簇成行耐可银筝弹北曲城南思妇忆渔阳

四

截木为橇高似屋山城石路滑如油谁家年少浑无赖百遍翻身不肯休【橇音敲长五六尺以杉为之上施黄木缚足而行驰骤如平地】

