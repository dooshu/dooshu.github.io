趼呓外编 - (清)吴趼人








裴效维校点





《趼呓外编》序


丁酉戊戌间，闭户养疴，无所事事。时朝廷方议变法，士大夫奔走相告，顾盼动容。久已不欲出外酬应，日惟取阅报纸，藉知外事。暇则自课一篇，遣此长日，积久成帙，自署为《趼呓外编》。盖当有《内编》一帙，专辨理性之学者，然尚未成书也。未几，《外编》稿失落，遍觅不得。今冬陈君铜士过从，偶谈及此书，始知已为书肆取付石印。爰自为检校一遍，书此记之。夫以咋呓之言，出以问世，亦徒滋余之惭惶耳。

光绪辛丑嘉平月，南海吴沃尧趼人氏识于海上趼廛。





