史弥宁　丁丑岁中秋日劭农於城南得五绝句

家家童穉笑迎门，接得翁归酒半醺。

邻舍相呼来屋里，听翁解说劝农文。

史弥宁

史弥宁　丁丑岁中秋日劭农於城南得五绝句

楚俗秋来也劝耕，西风招我出郊坰。

此行不负寻诗眼，队队云山拥画屏。

史弥宁

史弥宁　丁丑岁中秋日劭农於城南得五绝句

说似田家好著忙，胜培宿麦接青黄。

定知不落薰风后，万垄晴催煮饼香。

史弥宁

史弥宁　丁丑岁中秋日劭农於城南得五绝句

人事当先莫靠天，蚤修陂堰贮清泉。

来年未必晴明久，万一晴明溉得田。

史弥宁

史弥宁　丁丑岁中秋日劭农於城南得五绝句

箯舆幸自到山南，尚有清杯可共衔。

何似更行三二里，大家相伴看云岩。

史弥宁

