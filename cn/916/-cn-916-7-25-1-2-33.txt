【春日诗】

春还春节美。春日春风过。春心（文苑作正。）日月异。春情处处多。处处春芳动。日日春禽变。春意春已繁。春人春不见。不见怀春人。徒望春光新。春愁春自结。春结讵能申。欲道春园趣。复忆春时人。春人竟（文苑作意。）何在。空爽上春期。独念春花落。还以（文苑作似。）惜（《类聚》作昔。）春时。（○《类聚》三。文苑英华三百三十一。《诗纪》七十。）

