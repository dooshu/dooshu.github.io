延英忘倦


唐史纪：宪宗尝与宰相论治道于延英殿，日旰暑甚，汗透御服。宰相恐上体倦，求退。上留之，曰：“朕入宫中，所与处者，独宫人近侍耳，故乐与卿等且共谈为理之要，殊不知倦也。”

唐史上记：宪宗励精图治，尝与宰相讲论治天下的理论于延英殿，直到日暮尚未还宫。天气又甚暑热，汗透了皇上的袍服。宰相李绛、裴度恐上御体劳倦，因求退出。宪宗留之，说道：“朕回到宫中，所与相处者，不过是宫女及左右近侍耳，安得对贤士，闻正言？所以每日喜与卿等，且共谈论为治的要务，甚是有益，不知疲倦也。”

夫人君一日之中间，事有万几，须是常常接见贤臣，从容讲论，方得停当。所以尧、舜之时，君臣一体，都俞吁咈于一堂之上。文王自朝至于日中昃，不遑暇食，万世称为圣明之君。今观宪宗之勤政如此，亦可谓知君者，宜其能削平僭乱，所向归服，有光于前烈也。





