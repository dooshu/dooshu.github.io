○命孔循往荆南劳问兵士诏

朕以荆门伐叛，方委勋臣，而闻统帅萦切戎机，勤劬王事，致乖摄理，深轸寤怀。辍卿枢近之繁，达我优隆之旨。固於旬朔已就宣和，苟或尚未全平，且要暂还本道，便於将息。亦可允俞，委卿精白，凡事详酌，审於准节，庶协筹谋，料度攻收，抚绥军旅，咸ム明略，更集殊庸。倚注之心，再三在念。

