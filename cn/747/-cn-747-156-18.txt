○劝封禅表

伏愿褰旒写照，洽群请於帝俞；辟纩垂矜，遂微恳於人欲。腾兹玺诰，激彼天波，微万玉以警途，诏八神而弭策。籍江茅而陈黍，饰苍璧而奠黄琮。驰万风以飞声，接九重而媲美。使编珠毓贶，开丽色於金泥；触石凝祯，荡浮华於石感。式昭昌祚，永播鸿名。凡在生灵，义深耸踊。

杨师道

师道字景猷，宏农华阴人。隋末自洛阳师高祖，授上仪同，为备身左右，尚桂阳公主，累转太常卿，封安德郡公。贞观朝迁侍中，转中书令。二十一年卒，赠吏部尚书并州都督，谥曰懿。

