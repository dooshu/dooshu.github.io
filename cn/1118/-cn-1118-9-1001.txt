【贺正使】


（宋）贺正旦国信使省称。《续资治通鉴长编·太宗太平兴国三年十一月丁亥》：“遣供奉官、门祗候吴元载，太常寺太祝毋宾古为契丹贺正使。”《宋大诏令集》卷二二九《贺契丹正旦书》：“正月一日，伯大宋皇帝致书于侄大契丹圣文神武睿孝皇帝阙下，玉历正时，布王春而兹始。……今差朝散大夫、太常少卿、上骑都尉、渤海县开国男、食邑三百户、赐紫金鱼袋吴中复，供备库使、银青光禄大夫、检校太子宾客兼御史大夫、骑都尉、广平县开国男、食邑三百户宋盖孙充正旦国信使、副，有少礼物，具诸别幅，谨奉书陈贺，不宣白。”





