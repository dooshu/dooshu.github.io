陆游　醉中歌

文章日益近衰陋，风节久己嗟陵夷。

元佑大苏逝不返，庆历小范今谁知！

闭门学古人共笑，低头就俗我却疑。

脱衣幸可买渔艇，烂醉浩歌随所之。

陆游

陆游　醉中歌

吾少贫贱真舑儒，贪食嗜味老不除。

折腰歛版日走趋，归来聊以醉自娱。

长缾巨榼罗杯盂，不须渔翁劝三闾。

牛尾膏美如凝酥，猫头轮囷欲专车，

黄雀万里行头颅，白鹅作鮳天下无，

浔阳糖蟹径尺余，吾州之蔳尤嘉蔬，

珍盘餷飣百味俱，不但项脔与腹腴。

悠然一饱自笑愚，顾为口腹劳形躯。

投劾行矣归园庐，莫厌粝饭尝黄葅。

陆游

