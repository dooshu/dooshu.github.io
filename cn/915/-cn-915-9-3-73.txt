◇谢敕示苦旱诗启

伏以九年之水，不伤尧政，七载之旱，无累汤朝，岁弘则公田已修，农勤则我庾惟亿。今者亢阳以来，为日未久，将恐督邮不黜，失在汝南之守，曝未收，无伤河南之尹，而载劳兴居，仰发歌咏，无爱圭璧，有事山川，菲饮食矣，加之以撤膳焉，中夜不寐，加之以申旦焉，此唐虞之所阙如，轩顼之所不逮。（《艺文类聚》一百）

