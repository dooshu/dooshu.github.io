【代出自蓟北门行】

羽檄起边亭。烽火入咸阳。徵师（《文选》作骑。本集、《类聚》、文章正宗同。草堂诗笺作募骑。）屯广武。分兵救朔方。严秋筋（乐府作□。）竿（《文选》音决作竿。）劲。虏阵精且强。天子按剑怒。使者遥相望。雁行缘石径。鱼贯度（本集作渡。）飞梁。箫鼓流汉思。（群书拾补作ざ。《诗纪》云。当作ざ。文章正宗作月。）旌（《文选》集注作ユ。）甲被胡霜。疾风冲塞起。沙砾自飘扬。马毛缩如猥。角弓不可张。时危见臣节。世乱识忠良。投躯报明主。身死为国殇。（○本集三。《文选》二十八。《类聚》四十一。《乐府诗集》六十一、文章正宗二十九皆作出自蓟北门行。《诗纪》五十。又草堂诗笺十五秦州诗注作出自蓟北门行。引方、殇二韵。《文选》集注五十六注引音决。）

