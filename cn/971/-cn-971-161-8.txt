刘应时　春日即事三首

春来九雨一日晴，藜杖扶人出户庭。

柳色肯如衰俗眼，向人还似旧时青。

刘应时

刘应时　春日即事三首

野草闲花无姓名，痚篱幽迳渐敷荣。

贫居阅尽人间事，只有东风不世情。

刘应时

刘应时　春日即事三首

二月风光惭恼人，蒙茸细雨湿花唇。

可怜病目长憔悴，坐看纷纷万卉春。

刘应时

