王义山　送按察王佥事除行台察院

漠漠天高不可呼，斯民何处诉无辜。

从来鹰隼肯敺雀，除却豺狼安问狐。

霹雳一声碎奸胆，风霜八路击贪夫。

得公数辈遍天下，民命从今盍少苏。

王义山

王义山　送按察王佥事除行台察院

夺去江西一福星，维扬无地着先声。

数千百里人相贺，二十四桥风便清。

只为外台要精采，更烦辣手大支撑。

劝君放缓骑驄马，怕有人来境上争。

王义山

