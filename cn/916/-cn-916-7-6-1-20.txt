【前缓声歌】

羽人广宵宴。帐集瑶池东。开霞泛彩霭。澄雾迎香风。龙驾出黄苑。帝服起河宫。九疑□蔺烟雨。三山驭螭鸿。玉銮乃排月。瑶□□信凌空。神行烛玄漠。帝旆委曾虹。箫歌美（乐府作笑。广《文选》作妙。）嬴女。笙吹悦姬童。琼浆且未洽。羽辔已腾空。息凤曾城曲。灭景清都中。隆（乐府作降。广《文选》同。）佑集皇代。委祚溢华嵩。（○《乐府诗集》六十五。广《文选》十四。《诗纪》七十二。）

