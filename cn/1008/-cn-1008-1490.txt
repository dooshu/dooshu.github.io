赵蕃　孙季章无愧郑季奕徐斯远以仆留智门载酒见过坐中雪作三诗

出山已与晓寒冲，下马频欣束縜逢。

已见南山行更钝，到时山寺已昏钟。

赵蕃

赵蕃　孙季章无愧郑季奕徐斯远以仆留智门载酒见过坐中雪作三诗

明知喜我出山来，占此僧窗共酒杯。

重愧子云孤好事，绝胜安道不空回。

赵蕃

赵蕃　孙季章无愧郑季奕徐斯远以仆留智门载酒见过坐中雪作三诗

黄公亭上雪飞时，去岁相同此赋诗。

邂逅出山还雪作，端如来赴去年期。

赵蕃

