【思归叹】

登城隅兮临长江。极望无涯兮思填胸。鱼氵□氵爵兮鸟缤翻。泽雉游凫（《类聚》作枭。）兮戏中园。秋风厉兮鸿雁征。蟋蟀嘈嘈兮晨夜鸣。落叶飘兮枯枝竦。百草零落（《类聚》无落字。）兮覆畦垅。时光逝兮年易尽。感彼岁暮兮怅自愍。廓羁旅兮滞野都。愿御北风兮忽归徂。惟金石兮幽且清。林郁茂兮芳卉（《诗纪》云。一作草。）盈。玄泉流兮萦丘阜。阁馆萧寥兮荫业柳。吹长笛兮弹五弦。（《诗纪》云。一本作玉琴。）高歌凌云兮乐馀年。舒篇卷兮与圣谈。

释冕投绂兮希鼓聃。超逍遥兮绝尘埃。福亦不至兮祸（《诗纪》有亦字。）不来。（○《类聚》二十八。《诗纪》三十。）

