又


他人一闻行取之报，恨不能即日释去重负，而李君乃自愿留任，以就湖工，其志量忠虑，不啻加人一等矣。即如教，属铨部暂留在任，不妨他日续选。且前题奉钦依，贤能有司在任年久，遇行取之日超等选授，科即授左右给事中，道即免其试职，径与实授。此子果著有成绩，当破格处之，以酬其劳。便中或可谕以此意，俾得安意供事也。





