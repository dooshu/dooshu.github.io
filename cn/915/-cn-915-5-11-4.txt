◇秋思赋

四节更王兮秋气悲，遥思惝恍兮若有遗。原野萧条兮烟无依，云高气静兮露凝衣。野草变色兮茎叶希，呜蜩抱木兮雁南飞。西风凄兮朝夕臻，扇屏弃兮捐。归室解裳兮步庭前，月光照怀兮星依天。居世兮芳景迁，松、乔难慕兮谁能仙？长短命也兮独何怨？（《艺文类聚》三十五，《北堂书钞》一百五十四，《初学记》三，《御览》二十五）

