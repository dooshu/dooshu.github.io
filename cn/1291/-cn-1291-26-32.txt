【将进酒】

将进酒。乘大白。辨加哉。诗审搏。放故歌。心所作。同阴气。诗悉索。使禹良工。观者苦。

（〇《宋书》乐志。《乐府诗集》十六。《诗纪》五。〇逯案。乘大白即引满举白之意。上言进酒。故下言举白。辨加即驾辨。此倒言之。大招。伏义驾辨。楚劳商只。二八接武。投诗赋只。此上言辨而下言诗。正与之合。诗审搏。审读蟠。审搏繁盛之意。见《周礼》羽人注。上言诗审搏。下言诗悉索。正示歌舞之由盛及衰。心。新之借字。与上文故对文。阴气或谓为饮泣。借字。义亦可通。使禹二字义不明。苦。快也。见杨子方言。）

