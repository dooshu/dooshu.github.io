白玉蟾　同邓孤舟林片雪二友晚吟三首

扁

舟如叶片帆孤，少霁临江得句无。

雨竹似人扶酒病，风松学我撚吟须。

白玉蟾

白玉蟾　同邓孤舟林片雪二友晚吟三首

君非爱此数峰青，肯恋扁舟尚蓼汀。

群雁横空成一字，孤萤度水似双星。

白玉蟾

白玉蟾　同邓孤舟林片雪二友晚吟三首

江天漠漠但黄芦，雁鹜相呼日已晡。

雨过月如全赵璧，烟深山似绐秦图。

白玉蟾

