【箫史曲】

〖《诗纪》云。乐府作鲍照。艺文作张华。然此诗词格不类晋人。当以乐府为正。〗

箫史爱长（本集、乐府作少。《诗纪》云。一作少。）年。嬴女吝童颜。火粒愿排弃。霞雾好登攀。（乐府作霞好忽登攀。）龙飞逸（本集作送。《类聚》作竟。《诗纪》云。一作竟。）天路。凤起出秦关。身去长不返。箫声时往还。（○本集六。《类聚》七十八作晋张华咏萧史诗。《乐府诗集》五十一。《诗纪》五十。）

