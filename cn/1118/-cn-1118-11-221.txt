【掖垣人】


（明）六科给事中别称。取唐宋给事中隶门下省之故事。明萧彦等撰《掖垣人鉴》之杨巍《序》：“国家稽古门下之制，设六科于内府，以备法从，名为封驳出纳，而其实主于匡救衮职、察六官之政。……萧君与二三同志，考六科旧籍，汇为一编，名曰《掖垣人鉴》。”同前书卷一《官制沿革》：“甲辰年三月置给事中。吴元年十一月定给事中秩正五品。洪武四年四月改给事中秩正七品。六年三月，始分吏、户、礼、兵、刑、工六科，各设给事中二人，秩从七品，铸给事中印一，推年长一人掌之，此分科之始。”





