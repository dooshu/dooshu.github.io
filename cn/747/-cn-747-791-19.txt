○修方山证明功德记

此山前面有石龛，龛有石像。从弥勒佛并侍卫菩萨至神兽等计九躯。案寺记云，唐初有一童儿名善子，十岁已下，自相魏间来，於此山舍身，决求无上真正之理。（阙一字）启首（阙一字）四体遂堕，未及半虚，五云封之西去。其音乐（阙二字）天风错（阙一字）毕寺缁白，无不瞻听。乃凿此山成龛，立像旌之，（阙一字）证明功德。暨乎会昌五年，毁去佛（阙一字）天下大同。凡有额寺五千馀所，兰若三万馀所，丽名僧尼二十六万七百馀人，所奉驱除，略无遗孑。惟此龛佛像俨（阙一字）微有薰残。大中五年，奉旨许於旧踪再启精舍。寺主僧从（阙一字）闻於州县，起立此寺。有杭州盐官县人僧子儒，俗姓董氏，不远江湖，访寻名迹。至六年五月七日得度既果前（阙三字）恳诚金采装饰方山证明功德，兼（阙三字）神及师子各二只（阙一字）金彩色（阙一字）功价（阙二字）五十贯文施主二百馀人。（阙二字）一镌姓名（阙二字）左其山龛寺寺之艮直上可四里，下思人（阙一字）井以（阙一字）处星端旁视（阙一字）沧溟有同蓬岛（阙一字）龛石（阙一字）有泉不（阙一字）来源从细窦泄（阙一字）石盆（阙六字）而已玉液金浆，莫得（阙一字）其甘（阙三字）香山（阙二字）质乎香（阙一字）子如公明山峦之（阙三字）固敬石之像长牢，冀贤劫尽而同尽。自（阙二字）外胡可倾移哉！大唐大中八年四月八日镌记。

王铉

铉，大中时处士。

