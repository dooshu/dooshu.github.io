○让中书侍郎表

臣说言：伏奉制书，除臣中书侍郎。宠命俯临，惊魂自失，臣说中谢。臣闻构郁起，非枳棘之任；天波暴集，宁沟浍所容？臣识无通方，文不经国，南宫华省，已忝前行；西垣内阁，将陪近侍。心惭官谤，迹愧时流，何以承掌王言，赞决机务？当今二仪再造，百度皆新，太平之基，惟贤是与。浑成庶政，责在中书，岂以常才，敢膺首选？乞寝恩命，改髦，惟慎庶官，以谐佥议。无任悃款之至，谨诣朝表陈让以闻。臣所让人，别状封进。

