○議防虜事宜疏 【 防虜】

一曰廣招被虜人口以殺虜勢、　臣聞前者虜賊入寇也。鴟張烏合。動稱一萬、率多具衣冠而解語言。諳地利而識虛實者。皆吾中國被虜之赤子也。一受彼之駕馭。皆為我勁敵。驅之戰陣。如手足招撫之典雖下。而未見嚮應者。豈真以大羊為同類。沙漠為樂土哉。乃彼誘之之利重而吾招致之道未盡善耳盖被虜之人。其止?帚中國也。出萬死一生之計。方得免于虎口。及入境之時。所在軍將。中國被虜之人不敢復止?帚恐為邊將殺掠後大司馬建議邊將能招安人口者以多少論功斯誠良法也視為倖功攘利之具既幸脫殺戮之禍必重罹誅求之苦所有馬匹行李。任意索取。艱辛萬狀。方得達於官司。而研審推問。動彌旬月。上者僅抱窮愁為溝渠之???目?。下者巳含冤抑喪亡矣。是其附狄則有利而無害止?帚夏則害重而利微雖有懷土之思。亦且首鼠狐疑。如納陷穽而為醜虜。刻死以終身矣。為今之計。莫若渙發綸音。不拘常格。廣恩信。寬文法。嚴禁沿邊將士。如虜中逃回之人。守墩者。即引報該管地方官。審其鄉貫來歷。願止?帚者給文而遣之止?帚。免其差役。倍加存卹。不願止?帚者。編之行伍。給與月粮。凡所帶來馬匹衣物等項。盡數給與。舊日之慝。悉置勿問。仍審其進邊日期。及有無掯勒以憑查究。或有才識過人為眾所信服。能偕其黨止?帚順者。計其眾寡。以次犒賞。如十人即與小旗。百人即與百戶之類。後日能立軍功。一例陞用。務使故鄉之樂甚于殊俗中國之利浮于左袵不撓不變。斷在必行。則恩威所感。止?帚服自眾。雖逆虜亦不能保其擕貳之心。撫而用之。是以戎狄之技攻戎狄矣。若乃離親戚弃墳墓。生為他世之人。沒甘為胡地鬼者。斷無是理也。

二曰團結地方民兵以倡勇敢、　臣聞前歲虜眾之寇山西也。聯絡四五百里。精強者厚集為陣。老弱者分布搶擄。大虜之治入也其鋒不可當而其分搶也可以伏兵攻擊使之出輒被擒則大眾自困矣不過數十成群。三五為隊。抱原隰。依水艸以為固耳。使吾中國之人。晝或設伏以襲之。夜或潛出以擊之。揆之理勢。必見奇功。况巳著有明例。懸重賞以誘之矣。然而怯懦猶昔。勇氣不振者。或鼓舞之術猶未盡故也。盖戎狄素負勇悍之名。其恐嚇於吾民非一日矣。至以一人而驅吾數十人不延頸以待戮則影隨而北向者積威之所劫也及其再入也。民之耳目頗玩。虜之情狀亦知。故或伏林麓而斬其首級。或乘深夜而取其馬匹。是以利之所在。故輕生以赴之耳。而不才官吏。欲攘之以報功。藉之以規利。審責不休。刑罰備至。或減其價直。或罪其隱瞞。名曰首官給賞其實扼拊而奪之也夫履危機。冐白刅。本以為利巳之計。反以滋剝膚之災。其誰敢為之哉。臣愚以為莫若使各處鄉民之有胆畧謀勇者。自相團結。勿拘眾寡。如十人即推一人為小甲。五十人則推一人為總甲。百人則推一人為保正之類。有司止許計名造冊備照不必時常查點。妨其生業。賊至之時。使得便宜相機審勢。除得首級。仍照近日題准事例賞給外。但有所得馬匹牛羊衣服銀兩之属。不拘多少。盡數犒賞。不必官為變賣。縱有隱瞞。亦不許追求禁治。違者坐賍問罪。務使利重於其害。得償其所失。孰不乘機搆會奮勇爭先哉。今夫奔走天下之人者利而巳矣故探珠者入重淵不避蛟龍。採玉者入深山不辭虎豹。非有所驅迫也視利為重。則視身為輕耳。如是則人自為戰。家自為備矣。豈能長驅而入。整旅而止?帚。如蹈無人之境也

三曰修築畎畝墻垣以遏虜騎　臣聞先日虜、寇之入関也。數萬之眾。風馳電邁。烽燧未及舉。人畜未及收。而賊騎突至。巳瀰滿數十州縣者。盖由太原之域。地勢曠夷。無山川林木之阻。故虜眾得以肆意長驅耳。大眾長驅不得處處留□故有險可依者即可避之又聞去年虜賊入山西。凡鄉村之間墻垣迂曲而多者人畜可以藏避即少殺掠臣嘗考古人畎畝溝洫之制。大要固在於分田授產。而捍禦外侮。亦其彊理之微意也。故晉令齊人盡東其畝而國佐不從。曰惟吾子戎車是利。今北虜之俗善于馬。中國之民便于步。彼以神速獲其利。我以淹緩周其防。乘今北虜遠遁之時。邊境稍安。合無曉諭山西之民。凡山川要害。可斷可守。盡行修治外。他如道途之側。田野之間。但寬平可以立營寨。逞馳逐者。因勢審形。盡築墻垣除在通衢者。官派夫役修理。其田間則不拘其縱橫廣狹但以各主之田畔為基址而四隣共築之務要連綿不絕。堅固可久。合於人情。宜於土俗。如此則無事之時。界畔分明。足以杜侵奪之姦。有事之日。窒碍難行。衝突不便。吾民之避患者。易聞風以收歛。而拒敵者可因之以設伏矣。彼安得逞其長技。往來捷疾。如風雨之不可測哉。

