○陈天枢

陈天枢，字□□，会稽樊江里人。丁亥，与高宜卿等结壮士，走平冈，兵少而精，张司马煌言，李进士长祥皆依之。时宁绍义士屯聚四明山，左右推王翊为盟主。天枢不欲属翊，自为一部，翊亦敬天枢，如兄弟欢。先是，海舶数艘 羲山阴之白洋，遇田雄兵百余骑，下堤来攻。陈虎侯发乌铳，毙其一骑，众争上，骑皆陷于淖，盘旋往来，觅堤口不得，下马叩头乞命，杀八十余，天枢实左右之。

翼明至白洋，天枢与深相结。比山中兵起，人多有道刘大刀名于翊者，天枢尤不容口，因是必欲致翼明。翊规模远，赏罚明肃，其部卒视郑遵谦，刘穆时精练。是时，天目有姚志卓，四明有王翊，鲁王得迁延南田，舟山者数年，依二人为右臂焉。

副将常进功，引兵入山，天枢乘其初至，夜袭之。先盗其马，马惊，众扰乱，山中军纵击，进功仅以身免。

