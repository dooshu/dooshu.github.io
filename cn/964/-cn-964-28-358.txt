韩元吉　元夔以诗留别用韵示之

密竹疏松一水边，高舂自占曲肱眠。

心如古井真无浪，迹似寒灰岂复然。

舌在未应甘寂寞，地偏犹可小回旋。

春风又绿澉塘草，清梦从今只惠连。

韩元吉

韩元吉　元夔以诗留别用韵示之

渊明绕屋树扶疏，大似蓬蒿仲蔚居。

老矣强营三径菊，閒来未厌五车书。

诗成叹我同招隐，赋就须君敌子虚。

努力青云家世事，他年簪笔侍严除。

韩元吉

