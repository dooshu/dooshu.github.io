◇异出经录

异出经者，谓梵本同而汉文异也。梵书复隐，宣译多变，出经之士才趣各殊，辞有质文，意或详略，故今本一末二，新旧参差。若国言讹转，则音字楚夏，译辞格碍，则事义胡越，岂西传之春驳，乃东写之乖谬耳。是以泥洹《楞严》，重出至七，《般若》之经，别本乃八，旁及众典，往往如兹。今并条目列入，以表同异，其异出杂经失译名者，皆附失源之录。（《释藏迹》二）

