39　復以自知　有不善未嘗不知


「復以自知」，必自知然後見天地之心。「有不善未嘗不知」，自知之明也。

【元圻案】周易集解虞翻曰：「有不善未嘗不知，故自知也。」〇朱子語類曰：「今人只知知之未嘗復行爲難，不知有不善未嘗不知是難處。」〇程伊川曰：「顔子有不善未嘗不知，知之至也。知之至，故未嘗復行。他人復行，知之不至也。」





