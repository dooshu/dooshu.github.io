【谢公挽词三首〈康定元年〉】

始见行春旆，俄闻引葬箫。笑言犹在耳，魂魄遂难招。天象奎星暗，辞林玉树凋。朔风吹霰雪，铭共飘飘。

前日宾斋宴，今晨奠柩觞。死生公自达，存殁世徒伤。旧国难归葬，余赀不给丧。平生公辅志，所得在文章。

乐事与良辰，平生爱洛滨。泉台一闭夜，蒿里不知春。翰墨犹新泽，图书已素尘。堪怜寝门哭，犹有旧时宾。

