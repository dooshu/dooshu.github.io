【杂诗】

〖李善本《文选》曰：于时贾充徵为记室。不就。因感人年老。故作是诗。〗

秋风何冽冽。（六臣本《文选》注云。五臣作烈烈。《类聚》、《诗纪》同。）白露为朝霜。柔条旦夕劲。绿叶日夜黄。明月出云（《书钞》作灵。）崖。□□（《书钞》、《类聚》作皎皎。）流素光。披轩临前庭。嗷嗷晨雁翔。高志局四海。块然守空堂。壮齿不恒居。岁暮常慨慷。（○《文选》二十九。《书钞》百五十。《类聚》三。《诗纪》二十九。）

