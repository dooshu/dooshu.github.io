◇考志

天机偏其挺盖，玉衡运而回襄。景弥修而日短，时愈促而夜长。和音变而改律，乘风革而为商。感秋林之夙暮，悲芳草之中霜。存攸忽而风过，逝挥霍而云散。方轻焱而炯迟，比收电而景宴。将愉乐以夙兴，迢良日于昧旦。痛予生之不辰，逢此世之多难。

将蔼蔼而夫，世浑浑其难澄。风颓山以离谷，波平渊而为陵。道旷世而朴散，化固滞而物凝。恨德以莫举，悲民鲜之孰胜。景照明以妙见，音振响而摅闻。金淬坚以示断，芑靡质而效芬。罄贞规以殉节，反蒙谪于明群。咨小心以惴惴，悲江草之芸芸。

乱曰：乳云ㄙ霭，天明息兮。罗重设，凤矫翼兮。梧桐逝矣。树榛棘兮。思我芳林，喟叹息兮。

