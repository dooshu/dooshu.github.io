◇奏劾侯参

参取受罪臧累亿。柯男子张攸，居为富室，参横加非罪，云造讹言，杀攸家八人，没入庐宅。又与周郡诸生李元之官，共饮酒，醉饱之后，戏故相犯，诬言有淫慝之罪，应时捶杀。以人臣之势，行桀、纣之态，伤和逆理，痛感天地，宜当纠持，以谢一州。（《后汉·杨震传》注引谢承《书》）

京兆尹袁逢于长安客舍中得参重车三百余乘，金银珍玩，不可称纪。（《后汉·杨震传》注引谢承《书》）

