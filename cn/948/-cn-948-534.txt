陆游　春日绝句

吏来屡败哦诗兴，雨作常妨载酒行。

忽见家家插杨柳，始知今日是清明。

陆游

陆游　春日绝句

二十四番花有信，一百七日食犹寒。

眼中不是无春色，叹息衰翁自鲜欢。

陆游

陆游　春日绝句

门前唤担买芳菲，白发犹堪插一枝。

旧厌蛙声今喜听，墙阴特地作盆池。

陆游

陆游　春日绝句

故园蛱蠂最多种，百草长时花乱开。

穷巷春风元不到，一双谁遣过墙来？

陆游

陆游　春日绝句

桃李吹成九陌麈，客中又过一年春。

余寒漠漠城南路，只见秋千不见人。

陆游

陆游　春日绝句

便恐东皇促驾回，小轩无事且衔杯。

不知何处桃花落，一片飞从屋角来。

陆游

陆游　春日绝句

介亭南畔排衙石，剥藓剜苔觅旧题。

读罢南丰数行字，满山烟雨共凄迷。

陆游

陆游　春日绝句

杨家园里醉残春，醉倩傍人拾堕巾。

红紫飘零不须叹，东君渠自是行人。

陆游

