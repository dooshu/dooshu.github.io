陈与义　入城

舴艋泝溪来，款段踏山去。

入城缘底事，要识崎岖路。

稻塍白纵横，茅岭青盘互。

牧儿歌不休，孤客自多惧。

士行犹运甓，文公亦习步。

我敢忘艰难，冲烟问荒渡。

陈与义

陈与义　入城

竹舆声伊鸦，路转登古原。

孟冬郊泽旷，细水鸣芦根。

雾收浮屠立，天阔鸿雁奔。

平生厌喧闹，快意三家村。

思生长林内，故园归不存。

欲为唐衢哭，声出且复吞。

陈与义

