【美女篇】

京洛多妖艳。馀香（文苑作春。）爱物华。俱（乐府作恒。）临邓渠（文苑作梁灯。又注。灯一作□登。《诗纪》云。一作梁□登。）水。（文苑云。一作恒临邓渠水。）共采邺园花。时摇五明扇。聊驻七香车。情疏看笑浅。娇深眄欲斜。微津染长黛。新溜湿轻纱。莫言人未解。随君独问家。（○文苑英华百九十三。《乐府诗集》六十三。《诗纪》百二十二。）

