程公许　和若水赋圃梅花三绝句

踏雪微吟分外清，蓝桥底处觅云英。

客来何物供娱玩，竹叶新簄玉糁羹。

程公许

程公许　和若水赋圃梅花三绝句

琼玉林中笑语亲，色香原不著根尘。

淡烟疏雨静相对，聊藉诗篇管领春。

程公许

程公许　和若水赋圃梅花三绝句

冰池媚影早春时，转眼累累子着枝。

调饪可能无好手，太羹真味付谁知。

程公许

