陈造　次韵王签判二首

客中谁者伴闲身，只有苍槐与翠筠。

回首昔游惊梦断，故人重见倍情亲。

簿书简省官居好，月露清圆句语新。

千里相思匪天意，聚头一笑此何因。

陈造

陈造　次韵王签判二首

五鬼侵陵两鬓苍，振穷扫白分无妨。

酒徒丛里投名懶，诗社中间趁课忙。

尘暗凤笙空自叹，风惊雁字不能行。

向君草草追强韵，政复通人笑楚狂。

陈造

