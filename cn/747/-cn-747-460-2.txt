○东郊朝日赋（以“国家行仲春之令”为韵）

日为炎精，君实阳德，明至乃照临下土，德盛则光被四国。天垂象，圣作则，候春分之节，时则罔愆。顺《周官》之仪事乃不忒。於是载青旗，俨翠华，荩留残月，旗拂朝霞。咸济济以皇皇，备礼容於邦家。天子躬整服以待曙，心既诚而望赊。倏而罢严，更辟禁城，五略齐驾，八鸾启行。风出郊而草偃，泽先路而尘清。卷馀霭於林薄，动神光於旆旌。初破镜而半掩，忽成轮而上征。杲耀荣光，分辉於千品万类；烟カ瑞色，均烛於四夷八。一人端冕以仰拜，百辟奉璋而竭诚。故曰天为父，日为兄。和气旁通，帝德与晶德俱远；清光相对，帝心与日心齐明。时也春事既用，夹钟律中，登观台而瑞集，睹芳甸而农众。东为阳位，故出拜於国东；仲居时中，乃展礼於春仲。既而盛礼毕陈，锡銮回轮。家有罄室，巷无居人。备礼服之烁烁，殷游车之辚辚。人望如草，我泽如春。惟天德与圣寿，配朝日而长新。伊兹礼之可持，历前代而修之。汉拜庭中，成烦亵之细事；魏朝岁首，失礼经於旧时。国家钦若天命，率由时令，矫前王之失德，修古典而施敬。俾伯夷之掌礼，侔轩后以作圣。恭承命於春卿，遂观光而兴咏。

