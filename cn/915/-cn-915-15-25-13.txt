◇大兴善寺钟铭序

皇帝道叶金轮，示居黄屋，覆焘万方，舟航三界，欲使云和之乐，共法鼓而同宣，《雅》、《颂》之声，随梵音而俱远。乃命凫氏，范兹金锡，响合风雷，功侔造化。腾骧猛虞，负и业而将飞，宛转盘龙，绕乘风而如动，希声旦发，扌建槌夕震，莫不倾耳以证无生，入神而登正觉。圆海有竭，福祚无穷；方石易销，愿力无尽。（《广弘明集》二十八上。）

