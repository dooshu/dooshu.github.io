○请公除预祭议

右：臣伏见太庙行礼，百官有缌麻服已上，并不预祭。谨按《礼经》：“诸侯绝旁亲之服，不敢废大宗之祭。”谓官未葬者，欲人吉凶不相黩也。魏晋已降，变行权制，缌麻已上，假内谓之丧服。假满即吉，谓之公除。今既葬公除，废葬非也。彼公除者，使人各得其祭，苟私祭不废，则公除无嫌。请准开元七年正月七日吏部奏，依江左当时知礼者虞谭殷仲堪等议，相承等行之久矣。凡有百执事斋郎室长礼生已来，并拟请申详前令，行公除助祭之礼。

