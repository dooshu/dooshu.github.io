闽寺僧


西吴许孚远，万历乙未岁，巡抚入闽。时闽中一山寺，素称「灵刹”，凡官族姬妻以求嗣至者，阖扉守锁，独宿殿中，夜有绛服真人与合，遂得娠。屡往屡验，莫窥其诈。许公闻而心疑之，觅一妓作良人妇往宿，诫之曰：“夜如有遇，可侦所从来及所自，往头上潜以煤记之。”妓如其言，见一僧从忏佛蒲团下绛衣而出，淫之复入，盖僧通窍殿中，以蒲团覆之，众莫觉也。

许公次日昧爽，突至寺中，众僧长跪迎谒，公俱命去其僧帽，见一黑顶者，立拷鞫之，得其状，遂焚寺而屠僧焉。

嘉兴精严寺僧

精严寺，嘉兴大刹也。僧造一殿，中塑大佛，诡言妇人无子者，祈祷於此，独宿一宵即有子。殿门令其家人自封锁，盖僧於房中穴地道直透佛腹，穿顶而出，夜与妇人合。妇人惊问，则曰：“我是佛。”州人之妇多陷其术，次日不敢言，有仕族妻，亦往求嗣，中夜僧忽造前，既不能免，即啮其鼻，僧去。翊日其家遣人遍於寺中物色，见一僧卧以被韬面，揭而视之，果有伤掩。捕闻官，时韩彦古子师直为郡将，流其僧，废其寺。

一个好世界，添出许多杂种。

和尚吃了十方斋供，住了十方房屋，只少了一个妻小，如今思量做此勾当，可见和尚之狠恶，奈何士绅尤敬重之。





