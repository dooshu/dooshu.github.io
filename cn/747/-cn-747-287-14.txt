○敕识匿国王书

敕识匿国王乌讷没莫贺咄：卿比与护密相为唇齿，而发匐凶狡，劫杀商胡，罪不容诛，走投异域，朕知其恶积，改立真檀，遽闻却来，还占本国，卿等雠疾顽暴，相率诛之。累岁逋逃，一朝翦灭，永言忠义，氵突所嗟称。今授卿将军，赐物二百匹，锦袍金钿带七事，已下节级亦有衣物，各宜领取。夏末甚热，卿及百姓并平安好，遣书指不多及。

