◇宗庙应省迎送乐议

《汉礼·乐志》云：太祝迎神于庙门，奏嘉至，犹古降神之乐也。宋孝建则奏《肆夏》，元徽则奏《昭夏》，魏晋无文，齐则因宋。案《周礼》，尸出入，奏《昭夏》。二者尸牲所奏，本无迎送之义。《郊特牲》曰：「殷以乐降神，周以鬯降神，殷尚质，据天而起，先声乐，乃灌地。周尚文，据地而主，先灌地，乃击乐，以殷而言，止施郊坛。清庙严闷，此唯灵宅，主安于龛，神若是依。既无出入，何事迎迭？歌阳而迎，弥非降神之敬。」儒者云：「击祀尸，出入奏《肆夏》。今无复尸、即以迎神，尸非神，神非尸，回此迎神，失之以远，宗庙则应省迎送乐。（《通典》一百四十七）

