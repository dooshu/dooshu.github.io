养胃汤

治胃虚寒，胫寒不得卧，淅淅恶风，洒洒恶寒，腹中痛，虚鸣，寒热如疟，唇口干，面目虚浮，呕哕吐泻，四肢疼痛，不思饮食，或伤寒湿，骨节皆痛。

浓朴（姜制炒） 藿香（去梗） 半夏（汤洗七次） 茯苓（各一两） 人参 甘草（炙） 附子（炮去皮脐） 橘皮（各三分） 草果（去皮） 白术（各半两）

上锉散。每服四钱，水盏半，姜五片，枣一枚，乌梅半个，煎七分，去滓，空心服。常服温胃消痰，进食下气，辟寒疫。

