○授王承休等诸州刺史制

敕：致果校尉守右监门卫将军兼御史中丞王承休、朝议郎守太子少尹赐紫金鱼袋王宏质等，咸以事劳，显於中外，或武称和义，环卫有严，或吏能适时，长徵攸佐。循其履历，颇谓优深，宠以郡符，俾洽条理。夫以巴ク杂俗，山谷异宜，必在通其有无，缮其徵赋。勉兹勤┰，用表分忧。承休可朝请郎使持节陵州诸军事陵州刺史，散官如故；宏质可使持节泽州诸军事守泽州刺史，散官、赐如故。

