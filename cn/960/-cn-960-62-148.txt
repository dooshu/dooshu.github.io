胡寅　和赵生二首

遍游南北与西东，欲访人间国士风。

处世甚痚皆笑我，宅心无累独奇公。

诗才自愧非三上，酒圣相从又一中。

芍药待开应且住，莫令清赏转头空。

胡寅

胡寅　和赵生二首

冠月裾云佩绿霞，百年将此送生涯。

愁心别后无诗草，病眼灯前有醉花。

落笔擅场聊写意，背山临水遂成家。

也须南亩多栽秫，休似东陵只种瓜。

胡寅

