西爨

西爨者。南宁之渠帅。自云本河东安邑人。七世祖事晋为南宁州太守。属中国乱。遂王蛮夷。梁元帝时。南宁州刺史徐文盛征诣荆州。有爨瓒者。遂据南宁之地。延袤二千余里。俗多华人。既死。其子震翫统其众。高祖受禅。拜翫子宏达昆州刺史。令持其父尸归葬本乡。益州刺史段纶又遣俞大施至南宁谕之。由是部落归款。武德七年七月二十四日。来贡方物。

