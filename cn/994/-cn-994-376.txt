吴芾　李仓子长按行偶成四韵奉呈

强把州麾楚水东，星轺临按偶相逢。

平居已是同闾里，岁晚还来托部封。

千里江山多契阔，一樽风月且从容。

我将投绂林泉去，拭目公归侍九重。

吴芾

吴芾　李仓子长按行偶成四韵奉呈

长年踪迹叹西东，此地那知得会逢。

老去我将归梓里，时来君合拜芝封。

故交零落添新家，晚景衰颓减旧容。

今日尊前休惜醉，回头千里暮山重。

吴芾

