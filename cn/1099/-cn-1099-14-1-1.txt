○銓官事宜疏 【 銓選】

在京各衙門官、原有定額、近因事煩、額外添設、不無冗員、宜令各衙門依定額選、留餘並送部別用、在外大小衙門官、亦有多設、宜令所隸上司、嚴行考覈、其罷軟不勝、及老疾貪墨者、悉送赴部、今年所取進士、諸司無缺銓注、各王府教授伴讀多缺、擬于第三甲內選用、仍令食進士八品之祿、第二甲第三甲進士、擬量留七十員、分隸諸司觀政、遇缺取用、餘悉遣止?帚進學、凡冠帶舉人、亦令止?帚進學以待後科會試、諸司歷事監生、例于三月後授官、近因少缺、有一年未授者、而內府辦事監生、止是謄寫奏本、查理文冊、稽筭數目、別無政務、比內官監奏准半歲授官。此依託內官之故而歷事監生。有政務者。授官反遲。今後宜令所司內府辦事監生月日滿者、定例給賞、仍令回監進學、依次歷事出身、

