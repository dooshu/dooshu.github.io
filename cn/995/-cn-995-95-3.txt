吴势卿　寿丞相

六月麟书雨作霖，生贤此际见天心，

江都分洒虽名世，{上艹下幸}野商霖始见今。

门馆无□仪表正，经纶有道本原深。

正人命脉家常主，一念公忱朋盍簪。

吴势卿

吴势卿　寿丞相

昨丙辰年相魏公，当时克敌首归功。

何如手补西天漏，仍更神驱塞北空。

一隙暇时关国祚，十分重任赖忠臣。

天生贤佐兴王业，正看周诗六月中。

吴势卿

吴势卿　寿丞相

兼善工夫自古难，有谁志学合伊颜。

儒先拈得四书出，名相措诸万事閒。

功向时危尤易见，道於世运实相关。

鲁论一半犹收效，寿国应须安似山。

吴势卿

