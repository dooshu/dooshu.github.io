杨公远　次韵凌义山二首

自怜老境渐侵寻，检点头颅雪旋深。

无酒浇愁还独啸，有时得句但长吟。

一天月色涵秋意，四壁蛩声恼客心。

好是夜凉清似水，萧萧风度古松林。

杨公远

杨公远　次韵凌义山二首

眼前诗料底消寻，移入蛮笺别浅深。

无斧凿痕方造妙，超尘俗表始堪吟。

物情体状须留意，句眼推敲好用心。

试看咏梅千万首，影香独灵老逋林。

杨公远

