读曲歌

怜欢含怨怒当歌歛蛾眉春风入桃李婀娜难自持

二

虫生黄蘖中满腹心肠苦侬向石城住欢作襄阳贾

三

庭前夜合花枝叶相重复双乌不肯栖汝从何处宿

四

欢情奈何许窥井不见底东家石榴树累累自成子

五

持歌劝欢饮欢复强侬醉歌到懊侬曲堕侬一生泪

六

侬歌不言好薄言托情素为取欢顾侬故作曲中误

七

他人亦怜欢侬无负欢事持钗刺侬心划作相思字

八

别欢不能眠远行断消息羡杀青溪姑无郎罢相忆

九

玉井藕如船定生五石莲断锦不成匹当窗仰唤天

