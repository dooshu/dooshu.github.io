气乱于肠胃发霍乱吐下第四


〔一〕霍乱，刺俞旁五，足阳明及上旁三。

〔二〕呕吐烦满，魄户主之。

阳逆霍乱，刺人迎，入四分，不幸杀人。

霍乱，泄出不自知，先取太溪，后取太仓之原。

霍乱，巨阙、关冲、支沟、公孙、解溪主之。《千 金》又取阴陵泉。

霍乱泄注，期门主之。

厥逆霍乱，府舍主之。

胃逆霍乱，鱼际主之。

霍乱逆气，鱼际及太白主之。

霍乱，遗矢失气，三里主之。

暴霍乱，仆参主之。

霍乱转筋，金门、仆参、承山、承筋主之。

霍乱，胫痹不仁，承筋主之。《千金》云主瘛疭脚酸。

〔三〕转筋于阳理其阳，转筋于阴理其阴，皆卒刺之。





