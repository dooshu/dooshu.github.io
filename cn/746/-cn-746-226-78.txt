卷226_78【陪李七司马皂江上观造竹桥即日成往来之…简李公二首】  杜甫

伐竹为桥结构同，褰裳不涉往来通。

天寒白鹤归华表，日落青龙见水中。

顾我老非题柱客，知君才是济川功。

合欢却笑千年事，驱石何时到海东。

把烛成桥夜，回舟坐客时。天高云去尽，江迥月来迟。

衰谢多扶病，招邀屡有期。异方乘此兴，乐罢不无悲。

