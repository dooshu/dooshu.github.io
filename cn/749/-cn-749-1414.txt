王涣


周必大周益国文忠公集泛舟游山录乾道丁亥（1167）五月庚子纪事。谓王涣，新宜春丞，从政郎。洪迈夷坚志补卷二十四龙阳王丞条谓王涣字季光，乾道末年为武陵宰。周、洪所称之王涣，当为一人。又，王辟之渑水燕谈录卷四谓仁宗庆历时有王涣，太子宾客致仕。味此词意，作者或是前人。

念奴娇

水沉香霭，满钱塘千里，秋烟如织。万井欢声瞻宝钱，遥指明星南极。辇路看花，神旗垂彩，名冠金门籍。平阳家世，凌烟都减颜色。

须信勋业风流，阳春有脚，到处开桃李。洊拥油幢宸眷重，吴越江南江北。认取疏梅，东君深意，遣调羹消息。凤书飞下，绿槐元自相识。







