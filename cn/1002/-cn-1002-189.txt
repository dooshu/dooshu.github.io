曾丰　简艮斋

广东漕臣重，本朝名士多。

梁题年月古，壁记姓名讹。

画象初何补，濂溪自不磨。

闻名犹起敬，况睹大冠峨。

曾丰

曾丰　简艮斋

得古濂溪派，惟今谢艮斋。

冥搜穷骨髓，燕坐黜形骸。

晚景登乌府，秋风立玉阶。

狐狸无暇问，阊阖莫空排。

曾丰

曾丰　简艮斋

梦里常门下，诗中半广南。

句成还自诵，愁到与谁谈。

菊又苋无抵，头今白不堪。

剩分新著作，洗我瘴边岚。

曾丰

