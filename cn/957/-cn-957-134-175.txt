王迈　送徐子学鲁赴梅教二首

九州四海尽同年，德行公居一棕先。

太学何蕃名籍甚，南州孺子道巍然。

此行莫笑儒官冷，立事须还晚节坚。

闻说青衿齐引领，灵砂转待丹铅穿。

王迈

王迈　送徐子学鲁赴梅教二首

底官得似教官清，吏不能尘以道鸣。

三鳣堂前推老宿，百花洲上见诸生。

斯文有脉烦珍护，何地无才要作成。

朝列诸公半知己，匪朝吹上玉皇京。

王迈

