○公孙甲松

公孙甲善画松，汉武帝时，公卿皆求之。或旬或月或季，得之如至宝。武帝暇顾东方朔曰：“卿得甲之松乎？”对曰：“臣未尝得之。”色沮帝怪。朔徐而进曰：“臣见公孙甲之善画松，举国举朝之人奇之。狂然其所，栖鹤其形，吟风清韵。或森疏涧底，或蓊郁庭际，而过者罕不惑之目。臣痛其假能夺真，故不求之。且丹青其笔，物至於是，枝叶其口，人胡以胜。臣敢以陈之。昔妲已之假，夺比千之真。靳尚之假，夺屈原之真。宰之假，夺伍员之真。是三者，皆以至真之诚，卒不能制其假。矧不逮者乎？”武帝悄然改容。翼日，雪司马史於既刑，台戾太子於不反。

