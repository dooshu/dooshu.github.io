沈祖孝 二首

因生，一字雪樵，浙江烏程人，有《湖干》《硯傭》《當泣》《陶年》《吟安》《下簾》等集。


感述

河海東北流，日月西南行。
治亂會有數，智者誰能爭。
干戈循道路，豪傑從中生。
致身靑雲端，豈少韓與彭。
所貴能識時，不在標英名。
南陽非三過，沈志猶躬耕。


于忠肅墓

不讀先生傳。誰知社稷危。中原無恙日。少保大名垂。獨定千秋業。偏留萬古悲。自來碣。寧止峴山碑。



