【豫章行】

燕陵（《类聚》作陆。文苑同。又注。一作陵。）平而远。易河清且驶。一见尘波阻。临途引征思。双剑爱匣同。孤鸾悲影异。宴言诚易纂。清（文苑作浩。）歌信难嗣。卧闻夕钟急。坐阅朝光亟。往欢坠壮心。来戚满衰（文苑作哀。）志。殂（文苑作徂。注云。一作殂。）芳无再馥。沦灰定还炽。夏台尚可忘。荣辱亦奚事。愧微旷士节。徒感鄙生饵。劳哉纳辰和。地远托声寄。（○文苑英华二百一。《乐府诗集》三十四。《诗纪》七十二。又《类聚》四十一引驶、思、异、志四韵。）

