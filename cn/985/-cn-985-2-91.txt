宋伯仁　梅花喜神谱　蓓蕾四枝

南枝发岐颖，崆峒占几登。

当思汉光开，一饭能中兴。

宋伯仁

宋伯仁　梅花喜神谱　蓓蕾四枝

静看隋堤人，纷纷几荣辱。

蛮腰休逞妍，所见元非俗。

宋伯仁

宋伯仁　梅花喜神谱　蓓蕾四枝

献颂侈春朝，争期千岁寿。

凌寒傲岁时，自与冰霜久。

宋伯仁

宋伯仁　梅花喜神谱　蓓蕾四枝

爬沙走江海，惯识风波恶。

东君为主张，显戮逃砧镬。

宋伯仁

