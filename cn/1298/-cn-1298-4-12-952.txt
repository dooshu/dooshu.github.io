王寓判玉堂

九江人王寓。政和间。为洪州进贤主簿。将受代。(原阙一叶)□□□子春语之曰、是为烂缘血风。我有一药可治此。名曰二百味草花膏。病者惊曰、用药品如是。世上方书所未有。岂易遽办。君直相戏耳。赵曰、我适有见药。当以与君。明日携一钱匕至。坚凝成膏。使以匙抄少许入口。一日泪止。二日肿消。三日痛定。豁然而愈。乃往谒赵致谢。且扣其名物。笑曰、只是用一羯羊胆。去其皮脂。而满填好蜜拌匀。勺之候干。则入钵研细为膏。以蜂采百花。羊食百草。故隐其名以眩人云。或云亦有它方证载云

