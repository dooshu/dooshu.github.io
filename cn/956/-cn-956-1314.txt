方回　夜读

楼西落照炫新晴，檐雨犹余点滴声。

信手取书开数叶，秋凉初喜夜灯明。

方回

方回　夜读

酒醒不能寐，夜起读我书。

读久良有得，就枕省其愚。

古人骨已朽，言语留绪余。

不赖灯与目，何以决豕鱼。

我心本至明，灯目焉得如。

所取外有资，终由受处虚。

内外相为赐，犹彼食饮欤。

不有脾胃实，八珍将吐诸。

方回

