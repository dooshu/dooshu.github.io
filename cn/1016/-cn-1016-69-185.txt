杨时　赠致政杨孟坚宣德

子云论荐有王音，陆贾年来老境侵。

自守一官历三世，退令诸子分千金。

平生器业成幽梦，白首功名负壮心。

赖有新诗轻万户，未须投绂叹堙沉

杨时

杨时　赠致政杨孟坚宣德

广文官冷竟谁怜，空负才名四十年。

萧散欲寻濠上侣，飞扬还作酒中仙。

龙章绣绂荣何在，鹤氅纶巾静自便。

遥忆濑溪风物好，胜游应不愧斜川。

杨时

