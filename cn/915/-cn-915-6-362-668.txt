○答雷孝清问



雷孝清问曰：“为祖母持重，既葬而母亡，服制云何？别开门，更立庐不？言称孤孙，为称孤子？”范宣曰：“案礼应服後丧之服。承嫡居诸父之上，一身为两丧之主，无缘更别开门立庐，以失居正之意。至祖母练日，则变除居垩室，事毕反後丧之服。礼无书疏称孤子孤孙之文，今代行之，合于人情。称孤孙，存传重之目，宜卒祖母讫服，然後称孤子。”（《通典》九十七）



