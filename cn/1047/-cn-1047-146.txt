王令　寄介甫

已推事业皆归命，空有文章自满家。

借使牛羊虽有责，岂于凤鸟独无嗟。

人留孟子皆非道，客议扬雄正自哗。

贤哲相望每千古，得逢犹说与时差。

王令

王令　寄介甫

天门廉陛郁巍巍，势利宁无淡泊讥。

谁与跖徒争有道，好思吾党共言归。

古人踽踽今何取，天下滔滔昔已非。

终见乘桴去沧海，好留余地许相依。

王令

