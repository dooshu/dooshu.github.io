苏辙　喜雪呈鲜于子骏三首

发函宽大一封书，卧阁雍容三日余。

旋见雪花投夜落。未应天意与人疏。

瓦乾淅淅初鸣霰，畦润渐渐想没鉯。

高会梁园遗胜在，早知词赋似相如。

苏辙

苏辙　喜雪呈鲜于子骏三首

春秋无麦自当书，况复秋田水潦余。

一雪端来救焦槁，千箱乞与等亲疏。

消残瘟疠曾非药，蚀遍陈根不用鉯。

犹恐远村沾未足，试呼农圃问何如。

苏辙

苏辙　喜雪呈鲜于子骏三首

茧纸铺庭几误书，杨花糁迳未春余。

积随平野分高下，舞信微风作密疏。

解使游人似姑射，仍令飞鸟变舂鉯。

共惊天巧无能学，造物无心本亦如。

【卷16】

苏辙

