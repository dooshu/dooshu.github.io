◎张耒少年游

文潜官许州，喜迎妓刘氏，为少年游云："含羞倚醉不成歌。纤手掩香罗。

偎花映竹，偷传深意，酒思入横波。 看朱成碧心迷乱，翻脉脉，敛双蛾。相见时稀隔别多。又春尽，奈愁何。"其後去任，又为秋蕊香寓意云："帘幕疏疏风透。一线香飘金兽。朱阑倚遍黄昏後。廊下月华如昼。 别离滋味浓如酒。令人瘦。此情不及墙东柳。春色年年依旧。"元诸公皆有乐府，惟张仅见风流子及此二词，味其句意，不在诸公之下矣。［苕溪渔隐］

