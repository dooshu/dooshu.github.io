○與周子儀給諫一 【 調兵】

病中數數惠然甚感、際此艱危、宜言時務最急者良是、第有云調川貴土兵十萬、可以滅奴、甚未然也、土兵信可用。愚意擇最精者五千。給以厚餉利器。為我步兵先鋒。為我車營牙爪可耳。昨歲調萬五千人。巳是失計。今敗亡略盡矣。究釀□酋之禍更調至二三萬。恐為西南之憂。况十萬乎。中間委曲、愚見頗真、深言即累牘未罄、竣面時略陳之、

