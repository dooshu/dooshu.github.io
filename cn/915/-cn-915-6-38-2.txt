◇奏议刑法

夫礼以训世，而法以整俗，理化之本，事实由之。若断不断，常轻重随意，则王宪不一，人无所错矣。故观人设教，在上之举；守文直法，臣吏之节也。臣以去太康八年，随事异议。周悬象魏之书，汉咏画一之法，诚以法与时共，义不可二。今法素定，而法为议，则有所开长。以为宜如颂所启，为永久之制。（《晋书·刑法志》。刘颂为三公尚书，又上疏云云。诏下其事，太宰汝南王亮奏。）

