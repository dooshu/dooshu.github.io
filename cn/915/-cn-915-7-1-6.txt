◇封功臣诏

夫铭功纪劳，有国之要典；慎终追旧，在心之所隆。自大业创基，十有七载，世路，戎车岁动，自东徂西，靡有宁日。实赖将帅竭心，文武尽效，宁内拓外，迄用有成。威灵远著，寇逆消荡，遂当揖让之礼，猥飨天人之祚。念功简劳，无忘鉴寐，凡厥诚勤，宜同国庆。其酬赏复除之科，以时论举；战亡之身，厚加复赠。（《宋书·武帝纪》下）

