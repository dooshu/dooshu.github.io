◇赠豫章王嶷诏（永明十年）

宠章所以表德，礼秩所以纪功。慎终追远，前王之盛策，累行畴庸，列代之通诰。故使持节、都督扬徐二州诸军事、大司马、领太子太傅、扬州刺史、新除中书监、豫章王嶷，体道秉哲，经仁纬义，挺清誉於弱龄，发韶风於早日，缔纶霸业之初，翼赞皇基之始，孝睦著於乡闾，忠谅彰乎邦邑。及秉德论道，总牧神甸，七教必荷，六府咸理，振风润两，无侃於时侯，血阝民拯物，有笃於矜怀，雍容廊庙之华，仪形列郡之观，神凝自远，具瞻允集。朕友于之深，情兼家国，方授以神图，委诸庙胜，缉颂九，陪禅五岳。天不遗，奄焉薨逝，哀痛伤惜，震恸乎厥心。今先远戒期，龟谋袭吉，宜加茂典，以协徽猷。可赠假黄钺、都督中外诸军事、丞相、扬州牧，绿纟戾绶，具九服锡命之礼，侍中、大司马、太傅、王如故。给九旒鸾辂，黄屋左纛，虎贲班剑百人，せ京车，前後部羽葆鼓吹，葬送仪依东平王故事。（《南齐书·豫章王嶷传》）

