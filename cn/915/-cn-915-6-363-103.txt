○嘲范甯



古方，宋阳里子少得其术，以授鲁东门伯，鲁东门伯以授左丘明，遂世世相传。及汉杜子夏、郑康成、魏高堂隆、晋左太冲，凡此诸贤，并有目疾，得此方云：用损读书一，减思虑二，专内视三，简外观四，旦晚起五，夜早眠六。凡六物熬以神火，下以气︘，蕴于胸中七日，然後纳诸方寸。修之一时，近能数其目睫，远视尺捶之馀。长服不已，洞见墙壁之外。非但明目，乃亦延年。（《晋书·范甯传》，甯常患目痛，就中书侍郎张湛求方，湛因嘲之。）



