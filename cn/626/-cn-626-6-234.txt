王举人乐善二首

【春宫曲二首】

燕语花飞正断魂，黄金枉费赋《长门。

凄凉莫恨婵娟误，不嫁呼韩即主恩。

杨花风散满池塘，倚槛看来暗自伤。

红粉争如风里絮，化萍犹得傍鸳鸯。

张祐（一首。诗见李子田《艺圃集。唐张承吉名祜，而此君名祐，字义迥别，俗人以为同姓名，可资一噱）

【闲咏】

池上新荷绿，风清白鹭飞。

采莲人已去，水面落红衣。

