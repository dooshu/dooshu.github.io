王灼　代公庆上郭帅

昔年先庙谒汾阳，提笔从公写短墙。

再别巴江油戟下，七逢天竺桂枝香。

宦途自许安仁拙，浮俗谁怜处士狂。

客舍无烟饥欲死，尚惭知已问行藏。

王灼

王灼　代公庆上郭帅

唐家尚父几重孙，宿钭齐推第一门。

新拥锋车还北阙，暂辞戎律控西藩。

柳营平日鏖轻敌，龙衮今年识至尊。

好在枢庭展韬略，试看馀力整乾坤。

王灼

