○别知赋（送杨仪之）

余取友于天下，将岁行之两周。下何深之不即，上何高之不求。纷扰扰其既多，咸喜能而好修。宁安显而独裕，顾厄穷而共愁。惟知心之难得，斯百一而为收。岁癸未而迁逐，侣虫蛇于海陬。遇夫人之来使，辟公馆而罗羞。索微言于乱志，发孤笑于群忧。物何深而不镜，理何隐而不抽。始参差以异序，卒烂漫而同流。何此欢之不可恃，遂驾马而回。山敖々其相轧，树蓊蓊其相扌雨浪浪其不止，云浩浩其常浮。知来者之不可以数，哀去此而无由。倚郭郛而掩涕，空尽日以迟留。

