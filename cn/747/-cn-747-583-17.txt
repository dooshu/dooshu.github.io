○忧箴

忧可无乎？无谁以宁。于如不忧，忧日以生。忧不可常，常则谁译。子常其忧，乃小人戚。敢问忧方，吾将告子。有闻不行，有过不徒。宜言不言，不宜而烦。宜退而勇，不宜而恐。中之诚恳，过又不及。忧之大方，谁是焉急。内不自得，甚泰为忧。省而不疚，虽死优游。所忧在道，不在乎祸。吉之先见，乃可无过。告子如斯，守之勿堕。

