◎顾和

和字君孝，荣族子。王导为扬州，辟从事，累迁司徒掾；寻为长水校尉东海王冲主簿。永昌初，除司徒左曹掾。太宁初，王敦请为主簿，迁太子舍人、车骑参军、护军长史。王导为扬州，请为别驾，迁散骑侍郎。司空郄鉴请为长史，领晋陵太守。咸康初拜御史中丞，迁侍中，转吏部尚书，徙领军将军、太常卿、国子祭酒。康帝时迁尚书仆射，更拜银青光禄大夫，领国子祭酒，迁尚书令。太和七年逊位，拜左光禄大夫。卒赠侍中司空，谥曰穆。有集五卷。

