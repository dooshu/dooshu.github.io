苏颂　金陵府舍重建金山亭二首

地出城隅辟故台，斩茅删竹受良材。

春塘梦草成诗后，画栋飞云式燕开。

一境山形天际望，四时风物坐中来。

府公经构民偕乐，鱼鸟犹知喜躶回。

苏颂

苏颂　金陵府舍重建金山亭二首

故时台榭对池心，空有名传拟穴金。

鬰理茅茨修竹茂，经营轩槛绿杨深。

桥横断岸虹流彩，花满芳园鸟啭音。

盛府多欢频命席，每容疏外共窥临。

苏颂

