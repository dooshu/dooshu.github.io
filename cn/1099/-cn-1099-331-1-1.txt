○送大司空朱公新河成還朝序 【 治河】

視古修辭而貫通時事此于鱗之文也

先是河塞新集、而南流以阻、再塞龐家屯、而全河北徒矣、運道無所出、縣官仰東南粟歲數百萬不得從漕上、蓋中外洶洶焉、是時公方從少冢宰遷大司寇之南都也、　先帝輒為止之、改守今官、屬使治河矣、公至行河、則奏言新河事、而明年新河成南陽至留城百四十里入舊河、至境山五十里、而運道復出、江南粟數百萬、更得從漕上、亡何。有為　上言治三河口亡狀者、疑不與公新河也、以為河所從來、建瓴萬里、并挾百川、湍悍欲暴泄之甚、秦溝一川、兼受數河之任、恐不溢而北、則溢而東耳、是隄一潰、運道沙淤不饜不止、抵極而反、西南泛沛與魚臺苦為壑無巳時、幸故道滅未久可求、又其處易浚、不如從上原開支河、於以分流殺水力、助大河泄暴水、備非常、佐舊河、便新河、三難不可為也、公既得議、以淤之利害。河誠欲暴泄之甚然使不直境山而北出。將一聽沙淤所為。即出自徐州南。而二洪又且生慶忌。今幸出秦溝。適直境山南五里。則是國家於河不治而巳得其大。唯是為務。它可次第舉者。秦溝雖兼受數河之任。猶為束隘之而益其疾也河流疾則能自刮除。朿隘之則後推前以致于二洪。勢不踰淮放海而不巳暴泄河患焉。夏秋水猥盛。雖時潰而東北沙淤洊落。泛淺力微視其自索。抵極而反。亦在新河西隄外。昭陽湖受之以休息。若所謂勿與水爭者。獨河焉為壑。今所欲開支河在新集至兩河口。無論漫無河形者凡二百五十餘里。須創作深廣若干丈。即有河形如郭貫樓至龍溝滅未久。稱易浚。又盡沙淤先臣有言撮沙如聚米。挑淤如畫脂。河之所舍。寧能、淤之。即求得故道。又何以異未復之前。而移漁沛之害還蕭碭也兩河皆赤子。奈何傷昏墊之懷地出水上。雖隆之天。力可從施。誰能築虛倡予和汝而欲自託於水也。無巳則橫隄抵之。使舍曠而就隘。以迫阸其性不可矣且安得數十里成隄舉以置其間。由華而東而入秦溝而河自道也。以觀水勢跳出沙土。欲居之久矣不如因之以合經義。治水有决河深川而無隄防壅塞之文。俾得併力下流。以事秦溝。而增卑倍薄。兼事西隄重為魚沛之防。如是則上不傷　天子昏墊之懷而江南粟常得從新河漕上矣。及　上報可、而西隄亦成。是役也、因高為深、黃流辟之、汙渠交委、而本水自足其著者在新河、某曰。國家運道。業以與河相直矣河獨非水哉。善用河者。因而利之耳。出秦溝直境山以致于二洪。踰淮放海豈一日乎而忘東南。秦溝既導。濁河數倍。下流巳濶。無復壅理。即溢而東北。湖休息之。束以長隄。新河自足。是為不治而巳得。其大計定焉而他可次第舉者。因而利之之道也。豈其志焉。匪天作之圖而必欲復　國家二百年之運道。業以與河相直。而倖必爭之利。以嘗不可並行之害。貽非常憂。必不然矣。河入秦溝者什九。而馬家橋西隄復成。均之引水出小浮橋而秦溝去橋止三十餘里運道巳便。斯龐家屯所不必開。新河自南陽至留城道又徑易。漕度可省十日。上介有河形。土不疏惡勢又可因。為沙薛兩河力又可陂澤之而郊節宣。大臣之於　國家見謂利害、私竊念之猶曰天作之漕、不然奉　詔使行河費不訾、作亡益而無尺寸功、偷得不憚勞任事之名、旦為新河中廢地以徼　人主、見謂識微慮遠、備非常者、而苟無後咎餘責雖踵興、大役復故道、何不可者、然而　國家大命。利害懸絕。大臣舉事。當為後法。善乎開新河不盡棄舊河。引安流不若排黃流之為言乎。所謂善用河者。因而利之之道也。豈嫌固自恃議與眾破壞深論便宜相難極也苟得其大、彊直自用、安所惜哉、今旦入見　上言水之利害、與所以治河狀、報　敬承之績、以贊又安圖永賴、勿但曰　先帝式靈之而巳、是役也拊綏貞作有若都御史姜公、臨飭藝略有若鑒察御史羅公、共濟底平而與議利害、　天子所嘗報可者、乃命某以備論之如此、

