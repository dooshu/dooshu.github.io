☆谢庄

〈庄。字希逸。陈郡阳夏人。灵运从子。文帝时为始兴王浚後军法曹参军。转太子舍人、庐陵王文学、太子洗马。又转随王诞记室。迁太子中庶子。孝武即位。除侍中。迁左卫将军。拜吏部尚书。历广陵太守、临淮太守。明帝时为散骑常侍、光禄大夫。转中书令。加金紫光禄大夫。泰始二年卒。年四十六。谥曰宪子。有集十九卷。〉

