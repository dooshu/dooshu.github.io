释文珦　人生几何行

人生能几何，百年三万日。

一半睡中消，余寿或难必。

钟鼎与轩裳，总是牢笼物。

贪夫所甘心，宛转无由出。

富贵乾常劳，贫贱乾常逸。

所以箕山人，不为唐尧屈。

释文珦

释文珦　人生几何行

人生百年间，何殊旅亭客。

少壮不可留，渐觉衰老迫。

纵使功业成，谁能免形役。

长歌归去来，山中煮白石。

释文珦

