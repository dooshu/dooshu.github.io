陈普　积雨写怀

识道知时乃圣贤，合人统物一之天。

两间惟有心长在，万变咸归理自然。

王屋大行从艮止，北溟南海谨坤先。

行藏悉是乾龙体，要得无惭只有渊。

陈普

陈普　积雨写怀

一片真线要反观，纤毫外物不相干。

乐天岂向青云乐，安土须从陋巷安。

日出扶筇天地喜，云深拨火鬼神看。

化机何啻亲兄弟，但与为徒有底难。

陈普

