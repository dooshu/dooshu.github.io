萧山黄开平别业同诸子赋

山堂临北干好友共相求篱径开丛竹图书冠九州海门时骋目江屿坐消忧投辖星辰聚临窗河汉流岩阴藏短榻木末出层楼细雨池台緑回飇洞壑秋云连秦望树潮送武林舟疎酌偏成醉高言不易酬才倾鹦鹉赋狂典鷫鸘裘兵革身将老风骚志未休渔蓑烟际没水寺掌中浮宇宙谁青眼沧洲许白头湘湖蓴正好禹穴字还留客选兰亭胜人堪莲社收栖迟心不厌贫贱性难柔朱果呼儿摘新醪向妇谋情闲鸥鹭静歌罢鬼神愁杜甫诗难尽重过何氏游

