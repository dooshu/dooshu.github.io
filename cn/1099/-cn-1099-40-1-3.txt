○覆山東廵撫事宜 【 山東廵撫事宜】

廵撫山東僉都御史牟俸所奏事宜、一今山東飢民、荷蒙聖恩出內帑、發官廩、蠲逋負停役徭、周恤保愛無所不至、柰民日困苦、流移益多、昔宋仁宗遇契丹流民過界。分送諸州。以間田給種。富弼守青州。遇河北流民至境、區畫賑恤。無異土著。方今天下一統。通融有無。何分彼此。乞敕河南等處廵撫等官以山東流民分發各州縣。務隨所在區畫屋舍居住。騐口給粮。候秋成仍給口粮。發遣復業。以其數奏報稽考。庶得彼此兼濟。一今山東長蘆二運司官鹽不行、而淮浙福建河東廣東塩課積多久不開種、乞撥百萬餘引於臨清濟寧等處報中、不拘資次即與関支。則客商見利。必趨樂於中納。而有助于荒政矣。一山東所属該徵粮艸粟米豆麥之類、逓年派運在京諸司、并在外河間涿州臨情德州等處土納、自成化六年以來、連遭旱澇、逋負甚多、官吏以此得罪、且山東飢民賑血撫綏、尚不能全其生使更差役追徵、是速之死也、乞俱停止、庶得少安、

