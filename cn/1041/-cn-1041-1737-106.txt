仲并　舟过吴江谒舑庵翁少留为赋二诗

住家却学浮家样，横截江湖叠浪中。

漫说三高无起日，孰知千古可同风。

长林蒙雾行平远，层榭攀云语半空。

堤上系舟何限意，匆匆著句未全工。

仲并

仲并　舟过吴江谒舑庵翁少留为赋二诗

明明窗色极知晚，隔岸喧阗祗掩关。

上下亭台烟雨外，参差花竹水云间。

从多萌剪东南柳，胜绝新增西北山。

客路十年辛苦裹，也容一日及公閒。

仲并

