取劳虫方

青桑枝 柳枝 石榴皮 桃枝 梅枝（各七茎，每长四寸许） 青蒿（一小握）上用童子小便一升半、葱白七茎去头叶，煎及一半，去滓，别入安息香、阿魏各一分，再煎至一盏，滤去滓，调辰砂末半钱、槟榔末一分、麝香一字，分作二服调下，五更初一服，五更三点时一服，至巳牌时，必取下虫。色红者可救，青者不治。见有所下，即进软粥饭，温暖将息，不可用性及食生冷毒物。合时须择良日，不得令猫犬、孝服、秽恶、妇人见。

劳瘵治法

