范成大　再赋郡沼双莲三绝

馆娃魂散碧云沉，化作双葩寄恨深。

千载不偿连理愿，一枝空有合欢心。

范成大

范成大　再赋郡沼双莲三绝

池光阑槛倚斜晖，把酒看花醉不归。

但放鸳鸯相对浴，休惊翡翠一双飞。

范成大

范成大　再赋郡沼双莲三绝

两岐秀罢已蒿莱，春意还从菡萏回。

不是使君和气胜，此花应向别人开。

范成大

