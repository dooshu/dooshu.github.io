郑刚中　临刈旱苗二首

黄梅雨断水如汤，百日连秋苦亢阳。

所在自应知孝妇，孰云今尚有弘羊。

沛然天泽因谁靳，蠢尔黎民重可伤。

罪己伫闻须圣诏，中兴仰首望君王。

郑刚中

郑刚中　临刈旱苗二首

可怪书生命分穷，频年荒歉苦天公。

枯陂尽作龟纹裂，旱穗浑如雀踢空。

佃客腰镰痴不割，长官受状远难通。

归来笑向儿童道，定是今年饿杀侬。

郑刚中

