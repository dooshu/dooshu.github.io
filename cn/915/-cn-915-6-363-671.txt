○顾命长史宋繇



吾少离荼毒，百艰备尝，于丧乱之际，遂为此方所推，才弱智浅，不能一同河右。今气力忄然，当不复起矣。死者大理，吾不悲之，所恨志不申耳。居元首之位者，宜深戒危殆之机。吾终之後，世子犹卿子也，善相辅导，述吾平生，勿令居人之上，专骄自任。军国之宜，委之于卿，无使筹略乖衷，失成败之要。（《晋书·凉武昭王传》，又《十六国春秋》九十一。）



