楼钥　送赵德老观文东归

趣还宗老侍经筵，宿望訏谟信岿然。

引疾屡烦颁汉制，赋归先已买吴船。

去年趋召叨同传，今日求闲愧着鞭。

未得相随出关去，羡公徒御若登仙。

楼钥

楼钥　送赵德老观文东归

往还不过酒三行，成败同观棋一枰。

东海敢言成二老，西湖自足度余生。

朼来便觉废兹事，归去定须寻旧盟。

锦里锦坊秋色里，梦魂先已到江城。

楼钥

