【七月十八日夕云林右英夫人授诗】

〖此诗与许长史。兼及掾事。〗

辔景落沧浪。腾跃青（真诰作清。）海津。绛烟乱太阳。羽盖倾九天。云舆浮空洞。（《云笈七签》作同。）倏忽风波（《云笈七签》作沧浪。）间。来寻冥（《云笈七签》作真。）中友。相携侍帝晨。王（《云笈七签》作玉。）子协明德。齐首招玉贤。下眄八阿（《云笈七签》作河。）宫。上寝希林颠。漱此紫霞腴。方知途涂辛。佳人将安在。勤心乃得亲。（○同上）

