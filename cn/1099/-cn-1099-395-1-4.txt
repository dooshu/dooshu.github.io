○請寬督辦香草疏 【 廣西香草】

題昨該戶部尚書楊俊民等、會臣等於朝房、專為廣西香草一事、未奉　明旨、欲臣等一催、臣等看得此物、專為夏天禦暑之用、今巳立夏、在廣西既未奉　旨、無憑解到、在該部又恐後時、不敢推諉、今日願承認辦買、或多或少、惟　皇上之所裁、葢緣此物價值不多、而萬里盤送之費、多於原價數十倍以此欲通融曲處、期於足　皇上之用而巳、原非重大錢糧、亦無盡求减免、在理無不可通、而在臣等亦無不可與言者、伏乞　欽定斤數、即與批允施行、

