韩昌：

韩昌，洪洞人，世医。昌精其术，不计赀，施药先贫后富。尝见御者卧道中，怜之。胗其脉伤寒，为移燠室药之，汗愈乃行，资以粥米。洪武初避兵岳阳山中，遇异人授以秘术，遇疾不俟胗视，望之而决生死，时称神医。孙肃七岁，误吞铁钉。昌曰「此儿不死，母忧也。三年而出，他日且生贵子。」后钉果从胁下出，已生文，官户部尚书。



