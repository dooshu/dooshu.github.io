13.芸香

〔二〕〔三〕

一名山矾，一名椗花，一名柘花，一名玚花，一名春桂，一名七里香。叶类豌豆。生山野，作小藂。三月开小白花而繁，香馥甚远。秋间叶上微白如粉。江南极多。大率香草花过则已，纵有叶香者，须采而嗅之方香。此草香闻数十步外，栽园亭间，自春至秋清香不歇，绝可玩。簪之可以松发。置席下去蚤虱，置书帙中去蠹，古人有以名阁者。

种植：此物最易生。春月分而压之，俟生根移种。

〔附录〕茅香。闲地种之，一年数刈。洗手香终日，房中时烧少许亦佳。《本草》云：“苗叶煮作浴汤令身香，同藁本尤佳。”郁金：芳草也，产郁林州，十二叶，为百草之英。《周礼》：“凡祭祀宾客之祼事，和郁鬯以实彝。”盖酿之以降神者。又香又佩，宫嫔多服之。

【诠释】

〔一〕芸香，系芸香科多年生草本，亦单称芸。茎高0.7～1米，下部木质，上部富水分而柔软。叶淡绿，互生，羽状分裂。夏日开小花，4瓣，黄绿色，复伞状花序。花茎叶均有强烈香味，供药用。名见《本草》，学名Ruta graveolens。

〔二〕今植物学之山矾，与芸香不同，系山矾科常绿灌木，学名Symplocos caudata。叶互生，单叶，广披针形，革质。花两性，白色，穗状花序。山矾之名，或言始自宋代黄庭坚，其《戏咏高节亭边山矾花二首序》云：“江南野中有一种小白花，高数尺，春开极香，野人号为郑花，予请名曰山矾。”

〔三〕蠹，系一种蛀食衣物、书籍的小虫，亦称蠹鱼或衣鱼。按芸香有强烈药香味，能防蠹。其叶液能消虫毒。古人书斋藏书，每置芸以辟蠹，故借称书斋为“芸窗”，秘书省又称“芸台”或“芸阁”。

