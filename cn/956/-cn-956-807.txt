方回　三月六日再用韵二首

忘形尔汝日诗酒，闭户拒客笑泄柳。

慷慨酩酊属我辈，若楚云梦吞八九。

隔桥暂许作邻人，莫待寄书凭雁鳞。

聚首良难分手易，人生谁身自由身。

方回

方回　三月六日再用韵二首

百杯不乱善食酒，如手拜玉肘生柳。

貌醉心醒戒亢悔，一斟一酌乾用九。

犹龙世岂无斯人，渔网可致皆常鳞。

蜾蠃螟蛉勿浪语，得似刘伶鸡肋身。

方回

