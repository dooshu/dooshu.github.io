○素履子序

夫素履子者，取《周易》履卦初九“素履往无咎”。以纯素为本，履以履行为先。虽布衣，素须履先王之政教。故取天地之始，乾坤之初，圣人设教之规，贤哲行道之迹。夫祸福之端，生於所履。是以圣人以德履帝位，而不疚光明者也。士庶履能辨上下，定民志，辄修一十四篇，号曰《素履子》，以为箴诫而已。

罗衮

衮，成都临邛人。举文学优赡科，大顺中进士。後仕梁，终礼部员外郎。

