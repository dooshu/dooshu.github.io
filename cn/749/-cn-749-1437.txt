张明中


明中有言志集，不传。诗渊自第十册至第二十四册，录明中或明中言志集之诗，多达十馀首。贺新郎词，永乐大典卷七千三百二十九郎字韵引宋张敬斋诗集亦收，“全”录入。又，文渊阁书目（读画斋丛书本）卷十月字号：“张敬斋言志录（原注：一部一册阙）。”则张敬斋即明中。又，宋徐光溥自号录载，张延祚，自号敬斋，则明中或为延祚之字。

贺新郎

卓茕欧阳子。是江山、毓秀钟灵，异才间世。恰则韶光三月暮，蓂叶尧阶有四，正天启、悬弧盛事。金鸭亭亭书云篆，散非烟、南极真仙至。来为尔，荐嘉瑞。

神清洞府丹书字。拥笙歌、绮席高张，更罗珠翠。个里长春人不老，仙籍玉环暗记。但判取、醄醄沉醉。拟作新诗八千首，待一年、一献称俾尔。耆而艾，昌而炽。







