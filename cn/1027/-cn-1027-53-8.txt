范仲淹　出守桐庐道中十绝

陇上带经人，金门齿谏臣。

雷霆日有犯，始可报君亲。

范仲淹

范仲淹　出守桐庐道中十绝

君恩泰山重，尔命鸿毛轻。

一意惧千古，敢怀妻子荣。

范仲淹

范仲淹　出守桐庐道中十绝

妻子屡牵衣，出门投祸机。

宁知白日照，犹得虎符归。

范仲淹

范仲淹　出守桐庐道中十绝

分符江外去，人笑似骚人。

不道鲈鱼美，还堪养病身。

范仲淹

范仲淹　出守桐庐道中十绝

有病甘长废，无机苦直言。

江山藏拙好，何敢望天阍。

范仲淹

范仲淹　出守桐庐道中十绝

天阍变化地，所好必真龙。

轲意正迂阔，悠然轻万锺。

范仲淹

范仲淹　出守桐庐道中十绝

万锺谁不慕，意气满堂金。

必若枉此道，伤哉非素心。

范仲淹

范仲淹　出守桐庐道中十绝

素心爱云水，此日东南行。

笑解尘缨处，沧浪无限清。

范仲淹

范仲淹　出守桐庐道中十绝

沧浪清可爱，白鸟鉴中飞。

不信有京洛，风尘化客衣。

范仲淹

范仲淹　出守桐庐道中十绝

风尘日已远，郡枕子陵溪。

始见神龟乐，优优尾在泥。

范仲淹

