○后册



河西三十年破带石乐七年。（《北堂书钞》一百六十引崔鸿《北凉录》，沮渠蒙逊永和三年，大风震电，于电所得石册，案，今屠乔孙本系此事于茂虔之永和四年，六帖及此以永和为蒙逊年号与晋宋书异。）

卷一百五十六

蜀

李特

特字玄休，其先本巴西宕渠宾人。曹公定汉中，徙之略阳。元康中随流人入蜀，後以讨赵功拜宣威将军，封长乐乡侯，为辛冉所寝。自称使持节大都督镇北大将军，以太安元年自称益州牧、都督梁益二州诸军事、大将军、大都督。改元建初，其明年罗尚击斩之，传首洛阳。李雄僭称王，追谥曰景王，及僭号，谥曰景皇帝，庙号始祖。



