○江淮要害論 【 江淮要害】

此第一衝要之處非豪傑任事之臣設方畧扞衞之不可

天下之水。在北莫大于河。在南莫大于江。常鎮淮揚當江河入海之際。雖極大艟艦。皆可乘潮而人。近歲倭寇。佯言分劫。其心之狡。實欲自江長江以趨留都。自淮河以窺中原。而終不敢深入者。由四府之防禦堅也。必水陸常會哨互援。蒼福諸船順流以遏賊烽。或出賊後。此不過獸聚烏合之寇所在殺掠耳若禦以簡練之兵自無生還之理矣奚但勝哉賊若登岸。則以團練之兵禦之。此常勝之形也。四郡無患。則中原留都。可以高枕而臥矣。

