寄李叔则秦中

举世仍兵革章逢多老瘦烈士卷壮心悲歌倚岩岫泻为江海流激与雷霆鬬未尝需苦吟何事费雕镂信手作飞白骞腾轶篆籕弃官囊无钱诗草满双袖旅食家广陵文酒日辐辏赠答勤篇章洪钟无虚扣一朝测祸乱早计决去就【君自扬州西归次年扬遂苦兵】驱车返函谷种菊开山囿关河自兹隔道远阻朋旧侧闻太华奇思揽莲峯秀物役羁我身何时裹粮糗驰情望西笑离思纒宵昼

