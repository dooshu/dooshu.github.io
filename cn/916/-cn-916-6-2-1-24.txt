【永明乐十首】

〖谢□同赋。〗

玄符昭景历。茂实偶英声。长为南山固。永与朝日明。（○《乐府诗集》七十五。《诗纪》五十七。）

灵丘比翼栖。芳林合条起。两伐分宪章。一朝会书轨。（○同上）

二离金玉相。三衮兰蕙芳。重仪文世子。再奉东平王。（○同上）

空谷返逸骖。阴山响鸣鹤。振玉ε丹墀。怀芳步青阁。（○同上）

崇文晦已明。胶庠杂复整。弱台留折巾。沂川咏芳颖。（○同上）

定林去喧俗。鹿野山俟霞。香风流梵□。泽雨散云花。（○同上）

楚望倾渑涤。日馆仰銮铃。已□五云发。方照两河清。（○同上）

幸哉明盛世。壮矣帝王居。高门夜不柝。饮帐晓长舒。（○同上）

总棹金陵渚。方驾玉山阿。轻露炫珠翠。初风摇绮罗。（○同上）

西园抽蕙草。北沼掇芳莲。生逢永明乐。死日生之年。（○同上）

