周锷　和郡守彭吏部按视湖亭凡二首

使群风味压荆州，每为吾民乐更忧。

锦里篇章推唱首，浣溪光景促遨头。

行春预约花欹帽，把酒方欣雪点裘。

岳史年来惭吏隐，扳舆时得从公游。

周锷

周锷　和郡守彭吏部按视湖亭凡二首

双虹倒影上瞻楹，碧水澄空一镜明。

野草闲花无限趣，短藜幽榜不胜情。

已知风月随人意，聊为湖山载酒行。

却讶锦囊赓梦草，坐令诗兴绕寰瀛。

周锷

