曾几　次韵三首

白日无偏照，玄冥不作难。

有炉如许大，无地可言寒。

书腹夤缘晒，禅心邂逅看。

呼儿来共此，形影未孤单。

曾几

曾几　次韵三首

御冬无过酒，得酒政应难。

可爱惟晴日，相依度岁寒。

虽非挟纩坐，且作拥炉看。

饥亦何堪忍，斜阳挂食单。

曾几

曾几　次韵三首

凿土篝松火，为炉有底难。

未知行地日，可辟中人寒。

气味醇醪似，光阴尺璧看。

回头长夏景，直欲褫中单。

曾几

