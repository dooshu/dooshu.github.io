【奉和往虎窟山寺诗】

〖和简文。〗

鸡鸣动□驾。柰苑眷晨游。朱镳陵九达。青盖出层楼。岁华满方岫。虹彩被春洲。（广弘明集作州。注云。三本、宫本作洲。）葆吹临风远。旌羽映九ヵ。（广弘明集作光浮。）乔枝隐修迳。曲涧聚轻流。徘徊花草合。浏亮鸟声遒。金盘响清梵。涌塔应鸣桴。慧云方靡靡。法水正悠悠。实归徒荷教。信解愧难径。（○广弘明集三十。《诗纪》九十。）

