汉中酒妇

汉中关下酒妇者，不知何许人也，亦不知姓氏，忽遇卜师呼子先者，不知何许人也，年可五十余，云已数百岁。酒妇异之，每加礼敬，忽一旦来谓妇曰：“急装束与汝共应中陵王去。”是夜，果有二人来持二茅狗，一与子先，一与酒妇，俱令骑之，乃龙也，相随上华阴山上，常大呼云：“子先酒母在此。”比日题有仙圣之道矣。

