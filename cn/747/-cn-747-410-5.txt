○禁僧道卜筮制

敕：左道疑众，王制无舍，妖言蠹时，国朝尢禁。且缁黄之教，本以少思寡欲也；阴阳者流，所以敬授人时也。而有学非而辨，性挟於邪，辄窥天道之远，妄验国家之事。仍又托於卜筮，假说灾祥，岂直闾阎之内，恣其诳惑；兼亦衣冠之家，多有厌胜。将恐寝成其俗，以生祸乱之萌，明艰已来，禁纲疏阔，至令此辈，尚有矫诬，害政之深，莫过於此。将归正道，必绝奸源，宜令所司举旧条处分。

