○褚太后敬父议



臣闻成均之法，导以忠孝，历代同之。故郑玄意，王庭正君臣之礼，私觌全父子之亲，是大顺之道也。案先朝羊玄之，羊后之父也。公朝之敬，躬秉臣节；后之归宁，亦执子礼，虽无记注，今朝士备职。而先蚕仪，乃太康中事，至惠帝之代，玄之便自不可同汉代。四说之异，历代垂疑，此论不成，由来尚矣。（《通典》六十七，永和九年。）



