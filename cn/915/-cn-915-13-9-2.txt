◇道教实花序

混成元胎，先天地而生，玄妙自然，在开辟之外。可道非道，因金以诠言，上德不德，寄玉京而阅说。高不可揆，深不可源，之而彰三光，舒之而绵六合。广矣大矣，于得尽其钩深；恍兮惚兮，安可穷其象物？十善之戒，四极之科，金简玉字之音，琼笈银题之旨。升玄内教，灵宝上清，五老赤书之篇，七圣紫文之记。故以晖诸篆籀，焕彼图牒，玄经籍，可得而谈者焉。若乃包含天地，陶育乾坤，无大不大，无小不小，随之而不包其后，迎之而不见其前，周流六虚，希微三气。无上大道，游于空洞之上，梵形天尊，见于龙汉之劫。日在丁卯，拜东华之青童，辰次庚寅，虔台山之静默，汉史外载道有三十七家、九十三篇，斯止序宗涂，匪奥深赜，讵详金液之异，未悟石函之奇。见之者尚迷，闻之者犹豫，闻之者犹豫，非有天尊之说，曾无大圣之言，岂下四药之丹，罕识五光之彩，区区琐琐，盍各而言。（《初学记》二十三）

