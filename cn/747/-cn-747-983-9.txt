○对断屠判

〈京兆府申奏敕断屠，百姓造{四林}不止，未知合不？〉

圣上德合乾坤，情深恻隐，将广厚生之道，爰崇去杀之文，受缓礼於前经，惩噬乾於成象。三ㄩ鼓刃，有禁班行；百姓造{林}，无令止息。京兆以人多结网，即谓临河，以皇上之仁深，见寰中之信及。论设网之子，即云尽欲求鱼；得铸剑之夫，何必皆缘断马？事烦言上，夫复奚疑。

