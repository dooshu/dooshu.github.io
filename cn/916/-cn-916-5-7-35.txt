【代白□舞歌词四首】

〖奉始兴王命作。○并启〗

侍郎臣鲍照启。被教作白□舞歌词。谨竭庸陋。裁为四曲。附启上呈。识方氵典悴。思途猥局。言既无雅。声未能文。不足以宣赞圣旨。抽拔妙实。谨遣简馀。惭随悚盈。谨启。词曰：

吴刀楚制为佩衤韦。纤罗雾□垂羽衣。含商咀徵歌露□。珠履（乐府作屣。注云。一作履。《诗纪》云。一作屣。）飒沓纨袖飞。凄风夏起素云回。车怠马烦客忘归。兰膏明烛承夜晖。（○本集三。《乐府诗集》五十五。广《文选》十四。）

桂宫柏寝（广《文选》作梁。乐府云。一作梁。）拟天居。朱爵文窗韬绮（本集作碧。《类聚》同。）疏。象床瑶席镇犀渠。雕屏を（本集作合。乐府作铪。注云。一作を。）匝组帷（《类聚》作帐。《诗纪》云。一作帐。）舒。秦筝赵瑟兵笙竽。垂□散佩（《类聚》作□。乐府云。一作绶。）盈玉除。停觞不御（《类聚》作语。乐府、广《文选》同。）欲谁须。（○本集三。《乐府诗集》五十五。广《文选》十四。《诗纪》五十。又《类聚》四十三作白□辞歌。引居、疏、舒、竽、除、须六韵。）

三星参差（本集作池。）露（《诗纪》作雾。）沾湿。弦悲管清月将入。寒光萧条候虫急。荆王流叹楚妃泣。红颜难长时易戢。凝华结藻（本集作彩。《诗纪》云。一作彩。乐府云。一作彩。）久延立。非君之故岂安（本集作妄。）集。（○本集三。《乐府诗集》五十五。广《文选》十四。《诗纪》五十。）

池中赤鲤庖所捐。琴高乘去（乐府作云。广《文选》同。）腾（本集作飞。乐府、《诗纪》并云。一作飞。）上天。命逢福世丁溢恩。（乐府、《诗纪》并云。一作徼命逢福丁溢恩。）簪金藉绮升曲筵。恩厚德深（乐府作思君厚德。广《文选》同。《诗纪》云。一作思君厚德。）委如山。洁诚洗志期暮年。乌白马角宁足言。（○同上）

