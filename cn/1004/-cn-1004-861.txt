张耒　上元日驾回登楼二首

紫雾氛霏阊阖开，团团明月上天来。

香车百两天街晚，清跸一声仙仗回。

灯隔画帘时闪烁，风穿高幕故徘徊。

太平日久多明暇，簪笏从容侍燕杯。

张耒

张耒　上元日驾回登楼二首

长街十二远相通，阊阖峨峨彩雾红。

天白华灯交皓月，楼寒朱幕荡春风。

车头笑语归时醉，城下传呼夜向中。

自古长安多乐事，周南留滞意何穷。

张耒

