【黄鹄曲四首】

〖《列女传》曰：鲁陶婴者。鲁陶明之女也。少寡。养幼孤。无强昆弟。鲁人或闻其义将求焉。婴乃作歌。明己之不更二庭也。鲁人闻之。不敢复求。按黄鹄本汉横吹曲名。〗

黄鹄参天飞。半道郁徘徊。腹中车轮转。君知思忆谁。（○《乐府诗集》四十五。《诗纪》四十一。）

黄鹄参天飞。半道还哀鸣。三年失群侣。生离伤人情。（○同上）

黄鹄参天飞。凝翮（乐府作疑翩。《诗纪》作融。今从汲古阁本乐储。）争风回。高翔入率阙。时复乘云颓。（○同上）

黄鹄参天飞。半道还後渚。欲飞复不飞。悲鸣觅群侣。（○同上○逯案。此歌似为汉代佚篇。）

