辛弃疾


弃疾，“全”已见。诗渊录弃疾词十三首，风“全”者十首。

蓦山溪

画堂帘卷，贺燕双双语。花柳一番春，倚东风、雕红镂翠。草堂风月，还似旧家时，歌扇底，舞茵边，寿斝年年醉。

兵符传垒，已莅葵丘戍。两手挽天河，要一洗、蛮烟瘴雨。貂蝉冠冕，应是出兜鍪，餐五鼎，梦三刀，侯印黄金铸。

感皇恩

露染武夷秋，千蛮耸翠。练色泓澄玉清水。十分冰鉴，未吐玉壶天地。精神先付与，人中瑞。

青锁步趋，紫微标致。凤翼看看九十时里。任挥金碗，莫负凉飙佳致。瑶台人度曲，千秋岁。

水调歌头

簪履竞晴昼，画戟插层霄。红莲幕底风定，香雾不成飘。螺髻梅妆环列，凤管檀糟交泰，回雪无纤腰。觞酒荡寒玉，冰颊醉江潮。

颂丰功，祝难老，沸民谣。晓庭梅蕊初绽，定报鼎羹调。龙衮方思勋旧，已覆金瓯名姓，行看紫泥褒。重试补天手，高插侍中貂。







