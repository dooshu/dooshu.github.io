方回　挽艮岩梅府卿

庚午昔同朝，权臣狠且骄。

至尊俱芥视，大物遽冰消。

密勿毗廊肆，艰难驾使轺。

丝毫心有愧，寿肯到今朝。

方回

方回　挽艮岩梅府卿

往事括囊坤，元魁罪忍论。

咸淳君蔑有，德佑国能存。

委曲都司笔，侵寻亚从门。

惟公独不肯，用板倒桓温。

方回

方回　挽艮岩梅府卿

改卜龟图后，閒居二十年。

商须才聘币，剡曲竟回船。

□□无虚日，粢盛有薄田。

何须似裴李，绿野及平泉。

方回

