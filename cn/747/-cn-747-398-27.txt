○对清白二渠判

〈得清白二渠交口不著斗门堰，府司科高陵令罪，云是二月一日以前。〉

殷俗富人，实惟稼穑，分疆列土，必假沟渠。白公入秦，卒兴泾水之利；史起居魏，大引河流之溢。信衣食之是资，知珠玉之非贵，理宜顺时役筑，作制是防。惟彼高陵，地称三辅；瞻言沃壤，良由二渠。完谨苟亏，畜泄乖用，必贻罪戾，何以逃刑？且如雨毕除道，既候於天时；水涸成梁，再编於月令。斗门不设，交口未修，功虽阙於千金，时靡过於二月。遽即科殿，恐爽廉平，请从矜释，谓合通典。

刘

，开元时擢书判拔萃科。

