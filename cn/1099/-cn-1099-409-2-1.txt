○送戚將軍序 【 將帥】

今天下臨事論將。扼腕嘆乏人。而世果乏人乎。武科登進。世冑推擇。即不足盡得士。然天下豪傑。繇此兩。途者。尚駢肩纍足。歷歲年而不得効一日之用。又况草澤屠釣間。無因得至前者乎。故論將者。平時既束於格例。及有事也。此為通弊乃欲收??斤弓??非常之才於緩急倉皇時而輕舉之而姑試之此又不可幾之數矣自非廣開招賢之路。越恒調而博求之。其何冀才之可得乎。戚將軍者。當嘉靖季年、其父兄提兵與倭戰。數得勝。將軍以父兄勞勛起家。竟以尺一不入司馬門報罷。而當事者。姑辟治東城。將軍居東城幾十載。練兵有法式頗嚴肅。其麾下士。亡有脆疲不任戰鬪者。境內有事。常倚辦將軍。慷慨談夷情一一中窽會故一時帥府。莫不才將軍也者。竟格於例不得究大用。徒以其餘勇。發之乎杯酒談論日與其徒較習諸技。尤精於射。穿楊貫蝨。舞踴騰揚。以此為樂而巳余數從戚將軍遊。知其才武。可以建金?戊登壇。余力不足推轂。即言之諸貴人前。人亦拘論格例不信也。使戚大將軍生今日萬戶侯何足道哉在漢李將軍者。當建武世。不得封侯。千古之下有餘憤。將軍善射敢戰類李將軍。持重深謀又過之。弱冠受事。常思奮不顧身。揚父兄之烈。而惜乎無從一究所設施。世人嘆息李將軍。猶在隔世。乃當將軍之世。竟失之。又何以云今天下乏名將也。將軍聞余言遜謝曰、不佞敢有非常之覬、獨念今閫外事、操士寬。操將急。其何能濟急則失權寬則養驕以養驕之兵馭以失權之將殆以昔之將虞敵而今之將虞士以虞士心當虞敵之會又殆巳以格之內限之。而以格之外操之。青萍于將。無以為也。余太息其言。會東城人士。屬辭於余。故論及今日將才如是。而世終無知之者。為可太息云耳。他日方圉多故文亦有風致天必不虗生若人吾知其必有遇也巳

