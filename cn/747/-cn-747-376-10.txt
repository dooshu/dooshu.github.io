○送温司马进降诞方物序

昔者黄帝生於寿邱，文王生於岐阳，数千年间，以为盛美。况我明主感龙而生，如凤之鸣，黄河为之清，率土为之宁，岂寿邱、岐阳足云哉？是以四方牧守，咸献方物，用贺南山之寿，长居北极之尊。今此邦使乎，谁膺慎择？则司马温卢其人也。卢相门子，温其如玉，五德备焉；坚其如金，百炼成焉。既出车彭彭，群公追饯於北郭草草亭。あだ群峰，叠出青石；逶迤秋水，下藏碧沙。对此为别，饮酒而已。

