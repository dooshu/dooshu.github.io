◎游肇

肇字伯始，明根子。幼为中书学生。孝文初为内秘书侍御中散、都官从事，转通直郎、秘阁令，迁散骑侍郎、典命中大夫。进太子中庶子，出为本州镇北府长史，带魏郡太守。宣武时，历黄门侍郎、散骑常侍、兼侍中。转太府卿，徙廷尉卿兼御史中尉，迁侍中。孝明即位，迁中书令、光禄大夫、相州大中正。出为镇东将军、相州刺史，徵为太常卿，迁尚书右仆射。正光元年卒，赠骠骑大将军冀州刺史，谥曰文贞。

