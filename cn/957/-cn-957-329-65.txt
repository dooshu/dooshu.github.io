王灼　拾诸公馀韵赠辉禅师兼奉答勾龙伯秋谒广利辉禅师

引泉浇药圃，编竹护花科。

顿喜高风在，仍闻密义多。

四山围翠黛，一水缭青罗。

谁谡幽师死，来看窣堵波。

王灼

王灼　拾诸公馀韵赠辉禅师兼奉答勾龙伯秋谒广利辉禅师

旧饰莲花座，新繙贝叶科。

朝餐荤味少，夜诵篆烟多。

不执铁如意，睛偷金叵罗。

犹堪试绵力，法海激颓波。

王灼

