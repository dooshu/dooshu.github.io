文同　入谷马上

宛转入深谷，一林还一丘。

摇鞭弄新霁，把笔韵高秋。

翠巘云长合，寒潭烟自浮。

因成忆猿鹤，聊此为迟留。

文同

文同　入谷马上

乱竹围清密，垂萝荫屈盘。

晴林风色淡，晚水日光寒。

树石因谁限，烟云只自漫。

群峰若相待，满眼碧巑岏。

文同

文同　入谷马上

北谷气象佳，有景乃天设。

峰峦互亏蔽，湍濑相绾结。

珍条拂垂袂，芳草留去辙。

自顾尘满缨，安能住深绝。

文同

文同　入谷马上

群山护秦陇，转去转幽深。

岚气重压眼，秋光清彻心。

凭鞍吟绝壁，解带坐高林。

爱此岩泉好，临流浣俗襟。

文同

