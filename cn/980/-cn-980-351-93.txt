释行海　哭王秀岩

南湖天竺旧同游，心恋青灯老未休。

梅坞春风吹梦破，竹堂秋雨滴人愁。

鼎分角立英雄世，虎逝龙亡寂寞秋。

天地独教吾辈在，临风三些涕横流。

释行海

释行海　哭王秀岩

十年知己尽消磨，哭到秀岩愁更多。

顾我此生谁缱绻，问天今日事如何。

雨听蟋蟀成商调，露采芙蓉发楚歌。

毕竟寸情哀不尽，但将荣辱付沧波。

释行海

