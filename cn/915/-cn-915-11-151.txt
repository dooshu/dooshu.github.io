◎张彝

彝字庆宾，清河东武城人。孝文初，袭祖爵平陆侯，为散令。迁主客令，例降侯为伯，转太中大夫。迁典门，历骁骑将军。进爵为侯，转太常少卿、散骑常侍、兼侍中，迁尚书。宣武初，正侍中，除安西将军、秦州刺史。进号抚军将军，还，除光禄大夫。孝明初，加征西将军、冀州太中正。神龟三年，为羽林所殴卒，赠卫将军、冀州刺史，谥曰文。

