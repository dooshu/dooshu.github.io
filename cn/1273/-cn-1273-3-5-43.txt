男儿富贵总由我图画折枝牡丹萱草花而总束以莪草萱花红而牡丹乃白者谓素富贵则无忧也眉仙为琼珊作此而乞予题之


男儿富贵总由我，眉山人笔意兼到。太息眼前富贵人，忧煎十九心如火。

富贵而能素位行，即道无忧无不可。红花绿叶相参差，旁人但赞工折枝。

赖诗传出画中意，山人能画吾能诗。此图持赠求我者，切勿相忘富贵时。





