◎郑道昭

道昭字僖伯，荥阳开封人。孝文时中书学生，迁秘书郎，拜主文中散，徙员外散骑侍郎、秘书丞、兼中书侍郎。寻正除中书郎，转通直常侍。宣武即位，徙司徒谘议参军，拜国子祭酒，又为司州州都。迁秘书监、荥阳邑中正。出为平东将军、光州刺史，转青州刺史。复入为秘书监，加平南将军。熙平元年卒，赠镇北将军、相州刺史，谥曰文恭。

