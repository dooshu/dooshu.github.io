【林下映月诗】

明明三五月。（文苑作夜。注云。集作月。）垂影当高树。攒柯半（文苑作伴。）玉蟾。□叶彰（《初学记》作映。文苑同。又注。集本、《类聚》并作彰。）金兔。兹林有夜坐。啸歌无与晤。侧光聊可书。含毫且成赋。（《类聚》一。文苑英华百五十二作林下月影。注云。集本、《类聚》并作映月。《诗纪》八十七。又《初学记》一作林下月影。引树、免二韵。）

