【书命之职】


（历代）掌制诰职事者之雅称，代指中书舍人、知制诰。东晋已有典职文翰之中书舍人。《续资治通鉴长编·太宗太平兴国九月乙酉》：“初，刘继元降之明日，左拾遗大名宋白献《平晋颂》。上夜召至行宫褒慰，且曰：‘俟还京，授尔书命之职。’丙戌，与右补阙郭贽并为中书舍人。”《晋书·刘超传》：“中兴建，迁中书舍人。时台阁初建，庶绩未康，超职内文翰。”宋曾巩《曾巩集》卷三二《论中书录黄画黄舍人不书检札子》：“伏寻故事，中书舍人分押尚书六曹，天下众务无不关决。今舍人不押六曹，惟掌书命。”





