席帽山人王逢（附見 王技 王椿）

席帽山人王逢 逢，字原吉，江陰人。至正中，作『河清頌』，臺臣薦之，稱疾辭。避亂于淞之靑龍江，復徒上海
之鳥涇，築草堂以居，自號最閒園丁。張氏據吳，大府交辟，堅臥不就。洪武壬戌，以文學錄用，有司敦迫上道。子掖任通事司令，以父老，叩頭泣請，上命吏部符止之。戊辰歲，年七十，元旦
自毅壙銘，是歲卒。有『梧溪詩集』七卷，記載元、宋之際人才國事，多史家所未備。余書跋其後云：原吉為張氏書策，使降元以拒臺，故其遊崐山懷傷今之詩，于張楚公之亡，有餘恫焉。
而至于吳城之破，元都之亡，則唇齒之憂，黍離之泣，激昂愾歎，情見乎詞。前後無題十三首，傷庚申之北道，哀皇孫之見伴，故國舊君之思，可謂至于此極矣。謝臯羽之於亡宋也，西臺之記，
冬靑之引，其人則以甲乙爲目，其年則以羊犬為紀，瘦辭壽語，暗啞相向，未有如原吉之發攄指斥，一無鯁避者也。『戊申元日』則云：『月明山怨，天黑道横蛇。』『丙寅築城』則云：
【孺子成名狂阮籍，伯才無主老陳琳。』殆狂而比於諄矣。或言黎眉公之在元，籌慶元，佐石抹，哲死馳聯，幾用自殺。佐命之後，詩篇寂寥，彼其志之所存，與原吉何以異乎？嗚呼，皐羽之
於宋也，原吉之於元也，其爲遺民一也。然老於有明之世二十餘年矣，不可謂非明世之逸民也。故列諸甲集之前編，而載良、丁鶴年之流，以類附焉。
附見 王掖 王攝 掖，原吉之長子，洪武初，通事司令，轉翰林博士，兼文華經筵事，卒於官。攝，掖之弟也。




