李花


李径独来数① ，愁情相与悬。自明无月夜，强笑欲风天。减粉与园箨② ，分香沾渚莲。徐妃久已嫁③ ，犹自玉为钿。

【题解】

本篇似以李花喻一寡居女子。首联谓己多次独访其居，同病相怜。次联谓其体质洁白，即使无月之夜，亦容光可鉴；强为欢笑以解春愁。三联谓其沾惠姊妹之群。末谓其人虽然如久嫁之徐妃，而风韵犹存，不改其夙好也。

【注释】

①数音朔，频数也。

②箨：笋壳。

③《南史·元帝徐妃传》：“梁元帝徐妃与帝左右暨季江通，季江每叹曰：‘徐娘虽老，犹尚多情。’初妃嫁夕，车至西州而疾风大起，发物折木，无何，雪霰交下，帷帘皆白。帝以为不祥，后果不终妇道。”





