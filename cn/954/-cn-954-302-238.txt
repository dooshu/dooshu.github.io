陈造　次韵张守王勉夫二首

两隽诗声敢重轻，苍山对峙大川倾。

形为幼眇无遗恨，有入题评莫遁情。

未许曹刘夸独步，不应邾莒合逃盟。

清篇读罢重看镜，似觉青丝鬓脚生。

陈造

陈造　次韵张守王勉夫二首

世味平时虫臂轻，独留意气与君倾。

向来缱绻资磨玷，拟话分携已怆情。

盛际功名方策足，他年车笠肯渝盟。

汉廷取重张廷尉，可待区区结袜生。

陈造

