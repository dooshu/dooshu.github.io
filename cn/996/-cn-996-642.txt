项安世　送吴襄阳换承宣使归奉时请二首

去年荆府参谋去，今岁襄州太守归。

捐我汉南江北却，从今乐事赏心稀。

南风日日菰蒲长，秋水年年鳜鲫肥。

已断此生湖{左氵右晶}里，鳞鸿无用到柴扉。

项安世

项安世　送吴襄阳换承宣使归奉时请二首

三朝橐珥真王子，万卷诗书大布衣。

我尚不知身是贵，人于何见昨为非。

东朝特在成西序，放去分明是召归。

时觐重华谈物表，君臣相对两忘机。

项安世

