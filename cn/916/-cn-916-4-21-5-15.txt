【九月六日夕紫微夫人喻作示许长史并与同学】

〖同学谓郗回也。〗

解轮太霞上。敛辔造紫丘。手把八空（《云笈七签》作天。诸真歌颂同。）气。纵身云中浮。一眄造化纲。（真诰作刚。）再视索高畴。道要既已足。（《云笈七签》作是。诸真歌颂同。）可以解千忧。求真得良（真诰作真。）友。不去复何求。（○真诰运象篇三。《云笈七签》九十七。诸真歌颂。《诗纪外集》二。）

