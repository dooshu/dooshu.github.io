东门之池

三章，章四句


首章讲：此亦男女会遇之词。若曰：





东门之池，可以沤麻。

池，城池。沤，浣也。东门之池，水所聚也，则可以沤麻矣。





彼美淑姬，可与晤歌。

美，自颜色言。维彼淑姬，其色至美者也，则可与晤歌矣。当会遇之顷，相与唱和以怡情，宁不适我愿乎？

二章讲：





东门之池，可以沤纻。

纻，似麻。东门之池，则可以沤纻矣。





彼美淑姬，可与晤语。

彼美色之淑姬，于斯而一邂逅焉，岂不可与晤语乎？彼此答述之际，我其与子偕臧矣。

末章讲同。





东门之池，可以沤菅。彼美淑姬，可与晤言。

菅，草名，可为索者。





