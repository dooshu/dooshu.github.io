项安世　次韵黔阳王令诗五绝句

洞庭五百里巨浸，衡岳七十二高峰。

不是公家椽样笔，个中施手若为容。

项安世

项安世　次韵黔阳王令诗五绝句

旧日辋川图上翁，而今孙子尚家风。

如何寂寞黔阳去，五两青纶一{左禀右久}宫。

项安世

项安世　次韵黔阳王令诗五绝句

骊珠一百二十六，落纸轻圆字字同。

怪得春来全少雨，烟云都在锦囊中。

项安世

项安世　次韵黔阳王令诗五绝句

见说吟哦三十载，从来此事一生功。

劝君莫用雕镌得，只恐今人晚更穷。

项安世

项安世　次韵黔阳王令诗五绝句

我亦童年学露蛩，老来留眼送归鸿。

自从谢绝曹刘后，浩荡春光满太空。

项安世

