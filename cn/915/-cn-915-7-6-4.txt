◇又诏

哀枉追远，仁道所弘，兴灭继绝，盛典斯贵。朕务古思治，恩礼必敷，异族犹敦，况在近戚。故新除使持节、侍中、都督南徐兖二州诸军事、司徒、南徐州刺史新安王子鸾，年虽冲弱，性识早茂，锺慈世祖，冠宠列蕃。值景和凶虐，横罗酷祸，国胤无主，冤祀莫寄。寻念痛悼，夙轸於怀，可以建平王景素息延年为嗣，追改子鸾封为始平王。食邑千户。（同上。）

