【慕容垂歌辞三曲】

〖《晋书》载记曰：慕容本名□。寻以谶记。乃去□。以垂为名。慕容隽僭号。封重为吴王。徙镇信都。太元八年。自称燕王。〗

慕容攀墙视。吴军无边岸。我身分自当。枉杀墙外汉。

慕容愁愤愤。烧香作佛会。愿作墙里燕。高飞出墙外。

慕容出墙望。吴军无边岸。咄我臣诸佐。此事可惋叹。（○《乐府诗集》二十五。《诗纪》九十六。）

