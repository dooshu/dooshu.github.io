雨宿坛院

杖藜成簿暮亭馆坐忘归微雨洗山月白云生客衣松槐千树合笙鹤九霄飞自笑尘中老来游此地稀京邸夏杪宋茘裳宴王氏园林限韵四首【同曹顾庵陈说岩王西樵阮亭程周量许青屿沈绎堂】

客许南皮会园疑历下亭雨声烦暑散树影数家青讌坐从疎密云烟属杳冥解衣成永日城阙已郊垧

二

北窗高枕得野兴复招寻白首萍蓬客清樽湖海心云迷萝径曲人语石堂深莫计升沈事凉风正满林

三

漫言谁主客随处即林塘杯试仙槎古花连乌几香艰虞才不尽飞动意难忘明日?春卷还来卧石牀【有银槎杯元朱碧山所制】

四

过雨疎帘卷轻云入槛流乾坤怜此夜河汉近新秋旅病疲征马归心逐钓舟秖应恋朋旧京雒暂淹留遥和沈康臣曹颂嘉汪蛟门乔石林四舍人迟予未赴之作【在坐者青屿茘裳顾庵绎堂西樵周量阮亭陶季】

残暑槐隂静夕阳秋气佳故人兼上客曲宴复高斋今古悲歌地风尘丘壑怀如何良会隔独夜坐空堦

二

露坐从清夜长吟送浊醪风骚成底用天地笑吾曹倚槛星河出过桥山月高招寻怜衮衮别路首重搔

