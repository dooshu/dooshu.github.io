【夜听妓赋得乌夜啼】

□弦且辍弄。鹤操暂停徽。（《类聚》、文苑作挥。）别有啼乌曲。东西相背（《类聚》作各自。文苑同。乐府云。一作各自。）飞。倡人怨独守。荡子游（《类聚》作犹。文苑作殊。《诗纪》同。）未归。若逢（《类聚》作忽闻。）生离唱。（玉台作曲。乐府同。文苑云。一作曲。）长（《类聚》作中。文苑同。又注云。一作长。）夜泣罗衣。（○玉台新咏八。《类聚》四十二作赋得乌夜啼诗。文苑英华二百六、《乐府诗集》四十七并作乌夜啼。《诗纪》八十七。）

