◇王昌前母服议



或云，嫡不可二，前妻宜绝。此为夺旧与新，违母从子。礼，律所不许，人情所未安也。或云，绝与死同，无嫌二嫡，据其相及，欲令有服。此为论嫡则死，议服则生，还自相伐，理又不通。愚以为地绝死绝，诚无异也。宜一如前母，不复追服。（《晋书·礼志中》，泰康元年，仓曹掾卫恒议云云。案，王昌事详前竟陵王文。）



