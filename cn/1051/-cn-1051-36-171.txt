卫宗武　首春同枌友携樽过野渡访梅即席

枌朋载酒子云居，何必孤山远访逋，

癯影参差浓复淡，古香传送有还无。

朋龟賸喜如云集，汎虮何妨过日晡。

索笑却嫌来较晚，一林芳意太纷敷。

卫宗武

卫宗武　首春同枌友携樽过野渡访梅即席

访梅寻友款幽居，俄见栖鸦已毕逋。

霁日幸同终日笑，春花有似此花无。

衔杯林下嫌来晚，索句檐前只恐晡。

菲作不妨为玉引，要看词藻竞芬敷。

卫宗武

