赵蕃　呈宜之兄八首

兄昔守清江，弟亦官白下。

檄书几经过，铃合奉閒暇。

赵蕃

赵蕃　呈宜之兄八首

别来才一书，似若向兄疏。

逢人问江右，说兄不敢虚。

赵蕃

赵蕃　呈宜之兄八首

兄今得太末，去弟不数驿。

弟官蛮夷中，何啻限南北。

赵蕃

赵蕃　呈宜之兄八首

回舟德清县，期以一会面。

去去不可留，岁尽多冰霰。

赵蕃

赵蕃　呈宜之兄八首

雪抵东野县，晴值安丰车。

坐定取谈兄，示以咫尺书。

赵蕃

赵蕃　呈宜之兄八首

书中道何似，诗有林霏寄。

怪其句律工，定自工夫至。

赵蕃

赵蕃　呈宜之兄八首

弟诗吴江枫，未秋先陨风。

骚人或取咏，零落鸥鸟同。

赵蕃

赵蕃　呈宜之兄八首

兄诗楚山竹，岁晚色愈绿。

譬彼朝阳桐，当令凤栖宿。

赵蕃

