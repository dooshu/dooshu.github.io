○答蔡龍賜年丈 【 田州疆土】

拓疆易、守疆難、守疆而無後患尤難、田州東蘭。互爭疆土。不可以虞芮平之明甚。而况叛目占據。竊料漁人之功。亦未易收也。第令收之。夷地改流設土皆強吏好功名者所為多使夷漢不□安觀王陽明處□田事可見改流設土。增兵置餉恐非所得二州之田。百石之粟可辦得不償失。利不酬害。誠在可巳。而况取不能守。守不能完。啟釁搆爭。紛紜未巳。可無慮耶。承教謂宜許歸田州。令其以夷攻夷。雖有後事。我勿與知。此我中國御夷大體非獨權利害較得失而知其不可也惟翁臺毅然主張、無狥小利、拘成議、封疆幸甚、

