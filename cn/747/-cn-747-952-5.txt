○对祭星判

〈甲祭，司人沃盥执烛而献。人数未便陈玉彻奠。监祀纠其失仪。甲云：“来岁美恶岂玉能知？”〉

祭祀之仪，精诚为大；陈列之品，持玉攸先。苟违礼经，神将焉飨？故博硕肥盾，无礼不足为丰；潢污行潦，有礼不嫌於薄。虽既灌之後，吾不欲观；而陈玉之前，故为彻奠。有年虽不由玉，无礼谁爱其羊？览甲诉之词，觉其小失；详监祀所纠，颇为合宜。

张彦胜

