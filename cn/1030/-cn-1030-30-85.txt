高似孙　小山耸桂

桂树耸生兮山之幽，匽蹇布沪兮翠交流。

壑溪错互云崒霄，石戋戋兮溜鸣青。

鹤阴阴兮猿嗷嗷，攀援桂枝兮聊佳留。

聊佳留兮迟迟，讯有华兮东篱。

风景兮不可支，襟将舒兮孰怡。

磈兮曲，山崒屼，

揽赜邃兮心恍惚。潏兮沕，

寥兮瑟，柽萝密丛灌盘纡兮杳藏日。

嶙峋鉴落兮蕫茏回复，榛七葐蒫兮葩华棻郁。

青萝素蔓兮功薇芜或毓，兕勇熊兮来啸来伏。

山中崊崊兮嵬嵬，泠兮济济。

蛩唧兮禽嘶，秋风兮自来。

攀桂枝兮聊须留。桂花开兮芙蓉寒，

桂花落兮芰荷乾。若人兮悲秋，

山中兮胡为不可留。

高似孙

