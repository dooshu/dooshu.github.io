陈造　再次羊羔酒韵三首

元放诸孙怜遽许，截肪醉骨荐馨香。

茂先九醖犹须问，自是诗翁石作肠。

陈造

陈造　再次羊羔酒韵三首

莱子杯盘别样香，春浮亲面日相羊。

老夫底幸沾馀沥，却笑无鱼客孟尝。

陈造

陈造　再次羊羔酒韵三首

他时阿奋辞髯簿，来作东风席上珍。

安得方平鞭乱石，百觚陆续丐吾人。

陈造

