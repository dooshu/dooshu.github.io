刘克庄　登城五首

尉佗故秦吏，堪执酂侯鞭。

箕踞问使者，吾方帝孰贤。

刘克庄

刘克庄　登城五首

已作南夷长，那为北面臣。

未忘真定冢，毕竟是华人。

刘克庄

刘克庄　登城五首

汉人称劲粤，累世不加兵。

狂卒才三百，如何便缒城。

刘克庄

刘克庄　登城五首

漫费人蒸土，常如物溃堤。

傍疑为息壤，下恐有蟠泥。

刘克庄

刘克庄　登城五首

郭外皆鲸浸，区中等蚁窠。

若无西雁翅，客子奈愁何。

刘克庄

