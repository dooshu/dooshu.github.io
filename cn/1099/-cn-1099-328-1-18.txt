○答薊鎮廵撫張崌來 【 史車二酋】

虜酋帥眾掠史車二酋、原因盜馬索賞耳、夷虜彼此侵盜、乃其常態、諒無他虞、但史車二酋。每每挑釁干各部。及其來攻。又急控我。謂其侵犯。且求庇援。不從則彼謂我不足恃而有離心。從之則各部又謂我曲庇有罪。而窃為口實。要在辯其曲直。從公處之。頃直指倉惶來報、已詳示以此中委曲、令聽督撫處分也、

