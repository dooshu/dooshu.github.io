☆梁武帝萧衍

〈衍。字叔达。兰陵武进人。齐永明初为巴陵王南中郎法曹参军。历王俭东阁祭酒、随王谘义参军。隆昌初为宁朔将军。镇寿春。明帝即位。封建阳县男。历右军司马、淮陵太守。入为博士、太子中庶子。拜辅国将军、雍州刺史。和帝即位。为尚书仆射。进中书监、大司马、录尚书、骠骑大将军、扬州刺史、都督中外诸军事。封梁公。加九锡。位相国。进封梁王。以中兴二年受禅。改元七。在位四十八年。太清三年卒。年八十六。谥曰武皇帝。有集三十二卷。〉

