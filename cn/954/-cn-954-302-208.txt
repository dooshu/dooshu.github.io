陈造　次韵元卿二首

君自才高与世痚，我顽能使此溪愚。

医师久已肱三圻，赋客枵然屋四隅。

莫道十年同好恶，相过一笑间忧虞。

胸中圭角今馀几，诗胆由来已破觚。

陈造

陈造　次韵元卿二首

笑携佳句又冲寒，政用消忧觞咏间。

酒贱粗能留子醉，食贫未暇惨予颜。

搜诗杜老方须药，强项萧生且抱关。

旧约偶耕犹念否，霜林雪竹正斓斑。

陈造

