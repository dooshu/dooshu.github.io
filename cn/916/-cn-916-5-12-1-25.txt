【世祖孝武皇帝歌】

帝锡二祖。长世多祜。於穆睿考。龚（《宋书》作袭。）圣承矩。玄极驰驭。乾纽坠绪。辟我皇维。缔我宋（《诗纪》作宗。注云。一作宋。）宇。刷定四海。肇构神京。复礼辑乐。散马堕（一作隳。）城。泽□刃九有。化浮八瀛。庆云承掖。甘露飞甍。肃肃清庙。徽徽□宫。舞蹈象德。笙磬陈风。黍稷非盛。明德惟崇。神其歆止。降福无穷。（○《宋书》乐志。《乐府诗集》八。《诗纪》五十五。）

