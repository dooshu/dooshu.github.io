【内殿赋新诗】

兔影脉脉照金铺。虬水滴滴泻玉壶。绮翼雕甍迩清汉。虹梁紫（乐府、《诗纪》并云。一作桂。）柱丽黄图。风高暗绿凋残柳。雨驶芳红湿晚芙。三五二八佳年少。百万千金买歌笑。偏著故人织素诗。愿奏秦声采莲（乐府云。一作菱。）调。织女今夕渡银河。当见新（乐府作清。注云。一作新。）秋停玉梭。（○《乐府诗集》七十四。《诗纪》百五。）

