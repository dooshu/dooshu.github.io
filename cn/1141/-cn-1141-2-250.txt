园斋种树

其一

溪上小园春自花，主人久客今还家。
药栏欹折全应补，草阁清阴不厌遮。
杂蕊新移通径曲，高枝故放出檐斜。
寻幽更拟桃源去，五柳先生未足誇。

其二

疏篱野色入山家，叠嶂春阴覆水涯。
乍起白云飞绕槛，半枯老梅浓作花。
人间醉歌许林壑，眼底屈伸看龙蛇。
抱膝吾庐书满坐，临风莫问鬓将华。


