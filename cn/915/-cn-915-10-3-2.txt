◇改元大赦诏（光大元年正月乙亥）

昔昊天成命，降集宝图，二后重光，九区咸，闵余冲薄，王道未昭，荷兹神器，如涉灵海，庶亲贤并建，牧伯惟良，天下雍熙，缅同刑措。今三元改历，万国充庭，清庙无追，具僚斯在，言瞻宁位，触感崩心，思播遗恩，俾覃黎献，可大赦天下，改天康二年为光大元年，孝悌力田，赐爵一级。（《陈书·废帝纪》）

