○拓本乐毅论记

贞观十三年四月九日，奉敕内出《乐毅论》，是王右军真迹。令将仕郎直宏文馆冯承素模写，赐司空赵国公长孙无忌、开府仪同三司尚书左仆射梁国公房元龄、特进尚书左仆射申国公高士廉、吏部尚书陈国公侯君集、特进郑国公魏徵、侍中护军安德郡开国公杨师道等六人，於是在外乃有六本，并笔势精妙，备尽楷则。褚遂良记。

