◇　大赦天下复下书购捕刘伯升等（地皇四年）

故汉氏舂陵侯群子刘伯升与其族人婚姻党与，妄流言惑众，悖畔天命，及手害更始将军廉丹、前队大夫甄阜、属正梁丘赐，及北狄胡虏逆舆，洎南{棘火}虏若豆、孟迁，不用此书。有能捕得此人者，皆封为上公，食邑万户，赐宝货五千万。

（《汉书·王莽传》下：大赦天下，然犹曰云云。案文云不用此书，谓不在赦书之限内也，亦见此亦为书。）



