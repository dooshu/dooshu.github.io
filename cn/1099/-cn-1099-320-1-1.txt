○為開疆阨要以重陵寢以衛孤懸事 【 宣府修墻】

准廵撫宣府都御史吳會稿、案照臣自奉　命督臨、即計值此諸虜款貢之秋、正我自治圖維之會、查得三鎮雖各題有邊工、但恐巳題者、尚未經脩、應脩者尚未議及、坐廢良時、有誤防守、節經通行各鎮逐一查照、務將巳題者上緊興脩、未議者從實踏勘問、又臣昔年分廵口北、於北路龍門所地方廵歷、勘得自本所迤東至靖胡堡止、山梁一道、形勢聯絡、外險內固、若加脩鑿、北可以達獨石自龍門関至獨石可三百里、南可以援南山、誠　京陵之一藩籬也、今春赴任陽和、道、出居庸、閱得該鎮連年脩防雖極周慎、設復乘今閒暇、將前龍門山梁增飭重險、不惟東北二路、均為有賴、其在　陵後南山、尤可恃以無虞、當會撫臣計議矢?見畫去後、今淮前因臣會同議照　國家建重鎮於宣府、所以厚　陵京之肩臂、其設獨石馬營諸城堡于北路者、所以密宣府之藩籬也、夫獨石挺然出于宣府之極北。三面隣虜。勢極孤懸而懷永與　陵寢。止隔一山。其所關係尤重且大。故兵馬分設于東北二路者。舊額永兵八千有奇懷兵一千八百有奇獨盈于諸路。而北路隣虜。任戰之兵。尤稱雄于諸路。二路勢成犄角。為唇齒焉。但其間地本相聯。而經行之路。可以舍迂就徑。以達懷永者。尚在塞外。故不便聲援。北路東南隅外有山梁一道。起于龍門所之盤道墩。以迄靖胡堡之大衙口。延亘一百餘里。山勢高峻。誠為天險。內有通賊隘口數處。往年虜曾繇此以入犯懷永。若逐為修墻斬崖。則滴水靖胡既有柞口之內邊。又設盤道之重險。虜騎自難入犯、倘有警報。自龍門之黑峪。以達寧遠。邊內經行止三十里。北路之兵。繇此以入衛南山。東路之兵。繇此以出援獨石。皆可朝發而夕至。　陵寢重地。屹為金湯。獨石孤懸。勢相聯絡矣。臣昔廵閱。頗悉險要。若能舉修。深於邊防。大有補禆。及今撫臣殫力經營、親詣塞外、往復審量、看得外山險峻、足堪保障、內有莊邨遺址、石器尚存、中途有地名廵檢司、方公甚以所築墻所不必故此處因舊起工取其便易也則古於此曾建廵司衙門、盖在昔原為邊內、而今特脩復其舊時疆圉耳。况龍門所盤道墩起迤東一?、舊曾設有外十三家墩臺、盖曩時邊臣、亦計慮及此、今接續設臺、兼設墻崖、以終未竟之緒、不惟拓地百里。將來漸次經營。可資屯牧。而亟成大工、以設重險、東北二路之兵、可臨期調遣、繇此以互相應援、委于戰守有資、其間應建墩臺、安設哨守軍人、查得龍門盤道墩起、以至寧遠柞口墩止、計一百餘座、每墩原設墩軍七名、今既脩此外邊、則舊墩俱為腹裏。應止照火路墩臺。每墩量留四名。就以多餘者撥補哨守。不必另為添軍。再照工程緩急、宜於循序、而衝邊設險、尤貴周詳、今外築塞垣、可通大舉零寇者、俱巳營脩、其間險峻之處、亦有為步虜可以攀援而上者、城堡之土築甎包、俱各高堅、而其間亦有未盡甎包者、今大工巳有次序、尤當乘此人力稍暇之時、一槩逐為勘脩、在大邊險峻之處、應盡為修墻斬崖、城堡之未甎包者、應漸次勘議、逐為包砌、至於南山坌東敵臺、原議先儘本山官軍興脩、三年報完、今東路城坌俱盡甎包、北山大邊墻崖墩臺、俱巳盡完、遊援官軍、見有餘力、相應照南山官軍事例、日給行糧、及每臺散給犒賞銀一百兩、免支鹽菜、責成各參遊與南山參將分定工程、併力協脩、與甎包城堡、限以明年報完、其餘見經題議興修工程、上緊催儹、務俱以今年報完、合用鹽菜等銀二萬七千七百一兩零、仍于河南見解班價內支給、應用口糧四萬二千二十八石七斗零、合無查照戶七兵三事例、在戶部所出七分、計該糧三萬一百二十石一斗零、于見在修工支剩客餉內支給、在兵部應出三分、計該糧一萬二千九百八石六斗零、每銀一兩買米九斗、該銀一萬四千三百四十二兩九錢一分、於太僕寺馬價內解發、惟復仍照上年事矢?見、俱于修工支剩客餉內支給、乞　勑該部查議施行

