廖行之　送黄尉解官因简黄德亨

夫君解纽去通泉，十幅风帆下碧川。

宝剑诗成光射斗，扶摇路稳翼垂天。

湖山桂老乘秋兴，越水梅开近日边。

丹扆须贤方侧席，会听鸣履上星躔。

廖行之

廖行之　送黄尉解官因简黄德亨

平生饱听无双誉，一见全胜得异书。

妙语从君闻梗概，清尊酌我更踌躇。

希踪伯氏情何限，惜别吾曹意有余。

若见滁州新博士，为言湘水愧汙渠。

廖行之

