○西域献吉光裘赋（以“水火验之称异”为韵）

矣外区，实生珍异。彼灵兽之则获，制良裘之斯至。圣王之所未睹，献令之所莫备。叶袁宗则来自金方，应中国而色当土位。意者以烈风之靡兴，溟海之清澄，德动天而遐方内向，气入翼而贡献足徵。方启袭以进语，如执轻之不胜。飒然舜风，翠之光可奋；笼夫尧日，青凤之燠徒称。故其背昆仑，逾弱水，重九译，越万里。岂殊俗之所贵？信希代之为美。直千金者更轻，称狐白者非拟。虽沉以天沼，无易其之性；燎以京薪，独异焚如之理。斯乃动听惊视，孰知其然者矣？夫物有难测，必思之而不厌；事有诡常，亦推之而可验。何异绩鼠毛以为布，引龙须以成丝？浣於火而自若，弦於弓而有之。况能御寒凉以效用，因裼袭以呈姿。司服以登，备皇仪而饰朝礼；至尊爰御，光紫极而耀丹墀。遂使越人捧翟以求退，王母收环而请辞。群公乃拜手而称曰：“休哉圣君之缉熙”。且天地不爱其宝，岂戎夷敢爱其私乎？将念委裘之有实，防侈服之生祸。表微於君子小人，酌义於夏山殷火。俾万物之咸格，期德风之在我。於是天子曰：“俞。”彼则献其琛，曷若献其可？

