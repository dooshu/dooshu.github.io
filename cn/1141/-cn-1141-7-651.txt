泰酒歌（有火酒、老酒二种。）

西昌半月罢饮酒，举杯劝我但摇手。
众醉那能甘独醒，昔称欢伯今畏友。
可怜火酒如寒泉，一觞未进喉欲然。
身非即墨与燕敌，火牛何用摧中坚。
再倾琥珀名老春，沃我消渴莹心神。
醇醪苦杂青梅味，裂牙蜇鼻还愁人。
太常故老有伯玉，自矜家酿比醽醁⑴。
安得就君乞一斛，斯人不见伤局促。
客夜忧来不可当，眼前况复荷花香。
祗应纪叟垆头醉，回首家园天一方。
⑴ 萧太常士玮，家酿名酒，见《春浮园日记》。


