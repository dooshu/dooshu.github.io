撞气阿魏丸

治九种心痛，五种噎疾， 癖气块，冷气攻刺；及脾胃停寒，胸满膨胀，腹痛肠鸣，呕吐酸水，丈夫小肠气，妇人血气血刺等。

阿魏（二钱半，酒浸一宿，以面为糊） 胡椒（二钱半） 甘草 茴香（炒） 川芎 青皮 陈皮丁香皮（炒） 蓬术（各一两，炒） 缩砂仁 桂心 白芷（炒，各半两） 生姜（四两，切作片，用盐一两淹一宿，炒黑色）上为末，阿魏糊为丸，如鸡头大，每药一斤，用朱砂七钱为衣。丈夫气痛，炒姜盐汤下二粒至三粒；妇人血气，醋汤下；常服，茶、酒任下二粒，并嚼细咽，食前。

三因心痛总治

