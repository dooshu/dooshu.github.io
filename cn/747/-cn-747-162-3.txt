○僧道拜君亲议状

窃以朝廷之叙，肃敬为先；生育之恩，色养为重。释、老二教，今悉反之。抗礼於帝王，受敬於父母，而优容自昔，迄乎今代。原其深致，盖有以然。谅由剔有异於冠冕，袈裟无取於章服，出家之人，敬法舍俗，岂拘朝廷之礼？至於元教清虚，道风遐旷，高尚其事，不屈王侯。帝王有所不臣，盖此之谓。国家既存其道，所以不屈其身。望准前章，无违旧贯，谨议。

赦处俊

处俊，安州安陆人，贞观中进士。累官吏部侍郎，总章中拜东台侍郎同东西台三品，拜中书令兼太子宾客。仪凤四年拜侍中，迁太子少保。开曜元年薨，年七十五。赠开府仪同三司荆州大都督。

