◎萧衍（武帝一）

帝姓萧讳衍字叔达，小名练南，兰陵武进中都里人，齐高帝族孙，永明初为巴陵王南中郎法曹行参军，历卫将军王俭东ト祭酒，随王镇西谘议参军，隆昌初为宁朔将军，镇寿春，除太子庶子给事黄门侍郎，明帝即位，封建阳男，历右军晋安王司马进陵太守，入为博士太子中庶子，领羽林监，镇石头，寻拜辅国将军雍州刺史，永元末进征东将军，和帝即位，为尚书左仆射，加征东大将军，假黄钺，进中书监、大司马、录尚书、骠骑大将军、扬州刺史，都督中外诸军事，封梁公，加九锡，位相国，进封梁王，以中兴二年四月受禅，改元七：天监、普通、大通、中大通、大同、中大同、太清。在位四十八年，谥曰武皇帝，庙号高祖，有《周易讲疏》三十五卷，《尚书大义》二十卷，又十一卷，《毛诗发题序义》一卷，《礼记大义》十卷、《锺律纬》六卷，《孝经义疏》十八卷，《孔子正言》二十卷，《通史》四百八十卷，《老子讲疏》六卷，《兵书钞》一卷，《兵书要钞》一卷，《金策》三十卷，《围棋品》一卷，《棋法》一卷，《集》三十二卷，《诗赋集》二十卷，《净业赋》三卷，《杂文集》九卷，《别集目录》二卷。

