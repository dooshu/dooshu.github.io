陈傅良　和沈帅持要张漕季长韵二首

欲杭一苇近声光，恨不先期燕子凉。

旧学甘盘聊此日，倦游司马尚他乡。

别从沧海山横斗，来自岷峨水滥觞。

不谓偶成三楚客，得为兰杜附诸香。

陈傅良

陈傅良　和沈帅持要张漕季长韵二首

麾节元戎祖席光，晚风吹雨借初凉。

师传问讯谁书院，石刻摩挲是道乡。

闻有先声来召馹，想无后会到流觞。

路朝正设横经席，册府重紬辟蠹香。

陈傅良

