叶时亨　示郭仲达二首

撮发从游成潦倒，拍肩话旧叹蹉跎。

年来对酒诗狂减，老去伤时愁绪多。

顾我曳裾今尚尔，念君求禄竟如何。

不应例合俱穷踬，造化儿痴故作魔。

叶时亨

叶时亨　示郭仲达二首

男子升沉虽系天，风花高下亦俄然。

功名未老终归手，富贵须时小著鞭。

落魄羁怀长道路，苍茫客面染风烟。

张仪此舌欣无恙，谈笑封侯会有年。

