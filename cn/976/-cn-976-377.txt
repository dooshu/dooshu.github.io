强至　数日前伏蒙吴先生留饮旋辱尊什喜某之来谨依严韵奉献

昔荷齿牙论，今犹骨髓沦。

报知亏国士，高第滥门人。

墙仞欣重到，眉头为一伸。

却嗟夫子疾，是日卧漳滨。

顺师归湖寺后以诗见招因戏答之

山月溪云思有馀，岭猿沙鸟静相於。

閒中物象都收敛，别后诗才愈发舒。

拟就邻翁沽竹叶，直邀野令走篮舆。

提壶漫叫无凭准，一醉春风莫误予。

强至

