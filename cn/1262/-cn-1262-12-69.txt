兰：

兰有紫黄碧三种，又四川雾中山产，赤兰曰冬蝉，黄兰曰玉蝉，紫兰曰金蝉。宋末郑所南画兰，不根土，曰「今日此土非我有也。」虽愤语，而天台山产风兰、鹿角兰，俱不土而活。

宋政和五年正月，密州产兰，弥漫山谷，或附木石，或出平地。有一本数十花，层迭高丈余，五色咸备。(《密县志》)兰有蒲兰线兰各种。(《保定县志》)



