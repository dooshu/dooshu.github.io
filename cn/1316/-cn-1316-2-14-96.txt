孙代巡判妻保夫

安仁县王氏，

「状告为釜鱼乞 命事：仁爷巡省一方，奸回丧胆。阿夫不良，因自作孽，冒犯天台。虽云众口烁金，敢谓缧绁非罪。宪度如肯海涵，良人岂终冯妇。乞转尧天回舜，日泣禹囚解汤网，置此子于度外，容周处以自新。如再犯，妻儿同罪。上告。」

孙代巡批云：

「昔班昭上书，而兄冤白。缇萦赎罪，而父刑释。今王氏为夫犯罪，以死哀保，是与超妹、淳于女事相仿佛也。仰府体情释放，许令自新。」

