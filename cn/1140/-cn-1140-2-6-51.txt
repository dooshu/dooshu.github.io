上已修禊应制

虞书传出狩夏谚望时廵露布宣威武宵衣慰苦辛銮旍乘丽日象辂动灵辰快覩

龙顔近欣逢天气新祓除遵洛水选胜向河滨捧劔金人出登山玉辇频永和还盛会元已正芳春　睿藻云霞烂澄观鱼鸟亲西池懽驻跸南苑看垂纶每忆?林射应瞻白马神繁花依讲幄緑柳映扶轮旧简班扬侍旁徵黄绮臣玷名劳馆阁飞檄到松筠顾问惭三箧盘餐溢八珍　恩波沾草野仙乐听韶钧扈从千官集游敖万福臻握兰沿曲渚浮枣漾青苹束晢谈蒙赏张华论絶尘禊堂初授简学海恐迷津

