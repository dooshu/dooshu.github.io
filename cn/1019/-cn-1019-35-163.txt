曹彦约　送魏使群归宛陵二首

姓名久已御屏间，合上锋车入帝关。

岂有荐书喧笔橐，但留声价惠江山。

簿书袖手诗还在，出处忘情意自闲。

不分爱江楼下水，隔人无计可追攀。

曹彦约

曹彦约　送魏使群归宛陵二首

我无郡绩合归与，君有时名孰舍诸。

其事颇同人颇异，此心相照亦相疏。

一时风力天容改，后夜月华云气舒。

同是江南易回首，人来多寄一行书。

曹彦约

