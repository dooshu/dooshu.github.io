【和崔侍中从驾经山寺诗】

钩陈夜警（《初学记》作瞻。）徼。河汉晓参（文苑、《诗纪》并云。一作从。）横。游骑腾文（文苑云。一作云。）马。前驱转翠旌。野禽喧曙色。山树动秋声。云表金轮见。严端画ㄆ（《初学记》作拱。文苑同。又注。宋本作ㄆ。）明。塔疑从地涌。盖似积香成。泉高下溜急。松古上枝（文苑云。一作梢。）平。仪台（文苑作容。注云。《初学记》作合。）多壮思。丽藻蔚缘情。自嗤非照庑。（《诗纪》云。一作乘。）何以继连城。（○《初学记》二十三。文苑英华二百三十三。《诗纪》百十。）

