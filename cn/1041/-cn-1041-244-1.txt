关景仁　凫鹥亭

古有凫鹥诗，喜物游太平。

今见凫鹥亭。夜安洲渚棲，

书无罗风惊。群嬉固俦匹，

适意相飞鸣。春风藻荇稠，

夜雨波澜清。特以王泽深，

遂此微物生。飞甍枕榛台，

缭绕寒芜城。府目瞰清泚，

日羡凫鹥情。自惟县令暇，

朝夕亲编氓。土瘠民半馁，

役频民少宁。嗟尔多蹙迫，

岂与凫鷖并。我心徒尔嗟，

奈何存典刑。尔劳悯以恕，

匀重移之轻。庶几皆有乐，

共戴君聪明。民安令亦暇，

临流解尘缨。座岁可归去，

白发南山耕。

关景仁

