◎王世贞词

王世贞於贴括盛行之日，独以诗、古文鸣世。当时词家亦都尚不痛不痒篇什，而独能以生动见长，以故汪道昆、李攀龙辈俱逊之。即州自谓："意在笔先，笔随意往，法不累气，才不累法，有境必穷，有证必切，匪独诗文为然。填词末艺，敢於数子云有微长。"晚年学道，王犀登以书讽之。州答曰："仆晏坐淡然无营，子嘲我未焚笔砚，笔砚固当焚，但世无士衡，以此二物少延耳。"［古今词话］

