阿 纤


［清］蒲松龄

奚山者，高密





[1] 人。贸贩为业，常客蒙沂 [2] 间。一日，途中阻雨，至歇处，夜已深，遍叩无应。徘徊庑下。忽二扉豁开，一叟出，邀客入。山喜从之。絷蹇 [3] 登堂，堂上并无几榻。叟曰：“我怜客无归，故相容纳。我实非卖食沽饮者。家下止有老荆弱女，已眠熟矣。虽有宿肴，苦少烹鬵 [4] ，勿嫌冷啜也。”言已，便入。少顷，以足床 [5] 来置地上，促客坐；又携一短足几至：往来蹀躞 [6] 。山甚起坐不安，曳令暂息。少间，一女郎出行酒。叟顾曰：“我家阿纤兴 [7] 矣。”视之，年十六七，窈窕秀弱，风致嫣然。山有少弟未婚，窃属意焉。因问叟清贯尊阀，答云：士虚，姓古。子孙夭折，剩有此女。适不忍搅其酣睡，想老荆唤起矣。”问：“婿家阿谁？”答云：“未字。”山窃喜。既而品味杂陈，似有宿具。食已，致谢曰：“萍水之人，遂蒙宠惠，没齿所不敢忘。缘翁盛德，乃敢遽陈朴鲁：仆有弟三郎，十七岁矣。读书肄业，颇不冥顽。欲求援系 [8] ，不嫌寒贱否？”叟喜曰：“老夫在此，亦是侨寓。倘得相托，便假一庐，移家而往，庶免悬念。”山都应之，遂启展谢。叟殷勤安置而去。鸡既鸣，叟出，呼客盥沐。束装已，酬以饭金。固辞曰：“留客一饭，万无受金之理；矧 [9] 附为婚姻乎？”



既别，客月余，乃返。去村里余，遇老媪率一女郎，冠服尽素。既近，疑似阿纤。女郎亦频转顾，因把媪袂，附耳不知何辞。媪便停步，向山曰：“君奚姓乎？”山曰：“然。”媪惨容曰：“不幸老翁压于败堵，今将上墓。家虚无人，请少待路侧，行即还也。”遂入林去，移时始来。途已昏冥，遂与偕行。道其孤弱，不觉哀啼；山亦酸恻。媪曰：“此处人情大不平善，孤孀难以过度。阿纤既为君家妇，过此恐迟时日，不如早夜同归。”山可之。既至家，媪挑灯供客已，谓山曰：“意君将至，储粟都已粜去；尚存二十余石，远莫致之。北去四五里，村中第一门，有谈二泉者，是吾售主。君勿惮劳，先以尊乘运一囊去，叩门而告之，但道南村中古姥有数石粟，粜作路用，烦驱蹄躈 [10] 一致之也。”即以囊粟付山。山策蹇去，叩门，一硕腹男子出，告以故，倾囊先归，俄有两夫以五骡至。媪引山至粟所，乃在窖中，山下为操量执概 [11] ，母放女收，顷刻盈装，付之以去。凡四返而粟始尽。既而以金授媪。媪留其一人二畜，治任遂东。行二十里，天始曙。至一市，市头赁骑，谈仆乃返。既归，山以情告父母。相见甚喜，即以别第馆媪，卜吉为三郎完婚。媪治奁装甚备。阿纤寡言少怒，或与言，但有微笑；昼夜绩织无停晷 [12] ：以是上下俱怜悦之。嘱三郎曰：“寄语大伯：再过西道，勿言吾母子也。”居三四年，奚家益富，三郎入泮矣。



一日，山宿古之旧邻，偶及曩年无归，投宿翁媪之事。主人曰：“客误矣。东邻为阿伯别第，三年前，居者辄睹怪异，故空废甚久，有何翁媪相留？”山讶之，而未深信。主人又曰：“此宅向空十年，无敢入者。一日，第后墙倾，伯往视之，则石压巨鼠如猫，尾在外尚摇。急归，呼众往视，则已渺矣。群疑是物为妖。后十余日，复入试，寂无形声；又年余，始有居人。”山益奇之。归家私语，窃疑新妇非人，阴为三郎虑；而三郎笃爱如常。久之，家人竞相猜议。女微察之，至夜语三郎曰：“妾从君数年，未尝少失妇德；今置之不以人齿，请赐离婚书，听君自择良偶。”因泣下。三郎曰：“区区寸心，宜所夙知。自卿入门，家日益丰，咸以福泽归卿，乌得有异言？”女曰：“君无二心，妾岂不知；但众口纷纭，恐不免秋扇之捐 [13] 。”三郎再四慰解，乃已。山终不释，日求善扑之猫，以觇其异，女虽不惧，然蹙蹙不快。一夕，谓媪小恙，辞三郎省侍之。天明，三郎往讯，则室已空矣。骇极，使人四途踪迹，并无消息。中心营营，寝食都废。而父兄皆以为幸，将为续婚；而三郎殊不怿 [14] 。又年余，绝无音问。父兄辄相诮责，不得已，勉买一妾；然思阿纤不衰。

又数年，奚家日渐贫，由是咸忆阿纤。有叔弟岚以事至胶 [15] ，迂道宿表戚陆生家。夜闻邻哭甚哀，未遑诘问。及返，又闻之，因问主人。答云：“数年前，有寡母孤女，僦居于此。月前佬死，女独处，无一线之亲，是以哀耳。”问：“何姓？”曰：“姓古。尝闭户不与里社通，故未悉其家世。”岚惊曰：“是吾嫂也！”遂往款扉。有人挥涕出，隔扉问曰：“客何人？我家故无男子。”岚隙窥而遥审之，果嫂，便曰：“嫂启关，我是叔家阿遂。”女拔关纳入，诉其孤苦，忆怆悲怀。岚曰：“三兄忆念颇苦，夫妻即有乖迕，何遂远遁至此？”即欲赁舆同归。女怆然曰：“我以人不齿数故，遂与母偕隐；今又返而依人，谁不加白眼？如欲复还，当与大兄分炊；不然，行乳药 [16] 求死耳！”岚归，以告三郎。三郎星夜驰去。夫妻相见，各有涕洟。次日，告其屋主。屋主谢监生，窥女美，阴欲图致为妾，数年不取屋直，频风示媪，媪绝之。媪死，窃幸可媒，而三郎忽至。通计房租以留难之。三郎家故不丰，闻金多，有忧色，女曰：“不妨。”引三郎视仓储，约粟三十余石，偿租有余。三郎喜，以告谢。谢不受粟，故索金。女叹曰：“此皆妾身之恶障 [17] 也！”遂以其情告三郎。三郎怒，将讼于邑。陆氏止之，为散粟于里党，敛资偿谢，以车送两人归。



三郎实告父母，与兄析居。阿纤出私金，日建仓廪，而家中尚无儋石 [18] ，共奇之。年余验视，则仓中满矣。又不数年，家中大富；而山苦贫。女请翁姑自养之；辄以金粟周兄，习以为常。三郎喜曰：“卿可谓不念旧恶矣。”女曰：“彼自爱弟耳。且非兄，妾何缘识三郎哉？”后亦无甚怪异。

——《聊斋志异》





【赏析】

《聊斋志异》写狐女、鬼女的篇什很多，本篇所写却是鼠女，令人有耳目一新之感。

阿纤的性格特征可以说是秀外慧中。奚山借宿古家，阿纤出来行酒，她在奚山眼中的形象是“年十六七，窈窕秀弱，风致嫣然”。古叟死后，奚山路遇古媪及阿纤，也是阿纤先“频转顾”，继而“把媪袂，附耳不知何辞”，古媪才停步相认，成就了阿纤和奚山之弟三郎的一段姻缘。阿纤过门以后，“寡言少怒，或与言，但有微笑；昼夜绩织无停晷：以是上下俱怜悦之”。这里可以看出她的温柔与勤劳。她又让三郎转告奚山：“再过西道，勿言吾母子也。”这里可以看出她的谨慎与细心。但风言风语终于不可避免，阿纤对此早有察觉，虽经三郎再四慰解，仍怏怏不快。终以省侍母病为由，悄然隐去。这反映出她的见事之明、处事之决。其后三郎接她回家，她为避免再起纠纷，坚决要求与奚山分家；而当奚山为贫困所苦时，她又主动将公婆请到家中赡养，还时常以钱粮周济奚山。给人印象特别深刻的是她评论奚山的一段话：“彼自爱弟耳。且非渠，妾何缘识三郎哉？”不忘人之旧恩，不念人之旧恶，充分反映出她的通情达理、宽容大度。她身为鼠女，却极富人情；看似纤弱，却极有主见。在《聊斋志异》众多的青年女子形象中，她是独具性格的。

在阿纤、古叟、古媪的身上，人情的一面是主要的；但他们既为鼠类，便不能不有所暗示。对此作者作了极为贴切又极有分寸的表现。古叟迎客入家，“堂上并无几榻”。食物“品味杂陈，似有宿具”，且又是冷食。古叟待客时，“以足床来置地上，促客坐；又携一短足几至：往来蹀躞”。阿纤“窈窕秀弱”，到奚家后“昼夜绩织无停晷”。特别是古叟、古媪和阿纤都善于积粟，以此致富。这些都隐约暗示出鼠的特性，但又能与现实社会中人的性格的描绘达到完美的和谐。正如鲁迅所说：“花妖狐魅，多具人情，和易可亲，忘为异类，而又偶见鹘突，知复非人。”（《中国小说史略》）这的确是一种很成功的艺术创造。

这篇小说的情节结构也很巧妙。巧妙之一是有一个贯串前后的人物。小说的主人公是阿纤，但情节上的贯串人物却是奚山。没有奚山的雨夜投宿，就不能引出古叟和阿纤。没有奚山与古媪、阿纤的路遇，阿纤与三郎的姻缘就不能成就。但以后风传阿纤为鼠，由奚山传入；求猫扑鼠，亦是奚山所为。真所谓“成也萧何，败也萧何”。以后夫妻团圆而兄弟分炊，三郎家大富而奚山家苦贫，处处以奚山作为阿纤的映衬和对照，篇末以阿纤周济并原谅奚山作结，不仅使阿纤的性格描绘更为完整，同时也与篇首遥相呼应。这些地方都可以看出作者文心极为细密。

情节结构的巧妙之二是波澜迭起，出人意表。奚山与古叟议定婚事之后，古叟却死于墙倾之祸，是一层波澜。阿纤嘱咐奚山重经旧地，不可提起她们母女，奚山却偏偏听了传言回来，又是一层波澜。阿纤提出与三郎离婚，经三郎再四慰藉乃已，奚山却又求猫扑鼠，惹得阿纤蹙蹙不快，又是一层波澜。及至三郎寻到阿纤，要带她回家，屋主谢监生却又以房租要挟，而且不肯收粮食，非要银子不可，又是一层波澜。真可谓一波未平，一波又起。无怪乎阿纤长叹道：“此皆妾身之恶障也！”对于一位历尽坎坷的弱女子来说，这句话正是她的命运的恰当总结。

（赵山林）

注　释

[1].高密：县名，今属山东省。

[2].蒙沂：蒙阴、沂水，县名，今均属山东省。

[3].絷蹇：拴驴。

[4].烹鬵（xín）：烹煮器具。

[5].足床：矮凳。

[6].蹀躞（diéxiè）：小步行路状。

[7].兴：起，起床。

[8].援系：攀亲。

[9].矧（shěn）：何况。

[10].蹄躈（jiào）：牲口。

[11].概：量粟时刮平斗斛溢粟的用具。

[12].晷（guǐ）：时间。

[13].秋扇之捐：以秋凉之后扇子弃置不用，比喻妇女年老色衰而被遗弃。语出汉班婕妤《怨歌行》。

[14].怿（yì）：喜悦。

[15].胶：胶州，在山东省东部。

[16].乳药：服毒药。

[17].恶障：佛教语，指造成的恶果。

[18].儋（dàn）石：少量米粟。





