释法泰　四时般若

日暖风和天地春，野华方草一翻新。

灵山佳致依然在，谁是当年微笑人。

释法泰

释法泰　四时般若

万木扶疏夏景长，园林梅杏嚼红香。

山前麦熟还知否，一一当机为举扬。

释法泰

释法泰　四时般若

飘飘黄叶坠幽庭，万里无云宇宙清。

飒飒凉飚生户外，韶阳三句转分明。

释法泰

释法泰　四时般若

林木萧条复本根，严霜冻雪鏁松门。

地炉煨火通身暖，寒暑到来休更论。

释法泰

