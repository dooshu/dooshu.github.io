陈傅良　和赵帅寿张漕韵二首

但得桑麻遍楚间，此心不在大夫环。

落花流水深春好，画戟清香永日閒。

英簜偶来成胜赏，萱庭孰与奉慈颜。

正应得句尤奇杰，可继淮南大小山。

陈傅良

陈傅良　和赵帅寿张漕韵二首

使者耕时出省春，联翩珠玉又前陈。

先声所暨摇山岳，落笔相豪泣鬼神。

嘉与九城俱晏粲，讫无一事尚棼泯。

独惭衰惰归何晚，亦著中间作廪人。

陈傅良

