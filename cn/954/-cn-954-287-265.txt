陈与义　十月

十月天公作诗悲，负霜鸿雁不停飞。

莽连万里云一去，红尽千林秋径归。

病夫搜句了节序，小斋焚香无是非。

睡过三冬莫开户，北风不贷芰荷衣。

陈与义

陈与义　十月

十月北风催岁兰，九衢黄土污儒冠。

归鸦落日天机熟，老雁长云行路难。

欲诣热官忧冷语，且求浊酒寄清欢。

孤吟坐到三更月，枯木无枝不受寒。

陈与义

