○定节度等使判官己下宾寮考限敕

诸道行军节度副使两使判官已下宾寮，及防御副使判官推官军事判官等，若询前代，固有通规，从知咸自於弓旌，录奏方颁於纶。初筵备称，确画斯陈。朝廷近以旌赏勋劳，均分员阙，稍或便於任使，不免须议敕除。既当委以裨赞，所宜定其考限。前件职员等，宜令并以三十月为限。如是随府，不在此限。

