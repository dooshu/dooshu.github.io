西郊


时出碧鸡坊〔一〕，西郊向草堂。市桥官柳细〔二〕，江路晋作岸野梅香。傍架齐书帙，看题减晋作检药囊，无人觉一云竞，一云与来往，疏懒意何长。

〔一〕碧鸡坊：梁《益州记》：成都之坊，百有二十，第四曰碧鸡坊。

〔二〕市桥：《寰宇记》：市桥，在益州西四里。常璩云：石牛门曰市桥，石犀所潜渊中。李膺《益州记》云：冲星桥，旧市桥也，在今成都县西南四里，汉旧州市在桥南，因以名。《华阳国志》云“延岑渡市桥挑战”即此是也。《后汉书注》：市桥，即七星之一桥也。





