苏洵　送吴待制中复知潭州二首

十年尝作犍为令，四脉尝闻愍俗诗。

共叹才高堪御史，果能忠谏致戎麾。

会稽特欲荣公子，冯翊犹将试望之。

船系河堤无几日，南公应已悭来迟。

苏洵

苏洵　送吴待制中复知潭州二首

台省留身凡几岁，江湖得郡喜今行。

卧听晓鼓朝眠稳，行入淮流乡味生。

细雨满村蓴菜长，高风吹旆彩船狞。

到家应有壶觞劳。倚赖比邻不畏卿。

苏洵

