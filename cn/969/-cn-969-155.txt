刘克庄　二和

主人卜昼众懽浓，今孟尝君岂易逢。

涨水已堪航别港，宿云何必帽前峰。

三千客各闻风至，一曲湖胜裂地封。

小试此翁开济手，不妨行乐不妨农。

刘克庄

刘克庄　二和

四傍山色青环郭，八面波光练抹坤。

天造居然成别墅，帝招未肯入修门。

爱莲岂欲希周子，起蕝终难滞叔孙。

介甫争墩人已笑，老夫安敢又争村。

刘克庄

