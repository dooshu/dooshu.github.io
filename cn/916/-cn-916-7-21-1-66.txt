【奉答南平王康赍朱樱诗】

倒流映碧丛。点（文苑作照。）露擎朱实。花茂蝶争飞。（《类聚》作来。）枝浓鸟相失。已丽金钗瓜。（文苑、《诗纪》作爪。）仍（《类聚》作兼。）美玉盘橘。宁异（《类聚》作以。）梅似丸。不羡萍如日。永植平台垂。长与云桂密。（文苑作蜜。万花谷作匹。《诗纪》云。一作匹。）徒然奉推（万花谷作肥。）甘。终以（文苑作似。）愧操笔。（○《类聚》八十六。《初学记》二十八。文苑英华三百二十六。万花谷後三十七。《诗纪》六十八。）

