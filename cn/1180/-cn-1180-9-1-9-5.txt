十亩之间

二章，章三句


首章讲：贤者去国作也。言：君子处世，乐则行之，忧则违之而已。今何时乎，而犹可以仕者乎？





十亩之间兮，桑者闲闲兮，行与子还兮。

桑者，种桑之人。行，呼也。子，指同仕者。还，归。十亩之间，郊外所受之圃者也。桑者往来于此，理乱不知，祸福无所关于其心，何其闲闲而自得如此也。今吾与子共仕于爵位之荣，视诸桑者代食之贱，固不侔矣。然与其荣于身，孰若无忧于心哉！我将行与子还兮，与桑者闲闲于十亩之间可也。不然见几不早，后悔无及，欲求一日之闲闲，胡可得哉？

末章讲同。





十亩之外兮，桑者泄泄兮，行与子逝兮。

泄泄，即闲闲。十亩之外，邻圃所受之地。

吁！魏之贤者兴言及此，则时事从可知矣。





