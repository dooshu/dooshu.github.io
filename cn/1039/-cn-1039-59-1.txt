叶寘　贺王伯愚登第

先君有女尝择对，玉雪王郎真可人。

连榜舍升俱伯氏，中兴家世最名臣。

回翔璧水十年旧，踊跃龙门三月新。

从此青霄腾踏上，久和陈孺不长贫。

叶寘

叶寘　贺王伯愚登第

世无羔雁到林泉，惟有登科路坦然。

我亦门阑多喜色，君今衣钵得家传。

龙旗方照三千家，虎榜争趋五百仙。

莫道中年情态薄，华涂名节尽加鞭。

叶寘

