○对知名配社判

甲知名早卒郡守配食县社纠不法曰恨不及之

骏马虽死，犹闻市骨；秋兰纵败，罔或损香。询︳乃甲，名器无瑕。禀诸葛之美秀，幼敏足称，韫子然之材能，早代何速？惟良者守，克尚於贤。仰之弥高，未经旌其闾巷；思而不见，聿将配乎县社。俾善政彰闻，下人悦劝，伊可韪也，何其纠之？宜高孔氏之言，无取使司之见。

