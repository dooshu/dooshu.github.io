◇平议治网诏（四月甲戌）

礼闱文阁，宜率旧章，贵贱既位，各有差等，俯仰拜伏，以明王度，济济洋洋，具赡斯在。顷因多难，治网弛落，官非积及，荣由幸至，六军尸四品之职，青紫治白簿之劳，振衣朝伍，长揖卿相，趋步广闼，并驱丞郎，遂冠履倒错，圭甑莫辨，静言疚怀，思返流弊。且玩法惰官，动成逋弛，罚以常科，终未惩革。夫贾楚申威，盖代断趾，笞捶有令，如或可从，外详共平议，务尽厥理。（《梁书·武帝纪》中）

