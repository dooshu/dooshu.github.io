◎刘绘

绘字士章，悛弟。仕宋为著作郎，行高帝太尉参军、豫章王嶷左军主簿、镇西外兵曹参军。齐受禅，随府转骠骑主簿、司空记室录事。转太子洗马，永明中复为豫章王嶷大司马谘议，领录事，出为南康相，征还，为安陆王护军司马，转中书郎，隆昌中为明帝镇军长史，转黄门郎，复为明帝骠骑谘议，领录事，及即位，迁太子中庶子，出为宁朔将军、抚军长史，迁安陆王宝至冠军长史、长沙内史，行湘州事，又为晋安王征北长史、南东海太守，行南徐州事，永元末转建安车骑长史，中兴初转大司马从事中郎，有集十卷。

