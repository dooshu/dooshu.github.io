纪五十五 世宗嘉靖九年庚寅至十一年壬辰


纪五十五起上章摄提格，尽玄默执徐，凡三年。
世宗肃皇帝 嘉靖九年
春，正月，丁酉，大祀南郊。
丙午，始作先蚕坛于北郊。从吏科都给事中夏言议也。
初，言奉诏查勘顺天田，“请改后宫附郭庄田为亲蚕厂、公桑园”，上是其言，下廷臣议，未及举行。至是言复奏：“农桑之业，衣食万人，不宜偏废。请敕礼官会议兴作。”上令廷臣考求古制。于是大学士张璁等，“请于安定门外建先蚕坛”，詹事霍韬以道远争之。户部亦言：“安定门外近西之地，水源不通，无浴蚕所。皇城内西苑中，有太液琼岛之水。考唐制在苑中，宋亦在宫中，宜仿行之。”上谓“唐人因陋就安，不可法。”礼部尚书李时等言：“大明门至安定门，道路遥远，请凤辇由东华、玄武二门。”因条上四事：“一治茧之礼，二坛墙之向，三采桑之器，四掌坛之官。”上从其议，命自玄武门出，内使陈仪卫军一万人，五千围坛所，五千护于道。余如议。【考异】《明史·本纪》，据《实录》系之正月，盖据廷议及下诏之月日也。三月丁巳，皇后亲蚕于北郊，是以正月议礼，三月行之，而《通纪》、《从信录》诸书皆系之二月，非，今据《明史》分书之。
1475 明通鉴卷五十五
丙辰，兵部尚书李承勋言：“耕耤亲蚕之事，三代以下非无行之，而草率文具，不足称述.惟汉文帝二年，诏开精田、赐天下民田租之半，其时衣食滋殖，刑罚罕用。伏望陛下取以为法，因此二事，而思小民衣食之孔艰，皆以重本抑末为主。燕闲之际，见帷幄服御之类，即思曰：“得无有制锦绣作淫巧，以害女红者乎？见器用车骑之类，即思曰：得无有进珠玉，事侈靡，以病农事者乎？＇享玉食之费，即思曰：凶年饥岁，得毋有因衣食而不安于田里者乎？有司以成狱上谳者、即思曰：得无有刑罚过于德化，使赤子无所措手足手？＇察中外臣工实心爱民者进之，虚浮无实者黜之。又，耤田隙地皆可耕种，官道之旁皆可植桑，宜饬有司，田地荒芜者、召人承佃而宽其租赋；逃移失所者，招回复业而贷以牛种。有益于农桑者，无一不举；有妨于农桑者，无一不去。则衣食足而礼让兴，教化隆而刑罚措矣。”上嘉纳之、下所司议行。
丁巳，振山西饥。
是月，谕礼部曰：“天地至尊，次则宗庙，次则社稷。今奉祖配天，又奉祖配社，此礼官之失也。宜改从皇祖旧制，太社以句龙配，太稷以后稷配。”乃以更正社稷坛配位，礼告太庙及社稷，遂藏二配位于寝庙，更订行八拜礼。其坛在西苑豳风亭之西，始名曰西苑土谷坛。明年，上以土谷亦社稷之常称，无以别于太社、太稷，乃采帝耤之义，改为帝社、帝稷、以上戊明日祭。后改次戊，若次戊在望后，则仍用上巳，春告、秋报为定制。
二月，戊辰，上祭社稷毕，出，郊祭先农，亲耕耤田。
乙亥，振京师饥。时畿府旱灾，流民皆入京师求食，道殣相望.乃诏都察院：“分别收养振粥，俟春和，丁壮遣归，老疾仍留之。”御史傅汉臣“请敕有司奉行，察不以时者逮之。”
丁丑，禁官民服舍器用逾禁，从都御史汪铵之请也。
是月，命大学士张璁会给事中夏言议郊祀礼。初，上既定1476
纪五十五
《明伦大典》、益覃思制作，凡郊庙百神，皆欲斟酌古法，厘正旧章。乃问璁曰：“《书》称＇燔柴祭天＇，又曰·类于上帝”。《孝经》曰：郊祀后稷以配天，宗祀文王于明堂以配上帝＇，以形体主宰之异言也。朱子谓＇祭之于坛谓之天，祭之屋下谓之帝。今大祀有殿，是屋下之祭帝耳，未见有祭天之礼也。况上帝皇地祗合祭一处，亦非专祭上帝。”璁对言：“国初，遵古礼分祭天地，后又合祀。说者谓＇大祀殿下坛上屋，屋即明堂、坛即圜丘。列圣相承，亦孔子从周之意。”
上复谕璁曰：“二至分祀，万代不易之礼。今大祀殿拟周明堂或近矣，以为即圜丘，实无谓也。朕意南北分郊、庶侔古制。”又论祀日月礼，谕璁曰：“日月照临，其功甚大，岁一从祀，义所不安，当并建东西郊，与南北郊而四。”璁以祖制既定，不敢决。
上锐欲定郊制，卜之奉先殿太祖前，不吉。乃问阁臣翟銮，銮具述因革以对。复问礼部尚书李时，时请少需月日、博选儒臣，议复古制。上复卜之太祖，不吉，议且寝。会言请举亲蚕礼，上以古者天子亲耕南郊，皇后亲蚕北郊，适与所论郊祀相表里，因命璁会言陈议。言乃上疏言：“国家合祀天地、及太祖、太宗之并配，诸坛之从祀，举行不于长至而于孟春，俱不应古典。宜令群臣博考《诗》、《书》、《礼经》所载郊祀之文，及汉、宋诸儒匡衡、刘安世、朱熹等之定论，以及太祖国初分祀之旧制，陛下称制而裁定之。此中兴大业也。”
言疏人，未下、礼科给事中王汝梅等上书，极诋言说非是，上切责之。乃敕谕礼部：“会廷臣各陈所见，限十日内以闻。”已，又摘举汝梅等原疏，以“《召诰》中郊用二牛，谓明言合祭天地；不知用二牛者，一帝一配位，非天地各一牛也。又或谓天地合祀，乃人于事父母之道，拟之夫妇同牢，亵慢已甚。又或谓郊为祀天，社稷为祭地，古无北郊。夫社乃祭五土之神，犹言五方帝耳，非皇地祗也。社之名不同，自天子以下，皆得随所在而祭
1477 明通鉴卷五十五
之。故礼有亲地之说，非谓祭社即方泽祭地也。”于是，始下言疏，称其“慎重国典，令礼部一并议行”。【考异】据《实录》，王汝梅等诋夏言说之非，时言疏尚未下、故世宗切责之，语谓“言以前月二十九日以大祀更议之说来上，今已过月，朕所以未下其奏于所司者，欲俟祭祀毕，降敕施行.乃本月初五日，王汝梅等遽诋其非，此必有使之言者、藉以窥测朕意耳。”据此，则汝梅等预见言奏稿而诋之。实则言奏尚未下也。今据《实录》书之。
三月，丙申，张璁录上《郊祀考议》一册，请自上裁。上并下之礼部，令“取太祖《存心录》及《祭祀礼仪书》，乃遵前旨，会议以闻。”时詹事霍韬深非《郊议》，且言“分祀之说，惟见《周礼》，莽贼伪书，不足引据。”上览奏，大不悦.
于是，夏言复奏；“《周礼》一书，于祭祀为详。大宗伯以祀天神，则有禋祀实柴槱燎之礼；以祀地祇，则有血祭薶沈疈辜之礼。大司乐冬至日地上圜丘之制，则曰礼天神；夏至日泽中方丘之制，则曰礼地祇。天地分祀，从来久矣。故宋儒叶时之言曰：“郊丘分合之说，当以《周礼》为定。”
今议者既以大社为祭地，则南郊自不当祭皇地祇，何又以分祭为不可也？合祭之说，实自莽始。汉之前皆主分祭，而汉之后亦间有之。宋元丰一议，元祐再议，绍圣三议，皆主合祭而卒不可移者，以郊赉之费，每倾府藏，故省约安简便耳，亦未尝以分祭为非礼也。今之议者往往以太祖之制为嫌为惧，然但知合祭乃太祖之定制为不可改，而不知分祭固太祖之初制为可复。知大祀文乃太祖之明训为不可背，而不知《存心录》固太祖之著典为可遵。且皆太祖之制也，从其礼之是者而已。敬天法祖.无二道也。
《周礼》一书，朱子以为周公辅导成王，垂法后世，用意深切，何可诬以莽之伪为耶？且合祭以后配地，实自莽始。莽既伪为是书，何不削去圜丘方丘之制，天神地祇之祭，而自为一说1478
纪五十五 耶？”
疏人，上嘉其发明古典，下之礼部，令折衷群议以闻。
庚子，下霍韬于都察院狱。韬素护前，见夏言奏辨，上眷方深，不敢复渎，乃贻言书痛诋之，复录其草送法司。
于是，言复上疏言：“韬为国近臣，同在议礼之列，既有定见，自当明目张胆，再三执奏，何必贻臣私书，又以书送三法司，其意何居？”上大怒，令法司从重治罪。韬从狱中上疏哀祈，张璁复两疏申救，皆不许。
辛丑，礼部集上群臣所议郊礼，奏曰：“主分祭者，都御史汪铉等八十二人；主分祭而以慎重成宪及时未可为言者，大学士张璁等八十四人；主分祭而以山川坛为方丘者，尚书李瓒等二十六人；主合祭而不以分祭为非者，尚书方献夫等二百六人；无可否者，英国公张仑等一百九十八人。臣等祇奉敕谕，折衷众论，分祀之义合于古礼。但坛壝一建，工役浩繁，《札》，＇屋祭曰帝＇。夫既称昊天上帝，则当屋祭。宜仍于大祀殿专祀上帝，改山川为地坛，专祀皇地祇，既无创建之劳，行礼亦便。”上复谕：“当遵皇祖旧制，露祭于坛，分南北郊，以二至日行事。”言乃奏曰：“南郊合祀，循袭已久。朱子所谓＇千五六百年无人整理＇，而陛下独破千古之谬，一旦举行，诚所谓建诸天地而不悖者也。”已而命户、礼、工三部借言等诣南郊相择，南天门外有自然之丘，佥谓“旧丘地位偏东，不宜袭用。”礼臣欲于具服殿少南为圜丘，言复奏曰：“圜丘配天，宜即高敞，以展对越之敬；大祀殿享帝，宜即清阁，以尽昭事之诚，二祭时义不同，则坛殿相去亦宜有所区别。乞于具服殿稍南为大祀殿，而圜丘更移于前，体势峻极，可与大祀殿等。”制曰：“可。”于是郊分南北制遂定。
初，南郊之祭，建文元年，改奉太祖配，洪熙改元，以太祖、太宗并配，至是言复上疏曰：“太祖、太宗并配，父子同列，稽之经旨，未能无疑。臣谓周人郊祀后稷以配天，太祖足当之；
1479 明通鉴卷五十五
宗祀文王于明堂以配上帝，太宗足当之。”时礼臣集议，以为“二祖配享百有余年，不宜一旦轻改。”上乃降敕谕，“欲于二至日奉太祖配南北郊，孟春祈谷，奉太宗配上帝于大祀殿”。
于是张璁等言，“二祖分配，于议未协”，且录仁宗所降敕谕并当日《告庙文》以进。上复命集议于东阁。皆以为“太庙之祀列圣，昭穆相向，无嫌并列。况太祖、太宗功德并隆，圜丘大祀殿所祀，均之为天，则配天之祖，不宜阙一。臣等窃议南北郊及大祀殿，每祭皆宜二祖并配。”上终以并配非礼，谕阁臣讲求。璁等复言：“古者郊与明堂异地，故可分配。今圆丘、大祀殿同兆南郊，冬至礼行于报而太宗不与，孟春礼行于祈而太祖不与，心实有所不安。”上复报曰：“万物本乎天，人本乎祖，天惟一天，祖亦惟一祖，故大郊天之祀，止当以高皇帝配。文皇功德并隆，但开天立极，太祖肇之。如周之王业，武王实成之，而配天止以后稷，配上帝止以文王，不闻当时争辨功德也。”因命寝其议。已而言复疏言：“虞、夏、殷、周之郊，惟配一祖。后儒穿凿，分郊、丘为二，及误解《大易》配考、《孝经》严父之义，以致唐，宋变古，乃有二祖并侑，三帝并配之事。望断自宸衷，依前敕旨。”报曰：“礼臣前引太庙不嫌一堂，夫祀帝与享先不同，此说无当。”仍令申议。
于是，礼臣复上议，言：“大祀殿乃太祖所创，若不得侑享其中，恐太宗未安。请祀南北郊，以太祖独配大祀殿，仍二祖并配如故。”遂依拟行。【考异】诸书及《三编》均系议郊礼于五月。《明史·本纪》书“五月已亥更建四郊”，据《实录》兴工之月H也。其实议礼皆在二三月，而五月已亥，工部言“兴工次第，莫先圜丘，而方丘及东西二坛次之，先蚕坛又次之。”是兴工实始于五月，而四郊之议，悉定于是年之春。今所叙次，悉据《实录》月日分书之。
乙卯，延绥大饥，命户部发帑银三万两，于山西保德、汾州等处鬻米振之，从巡抚都御史萧淮之请也。
1480
纪五十五
丁巳，皇后行亲蚕礼于北郊。祭先蚕礼毕，皇后亲诣采桑坛，公主及内外命妇从之。赐宴毕，还宫。逾月，蚕事告成，复行治茧礼。
夏，四月，乙丑，革镇雄府流官知府，复授芒部土裔陇胜为通判，署镇雄府事。令“三年后果能率职奉贡，准复知府旧衔”。兵部议覆巡抚唐凤仪之请也。凤仪请复芒部，见前卷八年。
丙寅，夺前大学士杨一清职。初，一清与故太监张永善。至是张璁等憾一清不已，乃构朱继宗之狱，坐一清受永弟容金钱，为永志墓，又为容请世袭指挥。诏革容职，而贳一清勿问。已而给事中赵廷瑞等复希璁指劾之，遂有是命。
一清大恨，曰：“老矣，乃为孺子所卖！”疽发背卒。遗疏言：“身被污蔑，死不瞑目！”上闻而悼之。
一清博学，善权变。尤晓畅边事，羽书旁午，一夕占十疏，悉中机宜。晚为璁、萼所轧，不获以恩礼终。后数年，复故官。久之，赠太保，谥文襄。【考异】据《三编》，一清卒在是月，盖因夺职牵连并记也。《通纪》记一清卒于是年九月，而证之《实录》亦在九月，然《实录》所记亦据奏报之年月，若《明臣言行录》以为明年，则误也。今仍据《三编》，连夺职终书之，又按朱继宗，张永家人也。证之《实录》，继宗讦奏“永勘事江西时，盗宸濠库金二千两，以其半馈一清，转升容等官职。下法司推鞠，得永存日馈一清生日贺金百两，及容求志墓折仪银二百两”，并无馈宸濠金事。此继宗狱之本未也。
丙戌，户部以延绥饥甚，先后奏请发帑银十五万两及延安等处仓粮振之。
南京御史邓文宪言：“近者郊祀亲蚕之议，给事中夏言未必是，而詹事霍韬未必非。陛下赏言而罪韬，是奖谀而恶直也。”疏入，上以文宪附和，谪降边方杂职。
是月，桂萼行至徐州，以疾辞，不许。遂至京师。仍入阁办事。
1481 明通鉴卷五十五
五月，已亥，更建四郊。时郊分南北制已定，而阁部诸臣佥以日月从祭，本非朝日夕月之旧制，乃奏定“仍依春秋分分祭日月。而建朝日坛于朝阳门外，西向；夕月坛阜城门外，东向。朝日无从祀，夕月以五星、二十八宿、周天星辰共一坛，南向，附焉。”制曰：“可。”于是，工部尚书章拯等奏“兴工次第，请先圈丘，次方丘，次东西二坛，次先蚕坛”，从之。【考异】五月已亥，《明史稿》作“壬寅”。《明史》据《实录》改，今从之。
己酉，擢夏言为都察院佥都御史，固辞，不拜。时、言以议郊祀蒙上眷，令监坛工。会延绥饥，言荐佥都御史李如圭为巡抚。吏部推代如圭者，上不用，再推及言。御史熊爵谓“言出如圭为己地”，至比之张彩。上切责爵，令言毋辨。而言不平，更讦爵、且辞新命。上乃止，仍赐言四品服俸。
是月，吏部尚书方献夫引疾求退。先是羽林指挥刘永昌劾都督桂勇，语侵桂萼及兵部尚书李承勋等。于是献夫言：“国家进退人才，纠劾庶僚，付之部、院、科、道，祖宗以来，无敢出位妄言者。且五品以下司属，例不纠劾。永昌又武弁，非有言责，乃假以建言，阴图报怨，紊乱朝纲。请下法司逮问毋令奸人以蜚语中伤善类。”上不悦，献夫因以疾请，诏慰留之。
六月，癸亥，立曲阜孔，颜，孟三氏学，从巡抚都御史刘节之请也。取孔氏生员儒土为塾师，凡三氏子弟，立十六塾。八岁以上，皆就塾，十五以上，提学官试其学业，有成者送人三氏学。仍立为廪、增、附生员名目，其廪、增人数，皆依州学例各三十名。
壬申，以真定府等处大旱，命太常寺官持香帛祷于北岳之神。是日，雨沾足。守臣以闻。
时，上好言祥瑞，河南、四川等处皆献瑞麦，令荐之奉先等殿。尚书李时请表贺，不许。再请，许之。大学士张璁因作《嘉禾颂》以献。
1482
纪五十五
初，河道侍郎潘希曾筑单、丰、沛三县长堤，次第告成。是夏，五月，【考异】据《河渠志》，三堤成在八年六月。孙家渡河堤成。
逾月，河决曹县，一自胡村寺东，东南至贾家坝，人古黄河，由丁家道口至小浮桥入运河；一自胡村寺东北分二支：一东南经虞城至砀山，合古黄河出徐州；一东北经单县长堤，抵鱼台，漫为坡水，傍谷亭人运河，单、丰、沛三县长堤障之，不为害。
希曾言：“黄河由归德至徐，入漕故道也。永乐间，浚开封支河达鱼台入漕以济浅。自弘治时，黄河改由单、丰出沛之飞云桥，而归德故道始塞，鱼台支河亦塞。今全河复其故道，则患害已远，支流达於鱼台，则浅涸无虞。此漕运之利，国家之福也。”上悦，下所司知之。乃召希曾还京，以戴时宗为佥都御史代之。自是丰、沛渐无患，而鱼台数溢。
秋，七月，戊子，下兵部主事赵时春于狱。时春见上方以灾异修省，而希旨者诡言祥瑞。廷臣相率称贺，乃上疏曰：“陛下以灾变求言已旬月，而大小臣工率以浮词面谩，盖自灵宝知县言河清受赏，都御史江铵继进甘露。今副都御史徐瓒、训导范仲斌进瑞麦，指挥张楫进嘉禾，宏及御史杨东又进盐花，礼臣李时再请表贺。仲斌等不足道，而宏、瓒、东皆职司风纪，时典掌三礼，乃罔上欺君，坏风伤政。此小臣所以抚膺流涕，而不能已于言也。若不严加禁遏，诚恐此风渐长，上下相蒙，甚非国家之福。”疏入，上责其妄言，谓“时春既责大臣、科、道不言，彼必有谠言善策，令条具以闻。”时春皇恐，引咎未对，谕趣之.
于是，时春复上言：“今之务，最大者有四，最急者有三。最大者，日崇治本。君之喜怒，赏罚所自出，勿以逆心之事为可怒，则赏罚大公而天下治。曰信号令。无信一人之言，必参之公论；毋狃一时之近，必稽之永远。苟利十而害一，则利不必
1483 明通鉴卷五十五
兴；功百而费半，则功不必举。如是而天下享安静之福矣。曰广延访，宜仿古人轮对，及我朝宣召之制，使大臣台谏侍从各得敷纳殿陛间，群吏则以其职事召问之。曰厉廉耻。大臣宜待以礼，取大节，略小过。台谏言，是者用之，非者宽容之，庶臣下自爱，不敢不励。
其最急者，曰惜人才。凡得罪诸臣，其才不当弃，其过或可原，宜沛然发命，召还故秩。且因南郊礼成，除谪戍之罪，与之更始。日固边圉。败军之律宜严，临阵而逃者，裨将得以戮士卒，大将得以戮裨将，总制官得以戮大将，则人心震悚，而所向用命.日正治教.请复古冠昏丧祭之礼，绝醮祭祷祀之术。凡佛老之徒，敢有假引符箓，依托经忏，幻化黄白，飞升遐景，以干冒宠禄者，即赐遣斥，则正道修明而民志定。”上览之，愈怒，遂下狱掠治，黜为民。
丙午，给事中孙应奎劾“尚书方献夫私其亲故大理少卿洗光、太常卿彭泽”，上不听，而谕献夫勿辩。光等视事如故。越日，给事中夏言亦劾“献夫坏选法，徙张璁所恶浙江参政黄卿于陕西，而用璁所爱之党以平代之，复以邪回之彭泽逾等躐迁太常，及他所私昵，皆有交通贿赂迹。”上乃令卿等还故官。
于是，献夫及璁皆疏辨，上重违二人意，复令卿等如前拟。是月，桂萼，翟銮皆称病。给事中赵汉请敕致仕，并及张璁。上以“大臣进退，非所预闻。”，令夺汉俸一月。
八月，甲子，免应天、太平、安庆、池州等府被灾税粮。乙丑，给事中薛甲上言四事。其二正习俗，以明体统，大略谓：“先朝权臣窃柄，正气销亡，至子今日，遂成倾危之习。如刘永昌以武夫劾冢宰，张澜以军余劾勋臣，下凌上替，不知所止。愿存廉远堂高之义，俾小人不得肆攻讦。”章下吏部，献夫“请从甲言，敕都察院严禁吏民毋得诪张乱政，并饬两京给事、御史及天下抚、院官，论事先大体，毋责小疵。”当是时，上方欲广耳1484
纪五十五
目，周知百僚情伪，得献夫议，不怿，报罢。
于是，给事中饶秀劾甲阿附，“自刘永昌后，言官未闻议大臣，独夏言、孙应奎、赵汉议及璁、献夫耳。汉已蒙诘谴，言、应奎所奏，皆用人行政之失，甲乃指为毛举细故，而颂大臣不已。勋臣贪纵，亦不欲人言；即指张澜所劾事。必使大臣横行，群臣缄口。万一有逆人厕其间，奈何？”奏入，上心善其言，下吏部再议。
甲具疏自明，上恶其不俟部奏，命削二官，出之外。吏部谓“甲已处分，不复更议”，上责令置对，停献夫俸一月。
壬午，免江西被灾税粮。
甲申，命撤故少保姚广孝配享太庙。先是上谕辅臣曰：“廖道南尝言姚广孝不宜配享太庙。夫广孝在我皇祖、太宗时、建功立事，配享已久，不宜遽更。但广孝系释氏之徒，使同诸功臣并食于德祖，太祖之侧，恐犹未安。”令礼部详议，至是尚书李时及阁臣张璁、桂粤等议，以“广孝功业，加以厚秩，赐以显爵，亦足酬其劳矣。若削发披缁，沾荣俎豆，则非所宜。宜如圣谕，即行撤去，移祀于大兴隆寺，每岁春秋致祭。”上从之，仍命告于皇祖、太宗以行。
九月，辛卯，都御史汪铵言：“西北沿边如甘肃、宁夏、延绥、大同、宣府等镇，每镇官军不下六七万人，又设墩台，城堡，守御之计，似无不周。然每当寇人，官军损伤动以千计，其故何也？盖墩台初无遏截之兵，徒为瞭望之所，而城堡又多不备，所执兵器不能及远，往往覆败。臣前所进佛郎机铳，小如二十斤以下，远可六百步者，则用之墩台，每墩一镜，以三人守之；大如七十斤以上，远可五里者，则用之城堡，每堡三铳，以十人守之。五里一墩，十里一堡，大小相维，远近相应，足以收不战之功。然后按一镇之军士，核其墩堡守御之数，十用其一，已有余裕，分拨指挥千、百户等官管领，仍行巡按御史巡视稽
1485 明通鉴卷五十五
考。余军悉以屯田，仍十取其一，更番操备于镇城，则不必调客兵，而常额之士且十可九耕。不必出内帑，开盐利，而屯田之入岁可数十万。”疏入，上嘉其筹边之善，命户、兵二部议行之。
壬辰，给事中高金请黜真人邵元节，元节封真入见五年，略言：“陛下革姚广孝之配享，以其为释氏之徒也，大圣入之崇正黜邪如此。岂意有所谓真人邵元节者，误蒙殊恩，以为圣治累邪！夫元节一道家流耳，因真入李元晟之请而波及之。纵使二人有阴翊皇度之功，酬之金帛足矣，岂可既赠其师，而赐之祭葬；复荣其身，而使之衣紫腰玉乎？臣以为广孝不可配享于太庙，则二人亦不可爵禄于圣朝。”疏人，上怒，令锦衣卫逮问。元节令安心供修本教。诏裁革云南镇守太监，从巡按御史毛凤诏之请也。凤诏言：“镇守中官本非洪武、永乐旧制，扰害地方，日甚一日，近陛下明见万里，取回太监杜唐，番民欢颂，有如更生。更乞悉追复祖宗旧制，将续差太监停止，以苏边微之民。”疏下兵部议覆：“云南自古羁縻之地，本系以夷治夷。近年用兵，军民受害。省官节用，正为今日之急务.宜如御史议，革之便。”从之。
乙未，免南畿被灾秋粮。
是月，方献夫致仕。献夫累被劾，不自得。两疏引疾，报许之，然犹虚吏部尚书位以待云。
冬，十月，丁巳朔，礼部奏宫中应行事宜，及讲《女训》仪注。初，上谕翰林院：“撮诸书关女教者，撰为诗言进呈，以备宫中诵咏。”又命将仁孝文皇后《内训》及圣母章圣皇太后所撰《女训》，通行翰林院讲读官，每月撰成《直解》各三章，仍引经传及《高皇后传》内事实互证，事取简明，以便女官记诵。”因定每月逢六之期，女官进讲三次，皇后率妃、夫人于坤宁宫听讲，并具仪注上之、报可。
辛未，上以更定郊制，命大学士张璁会礼部尚书李时等纂辑成书。璁议，“录礼文规制及诏书，不必杂以臣下之奏”，上谓“此1486
纪五十五
事廷议再三，不书臣下议论，无以示将来。”乃定编为三册，首载神位、礼器、坛制、祝词、乐舞、仪注之类；二、三两册，则备书年月日敕谕及大小官员章奏。以张璁为正总裁官，又升夏言为翰林院侍讲学士，为纂修官之首。更制圜丘坛成，上亲视于文华殿，召阁臣张璁同视。寻敕礼部上大祀圜丘仪注，即以本年冬至举行。定名圜丘坛殿曰皇穹字。又手敕璁等，北郊及东西郊以次告成，皆及明年夏致祭之期。
是月，升都察院右都御史汪铵为兵部尚书，提督团营，仍管院事.
十一月，癸巳，上因更定祀典、命儒臣纂辑成书。乃谕大学士张璁以次裁定，纂入书中。璁因言：“先师祀典有当更正者，叔梁纥乃孔子之父，颜路、曾皙、孔鲤乃颜、曾、子思之父，今三人配享庙庭，纥及诸父从祀两庑，【考异】纥祀殿西，非从祀，此误也。原圣贤之心岂安！请于大成殿后别立室，祀叔梁纥，而以颜路、曾皙、孔鲤配之。”上以为然。因言圣人尊天与尊亲同。今笾豆十二牲用犊，全用祀天仪，亦非正礼。其谥号章服，悉宜改正。”命礼部会翰林诸臣议。
编修徐阶以为不可改。上怒，谪阶官。乃御制《正孔子祀典说》，宣付史馆。张璁因作《正孔子庙祀典》、《或问》奏之、以上为议论详正，并令礼部集议。御史黎贯等言：“太祖初正祀典，天下岳渎诸神皆去其号，惟先师孔子如故，良有深意。陛下疑孔子之祀上拟祀天之礼，夫子之不可及也，犹天之不可阶而升，虽拟诸天，亦不为过。自唐尊孔子为文宣王，已用天子礼乐，宋儒皆无异词。其辨孔子不当称王者，止元吴澄一人而已。伏望博考群言，务求至当。”时，贯疏中言：“莫尊于天地，亦莫尊于父师。陛下敬天尊亲，不应独疑孔子王号为僭。”上因大怒，疑贯借此以斥其追尊皇考之非，诋为奸恶，下法司会讯，褫其职.给事中王汝梅等亦极言不宜去王号，上皆斥为谬论。
1487 明通鉴卷五十五
于是，礼部会诸臣议：“人以圣人为至，圣人以孔子为至。宋真宗称孔子为至圣，其意已备。今宜于孔子神位题＇至圣先师孔子＇，去其王号及“大成文宣＇之称。改大成殿为先师庙，大成门为庙门。其四配称＊复圣颜子，宗圣曾子，述圣子思子，亚圣孟子＇；十哲以下，凡及门弟子皆称＇先贤某子＇；左邱明以下皆称先儒某子＇；不复称公侯、伯。遵太祖首定南京国子监规制，制木为神主，其塑像即令屏撤。春秋祭祀，遵国初旧制十笾十豆，天下各学八笾八豆，乐舞止六佾。至从祀之贤，不可不考其得失：申党即申枨，厘去其一；公伯寮、秦冉、颜何、荀况、戴圣、刘向、贾达、马融、何休、王肃、王弼、杜预、吴澄罢祀；林放、蘧瑗、卢植、郑众，郑元、服虔、范宁各祀于其乡；后苍、王通、欧阳修、胡瑷宜增入。”命悉如议行。行人薛侃议进陆九渊从祀，上亦从之。于时两庑从祀凡九十一人。而敕天下学官别建启圣公祠，春秋祭祀与文庙同日。遂为定制。
辛丑，颁示天下。【考异】更定文庙祀典，及从祀先贤、先儒人名，俱详《明史·礼志》、而《三编·质实》尤详核云。
《三编·发明》曰：自唐以后，加孔子号为文宣王，盖亦不免史迁作《世家》之见。张璁请更正祀典，改称“至圣先师”，其议颇当。乃黎贯辈狃于闻见，犹引祖制相争，岂知孔子以布衣为万世师，欲尊孔子，固不系王号之追崇。璁以议礼见宠，恣睢政府，伐异党同，为世所诟病，其人固不足取。若更定孔庙祀典之议，史册具在，又岂可以人废言哉！
甲辰，上视牲于南郊。【考异】自建文元年后，皆以正月南郊之前一月视牲。盖太祖初制如此。《实录》，是年礼部所上仪注，系前期十日《大明会典》同，又稽之《明史·礼志》，嘉靖十一年更定冬夏至祈谷，俱祭前五日视牲。而九年初，定分祭、视牲于甲辰，正祀在已酉，则亦前五日。或礼部所上，帝自更之，至十一年遂定以为例耳，今据书之.
1488
纪五十五
己酉，祀昊天上帝于南郊。礼成，大赦，颁诏于天下。十二月，丁巳，免湖广武昌等各府卫被灾秋粮。
是月，工部尚书章拯致仕。先是、上命桂萼等核巡抚去留，召河南巡抚蒋瑶还，至是拯去，遂以瑶代之。
十年
春，正月，辛卯，祈谷于大祀殿，奉太祖、太宗并配。礼毕，上心终以为未当，谕张璁曰：“自古惟以祖配天，今二祖并配，决不可法后世。嗣后大报与祈谷，俱奉太祖配。”明年，遂行之。
甲午，更定庙祀，遂祧德祖。初，太祖定庙祀，孟春特享群庙，各南向。三时祭于德祖庙，序用昭穆。后罢特享，四孟、岁善俱以昭穆序。北京既建庙，制一如南京。及宪宗升祔，则德、懿，熙、仁四祖，太祖、太宗及仁、宣、英三宗，九室已备，用礼官议祧懿祖。孝、武继祔，复祧熙、仁二祖，独德祖以始祖不桃，每时享，太祖位犹东向。上以太祖不得正南向之位，乃于九年春复行特享礼，令祠宫于殿内设帷幄如九庙，位皆南向，各奠献如仪。至是更定，遂迁德祖主于桃庙，奉太祖主于殿正中，七宗以序进迁。于是，太祖始正南向位，而德祖不复与时享矣。丁酉，上诣太庙，行特享礼。【考异】《明史·本纪》，“是月甲午，更定庙祀，奉德祖于桃庙。”据《实录》，甲午乃祭告之日，丁酉乃特享之日。证之礼官所上仪注，定以正月初九日祭告，谓告于太祖及德祖也。是日，遂迁德祖神主于祧庙，奉太祖神主于寝殿正中，择于十二日行特享礼，甲午乃是月九日，丁酉十二日，考之《明史·礼志》、亦云“丁酉，帝诣太庙，行特享礼”，与《实录》同，今据而分书之。
乙巳，桂萼致仕。萼初锐意功名，勇于任事，不恤物议；骤被摧抑，气为之慑。再入阁，不敢复放恣。居数月，屡引疾，上辄优旨慰留。至是始得请。归，卒于家。
1489 

明通鉴卷五十五
二月，甲子，以甘露降显陵，祭告世庙。
丁卯，上亲祀历代帝王于文华殿。初，洪武定制，每岁郊祀，以历代帝王柎祭于大祀殿。上更定郊制，罢之。令建历代帝王庙于都城西，岁以春秋致祭。至是，庙尚未成，权于文华殿行之。
甲戌，免庐、凤、淮、扬四府被灾秋粮。庚辰，上亲祀大明于朝日坛。
壬午，赐阁臣张璁名曰孚敬。璁自以名嫌御讳，屡请改之，至是始更名，并字曰茂恭，御书四大字赐焉。【考异】孚敬更名在壬午，《明史·本纪》作“壬申”，而叙次乃在甲戍下，盖“申”字之误也，今据《实录》刊正。
三月，丙申，寇犯甘肃，掠庄浪、甘州。丁酉，又犯大同。戊申，罢四川镇守中官。是时，分守四川太监阎良，贪纵不法，巡按御史邱道隆劾其赃罪，因请罢遣内臣，以恤民瘼。下兵部议覆，从之。
是月，兵部尚书李承勋卒。承勋代胡世宁主兵部、兼督团营。时言官攻张璁、桂萼，党并及承勋，承勋连章求退，辄温旨留之。
中官出镇者率暴横，承勋因谏官李风毛等言，先后裁二十七人，又革锦衣官五百人，监局冒役数千人。独御马监未汰，复因给事中田秋奏，多所裁减，而请以腾骧四卫归兵部，核其诡冒者，上皆从之。
是春，大风昼晦，上忧边事。承勋言：“去岁冰合，敌骑尽入河套、延宁、固原皆宜警备。”又言：“曩河西患土尔番，今额布讷又深人，两寇云扰，孤危益甚。套寇出人，并经庄浪，急宜缮塞设险，断臂截踵，使不得相合。乌梁海逼近京师，云南安凤之叛，军民困敝，而交趾世子流寓老挝，皆足为患。惟急用人理财，以固边鄙。”上嘉纳之。
1490
纪五十五
承勋沉毅有大略，上所信任。自辅臣外，惟世宁、承勋，有大事辄咨访之。世宁卒半岁，至是承勋亦卒。上深嗟悼，赠少保，赐谥康悫。
夏，四月，丁巳，皇后亲蚕于西苑。先是礼臣言：“去岁，皇后躬行采桑，已足风厉天下，今先蚕坛殿工未毕，宜且遣宫行礼。”上初不可，令如旧行。已而，以皇后出入不便，命改筑坛于西苑。坛之东为采桑台，台东为具服殿，北为蚕室，左右为厢房。其后为从室，以居蚕妇。设蚕宫署于宫左，令一员，丞二员，择内臣谨恪者为之。
至是，遂于西苑行礼。上谓“亲耕无贺，此安得贺！第行叩头礼。女乐第供宴，勿前导。”
甲子，禘于太庙。初，上以禘袷义询辅臣张孚敬，令与夏言议。言撰《禘义》一篇献之，大意谓：“自汉以下，谱牒难稽，欲如虞、夏之禘黄帝，商、周之禘帝喾，不能尽合。谨推明古礼，采酌先儒精微之论，宜为虚位以祀。”上深然之。会中允廖道南谓：“朱氏为颛顼裔，请以《太祖实录》为据，禘颛顼。”遂以道南并言疏俱下礼部会官详议。议者皆谓“称虚位则茫昧无据，尊颛项则世远难稽。高皇帝既正始祖之位，当禘德祖为正。”上意主虚位，令再议。而言复抗论“禘德祖有四可疑”，且言“今所定太祖为太庙中之始祖，非王者立始祖庙之始祖。”上并下其章。诸臣乃请“设虚位以禘皇初祖，南向；奉太祖配，西向。”礼臣因言：“大礼既岁举，大禘请三岁一行，庶疏数适宜。”
上自为文告皇祖，定丙、辛岁一行，敕礼部具仪择日。至是行之。
复以王时中为兵部尚书。
五月，壬子，始祀皇地祇于方泽，名其坛殿曰皇祇室。是月，以夏春不雨，命顺天府祈祷，并敕群臣修省三日。六月，丁巳，雷震德胜门。癸亥，雷震午门。谕群臣修省三
1491 明通鉴卷五十五
日，仍御制祝文，行露告礼于殿陛。【考异】《实录》作“癸丑”，乃五月之晦。又其事记于丁巳之后，误也。《明史·五行志》作“癸亥”，《三编》亦据书于是年六月。
闰月，戊子，免山东济南等府被灾税粮。
己丑，诏求开国功臣常遇春、李文忠、汤和、邓愈后袭封。时，刘基裔孙瑜已袭处州卫指挥使，吏部上其名，并命起送至京。
革镇守浙江、两广、湖广、福建及独石、万全、永宁镇守中官。时上以次裁革镇守太监，于是，给事中张润身劾奏镇守镇江等处太监邓文等，及分守独石等处田霖等，凡七人。遂有是命。庚寅，都察院历事监生詹济，劾奏吏部侍郎徐缙徇私纳贿事，上以“纠察所历衙门奸弊，乃历事监生之本职，宜行都察院从公勘实以闻。”都察院汪铉等具上其欺罔状，得旨拟罪。至是密复发缙通贿事，词连员外吴道南、郎中伍余福等，并下都察院。会有人投赎于大学士张孚敬之门，孚敬发之，乃缙行贿子孚敬者，遂封奏之。上怒，谕厂卫密访，会官廷鞫。于是，法司问成缙贿孚敬事，而以“啟挟私妄讦，宜并拟罪”，上先入孚敬言，不许。降调道南、余福俱外任，而贳嶅勿论。
丙申，陕西西安等府大早。总制尚书王琼请发仓粟库银振之，并免被灾州县夏税。
乙已，彗星见于东井，芒长尺余，指西南。庚戌，彗扫轩辕弟一星，芒渐长至翼，长七尺余，东北扫天樽，人太微垣，久之始敛。
辛亥，敕群臣修省，以来月二日为始，俱青衣视事，至没而止。是时彗见凡二十四日。
是月，前少傅大学士谢迁卒，年八十有三，谥文正。
秋，七月，癸丑，上以陕西旱甚，益发帑金三十万，遣侍郎叶相往振之。
1492
纪五十五
戊午，张孚敬罢，詹事夏言恃上眷，数以事讦孚敬。孚敬衔之，未有以发。会行人司正薛侃上疏言：“祖宗分封子弟，必留一人京师司香。有事居守，或代行祭享，列圣相承，莫之或改.自正德间，逆瑾怀贰，始悉令就封。乞稽旧典，择亲藩贤者居京师，慎选正人辅导，以待它日皇嗣之生。此宗社大计。”属稿定，以示太常卿彭泽。泽与侃及言皆同年生，而泽附孚敬。知孚敬方欲倾言，因默计上方祈嗣，侃所言触上讳，必兴大狱，诬言同谋，可祸也。绐侃稿示孚敬，因报侃曰：“张公甚称善.此国家大事，当从中赞之。”与为期，趣之上。孚敬乃先录侃稿以进，谓“出于言，请勿先发，以待疏至，”上许之。及侃疏上，上果震怒，下狱，廷鞫，究交通主使者，拷掠备至。侃独自承，累日，狱不具，泽挑使引言，侃瞋目曰：“疏我自具，趣我上者，尔也。尔谓＇张少傅许助之＇，言何预！”都御史汪宏欲坐言主使，言拍案大骂，几欲殴之。给事中孙应奎、曹汴乃揖孚敬令回避，孚敬怒，遂疏闻。诏下言并应奎、汴于狱。命郭勋、翟銮及司礼中官会廷臣推鞫再三，“侃疏实出己意，泽诬以言所引，皆无证。”上乃释言等，出孚敬密疏二示廷臣，斥其忮罔。于是，上颇不直孚敬。会御史谭缵端、廷赦、唐愈贤交章劾之，乃听致仕。侃黜为民，泽论戍，独贯言勿问。【考异】事见《明史》张璁及薛侃传，《三编》据之，惟当侃廷辨时，孙应奎、曹汴揖孚敬令避，证之《实录》、盖避夏言也，时汪铭欲坐言主使，言大詈骂，几欲殴之，故应奎等揖孚敬，告以股铁将并及孚敬也。《明史·侃传》脱此数语，上下文气不属，今据《实录》，叙人孚敬致仕下。
辛巳，郑王厚烷献白雀二，上命荐之宗庙，献之两宫。传示廷臣，多有《献白雀颂》《赋》者。
是月，召方献夫还。献夫疏辞，举梁材、汪宏、王廷相自代，不允，遣行人蔡叆趣之。
八月，癸未，上亲祀夜明于夕月坛。
1493 明通鉴卷五十五
丁酉，免扬州淮安旱蝗税粮。
戊戌，谪前吏部郎中夏良胜于极边卫充军。初，良胜既黜为民，乃撮其部中章奏，名曰《铨司存稿》，凡议礼诸疏具在，为仇家所发，凡两下狱，三年不决。至是御史秦武始具以进，法司会锦衣卫论杖当赎，上以为轻，特旨谪戍辽东三万卫。
逾五年，卒于戍所，隆庆初，赠太常卿。
辛丑，改安陆州日承天府。先是有请建京师于安陆者，下礼部议，以“京师之建，于典礼无据。太祖发祥濠州，改州为府。核之安陆，事体相同，宜升为府治。”上乃更定府名，又设钟祥县为府治。
甲辰，总制三边王琼等奏甘露降于固原，上之，命荐之内殿，献两宫。
乙巳，免山西太原等府旱灾税粮。
九月，丙辰，罢南京郊祀。初，上命修辑郊社诸坛未成，南京太常寺卿黄芳等言：“天地社稷山川，既统祀于京师，其在南京者可弗举也。若有时祭告及灾变修理等事，因事行之，亦非常祭之比。宜祭告孝陵及山川诸神，不必备物，酒醴脯醇而已。”上以为然，遂罢之。
乙丑、修葺西苑宫殿成，特设成祖位，祭之。先是上率阁臣、尚书及侍郎夏言等，同往西苑视工，遂御豳风亭，召群臣亲睹收获。因谕曰：“西苑乃我文祖临御之地，宜设位致祭。其令礼部具仪择日以闻。”至是行之。祭毕，行落成礼，宴群臣于西苑。丙寅，以礼部尚书李时兼文渊阁大学士，预机务。初、张孚敬、桂萼在阁、与费宏、杨一清等相倾轧不已。萼先卒，孚敬寻罢，翟銮独秉政者两月。至是时入，二人皆逊顺无龃龉，政府稍宁。
壬申，御无逸殿，命阁臣进讲《无逸》及《豳风·七月篇》，武定侯郭勋及九卿翰林俱侍讲。讲毕，宴儒臣于豳风亭。1494
纪五十五
是月，户部尚书梁材，以忧去。改刑部尚书许赞代之。又改兵尚王时中于刑部。
以夏言为礼部尚书，代李时也。
时士大夫多恶张孚敬，恃言抗之。言既以开敏结主知，又折节士大夫得声誉，朝廷制作一出于言，阁臣取充位而已。
手敕召王琼还，以主吏部乏人也。先是叶相奉诏督陕西振事，已而有疾。上召阁臣翟銮、李时于西苑，问：“谁可代相者？”时举刘天和，銮举徐瓒。上曰“唐龙何如？”皆顿首曰：“善”。已，复谕曰：“吏部事重，龙既去，朕欲用王琼为吏部尚书，即以龙代琼为总制，何如？”复顿首曰：“善”。遂升龙为兵部尚书兼右都御史，总制陕西三边，兼理振事。【考异】《明史·本纪》系叶相振陕西于七月，《三编》据书之，因及唐龙代相事，盖牵连并记也。证之《实录》，则龙始以吏部侍郎往，及上欲召王琼还，乃升龙尚书代之。相之引疾，龙之奉诏，皆非同月事。今据《实录》分书之。《七卿表》系王琼任吏部于十二月，盖以九月召，十二月至京视事也，今并汇记于授龙总制之
下。
冬，十月，甲申，诏罢改迁陵寝之议。是时，议迁显陵者数辈，至有谓上震位久虚，归咎于陵寝者。上令廷臣会议，尚书夏言力陈其不可，且请“自后有妄议迁陵者，罪之”。会有湖广听选宫黄惟臣等数奏迁陵，上廉得其情有所希冀，乃命锦衣卫逮送法司拷讯。自是议始息。
乙酉，寇犯大同，以六万余骑骤至。应、朔二州告急，诏镇、巡守官悉力御之。
是月，帝社、帝稷坛成。初，上欲建雩坛于南城。既，以南城乃游观之地，非祭天所宜，因欲于奉天殿丹陛上行大零礼。尚书夏言言：“按《左传》：“龙见而雩，＇盖巳月万物始盛，待雨而大。故祭天，为百谷祈膏雨也。《月令》：雩帝用盛乐，乃命百县雩祀，祀百辟卿士有益于民者，以祈谷实。＇《通典》曰：“巳月雩
1495 明通鉴卷五十五
五方上帝，其坛名雩，萗于南郊之傍。先臣邱濬亦谓：＇天子于郊天之外，别为坛以祈雨。濬意盖欲于郊傍，择地为等坛，孟夏后行礼。臣以为孟春既祈谷矣，苟自二月至四月，雨旸时若，则大雩之祭可遗官摄行，如雨泽愆期，则陛下躬行祷祀。”从之。
至是建崇等坛于圜丘坛外，泰元门之东，为制一成，岁早则祷，奉太祖配。
十一月，甲寅，祀天于南郊之圜丘。丙辰，中允廖道南请更定庙制。
先是上谕阁臣李时等，以“宗庙之制，父子兄弟同处一堂，于礼非宜，太宗以下，皆宜立专庙，南向。”尚书夏言奏：“太庙两傍，隙地无几，宗庙重祀，始谋宜慎。”未报。至是，道南言：“太宗以下，宜各建特庙于两庑之地。有都宫以统庙，不必各为门垣；有夹室以藏主，不必更为寝庙；第使列圣各得全其所尊。皇上躬行礼子太祖之庙，余遣亲臣代献，如古诸侯助祭之礼。”上悦，命会议。
言等言：“太庙地势有限，恐不能容。小其规模，又不合古礼。且使各庙既成，陛下遍历群庙，非但筋力不逮，而日力亦有不给。若以代献而言，古诸侯多同姓之臣，今陪祀执事者，可拟古诸侯之助祭者乎？先臣邱濬谓，宜间日祭一庙，历十四日而遍，此盖无所处而强为之说耳。若以九庙一堂嫌于混同，请以木为黄屋，如庙廷之制，依庙数设之，又设帷幄于其中，亦足以展专尊之敬矣。”议上，不报。
戊辰，免陕西被灾秋粮。
丁丑，召张孚敬复入阁.时，夏言益用事，李时，翟銮在阁。未几方献夫复入，孚敬亦不能专恣如曩时矣。【考异】召孚敬在是年冬月，还朝在明年三月，今据《明史·本纪》。
是月，召原任左都御史王宪为兵部尚书，代王时中也。十二月，戊子，下监察御史喻希礼、石金于锦衣卫狱。1496
纪五十五
时上方修醮祈嗣，设坛于钦安殿.令文武大臣日轮一员，进香行礼.后二日，上亲诣坛行礼，尚书夏言等请照例遣官，不许.于是，礼部恃郎顾鼎臣、湛若水皆以为言，不报。至是希礼上言：“陛下祈嗣礼成，瑞雪遂降。臣以为召和致祥，不尽于此。往者大赦，今岁免刑，臣民尽沾惠泽，独议礼、议狱得罪诸臣，远戍边微，乞量移近地，或特赐赦免，和气薰蒸，前星自耀。”上大怒，曰：“谓朕罪诸臣致迟嗣续耶？所司参议以闻、”议未上，金亦言：“陛下一日万几，经理劳瘁，何若中涵太虚，物来顺应。凡人才之用舍，政事之敷施，始以九卿之详度，继以内阁之咨谋。其弗协于中者，付诸台谏之公论。陛下恭默凝神，掣其纲领，使精神内蕴，根本纯固，则百斯男之庆，自不期而至、王守仁首平逆藩，继靖巨寇，乃因疑谤，泯其前劳；大礼、大狱诸臣，久膺流窜，困郁既久，物故已多；望录守仁功，宽诸臣罪，则太和之气塞宇宙间矣。”上不悦，曰：“金欲朕勿御万几，即古奸臣导其君不亲政之意。其并察奏。”
夏言等言：“二人无他肠。”上益怒，下二人诏狱，而贵言等陈状。伏罪，乃宥之。二人并谪戍边卫。
丁酉，袷享太庙。是时，罢岁除之祭，以冬季中旬行大袷礼。设德祖位于太庙正中，南向。懿祖而下，以次东、西向.
是冬，滹沱河决。巡按御史傅汉臣言：“滹沱流经大名，故所筑二堤冲败，宜修复如旧。”乃命抚按官会议.
其明年，敕太仆卿何栋往治之。栋言：“河发浑源州，会诸山之水，东趋真定，由晋州紫城口之南人宁晋泊，会卫河入海，此故道也。晋州西高南下，因冲紫城东溢，而束鹿、深州诸处，遂为巨浸，今宜起藁城、张村至晋州故堤，筑十八里，高三丈，广十之，植椿、榆诸树。乃浚河身三十余里，导之南行，使归故道。则顺天、真、保诸郡水患俱平矣。”又用郎中徐元祉言，“于真定浚滹沱河，以保城池。又导束鹿、武强、河间、献县诸水、循
1497 明通鉴卷五十五
滹沱以出”，皆从之。自后数十年，水颇戢，无大害。十一年
春，正月，己巳，免四川被灾税粮。辛未，祈谷于圜丘。
上既罢二祖并配之制，寻亲制祭文，更定仪注，改用惊蛰节。礼视大祀少杀，不设从坛，不燔柴，著为定式。至是将行，会上躬有疾，乃命武定侯郭勋摄事.于是、给事中叶洪言：“折谷大报，名虽不同，其为郊一也。祖宗以来，无不亲郊。成化、弘治间，或有他故，宁展至三月，不宜摄行。”已而，主事赵文华0言：“勋武臣，不宜代祭。”疏入，夺文华俸五月。
甲戌，振保定、河间饥。
二月，庚辰朔，上疾有瘳，始视朝。先是武定侯郭勋以上体已平，请于显灵宫建醮祝厘，上嘉其忠爱，许之。于是，阁臣李时等以“圣嗣未降，请上自制祝文，遣廷臣诣岳镇名山祈祷。”上命武定侯郭勋等诣地祇坛行礼，仍望祭天下山川，复择日卜筮于太庙.
戊戌，免湖广武昌等十二府旱灾税粮。
三月，癸亥，寇犯延绥。先是小王子求通贡，未得朝命，避拥十万骑入寇。总制唐龙欲从其请，上怒其桀骜，不许，命兵部亟议往剿。时，兵部尚书王宪等集廷议，上平戎十一事，诏依拟行之。
戊辰，赐林大钦等进士及第、出身有差。
夏，四月，辛卯，续封开国功臣常遇春、李文忠、邓愈、汤和后皆为侯。【考异】据《实录》，“遇春后封怀远侯，文忠后封临淮侯，愈后封定远侯，和后封灵壁侯。于是开平、岐阳、宁河、东瓯四王皆延世绪。”又，遇春八世孙世振，文忠七世孙性、愈六世孙继坤、和六世孙绍宗，皆见《明史·功臣表》中。
1498
纪五十五 癸巳，太白昼见。
是月，谕吏部：“用人兼取三途。自进士外，如有举人岁贡，才能卓异者，皆行取，以备科、道官之选。新进士授职者，皆遵旧制，习知民事，俟有年劳，始如例，行取选用。著为令。”
五月，戊午，夏至，祀皇地祇于方泽，遣武定侯郭勋摄事。二郊之摄，自此始也。
丙子，方献夫入阁。先是献夫被召，潜入广州之西樵山，以疾固辞。使命再至，乃就道。至是，命以吏部尚书兼武英殿大学士，预机务。
六月，壬午，免顺天、河间、保定等府被灾秋粮，并发太仓库银二千两振之.
甲申，封故诚意伯刘基九世孙瑜为诚意伯，予诰券，世袭。秋，七月，戊辰，免南直隶应天太平等府被灾夏税。
是月，遣工部郎中徐元祉往振河间，保定。元祉因上言：“地方之灾，由于河患。河本以泄水，今反下壅；淀本以潴水，今反上溢。故几辅常苦水，顺天利害相半，真定利多于害，保定害多于利，河间全受其害。弘、正间，尝筑长堤，排决口，旋即溃败。今惟疏浚可施，其策凡六：
一浚本河，俾河身宽邃。九河自山西来者，南合滹沱而不侵真定诸郡，北合白沟而不侵保定诸郡，此第一义也，一浚支河。令九河之流经大清河从紫城口入，经文都村从涅槃口入，经白洋淀从兰家口入，经章哥洼从杨村河入，直遂以纳细流，水力分矣。一浚决河。九河安流时，本、支二河可受，遇涨则岸口四冲，宜每冲量存一口，复浚令合成一渠，以杀湍急，备淫溢。一浚淀河。令淀淀相通，达于本、支二河，使下有所泄。一浚淤河。九河东逝，悉由故道，高者下，下者通，占据曲防者抵罪。一浚下河，九河一出青县，一出丁字沽，二流相匝于苑家口。故施工必自苑家口始，渐有成效，然后次第举行，庶减诸郡水害。”
1499 明通鉴卷五十五
上嘉纳之.
吏部尚书王琼卒。琼之召长吏部也，南京御史马扬等十人力诋为先朝遗奸，上大怒，下扬等诏狱，慰谕琼。至是，卒，赠太师，谥恭襄。
当正、嘉间，琼与彭泽并有才略，中伤不已，亦迭为进退，而琼险忮，公论尤不予。然在本兵时功多，而其督三边也，人以比杨一清云。
初，方献夫去，上虚吏部以待者一年。洎献夫初辞不赴，乃召琼。琼病，会献夫人阁，上令署吏部。至是琼卒，乃诏献夫以内阁掌部事。
八月，已卯，彗星见东井，芒长丈余，东北行，历天津，扫太微垣及角宿天门、渐长至丈余，凡一百十有五日乃灭。
戊子，以星变，敕群臣修省。礼部“请敕百官素服办事三
日，仍通行九卿、六科、十三道，条时政得失以闻。”【考异】《明
史·本纪》书是月戎子，据下诏修省之日也。证之《明史·五行志》及《实录》，彗星见己卯，今分书之。
甲午，历代帝王庙成，上躬祭于庙。
辛丑，张孚敬罢。先是上以星变，心疑大臣擅政，孚敬因求罢，犹慰留之。至是，给事中魏良弼引古占书，言：“彗晨见东方，君臣争明；彗孛出井，奸臣在侧”，因劾“孚敬专横窃威福，致妖星示异，亟宜罢黜。”孚敬疏辨，言：“良弼以滥举京营官夺俸、由臣拟旨，遂挟私报复，坐臣专权。夫臣为皇上守法、顾来专权之毁；而人之曲法媚人者，乃获称情之誉。臣恐自是效忠无地矣。”
于是，给事中秦鳖劾“孚敬强辨饰奸，言官论列，辄文致其罪、拟旨不密，引以自归，明示中外，若天子权在其掌握。臣愚以为不去孚敬，天意终不可得而回也。”上是鳌言，令孚敬陈状，遂准致仕去。尚书李时请给廪隶、敕书，不许。再请，乃听驰传1500
纪五十五 归。
是月，河决鱼台。总督河道御史戴时宗请委鱼台为受水之地，言：“河东北岸与运道邻，惟西南流者，一由孙家渡出寿州，一由涡河口出怀远，一由赵皮寨出桃源，一由梁靖口出徐州小浮桥.往年四道俱塞，全河南奔，故丰、沛、曹、单、鱼台以次受害。今患独钟于鱼台，宜弃以受水，因而道之，使入昭阳湖，过新开河，出留城金沟境山，乃易为力。至塞河四道，惟涡河经祖陵，未敢轻举，其三支河颇存故迹，宜乘鱼台壅塞，令开封河夫，卷埽填堤，逼使河水分流，则鱼台水势渐减。俟水落毕工，并前三河共为四道，以分泄之。河患可已。”诏下工部，会廷臣议之。
九月，丁巳，振陕西饥。
侍读学士吴惠、郭维藩进讲经筵。既退，上谕辅臣李时等曰：“惠言＇省无益之费，停得已之役＇，维藩言＇去操切更张之弊，务淳厚宽大之体＇者云何？卿等可以朕意问之。可补救时宜者，令条列以对。”
于是，惠疏言：“方今民穷财竭，而宫殿兴作不已，采木烧砖，大为川、广、苏、松之患，此宜停罢。各省岁办物料，敕有司准以折色解京，从宜置办，毋使民困于征解之苦，此宜节省。且自盐法沮坏，粮草改折，诸边积贮空虚，宜减价惠商，疏通余盐.其输边粮草，可仍复本色，以为足国经久之计。”维藩疏言：“今士风渐漓，一切好更张以取声誉，以诪张为变通，安静为迂腐、严急为才干，宽厚为无能，好恶任情，不以为耻、此则俗薄而政庞，非细故也。宜申饬臣工，崇本实，修职业。毋徇操切之论，救人过甚，立法太严，以养成淳厚宽大之体，且请复庶吉士之选，以育人才；停选贡之条，以疏壅滞。”
疏入，俱报闻。二臣颇有所指切，上亦不罪也。
庚申，上以星变、召见辅臣李时等于文华西室，谕以引咎修
1501 明通鉴卷五十五
省之意，因从容语及人才，上曰：“过犹不及。”时等乃退而条三事上之：
一日务安静。所谓安静者，非无所事事也。虞廷之上，不废都俞。方今议事之臣，倘如圣谕中正可行者，有何不可！惟其用心过当，务求胜人，言利未必可兴，言弊未必可革，至使在职者摇夺，奉行者观望，一旦事出仓猝，靡所适从，为害非细。宜敕群僚遵守旧章，各安职守，勿过论以为高，勿趋利以于进，则政本清，而天下之治成矣。
二曰惜人才，惟天地无弃物，圣人无弃人，要在包容教育，以适于用耳。近日，谪降诸臣，有生于朴忠，发于狂直者，迹虽难宥，情在可原。宜舍短取长，敕吏部量加甄录，责以后效，则人无弃才而政事毕举矣。
三白慎刑狱。刑狱出人，民命攸关。近日刑官不守《律例》，任意出人，欲远嫌疑，而以深刻自明；承望风旨，而以锻炼求合。事干证佐，沉滞经年，展转驳查，求其罅隙。或罪本不大，而重参两请；或事实无干，而罗织逮系。至于外省问刑衙门，棰楚任其喜怒，冤抑至于垂亡，伤和召灾，莫此为甚。乞敕法司，痛革前弊，当平反者，勿以轻出为嫌；涉观望者，止照《律例》议拟；众证明白，不必驳查；勘报稽迟，指名参究。如此，则钦恤之仁达于穷巷，而灾沴可弭矣。”
疏入，上嘉纳之。
丁卯，免庐、凤、淮、扬四府、滁、和、徐三州被灾税粮。是月，以汪铵为吏部尚书、加太子太保.
都给事中魏良弼劾“钛贪恣邪佞，不宜处以铨衡重任”，工科给事中叶洪亦乞罢铵。上方向用铵，于是良弼、洪俱各夺俸半年。
召前都御史聂贤为工部尚书，巡抚顺天副都御史王大用为右都御史。
1502
纪五十五
冬，十月，甲申，复考选庶吉士例。先是大学士方献夫，言“馆职缺员，请下两京科、道部属推补”。大学士李时以“举荐未必公，宜如考选庶吉士例，凡各衙门所举者，臣等会同吏部试之内阁”，报可。寻谕：“于新进士未选者，自年三十五以下，悉令就试。”时等选取进士钱亮等，凡二十一人以闻.上阅卷弥封姓名，疑有私，遂报罢。已而编修程文德疏“请试于文华殿，上自裁定。”上曰：“朕既委之辅臣及吏、礼二部，又何以亲临为！”复命时等覆考，得进士吕怀等二十一人，奏改翰林院庶吉士。从之。
自张璁建议诸庶吉士皆除部属、知县，遂停考选庶吉士例，至是始一行之。
下翰林院编修遂宁杨名于诏狱。先是名以星变应诏陈言，谓上“喜怒失中，用舍不当”，语甚切直。上衔之，而答旨褒其纳忠，令尽言无隐。
至是，名再上疏言：“吏部诸曹之首，尚书百官之表，而汪小人之尤也.武定侯郭勋奸回险谲；太常卿陈道瀛、金赟仁粗鄙酣淫。数人者群情皆曰不当用，而陛下用之，是偏于喜也。诸臣建言触忤者，心实可原。大学士李时以爱惜人才为请，即荷嘉纳，而吏部不为题覆，以虚文塞责。夫此得罪诸臣，群情以为当宥，而陛下不终宥，是偏于怒也。真人邵元节猥以末术，过蒙采听，尝令设酶内府，且命左右大臣奔走供事，遂至不肖之徒，有昏夜乞哀，出其门者，书之史册，后世其将谓何！凡此皆圣心之稍有所偏者，故臣敢抒其狂愚。”疏人，上震怒。立命锦衣卫执送镇抚司拷讯。疏辨，谓：“名乃杨廷和乡人，妄思报复，故攻及臣。臣蒙上简用，欲一振举朝廷之法，而议者辄病臣操切。且内阁大臣率务和同，植党固位，故名敢欺肆至此。”上深入其言，益怒，命所司穷话主使。名数濒于死，无所承，言“曾以疏草示同年生程文德”，乃并文德下狱。
侍郎黄宗明等数救之，先后皆下狱。法司再拟名罪，皆不当
1503 明通鉴卷五十五
上指，特诏谪戍边卫，文德降边方杂职，宗明亦调外任。【考异】《明史·本纪》系之十月甲申，据《实录》，杨名下狱之月日也。《三编》系之八月，彗星见东井之月，类记之耳，证之《实录》名两上疏皆在十月，一戊寅，·甲申，故《明书》及《通纪》皆书之十月，今并记于甲申下。
丙戌，免山东七十九州县被灾税粮.
戊子，太白昼见。
辛卯，免河南归德、祥符等八十五州县被灾税粮。
丙申，御史郭宏化以星变上疏，言：“按《天文志》，井居东方，其宿为木。迩者，彗出于井，必土木繁兴所致。臣闻四川、湖广、贵州之采大木者，江西、浙江之采杂木者，劳顿万状。而应天、苏、松、常、镇五府，又以成造大砖，民间耗费不赀、而窑户之逃窜者多矣。至于广东，以珠池之役，激穷民为盗。凡此皆上干天和，召星变也。请停不急之工，罢采木采珠之役，则彗灭而前星曜矣。”章下户部。尚书许赞等言：“近以工兴，采木烧造之役半天下。且五年间，凡三采珠，物力易殚，民困日深，宏化言宜听。”
上怒曰：“采珠旧例，非朕所增。若以前星之曜为言，则朕未立嗣，岂以采珠致耶？”因诰责赞等附和。黜宏化为民，诏吏部锢勿用。
南京巡按御史松江冯恩上言：“彗星之见，变不虚生，人召之也。欲举时政之得失，而更张之；不若举臣工之邪正，而进退之。”因言：“大学士李时，小心谦抑，应变非长；翟銮附势持禄，遇事模棱；户部尚书许赞，虽乏毼断之才，尚无不经之费；礼部尚书夏言，多蓄之学，不羁之才，驾驭任之，庶几救时宰相；兵部尚书王宪，刚直不屈，通达有为；刑部尚书王时中，进退昧几、委靡不振；工部尚书赵璜，廉介自持，制节谨度。”次及六部侍郎，皆有评论。而极论大学士张孚敬、方献夫、都御史汪铉三人之奸，以“孚敬为根本之彗，铉为腹心之彗，献夫为门庭之1504
纪五十五
彗，三彗不去，百官不和，庶政不平，虽欲弭灾，不可得矣。”疏人，上大怒，立命锦衣官校扭械来京。【考异】冯恩上疏与杨名同月，皆据《实录》日分。其实恩之上疏在杨前。其时未知张孚敬罢、故首论之。《实录》据其奏至之月日耳。
已亥，免山西石、泽、沁、绛等二十州县被灾税粮，并以河东盐银二万两振之。
是月，改工部尚书聂贤为左都御史。王大用巡抚右都御史如故。
十一月，甲寅，巡抚四川都御史宋沧献白兔。上好文饰太平，而彗星连月不灭，虽循故事敕群臣言时政，然实不乐闻谠言。自杨名、冯恩以言事下狱；而南京副都御史万镗复应诏陈事，劝上黜虚文，崇实政，亦大怒，黜为民。于是沧希旨献白兔，诡称详瑞，上喜。廷臣表贺。
庚申，祀天于南郊之圜丘。
是月，改南京户部尚书秦金为工部尚书。
十二月，乙亥，免畿内、河间、真定等府被灾税粮。
辛巳，褫侍读学士郭维藩职。时群臣表贺白兔皆有诗歌赋颂，上优答焉。维藩以献赋忤旨，遂论黜。
已亥，免山西蒲、解二州被灾秋粮，仍以河东盐银一万两及储库事例银振之。【考异】《明史》：“十二月，已亥，免畿内被灾税粮。”证之《实录》，则乙亥也，又《明史稿》：“十二月，乙亥，振山西饥。”证之《实录》，则已亥也。盖“己”、“乙”二字，皆因形近而误，今并刊改。





