王之道　和孔纯老按属邑二首

高车西去忽逾旬，坐想登临得句频。

杨柳阴交山径晚，酴醾香满驿亭春。

吟余扫壁时挥翰，醉里投床任吐茵。

闻说归来欢喜甚，故人相遇是诗人。

王之道

王之道　和孔纯老按属邑二首

杨柳依依半掩扉，新晴疏影弄斜晖。

好花觅句忍轻负，幽鸟劝沽良重违。

閒爱青苔缘砌上，静看蝴蝶扑窗飞。

雨多不觉芜菁过，又喜盘中笋蕨肥。

王之道

