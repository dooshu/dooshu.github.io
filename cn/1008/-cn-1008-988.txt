赵蕃　九月五日具草酌同彦博审知成父集于普宁山半之亭作诗二首

探支重九日，试手菊花斟。

论置人繁寡，觞行自浅深。

风能度林杪，月亦吐山阴。

四听虫仍起，中还蓍我吟。

赵蕃

赵蕃　九月五日具草酌同彦博审知成父集于普宁山半之亭作诗二首

平生羞狗监，何啻失羊斟。

与子风期尚，相要林壑深。

分甘驹在谷，宁事鹤鸣阴。

此日胡为乐，诗成改又吟。

赵蕃

