●大明會典卷之一百四十二

侍衛

朝廷侍衛將軍等項人員、各該官統領。凡聖節、正旦、冬至、三大朝會、大祀誓戒、冊封、遣祭傳制御殿、則用全直。常朝、則更番。其衣甲器仗、及陳列位次、各有定制

凡掌領侍衛、侯伯駙馬等官六員。一員管錦衣衛大漢將軍、及勳衛、散騎舍人、府軍前衛帶刀官。四員管神樞營紅盔將軍。★每日一員輪直☆一員管五軍營□刀官軍

錦衣衛大漢將軍一千五百七員名

府軍前衛帶刀官四十員

神樞營紅盔將軍一千五百員名。把總指揮十六員。明甲將軍五百二員名。把總指揮四員。大漢將軍八員

五軍營□刀圍子手三千名。把總指揮八員

勳衛、散騎捨人、無定員

旗手等二十衛帶刀官一百八十員

凡大朝賀

御殿。掌領侍衛官、俱鳳翅盔、鎖子甲、懸金牌、佩繡春刀。一員侍殿內東。一員侍殿內西。勳衛分立於其下、少後。錦衣衛正直指揮一員、懸金牌、侍於殿內簾右。千戶六員、具朝服、侍於殿門外右簷下。捲簾百戶二員、候駕至、捲簾畢、出、同千戶侍立。傳鳴鞭百戶四員、立於殿門外、及丹陛上下、接傳鳴鞭★朔望日同☆

中極殿導

駕。錦衣衛將軍十人、金盔甲、懸金牌、佩刀、執金□。盝頂門將軍八人、紅盔、青甲、懸金牌、佩刀、執金□

皇極殿

御座左右、將軍一百十八人。錦衣衛九十八人。內四十二人、金盔甲、十六人、明盔甲、俱懸金牌、佩刀執金□。二十人、明盔甲、懸金牌、執大紅刀。二十人、紅盔、青甲、懸金牌、佩刀、執金□。神樞營二十人。內十人、紅盔、青甲、懸金牌、執金□。十人、盔甲如前、懸金牌、弓矢、佩刀。簾下、錦衣衛大漢將軍四人、金盔甲、懸金牌、佩刀、執大金□斧

□□門、將軍三十六人。錦衣衛十六人、金盔甲、金牌、佩刀、執金□。神樞營二十人、紅盔、青甲、懸金牌、弓矢、佩刀、傘下、錦衣衛將軍六人。扇頭、錦衣衛將軍二人。殿角、及石柱、錦衣衛將軍各二人。俱金盔甲、懸金牌、佩刀、執金□

丹陛、將軍六十人。錦衣衛二十人。內四人、金盔甲、十六人、明盔甲、俱懸金牌、佩刀、執金□。神樞營四十人、紅盔、青甲、懸金牌、執大紅刀。上下纏腰、將軍三十四人。錦衣衛四人、金盔甲、金牌、佩刀、執金□。神樞營三十人、紅盔、青甲、懸金牌、執鵓鴿頭刀。上下踏凳、將軍三十二人。錦衣衛十六人、紅盔、青甲、懸金牌、佩刀、執鐵□。神樞營十六人、紅盔、青甲、懸金牌、弓矢、佩刀。東西戧廊、將軍十六人。錦衣衛八人、紅盔、青甲、懸金牌、執金□。神樞營八人、盔甲如前、懸金牌、弓矢、佩刀

中左、中右門、將軍十六人。錦衣衛八人、紅盔、青甲、懸金牌、佩刀、執金□。神樞營八人、紅盔、青甲、懸金牌、弓矢、佩刀

丹墀左右、將軍一千九百七人。錦衣衛九百六十八人。內八百五十四人、紅盔、青甲、懸駕牌、弓矢、佩刀。五十人、紅皮盔、戧金甲、五十人、紅皮盔、描銀甲、俱懸駕牌、佩刀、執金□。十四人、紅盔、青甲、懸金牌、執開鞘大刀。神樞營九百三十九人。內五百五十八人、大紅盔、青甲、懸金牌、弓矢、佩刀、執金□、及大黑刀。三百五十一人、明盔甲、懸金牌、執出鞘紅刀。俱重行長擺。丹墀四隅、錦衣衛將軍二百人、紅盔、青甲、懸駕牌、佩刀、作四隊。周圍、五軍營官軍二千人、紅盔、青甲、執□刀、及金鎗、作四十隊

皇極門、將軍二十四人。錦衣衛二十人。內八人、金盔甲、八人、明盔甲、四人、紅盔、青甲。神樞營四人、紅盔、青甲、俱懸金牌、佩刀、執金□

弘政、宣治門、將軍二十四人。錦衣衛十六人、紅盔、青甲、懸金牌、佩刀、執金□。神樞營八人、紅盔、青甲、懸金牌、弓矢、佩刀

金水橋、錦衣衛神樞營將軍各八人、俱紅盔、青甲、懸金牌、弓矢、佩腰刀

左右品牌、神樞營將軍四人、明盔甲、執金□

會極、歸極門、錦衣衛將軍各四人

東西城路、錦衣衛將軍各二人、俱紅盔、青甲、懸金牌、弓矢、腰刀

凡常朝

御皇極門。掌領侍衛官、俱鳳翅盔、鎖子甲、懸金牌、佩繡春刀、直左右闌干首。錦衣衛將軍二十四人、明盔甲、懸金牌、佩刀、執金□、列闌干內★闌干二千四扇、每扇一人☆勳衛、散騎捨人四員、府軍前衛官二十員、明盔、鎖子甲、懸金牌、佩刀、夾左右陛。錦衣衛指揮一員、常服、懸金牌、列御道西。千戶二員、百戶十員、俱常服、懸金牌、列其下。錦衣衛將軍八人、明盔甲、懸金牌、佩刀、夾御道左右。又八人、明盔甲、懸金牌、佩刀、執金□、掖兩陛下。又四人、並神樞營大漢將軍四人、俱明盔甲、懸金牌、佩刀、執金□、直左右匱。錦衣衛將軍二十人、紅盔、青甲、懸金牌、佩刀、直左右品牌。錦衣衛將軍八人、紅盔、青甲、懸金牌、佩刀、直左右踏凳。錦衣衛將軍二十八人、明盔甲、懸金牌、佩刀、執金□、二十八人、明盔甲、懸金牌、執大紅刀、列丹墀文武班後。四十人、紅盔、青甲、懸金牌、執金□、四十人、紅盔、青甲、懸金牌、執大黑刀、次之。八十人、紅盔、青甲、懸金牌、佩刀、又次之。神樞營將軍九百七十五人。內七百五十人、紅盔、青甲、懸金牌、執金□、弓矢、佩鵓鴿頭刀、米昔刀、黑刀、大紅力、次錦衣衛將軍後。二百二十五人、明盔甲、懸銅牌、執大紅刀、又次之。五軍營官軍五百人、紅盔、青甲、銅牌、執□刀、次神樞營將軍後。五百人、披執如前、列金水橋南。旗手等衛官四十員、常服、懸金牌、佩刀、列刀後。朝退則巡綽各門。錦衣衛將軍八人、明盔甲、懸金牌、佩刀、執金□、八人、紅盔、青甲、懸金牌、佩刀、執鐵□、神樞營將軍八人、紅盔、青甲、懸金牌、弓矢、佩刀、列金水橋左右。錦衣衛將軍八人、紅盔、青甲、懸金牌、弓矢、佩刀、神樞營將軍八人、紅盔、青甲、懸金牌、弓矢、佩刀、直弘政、宣治門。錦衣衛將軍八人、神樞營八人、披執如前、直會極、歸極門。錦衣衛將軍四人、神樞營四人、披執如前、直東西城路。錦衣衛校尉五百人、鳴鞭、及擎執傘扇儀仗者、鵝帽、只孫、抹金銅束帶、皂靴、列

午門內外。其餘方巾、青衣、抹金銅帶、雙魚銅牌、執鐵狼牙等器仗、列御道西

凡遇郊祀等項、聖駕出入。錦衣衛千百戶三十六員、懸禮字等號金牌、擎執金爐、前導。各項侍衛將軍於鹵簿儀仗中、分行扈從。至則護衛

齋宮、及分守

郊壇等處、內外門禁

凡遇經筵。管將軍官、率該班大漢將軍二十人、有官者、便服、烏紗帽、無官者、明盔、便服、佩刀、執金□、於文華殿東西侍衛

凡每日、輪將軍一百名、分早晚兩班、於午門東西聽候、夜則坐更凡五軍□刀官軍、每夜於皇城直宿

凡管錦衣衛將軍、及管□刀官、每日侍衛。管紅盔將軍官、錦衣衛官、勳衛、散騎舍人、府軍前衛、旗手衛官、各色把總、及將軍、官軍、旗校等、俱三日一更番

凡勳衛、散騎舍人。舊制擇公侯都督、及指揮、嫡長次子為之。俸秩視八品。侍衛直宿外、或令署各衛所事、及聽差遣。有材器超卓者、不次擢用。天順間、令俸秩比正千戶、月支米十六石

凡錦衣衛將軍。選軀幹豐偉、有勇力者為之。其尤豐偉者、曰大漢將軍、以直殿內。立千百戶、總旗、統率其眾。年深者、以次陞補

○凡侍衛將軍。五年一次揀選

○成化初、令侍衛二十年退閒者、冠帶榮身

○十五年、令侍

經筵八年者、授試百戶、五年實授。凡千百戶、照品給俸。其餘月支米二石。身故而子孫願代、及投充者、驗中方許

○萬曆二年議准、選退將軍、凡應役二十年以上者、其兒男准替校尉。十年以上者、准替力士。三五年者、查革。其替補者、俱准本身一輩

凡侍衛金牌□刀盔甲等件。錦衣衛將軍、貯於左右闕門外之直房。神樞營將軍、貯於端門南兩廊之下。□刀圍子手、貯於承天門之南兩廊。惟錦衣衛將軍金盔甲、別以左闕門南廊房三間貯之、名金甲庫

凡錦衣衛大漢將軍、千百戶。弘治十三年奏准、每年給紅紵絲紗羅衣各一件、自行裁製。於直房內、大櫃收貯。遇聖駕看牲、郊祀、聖節、正旦、冬至、時享

太廟、穿用。餘日不許。若有事故、仍相交割

凡五軍圍子手、並皇城內外守禦軍、紅盔將軍、下班之日。其本管、及守門、把總、內外等官、不許撥借與人做工等項。違者參問、照私役軍人例發落

凡府軍前衛、侍衛指揮等官。嘉靖十七年題准、五年一次揀選、如侍衛將軍例

東宮侍衛

凡千秋節、正旦、冬至、朝賀。俱有將軍、及各項官舍旗校、左右侍衛

文華殿內外

管領侍衛官二員

錦衣衛明盔將軍三十人

神樞營紅盔將軍三十人

丹陛、丹墀、及文華殿門左右

錦衣衛擎執傘扇儀仗官校、四百十九人。荅應官校、六十六人

旗手衛陳列金鼓旗幟官軍、一百三十五人

隨侍營帶刀官舍、一百五十八人。荅應控馬等項官舍、二百二十人

五軍□刀官軍、三百二人

護衛官舍、一千五百八十二人

凡將軍旗校人等、從各營衛於應直人員、照例差撥

凡隨侍官舍、於公、侯、伯、都督、都指揮、指揮、千百戶之家、選人物端正、年力相應者、充指揮二員管領。從神樞營提調

○成化十四年、令選官舍一百五十六員名照舊設隨侍營。仍將所選舍人、分為三班帶刀。每班五十二員名。內除官舍二員名、領班。每朔望、照例輪班。

千秋節、正旦、冬至、朝賀、三班一總帶刀

○弘治九年題准、照例會選。該支口糧、俱由府衛造冊、轉行關支

○隆慶六年議准、先撥送東宮侍衛、後遇登極乞恩。係校尉者、陞小旗。力士者、陞校尉。係軍者陞力士







