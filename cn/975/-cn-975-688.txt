欧阳修　续作永昭陵挽词五首

王者居尊本无外，由来天下以为家。

六龙白日乘云去，何用金钱买道车。

欧阳修

欧阳修　续作永昭陵挽词五首

苦雾霏霏著彩旗，犹排吉仗杂凶仪。

常时凤辇行游处，今日龙輴恸哭随。

欧阳修

欧阳修　续作永昭陵挽词五首

都人扰扰塞康庄，西送灵车过苑墙。

金鼎药成龙已去，人间惟有鼠拖肠。

欧阳修

欧阳修　续作永昭陵挽词五首

素幕悠悠逼晓风，行随哀挽出深宫。

妃嫔莫向苍梧望，云覆昭陵洛水东。

续作永昭陵挽词五首

叨陪法从最多年，惯听梨园奏管弦。

从此无因瞻黼，坐惟应魂梦到钧天。

欧阳修

