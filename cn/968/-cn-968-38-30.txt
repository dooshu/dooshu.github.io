林季仲　次韵希父见寄二首

晚窗落莫雪飞花，点缀山翁两鬓华。

好办青铜买村酒，共撑小艇访渔家。

觉非便合如陶令，得趣何劳问孟嘉。

只怕故人腾踏去，短檠谁与话天涯。

林季仲

林季仲　次韵希父见寄二首

腊前墙角见梅花，雪后墙头见月华。

满引濁醪无一事，尽收好处入吾家。

结庐君待归安固，抱翁侬今老永嘉。

莫道青山便遮断，春风浩荡没津涯。

林季仲

