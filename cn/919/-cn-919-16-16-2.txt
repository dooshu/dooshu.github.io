补肾丸

治肾虚耳聋，或劳顿伤气，中风虚损，肾气升而不降，致耳内虚鸣。

山茱萸 干姜（炮） 巴戟 芍药 泽泻 石斛 菟丝子（酒浸） 远志（去心） 桂心 黄芪细辛 干地黄 附子（炮） 当归 牡丹皮 蛇床子 甘草 苁蓉（酒浸） 人参（各二两）

菖蒲（一两） 防风（一两半） 茯苓（半两） 羊肾（二枚）

上为末，以羊肾研细，酒煮面糊为丸，如梧子大。食前盐、酒任下三十丸至五十丸。

耳病证治

