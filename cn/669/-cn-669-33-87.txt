87　張文饒謂先天之學　處心不可著著則偏　作事不可盡盡則窮　邵子不著不盡之詩


張文饒曰：「處心不可著，著則偏；作事不可盡，盡則窮。先天之學，止是此二語，天之道也。」愚謂邵子重九日登石閭詩。詩：「夏去休言暑，冬來始講寒」，則心不著矣。安樂窩詩「美酒飲教微醉後，好花看到半開時」，何云：「真安樂，太打乖。」又云：「堯夫只是不犯手。」則事不盡矣。

【元圻案】康節有安樂吟、打乖吟，故義門云爾。





