催生汤

治产妇阵疏难产，经三两日不生，或胎死腹中，或产母气乏委顿，产道干涩。

才觉阵痛破水，便可投之。

苍术（二两，米泔浸洗） 桔梗（一两） 陈皮（六钱） 白芷 桂心 甘草（炙，各三钱） 当归 川乌头（炮去皮尖） 干姜（炮） 浓朴（制） 芍药 半夏（汤洗七次） 茯苓 附子（炮去皮脐）南星（炮，各二钱） 川芎（一钱半） 枳壳（麸炒，四钱） 南木香（一钱） 杏仁（炒去皮尖） 阿胶（麸炒，各二钱半）

上为末。每服一大钱，温酒下；觉热闷，用新汲水调白蜜服。

产难证治

