○牙文

万岁通天二年三月朔日，清边道大总管建安郡王某，敢以牲牢告军牙之神：盖先王作兵，以讨有罪，奸慝窃命，戎夷不龚，则必肆诸市朝，大戮原野。我皇周子育万国，宠绥百蛮，青吕，白环入贡，久有年矣。契丹凶羯，敢乱天常，蜂聚丸山，豕食辽塞，宴安鸩毒，作为枪。天厌其凶，国用致讨，皇帝命我，肃将王诛。今大军已集，吉辰协应，旄头首建，羽旆前列，夷貊咸威，将士听誓，方俟天休命，为人殄灾。惟尔有神，尚歼丑，召太一，会雷公，翼白虎，乘青龙，星流彗扫，永清朔裔，使兵不血刃，戎夏来同，以昭我天子之德，允神之功，岂非正直聪明哉？无纵大雠，以作神羞，急急如律令。

