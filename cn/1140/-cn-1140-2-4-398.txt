就亭漫兴

孤城江楚接小筑薜萝间就地寛人力凭高破旅顔一洲横橘柚四坐入云山时见檐前鸟悠悠天际还

二

浮生安逆旅传舍亦吾庐帆影寒云外钟声夜月初定巢容海燕作脍就江鱼樗散行藏足寜知与世疎

三

芙蓉通北牖桐叶覆前楹坐引江湖兴闲知草木情野鸥窥画槛宾客厌荒城多事诗篇在烦人识姓名

四

吏隐无长策栖迟复此亭地留三径僻天与数峯青闻道齐忧乐全生半醉醒仙人在何许合岫日冥冥

