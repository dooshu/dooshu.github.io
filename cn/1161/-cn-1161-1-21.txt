仲咸以予编成商于唱和集以二十韵诗相赠依韵和之

诗战虽非敌，吟多偶自编。
齐强侵北鄙，许贩守东偏。【春秋，齐人侵我北鄙，又郑许，奉许叔居于东偏。盖喻许之强弱。】
犹恨多虚曰，何妨且系年。【予到郡一年，唱和始及百首。】
龙媒难趣逐，驽驾赖驱牵。
拙句传非梦，雄词纵自天。
一嘲花灼灼，再咏鴈翩翩。
白雪终无继，洪崖谩拍肩。
骖鸾元在汉，堕鼠不成仙。
硎发锋铓利，衡诚势力悬。
石因良王润，褧借锦衣鲜。
糠麧豪家笑，铏羹古味全。
虎盐宜燕享，猴棘谩雕镌。
我笔非江氏，君才比孟望。
岂劳开蒨旆，早洽步花砖。
重甚连城璧，精于万选钱。
西江闻祖德，【冯定西江送客，诗文讽咏。】
南国许名贤。【仲咸近左大。】
夜阁调琴月，秋堂煮茗烟。
淡交轻势利，孤达鄙荣迁。
媚挹怀珠水，幽听喷玉泉。
谪居叨属和，都志命迍邅。













