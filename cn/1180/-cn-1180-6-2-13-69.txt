答巡抚萧云峰


辱示，市本缺乏，欲动客饷，亦事势之不容已者，即属计部议处。

安兔吉无知，戕我旗牌，掠我头畜。此等事往亦常有，但此虏王新殁者，在我当申严旧约之时，而彼酋乃敢咆哮如此，不一惩之，衅端起矣。既黄酋之子，宜即责黄酋处之。彼方觊承封爵，若其子不能制，他日安能统大众乎？此亦制驭之一机也，幸惟审图之。





