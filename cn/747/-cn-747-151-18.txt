○谢敕书表

臣某言：奉今月十一日敕，伏开瑶检，等凿窍而睹虹霓；载荷丝言，似假翼而腾汉。臣以愚劣，本乏词情，比加衰耄，更增才尽，年逾郭北，滞守周南。引领天庭；望丹霄而结恋，驰魂魏阙，惧黄落而长违。忽预闻韶，方深击壤之慰；词均郑璞，匪无辽豕之惭。精卫衔刍，岂究灵鳌之境；秋萤继日，安测阳羽之？天泽滂濡，恩光曲照，剪拂锡其容彩，吹嘘饰其羽毛。雕朽为妍，窃比铿金之响；涸鳞г润，纵游陆海之深，不胜跃之至。谨附右崇卫副率贺拔俨奉表陈谢以闻。谨言。

