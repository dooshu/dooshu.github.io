梅尧臣　金陵三首

恃险不能久，六朝今已亡。

山形象龙虎，宫地牧牛羊。

江上鸥无数，城中草自长。

临流邀月饮，莫挂一毫芒。

梅尧臣

梅尧臣　金陵三首

金陵逢晓雪，撩乱逗云来。

已失乌衣巷，还成白玉台。

山盘犹隐见，江转似昭回。

一听高楼笛，依稀认落梅。

梅尧臣

梅尧臣　金陵三首

每入秦淮口，风波更不忧。

重看後庭树，还起旧时愁。

故老都无有，遗踪莫可求。

何人能识意，白鹭在寒洲。

梅尧臣

