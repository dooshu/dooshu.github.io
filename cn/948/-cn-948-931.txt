陆游　读老子

道德五千言，巍巍众妙门。

管窥那见豹？指染仅尝鼋。

正尔分章句，谁欤达本源？

蜀庄犹不死，过我得深论。

陆游

陆游　读老子

放翁晨兴坐龟堂，古铜協烧海南香。

临目接手精思床，身如槁木心如墙。

八十一章独置傍，徐起开读声琅琅。

恥然亲见古伯阳，袂属关尹肩庚桑。

孰能试之出毫芒，末俗可复跻羲黄？

阴符伪书实荒唐，稚川金丹空有方。

人生忽如瓦上霜，勿恃强健轻年光！

陆游

