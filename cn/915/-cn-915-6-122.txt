◎山简

简字季伦，涛第五子。初为太子舍人，还太子庶子、黄门郎，出为青州刺史，徵拜侍中，转尚书，历镇军将军、荆州刺史，领南蛮校尉。不行，复拜尚书。光熙初，转吏部尚书。怀帝时，出为雍州剌史、镇西将军，徵为尚书、左仆射，领吏部，出为征南将军、都督荆湘交广四州诸军事、假节、镇襄阳。寻加督宁益军事，卒，年六十。追赠征南大将军仪同三司。有集二卷。

