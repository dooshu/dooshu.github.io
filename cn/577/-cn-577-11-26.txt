寄杨五桂州

〔一〕谭因州参军段子之任


五岭皆炎热，宜人独桂林〔二〕。梅花万里外，雪片一冬深。闻此宽相忆，为邦复好音。江边送孙楚，远附白头吟。

〔一〕桂州：《元和郡国志》：梁天监六年，立桂州于苍梧郁林之境，因桂江以为名。

〔二〕桂林：《山海经》：桂林八树，在番禺东。《寰宇记》：漓水，一名桂江，江源多桂，不生杂木，故秦时立为桂林郡。





