仇远　醉歌三首

金渊醇酒贱，足可醉亡何。

日觉醒时少，其如饮不多。

人生间调笑，俗事暗消磨。

此意神仙会，山童亦解歌。

仇远

仇远　醉歌三首

客居真易过，凡事不如仪。

惟有閒寻睡，浑无趣作诗。

晚晴行数步，日午酌三卮。

系马庭阶下，人多借去骑。

仇远

仇远　醉歌三首

清狂歌窈窕，微醉困瞢腾。

酒薄多疑水，官閒一似僧。

已知灯即火，不愿谷为陵。

百事俱能了，惟余饮未能。

仇远

