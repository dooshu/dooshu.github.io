○改固原衞建西安所及更守備疏 【 改建衞所】

固原地方。延袤千里。水草豐茂。畜牧蕃多。內為土達巢穴。外為北虜出沒。守城惟一千戶所。軍少勢孤。是以滿四陸梁。捍禦無策。石城者滿門所據石城北有西安廢城、相距三百餘里。虜每由此長驅、宜改所為衞、而廢城則添一所、留陝属清出湖貴赤水銅鼓二衞勾解軍丁三千餘、免發瘴癘之鄉、以一千實新所、以二千實新衞、戍守兩便、又守備固原指揮同知馮傑、與平凉諸衞職位相埒、威令不行、陝西都指揮僉事樊盛、才力可用以聯姻秦府、帶俸閒住、然隔府第三百里外者、例不拘、今固原去府不啻千里、乞令代傑守備

