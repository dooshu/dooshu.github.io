吴芾　挽五兄知府二首

平生臭味最相投，方喜同时得退休。

正欲从容陪杖履，从兹萧散老林丘。

高标岂料成千古，遗爱空嗟满一州。

兄弟凋零复无继，帮山谁与我同游。

吴芾

吴芾　挽五兄知府二首

三吴意气各翩翩，尚忆俱游太学年。

伯氏久惊归厚夜，吾兄远复掩新阡。

自怜门户今衰矣，回想音容只泫然。

犹幸诸儿浑竞爽，他时当不负家传。

吴芾

