陈宓　次安溪赵簿云津阁韵

西来一派接天流，谁结危栏占上游。

树蘸碧波元不暑，沙攒白鹭更宜秋。

沉酣胜处方知味，濡滞穷山未拙谋。

欲把君诗閗翠壁，声名长与此溪留。

陈宓

陈宓　次安溪赵簿云津阁韵

兼旬积雨截晴虹，洗出溪出罨画中。

别浦渔歌来暝色，长桥人语半秋空。

吏闲剩得三更月，民阜多逢五日风。

作计追陪今恐后，杯盘随意底须丰。

陈宓

