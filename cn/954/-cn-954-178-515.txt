陈师道　赠寇国宝三首

承家从昔如君少，得士於今孰我先。

口拟说诗心已解，世间快马不须鞭。

陈师道

陈师道　赠寇国宝三首

往岁黄童今寇君，高文要学亦多闻。

留年看举天南翼，过目先空冀北群。

陈师道

陈师道　赠寇国宝三首

虎子堕地气食牛，雀儿浴处鱼何求。

可奈我衰才亦尽，正须二子与同游。

陈师道

