◇光宅寺大僧正法师碑

昂昂千里，孰辩骐ら之踪；汪汪万顷，谁识波澜之际。望之若披云雾，睹之如观日月。至乃耆年宿望，蓄思构疑，悬锺无尽，短兵有倦，犹若分旦望景，履冰待日，莫不倾河注烛，虚往实归。皇帝革命受图，补天纫地，转金轮於忍土，策绀马於阎浮，逸翮方超，图南辍轨，岂直尽兹相府，署彼义年，方当高步仙阶，永编金牒。繁霜凝而旦委，松风凄而暮来。悲马鸣之不反，望龙树而心哀。铭曰：

澄月夜亏，清气旦卷。曾峦远岸，苍江傍缅。（《艺文类聚》七十六）

