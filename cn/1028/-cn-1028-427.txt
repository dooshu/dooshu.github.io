方岳　立春前一日雪

入冬妍暖几兼旬，明日银幡岁又新。

绝意六花无复腊，等閒一尺不胜春。

老在咳唾何难事，瘦地耕锄亦幸民。

径就梅梢嚼清冷，相如渴肺久生尘。

方岳

方岳　立春前一日雪

历眼看看剩浃旬，山河大地一齐新。

不成过腊都无雪，只隔明朝便是春。

夜半有谁过剡曲，年丰无处不尧民。

草亭只在梅花外，知与人间隔几尘。

方岳

