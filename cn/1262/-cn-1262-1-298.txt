五月朔，或书东西长安门柱：

「福人沈醉未醒，全冯马上胡搊。幕府凯歌已休，犹听阮中曲变。」(马士英、阮大铖。)「福运告终，只看卢前马后。(太监卢九德。)崇基尽毁，何劳东捷西沾。」(吏部尚书张捷、左都御史李沾。)或书武英殿上：「闯贼无门，匹马横行天下；阮凶去耳，一兀复乱中原。」「一主卧西宫，四镇雄兵迎北虏；二凶乱南国，《三朝要典》打东林。」明日迹捕之不得。



