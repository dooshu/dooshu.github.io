送张泰安越九【时坐事逮系谪戍复放还】

山城积雪氷不开飞来黄鹄久裵见君欲哭复大笑举酒一饮三百杯畴昔蹉跎事奔迫穷边极漠甘迁谪圣恩温诏垂九天独许云间作归客泰山极目连沧海海鸥钓客遥相待何必功成问赤松流光一掷红顔改多君意气凌浮云罢官慷慨尚论文庾鲍才名伯仲少原尝好客天下闻我醉为君歌一曲岁暮愁多肠断续好去五湖三泖间手抚山堂旧松菊

