水虫


水中有一种虫，必头尾皆动，然后能行。其游行时，似翻跟斗，故俗呼之为“跟斗虫”。跟斗虫号于众曰：“我乃齐天大圣入水者，故善翻跟斗。”水族各细物信其言，咸震慑之。未几，一鱼来，将虫吃去。众初甚疑讶。旋又遇一虫，众又疑果系齐天大圣，故神通广大，虽被鱼吃入肚内，仍能复出也。趋前问讯，此虫茫然。于是众始悟曰：“原来先前那个，是说大话的轻佻东西。”





