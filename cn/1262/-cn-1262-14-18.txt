诸葛武侯庙：

洛川县诸葛武侯庙，规制闳丽。相传宋曹武惠(彬)过之，以偏霸撒其庙，阈下石不可去，刻云"知吾心腹事，惟有宋曹彬。」武惠神之，下拜，烝尝加虔，石置龛中，并祀武惠。又田者得复瓦，修尺有一寸五分，博四寸，形如常瓦，独两层中空。枕之，值更辄鸣，怪而碎之。内篆「孔明行军枕」，字径寸。高平冯吏部养志时宰洛川，藏瓦之半。



