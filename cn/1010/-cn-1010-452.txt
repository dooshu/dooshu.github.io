郑刚中　赵子礼劝农回有诗和者盈轴然皆颂德诗非劝农也拟和二篇

山乡穷甿不知春，齿莽这种那复耘。

劝使一日临郊坰，曰尔父老尔勿宁。

勅书劝论因人情，要使秋稼如云平。

馈匀饮食烦厨兵，尔醉且饱其力耕。

麻麦荏菽非一名，农有农事毋虚称。

齿革羽毛上勿登，贳租但议颁殊恩。

知今无问阴雨晴，扎扎听尔耰锄鸣。

郑刚中

郑刚中　赵子礼劝农回有诗和者盈轴然皆颂德诗非劝农也拟和二篇

山田硗薄高低春，田者缘山嗔鸟耘。

惰农不趋林外坰，每以惮此求暂宁。

守出见之告以情，尔辈勿祖米价平。

官今不用农为兵，虽屡丰年自当耕。

醉饱酒食尔有名，田畯至喜非肇称。

众曰此亭公所登，愿当甘棠颂公恩。

祁祁之雨明日晴，听我吹豳击鼓鸣。

郑刚中

