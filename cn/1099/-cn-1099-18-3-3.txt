○送新復古之官臨江序 【 都綱】

我　太祖高皇帝、削平禍亂、混一區宇、制禮作樂、都綱之除授有何要事而公作序送之可見此時二教猶修百度惟貞誕宣人文稽古建官、庶職咸備、而尤注意于釋氏之教、且復設官以釐之。上率上承。葢將明其道。化其愚。啟其暗。通其窒碍。而納之于至善之域焉。永樂庚子冬、臨江之都綱缺。有以復古為薦者。遂得住持天寧講寺。將行中允吳公仲平相率搢紳大夫。詩以貺之。而属余以序。夫都綱之任。所以長率釋流。以宏其教宗。而講師之業。又所以宣明大覺。以會其指止?帚。兼是二職者。亦可謂難矣。復古廬陵人。自少善根宿植、神清秀朗勤勤焉嗜浮圖以為高、遂託跡方外、既若干年、即首京剎之座、粗衣菲食、謹持律戒、窮討秘義、晝夜不怠、造般若之奧、悅三觀之旨、體用不遺、內外相資、絕欲縱之愆、無惂誕之失、今而領都綱之任。專講師之席。將俾人崇其教。滌穢除累。通暗去碍。以同造夫大覺至善之域。上以陰祤日?王度。下以揚闡宗風。庶幾不負朝家崇獎之意。而于佛氏之道。亦重有光矣復古尚勉之。

