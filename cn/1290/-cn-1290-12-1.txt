1.鹤

〔二〕〔三〕〔四〕〔五〕

仙人之骐骥也。一说鹤，皬也，其羽白色，皬皬然也。一名仙客，一名胎仙。阳鸟而游于阴，行必依洲渚，止不集林木，秉金气依火精以生。有白者，有玄者，有黄者，有苍者，有灰者，总共数色。首至尾长三尺，首至足高三尺馀。喙碧绿色，长四寸。丹顶赤目，赤颊青脚，修颈高足，粗膝凋尾，皜衣玄裳，颈有黑带。雌雄相随如道士步斗之状，履迹而孕。又曰雄鸣上风，雌鸣下风，声交而孕，岁生数卵。四月雌鹤伏卵，雄往来为卫，见雌起则啄之，见人窥其卵则啄破而弃之。常以夜半鸣，声唳霄汉。雏鹤三年顶赤，七年翮具，十年十二时鸣，三十年鸣中律，舞应节，六十年藂毛生，泥不能污，一百六十年雌雄相视而孕，一千六百年形始定，饮而不食，乃胎生。大喉以吐故，长颈以纳新，能运任脉无死气于中，故多寿。一曰鹤为露禽，逢白露降，鸣而相警。即驯养于家者，亦多飞去。相鹤之法，隆鼻短口则少眠，高脚疏节则多力，露眼赤睛则视远，回翎亚膺则体轻，凤翼雀尾则善飞，龟背鳖腹则能产，轻前重后则善舞，洪髀纤指则能行，羽毛皓洁，举则高至，鸣则远。闻鹤以扬州吕四场者为佳，其声较他产者更觉清亮，举止耸秀，别有一番庄雅之态。别鹤胫黑鱼鳞纹，吕四产者绿色龟纹，相传为吕仙遗种。

〔附录〕鹤子草。当夏开花，形如飞鹤，嘴翅尾足无所不备，出南海，云是媚草。有双虫生蔓间，食其叶，久则蜕而为蝶，赤黄色。女子佩之，号为媚蝶，能致其夫怜爱。《草木状》

【诠释】

〔一〕鹤，系鹤科各种类鹤的总称。大型涉禽，外形象鹭和鹳。喙、翼和跗蹠颇长，但足趾甚短。常活动于水原水际或沼泽地带。言“鹤”多系指丹顶鹤，又名白鹤，属涉禽类鹤科。

〔二〕骐骥，谓乘骑。屈原《九章·惜往日》：“乘骐骥以驰骋兮。”又薛道衡《老氏碑》：“蜺裳鹤驾，往来紫府。”（紫府，仙府。）

〔三〕皬，白也。《史记·司马相如传》：“皬然白首。”皬皬，白的样子。何晏《景福殿赋》：“皬皬白鸟。”

〔四〕种类有玄鹤、辽鹤、白顶鹤、蓑衣鹤、冠鹤、白头鹤等。在我国有丹顶鹤、灰鹤、蓑羽鹤等数种。

〔五〕言鹤“履迹而孕”，及下言“声交而孕”、“相视而孕”，均系传说。

〔一〕

