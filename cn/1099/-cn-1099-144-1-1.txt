○戰船議 【 裁減戰船】

查得本部嘉靖六年、造完戰廵船八十四隻今年見造又一百四隻、其工食該本部措給、其物料會無者、該坐派蘇松等府徵解、查得六年修完船隻物料、先巳招商應付、今尚有四府未完、今年物料、各府通無解到照得咨內開稱巳及年分、損壞船又一百一十八隻該修造、未及年分損壞船六十三隻不久、捱及年分又該修造、其物料俱坐派蘇松等府、恐民力不堪、呈乞議處到部、照得南京內官監、供應器皿、及裝盛物料、神宮監司苑局等衙門、薑棚及薑牙竹簍等料、本部供應器皿、及修船物料例、俱坐派蘇松等府、約計銀十萬兩以上、見今累催、俱未完解、固由官吏違慢、亦由民貧。辦納不前其操江損壞戰廵船一百八十一隻若再坐派。深恐民力不堪。該司所慮、擬合議處、查得永樂年間、額設戰船、止一百三十一隻、宣德以後、漸增至三百一十九隻、至成化年間、止存一百四十隻、具載會典、當時不聞悞事。今乃增至四百隻、比永樂年間三倍有餘、宜量減其半。庶得少寬修造不至連年坐派。以重困疲民或謂其有備無患、操江船隻、不可輕減、臣等議得兵家之法。雖稱有備無患。尤當料敵度時。若強敵大盜出沒於江湖之間、必用水戰决勝。則戰船不得不多。若強敵大盜、或在比欲渡江而南、或在南欲渡江而比、則戰船止於廵邏把截。自不須多。葢敵一登岸戰船即皆無用故也况今四方寧靜、無強敵大盜之警、其出沒江上者、不過鹽徒小盜、若設戰廵船二百隻、加以府縣廵司等船固巳足用、其多餘戰廵等船、實係無用、縱有大盜卒起、兵部馬快等船不下四五百隻、亦可一時借用。不為無備。今乃以多餘無用之船。而連年坐派。以重困疲弊之民似為非計。又查得訢江口戰座廵哨等船、舊例五年一修、十年一造先年損壞、俱係操江官軍、自備物料修理、天順三年、該南京內守備題、會同外守備、并本部議將座船二隻、先儘舊料不敷之數、會有關支、會無買辦、動支官錢給還、戰船該用物料、以五分為率、二分官為出備三分原船官軍出備、會議題准、一向遵行、至成化二十年、該外守備奏、要將損壞船隻、止行南京工部修造本部備查題准事例具奏、仍准照舊、官二軍三、至成化二十三年、又該內外守備題、廵軍比操軍辛苦廵船損壞、要行南京工部修造、工部覆題備行本部查照、果無別議、將該用物料查會關支買辦、仍委官一員、嚴督龍江提舉司官吏匠作、及南京中軍都督府差撥官軍、與同原船、旗軍相兼、用工修造、本部既失於查照題准見行事例執奏、又失於查照原奏情節、乃將廵船並戰船通與修造、從此遂成故事、弘治十八年、又該本部奏准、將改造戰廵等船、會無物料、坐派直隸蘇松等府州縣辦解、沿襲至今、遂為定例、各船旗軍、因戰船損壞、俱本部修造、利害不切於彼。遂將戰船、視為官物、非止不加愛惜。甚或暗行作踐。往往不及年分。先巳攘壞捱及年分、則又移文本部修造。其弊巳久。臣等議得運糧官軍、勞苦萬狀運船損壞、尚與官停半、出銀修造、操江官軍、安逸巳甚戰舡損壞、反不出分文、止行本部修造、巳為不平。又致生戰船速壞之弊。深為未便、乞勑該部會同兵部計議、如臣等所議萬一可采、將戰廵船量留二百隻應用。其餘俱送龍江提舉司拆卸堆垛。候留用船隻損壞、即用修造。不敷料銀、或查照題准舊例、以五分為率、官二軍三、或比照運船事例、官軍停出、戰船既减。則修造自少。操軍知愛惜其船。則損壞必遲。修造益少。修造益少、則物料本部可辦。不必坐派各府。以重困疲民。事體似甚便益。

