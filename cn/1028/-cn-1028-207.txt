方岳　次韵徐宰集珠溪

瀑煮春风生意长，梅花吹雪入诗香。

夜寒记得僧房梦，修竹半窗云一床。

方岳

方岳　次韵徐宰集珠溪

山家凫鹜散平田，沙路云深屐屡穿。

半醉半醒寒食酒，欲晴欲雨杏花天。

春能酝藉如相识，柳自风流未肯眠。

野老不知诗思好，但言啼鸟亦欣然。

方岳

方岳　次韵徐宰集珠溪

僧不须敲饭后钟，自携茶去借松风。

斩新山色佛头绿，依旧桃花人面红。

春瓮贮冰摇玉螘，夜堂烘蜡缀钗虫。

山灵共欲留人住，新月隔溪烟雾蒙。







卷94

方岳

