【鼓琴歌】

〖一作鼓瑟歌。〗

〖《史记》曰：赵武灵王梦见处女鼓琴而歌《诗》曰云云。异日王饮酒乐。数言所梦。想见其状。吴广闻之。因夫人而内其女姓嬴孟姚也。孟姚甚有宠於王。是为惠後。〗

美人荧荧（荧荧《御览》写作{艹冗}。）兮颜若（《御览》若下有舜荦二字。）苕之荣。（《书钞》作生。）命乎命乎。（《列女传》作命兮命兮。《御览》写作命兮二字。）逢天时而生。（《史记》无此五字。《御览》同。）曾无（《列女传》作莫。）我嬴。（○《史记》赵世家。《列女传》七。《御览》五百七十。《诗纪前集》四。）

