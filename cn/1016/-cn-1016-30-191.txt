杨公远　四用韵十首

探梅时节近，春小已秋余。

饭足农家乐，年丰史笔书。

篱隈眠趼栗，池浅立舂锄。

对景閒吟句，风骚没笋蔬。

杨公远

杨公远　四用韵十首

朝市何曾梦，山林自结庐。

清幽无俗事，萧洒类僧居。

地锁苔痕润，池窥竹景痚。

每番新雨过，门外水成渠。

杨公远

杨公远　四用韵十首

朔风号万竅，冷色倍三分。

榾柮炉偏暖，茅柴酒易醺。

烘梅悭爱日，酿雪布彤云。

今是丰年瑞，吾侬政乐闻。

杨公远

杨公远　四用韵十首

小醉初醒后，冲寒作兴游。

宿云山顶散，残雪树根留。

檐溜悬冰柱，风威冻玉楼。

欲吟吟未稳，归拥地炉休。

杨公远

杨公远　四用韵十首

梦觉灯初烬，搔头谩短吟。

人生随宿分，世虑莫萦心。

霜结风声息，参横月影沈。

此时朝市客，争似卧家林。

杨公远

杨公远　四用韵十首

洗计人知否，无声诗句间。

高低烟树古，来往钩舟閒。

练挂千寻瀑，屏围几座山。

天涯无限景，只仗笔追还。

杨公远

杨公远　四用韵十首

卷起黄紬被，何消道放衙。

瓦盆常賏酒，雪水旋煎茶。

但得诗联稳，从教竹屋斜。

助侬高兴处，索笑共梅花。

杨公远

杨公远　四用韵十首

六出新裁就，漫空密又稀。

独行无鹤氅，冷卧有牛衣。

竹顶千钧重，梅添十倍肥。

品题输谢女，柳絮逐风飞。

杨公远

杨公远　四用韵十首

爱梅能独立，不与众芳同。

花賏香千斛，梢宠月一弓。

倚松还傍竹，洗雨更梳风。

和靖清吟后，题评愈不穷。

杨公远

杨公远　四用韵十首

因循身渐老，性懒谒王侯。

尝到新蓝尾，翻余旧历头。

春来虽可喜，岁去抑何愁。

桃板书联句，三平二满休。

杨公远

