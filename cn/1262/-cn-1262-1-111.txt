浙东银冶：

浙东银治，国初岁办二千八百七十余金，永乐时至七万七千五百五十余金，宣德时至八万七千五百八十余金，正统间减课止三万八千九百三十余金，景泰七年止一万六千零六十五金，天顺六年三万零四十八金，成化三年二万一千二百五十金，五年减一万零二百三十七金。弘治二年止一万零八百四十一金。见巡按御史畅亨疏中。



