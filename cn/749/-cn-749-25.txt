关咏


咏字永言。官屯田郎中，曾知湖州。庆历八年（1048），知通州。嘉祐八年（1063），太常少卿知泉州。改光禄卿、秘书监。

迷仙引

春阴霁。岸柳参差，袅袅金丝细。画阁昼眠莺唤起。烟光媚。燕燕双高，引愁人如醉。慵缓步，眉敛金铺倚。嘉景易失，懊恼韶光改。花空委。忍厌厌地。施朱粉，临鸾鉴，腻香销灭摧桃李。

独自个凝睇。暮云暗、遥山翠。天色无情，四远低垂淡如水。离恨托、征鸿寄。旋娇波、暗落相思泪。妆如洗。向高楼、日日春风里。悔凭兰、芳草人千里。







