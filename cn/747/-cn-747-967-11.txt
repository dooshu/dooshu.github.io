○请常参官拜扫给公券奏（开成四年二月门下省）

常参官寒食拜扫，令月七日延英面奏进止，令准往例给公券者。臣等谨检旧案，承常参官应为私事请假，外州往来给券牒。伏准太和八年八月十日敕厘革，应缘私事，并不许给公券。今臣等商量，惟寒食拜扫，著在令式，衔恩乘驿，用表哀荣。虔奉圣旨，重颁新令，其有拜扫不出府界，假内往来者，并不在给券限。

