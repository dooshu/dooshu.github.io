傅察　伯时往河东戏与廉夫分韵道相思之意三首

日月剧跳丸，暂别亦已久。

青山缭层巅，道里阻且右。

今晨登南楼。会此同志友。

思公聊北望，伫立但搔首。

秋风八月天，霁色明朝牖。

轩车何时来，迟尔一杯酒。

傅察

傅察　伯时往河东戏与廉夫分韵道相思之意三首

朝氛霁西山，晚日明仿佛。

遥怜太行上，陟巘眩可畏。

王侯眇小夫，中盘凌云气。

端如车公贤，谈笑出真味。

胡为久崎岖，使我重嘘。

王事有程期，来归惧其未。

傅察

傅察　伯时往河东戏与廉夫分韵道相思之意三首

之子何磊落，本是青云才。

委翅蓬蒿下，黧面垂髤{上髟下思}。

卜邻与我游，肝胆向人开。

酒酣遗世累，谑浪绝嫌猜。

西风换烦燠，四野无纤埃。

方当共临眺，公兮胡不来。

傅察

