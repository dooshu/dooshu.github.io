◎何尚之

尚之字彦德，叔度子。义熙中为临津令，武帝领征南将军，以为主簿，及受禅，以病废。少帝时为中书侍郎。文帝即位，为临川内史，入为黄门侍郎、尚书吏部郎、左卫将军，领太子中庶子，迁侍中、丹阳尹。徙祠部尚书，领国子祭酒，迁吏部尚书，进中书令、中护军，迁尚书右仆射，加散骑常侍，迁左仆射，转尚书令，领太子詹事。元凶弑立，进司空。孝武即位，复为尚书令，领吏部，迁侍中左光禄大夫，加特进，寻为开府仪同三司，复领中书令。大明四年卒，年七十九，赠司空，谥曰简穆，有集十卷。

