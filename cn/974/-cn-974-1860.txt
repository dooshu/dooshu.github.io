梅尧臣　太师杜公挽词五首

国佐三公进，师臣一品归。

接宾妄素贵，还绶远危机。

忆奉追尊册，当观副辂旗。

生荣人莫及，无恨掩泉扉。

梅尧臣

梅尧臣　太师杜公挽词五首

既老仍开国，因归得赐金。

念怀知主意，坚介见臣心。

笔札尚存纸，性情犹托吟。

向来门下客，东首泪盈襟。

梅尧臣

梅尧臣　太师杜公挽词五首

莫怪沾襟血，无由作吊宾。

故池归去雁，春信见何人。

已写虚堂影，犹镌守冢麟。

门生与旧吏，将立道傍珉。

梅尧臣

梅尧臣　太师杜公挽词五首

言为当代法，行不古人惭。

天子贵元老，史官传美谈。

名高汉亚相，学嗣晋征南。

有子即家宝，未尝金玉贪。

梅尧臣

梅尧臣　太师杜公挽词五首

见录寻常咏，亲装复手题。

言从永嘉後，重与建安齐。

自古难知己，孤生每择栖。

春风寄黄鸟，为向墓间啼。

梅尧臣

