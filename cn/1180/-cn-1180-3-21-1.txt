太祖


太祖皇帝，姓郭名威，邢州尧山人。仕汉为枢密副使，及隐帝遇害，将士拥而立之。建国号后周，在位三年而崩。





广顺元年，以监国即皇帝位，国号周。周主出汉宫宝器，悉毁之于庭，曰：“凡为帝王，安用此物！”

广顺，周太祖年号。太祖始初，太后诏以为监国，众军士就推拥即皇帝位。改国号后周，取前周武王，卜世三十，卜年八百的意。周主性疏财，不比李存勖钱财山积，不肯给军士。至汉宫中积聚宝器，必是古来贵重之物，周主不以为贵重而珍藏之，反尽出毁碎于殿庭。这不是吊誉沽名念头，只是不贵异物的意思。说道：“凡为帝王者，治世驭民为急，这宝器积于宫，有何关系！”亟毁碎之，无容爱惜也。周主此举，犹唐太宗焚珠玉锦绣殿前一样，重本轻末道理。





初，周主讨河中，已为人望所属。李榖时为转运使，周主数以微言讽之，榖但以人臣尽节为对，周主以是贤之。即位，首用为相。

周主起兵，以河东富强冠诸镇，先讨之。此时人心已有归意。其李榖正为转运使转运钱粮，周主于言语间微露监国就该即帝位了，有时有势，不失却机会，公以为何如。李榖只以为臣之道，君安则竭忠以事，君危则尽节以报，这是公所当为。周主听其语，愈信其为忠贤。至是即帝位，首推以为宰相。





