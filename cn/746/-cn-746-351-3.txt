卷351_3【酬韶州裴曹长使君寄道州吕八大使，因以见示二十韵一首】  柳宗元

金马尝齐入，铜鱼亦共颁。疑山看积翠，浈水想澄湾。

标榜同惊俗，清明两照奸。乘轺参孔仅，按节服侯狦。

贾傅辞宁切，虞童发未j。秉心方的的，腾口任àà。

圣理高悬象，爰书降罚锾。德风流海外，和气满人寰。

御魅恩犹贷，思贤泪自潸。在亡均寂寞，零落间惸鳏。

夙志随忧尽，残肌触瘴l。月光摇浅濑，风韵碎枯菅。

海俗衣犹卉，山夷髻不鬟。泥沙潜虺蜮，榛莽斗豺獌。

循省诚知惧，安排只自憪。食贫甘莽卤，被褐谢斓斒。

远物裁青罽，时珍馔白鹇。长捐楚客佩，未赐大夫环。

异政徒云仰，高踪不可攀。空劳慰憔悴，妍唱剧妖娴。

