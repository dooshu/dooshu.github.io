【娇女诗】

吾家有娇（《御览》或作好。事类赋同。）女。皎皎颇（《御览》或作常。或作娇女□。）白皙。小字为纨（《诗纪》作织。）素。口齿自清（类书残卷作青。）历。鬓（《御览》作髻。）发覆广额。双耳似连璧。明朝弄梳台。黛眉类扫迹。浓朱衍丹唇。黄吻澜漫赤。娇语若连琐。忿速乃明忄画。握笔利彤管。篆刻未期益。执书爱绨素。诵习矜所获。其姊（《诗纪》作娣。注。玉台作姊。《御览》误作始。）字惠（《御览》作蕙。）芳。面（《诗纪》作两。《御览》作眉。）目灿（玉台作粲。茶经、《御览》作粲。）如画。轻妆（玉台作庄。）喜楼（玉台作缕。）边。临镜忘纺绩。举觯拟京兆。立的成复易。玩弄眉颊间。剧兼机杼役。从容好赵舞。延袖象飞翮。上下弦柱际。文史辄卷襞。顾眄屏风画。如见已指レ。丹青日尘暗。明义为隐赜。驰鹜翔园林。果下（《御览》作草木。）皆生摘。红葩掇紫带。萍实骤抵掷。贪华（《御览》作走。事类赋同。）风雨中。倏忽（玉台作□申。）数百适。务蹑霜雪戏。重綦常累积。并心注肴馔。端坐理盘□。翰墨戢函（《诗纪》作闲。）按。相与数离逖。动为炉钲屈。屣履任之适。心为荼Η剧。（玉台、《诗纪》作上为荼菽据。茶经作茶Η剧。按荼、茶通。）吹嘘对鼎钅历。脂腻漫白袖。烟薰（玉台作勋。）染阿（玉台作珂。）锡。衣被皆重池。难与沈（玉台作次。）水碧。任其孺子意。羞受长者责。瞥闻当与杖。掩泪俱向壁。（○玉台新咏二。《诗纪》二十九。又陆羽茶经下引皙、历、画、摘、适、钅历六韵。古籍业残敦煌唐写本玉台新咏五六字。《御览》三百八十一引皙、历、璧、迹四韵。八百六十七引皙、历、画、摘、适、钅历六韵。事类赋茶赋注。）

