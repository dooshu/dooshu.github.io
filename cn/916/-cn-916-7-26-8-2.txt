【采菱曲二首】

〖《诗纪》云。以下三题艺文并作江淹。今从乐府。○逯按。渌水曲、秋风曲。宋本《类聚》作江洪。明刻作江淹。又采菱曲。宋、明本俱作江洪。《诗纪》误。〗

风生绿叶聚。波动紫茎开。含花复含实。正待佳人来。（○玉台新咏十。《类聚》八十二作采菱诗。《乐府诗集》五十一。《诗纪》九十一。）

白日有清风。轻云杂高树。忽然当此时。采菱复相遇。（○同上）

