方岳　热

脱巾无计避炎熇，安得长风上泬寥。

自浴寒泉眉子砚，时浇苍石胆瓶蕉。

老来转觉身为累，贫甚岂为山可樵。

坐想草亭新竹上，一林碎月玉翛翛。

方岳

方岳　热

借使长空插羽翰，人间无地着高寒。

一丘自作清凉国，两曜谁司赤白丸。

老去诗犹堪杖屦，快哉风亦懒衣冠。

贵人要与常人别，宝带围腰大耐官。

方岳

