◇敕王必令长史令（二十三年正月）

领长史王必，是吾披荆棘时吏也。忠能勤事，心如铁石，国之良吏也。蹉跌久未辟之。舍骐骥而弗乘，焉遑遑而更求哉？故教辟之。已署所宜，便以领长史，统事如故。（《魏志·武帝》注引《魏武故事》。又《御览》二百四十八，案：《魏志·杜袭传》有「释骐骥而不乘，焉皇皇而更索」二语，盖两令皆有此也。）

