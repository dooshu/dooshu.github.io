只怕死也无益


昔曾闻一笑枋云：一穷汉手提纸锭，叹曰：“此物硬一硬便好。”旁人笑曰：“纸锞无可硬之望，除非足下硬了去凑他。”又一则云：或问：“人生何处境地最乐？”对曰：“死境最乐。”问：“何以知之？”曰：“倘死境非最乐，何以凡入死境之人，绝无肯复生者？”此二说皆堪发噱。昨又闻一事：某甲贫甚，其戚死，往唁之，见馈冥镪者甚众，却步欲行。人问何故，曰：“将寻死也。”曰：“何故寻死？”曰：“吾此际生存，每向他人求借一文而不可得；死后想亦有馈我者，故欲试为之也。”此则或慨以出之者矣。





