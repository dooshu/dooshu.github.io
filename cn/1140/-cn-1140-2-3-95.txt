西湖看月歌【同会稽罗弘载】

客舍阶前湖水绿棹舟更向湖中宿两?苍烟皎月来万顷清光照幽独渡口微闻漱玉声楼头无复弹筝曲片云蜿蜒过南山望见仙人骑白鹿夜深风起何泠泠远山犹白近山青浮图层级真可数波心寒玉吐孤亭援琴欲鼔水仙操锺期既远谁为听狂呼不醒童仆睡惜哉酒尽双玉缾吁嗟明月古来有须照西湖杯在手可怜客久春芳歇阴雨三旬初见月荷叶田田渐作华今宵月下已思家漏残高枕日将出会有吴姬蚤浣纱赠关西杜苍舒兼怀李屺瞻孙豹人诸子

西冷桥畔日初低西京上客过招提眼中华岳森突兀湖干画舫从羁栖十年读书不射策负气论才?赤帻仲宣时赋从军行少陵老作诸侯客沧海长江正羽旗广陵游侠重相思好买吴姬住江侧醉倚淮南桂树枝【李孙皆陕人流寓广陵】

