○[B19A]论

元子天宝中，曾预燕於谏议大夫之坐。酒尽而无以续之，大夫叹曰：“谏议冗者，贫无以继酒，嗟哉！”元子醉中议之曰：“大夫颇能用一谋，令大夫尊重如侍中，威权等司隶，若何？”大夫问谋，对曰：“大夫得[B19A]婢一人，在人主左右，以[B19A]言为先讽则可。”“请有所说。”“大夫不闻古有邰侯，侯家得[B19A]婢，寐则[B19A]言，言则侯辄鞭之。如是一岁，婢[B19A]如故，侯无如婢何。有夷奴，每厌劳辱，寐则假[B19A]，其言似不怨主，而若忠信。侯闻问之，则曰素有[B19A]病，寐中[B19A]言，非所知也，引[B19A]婢自辨，词说云云。侯疑学婢，鞭之不止，髡之钳之，奴[B19A]愈甚。奴於是重窥侯意，先事[B19A]说，说侯之过，警以祸福，侯又无如奴何。客有知侯祸机，因[B19A]奴之先，扣侯门谏侯，侯以改遏免祸。侯纳客为上宾，复其奴，命曰[B19A]良氏，子孙世在於邰。大夫诚能学奴效婢，假[B19A]言以规谏人主，俾悔过追误，与天下如新，大夫见尊重，威权何止侍中、司隶？”大夫乃叹曰：“呜呼！吾谓今之士君子，曾不如邰侯夷奴邪！”

