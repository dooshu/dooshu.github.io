陆游　泛舟观桃花

花泾二月桃花发，霞照波心锦裹山。

说与东风直须惜，莫吹一片落人间。

陆游

陆游　泛舟观桃花

桃源只在镜湖中，影落清波十里红。

自别西川海棠後，初将烂醉答春风。

陆游

陆游　泛舟观桃花

种桃亦解比封君，世故纷纷寂不闻。

九转金丹应已熟。全家仙去隐红云。

陆游

陆游　泛舟观桃花

湖南小山花更多，不醉将如春色何！

钓得鲜鳞堪斫脍，任教微雨湿渔蓑。

陆游

陆游　泛舟观桃花

邻曲一生花里活，村翁疑是古遗民。

初来自被春留住，枉道当时为避秦。

陆游

