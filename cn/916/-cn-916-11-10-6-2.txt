【鸟妖诗】

〖南史曰：陈之将亡。有鸟一足。集其殿庭。以觜画地成文曰云云。解者以为独足盖指後主独行无众。茂草言荒秽也。隋承火运。草得火而後灰。及後主至长安。馆於都水台。所谓上高台当水开者。其言皆验。〗

独足上高台。茂（诗话作腐。）草变为灰。欲知我家处。朱门当（诗话作临。）水开。（○南史陈後主纪。诗话总龟四十七。《诗纪外集》四。）

