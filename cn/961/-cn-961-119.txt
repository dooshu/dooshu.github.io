黄庭坚　次韵崔伯易席上所赋因以赠行二首

迎新与送故，渠已不胜勤。

民卖腰间剑，公宽柱後文。

诸郎投赐沐，高会惜临分。

去国虽千里，分忧即近君。

黄庭坚

黄庭坚　次韵崔伯易席上所赋因以赠行二首

老惜交情别，追随车马勤。

临朝思共理，治郡复斯文。

讼息常休吏，民贫更劝分。

西湖十顷月，自比汉封君。

黄庭坚

