【宪将】


（宋）（路）提点刑狱公事别称。宋周密《齐东野语》卷一三《老苏族谱记》：“程正辅于坡为表弟，坡之南迁，时宰闻其先世之隙，遂以正辅为本路宪将，使之甘心焉。而正辅反笃中外之义，相与周旋之者甚至。坡诗往复倡和，中亦可概见矣。”宋苏轼《苏文忠公诗集》卷三九《闻正辅表兄将至以诗迎之》：“我兄清庙器，持节瘴海头。”清王文诰《苏文忠公诗编注集成总案》卷三九：“绍圣二年乙亥正月二日和寄罗浮邓守安、程之才按广州欲通问而未便也，候晋叔为先之。诰案：程之才字正辅……章惇、蔡卞以公与正辅有先世宿怨，特用为本路宪，使之甘心。提刑向驻韶州，公既过韶，正辅亦到任。二年正月按临五羊（广州），虽未通问，而正辅必至惠，诚难处事也。因话候晋叔致词，相与释憾。”





