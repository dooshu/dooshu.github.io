○定常参官不到罚钱奏

伏以朝廷之仪，义当祗肃。今者以手力资钱比俸禄旧罚，请准永泰元年八月敕为定。其一司之中，有三人以上是参官，其日并不到者，本司长官请罚一月手力资钱。其一月内三度不到者，虽每度有罚，亦准前罚一月资钱，每月仍便於左藏库折纳。其有久不朝，谒并假过百日以上者，望令本司录奏。如相容隐，台司访察弹奏，馀请依後敕处分。

