洪迈　次韵梦得见示长篇

雉驯不因媒，鸠暖自呼妇。

诗成桃李阴，知是霹雳手。

簿书我亦厌，丘壑渠自有。

却怜支离疏，饱食得薪槱。

俗夫尝世味，甘苦半哕呕。

知公超然处，心迹两无垢。

愁阴老芳物，虫鸟故相诱。

浪蕋费收拾，柔条可结揉。

岂无我辈人，一醉开笑口。

那知市门底，客倦枕两肘。

眼高可人稀，命蹇亨运偶。

平生愿热鞭，见谓余小友。

细观岂弟心，宜在帝左右。

却来尘埃中，寂寞对五柳。

鷇音藏鹄羽，正待荆鸡剖。

学政容窥谱，问字当载酒。

虚名翻误梦，恐坐箕与斗。

方诗终不称，永愧赋琼玖。

洪迈

洪迈　次韵梦得见示长篇

身閒收有味，吏傲俗不亲。

小窗据物表，扫尽心眼尘。

令尹垂珠玉，敲门唤行春。

作意向芳物，吾车曾未巾。

愁阴入病骨，鸠妇声亦嗔。

冥冥三日雨，桃李迹已陈。

空余深枝间，一一青子新。

穠芳殿春晚，犹堪慰佳辰。

酴醾晓妆靓，芍药醉脸匀。

白萼簪嫋嫋，凤枝倒粼粼。

言当呼短舞，抵掌回双颦。

年来得相从，稍觉安沉沦。

岂不挂俗事，察公极清睦眼中醉乡路，

风味良独醇。流光不容玩，

尺璧何尺珍。淳俗益可厌，

愿言勤问津。

洪迈

