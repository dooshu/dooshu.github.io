苏籀　访鹿田二首

隐士云凝北山麓，将军树竦碧崖寒。

乌犍户富犁千亩，苍簳梯空擢万竿。

荦荦马鞭贪快睹，森森僧席饫奇观。

未应泉石减天竺，自古英灵招考槃。

苏籀

苏籀　访鹿田二首

夕阳红晒稊生粉，晓露凝清栗脱蓬。

乐岁人并庞彘饱，高城地隔马牛风。

禽鼯天籁互鸣啭，林薄山屏竞蔚蓊。

採杞撷芎薪水暇，吾从庞老兴何穷。

苏籀

