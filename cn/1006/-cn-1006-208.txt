张嵲　七月二日大风作一昼夜方止土人去此风潮信也三首

风不终朝闻老氏，撼山今既一期余。

得非造化夸能事，要使人无尽信书。

张嵲

张嵲　七月二日大风作一昼夜方止土人去此风潮信也三首

后世新奇方竞出，难持古语对时云。

欲将老氏飘风语，刊剟还同火浣文。

张嵲

张嵲　七月二日大风作一昼夜方止土人去此风潮信也三首

风潮初见土人云，始愧鲰生泥昔言。

却以所经疑柱史，著书应只为中原。

张嵲

