艾性夫　解棋

两雄相持机不发，一着输先智相轧。

退守皆虞虎穴空，通和不肯鸿沟割。

危枰已属堕甑里，巧势争看强弩末。

疲思嘿嘿鬼神寂，密运茫茫天地阔。

悍鸡趁斗不暇哹，骏马争驰各忘秣。

砫禽睥睨欲高举，羋兔迷离思远脱。

死中求生背水阵，灰冷复焚余烛跋。

白登倏报沛公走，阏与俄闻赵师活。

傍观骇服算入妙，对局虚骄气方夺。

人生胜负何可期，生达难欺死诸葛。

推枰一笑拍阑干，满袖松风凉泼泼。

艾性夫

