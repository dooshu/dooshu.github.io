李居士赞





至人之心，如镜中影。挥斥万变，[一]动不离静。彼质我斤，挥风是骋。了物无二，皆为匠郢。[二]吾族贤老，名喧写真。貌图粉绘，生为垢尘。从白得衰，[三]与天为邻。默然不灭，长存此身。

[一]挥斥，犹纵横，见二十七卷注。



[二]《庄子》：“郢人垩漫其鼻端，若蝇翼，使匠石斫之。匠石运斤成风，听而斫之，尽垩而鼻不伤。”详见二卷注。



[三]嵇康《养生论》：“积损成衰，从衰得白，从白得老，从老得终。”





