【卫罗国王女配英灵凤歌】

〖洞玄本行经云。西方卫罗国王有女字曰配瑛。与凤共处。於是灵凤常以羽翼扇女面。後十二年中。女忽有胎。王意怪之。因斩凤头。埋著长林丘中。女後生女。名曰皇妃。王女思灵凤之游好。驾而临之长丘林中。歌曰云云。是凤郁然而生。抱女俱飞。迳入云中。〗

杳杳灵凤。绵绵长归。悠悠我思。永与愿违。万劫无期。何时来飞。（○诸真歌颂。《云笈七签》九十七。《诗纪外集》一。）

