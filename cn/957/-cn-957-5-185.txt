王柏　题墨梅

岁寒我与偶，独抱幽贞长。

笔下孤梢瘦，冰花纸上香。

王柏

王柏　题墨梅

笔头开造化，花外越精神。

偃蹇蟳龙表，新梢最可人。

王柏

王柏　题墨梅

冰蕤开雪颖，墨妙发孤香。

不袭逃禅印，枝头有异光。

王柏

王柏　题墨梅

穷冬天地闭，万物正雕残。

玉立清梢表，天然独耐寒。

王柏

王柏　题墨梅

胸中含静操，笔下走寒梢。

一见孤山客，清香尽拆苞。

王柏

王柏　题墨梅

素质天然静，清芬绕鼻根。

更於翘楚上，一笔起冰魂。

王柏

王柏　题墨梅

一枝横出晓，霜外数花开。

谁识生绡上，清香静处来。

王柏

