王洋　和伯氏韵赠王元明元明旧亲予叔行也今死於贼矣

十分佳处限长液，人在空明静□猜。

水北结茅真好去，袖中漫刺为谁来。

因嗟翳日尘凝榭，更吊沈枪卧绿苔。

多少平岗绕淮路，分明逐处是池台。

王洋

王洋　和伯氏韵赠王元明元明旧亲予叔行也今死於贼矣

野树霏烟不傍城，还知高士欲逃名。

倦投芒屦春随处，笑起孤帆潮又生。

曾宿客来门不掩，无心人住鸟忘情。

郊原盛事知多少，出郭当朝共眼明。

王洋

