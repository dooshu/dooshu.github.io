陈造　真州诸公语别

娇红烂紫正衔枚，不待王家羯鼓催。

佳客又冲新雨至，羁人未许片帆回。

自今寒食嗟无几，奈许闲愁拨孙开。

只拟分携乘醉去，为君领略十分杯。

陈造

陈造　真州诸公语别

屈指旧新雨，何人顾蓬莱。

骈车各鸱夷，良为老夫来。

古今漆投胶，不独数陈雷。

衮衮慰劳意，一杯复一杯。

索句不解工，何以写别怀。

敢惜吟髭折，柰此雨意催。

此会良姱嫮，此行重徘徊。

得无叶舟重，满载离愁回。

陈造

