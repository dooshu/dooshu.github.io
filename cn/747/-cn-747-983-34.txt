○对分利不平判

〈吴丙、王丁共有，纳课分利。丙云有，丁云掷日，知分所得无。〉

吴丙、王丁，均期叶契。鸡鸣求利，不惮孟轲之讥；马磨自资，更诛许靖之操。市道难固，财交易竭。竞斯升斗，颜宁厚於指；徇彼锥刀，魄无惭於碎璧。或陈其有，许以无厌；或掠以浮，称斯掷日。日有修短，关诸至期；利有盈虚，定乎宜分。理应各得，何假相尤？然质剂既未研详，刑名岂能悬断。更寻枝派，方悉根源。

