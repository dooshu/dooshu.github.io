○更赐于ν谥制

昔羽父为无骇请谥於鲁侯，而卫君亦自称公叔文子之迹，则考行必在於有司，赐谥或行於君命久矣。故致仕太子宾客燕国公于ν，祗奉三朝，横镇襄汉，虽便宜从事，难以法绳，而武毅立名，实为威克。来朝而後，亦既降心，敬以事君，明能知子。朕以礼存锡命，恩在展亲，考以虑深通敏之文，参用追悔前过之义，深诏执事，宜谥曰思。

