转女为男法

论曰：阳施阴化，所以有娠，遇三阴所会，多生女子。但怀娠三月，名曰始胎，血脉不流，象形而变。是时男女未定，故今于未满三月间，服药方术，转令生男也。其法以斧置妊妇床下，系刃向下，勿令人知。恐不信者，令待鸡抱卵时，根据此置窠下，一窠尽出雄鸡。此虽未试，亦不可不知。凡受胎三月，逐物变化。故古人立胎教，能令生子良善长寿，忠孝仁义，聪明无疾。盖须十月之内，常见好境象，无近邪僻，真良教也。如有触忤伤胎，治各有法。据徐之才逐月养胎伤胎等方，备则备矣，事烦少用，故不暇录。识者当自阅，今出安胎方如后。

转女为男法

