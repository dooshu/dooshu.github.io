【冬日诗】

严云（《诗纪》作风。）乱山起。（岁华纪丽作乱山。）白日欲还次。曛（《类聚》作重。）雾蔽穷天。夕阴晦寒地。烟霾有氛氲。精光无明异。风急野田空。饥禽稍相弃。含生共通闭。怀贤孰（《诗纪》作敦。）为利。天规（《诗纪》作窥。）苟平圆。宁得已偏媚。瀚（本集作写。万花谷作浣。《诗纪》作泻。）海有归潮。衰容不还稚。《类聚》作稚。）君今（《类聚》作令君。万花谷同。《初学记》作今君。）且安（万花谷作高。）歌。无念老方（《类聚》作将。）至。（○本集六。《诗纪》五十二。又《类聚》三引次、地、稚、至四韵。《初学记》三引次、地、稚、至四韵。岁华纪丽四引次一韵。万花谷後二作鲍照诗。引次、地、稚、至四韵。）

