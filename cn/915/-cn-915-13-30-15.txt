◇鸳鸯赋

卢姬小来事魏王，自有歌声足绕梁，何曾织锦，未肯挑桑，终归薄命，著罢空床。见鸳鸯之相学，还《奇支》眠而泪落。南阳渍粉不复看，京兆新眉遂懒约。况复双心并翼，驯狎池笼，浮波弄影，刷羽看风，刷羽看风，共飞檐瓦，全开魏宫，俱栖梓树，堪是韩冯。若乃韩寿欲婚，温峤愿妇，玉台不送，胡香未有，必见此之双飞，觉空床之难守。（《艺文类聚》九十二）

