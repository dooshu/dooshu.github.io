赵蕃　挽南涧先生三首

唐室文公裔，国朝桐树家。

学探和静蕴，文嗣一门华。

尚拟咨黄发，居成后白麻。

公身宁有憾，物论自兴嗟。

赵蕃

赵蕃　挽南涧先生三首

曾吕兼晁郑，吾州夙所尊。

流风嗟日远，耆旧赖公存。

见必询诗卷，闻仍置酒樽。

从今入州府，寂寞向谁门。

赵蕃

赵蕃　挽南涧先生三首

寂寞溪南路，于今忍重经。

东来待樽俎，南去哭丹青。

四裔传碑版，谁人作志铭。

屏山空矗矗，涧水暗泠泠。

【卷27】

赵蕃

