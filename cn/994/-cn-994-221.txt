吴芾　和陶归鸟

翩翩归鸟，投宿深林。

岂无所择，相彼遥岑。

厥有嘉树，可以托心。

虽逢赫日，终贮清阴。

吴芾

吴芾　和陶归鸟

翩翩归鸟，亦已倦飞。

平林在望，非此曷依。

是用敛翮，一意来归。

世网虽密，容或我遗。

吴芾

吴芾　和陶归鸟

翩翩归鸟，虑患徘徊。

四顾万里，独有故栖。

故栖来反，所愿已谐。

毋思寥廓，扰扰此怀。

吴芾

吴芾　和陶归鸟

翩翩归鸟，顾影萧条。

亦既休息，敛此风标。

仍遇俦匹，其鸣交交。

营巢虽苦，亦复亡功。

吴芾

