59　衞莊公再娶夫人非禮


衞世家：「莊公娶齊女爲夫人，而無子。又娶陳女爲夫人，生子早死。陳女女娣生完，完母死，莊公命夫人齊女子之。」下云「立爲太子」。詩邶風燕燕篇正義曰：「禮，諸侯不再娶，且莊姜仍在。左傳唯言『又娶於陳』，不言『爲夫人』。左傳言莊姜以爲己子，云『完母死』，亦非也。」

【全云】詩尚有戴嬀大歸之作，然則安在其死也？史公蓋未見毛傳。





