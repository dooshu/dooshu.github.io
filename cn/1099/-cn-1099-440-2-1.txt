○荅太倉王相公 【 相體】

自王給諫建議後、視篆而得予假、木嘗有也、講僚得給驛賜金幣、巳為異數、至于厪詔旨定期程、前此未有也、詞林贈別、曩時舉朝所爭盡此一篇中北海于當事有世誼又持公卿雅望故言之委曲平暢可以盡彼我□懷予于之此等文以其為一時之事不悉錄也采此一?以存梗槩耳上煩元宰、百年前有之、然不過片詞隻韻、若夫連篇盈軸、又親灑翰而贈之、前此未有也近世贈言、不過。誇詡遭遇、與夫悵別道故之詞、若夫談涉世之難、盡舉生平夷險榮苦悲歡夢覺之境以相告、而憂其相靡相忌前此未有也、語曰無言不酬無德不報、夫士之相與在相知心耳、言感則巳淺言酬言報則又淺雖然以吾師披腹心教我、我獨匿意隱情、無一言片詞相別夫乃以我為非人也、頃者吾師移書諸司、戒無輕言建儲事、須冬初併力廷諍、此背水陣法也、言不聽而諍、諍不巳而以去就決之、此如駿馬下坂、勢不可止、愚則以老師當以此事決去就不當以去就決此事也此事在持之堅定。而不在處之决裂。即如友朋相與過失相規。為勸解之詞則易。為決絕之詞則難。隋文帝曰、吾于高?匕火頁?勝兒子、比其去、冥然忘之人臣之不可以身要君如此。夫建儲大典。不出于上而決策于下、在人主必不安。處人主不安之勢。而過用其盛氣、嬰人主之逆鱗。而激之以不為。又激成宮闈騎虎之勢。而使不得不為。其為社稷計不完。今第宜從容委曲。反覆開導。延頸為太子死之意堅不可奪。而其氣彌平。其詞彌順。以俟上之裁決正魏公所謂此事當如出上意者幸而聽大善。不則請預教　皇長子。即兩皇子並出亦須明立等差。端今日之蒙養。正異日之倫序。儲雖未立固巳定矣。若二者皆不得請。然後以廷臣之上策為老師之退著。要之言者自言。且無及去就。去者雖去。亦無忘君國明決忠厚人臣皆合如此。而况受恩深重。禮絕羣僚者乎。謀事在人。成事在天。人臣不敢意其必成以為功亦不敢意其必不成以為名據事理。守典章。款款朴忠。正不須文聖經賢傳。如臨古法帖。一筆似。即一筆佳。全體似。即全體佳矣。是事也成。天下誰敢不服。是事也不成而諍、天下誰復不服從。此紛紛之說。皆當杜口。而十餘年來所由紛紛者亦請為老師略陳其槩、門生入官、獨見丁丑以後事、于時上成其勢。下成其名。天下議論乃始萌芽。至壬午之冬。而下之為議論者始勝。於時回邪屏斥。忠讜登用。人心國論。庶幾得其平。而排擊不巳。角立而爭。至乙酉之秋、而下之為議論者始敗。於是天下厭異同之議。習和衷之論。而其末勢乃至異者外。同者內。天下異同之論。乃復益起。至己丑之冬。而下之議論者復勝。則又排擊不巳。角。立而爭勝不巳。其勢必敗。敗不久其勢復勝同為異根異為同始大如風輪之持世。小如水車之激水。相循相軋。無窮巳時。故有勝有敗。互勝互敗。而未嘗得其平。譬之味然。非飴則苦藶也。譬之藥然。非烏附則大黃也。夫治病者不計虗實而輕以大寒下之輕以大熱補之。藥以治病。而反以為病。後來者治藥而巳未及治病也故寒熱之性。有勝有敗。互勝互敗。而血氣未嘗得其平。夫人吾人也。事吾事也。相與語是非耳。何仇何隙而成兩敵。血氣有餘。即為火病。病已。則復為血氣。天下紛紜。惟在考其實。修其本以服之。天下私耶。惟公以服之。天下偽耶。惟真公以服之。服之自佳。不必論是非勝負也。夫我一人耳。人且千百兩目。難以視眾鳥。一心難以應眾機。眾口難調。眾怨易結。善解結者當于結心、結根若除、諸妄自滅、切觀今之議論。因事而起者一二。因言而起者八九。就言而論。因章奏而起者一二因語言而起者八九以老師忠孝大誼、爝如日月、文章氣節、神識力量、天下推以為赤幟、而比遂見疑于悠悠之口、且昔之疑人在事後。而今之疑人在事先。此何故也。或以言入。或以言出。以言入者必有所傅會以見其親。以言出者。必有所增減以見其不黨。夫裁節文義。更易訓詁。即古人之言。誰不可疑者。兩喜溢美。兩怒溢惡。是開甲乙之論。成人我之嫌。此既傳聲。彼又躡影。聲影相傳。何所不至。處之之法。莫如大疏所謂不爭不講。而不爭不講者。不但不形于章奏。亦願致慎于口吻。名言可以解紛夫事待言明其味巳淺意因言晦其疑轉深古之慎言者身在事外則逃之玄虗身在事內則歸之功實問四方之水旱。考六曹之職掌。稽吏治之廢興。詢備邊之虗實一切是非毀譽。絕口不道。傳搆何由而起。議論何自而生。不但市虎可銷。抑且海鷗可狎。夫天下未嘗無事也。事之初起。往往甚小。因議而漸大。因爭而益大。事巳觀之又甚小故善處事者。大事當使之小。濃事當使之淡。漸小漸淡即漸無事矣此議不立。則彼機不生。後隙不開。即前嫌漸弭。譬之作文巳盡。必有問荅以為波瀾。若無波瀾。勢將自止。夫相猶的也射名者趨焉射利者趨焉相猶舟也順風者乘焉逆風者乘焉言法便者。言法不便者。皆有所挹取于我者也。何也言便者以附我為利言不便者以抗我為名欲名者得名。欲利者得利。而我獨受其弊。故謀國利用眾。持身利用獨用眾所以為勝而用獨所以為不敗此法乃開後來險人作用郤克破齊。王翦伐楚。用眾也。趙雲文鴦。出入萬眾。單鎗匹馬。所向無前。用獨也若使二人將數騎入堅陣左顧右盻則難以濟矣、眾之紛披。其勢必寡。與其用寡。不如用獨用獨之久勢必得眾我在是非得失之外。介然孤立。則在是非得失內者。皆來取衷。而我持其衡。我持其衡。則人輕而我重。我重而物自附矣內閣之有事權與得眾也以漸其失之也必以驟失而復得也又必以漸失吳君之吳也。若迫得之。則事又未可知也。大抵今日之事。上下兩難。然下紛易定。上隔難通。至公血誠天下斷無不服之理、惟夫中外相隔。上下不交。則雖有善者。無如之何。古人謂安有知政事。而數日不見天子者。况乃彌歲經年。不承音旨。下既無由接見。上又未盡聽覽。六部能題覆而不能使一。內閣能票擬而不能使下。公之此言乃騐于事後即不知大權將安歸乎自古基禍。往往在英明之主。而禍不見于英明之世。彼能以法繩下。其下凜凜懼以身試斧鉞。而以其家為撲滿。故猶愓而未即逞至于後世無前之英明有前之隔絕而為禍始大此如人之有痞疾也。膚之內。膜之外。鍼石藥餌之所不及。以肥甘奉之則邪日盛。以藥石攻之。則氣日虗奉之而不可繼則必攻攻之而不能克則又必奉之比侍老師、仰屋而歡煬竈、意念深矣、此類勢成如虎。未成如兔。摶兔者但患其窟穴深耳。獵師手一矢臂一鶻可伺隙而取也。戊子之役。則幾如摶虎。建旂鼓。聚卒徒。雖有千羣萬騎僅以當一矢一鶻之用。反以震驚山靈。蹈籍士馬。雖能取之。所損實多。不言則滿朝無一言者。一言即滿朝無不言者。言官之疏。既以同聲。救言官之疏。特出異例。上安得無疑。而輕外廷乎。凡攻君側之惡者。必上憑主斷下仗公論。而中乘其相疑之勢。董澤之蒲。不可勝計也。而不可以苟射也。不必得則不為。一為則不可不力。惟慎與果。乃可以濟。惟老師審圖之

