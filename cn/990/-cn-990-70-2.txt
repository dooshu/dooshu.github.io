孙翥　裴公亭二首

太行王屋群峰上，秦晋关河望处分。

猿鹤几年怀旧隐，乾坤百战重儒勋。

龙归洞府暮将雨，僧过浮桥晓度云。

万里中原无事日，不妨尊酒细论文。

孙翥

孙翥　裴公亭二首

风有亭台月有池，春深猿鹤喜追随。

水从王屋泉初旺，山过秦关势欲危。

仙乐静依林鸟奏，浮云轻伴海鸥迟。

斜阳不尽登临兴，远树微茫入酒旗。

孙子光

