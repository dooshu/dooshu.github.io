廖行之　又次韵三首

昔人逢秋每悲思，往往捧本骚人言。

安知四时皆足乐，但愿一切长无冤。

山林朝市等昔梦，荣悴开落俱陈根。

不如沉醉了万事，春兰秋菊谁能论。

廖行之

廖行之　又次韵三首

养禾欲雨稼欲晴，闵闵此事须天成。

湘田是处可穫稻，村酒纵饮无几萍。

老农欢喜自举白，俗士触缩谁飞英。

如今只合谋一醉，功名富贵从浮生。

廖行之

廖行之　又次韵三首

一年好景今露萤，试问谁濯沧浪缨。

随时动遭不事谤，洁己自觉太清生。

西风常次乐郊路，好酒不博当朝卿。

浩然十里马蹄疾，未到城门打鼓声。

廖行之

