○金諭德北征詩集序 【 北征扈從】

虜中所曰?耴震服春秋禱祀者漢武帝唐太宗　文皇帝亘古今以來惟有三耳惜當年侍從之臣未得相如子雲者為闡揚其盛也永樂八年春二月、　聖天子親駕北庭、御羣帥以統六師、問罪索虜、維時扈從之臣、妙選將相大臣、暨文武之士、右春坊右諭德兼翰林侍講金公幼孜、與學士胡公、庶子楊公、實在帷幄、秉代言之政、儼與戶部尚書夏公、時被命留北京、鑾輿之發、拜送于郊、見吾幼孜烏帽紹裘、腰弓服矢。馳馬於属車萬騎之中。莫不壯其志。而榮其行也。及　皇師滅虜而歸幼孜乃出示北征詩集、属予為序、余誦之凡若干首、道路之所經風氣之所接。山川關塞之所登覽。雲霞草木霜露晦明之景。與凡師徒之次。軍容之盛。既得以吐其奇氣。見之咏歌矣。至于沐道德之光。贊謀謨之密。親際風雲之會。而發揮乎敵愾之氣。詞雄句傑、富麗鏗鏘。有以遠揚天聲。如金鐘大鏞震乎寥廓之外而光前振後者、有非他人所得與也。故是編之作。非特寫一時榮遇而巳。葢將紀千載不朽之盛事而傳之無窮焉。幼孜之志。亦或在此乎。後之覽者、固將有得於斯文、敬序以弁其端、

