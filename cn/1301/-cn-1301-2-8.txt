为等第后久方及第



韦力仁赵蕃（并三年）黄颇刘綦（后二十一年）



论曰：孟轲言：「遇不遇，命也。」或曰：性能则命通。以此循彼，匪命従于性耶！若乃大者科级，小者等列，当其角逐文场，星驰解试，品第潜方于十哲，春闱断在于一鸣；奈何取舍之源，殆不踵此！或解元永黜，或高等寻休。黄颇以洪奥文章，蹉跎者一十三载；刘綦以平漫子弟，汨没者二十一年。温岐滥窜于白衣，罗隐负冤于丹桂。由斯言之，可谓命通性能，岂曰「性能命通」者欤！苟怫于是，何奸宄乱常不有之矣！



