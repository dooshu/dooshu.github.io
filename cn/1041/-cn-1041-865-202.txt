丘葵　田舍

久旱割丰穰，群童拾穗忙。

早炊留客饭，新酿唤翁尝。

庭上豆萁满，篱边蔬甲长。

腰镰砍草木，准拟撑欹桑。

丘葵

丘葵　田舍

乱后无鸡犬，昏到足蚋蚊。

有翁如老鹤，蹙頾说官军。

理谷为春种，鞭禾到夜分。

与儿再三话，衣食在辛勤。

丘葵

丘葵　田舍

片云头上黑，冻雨自西来。

促妇收余谷，呼童拾爨柴。

堆禾披草盖，移菜傍畦栽。

却忆翁年老，前村醉未回。

丘葵

丘葵　田舍

割余田有鹤，食罢案多蝇。

裒谷为秋赛。燃薪当夜灯。

老牛背觳{觳右换束}。爨妇髻鬅鬿。

应是无心问，朝家发与兴。

丘葵

