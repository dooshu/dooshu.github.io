86　氏於事則巫卜匠陶　乙氏爲商湯後


柳芳論氏族曰：「氏於事，則巫、乙、匠、陶。」按風俗通，「乙」當作「卜」。

【閻按】今風俗通義無，則王氏所見猶全本。

【集證】柳芳論載文苑英華。風俗通語見太平御覽三百六十四。廣韻「巫」字下引風俗通云：「氏於事，則巫、卜、陶、匠是也。」通志氏族略兩引風俗通，皆作「巫卜匠陶」。夾漈又云：「乙氏子姓，商湯字天乙，支孫因以王父字爲氏。」





