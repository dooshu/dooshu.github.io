司马光　春贴子词　皇后阁五首

种稑献新种，袆褕汗旧衣。

玉钩随步辇，行持采桑归。

司马光

司马光　春贴子词　皇后阁五首

樛木犹藏叶，夭桃未作花。

六宫歌逮下，四海咏宜家。

司马光

司马光　春贴子词　皇后阁五首

沟暖冰初断，窗晴雪半消。

馀寒不足畏，涂壁尽芳椒。

司马光

司马光　春贴子词　皇后阁五首

宝胜金幡巧斗功，彩花蜡燕扬和风。

玉盘翠苣映红蓼，捧案朝来献两宫。

司马光

司马光　春贴子词　皇后阁五首

春衣不用惠兰熏，领缘无烦刺乡文。

曾在蚕宫亲织紞，方知缕缕心辛勤。

司马光

