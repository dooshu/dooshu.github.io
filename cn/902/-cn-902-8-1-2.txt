其二 思群公

玄云流兮阊阖开，龙车驾兮神往（一作夜，一作仙）来。
灵猋发兮荡九垓（一作九坛），绪飔横兮相徘徊。
索琼浆兮进玉醴，蕙肴陈兮兰席启。
神恍恍兮栗予体，左徐侯兮右吴黄。
震天鼓兮扬熛芒，止桂旌（一作旗）兮登玉堂。
前后睐兮轶曼光，鞭飞廉兮御丰隆。
叩天门兮道苍龙，日旦旦兮月融融。
三江远兮木叶落，思群公兮悲风作。
巫咸进兮筳篿告，空山静兮深鬼哭。

