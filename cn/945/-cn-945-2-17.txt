次韵和钱少卿早春对景有怀诸学士

草树欣欣暖律回谢家池沼冻纹开晴天独向高台望春色先从上苑来且待郢人歌白雪莫听羌笛怨残梅乞逢休沐便须去引满何曾诉玉盃

合门廖舍人知袁州【舍人故连州刺史凝之子凝与弟融皆擅诗名於江表】

駸駸五马动征尘太守风流世絶伦身事汉庭为小相家传楚国是骚人烟波莫叹重湖远桑梓仍将别墅邻麦穗微黄稻苗緑朱轓入境便行春

