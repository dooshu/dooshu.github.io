【麦李诗】

青玉冠西（《白帖》作四。）海。碧石（《白帖》作肤。）弥（《白帖》作充。）外区。化为中园（《白帖》作国。）实。其下成路（《白帖》作蹊。）衢。在先良足贵。因小邈难逾。色润房（文苑作方。）陵缥。味夺寒水（《白帖》作山。）朱。摘持欲以献。尚食且踟蹰。（○《初学记》二十八作咏李。文苑英华三百二十六。《诗纪》七十四。又《类聚》八十六作咏李诗。引区、衢、朱三韵。《白帖》三十作沈约诗。引区、衢、朱三韵。）

