◎醉公子

"门外︵儿吠，知是萧郎至。划袜下香阶，冤家今夜醉。 扶得入罗帏。不肯脱罗衣。醉则从他醉，还胜独睡时。"此唐人词也。前辈谓读此可悟诗法。或以问韩子苍，子苍曰"只是转折多。且如喜其至是一转也，而苦其今夜醉又是一转。入罗帏是一转矣，而不肯脱罗衣又是一转。後二句自家开释又是一转。直是赋尽醉公子也。"［怀古录］

