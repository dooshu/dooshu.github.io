○罢尚书左仆射刘晏领使诏

东都河南江淮山南东等道转运租庸青苗盐铁等使尚书左仆射刘晏，顷以兵车未息，权立使名，久勤元老，集我庶务，悉心瘁力，垂二十年。朕以征税多门，乡邑凋耗，听於群议，思有变更。将置时和之理，宜复有司之制，晏所领使宜停。天下钱谷，委金部仓部中书门下拣两司郎官，准格式调掌。

