○破镜飞上天赋（以“青天流魄，玉户失颜”为韵）

何新月之婵娟，如破镜之上天。微茫而桂树犹短，仿佛而菱花不全。皓色减去，清光独悬。谓是云非，开玉匣而长在；自无而有，指金波而未圆。象则凌虚，名何责实。伊酷似其素影，若同分於丽质。莫测潜化，空惊迥出。怜此夕以孤飞，念谁家而暗失。况夫微明海ㄛ，远挂关山。感重轮而易缺，思ひ带而莫攀。娥掩色，ㄥ女分颜。意迢递而难明，半生象外；岂别离之可赠，馀在人间。霁景澄寂，寥凝碧。匪回辉而照胆，徒向晦而沦魄。洞房未掩，过台上而不归；斜汉欲低，入窗中而犹隔。亦何辨夫於火化，骘彼阴灵。比孤光於白，喻片影之铜青。遥空绚练，远色晶荧。爽气共浮，岂彩霞之能掩；芳尘不到，非素手之所经。观夫渐倚上元，迫於下土。瞻吴牛之罢喘，对孤鸾之欲舞。征碎质以委地，有方辉而竟户。哉生之后，从一气以裁成；埋照之时，岂五金而能补。正当残夜，偏称高秋。含烟不隐，泛水如流。苟孕明於真宰，非禀质於人谋。似逃秦殿，聊上庾楼。疑熠熠以从革，类纤纤以若钩。异彼妆奁，掩兹游烛。方应候以戏珠，不鉴容以销玉。坐惜云曙，行愁漏促。晕犹未合，无陈方士之灰；点不可磨，空负先生之局。

