王大烈


大烈，晋江人。嘉定四年（1211）进士。

鹊桥仙

寿宗女

银潢流派，嫦娥出世。正是麦秋天气。荧煌一点寿星明，又恰向、今宵呈瑞。

佳儿龙跳，荣封迩止。试问遐龄知几。从今旋数一千年，待足了、依前数起。

蓦山溪

寿生女

东风吹物，渐入韶华媚。和气散千门，更灵鹊、前村报喜。月宫仙子，昨夜下瑶如，人传道，诞兰房，喜把金盆洗。

中郎传业，此事今如意。遥想画堂中，有葱葱，云烟滃瑞。休言前日，玉燕不来投，看释氏，到明年，又送麒麟至。







