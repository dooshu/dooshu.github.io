【七夕诗】

白露月下团。（《类聚》作圆。文苑同。又注云。一作团。）秋风（文苑作气。）枝上鲜。瑶台含（玉台作函。岁时杂咏作涵。）碧雾。罗（玉台作琼。岁时杂咏作绣。文苑云。一作翠。）幕生紫烟。妙会非绮节。佳期乃凉（玉台作良。）年。玉壶承（文苑作并。注云。一作承。）夜急。兰膏依晓煎。昔悲汉（玉台作时悲。）难越。今伤河（玉台作何。）易旋。怨咽双断念。（文苑作目。玉台、岁时杂咏作念断。）凄悼（玉台作草。岁时杂咏作别。文苑作切。又注云。《初学记》作到。《诗纪》云。一作切。）两情悬。（○玉台新咏七。《类聚》四。古今岁时杂咏二十五。文苑英华百五十八。《诗纪》六十五。）

