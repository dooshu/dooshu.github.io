○请慎选县令奏

有国通规，无先擢士。论选既当，纲纪必陈。而县令字人，最亲理道。若宰大邑，难用小才。一同皆系於惨舒，百姓咸关於利病。实赖勤恪，以恤孤。吏若不臧，人当受弊。近年铨司注拟，藩府荐论，只循资历而行，不以年颜为念。且少年宰邑，鲜有廉勤。不执公方，惟贪娱乐。以臣愚见，凡朝廷选亲人之官，年未三十，请不授县令。少年授任，必虑因循。

卢振

振，汉乾二年官右补阙。

