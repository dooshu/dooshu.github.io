释智圆　孤山诗三首

楼阁压危碧，山根疑有鳌。

隔湖千嶂断，出水一峰高。

岩冷秋空月，林清雪夜猱。

伊余绝羁束，长得恣游遨。

释智圆

释智圆　孤山诗三首

四绝尘埃路，孤山景实孤。

危巅侵迥汉，汉色浸平湖。

古塔名支佛，新泉号仆夫。

王维在何处，奇迹更堪图。

释智圆

释智圆　孤山诗三首

仙贪湖西见，湖西景有馀。

春融迎晓日，秋碧祂空虚。

竹荫高僧塔，云迷处士居。

史迁今若在，此处合藏书。

释智圆

