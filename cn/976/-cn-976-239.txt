强至　九日二首

去岁重阳踏路尘，异乡今日恨还新。

如何佳节长为客，却恐黄花解笑人。

强饮破愁为乐酒，自怜多病足情身。

龙山旧事知难问，千载相期属此辰。

强至

强至　九日二首

渐老襟怀已足悲，登高节物可无诗。

秋声飒爽侵蓬鬓，晚意萧条伴菊枝。

故里江山寻好处，重阳樽酒负当时。

天边鸿雁随南望，忆弟双眸泪欲垂。

强至

