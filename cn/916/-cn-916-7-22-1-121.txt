【被幽述志诗】

〖五言〗

〖广弘明集曰：梁简文於幽絷中援笔自序云。有梁正士。兰陵萧纲。立身行己。终始若一。风雨如晦。鸡鸣不已。非欺暗室。岂沈三光。数至於此。命也如何。又为《诗》曰云云。十月弑於水福省。年四十九。崩时太清五年也。〗

□（广弘明集作恍。）忽烟霞散。飕《风□》松柏阴。幽山白杨古。野路黄尘深。终无千月命。安用九丹金。阙里长芜没。苍天空照心。（○广弘明集三十。《诗纪》六十九。）

