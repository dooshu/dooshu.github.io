○谢加授通议大夫表

臣峤言：伏奉恩制，加臣通议大夫守成均祭酒兼检校文昌左丞，馀如故。荣过望表，庆溢身涯，荷宠恩，蹈冰临，臣峤中谢。臣燕雀之羽，多谢于飞翻；蜉蝣之衣，久惭於忝窃。属秦人望幸，虞帝卜征，万骑时巡，不陪游於渭北；四关留镇，独延欷於周南：劬劳异羁勺之臣，宠渥均庙堂之士。燕弱黍，分隔於阳和；楚塞轻茅，遂承于雨露：仰平分而载跃，抚留滞而成欢。惠重邱山，徒深于舞；身轻粪壤，岂议於答酬？无任喜戴惭惶之至，谨附某官奉表陈谢以闻。

