○授李е太子左庶子制

门下：银青光禄大夫前行给事中上柱国陇西县开国公李е，德崇业广，多识前言，究典坟之至精，考礼乐之所极。时有著述，赡而不流，其在家邦，率由忠俭。历位要重，秉兹谅直，久以病免，澹然自居，混冥元和，屏绝外务。每制度未决，质文或差，常奕处正大议，冠诸宗室。储宫综事，可谓优闲，岂迫以朝议，且颁其禄赐。烦於赞相，寄在亲贤。可行太子左庶子，散官勋封如故。主者施行。

