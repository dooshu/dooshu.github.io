刘克庄　湘中口占四首

少年裘马事清狂，晚看梅花天瘴乡。

一任海风吹面黑，免教人谤作何郎。

刘克庄

刘克庄　湘中口占四首

船头吹火卢仝婢，马后肩书颖士奴。

安得世间名画手，写予出岭泛湘图。

刘克庄

刘克庄　湘中口占四首

江边金碧谩层层，户口稀疏塔庙增。

楚俗不知黄面老，家家香火事湘僧。

刘克庄

刘克庄　湘中口占四首

津吏沙边立指呼，放船出锁要州符。

书生行李堪抽点，薏苡明珠一例无。

刘克庄

