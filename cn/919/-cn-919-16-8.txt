眼叙论

夫眼者，五脏之精明，一生之至宝，如天之有日月，其可不保护之?然骨之精为瞳子，属肾；筋之精为黑眼，属肝；血之精为络果，属心；气之精为白眼，属肺；肉之精为约束，属脾，裹撷筋骨血气之精，与脉并为系，系上属于脑，后出于项中。故六氵㸒外伤，五脏内郁，饮食房室，远视悲泣，抄写雕镂，刺绣博奕，不避烟尘，刺血发汗，皆能病目。故方论有五轮八廓、内外障等，各各不同，尤当分其所因，及脏腑阴阳，不可混滥。如目决其面者，为兑 ，属少阳；近鼻上为外 ，属太阳；下为内 ，属阳明。赤脉从上下者，太阳病；从下上，阳明病；从外走内者，少阳病，此三阳病，不可混也。睛色赤，病在心；色白，病在肺；色青，病在肝；色黑，病在肾；色黄芪，病在脾；色不可名者，病在胃中。此五脏三阳病，不可混也。仍叙三因于后。

