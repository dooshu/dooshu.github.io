答廉宪胡公邦奇


辱别教云云，深荷至爱。前王操江亦曾以尊意告仆，而仆不以为虑。盖仆素以至诚待人，绝不虞人之伤己。至于近日之事，则反噬出于门墙，怨敌发于知厚，又适出常理之外，无所容于防也。古云：“宁人负我，无我负人。”况冤亲平等，悉归幻妄。今转盼之间，已成陈迹矣，何足挂之怀抱乎！然感念厚意，中心藏之。





