○观世音像赞（并序）

孟冬十月旬有三日，我皇帝降诞之辰也。百灵会祉，万方集庆。於是检校刑部尚书左羽林大将军纪国公臣高，与一二军吏稽首言曰：窃稽首冥，赜乎至精，道本无二，圣惟归一。超於物则拯拔群迷，现於时则亭育众品。电绕之与夜明也，岂其ㄈ欤？惟圣表圣，唐哉皇哉。请以真如之像，延景洪福。粹容留霍，神变烛耀。四天周回，八部围绕。信足以上旌至德，下摅至诚，臣哉邻哉，敢为赞曰。

道本一兮圣无二，灵相炳兮我身是。状至圣兮昭至尊，叩帝阍兮Р天门。福穰穰兮委如山。

