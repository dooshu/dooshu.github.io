【长水童谣】

〖神异传曰：由拳县。秦时长水县也。始皇时。县有童谣曰云云。有老妪闻之忧惧。旦往窥城门。门侍欲缚之。妪言其故。妪去後。门侍杀犬。以血涂门。忽有大水。长欲没县。主簿令干（此字待考，昆阳子记。）入白令。令见干曰：何忽作鱼。干又曰：明府亦作鱼。遂乃沦陷为谷矣。因目长水、城水曰谷水矣。〗

城门当有血。城没陷为湖。（《搜神记》作城门有血。城常陷没为湖。《初学记》同。○《搜神记》十三。《水经注》沔水注。《初学记》十、《御览》六十六并引干宝《搜神记》。）

