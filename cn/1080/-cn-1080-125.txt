●大明會典卷之一百二十六

鎮戍一

將領上

凡天下要害地方、皆設官統兵鎮戌。其總鎮一方者、曰鎮守。守一路者、曰分守。獨守一堡一城者、曰守備。與主將同守一城者、曰協守。又有提督、提調、巡視、備禦、領班、備倭等名。各因事異職焉。其總鎮、或掛將軍印、或不掛印、皆曰總兵。次曰副總兵。又次曰參將。又次曰遊擊將軍。舊於公侯伯都督指揮等官內、推舉充任。其鎮守內臣。自永樂初、出鎮遼東開原及山西等處。自後各邊、以次添設。而鎮守之下、又有分守、守備、監鎗諸內臣。嘉靖十七年、令鎮守內臣、原不係

太祖定制。次第裁革。十八年、盡數取回。于是邊政肅清。軍民稱便。今以見設鎮守等官、備列于後薊州鎮

鎮守一衛

鎮

守總兵官★舊設。隆慶二年、改為總理練兵事務、兼鎮守。駐三屯營。今仍舊☆

協守三員

東路副總兵★隆慶三年添設。駐劄建昌營。管理燕河營、臺頭營、石門寨、山海關、四路☆

中路副總兵★萬曆四年、將三屯右營遊擊改設。與東西二路協守。俱給關防。駐劄□屯營。帶管馬蘭谷、松棚谷、喜峰口、太平寨、四路☆

西路副總兵★隆慶三年添設。駐劄石匣營。管理牆子嶺、曹家寨、古北口、石塘嶺、四路☆

分守十一員

通州參將★舊係守備。嘉靖三十一年革。添設副總兵。後又革。改設參將。所屬、張家灣守備☆

山海關參將★舊係守備。嘉靖二十八年設遊擊。隆慶三年裁革。改設參將、駐劄本關☆

石門寨參將★舊係遊擊。嘉靖三十六年改設。令與燕河營參將分守地方。所屬、黃土嶺、大毛山、義院口、三提調☆

燕河營參將★舊設。所屬、冷口、桃林口、二提調☆

臺頭營參將★隆慶三年、將永平遊擊、改設參將。移駐臺頭。所屬、界嶺口、青山口、二提調☆

太平寨參將★舊有參將。裁革。後設灤陽營參將。太平寨設遊擊。嘉靖六年、復添設。將灤陽參將、仍歸太平寨。所屬、擦崖子、榆木嶺、二提調☆

馬蘭谷參將★舊設。後改遊擊。嘉靖間、革遊擊。將鯰魚口參將、歸馬蘭谷。所屬、大安口、將軍關、黃崖口、寬佃谷、四提調☆

牆子嶺參將★嘉靖三十一年設。所屬、牆子嶺、鎮虜關、二提調☆

古北口參將★嘉靖十七年設。所屬、司馬臺、潮河川、二提調☆

石塘嶺參將★嘉靖三十一年設。所屬、白馬關、大水峪、二提調☆

喜峰口參將★舊係守備。萬曆二年、以屬夷進貢孔道、改設參將。所屬、董家口、李家谷、二提調☆

遊擊將軍六員★舊有密雲、遵化、三屯、三輜重營遊擊。俱萬曆十一年革☆

總督下右營★嘉靖四十二年設。駐劄密雲城☆

遵化左營★嘉靖四十二年設。駐遵化城、巡撫標下領兵馬☆

總兵下左營★嘉靖四十二年設。管本營標兵、駐三屯☆

松棚谷★隆慶二年設。所屬、羅文谷、洪山口、龍井兒、三提調☆

曹家寨★嘉靖三十一年設☆

大水峪★嘉靖三十一年設。上六員、各給旗牌三面副☆

統領南兵遊擊將軍三員

中路★駐劄馬松☆

東路★駐劄建昌☆

西路★駐劄石匣、俱隆慶六年設☆

領班遊擊將軍七員

統領天津春班官軍

寧山春班官軍

通津春班官軍★防邊回日、駐通州☆

德州春班官軍

天津秋班官軍

德州秋班官軍

瀋陽津秋班官軍★以上七員、原俱係大寧都司。萬曆三年、改為遊擊。仍舊領班。防邊回日、各駐本班軍衛所地方操練☆

坐營官八員

總督中軍副總兵★隆慶二年設。駐劄密雲。管傳宣號令事務☆

總兵中軍官★嘉靖三十三年設。駐劄三屯營☆

建昌營坐營官★萬曆元年設☆

石匣車營

振武車營★駐密雲☆

漢兒莊車營

遵化右車營★以上四員、舊係遊擊。萬曆十年、改操練步兵☆

灤陽車營★萬曆十一年。因裁革寧夏客兵、新募三千土著設☆

守備八員★舊有三河霸州守備。萬曆八年革☆

薊州城地方★先經裁革。嘉靖三十八年復設☆

舊霸州地方★萬曆八年革。十三年復設☆

遵化城地方★先經裁革。嘉靖三十八年復設。今與永平城、各管轄衛所、關防門禁、緝捕盜賊☆

密雲城地方★嘉靖四十年設☆

永平城地方★先經裁革。嘉靖三十八年復設☆

三屯營地方★隆慶二年設☆

崔黃口地方★舊委操守。嘉靖四十一年、改設守備。統領寶坻等四縣民壯、武清等二衛軍餘、上至河西務、下至丁字沽、巡哨。萬曆三年題准、漕河東西一帶、並楊村、河西務、盡屬管轄☆

張家灣地方★嘉靖四十三年、設備禦。萬曆三年、改守備☆

把總一員

密雲管河★萬曆元年添設☆

提調官二十六員

黑谷關★舊係守備。嘉靖四十年、改設為曹家寨。萬曆四年、改駐黑谷關☆

吉家莊口關★萬曆元年添設☆

司馬臺★嘉靖三十六年、設為古北口。萬曆四年、改駐司馬臺☆

潮河川關★嘉靖三十六年設☆

寬佃谷口關

義院口關

界嶺口關

擦崖子關

桃林口關

羅文谷關

大安口關

將軍關★舊為將軍石。萬曆四年改☆

牆子嶺關

白馬關

大水谷關★舊為石塘嶺。萬曆四年改☆

黃土嶺關★舊為一片石。萬曆四年改☆

大毛山嶺關

青山口關

冷口關

榆木嶺關

董家口關

洪山口關

黃崖口關

龍井兒關

李家谷★萬曆四年、添設於喜峰□、管各路操賞事宜☆

鎮虜關★以上、舊多係該鎮委用把總。嘉靖七年後、照例疏名具奏、推用提調☆

昌平鎮

鎮守一員

鎮守總兵★舊有副總兵。又有武臣提督。嘉靖三十八年、裁副總兵。以提督改為鎮守總兵。駐昌平城。聽總督節制。其天壽山、鞏華城、黃花鎮、居庸關、一帶參遊守備。西自鎮邊城、東至渤海所、各關隘。俱屬統領。今各鎮邊軍入衛不干與☆

分守三員

居庸關參將★舊係分守。嘉靖四十三年、改參府。所屬、石峽峪、灰嶺口、八達營、三守備☆

黃花鎮參將★舊設。嘉靖間、令移駐渤海所防禦。其渤海所守備。照舊移駐黃花鎮。與內守備、同城居住。黃花鎮邊務、仍聽參將督理。所屬、慕田谷提調。黃花鎮守備☆

橫嶺口參將★嘉靖三十二年添設。駐鎮邊城。嘉靖四十五年、移駐橫嶺口。所屬、鎮邊城、白羊口、二守備☆

遊擊將軍二員

總兵標下★嘉靖四十二年設☆

右騎營★原係鞏華城遊擊。萬曆四年、改駐昌平、統馬兵☆

坐營官三員

左車營★萬曆十年、以永安營遊擊改。駐昌平☆

右車營★萬曆十年、以白羊口遊擊改。仍駐

本處☆

昌平總兵下★嘉靖四十三年、設永安營坐營。萬曆二年、改總兵下中軍、傳宣號令☆

守備十員

鞏華城★萬曆元年、設昌平管河把總。四年、改為守備。令不妨原務、兼守城池☆

天壽山★舊設☆

涿州城★舊設☆

懷柔★隆慶二年設☆

黃花鎮★舊設☆

灰嶺口★隆慶五年設☆

白羊口★舊設☆

鎮邊城★原設駐橫嶺口。嘉靖四十五年、移駐鎮邊城☆

石峽峪★隆慶二年添設☆

八達嶺★舊係把總。駐居庸關。嘉靖四十三年、改為守備。移駐八達嶺☆

提調官一員★舊有長峪城。萬曆八年革☆

慕口峪關★舊名渤海所。萬曆四年改設☆

遼東

鎮守一員

征虜前將軍總兵官★舊設。駐劄廣寧。隆慶元年、令冬月、移駐河東遼陽適中地方、調度防禦、應援海州瀋陽☆

協守一員

遼陽副總兵★舊係分守。嘉靖四十五年、改為協守。節制開原海州險山瀋陽等處。駐劄本城。所轄、參遊守備、共二十二員。開原海蓋有警、徑自策應☆

分守五員

開原等處參將★此下俱舊設。嘉靖四十二年、以鎮守總兵駐遠、不能應援開原海蓋。令開原海蓋二參將、聽遼陽副總兵調遣。隆慶五年、令防冬、駐劄中固、兼防南北。無事、仍駐開原☆

錦義右參將★駐劄義州☆

海蓋右參將★舊係備禦。駐西平堡。嘉靖三十九年、令仍回海州駐劄。專管海蓋地方、并東昌、東勝、二堡☆

寧遠左參將★駐劄本城☆

寬奠堡參將★嘉靖四十三年、設險山參將、分守鎮東等一十三處。萬曆元年、改設☆

遊擊將軍八員

前屯★嘉靖四十一年添設。兼管沙河、東關、二城。錦州、新興、黑莊窠、等堡。駐劄中後所☆

廣寧左營★嘉靖十六年、設廣寧遊擊。令駐廣寧。管遼河迤西、直抵山海關。萬曆元年、添右營。此改為左營☆

廣寧右營★萬曆元年添設。如寧前修邊、即領兵在彼防工。有警、與彼中參遊、相機防勦☆

車營★隆慶三年添設。兼管營田事。駐劄三安堡☆

鎮武堡★嘉靖四十一年、以三岔河至盤山等處、切近虜穴。添設。兼管沙嶺、西寧、西興、盤山、等處。所轄、備禦提調、俱聽統攝☆

瀋陽★舊設。聽遼陽副總兵調遣。隆慶元年、改長營堡。屬瀋陽管理。又令移駐平虜堡防守☆

領兵入衛★舊設。駐劄廣寧☆

鐵嶺★萬曆八年添設☆

守備五員★舊有管理開原馬市。今裁革☆

靉陽等處★此下俱舊設☆

錦州城

金州城

鎮靜堡★舊隸廣寧備禦。嘉靖三十九年、以統束遙制不便、添設☆

清河堡★舊係提調。嘉靖四十一年改設☆

坐營中軍官一員

廣寧★嘉靖四十二年添設☆

備禦十九員

前屯城★此下俱舊設☆

大清堡★萬曆三年、自義州移駐☆

寧遠城

廣寧城

東昌堡★萬曆三年、自海州移駐☆

汎河城

懿路城

鎮西堡★舊駐鐵嶺城☆

中固城

開原城★兼管馬市☆

蒲河城

撫順城

瀋陽城★隆慶元年、以長營堡屬管。初與遊擊同住一城。今移平虜堡防守☆

西平堡★嘉靖三十九年添設。專管三岔河迤西、西平、西寧、西興、鎮武、四堡☆

長勇堡★武靖營堡屬管☆

長安堡★上二堡、舊為提調。嘉靖三十九年、以地當虜衝、提調權輕、改設☆

江沿臺堡★嘉靖四十四年添設。兼轄湯站、鳳凰鎮、等堡☆

右屯衛★嘉靖三十九年、設為提調☆

慶雲堡★萬曆四年添設☆

保定鎮

鎮守一員

鎮守總兵官★弘治十八年、設保定副總兵。復改參將。正德九年、復改副總兵。分守保定地方。嘉靖二十年、改為鎮守副總

兵。三十年、改為鎮守總兵官。萬曆元年、令春秋兩防、移駐浮圖峪。遇有東警、移駐紫荊關、以備入援☆

分守四員

紫荊關參將★嘉靖二十一年設。總領倒馬關、浮圖峪、守備官☆

龍固二關參將★嘉靖三十年添設。駐劄茨溝地方。所屬、龍泉關把總☆

馬水口參將★舊係守備。嘉靖三十三年改設。所屬、沿河口守備☆

倒馬關參將★舊係守備。嘉靖二十四年改設。所屬、插箭嶺守備☆

遊擊將軍六員★舊有保河二府民兵總兵標營。萬曆八年革☆

河間領軍★舊設。正德十一年革。後復設。河間、滄州、往來駐劄☆

定州領軍★舊設。駐劄府城☆

井大二道民兵★嘉靖四十四年添設☆

保定車營★統領巡撫標下馬兵。此下四營俱萬曆二年添設☆

真定車營★統領總兵標下馬兵☆

保定巡撫標營

坐營中軍官一員★舊有保定左營。萬曆八年革☆

總兵下★萬曆八年添設☆

守備七員

德州★舊設☆

河間★舊設。河間、滄州、往來駐劄☆

真定★舊設。嘉靖二十八年、令兼管龍泉、固關、二關事務☆

浮圖峪★舊係把總。嘉靖二十三年裁革。設守備☆

插箭嶺★嘉靖二十四年添設☆

白石口★舊係把總。嘉靖三十三年改設☆

沿河口★舊為馬水口守備。嘉靖三十三年改設☆

把總七員

烏龍溝★舊設☆

浮圖峪★嘉靖二十七年設☆

龍泉關★舊設☆

固關★嘉靖二十一年添設。在甘桃鋪西☆

狼牙口★舊駐倒馬關。嘉靖三十一年改駐☆

大龍門★舊設☆

金水口★舊為沿河把總。嘉靖三十三年改設☆

忠順官二員

保定等衛

定州等衛★一員、舊名達官。隆慶二年、改為忠順☆

宣府

鎮守一員

鎮朔將軍總兵官★舊設☆

協守一員

副總兵★舊設。駐劄宣府鎮城。嘉靖二十八年、令移駐永寧城☆

分守七員

北路獨石馬營參將★此下俱舊設。所屬、石城、馬營堡、龍門衛城、赤城堡、龍門所城、滴水崖堡、馬安嶺城、雲川堡、八守備☆

東路懷來永寧參將★所屬、靖胡堡、四海冶

堡、保安舊城、保安新城、懷來城、五守備。嘉靖二十八年、令移駐四海冶。仍募兵三千、充二路防守☆

上西路萬全右衛參將★所屬、萬全右衛、左衛城、張家口堡、新開口堡、新河口堡、膳房堡、六守備☆

南路順聖蔚廣參將★所屬、聖順川西城、東城、深井堡、蔚州城、廣昌城、五守備☆

中路葛峪堡參將★所屬、葛峪堡守備☆

下西路柴溝堡參將★嘉靖四十五年添設。所屬、柴溝堡、懷安城、西陽河堡、洗馬林堡、四守備☆

提調南山參將★嘉靖四十五年添設。駐劄柳溝口、所屬、岔道城守備、統募兵三千、防守南山☆

遊擊將軍三員★舊有標正營遊擊、併車兵營坐營官、俱萬曆九年革☆

舊遊兵★舊設☆

新遊兵★舊設。以上二員、每年輪流一員、入衛薊鎮。回駐鎮城☆

東路★嘉靖三十六年添設。駐劄懷來城☆

坐營中軍官二員

巡撫下★萬曆五年設。帶管標兵坐營、兼撫夷事務☆

總兵下★隆慶四年設☆

守備三十一員★舊有延慶守備、領班備禦、二員。萬曆八年革☆

巡撫下★萬曆八年設。標下管撫夷事務☆

獨石城★此下俱舊設☆

馬營堡

赤城堡

蔚州堡

龍門衛

龍門所

雲州堡

長安嶺堡

滴水崖★舊守鵰鶚堡。嘉靖二十五年、改守此☆

萬全左衛★此下俱舊設☆

萬全右衛

張家口堡

懷安城

柴溝堡

新開口堡

西陽河堡

新河口堡

洗馬林堡

保安新堡

保安舊堡

懷來城

四海冶

順聖東城

順聖西城

葛峪堡

膳房堡★嘉靖二十五年添設☆

靖胡堡★隆慶五年改設☆

岔道城★嘉靖三十五年添設☆

深井堡★嘉靖三十七年添設☆

廣昌城★舊係守備。嘉靖三十二年、改設參將。令備磁窯等口。三十七年復設☆

大同

鎮守一員

征西前將軍總兵官★舊設。駐劄大同鎮城☆

協守一員

副總兵★舊係左副總兵。萬曆五年、革去左字。駐劄左衛城☆

分守九員★舊有威遠城參將一員。萬曆八年革☆

東路參將★舊設。駐劄天城城。所屬、聖落城、陽和城、天城城、靖虜堡、瓦窯口、守口堡、六守備☆

北東路參將★舊係北路。嘉靖二十八年改設。駐劄得勝堡。所屬、鎮羌堡、弘賜堡、鎮川堡、鎮邊堡、鎮虜堡、鎮河堡、六守備☆

中路參將★舊設。駐劄右衛城。所屬、左衛城、右衛城、威遠城、雲石堡、殺胡堡、牛心堡六守備☆

西路參將★舊設。駐劄平虜城。所屬、平虜城、迎恩堡、威胡堡、威平堡、四守備☆

北西路參將★舊係南路。嘉靖二十八年改設。駐劄助馬堡。所屬、助馬堡、破虜堡、滅虜堡、威虜堡、寧虜堡、五守備☆

井坪城參將★舊為宣府廣昌參將。嘉靖三十七年、改駐大同靈兵城。隆慶五年、改駐朔州城。萬曆三年移駐。所屬、井坪城、朔州城、乃河堡、馬邑城、應州城、懷仁城、六守備☆

新平堡參將★嘉靖四十五年添設。所屬、新平堡、保平堡、平遠堡、三守備☆

總督標下左掖參將★舊為中軍。嘉靖三十年、改設遊擊。四十五年改設。今分領。左掖兵馬參將、右掖兵馬遊擊☆

遊擊將軍二員★舊有正兵標下遊擊、萬曆九年革☆

總督標下右掖★嘉靖四十五年添設☆

兵車營★嘉靖四十年、添設兵車營參將。四十二年、改為西路遊擊。萬曆元年、復設兵車營遊擊、兼巡撫中軍☆

入衛遊擊四員★二員、舊設。嘉靖三十四年、添設一員。四十二年、改設一員。每年輪流二員、入衛薊鎮。回駐鎮城☆

坐營中軍官二員

總督標下★萬曆元年添設☆

總兵下★舊設☆

守備三十九員★舊有廣靈守備、萬曆八年革☆

右衛城★此下一十二城俱舊設☆

應州城

陽和城

平虜城

左衛城

天城城

朔州城

威遠城

馬邑城

井坪城

靈丘城

渾源城

懷仁城

高山城★嘉靖十七年添設☆

弘賜堡★此下五堡、嘉靖十八年添設☆

鎮川堡

鎮邊堡

鎮虜堡

鎮河堡

破虜堡★此下七堡、俱嘉靖二十三年添設☆

威虜堡

滅虜堡

寧虜堡

殺胡堡

威胡堡

迎恩堡

鎮羌堡★此下三堡、俱嘉靖二十五年添設☆

助馬堡

新平堡

靖虜堡★舊係操守。嘉靖三十二年改設☆

牛心堡★嘉靖三十七年添設☆

雲石堡★嘉靖二十三年、添設拒胡堡。三十七年改☆

瓦窯口堡★嘉靖三十七年、添設把總。四十四年、改為操守。萬曆三年、以貢使經由之路、將永嘉堡守備改調。管轄李家寨地方☆

平遠堡★舊係操守。嘉靖四十四年改設☆

保平堡★舊係操守。嘉靖四十四年改設☆

乃河堡★嘉靖四十四年、添設操守。隆慶元年改設。萬曆八年、議將本堡將軍會地方、建堡一座、添官防守☆

威平堡★嘉靖四十五年、添設操守。隆慶元年改設☆

守口堡★舊係操守。萬曆三年改☆

聚落城★舊係操守。萬曆七年改設☆

山西

鎮守一員

總兵官★舊係副總兵。嘉靖二十年改設。駐劄寧武關。防秋、移駐陽方口。防冬、移駐偏關☆

協守一員

副總兵★嘉靖四十四年添設。專駐偏關。選奇兵三千、防河、防邊。今駐劄老營堡☆

分守六員

東路代州等處左參將★舊為老營堡參將嘉靖二十一年改設。所屬、廣武站守備。所管地方、東自霍家坡起、西自廣武王野止☆

西路偏頭關等處右參將★舊為神池堡參將。嘉靖二十一年改設。所屬、老營堡、水泉營、岢嵐州、滑石澗、四守備☆

太原等處左參將★嘉靖二十一年添設☆

中路利民堡右參將★舊為神池堡守備。嘉靖十九年、改為利民堡。二十一年、改設岢嵐石隰參將。三十五年改設。駐劄荍麥川。所屬、寧武關、神池堡、八角堡、三守備☆

河曲縣參將★嘉靖三十八年、添設守備。隆慶二年改設。駐劄夾溝營☆

北樓口參將★舊係備禦。嘉靖二十二年、設遊擊。三十七年、改設。所屬、平刑關、北樓口、二守備。所管地方、東自平刑關石窯巷起、西至茹越口霍家坡止☆

遊擊將軍一員

偏頭關★嘉靖十九年、設於八角堡。二十一年、改老營堡。隆慶二年、改馬站堡。萬曆四年、以堡小、水草不便。止留軍一千、令千總統領。其餘令遊擊帶領。移駐偏關☆

坐營中軍官一員★嘉靖三十八年添設。駐劄寧武關。以都指揮體統行事☆

守備十三員

總兵標下★萬曆六年添設☆

偏頭關★舊設。萬曆八年革。十一年復設☆

利民堡★舊設。萬曆八年革。十一年復設☆

寧武堡★舊設☆

老營堡★嘉靖二十一年添設☆

神池堡★嘉靖十九年革。二十一年復設☆

廣武站★舊守代州。嘉靖二十一年改守☆

平刑關★舊為北樓口備禦。嘉靖二十一年改設☆

北樓口★嘉靖三十六年添設☆

岢嵐石隰★嘉靖二十一年、添設參將。三十五年改設☆

八角堡★嘉靖二十一年添設☆

水泉營★隆慶六年添設☆

汾州★舊為參將。隆慶四年改設。屬盤道梁操守☆

操守二員

盤道梁口★嘉靖四十五年添設☆

滑石澗★萬曆六年、設守備。十一年革。改設操守☆

延綏

鎮守一員

鎮西將軍總兵官★舊設。駐鎮城☆

協守一員

定邊右副總兵★定邊營、又有遊擊、守備、都司、三員。嘉靖四十一年、裁革遊擊都司。添設總兵。分守安定鎮靜等處。提調大牆及牆口等處。所屬、參將、守備、共四員☆

分守六員

分守孤山參將★舊為東路左副總兵。鎮城協守。隆慶元年、改駐孤山。萬曆四年改此。所屬、黃甫川一守備☆

東路右參將★舊設。駐神木堡。所屬、高家堡、大柏油堡、二守備☆

西路左參將★舊駐舊安邊營。成化間、移新安邊營。嘉靖二十一年、復駐舊安邊營☆

中路參將★嘉靖四十三年添設。駐鎮靖堡。所屬、靖邊營守備☆

分守清平參將★舊係守備。四十五年、改設遊擊將軍。萬曆四年改設☆

榆林保寧參將★萬曆四年添設。分守魚河、歸德、波羅、響水、保寧、常樂、雙山、鎮川、八堡☆

遊擊將軍二員

左營★舊係鎮城☆

右營★舊係領軍。二員、俱萬曆十一年改。仍駐鎮城☆

入衛遊擊四員★駐鎮城。每年輪流二員、入衛薊鎮☆

守備十一員

高家堡★嘉靖二十九年添設☆

寧塞營★嘉靖四十三年添設☆

靖邊營★萬曆元年添設☆

黃甫川★此下三員、舊係操守。俱萬曆元年改設☆

大柏油堡★專屬東路參將☆

磚井堡

波羅堡★萬曆四年、裁魚河守備、改駐此。兼管響水一堡☆

雙山堡

清水堡★以上二員、舊設。萬曆八年革。十三年復☆

懷遠堡

柳樹澗★以上二員、萬曆十三年添設☆

坐營中軍官一員

鎮城★嘉靖三十三年添設☆

寧夏

鎮守一員

征西將軍總兵官★舊設☆

協守一員

副總兵★舊設。俱駐劄鎮城☆

分守四員

東路右參將★舊設。駐劄花馬池☆

西路左參將★舊設。駐劄寧夏後衛☆

靈州左參將★每年河開之後、移駐清水營防守。河凍、往來靈州。通防橫城至秦灞、沿河一帶地方☆

北路平虜城參將★舊設☆

遊擊將軍三員★舊有入衛遊擊一員、萬曆八年革☆

鎮城★舊有二員。萬曆八年、革一員☆

興武營

廣武營★上二員、舊係操守。嘉靖十七年改為分守。萬曆九年改設☆

守備三員★舊有備禦領班二員。萬曆九年革☆

玉泉營★舊守邵岡堡、嘉靖九年革。十二年改守☆

石空寺

橫城堡★以上二員、萬曆十二年添設☆

坐營中軍官二員

巡撫下千總★隆慶三年添設☆

總兵下★舊設☆

管理鎮城都司一員★舊設。舊有領班都司二員、萬曆九年革☆

管理水利屯田都司一員★舊設。萬曆八年革。十一年復☆

甘肅

鎮守一員

平羌將軍總兵官★舊設。駐劄鎮城☆

協守一員

甘州左副總兵★舊設。嘉靖四十四年、令暫駐高臺防禦。其平川守備、鎮夷操守、悉聽節制。隆慶四年、令仍回鎮城、照舊協守☆

分守五員

涼州右副總兵★舊設☆

莊浪左參將★舊設。所屬、紅城子、鎮羌、二守備☆

肅州右參將★舊設☆

西寧參將★舊設☆

鎮番參將★舊設。後改為守備。正德四年改設☆

遊擊將軍四員

莊涼★嘉靖二十三年復設。後移駐安遠站。四十一年移駐黑松堡。萬曆三年、令統領西寧上班兵馬。赴石灰溝屯駐。兼管西南二州通海路口☆

高臺★舊設。萬曆八年革。十一年復設☆

碾伯★萬曆十二年添設☆

巡撫標下★隆慶五年添設。駐鎮城☆

坐營中軍官一員★隆慶四年設。以都指揮體統行事。五年、改為遊擊。駐鎮城☆

守備十一員

洪水堡★舊設☆

山丹衛★舊設☆

紅城子堡★舊設☆

鎮羌堡★舊設☆

寧遠堡★舊為永昌守備。隆慶六年、改駐☆

平川堡★嘉靖二十九年添設。駐劄高臺☆

嘉峪關★隆慶三年添設☆

古浪★舊設。萬曆八年革。十二年復☆

巴暖三川

北川★碾伯改☆

鎮夷★以上三員、舊俱操守。萬曆十二年改☆

領班備禦都司四員

甘州頭班

甘州次班

涼州頭班

涼州次班★以上四員、舊設。隆慶元年革。萬曆十一年復。上班、聽候分布甘涼地方。下班、駐臨洮鞏昌☆

陜西

鎮守一員

總兵官★舊居會城。今移鎮固原☆

分守六員

洮岷副總兵★舊係守備。嘉靖十一年、改參將。萬曆六年、改副總兵。駐洮州☆

河州參將★舊係守備。嘉靖三十八年改設。臨洮、河州、二衛官軍、悉聽節制☆

蘭州參將★舊為固原參將。嘉靖九年改設。分守蘭靖地方。禦虜、巡捕礦賊☆

靖虜參將★舊係守備。隆慶四年改設☆

陜西參將★萬曆元年添設☆

階文西固參將★舊係守備。萬曆三年改設所屬、西固、文縣、二守備。並西固、階州、文縣、三千戶所☆

遊擊將軍四員★舊有中路遊擊一員、萬曆八年革☆

固原東路★舊設。在紅德城駐劄。應援東路乾溝乾澗花馬池等處☆

固原西路★嘉靖二十年添設。領兵三千、駐劄西安州。應援西路蘭靖莊涼等處☆

總督下左營★原係標下。萬曆十二年改設。駐固原☆

總督下右營★萬曆十二年添設☆

中軍官一員

總督下★萬曆八年添設☆

守備八員

固原★舊守蘭州。嘉靖九年改☆

岷州★此下俱舊設☆

環慶

西固城

文縣★嘉靖二十九年添設☆

漢中★嘉靖四十四年添設☆

永安堡★舊裴家川堡。隆慶五年改名。添設守備☆

舊洮州堡★隆慶五年、設操守。萬曆十二年、改守備☆

坐營中軍官一員

總兵官★萬曆四年添設☆







