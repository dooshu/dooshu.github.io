百丈行

十八滩头石齿齿百丈青绳可怜子赤脚短衣半在腰饭颗寒吞掬江水北来铁骑尽乘船滩峻船从石窟穿鸡猪牛酒不论数连樯动索千夫牵县官惧罪急如火预点民夫向江坐拘留古庙等羁囚说来不来饥杀我沿江沙石多崩陗引臂如猿争叫啸秋冬水澁春涨湍渚穴蛟龙?虎豹伐鼓鸣铙画舰飞阳侯起立江娥笑不辞辛苦为君行梃促鞭驱半死生君看死者仆江侧火伴何人敢哭声自从伏波下南粤蛮江多少人流血百丈不断肠断絶流水无情亦呜咽

