○词综误以周词为吴词

“暗尘四敛。楼观回出，高映孤馆。清漏将短。厌闻夜久，签声动书幔。桂华又满。闲步露草，偏爱幽远。花气清婉。望中迤逦，城阴渡河岸。倦客最萧索，醉倚斜阳穿柳线。还似汴堤，虹梁横水面。看浪春灯，舟下如箭。此行重见。叹故友难逢，羁思空乱。两眉愁、几谁舒展。”此美成词，调寄绕佛阁，有陈西麓和韵词可证。词综误编吴梦窗词内，桂华作桂花，浪作浪，词律亦然，更以浪作绿，均误。玩词意，桂华乃言月，非言桂也。

