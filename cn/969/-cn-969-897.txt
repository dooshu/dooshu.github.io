刘克庄　十和贺太渊得雄二首

郁郁葱葱初抱送，惊惊怕怕永销除。

子瞻要待啼时看，介甫曾夸画不如。

先敞高门容驷马，旋闻别馆戏羊车。

中庸诗礼牢扃鐍，他日亲传伋与鱼。

刘克庄

刘克庄　十和贺太渊得雄二首

诞育文章家可贺，轩渠烦恼障皆除。

霜蹄堕地能行矣，玉树临风必皎如。

群纪伴翁入图画，俨佟为我御巾车。

客中往往烦厨传，倘许携将酒与鱼。

刘克庄

