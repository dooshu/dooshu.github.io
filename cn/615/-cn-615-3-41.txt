纪四十一 武宗正德元年丙寅




纪四十一柔兆摄提格，尽一年。
武宗承天达道英肃睿哲昭德显功宏文思孝毅皇帝正德元年
春，正月，乙酉，享太庙。己丑，大祀天地于南郊。
甲午，大学士刘健等言：“郊坛庙享，内官、内使随从数多。今祭太社，耕耤田在迩，地方窄狭。至释莫大典，太学生徒圜桥观听，尤不可无以肃观瞻。乞查照正统以前旧制，定为名数，勿使仍前冗滥。”上嘉纳之。
乙未，以山陵甫毕，免宴，并罢上元灯火。
戊戌，兵部言：“陕西守臣各报：”去年十二月二十日，寇拥众数万，毁边墙，散人固原诸处。＇宜敕都御史杨一清，随宜征调延宁游兵及庄浪土兵、相机战守，别选锦衣千户一人，星驰赴彼，侦探实情。”乃敕千户屠璋往。
是月，召南京刑部尚书张敷华为左都御史。
以巡抚陕西左副都御史杨一清总制陕西、延绥、宁夏、甘肃等处边务，兼督马政。
时一清上言：“宁夏花马池、兴武营直抵高桥二百余里，为寇人边门户。近因警报，议调延绥游兵、土兵分布防御，而无一人
6011 明通鉴卷四十一
至者，以事关各镇，不相统摄，彼此牴牾故也。宜简大臣一人为总制，无事则常驻庆阳，有警则往环县、韦州诸处，居中调度。如彼出套、即行经略花马池一带。庶几有备无患，全陕可安。”兵部尚书刘大夏即请以一清任之。
一清遂建议修边。其略谓：“陕西各边，延绥据险，宁夏、甘肃扼河山。惟花马池至灵州，地宽延，城堡复疏，寇毁墙入，则固原、庆阳，平凉、巩昌皆受患。成化初，宁夏巡抚徐廷璋筑边墙，绵亘二百余里；在延绥者，余子俊修之甚固，由是寇不人套二十余年。后边备疏，墙堑日夷。弘治之末，寇连侵略，以至于今。秦纮仅修四五小堡，及靖虏至环庆治堑七百里、不足捍敌。臣久官陕西，颇悉形势。寇动称数万，往来倏忽。未至，征兵多扰费；既至，召援辄后时；欲战、则彼不来；久持，则我师坐老。臣以为防边之策，大要有四：修浚墙堑，以固边防；增设卫所，以壮边兵；经理灵夏，以安内附；整饬韦州，以遏外侵。今河套，即周之朔方，汉之定襄，唐之受降城也。夫受降据三面之险，当千里之蔽。国初，舍受降而卫东胜，已失一面之险；其后，又辍东胜以就延绥，则以一面而遮千余里之冲。遂使河套沃壤为寇巢穴，深山大河势乃在彼，而宁夏外险、反南备河，此边患所以相寻而不可解也。诚宜扼守东胜，因河为固。东接大同，西属宁夏，使河套方千里之地，归我耕牧，屯田数百万亩，省内地转输，策之上也。如或不能，及今增筑防边，敌来有以待之，犹愈无策。”因条上墩台守军及置卫所、增兵备各地势事宜。上可其议，大发帑金数十万，使一清筑墙。未几而刘瑾构之，仅成要害间四十里之地而止。【考异】一清请筑边墙本末，见《明史》本传。诸书多系其总制三边于去年之冬，盖因寇犯固原、隆德，一清自平凉往援，为疑兵而寇遁，遂牵连并记耳。证之《正德实录》，命一清总制三边在是年正月癸卯，惟《宪章录》系之正月，与《明实录》合，今据之，参本传书于正月之末。
0111
纪四十一
二月，壬子，御经筵，大学士刘健等请之也。上自去年冬月后，以天寒辍讲。健等乃以正月复请之，始定遣官知经筵、同知经筵事。至是仍循每月初二日例。
乙卯，巡抚保定佥都御史王璟请革皇庄。上之即位也，太监夏绶乞于真定诸府岁加苇场税，少监傅琢请履亩核静海、永清、隆平诸县田，太监张峻欲税宁晋、小河往来客货，诏皆许之。
又以庄田故，遣缇骑逮民鲁堂等二百余人，畿南骚动。璟抗疏切谏，下廷臣议。佥言：“此千百顷琐琐之利，恐不足以孝养两宫，宜悉革之，通给小民领种。”有旨令再议。
于是尚书韩文等覆题，谓：“畿民宜加存恤、若谓庄田以奉两宫，不可给散小民，则宜移文巡抚官核实，召人佃种、亩征银三分，解部输内库进用。其管庄内官仍悉召还，庶地方得免侵渔之害。
上曰：“卿等为国为民，意良厚。但朕奉顺慈闱，事非得已。管庄各留内官一人，校尉十人，余悉召还。子粒如拟征银，不许分毫多取。如有仍前生事为民害者，令巡按御史具实以闻。”
大学士刘健等复言：“皇庄既以进奉两宫，自宜悉委有司，不当仍主以私人，反失朝廷尊亲之意。”因极言内臣管庄扰民，不省。【考异】王璟请革皇庄事，见《明史》本传，系之武宗嗣位之下。惟《刘健传》特书“元年二月”，证之《实录》，盖是月乙卯也。请革皇庄始于王璟，廷议从之。因上令再议，韩文始有召佃征银之请。上复欲留管庄内官一人，校尉十人，故刘健复有责之有司、撤还内官之请。《实录》所记尤为明析、今据书之。
丁巳，遣官行释奠礼于先师。乙丑，耕耤田。
戊辰，吏、户、兵三部及都察院，各有疏言事，为宦官所挠，传示上意，令阁臣调旨。
大学士刘健等不奉命，别拟以奏，上不听。健等力谏，谓：
1111 明通鉴卷四十一
“奸商坏乱盐政，武臣负罪玩法，北征将士无功授官，御用监书篆滥用匪人，皆宜痛抑。今陛下不信大臣，而信群小，欲以一二人私恩坏百年旧制，臣等岂敢苟从！所拟四疏，谨以原拟封进。”不报。
居数日，健等又言：“陛下即位之初，诏书一下，天下想望太平。而朝令夕更：迄无宁日。非惟废格不行，抑且变易殆尽，建言者以为多言，干事者以为生事。累章执奏则谓之再扰；查革弊政则谓之纷更；忧在于民生国计则若罔闻知；事涉于近幸贵戚则牢不可破。臣等叨居重地，徒拥虚衔，或旨从中出，略不预闻；或有所议拟，径行改易。比为户、兵等部盐法赏功诸事，极陈利害，拱俟数日，未奉玉音。若以臣等言是，宜赐施行。所言既非，亦当明加斥责。乃留中不报，视之如无，政出多门，咎归臣等。宋儒朱熹有言：“一日立乎其位，则一日业乎其官；一日不得乎其官，则不敢一日居乎其位。＇伏乞圣明矜察，特赐退休。”上慰留之，然疏仍不下。
又数日，健等复历数政令十失，而指斥贵戚近幸尤切，因再申前请。上不得已，始下前疏，令所司详议。健等知志终不行，各上章乞骸骨，不许。既而所司议上，一如健等指，上勉从之，由是诸失利者益切齿。
初，孝宗之末，外戚庆云、寿宁家人及商人谭景清等，奏请买补残盐至百八十万引。户部尚书韩文条盐政夙弊七事，论残盐尤切，孝宗嘉纳。未及行而崩，即入上登极诏中罢之。侯家复奏，乞下部更议。文等再三执奏，弗从，竟如侯请。于是内阁及言官复论之，诏下廷议。文言：“盐法之设，专以备边。今山，陕饥，寇方大人，度支匮绌，飞挽甚难。奈何坏祖宗法，致误边防！”景清复陈乞如故，文等请执付法司，事始已。户部疏中首论“奸商坏乱盐政”，即指景清也。于是失利者以为事始于文，衔之尤甚。
1112
纪四上一
癸酉，罢采宝石西珠。时中旨传采办，下户部，尚书韩文请屏绝珍奇，以养俭德，从之。
已卯，大学上刘健、李东阳、谢迁皆先后上疏乞致仕，不许。
三月，甲申，上幸太学，释奠干先师。礼毕，御彝伦堂，祭酒、司业进讲毕，还宫。
乙酉，锦衣千户屠璋自陕西勘事还，奏称：“盐池之役，阵亡十八人。乱马川之役，指挥张瑛中流矢，死者又十八人。今寇已出套东渡，宜行—清督各镇守臣随宜区处。”时都给事中艾洪等劾“太盐陆訚、御史刘淮等冒功掩罪，而所报冲锋三次当先之将士，或身在京师而冒报名姓，或令人预替而妄作己功”、因及“苗逵、朱晖敷奏失实，淮等纪功之册宜行覆勘”。报闻，俟查明酌处之。
丁亥，大学士刘健等言：“自开讲以来，不时传旨暂免，免者多以两宫朝谒为词，近又云择日乘马。臣等愚见，以为乘马等事，似与讲学两不相妨。至于慈宫问安，往来不过顷刻，且两宫以宗社为念，见皇上勤于讲学，亦必喜动颜色。今以顷刻之问安而废一日之学业，恐非所以慰慈颜，承尊意也。伏乞日勤听讲，除旧例假日外，其余寻常之日不暂停免。使臣等得以少效涓埃，则圣德日隆，圣治日新矣。”报可。
先是正月，天鼓鸣；二月，陕西地震，星斗昼见。于是，六科给事中张文等，十三道御史李钺等先后上书，请“重辅导，抑权幸，清弊政”。末言：“刘健等执奏盐法等十事，未及施行。而蓟州草场虽有查拨之命，小民未得实业。大臣如南工部尚书李孟旸等之不职，宣府巡抚都御史李进之失机，都督佥事神英父子之赃罪，皆未明正黜典，弊之大者也。”诏下其章于所司。
夏，四月，癸丑，五府六部等衙门英国公张懋等合词上疏，其略曰：“自古人君未有不以忧勤而兴，骄佚而坏者，益之戒舜
1113 明通鉴卷四十
曰：罔游于逸，罔淫于乐。成王初政，周公作《无逸》以训之。诚见夫废兴之机，于此焉系，不可以不慎也。我太祖高皇帝百战而得天下，深惧后世溺于宴安，故作《皇明祖训》，首谓＇守成之君当存敬畏，以祖宗忧天下为心，则能承受天眷。若生怠慢，祸必加焉。＇贻谋之远，盖与古人异世而同符也。仰惟皇上嗣位以来，日御经筵，躬亲庶政，天下喁喁望治。迩者忽闻宴闲之际，留心骑射，甚至群小杂沓，径出掖门，游观苑囿，纵情逸乐。臣等闻之，不胜惊惧！
昔汉文帝从霸陵欲西驰下峻阪，袁盎谏曰：“圣主不乘危，不徼幸。今骋六飞，驰不测，有如马惊车败，陛下纵自轻，奈高庙太后何！＇宋孝宗常亲鞍马，薛季宣谏曰：球马之事，惟陛下所以习劳讲武。至于卫生之害，积于细微，衔橛之危、起于所忽，则不可不慎。
夫家累千金，坐不垂堂，盖谓所托者重也。陛下负托之重，岂但千金之子，而乃自释端拱之安以犯垂堂之险，万一御者蹉跌，衔辔有失，左右不及致力，将如之何？仰惟天纵圣明，初无此念，必左右近侍引之非道。陛下不察而误蹈之，臣等实为寒心。况去岁以来，灾异迭见，若复从事佚乐，何以感动天心！”疏人，上嘉纳之。是时上好微行，故懋等言之尤切。【考异】《法传录》载张懋等谏骑射于三月。《明书》载上始微行于五月。证之《武宗实录》，在是月癸丑，疏中所言皆微行骑射事也。《明史·张辅传》言：“武宗即位，与群小狎游，懋率文武大臣谏，其言皆切直。”然此疏诸书皆不载全文，今据《实录》增。
御马监太监陈贵、叶阳以马房屋宇倾圮，奏欲开耕草场地以资修理费。户科都给事中张文等言：“我朝养马、仿周人牧师之制，于内甸民耕之外，各营设置草场，每夏秋收放纵其驰逐，马大蕃息而武事以修，所以尊国势而防寇患也。近日，锦衣指挥傅聪、御马太监钱能，各缘父兄之故，请草场为业，既误许之，于1114
纪四十一
是贵、阳遂有此奏。臣等考之，正统时，提督人员有侵其地者，英宗皇帝令改正，戒再犯必杀毋赦。成化中，太监李良、都督李玉等又各侵苜蓿地，诏罚玉俸三月，仍遣官核实以正其经界。近年，太监覃昌、陆恺奏讨香河等县草场、寿府、仁寿宫奏拨永清等县草场，给事中周旋查出，先帝又令照数还官。夫莫尊于母后、莫亲于皇弟，先帝不得而私之。贵、阳、聪、能何人，乃敢以香火为请而留数百亩，以修理为词而乞数千亩。是欲以一时之私情而坏累世之成宪，将必至于草场荡废，马政空虚而后已。武备削弱、戎狄生心，患莫大焉。乞绝其私请，令原差科，道官通行核实，辨别定界，并揭累朝禁约之旨，使知遵守，不敢轻犯。”上是之，仍令修理工完即止。
丁已，吏科给事中胡煜以灾异上书，其略曰：“臣闻变不虚生，必有由致。惟人主一心，与天心相为感通，苟不务勤学，则无以正心修身。夫一念之不纯，一动之失中，皆足以于阴阳之和。故近古之君，不但勤于昼学，而又选择名儒，夜直禁中，不时召对，所以防非窒欲，为持守身心之助也。今陛下以英妙之年，正力学之时，暮夜既无召对之条，昼日又鲜勤学之益。虽曰日御经筵，然儒臣之讲未毕而已有鸿鹄之思，几席之读未几而倏兴逸乐之想。惟闻与近幸导谀者不时游玩，杂巧满目，一暴十寒，得之方微，耗之已甚。圣学如此，何由缉熙光明？伏望日新以清化源，远佞以端好尚，又必选文学名臣侍从左右，朝夕讲诵以开广聪明。凡内外章奏悉付内阁大臣议定而行，则忧勤惕厉之心胜，宴安愉佚之志亡，正心以正朝廷，何患天下之不治，天变之不消邪！”下所司知之。
吏部尚书马文升请致仕，许之。
初，文升承遗诏，汰传奉官七百六十三人，诏留太仆李纶等十七人，余尽汰之。既而中官王瑞复请用新汰者七人，文升持不可。给事中安奎刺得瑞纳贿状，劾之，瑞恚，诬文升抗旨。更下
1115 明通鉴卷四十-
廷议，皆是文升，上终不听，文升因乞归，不许。
是时，朝政已移于中官。文升日怀去志。会两广缺总督，推兵部侍郎熊绣可任。绣不欲出外，颇怏怏。其同乡御史何天衢，劾文升徇私。文升连疏乞休，至是始得旨乘传归，赐玺书优礼之。【考异】文升致仕，《实录》分书于三、四两月，盖连疏乞休，至是始许之也。据《实录》，致仕归在是月丁已，《三编》亦系之四月，今从之。
癸亥，兵科给事中杨一渶以上好骑射，时出微行，上疏言：“人主不可有他嗜好，驰骤弓矢，尤非所宜。况深居九重，出必清道，岂易轻易游行。秦皇巡幸，变起副车；武帝微行，戒严柏谷，盖天下重器，置之安处则安，置之危处则危，万一不虞，所关非细。”疏入，下所司知之。
丁卯，以吏部左侍郎焦芳为本部尚书，代文升也。
芳粗鄙无学识，好嫚骂、刘健、谢迁诸正人皆恶之。芳既积忤廷臣，乃深结奄宦以干进。
上初即位，廷议以国用不足，劝上节俭。芳知左右有窃听者，大言曰：“庶民家尚须用度，何况县官。谚云：无钱拣故纸。”今天下多逋租匿税，不是捡索，而但云损上，何也？”上闻大喜。至是文升去，遂代之。
是月，南京祭酒章懋乞致仕，不许。
文升之罢也，言官邱俊，石介等荐南京吏部尚书林瀚。上用焦芳，乃改瀚南京兵部，参赞机务。命未至，瀚引疾乞休，因陈“养正心、崇正道、务正学、亲正人”四事，优诏慰留。寻及南京诸臣条时政十二事，语涉近幸，多格不行。
掌大理寺工部尚书杨守随奏：“每岁热审，行于京师而不行于南京，五岁一审录，详于在京而略于在外。请更定两京内、外皆一例。”从之。
五月，丙申，减苏、杭织造岁币三分之半，从工部尚书曾鉴之请也。时内织染局奏苏、杭织造上供锦绮为数二万四千有奇，
1116
纪四十一 鉴力请停罢，乃有是命。
兵部尚书刘大夏乞致仕。大夏以请汰镇守中官及武臣不悦于上。未几，又言：“镇守中官如江西董让、蓟州刘琅、陕西刘云、山东朱云，贪残尤甚，乞按治。”上皆勿问。大夏自知言不见用，遂连疏乞骸骨。至是许之，加太子太保，赐敕驰驿归。给事中王翊、张桧请留之，吏部亦请如翊、桧言，不报。
戊戌，戒科、道毋得挟私举劾。
先是马文升致仕，廷议推补吏部。御史王时中官：“铨衡重寄，如闵珪、刘大夏，不宜在推举之列。”户科给事中刘菠言：“别天下之贤才在公论，寄天下之公论在科、道。若公论不明，贤、不肖倒置，天下未有不乱者。大夏官至二品，不为子乞恩，历官数十年，家不逾中人之产，盖亦一时之望，而言者断断不可，是非之乖谬甚矣。乞究治造言无实之人，庶老臣得安其位而行其志。”时闵珪亦连疏请休，上慰留之，乃有是诏。【考异】事见《明史》刘灌本传，证之《实录》，即在大夏致仕之后，而闵珪亦以四月请致什，此盖为留珪而发也，今从之，
甲辰，谕户部会各官议经制事宜。先是总督仓储户部侍郎陈清、兵科给事中徐忱，各疏言“仓库空虚可虑”，给事中张文等亦以为言。于是尚书韩文会英国公张懋等议，谓：“京库银两，岁入者为一百四十九万两有奇，以岁用言之，给边折俸及内府成造宝册之类为一百万两，余皆贮之太仓，以备饷边急用，故太仓之积，多或至四百万，少亦半之。近岁所人，以积欠蠲除，亏于原额，而所出乃过于常数，盖一岁之用已至五百余万两矣。今海内虚耗，兵荒相仍，以有限之财供无穷之费，若非痛惩侈靡，务为减节，岂能转啬为丰，以济一时之急邪！”因条具经制八事：“一崇节俭，二裁冗食，三节冗费，四赃罚解部，五处置盐法，六清查积朽，七钱钞折银，八清厘草场。”诏下所司，“详究近年支用日渐增加，多至数倍之由，及运送各边银两已用未用之数。并有可行
1117 明通鉴卷四十一
长策、仍议处以闻。”
丙午，擢兵部侍郎许进为本部尚书，代刘大夏也。进始起佐兵部，兼督团营。时刘瑾用事，进亦多委蛇徇其意，而瑾终不悦。方督团营时，与瑾同事。每阅操，谈笑指挥，意度闲雅，瑾及诸将咸服。一日操罢，忽呼三校前，各杖数十，瑾请其故，进出权贵请托书示之，瑾阳称善，内窃衔之。【考异】许进代刘大夏为兵尚事，见《明史》本传，《七卿表》系之五月，证之《实录》，则本月丙午也。《法传录》、《宪章录》书“召总制宣大右都御史刘宇为兵部尚书”，又并刘大夏致仕同系之九月，皆误也。宇以明年四月代阎仲宇为兵尚，盖进以是年十月改吏部、而仲宇代之，明年仲宇致仕，乃以宇代之，三年进以吏部致仕，宇又代进。证之《明史·进传》与《七卿表》，相代年月皆合，今据之.
六月，辛亥，以内官监太监刘瑾提督十二团营。
乙卯，南京科、道官牧相等奏：“请自今百司章疏，若朝廷大政，必由内阁六部，而以公论付台谏，勿令径从中出。”礼部覆奏，谓宜从其言。上曰：“朝廷自有处置。”不省。
辛酉，禁吏民奢靡逾制。免陕西被灾税粮。
是日，大风雨，雷震郊坛兽瓦。
庚午，敕群臣修省。于是大学士刘健等上言：“自古人君以勤敬为德，怠荒为戒。伏睹陛下近日以来，视朝太迟，免朝太多，奏事渐晚，游戏渐广。兹当长夏盛暑之时，经筵日讲俱各停止。臣等愚昧，不知陛下宫中何以消日，且更有何事大于此者？夫奢靡无度，滥赏妄费，非所以崇俭德；弹射钓猎，戕生害物，非所以养仁心；鹰犬狐兔，田野之畜，不可育于朝廷；弓矢甲胄，战斗之象，不可施于宫禁。夫使圣学久旷，正人不亲，直言不闻，下情不达，而此数者交杂于前，臣等不胜忧惧！”疏入，上曰：“自古帝王不能无过，而贵于改过。览卿等奏，具见忠爱之忱，朕当1118
纪四十一 从而行之。”
一时廷臣以灾异应诏陈言者，礼部尚书张升，工科给事中陶谐，礼科给事中葛嵩，监察御史王涣，吏部主事孙磐，及六科给事中连名之张良弼，十三道御史连名之熊卓等。下内阁议。于是健等上古：“臣等看得府、部等衙门灾异陈言各本，词意恳切，有臣等所不及知者，窃恐万几之繁，不暇遍览，谨择其所陈时政切要者，恭录以进，请置坐隅。分为数类：日无单骑驰驱，出入宫禁；日无频幸监局，泛舟海子；日无事鹰犬弹射；日无纳内侍进献饮膳。伏望朝夕观省，以成圣德。”报闻。【考异】事见《明史·刘
健传》。《传》中所言“录廷臣所陈时政切要者”，不著姓名，亦不言何时所
陈、今证之《实录》，自刘健等以下府、部、台、谏，皆以灾异应诏陈言，下之内阁，健等因条录其切要者以进，即张升等诸人之疏也。今参《健传》并《武宗实录》，统系之庚午下。
丙子，南京暴风雨，雷震孝陵白土冈树。
秋，七月，己卯，以夏儒为锦衣卫指挥使，寻进中军都督府同知。时上将大婚，儒，皇后父也。
辛巳，减光禄寺供奉。时国用不足，给事中张文等疏请节用。户部集议，谓：“韩文等所言冗食冗费，宜令光禄寺查看每年所征厨料，及内外近侍官员每日所费酒馔，有不急之用，悉从减省。”得旨准行。
于是该寺会计膳羞供应，视弘治元年日增一倍。礼部言：“日费如此，岁费益多，宜令开具凡昔无而今有者去之，昔少而今增者减之，必使仍复旧规，以纾民力而充国蓄。”诏从之。
壬午，南京六科给事中李光瀚等因灾异言事，谓：“灾异所见，大都阴盛阳微，意者戎狄宦官之应。如北寇屡犯边疆，而太监苗逵、保国公朱晖、都御史史琳无功冒赏，实足启戎心而轻中国、大学士刘健等所陈盐法、边功利害，留中不报，而太监高凤、李荣纳赂招权，颠倒国是，将使老臣不安其位。乞追夺逵等
1119 明通鉴卷四十一
赏赠、裁抑凤等权宠、然后精选内外主将，亲信内阁大臣，议其兴革之当先务者。”十三道御史陆昆等亦以为言，并请“裁革新添南京守备内臣，广开言路，屏绝宴游骑射”。疏入，俱下所司知之。
癸未，户部尚书韩文复会英国公张懋等，议覆近年支用加增之由，及再陈可行长策，言：“臣等追维其故，银两之用，由于京军屡出，调度频繁、山、陕饥荒，供亿加倍。往者孝庙登极，赏赐悉出内帑，户部止凑银三十余万两，今则银一百四十余万，皆自户部出矣。往者内府岁造金册、皆取诸内库，今则户部节进过一万四千八百余两矣。往者户部进送内库银，止备军官折俸、今则无名赏赐，无益斋醮，皆取而用之矣。此银费所以日增也。招收投兑之匠，传升乞升之官，役占影射之军，皆夤缘权贵，蠹公营私。或臣下建白而裁革不行，或方行裁革而旋复仍旧，深根滋蔓，潜耗京储、此冗食所以日增也。光禄寺供应每告不敷，内监局工作略无停息，至如玉带蟒衣，一概滥赐，其他琐屑，不能枚举，此冗费所以日增也。
伏望陛下深惩夙弊，俟诸司查奏至日，应裁革、减省停止者，即赐施行。其各边解送银两已用未用数目，及有无冒支侵耗之弊，宜行各边巡按御史清查造册，以凭追缴。至可行长策，则各处税课司、河泊所及山场、湖陂、田土，或被奸民侵占，或系王府旧赏陈乞为业者，尽取还官，召人佃种，如例征租，解库备用。而沿边屯田，昔年禾黍，尽人荆榛，宜敕各边总制，会同巡按督同巡守、管屯等官，清查旧有及新增顷亩，除已给军领种外，召人佃种，如例征银，或增或减，便宜行之。似此数事，亦可稍助公家之费。”上曰：“然。屯田积谷乃饷边上策，前代及国初太祖成法，昭然可考。今沿边及辽东屯田，其择御史能者，分行核实，贵臻实效，不可虚应故事。”
户科都给事中张文、给事中刘灌、薛金等，以灾异应诏陈五1120
纪四上一
事：一谨内批，谓：“迩者中外请乞，直从批答，无不赐准，其为各科参论或诸司执奏者，一切报罢。是非不一，事理乖舛，书而不法，后嗣何观！请谨严以杜罔上行私之渐。”一裁冗员，谓：“内臣迁改增添，纷然杂出，如刘杲、吴祺等之兼督仓场，温祥、范享等之骤进司礼，余庆、黄准等之同守南京，官多事扰、乞通查裁省，以遵明诏。”一节恩礼，谓：“贵戚宗藩，比多请乞，如驸马崔元、林岳，建昌侯张延龄之乞田土，崇府、德府之奏子粒，徽府之拨屯地，蜀府之买引盐，宜一切停止，以拯民穷。”一肃京储，谓：“京通仓提督太监蔡用等，欲将已革晒夫囤基其各色钱物仍追收备用，奏赐俞允，岁计银七万四千两。其它巧取，固可类推，乞置之法，以儆奸贪。”—清牧地，谓：“顷议清查马房、草场地土，以余亩空闲委弃可惜，与其为小人壑欲之资，孰与助边方万一之急。而太监宁瑾、陈贵等奏蒙停免，仍留牧放以便已私，乞申前命差官清查，仍置瑾等于法以戒将来。”疏入，忤旨，责文等具状自劾。文等复执奏如初，但以言之戆率，请伏罪，诏站宥之，仍罚俸各三月。
已丑夜，有星见紫微西藩外，如弹丸，色苍白。越数日，有微芒，见参、井间，渐长二尺如帚，西北至文昌。钦天监奏言：“恐日久不消，为咎非浅，盖彗之渐也。”
庚子夜，彗星见，光流东南，长三尺。越三日壬寅，长五尺许，扫下台，入太微垣。【考异】据《三编》，庚子，是月二十三日，盖是月戊寅朔也。《实录》书庚子，则云“青州府诸城县彗星见，有光流东南”云云。证之《明史·五行志》，皆不言起于青州，今仍据《三编》书之。
是时八党窃枋，朝政日非，灾异迭见。于是南京御史陆昆偕同官上疏极谏。其略曰：“自古宦竖欲擅主权，必先蛊其心志，如赵高劝二世严刑肆志以极耳目之娱，仇上良教其党以奢靡导君，勿使亲近儒生，知前代兴亡之故，其君惑之，卒皆受祸。陛下嗣
1121
明通鉴卷四十一
位以来，天下喁然望治，乃未几宠幸阉寺，颠覆典刑。太监马永成、魏彬、刘汉、傅兴、罗祥、谷大用辈，共为蒙蔽，日事宴游，上干天和，灾祲数告，廷臣屡谏，未蒙省纳，若辈必谓 宫中行乐，何关治乱？＇此正奸人蒙君之故术也。陛下广殿细旃，岂知小民穷檐蔀屋风雨之不庇！锦衣玉食，岂知小民祁寒暑雨冻馁之弗堪！驰骋宴乐，岂知小民疾首蹙额赴诉之无路！日者雷震郊坛，彗出紫微，夏秋亢旱，江南米价翔贵，京城盗贼横行，可纵情恣欲，不一顾念乎？伏望侧身修行，屏永成辈以绝乱源，委任大臣、务学亲政以还至治。”疏入，上不省。
是月，司礼监传旨，以大婚礼需银四十万两。先是尚书韩文，以上即位后，山陵、大婚及赏赉需银一百八十万两有奇，部帑不给，请先发承运库，诏不许。文又请赏赉自京边军士外，请分别给银钞，稍益以内库及内府钱。并暂借勋戚赐庄田税，而敕承运库内官，核所积金银著之籍，且请罢诸不急费。上不欲发内帑，命文以渐经画。
至是文以户库空虚，请先发十万两，因言：“海内虚耗，加以水旱频仍，边储缺乏。皇上初服，宜慎俭德，怀永图。礼有定制，非臣下所敢轻议，然百凡赏赉，必酌时宜，从省约，庶几以身示朴，由近及远，而财用以充。”监察御史赵佑言：“左右以婚礼为名，将肆无厌之欲。计臣惧祸而不敢阻，阁臣避怨而不敢争，用如泥沙，坐致耗国。不幸兴师，遴饥馑，将何以为计哉！”其后有诏，得减四之一。
八月，乙卯，命内官监崔杲等往南京织造彩妆缎匹。工部尚书曾鉴言：“皇上嗣位，诏停织造，德音方布，何乃辄复沮之？今东南水旱相仍，生民失业.况彩妆缎一匹，用数十入之工，逾半年而后可完。夫服以彰德，赏以酬劳，赏之有节，则得之者宝藏珍重以为奇，滥则亦以寻常视之耳。伏望躬行节俭，裁抑赐予，勿使重困地方。”六科给事中陶谐等、十三道御史杜旻等亦以为1122
纪四十一
言，不听。【考异】南京织造之遣，据《明史·本纪》在八月乙卯，与《实录》同。《三编》列之九月者，考之《实录》、呆等因织造奏讨长芦盐引，故陶谐、杜旻等以为不可许，且并请停织造，《三编》盖牵连并记耳。今据《实录》分书之。
戊午，立夏氏为皇后.
丙寅，刘健等言视朝太晏：“近者两月以来，或至日高数丈，侍卫执役人等不能久立，俱纵横坐卧，弃仗满地。四方朝见官吏，外国朝贡使臣，疲于久候，非但精神困倦，抑且废时误事。夫早朝乃人君首务，天下观瞻，于此焉系。况当天变民穷之日，恐惧修省，犹恐不及，若君怠于上，臣荒于下，太平之治何以能成？臣等叨膺重寄，忧切于中，诚恐圣心别有所系，妨误不小，故敢冒死上陈。”上曰：“知之矣。”
寻又以灾异上言：“人君所畏，惟天惟祖宗。皇上纪元之初，天变迭见，所以仁爱警戒者至矣。祖宗之制，每日早起，祝天拜庙，然后视朝。遇节日忌辰，因事祭告，必亲自行礼。近来每遣亲王代行，似于尊祖敬宗之义有所未尽，三年之丧，自天子达，中世虽以日易月，亦止行之宫中。今先帝大丧，小祥未久，虽大婚事重，吉礼告成，而思慕之诚自不能已。向尝屏去鹰犬，停止骑射，小大臣民，莫不钦为圣德。近者传闻或有群小引诱，造成玩器，深夜之际，广为游乐，万一有之，似于谅暗之礼有所未合。前代之典，凡遇天变，必减膳撤乐，今当修省之时而为怠荒之事，似于敬天之义有所未安。况视朝日迟，午奏多至日暮，诚恐起居无常，寝膳失节，以致耗费精神、妨误政事。伏望敬天勤民，节财省役，进贤去佞，赏功罚罪，庶几民心可慰而天意可回。”上曰：“卿等所言，皆为朕忧国忧民之事，朕当从而行之。”然群小锢蔽日深，不能改也。
是月，致仕吏部尚书王恕上言：“自古明王之治天下，良臣之辅太平，其嘉谋谠论之大要，无过乎大公至正而已。如发号施
1123 明通鉴卷四十一
令，进贤退奸，赏善罚恶，安边治内，与凡一切政务，必须处之得其公正，然后可以服人心而成善治。至如严军法以肃边境，裁冗员以节财用，重官爵以惜名器，禁僭侈以化民风，存羡余以备不虞，给民业以均贫富，皆今日致治保邦之急务也。老臣无以报国、辄效愚直，以仰副陛下询谋求治之盛心，伏惟采而行之，臣死且不朽。”
先是，土登极覃恩，遣使赍敕存问，且谕以“有嘉谋谠论，毋有所隐”，故恕有此奏云。
九月，戊寅、上御经筵。先是经筵既开，以暑月停免。至八月，大学士刘健等以为请。而是时上方大婚，命俟九月。至是司礼监复传旨欲免午讲，健等以“先帝故事，日再进讲，且《四书》、《尚书》，圣贤之大道，固当先务，若《通鉴》、《大学衍义》，皆指陈治道之书，不可不讲。伏乞圣明少留数刻，令臣等照旧每日二次进讲，庶几尽保傅之责，以免旷职之愆。”谕以“知之”。然卒力争不可得。
中官崔杲等督织造，将之南京，奏乞长芦往年支剩盐一万二千引。上欲许之，给事中陶谐、徐昂，御史杜旻、邵清、杨仪等先后谏。尚书韩文等言：“盐课之设，专备边饷，与织造无干。成化、弘治年间，弊端始开，先帝深知其害，即已停止，近登极诏书复申其禁。今若允杲等所奏，是诏为虚文，何以令天下！请并织造停之，如谐、旻等所言。”不允。刘健等复言之，上召健等至暖阁面议，颇有所诘问，健等皆以正对。上不能难，最后厉色曰：“天下事岂皆内官所坏！朝臣坏事者十常六七，先生辈亦自知之。”因命盐引悉如杲请。健等退，再上章力言不可。上自愧失言，乃俞健等所奏。一时中外成悦，以上庶几改过，于是健等始有去八党之计。
冬，十月，丁已，大学士刘健、谢迁等，户部尚书韩文等，请诛太监刘瑾等，不果。
1124
纪四十一
瑾自以内官监兼督团营，渐见信用，日与马永成等进鹰犬歌舞角觝之戏，导上佚游，又劝上令镇守内臣各进万金、奏置皇庄，增至二百余所，畿内大扰。健等谋去之，连章请诛瑾等，皆留中不报。会给事中陶谐、御史赵佑等交章论劾，章下阁议，健等持之甚力。
先是尚书韩文以八党用事，每朝退，与僚属言辄泣下。郎中李梦阳进曰：“公泣何为？比谏官疏劾诸奄执政，持甚力，公诚及此时率大臣固争，去八人易易耳。”文捋须昂肩，毅然改容曰：“善！纵事勿济，吾年足死矣！不死不足报国。”即令梦阳草疏。既具，文读而删之，曰：“是不可文，文恐上弗省。不可多，多恐览弗竟。”
遂合九卿诸大臣上言，其略曰：“臣等伏赌近日朝政日非，号令失当，中外皆言太监马永成、谷大用、张永、罗祥、魏彬、邱聚、刘瑾、高凤等，造作巧伪，淫荡上心，击球走马，放鹰逐犬，俳优杂剧，错陈于前。至导万乘之尊与外人交易，狎昵媟亵，无复礼体，日游不足，夜以继之，劳耗精神，亏损志德。遂使天道失序，地气靡宁，雷异星变，桃李秋华，考厥攸占，恐非吉兆。缘此辈细人，惟知蛊惑君上，自便其私。而不知昊天眷命，祖宗大业，皆在陛下一身。万一游宴损神，起居失节，虽齑粉若辈，何补于事！窃观前古奄宦误国，为祸尤烈，汉十常侍，唐甘露之变，其明验也。今永成等罪恶彰彰，若纵不治，将来益无忌惮，必患在社稷。伏望陛下奋乾纲，割私爱，上告两宫，下谕百僚，明正典刑，潜消祸乱之阶，永保灵长之祚。”疏入，上惊泣不食，乃遣司礼中官李荣、王岳等至阁议，一日三反，欲安置之南京，迁以为处之未尽，欲遂诛之。健推案哭曰：“先帝临崩，执老臣手，付以大事。今陵土未干，使若辈败坏至此，臣死何面目见先帝。”于是健、迁声色俱厉，惟李东阳语少缓，王岳者，素刚直嫉邪，慨然曰：“阁议是！”具以健等言白上。
1125 明通鉴卷四十·
八人者乃大惧，以瑾尤巧佞很戾，敢于为恶。乃谋使瑾人司礼监执事权，以为脱祸固宠计。谋既定，会焦芳微闻阁中议，遣人驰告瑾，谓健将以明日约文及诸九卿伏阙面争，而岳从中应之。于是八人者夜伏上前环泣，以首触地曰：“微上恩，奴侪磔喂狗矣。”上色动。瑾进曰：“害奴侪者，王岳也。”上曰：“何故？”瑾曰：“岳结阁臣，欲制上出入，故先去所忌耳。且鹰犬何损万几。若司礼监得人，左班官安敢如此！”上大怒，立命收岳。擢瑾掌司礼监，永成、大用掌东、西厂，各分据要地。诘朝，事遂中变。
戊午，大学士刘健、谢迁致仕。是日，韩文等方再请诛瑾等。忽有旨召诸大臣人。至左顺门，健迎谓曰：“事垂济，公等第坚持。”尚书许进曰：“过激恐生变。”健不应。有顷，李荣手诸大臣疏曰：“有旨问诸先生，诸先生言良是，第奴侪事上久，不忍遽置于理，幸少宽之，上当自处耳。”众相顾无言。韩文乃抗声数八人罪，侍郎王鏊助之，曰：“八人不去，乱本不除。”荣曰：“上非不知，第欲少宽之耳。”鍪直前曰：“设上不处，奈何？”荣曰：“荣头有铁裹邪，敢坏国事？”遂退。于是健、迁即日求去，东阳亦继之。故事，辅臣乞休，必俟三四疏乃允。瑾等惟恐其去之不速，又见上屡以逆耳厌之，遂矫诏听健、迁致仕归，面独留东阳。岳谪充南京净军，瑾复遣人追杀之于途。于是中外大权悉归于瑾，文臣之祸自此始矣。【考异】据《明史·纪》、《传》及《崆峒集》所记，皆丁巳，戊午连日事，丁已则韩文等请诛刘瑾之日，戊午则刘健、谢迁致仕之日，中间擢刘瑾掌司礼监，马、谷二人分掌东、西厂，则在丁巳之夜，戊午之朝。盖处分既定，而后召诸大臣等示以自处之谕，故健等知事已变，乃请致仕、诸书所记，次序不明，今参《实录》书之。健等致仕即在是日，《纪》中特著之，证之《实录》，则瑾等矫诏许之，“故事，辅臣乞休”以下数语，皆据《实录》增入。
己未、李东阳复请致仕，诏慰留之。先是请诛瑾等疏，相传以为东阳秉笔，后以阁议少缓，故不及。健、迁濒行，东阳祖1126
纪四十一
饯，泣下。健正色曰：“何泣为？使当日多出一语，与我辈同去矣。”东阳嘿然。【考异】健等请诛刘瑾之疏，《明史稿》系之八月下，所谓“留中”者是也。十月丁巳之疏，则韩文率九卿请诛瑾，而阁臣力持之，《纪》中以为刘健等主之者是也。健等之劾，主稿者东阳，文等之劾，主稿
者李梦阳，故“东阳秉笔”之语，明著之《实录》中。诸书不载，今据增。至于“东阳之留，人亦幸其留”，则似后修《实录》之曲笔也、今不取，
壬戌，以吏部尚书焦芳兼文渊阁大学士，吏部侍郎王鍪兼翰林学士，并入内阁预机务。初，许进辈以年资推芳人吏部，刘健不悦，曰：“老夫不久归田，此坐即焦有，恐诸公俱受其害耳。”及是，果附刘瑾谋柄政，而廷议独推鏊。瑾迫公论，令鏊与芳同人阁。芳裁阅章奏，一阿瑾意。鏊虽持正，不能与之抗，事有不可，与东阳弥缝其间，多所补救。东阳虽居首辅，尝委蛇避祸，芳嫉其位已上，日夕构之于瑾。会《通鉴纂要》成，瑾以誊写不谨，欲因以为东阳罪。东阳大窘，芳为解，乃得无事。
戊辰，奉诏停免日讲。大学士李东阳等上言：“先帝初年，日讲恒至岁暮，皇上去年亦至十二月十四日方止。况今冬节甚远，天未甚寒，停止讲读，似乎太早。伏乞收回成命，仍旧日讲。”不纳。
己巳，大学士焦芳辞吏部印，许之。芳实欲兼掌部印，专进退百官之权，以东阳劝之，乃辞。自是弥不悦。【考异】据《明史·七舞表》，芳入阁，仍掌吏部印，此初命也。证之《实录》，则“芳辞吏部，听之”，诸书不载，今据增。
癸酉，户科给事中刘蓝、刑科给事中吕翀，抗疏请留刘健、谢迁。其略言：“二臣不可听去者有五：孔子称孟庄子之孝，以不改父之臣为难。二臣皆先帝所简以遗陛下，今陵土未干，无故罢遣，何以慰在天之灵！不可一也。二臣虽以老疾辞，实由言违计沮，不得其职而去。陛下听之，亦以其不善将顺，非实有意优老也。在二臣得去就之正，在陛下有弃老臣之嫌，不可二也。今民
1127 明通鉴卷四十一
穷财尽，府藏空虚，水旱盗贼星象草木之变，迭见杂出、万一祸生不测，国无老成，谁与共事？不可三也。自古刚正者难容，柔顺者易合。二臣既去，则柔顺之人必进，将一听陛下所为，非国家之福，不可四也。《书》曰：毋遗寿者。＇健等谙练有素，非新进可侔，今同日去国，天下将谓陛下喜新进而厌旧人，不可五也。”不听。先是给事中艾洪劾中官高风侄得林营掌锦衣卫诸疏，传至南京，为守备武靖伯赵承庆所得，应天尹陆珩录以示诸僚，兵部尚书林瀚闻而太息。于是给事中戴铣、御史薄彦徽率南京科、道官合疏，言：“元老不可去，宦竖不可任。”刘瑾大怒，遂矫旨逮铣、彦徽等，并菠、翀、洪俱下诏狱。南京都御史陈寿抗章论救，勒致化。【考异】事见《明史》刘藏及吕翀传中。《实录》但载翀名，盖翀居首。又据《翀传》，为翀主稿、故五不可之疏列之《翀传》下，仍据《实录》也。《三编》亦据《明史·传》并类记南京科、道疏，证之《实录》，皆在同时被逮中，今据书之。
是月，改许进为吏部尚书。逾月，以阎仲宇代为兵部尚书。【考异】许进改吏部，在丁巳、戊午之后数日，而《崆峒秘录》有“吏部尚书许进过激恐生变”之语，弇州《考误》谓“彼时为吏部尚书者，焦芳也。进初拜兵部尚书，非本头也。空同身与此谋，误称焦为许，纪事之难如此。今谓焦芳已泄阁议，至此方欲藉以挤健等，必不肯作此缓颊语，盖梦阳偶误记兵部为吏部耳。《宪章录》记进语尤详，进言“此辈得疏斥足矣。若峻其事，恐有甘露之变。＇既而果贻缙绅数年之祸”云云。据此，则“过激生变”之语实出进口，且《宪章录》明言“兵部尚书许进”，不言吏部，其非专据《秘录》明矣。附识于此。
刘瑾之乱政也，时钦天监五官监候杨源，故御史瑄之子也，上言：“自今年八月初，大角及心宿中星动摇不止。大角，天王之坐；心宿中星，天王正位也。俱宜安静。今乃动摇，其占曰：人主不安、国有忧。意者陛下轻举逸游，弋猎无度，以致然也。又，北斗第二、第三、第四星，明不如常。二为天璇，后妃之1128
纪四十
象，后妃不得其宠则不明，广营宫室，妄凿山陵则不明。三为天玑，不爱百姓，骤兴征役则不明。四为天权，号令不当则不明。伏愿陛下祗畏天戒，安居深宫，绝嬉戏，禁游畋，罢骑射，停工作，申严号令，毋轻出入，抑远宠幸，裁节赐予，亲元老大臣，日事讲习，以修圣德而弭灾变。”疏下礼部，尚书张升等称源忠爱。报闻。
十一月，癸卯，冬至节，以大丧未毕，免朝贺。
甲辰，户部尚书韩文罢。时刘瑾恨文甚，日伺文过不得。及是有以伪银输内库者，遂以为文罪，诏镌一级致仕。给事中徐昂疏救，中旨责其党护，遂落文职，并除昂名。又谴及户部郎中陈仁，并坐文罪谪、文出都门，乘一骡，宿野店而去。瑾又憾李梦阳代文草疏。逾月，亦谪山西布政司经历，勒致仕。
十二月，丁已，太监李荣传内旨；“六科给事中俱令守科，日至酉乃出。仍令锦衣卫直指挥不时点阅，违者以名闻。其奉京差非远出者亦如之。”
乙丑，谪兵部主事王守仁为龙场驿驿丞。时刘瑾矫旨逮南京给事中御史戴铣等二十余人，守仁抗章论救。瑾怒，廷杖四十、遂有是谪。龙场居贵州万山中，苗、獠杂处。守仁因俗化导，夷人喜，相率伐木为屋，以栖守仁。【考异】文成谪龙场驿丞，诸书多系之明年正月，证之《实录》，乃是年十二月乙丑也。刘健、谢迁之罢在十
月，刘灌等论救即在其时，文成之得罪又因救刘装等。而《年谱》乃作元年二月，恐传写者误脱“十”字耳。今据《实录》。
丁卯，景帝后汪妃薨。礼部议，疑其礼，学士王鏊曰：“妃废不以罪，宜复故号，葬以妃，祭以后。”乃命辍朝致祭如制。
癸酉，诏除曲阜孔氏田赋。初，正统初，令访求孔氏后裔之在浙江者。洎弘治之末，衢州知府沈杰始访得孔洙之六世孙彦绳，请授以官。至是授彦绳翰林《五经》博士，子孙世袭。杰亦言其“先世祭田，征税日重，请改轻则以供祀费”，于是并减衢州
1129 明通鉴卷四十一
祭田之税。自是孔氏有南、北二宗云。
甲戌，罢工部尚书杨守随、左都御史张敷华。韩文等之罢也，言官论救者皆得罪。守随愤甚，乃上疏、极论之曰：“陛下嗣位以来，左右近臣不能祗承德意，尽取先朝良法而更张之，尽诬先朝硕辅而划汰之，天下嗷嗷，莫措手足。内臣刘瑾等八人奸险佞巧，诬罔恣肆，而瑾尤甚，日以荒纵导陛下。禁内鼓钲，震于远迩。宫中火炮，声彻昼夜。淆杂尊卑，凌夷贵贱。引车骑而供执鞭之役，列市肆而亲商贾之为。致陛下日高未朝，漏尽不寝。此数人者，方且窃弄威权，诈传诏旨。放逐大臣，刑诛台谏。邀阻封章，广纳货赂。传奉冗员，多至千百。招募武勇，收及孩童。紫绶金貂、尽予爪牙之士。蟒衣玉带，滥授心腹之人。附己者进官，忤意者褫职。内外臣僚，但知畏瑾不知畏陛下。夫太阿之柄，不可授人。今陛下于兵刑财赋之区，机务根本之地，悉以委之，或掌团营，或主两厂，或典司礼，或督仓场，大权在手，彼复何惮？于是大行杀戮，广肆诛求。府库竭于上，财力殚于下，武勇疲于边。上下胥谗，神人共愤。伏望大奋乾纲，立置此曹重典，远鉴延、熹之失，毋使臣蹈蕃、武已覆之辙。”疏人，瑾衔之次骨。先是廷臣之论残盐也，中旨诘：“是何大事？”守随语韩文曰：“事诚有大于是者。”于是文遂偕九卿伏阙论八党，实自守随启之。及廷臣交论瑾等，内阁力主之，上犹豫未决。敷华乃上言：“陛下近日政令与诏旨相背，行事与成宪交乖，致天变上干，人心下拂。今给事中刘蒞、御史朱廷声、徐钰等，连章论列，但付所司。英国公懋与臣等列名上请，但云＇朕自处置＇，臣窃叹惑。请略言时政之弊：如四十万库藏已竭而取用不已；六七岁童子何知而招为勇士；织造已停，传奉已革，寻复如故；盐法庄田，方遣官清核，而奏乞之疏随闻；监督京营，镇守四方者，一时屡有更易；政令纷挐，弊端滋蔓。夫国家大事，百人争之不足，数人坏之有余，原陛下审察。”疏人，不报。
1130
纪四十一
已而朝事大变，宦官势益张。至除夕，忽传旨敷华与守随俱致仕、然瑾等之憾犹未释云。【考异】事见《明史》杨守随、张敷华本传。《三编》，二人致什，同列之十二月。据《守随传》，二人致仕，同在除夕，今据之。是月三十日，盖甲戌也。
是月，以户部侍郎顾佐代韩文为本部尚书。晋李东阳少师兼太子太师、吏部尚书、华盖殿大学士，焦芳太子太保、武英殿大学上，王鉴户部尚书、文渊阁大学士。






