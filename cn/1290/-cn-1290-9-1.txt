1.梓

或作杍，楸类。一名木王，植于林，诸木皆内拱。造屋有此木，则群材皆不震。处处有之。木莫良于梓，故《书》以《梓材》名篇，《礼》以“梓人”名匠。木似桐而叶小，花紫。陆玑《诗义》谓楸之疏理白色而生子者为梓。贾思勰《齐民要术》以白色有角者为梓，即角楸也，又名子楸。角细如箸，长近尺，冬后叶落而角不落。其实亦名豫章，梓以白皮者入药。味苦寒无毒。治热毒，去三虫，疗目疾、吐逆反胃及一切温病。又有一种鼠梓，名楰，《诗》所谓“南山有楰”是也。今人谓之苦楸，江东人谓之虎梓。鼠李，亦名鼠梓，别是一种。

【诠释】

梓是紫葳科落叶乔木，自生河边等处，或栽培于庭园间，学名Catalpa ovata。茎高可达10米。叶对生，有叶柄，稍呈掌状浅裂。夏日枝梢开花，圆锥花序，唇形花冠，5裂，淡黄色，有稍带暗紫色的斑点。果实长达3～4分米，皮似豇豆的荚。种子有毛。

