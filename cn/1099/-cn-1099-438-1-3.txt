○因事陳言疏 【 丈田利弊】

臣先任江右、承委丈量、由始事以及報成、前後兩年、葢身親其事之顛末、而目擊其中之利弊者、方敢詳言以凟　聖聽、江陵為政時議行丈量之事及江陵得罪後來者一槩欲改其所為御史江東之所陳丈量事是也此疏立言大抵謂丈量非不便而督責太急或有不能盡得实數以此為不善其中最為公平臣嘗謂天下無良法。亦無弊政。行之而善。則弊政即良法也。行之而不善。則良法即弊政也。如丈量一事是巳。臣未敢泛言天下、舉江右一省而言、又未敢槩言江右之各州縣、第就臣所領新建一縣而言、本縣原額田地五十六萬有零、而先年魚鱗文冊、竝無一字可攷、訊之故老、則云不知從何年代丈過、今無所查矣、每歲正供錢糧額該六萬三千有奇、而黃冊所載、無徵虛米、乃有四千餘石、其不在冊內、而小民逐年賠納者、又不知其幾也、不丈何由得清民間貿易田地、唯無鱗冊、遂無號數而上中下則、又淆亂無憑、文契所載但云田幾畝、米若干而巳買者利輕糧。賣者圖重價則以上田而過下糧。里猾為賣主。此言实為江陵申救違時立說亦人情之所難愚民為業戶。則以下田而過上糧。展轉為奸積成宿弊。一再易主。而為奸者。亦自不知其所由來矣。不丈何由得革。惟有無糧之田。斯有無田之糧富家安享其利、而貧民坐受其害、在戶多丁眾者、尚可併力分賠、其澆瘠之區、逃亡之里、十戶九絕、十室九空、流離苦楚、雖鞭朴日加、而終無可完之理、國賦日以虧、積逋日以益、有司惴惴焉、惧參罰之及、而莫之誰何矣、不丈何由得清、故舉一縣。而一府可知也。舉一府而一省可知也。舉一省而天下可知也。則丈量一事雖謂之良法也亦宜而及其成也、乃至有稱其不便、有稱其病民、甚則有指其為弊政者何也、良以行之不善也。夫天下之府州縣。不知其幾。即以江右一省。而為府十有三。為州縣七十有四。其間有歷年久而未丈者。有經遠年丈過者。有經近年丈過者。有久未丈而弊多者。有近經丈而弊少者。此不可以槩論也明矣。爾時一奉明旨。即一槩議行。無論其經丈與未丈無論其有弊與無弊。一體責成。一體督促。有言民情不願丈者。參罰立至。于是有民不願丈而強之使丈者是以謂之不善也于法何與也四方形勢。高下肥瘠。如天淵然。不特東南之與西北為爾也。即以一府言。而各縣之里甲有多寡。延袤有廣狹。土宜有厚薄。終難以此而律彼矣。當其始議丈也、即當察其長吏之可任與否。而後使之。既察其可使而托之矣。則當任其施為。聽其調度待其報成而後覈其功罪。取其宜民焉而巳。奈之何朿縛之。禁制之。頒條列示。定式刻期。必欲盡一省而悉從一例。其民風土俗。有此相宜而彼不相宜者不顧也。是以謂之不善也于法何與也驊騮騄駬。天下之駿馬。而試之釜竈之間。則疾不能過貍鼬。黃鵠白鶴。一舉千里。而試之堂廡之下。則便不能過燕雀人固有能不能也。况丈量之事。千頭萬緒。而為長吏者以一人之精神思慮。欲以成功而善後。葢亦難矣。非假之以歲月。豈能一蹴而頓完也。而自奉明旨之後。即定以限期。急如星火。在覆丈之時。則不許長吏入城。在造冊之時。則不許長吏就榻。撫按逼司府。司府逼州縣。若曰迎略毋遲苟且完事。毋稽延違限。其于民情之稱便不稱便。地方之相安不相安。都付之不問矣。是以謂行之不善也于法何與也爾時各州縣官。固有承望風旨而罔恤民隱者矣。亦豈無卓然有見。而不畏撫按者乎。顧明旨在上。誰敢不欽。劾疏在前。誰敢不避。語云兕虎在前。見隋侯之珠而不及掇。非不愛珠也。先避禍而後就利也。言及至此。亦可哀矣。今徒言丈量之害。而不言其所以害。不止?帚咎于行法而乃止?帚咎于法之病民。或云復舊之為得。或云重丈之為得。臣皆未敢謂其然也。葢天下之最勞民固此事而可以為民者亦此事天下之最惜財者固此事而可以裕財者亦此事行之不善。固但見其勞。而不見其有惠之利。但見其費。而不見其裕之利耳。然當此之時。民巳勞矣。財巳費矣。疾首蹙額。誠有如御史江東之所言者矣。若議重丈議復舊。則折筭也。改冊也。止?帚戶也。收圖也。又當有一番勞費。所謂利未得而害巳隨之。斯民何幸而蒙　皇上之軫念。又何不幸而兩遭此勞費哉。故臣以為補偏捄弊之術。莫若專以其責責之撫臣。而聽其便宜行事。假如以天下言。則就各省直之內。要見某省有何利。某省有何害。每省有何利而又有何害。以一省言。則就各州縣之中。要見某縣為害多。某縣為害少。某縣為有利而無害。以一縣言。則就當日之所丈者。或初丈之未善。或初丈善矣。而定則未之善。或初丈善矣。定則善矣。而造冊之未善。各因其害而料理之如臣前所云久未丈而弊多者。則據新冊可也。近經丈而弊少者。則按舊冊可也。按舊冊而稍為查覈。據新冊而甫為調停。亦可也。不必以此而律彼。不必以一縣而律一省。不必以一省而律天下。量其土俗。察其民情。分別其利源。考究其病民之故。或减尺丟弓。或斜量折筭。此其弊在田畝。其罪在業戶。不可令其首明免罪耶。或以上作中。或以中作下。此其病在田。則其罪在公正。不可責其沿丘勘改耶。或改畝除弓。或移三就五。或損此益彼。或那東補西。此其弊在田冊。其罪在書筭。不可曉諭被害之家。使自首告耶。大約弊端不外乎此三者。而當時經手之人。未必無晰其弊竇者也。與其從今重丈。而勞費不貲。孰若就其巳丈者。而為之查改。其力尚省乎。與其復舊除新。而虛糧不去。孰若就其新丈者。而為之設處。其功尚倍乎。與其徹底更動。而利害猶未必相當。孰若就其巳成者。而為之補偏救弊。其省勞節費。相去尚萬萬乎。第須專責之于撫臣。徑付其托于該府。該府徑付其托于該縣。葢此事非縣長吏不可任以縣長吏與民相親。情可通也。而郡守之于縣長、吏。其勢當相聯属。縣可以達之于府。府可以達之于院。如臂指之相通也。至于撫臣開府一方。威權隆重。可以讋服豪強。可以漸消謗讟。此三人者同心協力。當無難事。而于丈量乎何有哉。若委其責于按臣則兩院竝行。未免有所牽制。若不徑行府。而轉行司道。則人持一見。人持一說。未免有所異同。此則厲民之本而况經過衙門既多則行移牌票亦多徒令長吏若于應酬。疲于案牘。卒之實用未必有裨矣。夫朝廷之上。既專責于撫臣。撫臣又專責于郡守。郡守又專責于縣長吏。而□□宜民便宜從事。朝廷又復聽之撫臣。撫臣又復聽之郡守郡守又復聽之縣長吏。慎毋以文網束之。慎毋以調約拘之。慎毋以歲月限之慎毋以一人言便一人言不便遂為行止。慎毋以一言之譽一言之毀而遂為低昂。慎毋以一縣先完。一縣未完。而遂為勤怠。則庶乎責任重。事權一。而有不足以易弊政為良法。安民生而固國本者。臣不信也。然、猶未也、天下事無全利、亦無全害、苟利多而害少、即可稱為良法、而况丈量一事、尤為恩怨之府、欲人人稱便、此决不可得者也、今既許其便宜、不限之以一定之例、寬其時日、不責之以旦夕之期、而及其報完也則又當審眾寡以定利害什九言利。什一言害。其為利也。不待言矣、什七言利。什三言害。是亦利多而害少也。雖謂之有功而無害亦可也。若必欲人人稱便、而後為良法則臣不敢與謀此事矣、然猶未也、夫既以事事責之縣長吏則必自此人始、自此人終不經兩手而後可、若一一人始而又一人終、則弊易從生、法易從變、而奸民之不便于巳者、又易從生謗、欲功之成、亦不可得也但既以成功責之。即當以厚賞激之。或事未完而暫稽其陞遷者。則他日別有超異之擢或事完而尚稽于資俸者。則先期即有召拜之榮。其承委而不能副託。與夫苟且塞責。以僥倖遷去者。尤必重加處治。斯則賞之厚而人知勸。罰之重而人知三人是而功有不成者臣亦不信也

