○驛傳議 【 川湖交界水驛】

此議有関水□凡閩廣間多有下瀨之處雖不及峽中上水之?不減也皆宜倣此行之

川中事例、凡逓運所官船、以江水汛急、下而難于上也。故每所得倒換而轉。與我江南例可以久乘坐而長川行駕者不同、緣本省舊規巳定、不敢有所從違、以本省之驛傳道、可以彈壓之爾、惟夔州府與荊州府、係川湖兩省交界、夔州所官船使客乘坐而下峽也、荊州府所属止?帚州所船不依川省例、不來上水迎接、即過渠本地、渠本地亦不來候替、而使客者每每亦乘坐順流東去、不復停泊以候替、時又無可以彈壓之者、於是船每每以水逆而去遠、力不易于牽挽而船夫往往逃。船隻往往朽壞。錢粮無從措辦。而川人之受困。殆亦無從控訴矣。余督學時。偶帶管驛傳兩月、惻然有此深念、曾具文撫按兩臺、煩関行楚中之兩臺、彼此著為定議、此往而彼來、一如川中每所倒換例、止?帚州之來替、與夔州之得替、彼不甚病而我甚便、乃兩利而俱全之一法也、倘使客以順流東去為快、而不復有所顧惜於其間、則請疏具題。得指名參論之。榜示通津。務相省諭。盖即停泊一兩日以俟候替。于行者不甚妨。而返還者則甚蒙濟。亦何不可之有。愚見如此、當時兩臺者皆憚其會議煩難、尤憚于會疏之恐有窒礙也、遂寢閣、而予亦遂歲考川北、於川北即聞報轉官也而遂去、迄今猶恨前議之不獲申、不知此後川湖兩省、其事規果何如、余以為此雖一事、苟關係地方利病、則凡長民者、皆所當留念而不可忽也、故既去猶議而筆之於策、將使後來者有攷焉、

