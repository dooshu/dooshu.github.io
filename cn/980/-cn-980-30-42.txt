释大观　题觉心居士转物轩

两沼灎寒碧，一堂纳宽閒。

高柳逢春新翠展，寒梅齐雪清香繁。

好本栽培常烂熳，四序芳馨看互换。

杂华境遍刹尘中，十波罗蜜更主伴。

觉心隐几随彷徉，六用俱妙无可降。

跏趺不语亦不默，篆烟一缕春昼长。

释迦老子何所见，教谭三百皆方便。

就中一处最亲切，转物不为所转。

此堂物物元无殊，随人受用有亲痚。

尘尘摄入大毗卢，应笑本来物无转亦无。

释大观

