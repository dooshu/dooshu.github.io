第一出　标目




【沁园春】

〔末上〕陈女姱容，潘生俊雅，姻亲指腹，奈兵戈惊散，子母天涯，女娘指引，寄迹烟霞。张公借宿，词调空夸，王郞闹会惹嗟呀。潘生投观，天遣会娇娃。堪佳美女才华，暗写情词怨出家。岂知才郞邂逅，词章入手，相思情逗到难遮。凤鸾方就，姑意会猜，秋江逼试泪如麻。荣归处，夫妻子母，重喜会蒹葭。





