●大明會典卷之一百十五

膳羞二

下程

王國下程

凡親王之國。永樂間、廚料、醬一百斤。香油五十斤。椒二十斤。乾魚一百斤。醃羊一隻。子鱭魚四十斤。醃豬一口。醃鵝一隻。醃鹿一隻。醃麂二隻。醃雞九隻。白麵一百斤。茶芽五斤。茶葉二十斤。醬瓜四十條。黑沙糖十斤。藕煎五斤。木瓜湯煎五斤。醬茄一百五十箇。醋蒜三百箇。酒五十瓶。醋二十瓶。芝麻一石。糖茄一百五十箇。米三石

○宣德間、仍加豬二十口。羊二十隻。酒一百瓶

○成化間、令經過有司去處、送鵝二隻。時新菜蔬供用

凡王來朝。洪熙元年、靖江王府輔國將軍來朝。

欽賜羊十隻。鵝十隻。雞二十隻。酒一百瓶。米四石。果子五色。茶食五般。柴三百斤。蔬菜廚料。又靖江王府奉國將軍來朝。

欽賜羊五隻。鵝五隻。雞十隻。酒十五瓶。米二石。果子五色。茶食五般。柴一百五十斤。蔬菜廚料

○宣德間、趙世子安陽王來朝。

欽賜羊三隻。鵝三隻。雞六隻。酒三瓶。米一石五斗。柴四百斤。蔬菜廚料

○天順元年、襄王來朝回還。沿途飲膳廚料、並祗待隨。從內外

官校人等、經過軍衛有司、量給供用 【 今題准、不必親來朝賀】

凡各王府差來人員、常例下程一次。鵝二隻。雞二隻。酒五瓶。米五斗。蔬菜廚料

衍聖公張真人下程

洪武二十六年、鵝二隻。麵一十五斤。酒四瓶。茶醬鹽各一斤。燭一十枝

○洪熙元年、衍聖公進表赴京。

欽賜羊一隻。鵝三隻。酒十瓶。麵二十斤。茶鹽醬各二斤。油燭二十枝

○宣德四年、衍聖公張真人到京。

欽賜羊一隻。鵝二隻。酒六瓶。麵二十斤。茶鹽醬各二斤。油燭十枝 【 自後俱照此例。舊屬膳部辦送。今皆行順天府辦】

番夷土官使臣下程

凡諸番國及四夷土官使臣人等進貢等項到會同館、俱有常例、並欽賜下程。禮部奏准、通行光祿寺支送。其欽賜下程一次者、仍支常例下程。或五日十日一次者、常例下程住支。若已經給賞、兩月之外不行回還者、住支下程

○凡送夷人下程、光祿寺差屬官一員、管押至會同館主事處驗給

○隆慶元年題准、凡四夷貢使、領賞五日後遲留不行者、光祿寺住支下程。本部將伴送人員參治

常例下程

洪武二十六年、五日、每正一名、豬肉二斤八兩。乾魚一斤四兩。酒一瓶。麵二斤。鹽醬各二兩。茶油各一兩。花椒二錢五分。燭、每房五枝。以上下程、若奉旨優待、不拘此例

○又每人日支肉半斤。酒半瓶。米一升。蔬菜廚料

欽賜下程

朝鮮國、安南國、占城國、琉球國、爪哇國、暹羅國各下程一次。朝鮮等國每五人、琉球國每十人、羊鵝雞各一隻。酒十瓶。米五斗。蔬菜廚料。朝鮮國、加果子茶食各四般。柴炭各二百斤。暹羅國、加酒十瓶

○王統六年、占城王孫等二十三人。下程、牛二隻。羊四隻。鵝四隻。雞十隻。酒四十瓶。米二石。蔬菜廚料

○天順四年、占城王族下程、與王孫同。但減牛一隻

○嘉靖二十二年、安南都統使司差來人員下程、減舊例三分之一

○萬曆四年題准、朝鮮琉球暹羅安南差來使臣下程、除

欽賜及常例日支外。每三人、五日、加給鵝一隻。雞二隻。酒四瓶。米一斗。果子五斤。隨從人等不加給野人女直都督、下程一次、每一人、鵝一隻。雞二隻。酒二瓶。米二斗。麵二斤。果子四色。蔬菜廚料日本國、滿剌加國、錫蘭山國、朵顏三衛、哈密、瓦剌、亦力把力、撒馬兒罕、土魯番、黑婁、蘇門荅剌、以必洗必兒、戎地面、米兒哈蘭、米昔兒、孛剌安衛、哈剌孩衛、買買回回鎖魯丹、罕東衛、阿端地面、迤北、那姑兒、魯迷、天方、各五日下程一次。每十人、羊鵝雞各一隻。

【 阿端地面減鵝雞】 酒二十五瓶數 【 那姑兒各減五瓶】 米五斗。麵十二斤八兩。果子一斗。 【 蘇門荅剌那姑兒各果子四色】 燒餅二十箇。糖餅二十箇。

【 米兒哈蘭減二十箇。蘇門荅剌加十箇。那姑兒減餅】

蔬菜廚料

○嘉靖十二年題准、哈密衛夷使三十四名、每五日與羊六隻。折去雞鵝。撒馬兒罕夷使、除五十五名正數外。餘人每五名、十日與羊一隻

○二十二年題准、哈密夷人、每五人、五日與羊一隻。鵝一隻。雞一隻。及米麵酒等物

○二十七題准、哈密伴送下程、照夷使例給

雲南上官、十日下程一次。每十人、羊鵝雞各一隻。 【 送牛肉地方每人牛肉二斤半】 米一斗。 【 送糯米地方每人糯米一斗】

酒二十五瓶。果子四色。蔬菜廚料

○嘉靖十九年奏准、八百大甸頭目三十一人、每五日一次。牛肉七十七斤八兩。雞鵝各三隻。酒八十瓶。糯米一石一斗五升。蔬菜廚料

榜葛剌國、下程一次。每五人、羊鵝雞各一隻。酒十瓶。米五斗。麵十斤。果子四色。蔬菜廚料

失剌思、宣德間、使臣八人、五日下程一次。羊鵝雞各二隻。酒二十瓶。米四斗。麵二十五斤。燒餅八十箇。果子十五斤。蔬菜廚料

納失者罕王、永樂間、使臣十八人、每日下程一次。羊五隻。鵝四隻。雞十隻。酒三十瓶。米一石。麵一百斤。果子五斗。燒餅一百箇。糖餅六十箇。蔬菜廚料。頭目等十六人、三日下程一次。羊四隻。鵝三隻。雞四隻。酒二十瓶。米七斗。麵五十斤。果子四斗。燒餅八十箇。糖餅三十箇。蔬菜廚料

火州、永樂間、使臣二十五人、五日下程一次。羊四隻。鵝一隻。雞四隻。酒十五瓶。麵三十斤。米一石。餅一百二十五箇。果子四斗。蔬菜廚料

養獅豹回回、永樂間、使臣九人、每日下程一次。羊一隻。鵝一隻。雞一隻。酒十瓶。米三斗。麵五十斤。餅五十箇

蠟燭地面、使臣五十人、五日下程一次。羊七隻。鵝六隻。雞十隻。酒一百三十瓶。米二石。麵一百五十斤。果子一石。餅二百五十箇。蔬菜廚料

亦思把罕、永樂間、使臣四十四人、每日下程一次。羊八隻。鵝二隻。雞十隻。酒三十瓶。麵八十斤。米一石。果子六斗。餅二百箇。蔬菜廚料

浡泥國、永樂間、使臣二十一人、三日下程一次。羊二隻。鵝四隻。雞八隻。酒二十瓶。米一石。麵三十斤。果子四色。蔬菜廚料

○洪熙間、使臣三十六人、三日下程一次。羊五隻。鵝十隻。雞二十隻。酒十瓶。米二石。麵六十斤。果子五般。每般十斤。鹽五斤。醬三斤。花椒一斤。香油四斤。醋四瓶。茶二斤。蔬菜廚料

阿速地面、永樂間、使臣一百十二人、三日下程一次。羊八隻。鵝四隻。雞八隻。酒一百四十瓶。米二石五斗。麵一百五十斤。果子四色。燒餅一百二十箇。蔬菜廚料

乞力麻兒、永樂間、使臣十一人、五日下程一次。羊二隻。鵝二隻。雞四隻。酒十瓶。麵三十斤。米一石。餅六十箇。果子二斗。蔬菜廚料

沙哈魯、永樂間、使臣七十七人、每日下程一次。羊十二隻。鵝四隻。雞十四隻。酒五十瓶。米一石五斗。果子一石。麵一百二十斤。燒餅二百箇。糖餅一般。蔬菜廚料

忽魯謨斯、永樂間、使臣十四人、三日下程一次。羊三隻。鵝二隻。雞四隻。酒十五瓶。麵四十斤。米一石。餅八十箇。果子四斗。蔬菜廚料

八荅黑(上甫下皿)、永樂間、使臣四十人、每日下程一次羊二隻。鵝二隻。雞五隻。酒二十瓶。米五斗。麵二十斤。果子二斗。燒餅四十箇。糖餅四十箇。蜜二斤。蔬菜廚料。三日一次。添送羊一隻。鵝一隻。雞二隻。米五斗

柳陳城、五日下程一次。每十人、羊鵝雞各一隻。酒七瓶。麵十五斤。米五斗。果子二斗。餅四十箇。蔬菜廚料

乞兒蠻、五日下程一次。每十人、羊鵝雞各一隻。酒二十二瓶。麵十五斤。米五斗。果子二斗。餅五十箇。蔬菜廚料

馬哈麻王、永樂間、使臣十三人、五日下程一次。羊六隻。雞十隻。酒二十五瓶。麵一百斤。米一石。餅一百六十箇。果子七斗。蔬菜廚料。頭目六人、羊四隻。鵝三隻。雞四隻。酒二十瓶。麵八十斤。米一石。餅一百五十箇。果子六斗。蔬菜廚料

甘巴里國、柯枝國、永樂間、使臣各六人、三日下程一次。羊一隻。鵝二隻。雞四隻。酒十瓶。麵二十斤。米五斗。果子四色。蔬菜廚料

白松虎兒、永樂間、使臣十六人、每日下程一次。羊二隻。鵝二隻。雞四隻。酒十瓶。果子一斗。米四斗。麵二十斤。餅六十箇。糖餅一般。蔬菜廚料

古里國、永樂間、使臣十八人、三日下程一次。羊二隻。鵝四隻。雞八隻。酒二十瓶。米一石。麵三十斤。果子四色。蔬菜廚料

荅兒密、永樂間、使臣十八人、五日下程一次。羊二隻。鵝二隻。雞四隻。酒十瓶。麵三十斤。米一石。果子二斗。餅六十箇。蔬菜廚料

敏真城等處、永樂間、使臣四十人、下程一次。羊三隻。鵝一隻。雞二隻。酒四十瓶。米一石五斗。麵四十斤。果子二斗。燒餅五十箇。糖餅四十箇。蔬菜廚料

南孛里、十日下程一次。每五人、羊鵝雞各一隻。酒十瓶。米五斗。麵十六斤。果子四色。蔬菜廚料

安定王、十日下程一次。每十人、羊一隻。鵝四隻。雞八隻。酒五十瓶。米一石。麵二十五斤。果子四色。蔬菜廚料

阿丹國、宣德間、使臣四人、三日下程一次。羊鵝雞各一隻。米三斗。麵十斤。酒五瓶。果子四色。餅二十箇。蔬菜廚料

朵兒只伯、正統間、使臣四人、十日下程一次。羊一隻。鵝雞各二隻。米四斗。麵十斤。果子一升。燒餅二十箇。蔬菜廚料

左法兒國、宣德間、使臣四人、三日下程一次。羊鵝雞各一隻。米三斗。麵十五斤。酒六瓶。果子四色。餅三十箇。蔬菜廚料

曲先衛、宣德間、使臣七人、五日下程一次。羊鵝各一隻。雞三隻。米三斗。酒二十瓶。麵十五斤。果子四色。蔬菜廚料

○正統間、使臣二人、十日下程一次。羊一隻。酒十瓶。麵五斤。米二斗。果子四色。燒餅糖餅各八箇。蔬菜廚料

天方國、加異勒國、宣德間、使臣各二人、三日下程一次。羊雞各一隻。米二斗。麵十斤。酒三瓶。果子四色。餅二十箇。蔬菜廚料

沙州衛、正統間、使臣四人、五日下程一次。羊鵝各一隻。雞二隻。酒十瓶。米二斗。麵五斤。果子四色。蔬菜廚料

哈失哈力、宣德間、使臣十四人、三日下程一次。羊鵝各二隻。雞三隻。酒二十一瓶。米四斗二升。麵二十一斤。果子一斗四升。蜜一斤。餅四十五箇。蔬菜廚料

赤斤蒙古衛、天順間、使臣四人、五日下程一次。鵝二隻。雞四隻。酒八瓶。米八斗。麵八斤。果子四色。蔬菜廚料

真臘國、十日下程一次。每十人、羊鵝雞各二隻。酒二十瓶。米一石五斗。蔬菜廚料

黑葛達國、宣德間、使臣十一人、三日下程一次。羊一隻。鵝二隻。雞四隻。酒十七瓶。米四斗。麵十五斤。果子四色。蔬菜廚料

日落國、兀良哈、哈烈、女直都指揮等官、火剌札、烏思藏等處剌麻番僧、蘇祿王、尚師、法王、婆羅

門、可脫癿、討來思、癿加思蘭、各止支常例下程 【 土官番僧人等無關文者不支】

凡使臣進貢、沿途關支廩給口糧。回還亦如之。惟朝鮮、占城、琉球、爪哇、暹羅、滿剌加、日本、錫蘭山、迤北、哈密、瓦刺、撒馬兒罕、土魯番使臣回還、沿途除廩給口糧外、仍日支下程一處。朝鮮等入國並迤北、每人肉半斤。酒半瓶。哈密等、每十人羊一隻。酒二瓶半

○宣德七年令、失剌思等處使臣回到甘州、月送羊酒。半年之外、止支本等廩給口糧

○正統三年令、瓦剌使臣停止去處、每十人五日一次、羊二隻。酒十五瓶。柴薪廚料

○嘉靖二十八年奏准、哈密每五人、日支羊一隻。酒二瓶半

凡各國番王王親頭目人等朝貢、到於福建廣東等處。宣德二年令、除筵宴及本等口糧廩給外、日用下程。番王、每人雞二隻。肉二斤。酒一瓶。柴薪廚料。王親、每人肉一斤。酒一瓶。柴薪廚料。使臣頭目、每人肉半斤。酒半瓶。柴薪廚料。番伴女使人等、止支口糧柴薪

凡夷人進貢、及回至該布政司。成化十九年、令限二十日內照例茶飯管待起程。如過期、及中途無故停止一日之上者、廩給住支

凡投降夷人。正德元年、令每名日支常例下程。牛肉半斤。酒半瓶。米一升。蔬菜廚料

凡各國漂流、及擒獲夷人。嘉靖四十五年題准、令到館照依投降夷人事例、給與日支下程







