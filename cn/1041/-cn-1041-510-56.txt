廖行之　和武公望雪梅五首

雪里最怜梅破萼，花时那负岁寒心。

不因王子聊乘兴，争得林逋为赏音。

廖行之

廖行之　和武公望雪梅五首

自是阳和生处有，不同凡卉竞时开。

居然茹雪犹全节，底为藏冰但却灾。

廖行之

廖行之　和武公望雪梅五首

刺火艺兰能九畹，白衣访菊亦东篱。

君诗唤起西湖老，好处何憀幼妇碑。

廖行之

廖行之　和武公望雪梅五首

腊残春到无多日，留得清芬伴倾椒。

却放东风吹冻裂，遣渠堤柳又新条。

廖行之

廖行之　和武公望雪梅五首

水精宫阙偏宜汝，铁石心肠肯受欺。

应笑蜡梅犹族姓，只堪薪槱荐晨炊。

廖行之

