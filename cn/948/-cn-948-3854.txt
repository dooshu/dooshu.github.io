陆游　小园新晴

散发阳狂不计年，园林只在小窗前。

断虹千尺卷残雨，新月一钩生暮天。

腊酿拆泥留客醉，山茶落磑唤儿煎。

物华心赏元无尽，剩住人间作地仙。

陆游

陆游　小园新晴

衰病犹烦药石功，残春终日在园中。

地偏幽草为谁绿？雨霁新花如许红。

足蹇扶持须稚子，杯深暖热赖邻翁。

此身虽向闲中老，若比休休却未同。

陆游

