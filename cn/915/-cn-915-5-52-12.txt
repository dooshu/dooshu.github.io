◇关西议

西方诸将，皆竖夫崛起，无雄天下意，苟安乐目前而已。今国家厚加爵号，得其所志，非有大故，不忧为变也。宜为後图，若以兵入关中，当讨张鲁。鲁在深山，道径不通，彼必疑之；一相惊动，地险众强，殆难为虑！（《魏志·卫觊传》注引《魏书》。司隶校尉锺繇求以三千兵入关外，托讨张鲁，内以胁取质任，太祖使荀问觊，觊以为云云，或以觊呈太祖，太祖初善之，而以繇自典其任，遂从繇议。）

