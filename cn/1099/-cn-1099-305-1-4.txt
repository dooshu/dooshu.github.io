○上元老軍前賞罰書 【 軍前賞罰】

賞罰者、御世之大權也、其所以維持世道奔走豪傑、惟不潛不濫、而後人以為慶為威也、自今日之賞罰言之、間有勇謀之將、威鎮羌夷、使賊不敢南下而牧馬、夫既無入境之虜寇。必無可奏之捷音。論功者不以為彼人威遠之力。則加以彼處事緩之名。不惟錢糧馬匹請給惟難。而論功行賞。抑且斬獲無據矣。內有將領庸常、縱賊入境、間或斬其零騎。得其牛羊。殊不知邊內非賊可出沒之鄉。而牛羊不過中國擄掠之物。動輒隱情奏報以叨重賞。且以為該鎮多事。而錢糧馬匹給發無寧日矣。由是觀之。則賞者果有功乎。而不賞者果無功乎。下此則總督軍門也斬殺之權、奉有　明旨、必號令申于平時、殺斬行于臨事、則人有遵守、罪有攸歸、今也、不有約會之期誰違吾之時。不有分布之處。誰違吾之地、飛符未傳。誰違吾之戰鈞帖未下。誰違吾之守。時地之期不違、戰守之机未定。殺斬可行乎。雖曰臨陣退縮者斬臨陣斬退縮者須主將得斬偏俾參遊得斬把旗伍長得斬小卒乃可耳若事敗按□僅可得將吏而詠之則伍卒不可問臨陳之時士卒先退本將何以令之乎戰陣不臨。或憑于旗牌之傳報。或得于文移之訪查。其間聽聞不一。疑信相半。死者不可以復生而殺斬亦未可以易行也。至于閱試兵馬。先之以門下之人。次之以官位之尊。較射未周。而日以就暮。雖有韓岳隱于行伍。豈能自達于上。賞不及賤。而抱藝于下者。反為之喪氣矣。由是觀之。賞罰可行乎。抑未行乎。下此則總兵焉至于養敢死之士。給應賞之人。原無合用錢糧。凡事仰給巡撫、其參遊守備、又不必言矣。間有不才之將、剋軍士之月糧。减馬匹之草料。自揣其短。尚且不敢比其馬之肥瘦。較其藝之生熟而况申軍令于臨事乎。賞罰不明。隱忍成習。將領之弊也久矣。惟將領之賞罰不明。軍士得以玩愒。惟軍門之賞不明。將領得以趨避惟在上之賞罰不明。是故鎮巡得以因循。由今之事。無變今之俗而欲強兵以威遠夷。恐勢有所未喻也

