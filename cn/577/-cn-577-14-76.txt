陪诸公上白帝城宴越公堂之作

陪诸公上白帝城吴有头字宴越公堂之作〔一〕


此堂存古制，城上俯江郊。落构垂云雨，荒阶蔓草茅。柱穿蜂溜蜜，栈缺燕添巢。坐接春杯气，心伤艳蕊梢。英灵如过隙，宴衎愿投胶〔二〕。莫问东流水一作水清浅，生涯未即抛。

〔一〕越公堂：《方舆胜览》：在瞿塘关城内，隋杨素所为。

〔二〕投胶：吴若本注《古乐府》：以胶投漆中，谁能别离此？





