○对学书判

〈丁学盘盂书，庚相为引重，後一云遂学或止之，兴庚或止之，丁云以此报德。〉

学贵博通，九流异轸；书称秘奥，四微攸藏。必温故而知新，方不朽而致远。丁服勤罔倦，考古斯多。精孔甲之书，方求筮仕；获郑庄之荐，终闻推毂。登朝有誉，常怀报德之心；司败在官，遂致无私之罚。此乃韩厥之举，却诜其人，旌国史而无惭，访朝英而罕辈。彼或止者，何其小哉？请息挽弓之言，以锡来车之宝。

