释大观　溢首座请赞

{左毛右畏}{左毛右畏}{左毛右崔}{左毛右崔}，顒顒昂昂。

强出人前，果见乖张。

直如劈竹而人罕知其曲，圆如走丸而吾常用其方。

闻说我宗甚奇特，当甚多年苕帚椿。

明修栈道，暗渡陈仓。

出语全无碑记，考贼不用证趎。

敢滥称花木瓜直下儿孙，真所谓米尽到糠。

个样嘴脸非似人恶，吾亦自恶，

那堪形之丹青，悬之高堂。

第一分付断云，付与丙丁收藏。

覆水自来收不得，从教四海沸如汤。

释大观

