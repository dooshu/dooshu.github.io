曹彦约　次韵卫庆阳使君送别这章

倾盖星桥忆去年，官陪预说使君贤。

别来风送空中月，此去云开剑里天。

治效龚黄方侧耳，交情嵇吕好差肩。

相逢便作阳关曲，数日销魂正黯然。

曹彦约

曹彦约　次韵卫庆阳使君送别这章

细读君诗字字新，巧将监鼓入羹莼。

也知世路催行客，更遣工歌劳使臣。

千里身心空晤对，五经怀抱想纷纶。

他年宛水昭亭外，把玩犹能绝点尘。

曹彦约

