○議處僕苑官員疏 【 苑官員】

臣惟　國之大事在兵、兵之急務在馬、而寺官之賢否、馬政之修廢關焉、臣以駑駘、謬領廵視、夙夜兢兢思欲振作、以求不負　皇上任使之意、入境以來、見陝西行太僕苑馬兩寺、通無一官、印務皆平涼府署管、及閱邸報、見卿與少卿俱巳推補、間多遷延不肯赴任、臣詢其故、自楊文襄清理馬政奏改卿寺官皆用兩司賢者調補馬政始清楊公去任後此官漸輕矣□□序之清濁事任之輕重大勢如此咸謂近年兩寺卿丞、多以素有物議者調補、人之視彼既輕、彼之自待亦薄、志氣銷靡、不復展布、各衙門又搜求往過、肆相紏劾、旋到旋去、故人無固、志不肯樂就、而寺丞係分路堂官、亦以歲貢援例、及知縣素有物議者陞除、到任皆不自愛惜、需索常例、科害牧軍、且資格徵而人不敬服。時常與各衙門爭禮不遂。便昂昂然徑自迯歸。如近年寺丞王文學、劉民凖者是巳、然寺監雖職專牧馬。而地界多與州縣相隣。原職任與有司不相統攝。故牧丁有迯回原籍。或拐馬及畏追。倒虧。潛入各州縣者。往往不能勾捕。附近軍民。有侵占牧地。彼此相告者。亦歲久不得歸結。監正錄事等官、俱監生吏貢銓補、此輩皆日暮途窮、甘心苟且假以點驗科索、比寺丞尤甚。惟僕苑官不得人、此馬政所以廢弛、失今不為改絃易轍、則將來大壞極弊、有不可勝言者、臣查得弘治十七年、督理馬政都御史楊一清、題准陝西僕苑寺卿員缺、於兩司中選素有才望者陞任、待有成效、照在京太僕寺官事例、不次擢用、及奏准添註平凉等府同知張檄等二員、不時聽委等因、故一時官皆賢能、馬政修舉、又查得隆慶元年廵撫都御史石茂華、題准將甘肅行太僕寺寺丞裁革、改設少卿、管理莊浪馬政、仍兼兵備僉事、見今威令易行、地方馬政、俱為有益、今若比照前例、寺卿仍選賢能、寺丞改設少卿、各帶僉事職銜、專一督理馬政、監正亦添註府佐職銜、俸薪仍照監正支給、則僕苑兼風憲之名。勢分崇而人多愛惜。寺監兼有司之職。軍民服而驅使無難。如是而人不樂就事仍掣肘者、未之有也、是雖兼銜改設、畧似更張、而輿皁俸薪、原無增益、矧藉空名、以圖實效、似亦無不可者、臣又查得弘治年間、吏部尚書馬文升等、題准二寺官員賢否。皆從督理馬政御史填註開報。廵撫廵按官通不干預。永為定例。不許阻撓紊亂。及臣見今欽奉敕諭內開、一切牧馬事宜悉聽爾從長計處、廵撫廵按等衙門、不許干預爾職寺監官聽爾提調約束、仍須以禮相待、功績顯著者、具奏旌擢闒茸不才者、指實紏舉、不許各衙門肆行凌轄、臣仰見我　皇上慎重馬政、優崇寺官至意、夫何邇年以來、間多干預凌轄。以致寺官參謁奔馳。職業隳廢。臣思馬政係邊防重務、豐可任其消耗而不為一整頓哉、

皇明經世文編卷之三百八十六終







