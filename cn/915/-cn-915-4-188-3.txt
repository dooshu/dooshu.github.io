◇奏宜复祭六宗

案《尚书》：「肆类于上帝，于六宗」。六宗者，上不及天，下不及地，傍不反四方，在六合之中，助阴阳化成万物。汉初于甘泉、汾阴祭天地亦六宗。至孝成之时，匡衡奏立南北郊祀，复祠六宗。及王莽谓六宗，《易》六子也。建武都雒阳，制祀不道祭，六宗由是废不血食。今宜复旧制度。（《续汉·祭祀志中》注补引《李氏家书》，又见《御览》五百二十八引《李别传》）

