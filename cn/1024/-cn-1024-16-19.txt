戴栩　官满寓济川馆得叶嘉仲和朱宰梅花诗次韵云作梅花诗当用欧公雪中酬

一径过寒竹，所知三两僧。

自怜入山浅，孤立本无朋。

戴栩

戴栩　官满寓济川馆得叶嘉仲和朱宰梅花诗次韵云作梅花诗当用欧公雪中酬

经年一会面，危坐拥寒灰。

绝胜对余子，一朝来百回。

戴栩

戴栩　官满寓济川馆得叶嘉仲和朱宰梅花诗次韵云作梅花诗当用欧公雪中酬

爱日经檐暖，游蜂扑纸窗。

吾生岂拘束，一笑俯涛江。

戴栩

戴栩　官满寓济川馆得叶嘉仲和朱宰梅花诗次韵云作梅花诗当用欧公雪中酬

伊谁同岁晚，怀抱向君开。

烟雨閟芳信，望郡来不来。

戴栩

戴栩　官满寓济川馆得叶嘉仲和朱宰梅花诗次韵云作梅花诗当用欧公雪中酬

饥雀啄芳蕾，蠹苔侵碧枝。

是中浑不较，刻画未嫌时。

戴栩

戴栩　官满寓济川馆得叶嘉仲和朱宰梅花诗次韵云作梅花诗当用欧公雪中酬

旷野多风雪，阳和一点通。

不应歌兕虎，吾道岂其穷。

戴栩

戴栩　官满寓济川馆得叶嘉仲和朱宰梅花诗次韵云作梅花诗当用欧公雪中酬

草木有麟凤，众只发等流。

终然浪题品，麟凤自知不。

戴栩

