○火灾

三月， 【 三月　说库本作「二月」。】 山东秦始皇庙钟皷，夜无故自鸣。火起桑上，被燔而枝叶无损，庙宇荡毁，而神像在火中都不焦灼。是月，江西余干之仙居寨，夜大雷电，西北风，有流火如箭坠旗竿上，如灯笼光照四野。戍卒或撼其旗，火直飞上竿首，卒因发炮冲之，其火四散，阖寨鎗首皆有光如星，须臾而灭。五月，广西方春北寨各鎗上亦有光 【 广西方春北寨　说库本作「广西万春北寨」。】 。并邸报云。







