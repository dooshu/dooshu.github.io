王之道　癸酉闰十二月朔旦入夜雪复作静言岁斯人艰食展转不能寐强沃一杯径

宿雁惊江渚，饿彪啸林丘。

不知雪如许，但怪风飕颸。

起看堂前柳，枯梢戛鸣球。

安得万家春，角我饥寒忧。

旋支折脚铛，移灯视床头。

发蒙余半瓶，聊温三四瓯。

鸣肠时一沃，曲身渐和柔。

遥应原野间，锦衾覆釐黣。

农夫庤钱鎛，指日望有秋。

愿言开同云，东郊从春游。

王之道

