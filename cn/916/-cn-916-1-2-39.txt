【离别相去辞】

〖《吴越春秋》曰：越王伐吴。国人各送其子弟於郊境之上。作离别相去之辞曰：〗

跞躁摧长恧兮擢戟驭殳。所离不降兮以泄我王气苏。三军一飞降兮所向皆殂。一士判死兮而当百夫。道佑有德兮吴卒自屠。雪我王宿耻兮威振八都。军伍难更兮势如貔貙。行行各努力兮於乎于乎。（○《吴越春秋》十。《诗纪前集》二。）

