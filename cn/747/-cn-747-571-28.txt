○为武中丞谢赐樱桃表

臣某言：中使某至，奉宣圣旨，赐臣樱桃若干者。天眷特深，时珍荐降，宠惊里巷，恩溢圆方。臣某诚喜诚惧，顿首顿首。伏以含桃之羞，时令攸贵，况今采因御苑，分自天厨。使发九霄，集繁星而积耀；味调六气，承湛露而不。盈眦而外被恩光，适口而中含渥泽。顾惭素食，弥切自公，岂图君子所先，遂厌小人之腹。无任感恩欣喜之至。

