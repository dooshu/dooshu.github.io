○请免田希鉴後嗣死罪奏（兴元元年十月中书门下）

李晟巡边，欲至泾州，田希鉴潜伏兵马，谋害统帅。李晟察其奸计，今已伏辜，原其情状，合坐宗族。顷以朱Г穷蹙，奔窜泾原，希鉴去逆归顺，闭门不纳，恐须录其前效，特全後嗣。其妻王氏并男太子通事舍人华、左金吾仓曹参军苇、折冲芮、折冲萱等，并请免死，差纲递送岭南，分付杜佑，令配诸州。

