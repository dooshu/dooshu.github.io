○與廵撫王方湖公書 【 閩省防倭】

福興之間、倭夷尚爾出掠、人跡弗通、謂公當命將出師、為驅遂之計、生則知下車未幾、兵威未振、非可嘗試而為之、養威蓄銳、相機而動、在公一劑量之間爾、大抵閩中八郡、依山負海、惟下四府海患、從今日多、各府之兵、俱稱單弱、而莆城之弱為尤甚、試舉一郡而他郡可推也、葢民以耕讀為業、承平日久、不試兵革、雖有團練民壯等兵、數亦不多、在仙遊者、有警亦自為援、且於操練之時、亦槩舉故事、未嘗如古之一人學戰、教成十人、十人學戰、教成百人之意、欲望此輩摧綘破陣、如驅羊敵虎、不格明伏、今雖僉議增募、而里甲窮困、嗷嗷怨咨、此亦小民難與慮始之意、即使募之而不訓練、與不募同、必留意訓練、或可為將來之計、未可以濟目前之急也、議者謂客兵騷擾地方。决不可召。此亦人所共知。然須量賊勢之多寡緩急而為之計。若大敵緊急、不借客兵之勁悍者為助。是猶憚針灸之痛。而甘於大命之不保者也。今專責所司。召募教師銃手。教以攻殺擊剌之方。及鳥銃佛郎機等技。時時演習。使兵識將意。將識士心。將來家自為兵。戶可以戰。則客兵之召可省。而民困可以少紓矣。至於城守之策。尤當預為之防。莆城之設、巳舊而苦不甚高、西北一帶、沿山尤為低薄、且石縫參差、小民越城、如履平地、恐未可恃以為守也、今有司於空隙之處。槩用灰修補。裀宜增高數尺。別作女墻。依墻內地增築高平。使廵視者易行。守城者不得便道而走。大約用銀二三千。可以集事。聞舊大廵吉公亦曾估計、竟以用銀數多、乃爾中止、今須用官帑之銀。有不足。則鄉士夫分地助之、庶可完固。然後於城上多備滾木鳥硫火器鎔鐵等物。以張聲勢。城外。之濠浚之使深依山乾濠掘之為坎城門外石橋。換之以木。有警則去之如此則有險可據。方可以言守也。前四月廿三廿四等日、倭夷二千突至城下、賴守廵二公繼至、城守益嚴、分廵道帶有廣兵數百、有頭目二人、賴退齋林公以重利誘之、以大義激之、乃肯縋城衝陣、銃殺數人、賊氣稍沮。漸漸南去。不然。是夜危如累卵矣。此豈可恃以為常哉。議者謂當委分守道駐劄莆郡、葢省城重地不必言、泉有分廵道、漳有兵備道、而莆獨無故爾、或請添設一兵備、常川駐劄、以所募之兵、一意訓練、庶幾可濟、不然、莆城必有不守之日矣、今鄉下士民子女、衣物盡携入城、恐虜無所得必生覬覦城中之計、今被虜人回、明言七八月要攻莆城、雖未必然。不可不預為之計也。又宜令鄉下居民。但有積穀俱當搬入城中只留日食些子。此亦清野絕粮。使之不能久駐之計也。

