杨万里　辛卯五月送丘宗卿太傅出守秀州二首

冯翔端谁可，丘迟肯去麽？

茧丝臣敢後，饥馑帝云何？

身达当难免，能称未要多。

但无田里叹，不必裤襦歌。

杨万里

杨万里　辛卯五月送丘宗卿太傅出守秀州二首

老矣渠怜我，超然我爱渠。

论诗春雨夜，解手藕花初。

梦只江湖去，情知伎俩疏。

未应五马贵，不寄一行书。

杨万里

