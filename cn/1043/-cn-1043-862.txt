王安石　石竹花

麝香眠後露檀匀，绣在罗衣色未真。

斜倚细丛如有恨，冷摇数朵欲无春。

王安石

王安石　石竹花

春归幽谷始成丛，地面芬敷浅浅红。

车马不临谁见赏，可怜亦解度春度。

王安石

王安石　石竹花

退公诗酒乐华年，欲取幽芳近绮筵。

种玉乱抽青节瘦，刻缯轻染绛花圆。

风霜不放飘零早，雨露应从爱惜偏。

已向美人衣上绣，更留佳客赋婵娟。

王安石

