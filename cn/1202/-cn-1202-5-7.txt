爲萧领军拜侍中刺史章

上书皇帝陛下：卽日诏书，以臣爲侍中、骠骑大将军、开府仪同三司，班剑三十人等，持节、都督如故。峻命在庭，光册充轩，虹骖耸服，朱轓伫葢，夤对以懅，心影若倾。【中谢。】臣功乏至道，不足以题象魏；绩非振民，无可以书庙阁。半漏未晏，中钟而惊，实忌微庸，起乘盛服，窃疑国宠，顿萃末躬。今寰海顺典，琼都咸光，调御惟新，熔制就始，良宜整变献经，诠明典纬，九河式耀，三辰载晰。不悟陛下皇灵曲溢，大赉斯降，而鸿赏之行，廼於臣始，非所以腾振遥风，激昂品流。舆人之诵，具闻其黩，频露慊祈，未叨鉴顺。今便虔礼靑轩，谨躬丹墀，忧符?惕，慙属兼轸，不任屏营之情。

