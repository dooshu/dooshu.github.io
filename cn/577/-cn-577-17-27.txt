多病执热奉怀李尚书

之芳


衰年正苦病侵凌，首夏何须气郁蒸。大水淼茫炎海接，奇峰硉兀火云升。思沾道暍黄梅雨，敢望宫恩玉井冰〔一〕。不是尚书期不顾，山阴野雪兴难乘。

〔一〕玉井：鱼豢《魏略》：明帝九龙殿前为玉井绮栏。《水经注》：华林园疏圃中，有古玉井，井悉以珉玉为之，以锱石为口，工作精密，犹不变古，璨焉如新。《东京赋》：于南则有门曲榭。注：门冰室门也，门内有宣阳冰室。





