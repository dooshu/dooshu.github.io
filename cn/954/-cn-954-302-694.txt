陈造　同徐吕二子游西湖复次前韵五首

老去胡宜誓酒卮，兴来破戒为君持。

自今排日花羊醉，报答春光已后时。

陈造

陈造　同徐吕二子游西湖复次前韵五首

林仙金骨閟丘墟，松自萧森鹤自孤。

灵魄在天联傅说，遗书落世仰潜天。

陈造

陈造　同徐吕二子游西湖复次前韵五首

仙祠佛舍碧山边，扶路逢人有醉颠。

火急向渠分此乐，徐郎多病我衰年。

陈造

陈造　同徐吕二子游西湖复次前韵五首

酴釄芍药借春回，似解商量陆续开。

安得玄霜著花骨，不教容易染苍苔。

陈造

陈造　同徐吕二子游西湖复次前韵五首

天分天上灵河水，围作钱塘千顷湖。

未有风亭花月观，已夸胜境世间无。

陈造

