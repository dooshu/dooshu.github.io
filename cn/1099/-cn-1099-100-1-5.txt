○議吐魯番入貢事 【 吐番入貢】

甘肅之憂在糧食不足。恐日後不能自守。而吐魯番之患其次也。方木蘭既降。彼之謀主已喪。雖誠偽不可知。羈住甘州。在我掌握。但須豐其廩餼以堅其止?帚心。保其妻子以制其逸志。謹其防閑以消其他虞可也。帶來?沙諸夷就食于我者。聞巳大半各還舊居。若其果然。又邊境一幸也。如有未去者速宜濟以行糧。勸令早止?帚本土。趁時耕種。在彼為長久之便。在我無肘腋之患矣。其入貢諸夷。于吐魯番宜諭以?沙諸夷。皆我良民。防爾擾害。遠來附我。今已遣還爾等宜各守封疆。毋相侵害。則進貢之路。長久可保。若仍前侵擾。彼來赴愬。則當拘爾貢使。絕爾賞賜。依前閉関。不復容爾往來矣。于天方諸國使臣、宜諭往歲閉関。止因吐魯番犯順。爾等自來忠順。不在所絕。今後宜依期入貢。□常貢一子　聖主義在柔遠。不貴異物。毋得常格外別貢珍玩以邀厚賞。又聞諸夷入関。各官頗有求索。沿途又多稽難。宴犒之類。亦甚菲惡宜通行戒諭。毋致生怨起釁。至于哈密一事。固未敢遽議興復。以勞人費財。亦未可輕議棄置。以辜?沙諸夷仰望之心。姑羈縻之而已。其吐魯番國勢、昔有人自其國逃來、言彼國都東西可二三百里。南北七八十三。人以種植田獵為業。帳族散處。每帳能載者。三分之一。通國一起可五六千人。必數月而後合。命則其主延首領及散卒素有謀者。竝入一密室謀之室中上鋪紅毯。其主南向而坐。東西相向。各鋪白氊首領以下。依次就坐。主乃策其下曰。用兵如此所以小而能強我等出兵。若中國布如此陳何以破之。用如此器。何以禦之。首領以次各陳其見。擇一善者。乃殺牛設誓。期以必死。故每戰雖敗不退。最能支久。自彼國至哈密六百餘里。經黑風川三百餘里無水草。瓦剌多于此邀而覆之。自哈密至嘉峆関。一千二百里。亦有無水草去處成化時劉寧出軍四十八日而後到。路雖近而行難故也。三子速檀滿速兒有同母弟曰巴巴乂、最強、素欺其兄、異日必奪其國、異母弟二人曰、真帖木、忍帖木、僅能自存、彼將入寇。必驅?沙、諸夷以為前驅、又約瓦剌以助其聲勢。使我鎮巡有謀。宜結瓦剌以伐其交厚?沙諸夷以為間諜俟其兵至肅州。我但堅守不出。小堡難守者悉併入大堡而堅守之。數日之後。彼之銳氣無他。自然挫矣。我乃出兵二三千。立牢固營盤而守之。每出游軼以擾其牧放彼追則走。彼去復來。不過數日。彼將計窮而遁止?帚。俟彼返路。我以精兵隨其後。彼若來攻。固守而不與交鋒。我無亡矢遺鏃。而彼之進退狼狽。則瓦剌?沙。皆將作難于彼。而我收全功。至于所以挑瓦剌?沙者。又在將官用机用智。難預圖也。

