○與李總兵密柬 【 處置降寇】

兩得翰教備知陳恕一事、陳恕乃曾一本之黨第三澳主也招降後為處置之宜與總鎮書我公可謂良工苦心矣、即此一舉、不遺一簇、而假手戕其勍黨不血一刃、而運籌間其附從、法云亂而取之。怒而撓之。親而離之。又云上兵伐謀。其次伐交。茲葢兼而有之矣。此非明公開誠布公、集思廣益知人善任、孰能致之、雖云機露稍早。執縛有待。即此一番。自相屠戮人心解體矣。如陳恕者。懷必報之忿。冀不次之寵。又豈有不為我効力者哉。來教欲厚待而重用之當矣當矣外薄賞聊以致初來慰勞之意。不知尊裁以為何如、倘以為尚當增益、亦不妨再示祕指也、恕若果能俘獻曾酋。如例薦賞之外。生尚檄有司為之治第求田。娶妻??立坊以榮之。絲毫不爽約也。

