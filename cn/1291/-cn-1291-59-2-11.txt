【桓帝时京都童谣】

〖《后汉书》曰：延熹末。邓皇后以谴自杀。乃以窦贵人代之。其父名武字游平。拜城门校尉。及太后摄政。为大将军。与太傅陈蕃合心戮力。惟德是建。印绶所加。咸是其人。豪贤大姓。皆绝望矣。〗

游平卖印自有平。不辟豪贤及大姓。

（〇《后汉书》五行志。《后汉书》窦武传注。《乐府诗集》八十八及《诗纪》八作桓帝初京都童谣。《文选》补遗三十五作卖印童谣。）

