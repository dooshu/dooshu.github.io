◇答东阿王论边事诏（当在太和三年）

制诏。览省来书，至于再三。朕以不德，夙遭凶。圣祖皇考，复见孤弃。武宣皇后，复即玄官。重此哀茕，五内伤剥。又以眇身，暗于从政。是故二寇未诛，黔首元元各不得所，虽复兢兢坐而待旦，惧无云益。王侠辅帝室，朕深赖焉，何乃谦卑，自同三监？知吴蜀未枭，而海内虚耗为忧，又虚边将，或非其人。诸所开喻，朕敬听之，高谋良策，思闻其次。（《文馆词林》卷六百六十四）

