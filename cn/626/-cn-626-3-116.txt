陶员外谊二首

【湛上人钟秀楼诗楼在四明东湖上】

百尺楼居耸碧霄，天开图画足逍遥。

一帆春雨来湖口，两岸青山落树腰。

夜坐翻经香欲冷，诗成倚柱酒微消。

东还拟遂登临兴，惭愧无才趁早朝。

【送人从役】

沅湘南去远，古戍楚云边。

山雨虫蛇出，江天螮蝀悬。

相思知后夜，重会更何年。

喜得风涛静，官船任昼眠。

