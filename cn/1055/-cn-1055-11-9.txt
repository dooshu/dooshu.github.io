【夷陵岁暮书事呈元珍表臣〈景三年〉】

萧条鸡犬乱山中，时节峥蝾忽已穷。游女髻鬟风俗古，野巫歌舞岁年丰。〈夷陵俗朴陋，惟岁暮祭鬼，则男女数百相从而乐饮，妇女竞为野服以相游嬉。

平时都邑今为陋，敌国江山昔最雄。〈三国时，吴蜀战争于此。〉荆楚先贤多胜迹，不辞携酒问邻翁。〈处士何参居县舍西，好学，多知荆楚故事。〉

