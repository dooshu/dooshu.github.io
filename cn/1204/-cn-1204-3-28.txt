◎後主归宋後及临行时作词

南唐主归宋後作长短句云："帘外雨潺潺。春意阑珊。罗衾不耐五更寒。梦里不知身是客，一晌贪欢。 独自暮赁阑。无限江山。

别时容易见时难。流水落花春去也，天上人间。"含思凄惋，未几下世。其归国临行有词云："四十年来家国，三千里地山河。凤阁龙楼连霄汉，玉树琼枝作烟萝。几曾识干戈。 一旦归为臣虏，沈腰潘鬓销磨。最是苍皇辞庙日，教坊犹奏别离歌。挥泪对宫娥。"东坡谓："后主既为樊若水所卖，举国与人，故当痛哭於九庙之前，谢其民而後行。顾乃挥泪对宫娥听教坊离曲哉。"［词苑］

