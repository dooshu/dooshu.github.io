○请覆勘吴士矩罪状奏

县令刺史观察使，皆陛下守土之臣，守陛下土地财物，行陛下教条恩泽而已。非得盈缩自已，与夺自专。况军戎事，不可容易添给，添给之後，损减至难。岂唯一道一军之弊，实江淮十馀镇声闻相传，如或引例，其若之何？吴士矩恐须勘验取实，以窒定江淮十镇之意。日月无私照，雷霆无私怒。陛下奖任士矩，本非私也。今负陛下而理之，亦非私也。臣忝宪职，不敢户禄，其吴士矩，请付东台差清疆御史就江西推勘闻奏。

王

著《炙毂子》三卷。

