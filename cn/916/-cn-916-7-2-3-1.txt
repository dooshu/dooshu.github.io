【巫山高】

巫山高不极。白日隐光辉。霭霭（谢集作遥遥。《类聚》作蔼蔼。）朝云去。溟溟（谢集作冥冥。《类聚》、文苑同。）暮雨归。岩悬兽无迹。林暗鸟疑（《诗纪》云。一作惊。）飞。枕席竟谁（文苑云。一作休。）荐。相望空（《类聚》字缺。文苑作日。注云。一作空。《诗纪》云。一作空。）依依。（○谢宣城诗集二。《类聚》四十二。文苑英华二百一。《乐府诗集》十七。《诗纪》七十七。）

