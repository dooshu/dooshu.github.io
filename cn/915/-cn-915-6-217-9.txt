◇法训

齐交。

譬之于物，犹之白也，染之以蓝则青；游居交友，亦人之所染也。韩起与田苏处，而成好仁之名；甘茂事史举，用显齐秦之功；曹参师盖公，致清净之治；窦长君兄弟出于贱隶，谨恭师友，皆为退让君子。语曰：「蓬生麻中，不扶自直。」此言虽小，可以喻大。必得其人，千里同好；固于胶漆，坚于金石；穷达不阻其分，毁誉不疑其实。（《御览》四百六）

