曾丰　值侯修学趣儒人稍急因遗莲花莲实西瓜于吾宗翔叔作诗以勉之三首

绛玉裁花碧一茎，亭亭香远韵逾清。

群仙竞倚西风笑，为报临淮政已成。

曾丰

曾丰　值侯修学趣儒人稍急因遗莲花莲实西瓜于吾宗翔叔作诗以勉之三首

珠房颗颗绿英英，兴味超然芹藻馨。

不必铁槌挝碎却，苦心应念子衿青。

曾丰

曾丰　值侯修学趣儒人稍急因遗莲花莲实西瓜于吾宗翔叔作诗以勉之三首

绀色毬儿让水晶，味甘如蜜冷如冰。

香风飘满葵丘戍，散与鸮林解郁蒸。

曾丰

