【七夕月下诗】

远山敛氛（玉台作□。）寝。广（岁时杂咏作黄。）庭扬月（岁时杂咏作霄。）波。气往风集隙。秋还露（岁时杂咏作云。）泫柯。节期（《类聚》作气。《诗纪》同。）既已孱。（《初学记》作屏。岁时杂咏同。《诗纪》云。一作节期既已屏。）中宵（玉台作霄。岁时杂咏同。）振绮（岁时杂咏作绮振。）罗。来欢讵终夕。收泪泣分河。（○玉台新咏四。《类聚》四。《初学记》四。古今岁时杂咏二十五。《诗纪》五十三。）

