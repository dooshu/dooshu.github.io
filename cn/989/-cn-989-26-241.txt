苏颂　皇太后合春帖子六首

九扈方司启，潜阳已发春。

瑶觞进椒柏，眉寿祝灵椿。

苏颂

苏颂　皇太后合春帖子六首

冬至四十六，三阳生此辰。

帝令天下寿，钻燧教斯民。

苏颂

苏颂　皇太后合春帖子六首

昼景添宫漏，慈闱念女功。

常时浴蚕日，亲到濯龙宫。

苏颂

苏颂　皇太后合春帖子六首

东郊青帻拜春回，迎得阳和次第来。

风向乌竿千里应，气随鱼钥九重开。

苏颂

苏颂　皇太后合春帖子六首

蓬莱殿里春开宴，长乐宫中帝奉亲。

妇顺母慈流美化，万方歌颂赞娥莘。

苏颂

苏颂　皇太后合春帖子六首

花影迟迟转午阴，渐闻宫柳变鸣禽。

休呈金彩矜工巧，但阅图书鉴古今。

苏颂

