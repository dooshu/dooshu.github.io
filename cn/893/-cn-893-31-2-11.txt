不见近无李白消息





杜甫


不见李生久，佯狂真可哀。

世人皆欲杀，吾意独怜才。

敏捷诗千首，飘零酒一杯。

匡山读书处，头白好归来。

《沧浪诗话》：少陵与太白独厚，于诸公诗中凡言太白可十四处，至谓“世人皆欲杀，吾意独怜才，”“醉眠秋共被，携手日同行”，“三夜频梦君，情亲见君意”，其情好可想。《遁斋闲览》谓二人名既相逼，不能无忌，是以庸俗之见而度贤哲之心也，予故不得不辨。





