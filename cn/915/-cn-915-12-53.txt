◎斛律光

光字明月，朔州敕勒部人，左丞相金子。神武擢为都督，迁征虏将军、卫将军，封永乐县子，进爵为伯。齐受禅，加开府仪同三司，别封西伯县子，除晋州刺史，历朔州刺史，加特进，乾明初除晋州刺史，皇建初进爵钜鹿郡公，大宁初除尚书右仆射太子太保，河清中为司空，迁司徒，进太尉，又封冠军县公，天统初转大将军，除太保，袭父金爵咸阳王，别封武德郡公，迁太傅，武平中又封中山郡公，加右丞相、并州刺史，拜左丞相，又别封清河郡公，为祖︔所谮诛。周武入邺，追赠上柱国、崇国公。

