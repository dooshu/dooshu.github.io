○論思恩岑氏疏 【 土官襲替】

知州岑豹、乃叛臣餘孽、與其子應相沿襲職、既而吞并鄰壤、與恩城知州岑欽同謀侵占田州地土、自取滅絕、今岑接者、人皆傳稱為梁接、非岑應親枝、不知岑九仙又是何等逋逃、冒為奏擾、臣大夏先在兩廣見岑氏譜系云、始祖木納罕于元至正年間、與田州知府之祖伯顏、一時受官、今岑九仙妄援漢岑彭世次。塵凟　聖聽、請治以罪、其岑接應襲職與否、前巳行令鎮廵等官勘報奏處、其岑九仙雖曰夷人、難以深究、亦當謫發、以破其奸、

