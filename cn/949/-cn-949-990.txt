范成大　送同年万元亨知阶州

老我曾颁万里春，怜君飞棹也浮秦。

当年千佛名经裹，又见西游第二人。

范成大

范成大　送同年万元亨知阶州

路入南山旧汉畿，油油清渭照牙旗。

古业百战功名地，正是鸡鸣起舞时。

范成大

范成大　送同年万元亨知阶州

十年关陇困科输，圣德如天尽扫除。

临遣中和二千石，好乘春日下宽书。

范成大

