对酒歌寄伟长

对酒不饮心茫然吾宗老髯称酒颠一举百觞倾四筵掀髯仰手问高天平生强项谁能怜挂瓢抱瓮饮山泉穷秋送我冲暝烟夜阑语杂不能眠合尊促坐篷窗前明星历历照清川吾今衰病非昨年新诗取乐不取传残牋散帙无人编饭牛野老耕芜田仓有脱粟囊无钱胸填磊块膓欲穿速来共醉酒满船眼前谁是饮中仙冯木伯自永丰罢归山隂追送是诗【邑有莲花山】

莲花山下春花开陶令行歌归去来冲泥难折江边柳惜别还孤池上杯浮沈世事那可道不如归去监湖隈丈夫大笑返初服阳丰万户吞声哭昨夜空江风雨中孤舟却向何滩宿

