○灵龟王碑

余诚不才，位忝州牧，乾恭守，五载临兹，前後三度见兹石矣。切观前贤记录明文，咸曰此石出则年丰岁稔。比亦未能记之，昨为去年季冬，五度雪降，三回盈尺，实冀苍生有丰稔之望。今又河南河北有不匡之徒，蚁聚蜂屯，我本道节度使仆射李公，奉诏发甲兵万人，从此而下，远伐不顺。有此事由，因铭之记。时唐建中四年岁次癸丑正月戊寅朔三日庚辰。

薛胜

胜，河东人，赠刑部侍郎存诚父，登进士第。

