◎王彦龄词

王彦龄高才不羁，为太原掾官，尝作青玉案、望江南词以嘲帅与监司，监司闻之，大怒责之。彦龄敛板向前曰："居下位，常恐被人谗。只是曾填青玉案，如何敢做望江南。请问马初监。"时马初监者，适与彦龄并坐，惶恐亟自辩诉。

既退，尢彦龄曰："某初不知，何乃以某为证。"彦龄笑曰："乃借公趁韵，幸勿多怪。"［轩渠录］

