昭江黄牛滩得黄抑公同年书

抑公拜广西太平守地邻交址居无廨出无舆寄食军中若逋客然施子闻而悲之

黄牛滩前风色恶怪石崚嶒森劒锷平头致我尺一书十年枯泪千行落天南瘴疠多故人屈指黄生最苦辛一官三载无处所寄食羁縻似逐臣瓠阳袵席连交址日夕豺狼砺其齿甑尘不敢留僮仆路断无由诀妻子平生卓荦黄大夫局蹐甘为辕下驹低头侧足幕中趋悔不早读黄石书安知虎头燕颔非吾徒

