◇五纪说

夏历以为列宿日月皆西移，列宿疾而日次之，月宿迟，故日与列星昏俱入西方，后九十一日是宿在北方，又九十一日是宿在东方，九十一日在南方，此明日行迟於列宿也。月生三日，日入而月见西方，至十五日，日入而月见东方。将晦，日未出，乃见东方，以此明月行之迟於日，而皆西行也。向难之以《鸿范传》曰：晦而月见西方，谓之，，疾也。朔而月见东方，谓之侧匿，侧匿，迟不敢进也。星长西行，史官谓之逆行。此三说，夏历皆违之，迹其意，好异者之所作也。（《宋书·天文志》一）

