【和王主簿季哲怨情诗】

掖庭聘绝国。长门失欢宴。（玉台作燕。）相逢咏蘼芜。辞宠悲团（《文选》、玉台并作班。六臣本《文选》注云。五臣作团。本集、《诗纪》并云。一作班。）扇。花丛乱数（当作数乱。）蝶。风帘入双（六臣本《文选》注云。五臣作飞。）燕。徒使春（本集误作者。）带赊。坐惜三（谢诗作惜。）红妆（本集作颜。玉台同。三谢诗作装。）变。平生（本集作生平。《文选》同。）一顾重。宿（玉台作夙。）昔千金贱。故人心尚尔。（玉台作永。）故心人（李善本《文选》作人心。）不见。（本集云。一作故人心不见。○本集四。《文选》三十。玉台新咏四。三谢诗。《诗纪》六十。）

