○杂兴

伯牙负高操。引曲辄入神。从师蹈东海。延颈四无人。洪波荡大壑。悲鸟方号羣。白日坐失色山林忽不分。精气一以变。此调得其真。世俗蔽闻见。千载逓相因。遗世伎始妙。绝弦多苦辛。自非锺子期。古道难具陈。

其二

翩何汉宫女。红妆郁荧荧。本自良家子。十五充后庭。是时得上意。宠至身逾轻。贵幸霸天下。妙丽倾人城。诏许领椒房。嫔御无不惊。唇如啮丹饴。齿如锵玉声。一当万乘主。常含中道情。绝色动千载。旦夕谁见明。美恶悬盛衰。弃置视合并。所以尹婕妤。顾盻失平生。

