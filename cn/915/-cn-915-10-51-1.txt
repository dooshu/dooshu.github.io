◇奏劾南康王方泰

臣闻王者之心，匪漏网而私物，至治之本，无屈法而由慈。谨案南康王陈方泰，宗属虽远，幸托葭莩，刺举莫成，共治罕绩。圣上弘以悔往，许其录用，宫闱寄切，宿卫是尸。岂有金门旦启，玉舆晓跸，百司驰骛，千队腾骧，惮此翼从之劳，妄兴晨之请？翻以危冠淇上，ㄚ服桑中，臣子之愆，莫斯为大。宜从霜简，允置冬官。臣等参议，请依见事解方泰所居官，下宗正削爵土，谨以白简奏闻。（《陈书·南康王昙朗附传》）

