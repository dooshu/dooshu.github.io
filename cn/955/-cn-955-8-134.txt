程公许　寄呈座主李左史三首

丝絧趁晓紫宸朝，悯俗超然曲远游。

富贵傥来心止水，隐思不耐鬓先秋。

谁知皓首太玄草，独对青山大白浮。

只恐万牛勤挽致，未须封户橘千头。

程公许

程公许　寄呈座主李左史三首

九万云程不作遥，暂教六月息鹏游。

骚情吟彻湖天晓，义胆寒生石剑秋。

想见床头谈屑堕，时浇碗面乳花浮。

云山不隔师墙恋，凭仗缄书乞点头。

程公许

程公许　寄呈座主李左史三首

世纷枨触不胜忧，尚未忆薰风故国游。

惝恥梦回身八翼，凄凉别久日三秋。

愿驰玉軑天津阻，拟问星槎海浪浮。

千载指南先觉在，行迷未远却回头。

程公许

