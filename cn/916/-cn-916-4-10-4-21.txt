【景皇篇】

景皇帝。聪明命世生。盛德参天地。帝王道大。（《宋书》、乐府无大字。）创基既已难。继世亦未易。外则夏侯玄。内张则张与李。三凶称（《晋书》作构。）逆。乱帝纪。顺（《宋书》、乐府作从。）天行诛。穷其奸宄。遏（《晋书》作边。）将御其渐。潜谋不得起。罪人咸伏辜。威风振万里。平衡综万机。万机无不理。召陵桓（《晋书》、乐府作恒。）不君。内外何纷纷。众小便成群。蒙昧恣心。治乱不分。睿圣独断。济琥常以文。顺（《宋书》、乐府作从。）天惟废立。扫霓披浮云。云霓既已辟。清和未几间。（《晋书》作间。是。）羽檄首尾至。变起东南蕃。俭钦为长蛇。外则凭吴蛮。万国纷骚扰。戚戚天下惧不安。神武御六军。我皇秉（《晋书》作执。）钺征。俭钦起寿春。前锋据项城。出其不意。并纵奇兵。奇兵诚难御。庙胜实难支。两军不期遇。敌退计无施。虎（《晋书》作豹。）骑惟武进。大战沙阳陂。钦乃亡魂走。奔虏若云披。天恩（《晋书》作因。）赦有罪。东土放（《晋书》作效。）鲸鲵。（○同上）

