胜金散

麝香（一钱） 盐豉（一两，旧青布裹了，烧令红，急以乳捶研细）上为末。取秤捶烧红，以酒淬之，调下一钱。

评曰：产难，不只胎侧有儿枕破与败血裹凝，随其胎息因缘，自有难易。其如横逆，多因坐草太早，努力过多，儿转未逮，或已破水，其血必干，致胎难转。若先露脚谓之逆，先露手谓之横。法当以微针刺之，使自缩入，即服神应黑散，以固其血，必自转生。《养生方》云：仓皇之间，两命所系，不可不广传。盖赞黑散之功也。或以盐涂儿脚底，抓搔之。


