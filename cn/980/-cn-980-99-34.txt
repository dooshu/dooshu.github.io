释梵琮　因学者问生死到来如何抵当答以四偈

生死到来何抵当，石人头上忽生疮。

这些痒处才挠著，便向人前孟八郎。

释梵琮

释梵琮　因学者问生死到来如何抵当答以四偈

生死到来何抵当，乞儿相见便倾囊。

寥寥四顾浑无有，堪笑一身没处藏。

释梵琮

释梵琮　因学者问生死到来如何抵当答以四偈

生死到来何抵当，萧然归去路堂堂。

到家句子聊相寄，写入碧天鸿雁行。

释梵琮

释梵琮　因学者问生死到来如何抵当答以四偈

生死到来何抵当，月明静夜共商量。

荷华荷叶通消息，一陈风来一陈香。

释梵琮

