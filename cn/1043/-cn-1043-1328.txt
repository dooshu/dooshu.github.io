王安石　杂咏三首

怀王自堕马，贾傅至死悲。

古人事一职，岂敢苟然为。

哭死非为生，吾心良不欺。

滔滔声利间，绛灌亦何知。

王安石

王安石　杂咏三首

先生善鼓瑟，齐国好吹竽。

操竽入齐人，雅郑亦复殊。

岂不得禄赐，归卧自郗歔。

寥寥朱丝弦，老矣谁与娱。

王安石

王安石　杂咏三首

商阳杀三人，每辄不忍视。

亦云食君食，报礼当如此。

波澜吹九州，金石安得止。

永怀南山阿，慷慨中夜起。

王安石

