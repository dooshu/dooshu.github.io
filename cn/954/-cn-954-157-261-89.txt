陈普　咏史上　宣帝

不将法律作春秋，安得河南数国囚。

莫道汉家杂王霸，十分商鞅半分周。

陈普

陈普　咏史上　宣帝

斗鸡走狗登皇极，览德毛从何许来。

汉室欲开新室业，王阳分合守蒿莱。

陈普

陈普　咏史上　宣帝

渭桥夹道上瑶卮，甲馆画堂开祸基。

甘露三年造新室，不斗飞燕入宫时。

陈普

陈普　咏史上　宣帝

孝宣不召山阳守，痛在糟糠不下堂。

家国莫先笞已子，汉人空识抱成王。

陈普

陈普　咏史上　宣帝

使民澒澒哭韩杨，郡国纷纷上凤凰。

太子好儒几坐废，王阳何用苦谈王。

陈普

