○对马惊师徒判

〈卜氏为御，马惊，师徒小却，监军纠为无勇，卜氏遂死之。或诔其功，监军请乎理，诔者执云非罪。〉

卜氏习闻秋驾，工随水曲。属出车槛槛，有六月之师；将执讯连连，成九天之胜。而深难拔，小驷易惊。殊摄叔之致师，有悬贲之败绩，是无勇也，於此死之。监军纠慝，未穷通宪。必若马为流矢所惊，人殊执辔之罪，则殆非其道，诔得其功。率象前闻，宁宜理？

熊季成

季成，开元时擢书判拔萃科。

