洪咨夔　万景楼次韵六绝

扶疏岩桂拒霜开，苍莽鵁鶄属玉来。

想见山阴秋色裹，一声歡乃暮潮回。

洪咨夔

洪咨夔　万景楼次韵六绝

金谷白头谁石友，香山青眼几殷兄。

三峨九顶知人意，长与江楼酒面平。

洪咨夔

洪咨夔　万景楼次韵六绝

秋入徐熙水墨山，荻花吹雪渺江干。

楼头未用催行酒，待到三更月上看。

洪咨夔

洪咨夔　万景楼次韵六绝

木落川空亦大奇，坐中亡酒客须追。

非渠江汉孟东野，孤我南山韩退之。

洪咨夔

洪咨夔　万景楼次韵六绝

霜碛萧萧落涨痕，西风吹日堕金盆。

冯高送目河湟外，万里戎情属柳浑。

洪咨夔

洪咨夔　万景楼次韵六绝

过雁声中岁月侵，东流江水识归心。

峨眉天目高相似，多买青山尚及今。

洪咨夔

