宋太宗　缘识

直修学道有科仪，里外缘中境不移。

莫放身闲堪谛信，乖违背欲何之。

宋太宗

宋太宗　缘识

至道非凡要ˉ　知，当仁不必用迟疑。

修行忽若无灵应，还信神仙白昼飞。

宋太宗

宋太宗　缘识

治世求归济物功，希夷入我道情中。

从头日日被烦恼，烦恼思量摠是空。

宋太宗

宋太宗　缘识

中秋八月祥风遍，慢上东轮云游转。

清境将开照玉京，一时宫阙为银殿。

夜静寒光半欹楼，穿入帘帷白如练。

景致融怡露添寒，薄茶佳客随情耫。

无问高下尽一般，爽气周天如雪霰。

千家万家仰天维，漏永更深方罢看。

宋太宗

宋太宗　缘识

中秋旱直至腊月，忧烦情绪不堪说。

暗祈顶戴上玄穹，今日高明降瑞雪。

时闻喜处万千家，片逐渐戏风四六花。

寒透衣宽何所思，红炉旋暖酒须夸。

触面来往浑无力，几处人怜几处惜。

想得欢心尽一般，先报田农后稼穑。

呈祥天地共盈怀，白沙拥砌玉为阶。

动静苍生绝灾害，安康四叙压氛霾。

宋太宗

宋太宗　缘识

寻思道味咏吟哦，去住先贤有几何。

性识无凝关要妙，浮沈依约不言多。

但将子细分明说，犹恐闲非却被魔。

救世比来心所愿，逍遥尽入扣玄歌。

宋太宗

宋太宗　缘识

语言端谨易求寻，己是他非祸返侵。

忠信先修销大伪，何曾呖隔圣缘心。

宋太宗

宋太宗　缘识

洁志清斋仰吴穹，九天云雨正蒙蒙。

都缘学道心无定，岂是灵仙秘尔功。

宋太宗

宋太宗　缘识

故无形像显教寻，隐秘踪由自古今。

妙法不传经上字，玄门消息罔知深。

宋太宗

宋太宗　缘识

归信妙法要精专，极目烟霄路不偏。

日月明通三界眼，云梯上有十洲仙。

慈悲愿力弥何远，烦恼能除道最坚。

救苦观音名利益，经文曾与世间传。

宋太宗

宋太宗　缘识

寒销暄盛同天色，花柳逢春谁不惜。

几许人心达久长，光阴知道留难得。

宋太宗

宋太宗　缘识

何为禅定性心同，解说真如物外空。

几许修行缘上得，惑多妄想障於聪。

名彰道理千世永，善恶都归万法中。

应现机关俱寂默，始知明鉴照昏蒙。

宋太宗

宋太宗　缘识

花间春鸟语喈喈，道在其中动我怀。

红艳几时长久住，年年依旧看相挨。

宋太宗

宋太宗　缘识

还淳返朴非用智，黄老之术何简易。

不衒聪明时俗清，尽使人人怀忠义。

密贱得之不下堂，单父得之公私利。

无为之道随时化，无为之道随时理。

若能可行，则清净矣。

宋太宗

宋太宗　缘识

还元到即见真归，不是虚传羽化飞。

大道勿将闲设用，精修别得便忘机。

安排稳入龙宫内，变易终藏虎鼎威。

豁达乾坤神妙理，逍遥铅汞共相依。

宋太宗

宋太宗　缘识

还知受气禀天然，百法以方为事理全。

假合都来归至道，修持远大更通玄。

二仪交感成祥感瑞，八卦刚柔被俗牵。

何谓此中生恍惚，直须款曲细精研。

宋太宗

宋太宗　缘识

患脚法师不解走，少年心尽爱花柳。

争知道味却无言，时得茶香胜酒。

宋太宗

宋太宗　缘识

皇天不事但多罗，莫道无缘奈我何。

上有天堂下地狱，分明种麦不生禾。

宋太宗

宋太宗　缘识

六铢衣帔是神仙，劫劫曾修不偶然。

大道目前人岂会，九天常有万千千。

宋太宗

宋太宗　缘识

坚心不退道皆同，元始天尊大教通。

多是世人迷自惑，岂能容易见仙踪。

宋太宗

宋太宗　缘识

功成一旦等闲休，岂信升沈满眼愁。

莫道盈虚干甚事，天仙灭静镇常幽。

宋太宗

宋太宗　缘识

紧峻焚修彼自知，天嗔不许乱施为。

真心实行终归德，善事缘多恶可悲。

宋太宗

宋太宗　缘识

京都繁盛谁比矣，十二楼台重重起。

九衢车骑日喧喧，广陌欢呼歌帝里。

我今御宇临天下，物泰熙熙忻朝野。

村夫击壤荷丰年，侯门朱紫皆风雅。

无为一坦已成功，关防绝虑闲战马。

唯愿君臣千万世，六合同心归华夏。

宋太宗

宋太宗　缘识

经到玄科大法中，先持道德济阴功。

三清有路人难到，但守虚无一迳同。

宋太宗

宋太宗　缘识

水精宫殿月华明，白玉为墙火不侵。

八境风高骈羽驾，九重天上绛霞深。

物情晃朗无遮隔，非是凡间比类寻。

汗漫真游谁得到，桂花香洁影森森。

宋太宗

宋太宗　缘识

精详语议四门开，舒惨阳和意外裁。

远见风尘思往事，无穷日月去还来。

乐耶指趣归三体，周旋道理遍九垓。

贤圣人天常法则，卿云岭上白皑皑。

宋太宗

宋太宗　缘识

救物功深好自持，知之修炼善心为。

神仙岂谓人间惜，自是迷流识见卑。

宋太宗

宋太宗　缘识

居山城市罕逢人，傲世名高混世尘。

满目烟霞常作伴，方知寒暑易为春。

宋太宗

宋太宗　缘识

君子淡交如似水，小人交结甘如醴。

微竏浪息派分流，倏忽之间生谤毁。

但去骄矜添意气，贞松全胜凡花卉。

狂风秪是有尘埃，大海潮宗深无底。

宋太宗

宋太宗　缘识

看花终不似春雷，牵引诗情瞑目开。

雨顺风调为上瑞，苍生家足降天来。

宋太宗

宋太宗　缘识

昆仑山上聚神仙，羽驾争行意不偏。

积雪远看欹下界，巅峰高认涌流泉。

真空的实难堪比，异景皆从造化迁。

秘密岂教容易辨，玄中之外更深玄。

宋太宗

宋太宗　缘识

昆仑山上玉楼前。五色祥光混紫烟。

景物不同人世界，群仙时醉卧花眠。

宋太宗

宋太宗　缘识

黄芽药就成金丹，理与参同契一般。

切是先求功行力，红尘内见识应难。

宋太宗

宋太宗　缘识

耳根清静本来修，万法从心不外求。

海岳动摇山色异，玄珠尽在眼中收。

持斋道士寻红叶，醉卧仙人未白头。

麋鹿同群方可信，逢春但笑乐花秋。

宋太宗

宋太宗　缘识

春风绿野遍天地，枯配渐随红日丽。

世界包含雨露新，东郊舒畅芳菲媚。

烟波柳嫩摇拂水，时迁荡飏情已矣。

不言往昔与今来，海岳高深千万里。

宋太宗

宋太宗　缘识

淳化四年立春节，喜遇韶光看白雪。

祥云景象一时呈，凝情霭郁比难说。

人心丕变颜容别，乐天顺叙皆胥悦。

土牛击后便駈耕，万物从兹萌芽发。

丽日迟迟影渐长，梅花岭上明皎洁。

欢抃陈仪隘九重，乾坤瑞气初融泄。

真风大布色无穷，春盘鲜盛排罗列。

隆兴焕耀太平宜，预祈丰稔名香爇。

浅情之人莫共语，引尔回邪非处所。

争似淡交得久长，小人终是无规矩。

宋太宗

宋太宗　缘识

从来非不求知己，方觉俗情似流水。

消息毫端总是空，奇哉道味深无比。

宋太宗

宋太宗　缘识

蔟蔟排弦声流美，因风独弄无宫徵。

闲庭引思道情中，五音不入行人耳。

仰望云霄听未足，何期到了不成曲。

秋蝉夜噪素琴鸣，边城角罢春水渌。

高悬韵响声来去，堂深兴寐无相阻。

不类乐中得此名，圆月明时何自苦。

凄清激切繁空影，日夜如流后天永。

无穷之外更无穷，依傍群弦方始品。

宋太宗

宋太宗　缘识

达道真人见者稀，岂教容易等闲知。

阴阳造化无非实，天地元精动合宜。

功行三千须及物，还丹九转上升时。

忙中岁月忙中遣，我本愚来性不移。

宋太宗

宋太宗　缘识

大道逢来是宿缘，终期定可访真仙。

山中修炼非州郡，城里无荒隐市鄽。

秘术岂教容易得，幽深还许递相传。

超凡入圣浑闲事，问取人间十洞天。

宋太宗

宋太宗　缘识

大丈夫兮兼文武。君子能仁潜喜怒。

强明非是尽周旋，满眼真如不自取。

三春花卉正芬芳，发作痴迷我也狂。

道德修来长不断，云从龙变解舒张。

海浪无涯百川水，厚重高深难比攎。

今古犹来世界宽，忻闻为善恶为耻。

舟车有利便通津，斟量难事日其新。

勿笑我心孜孜化，贵为人主不尊身。

共爱巅峰高岌岌，烦恼之中常急急。

先王典教是吾师，可以相宗后法则，

逍遥物外乐熙熙，松椿长养万年基。

鹏翥引他鹪虻怒，凤皇争与燕雀期。

心猨意马须自缚，斯言之理还不若。

僻学邪闻似虚空，日月贞明闲销铄。

宋太宗

宋太宗　缘识

大众仙坛几万仙，天嗔不许乱施为。

真心实行终归德，善事缘多恶可悲。

宋太宗

宋太宗　缘识

道高人世礼周旋，语默如痴似不言。

洗涤要教心地静，狐疑勿类水蓱翻。

经书立法尽修真理，岁月休防罢引援。

雅合无为深见识，阴阳去住捉寒暄。

宋太宗

宋太宗　缘识

道经念诵信无为，清静玄言好自持。

苦行精修心不倦，嚥津往往过斋时。

宋太宗

宋太宗　缘识

道门长啸扣玄关，咀嚼盈虚口不闲。

峰顶怡情松作笠，五湖来往看人间。

宋太宗

宋太宗　缘识

孤云野鹤镇常闲，随宜自在杳冥间。

杉松高拔千万尺，寒泉引望峭青山。

大道烟霞看更远，将临少峤叩玄关。

知之修炼凡超圣，岁月空深不易攀。

宋太宗

宋太宗　缘识

巅峰一望水深潭，谁解缘情语话堪。

暗室自开明日月，道心奇异老山萩。

研穷妙理真消息，诫忌先贤让不贪。

稽古尚为今法则，愚蒙太甚苦惔惔。

宋太宗

宋太宗　缘识

中秋夜，圆转魄，

东升慢上露先湿。起清风，

明似雪，薄衣阶下寒泉滴。

随且情，何豁达，

五音罢去无踪迹。星稀斗暗一宽窄，

桂华望处谁不惜。

宋太宗

宋太宗　缘识

耳根唯愿常清静，更得四时风雨顺。

开得眼来一切心，尽为好事善相近。

宋太宗

宋太宗　缘识

二月寒食经新雨，开花绽柳人无语。

近水溪边嫩枝条，攀折悠颺还似舞。

车骑园林看不若，村笛歌声更互作。

光阴番次不因循，民安万岁家家乐。

宋太宗

宋太宗　缘识

凡愚不取自逍遥，其奈心如似火烧。

虚过光阴还似梦，随缘尽向暗中销。

宋太宗

宋太宗　缘识

非人口似泻汾河，此辈尘中有甚多。

心恨貌恭无定止，舌夸端正乱乖讹。

为官善政身荣禄，利剑休教石上磨。

立待满盈船陷水，恶风从被海神拖。

宋太宗

宋太宗　缘识

逢春便见野花亲，往覆闲忙旧路尘。

轮走蹄轻多少意，世途常似梦中人。

宋太宗

宋太宗　缘识

逢春总有看花情，时节心迷不可轻。

但只追游贪聚乐，几人顶戴愧三清。

宋太宗

宋太宗　缘识

凤皇燕雀不同群，非类宜然信有闻。

好景销磨还尔梦，方知虚庭似浮云。

闲吟比喻明如日，雅道留情旧曲坟。

堪与言论谁是识，舜琴惠爱皷南薰。

宋太宗

宋太宗　缘识

浮生好道勿虚忙，炼药修行事久长。

轻举不由他假借，一登清境入仙乡。

宋太宗

宋太宗　缘识

高山石室半空嵌，选取灵芝草尽芟。

法意要修心一等，道情焉用口三缄。

丹砂保重开清境，白发相宜倚翠岩。

曩劫缘中因种在，布衣鹤袖凤来衔。

宋太宗

宋太宗　缘识

大道何异，俗情如花。

生前境趣，车碾黄砂。

无垢住相，勿用称夸。

非亲我亲，六合为家。







卷335

宋太宗

宋太宗　缘识

九重天上帝仙居，愚昧求真道理疏。

混沌初分长日月，精魂聚散记丹书。

离男坎女皆相类，壬子丙西异境殊。

历动因缘随世在，阴功及物最玄珠。

宋太宗

宋太宗　缘识

道在锲夷不易寻，忘言息虑便知深。

黄金白玉将何用，争比灵源一寸心。

宋太宗

宋太宗　缘识

青松本不树萧条，学士因何智自劳。

金水朗然明皎洁，雪山堆积就中高。

志心但觅三神药，凡目难观万时毫。

我独闲吟谁解意，悠哉丽日压灵鳌。

宋太宗

宋太宗　缘识

能知养性道中求，须要虔祈事转幽。

通达远开明了悟，一真守静万缘休。

宋太宗

宋太宗　缘识

泥丸本是命根宫，消息临时语话通。

大道比来行气术，其余效验藉阴功。

物情之理皆清净，造化玄微事莫同。

珍重此言深可意，腹中日运鼎花空。

宋太宗

宋太宗　缘识

年过百岁鬓如鸦，到处安然便是家，

醉后有时相诘问，更言我解种黄芽。

宋太宗

宋太宗　缘识

年年柳与韶光契，春风便作开花便。

黄莺到处不绝声，嫩叶芽新生翡翠。

宋太宗

宋太宗　缘识

蓬莱别有洞中天，摇曳祥云五色鲜。

不是凡人常到处，精修要实在心专。

宋太宗

宋太宗　缘识

龙虎刚柔隐圣方，一时和合运阴阳。

周知配类无疏失，物性从来理自长。

鼎里花开装五彩，心明火候制三黄。

更能通得华池妙，南北东西不可当。

宋太宗

宋太宗　缘识

栖真大道於南北，清净之间求爱力，

坚持雅志穷诸识。寻常如观在眼前，

唯仰三光无蹔息。忧念苍生不暇食，

自挫周遮尝反侧。

宋太宗

宋太宗　缘识

千般万类不相逢，天地尊卑岂易穷。

海岳高深随日转，神仙聚乐隐尘中。

鲜求免得知贪少，多事闲忙总是空。

几个心贤平坦荡，十洲三岛自从容。

宋太宗

宋太宗　缘识

南来北去无时节，举翅抬头飞似雪。

当日离春今日秋，湘江浦上旧明月。

宋太宗

宋太宗　缘识

乾坤运转是寻常，人有依违自短长。

不觉贪生身外苦，如驹过隙百年光。

宋太宗

宋太宗　缘识

栖心隐逸故非常，大约恒持要久长。

清净好为皆是益，周旋理度審安详。

法乾驭物须平稳，顺日成功自酌量。

倏忽之间堪匹配，临时巧拙见圆方。

宋太宗

宋太宗　缘识

清洁恭虔烟上帝，郊仪大设康哉世。

人心肯悦化来同，礼乐咸修依古制。

景福照明何举措，千官俨雅登云路。

一阳初启煦仁风，我运唯扬均遍布。

道德功惭情不已，常如取朽九重里。

未曾一日贵为尊，抚念苍生皆赤子。

羽卫旌旙花作队，雍熙民泰俱陎阓。

承平岂足尽言之，万里山河观掌内。

宋太宗

宋太宗　缘识

秋鏁烟岚日未曦，道情欲话老僧期。

旋烹茶竬心先喜，摇撼松风睡思迟。

鹤唳九霄堪入画，云平三界化无私。

真宗象教非虚说，对境成空是我师。

宋太宗

宋太宗　缘识

駈駈席不蹔安时。勤苦终朝景易移。

达得物情深道理，无为堪作后人命。

宋太宗

宋太宗　缘识

人心多是少相投，非识尘中上品流。

不见真宗归物理，难知妙道后先休。

生前内鼎宜烹炼，殊胜华池好渐修。

但见完全凭土德，能调火候药皆秋。

宋太宗

宋太宗　缘识

人心乐乐聚神州，秀丽烟霞胜十洲。

细柳高来齐拂岸，飞岛时下傍轻舟。

风摇碧浪藏鱼窟，园时朱樱满树头。

歌唱新声双揭调，花前别是一般流。

揎衫整羽揩金镞，圆月开弓射白鸥。

云与山连恒为白，春生夏长莫知秋。

三天得路迷仙府，百辟盈衢从冕旒。

务本含灵皆自化，和平盛世纵遨游。

宋太宗

宋太宗　缘识

人愚学道谤神仙，岂达虚无物外缘。

多是六情贪爱障，更兼朝暮不心坚。

宋太宗

宋太宗　缘识

任从寒暑镇常侵，一气韬藏万种心。

堪笑愚痴浇荡甚，却非淳朴不幽深。

宋太宗

宋太宗　缘识

如花遇雨湿泷冻，審此言谈大道中。

世上几人知举措，故然不与我心同。

宋太宗

宋太宗　缘识

三春二月一样同，翠柳峨峨解舞风。

池水湛然经雨后，桃花始觉半开红。

半开红，丽天辉，

新燕未归莺亦飞。

宋太宗

宋太宗　缘识

乾刚展转运阴阳，一味清虚道不忙。

玄妙永通天地久，未言大海变田桑。

宋太宗

宋太宗　缘识

蛮夷未必尽无知，上圣功成亦化之。

大道须归真见性，灰心达善即为师。

宋太宗

宋太宗　缘识

慕道虔心仰翠微，玄关寂寂少人知。

不求世宝兼名利，始悟无心合道时。

宋太宗

宋太宗　缘识

妙道藏真世莫臧，勿言圣事似寻常。

眼前不见非常境，别有三天照十方。

宋太宗

宋太宗　缘识

茅庵养道静深山，解笑光阴解驻颜。

谁能苦志离人间，孤云情僻岂容攀。

日餐松柏知其味，不问王侯朱紫贵。

修行但好倍精专，十洲洞府有神仙。

宋太宗

宋太宗　缘识

溟溟沧海浪涛深，雾蔽山峦不易寻。

紫盖洞庭人驾鹤，虹霓城郭道为林。

幽玄相去何多少，巧拙无由智存慧侵。

尽是同缘相引接，从容语话八仙心。

宋太宗

宋太宗　缘识

莫问仙家不死乡，泥丸秘密隐身光。

华池积润无拘束，勤习通流看上方。

宋太宗

宋太宗　缘识

木人莫把石牛骑，海变桑田故不知。

耕地种禾终是妄，真空相偶更无疑。

宋太宗

宋太宗　缘识

每逢清夜坐更深，白日忙忙各是情。

南北东西谁定准，无穷天地始知名。

宋太宗

宋太宗　缘识

慕道焚修万法通，一心清淡奉真宗。

方知异境人难见，见即虚无事不空。

宋太宗

宋太宗　缘识

灵无知大道，极意思悠然。

摩日云中雁，潇湘水似天。

孤峰高远近，宝月莹团圆。

信解明开悟，青霄在目前。

宋太宗

宋太宗　缘识

往事兴人感，徘徊思寂寥。

湛然穷古道，群品似相邀。

春台松柏静，秋风海岳摇。

时迁何倏忽，落叶自零飘。

宋太宗

宋太宗　缘识

谁测玄机圣，天功地久长。

群生皆是性，道德有圆方。

妍丑随情意，於戏细酌量。

达人知澹薄，默默见非常。

宋太宗

宋太宗　缘识

汝看浮生业，朝欢暮亦悲。

笑迎先溟目，恶至聚愁眉。

正直回斜曲，冤逢不用推。

小人心似兽，君子定无欺。

宋太宗

宋太宗　缘识

恍惚人难晓，天仙语默玄。

修心无道理，终日自忙然。

我命真中趣，长生认宿缘。

机权饶使用，圣事不虚传。

宋太宗

宋太宗　缘识

大道常恭谨，明灵不降威。

少言知有信，多事自招非。

年寿看松柏，冠簪短布衣。

我心忙也乐，清净得同归。

宋太宗

宋太宗　缘识

清静真空理，不无解者难。

纵横依见性，廓落智中观。

坦荡归仁德，辛勤久远看。

勿教为逆顺，平地入云端。

宋太宗

宋太宗　缘识

寂静人歌咏，愚情岂易知。

但求心自乐，不怕面相欺。

枉直回邪灭，颠狂道德持。

高明常鉴照，方寸欲何之。

宋太宗

宋太宗　缘识

天界殊胜理，凡愚不易知，

曩因谁可究，浅近故怀疑。

的实归真性，回邪入正持。

宋太宗

宋太宗　缘识

浮生人怕死，蝼蚁命何轻。

福业随缘寂，慈悲响善名。

在家行孝爱，食禄尽忠贞。

天道不移改，佛心化有情。

宋太宗

宋太宗　缘识

逍遥贤圣乐，我闷俗情愚。

鄙俚何堪数，斟量解卷舒。

恶缘须尽去，善事好相於。

忙急真如梦，乾坤造化殊。

宋太宗

宋太宗　缘识

谦逊明然得，滋章道理疏。

荣枯皆定分，巧拙亦何如。

抚俗从仁感，临民用教敷。

高明归辅德，建立纪功书。

宋太宗

宋太宗　缘识

形影随人得，精修道不迷。

研穷深理路，造化隐端倪。

云引龙吟穴，风生虎啸溪。

少知愚岂解，南北与东西。

宋太宗

宋太宗　缘识

无穷思广大，幽隐便知深。

智达千经论，方关一寸心。

聪明怀往古，曩劫顺从今。

此理人须信，周旋子细寻。

宋太宗

宋太宗　缘识

伏藏终不见，巧拙是兼非。

至道光怀古，周通隐圣机。

清天何物性，浊地故相依。

修炼真堪惜，疏慵有顺违。

宋太宗

宋太宗　缘识

为人能省己，就静亦皆忙。

春去秋来定，年诸日远长。

英姿终有异，贱品足颠狂。

蠢动含灵性，善生恶自亡。

宋太宗

宋太宗　缘识

知之修炼法，便是圣中人。

有象虚无境，邪缘不见真。

恒持功行益，响应甚平均。

浑然天地理，大道遍乾坤。

宋太宗

宋太宗　缘识

庶事情多感，光阴自古长。

贪痴何意遣，愚辈为谁忙。

红叶随时变，白头最易伤。

世途能及物，善德远馨香。

宋太宗

宋太宗　缘识

清虚闲静得，奉道见真谛。

契合皆堪用，因缘事好依。

精诚求谛信，须有是兼非。

豁达幽深远，奥妙玉玄机。

宋太宗

宋太宗　缘识

终日穷经史，思惟事转深。

公忠怀士意，是理好相录。

聪慧玄高鉴，回邪枉用心。

从容闲岁月，学古便知今。

宋太宗

宋太宗　缘识

真境堪依仗，周迁四叙移。

人忙闲圣迹，心达罢狐疑。

俊造皆流品，逢能即是师。

二从寒暑变，龙浴凤皇池。

宋太宗

宋太宗　缘识

一逢又一别，来往几时休。

处世皆名利，贪生去不留。

善缘看似梦，恶事勿临头。

如病心常怕，生前乐自由。

宋太宗

宋太宗　缘识

顶戴尊天地，聪明识见高。

无为通理性，猛利岂虚劳。

出没终难认，因缘不可逃。

中原多圣境，四海涌滔滔。

宋太宗

宋太宗　缘识

避罪胜修福，其为理一般。

资财丰利益，公道不欺瞒。

浊世贪荣禄，明时善政官。

遏强能抚弱，容此势情观。

宋太宗

宋太宗　缘识

如水澹交疏，寻思道更殊。

乖张颠覆易，知己便相於。

路坦如平掌，风传语不书。

烟霄明月静，负志话清虚。

宋太宗

宋太宗　缘识

天上与人间，贤愚不暂闲。

精修归至理，道大隐玄关。

圣境皆奇绝，凡情岂易攀。

群仙宽坦荡，却老尽童颜。

宋太宗

宋太宗　缘识

世途含万象，稽古便知今。

大树垂清影，如花耀碧岑。

虚劳空自白，德行胜黄金。

有过而能改，无为积善深。

宋太宗

宋太宗　缘识

法演双林下，凡情世眼观。

澹烟光雨际，孤月净云端。

意思皆时暂，纵横大教宽。

含情能息虑，物外不相干。

宋太宗

宋太宗　缘识

表里分明说，深穷妙更玄。

愚迷行不到，圣事法中传。

欲界情无定，真空本自然。

今生随曩劫，清净照三天。

宋太宗

宋太宗　缘识

爱老及怜贫，逢迎善者亲。

道高明似日，世有几般人。

盛暑观蚊蚋，窊鱼探海津。

闲忙皆自得，冬去后知春。

宋太宗

宋太宗　缘识

多言心不善，出口莫能追。

如梦欢娱乐，归家说盛衰。

攎将何所用，理乱别公私。

方寸巧施设，小人亦可悲。

宋太宗

宋太宗　缘识

雅澹玄中得，常人故不知。

幽深无远近。道外细推之。

碧落神仙境，烟霞日月随。

宋太宗

宋太宗　缘识

世间何所益，乐善有馨香。

贵贱虽差等，非违定不祥。

春台宜胜地，花木收严霜。

求取立身行，恒持但久长。

宋太宗

宋太宗　缘识

逍遥能自在，大道亦何去何殊。

澹薄随情遣，优游静恶除。

春生凡作则，秋谢遍悲疏。

利益玄穹鉴，公平信史书。

宋太宗

宋太宗　缘识

紫陌红尘里，贪名利好争。

世情皆扰攘，大道甚纵横。

弦直终无曲，心邪自不平。

若能如遂意，复学法先生。

宋太宗

宋太宗　缘识

民间天上事，通理一言之。

仙积千年寿，人终百岁期。

礼容分次第，泛爱别尊卑。

福业有轻重，那堪乱作为。

宋太宗

宋太宗　缘识

世上多虚饰，方知一切心。

不群终是异，僻学古同今。

逸士宽怀释，为官理道深。

移时非独见，今我思沈吟。

宋太宗

宋太宗　缘识

真一生天地，因依认宿缘。

智高通理性，凡下少周旋。

语默何奇绝，幽深隐圣贤。

谁人解我意，大道寸心玄。

宋太宗

宋太宗　缘识

石室巢新燕，人心在眼前。

飞云高去影，败叶拥流泉。

取舍凭谁定，升沈勿自专。

守贫知大道，盛事好攀缘。

宋太宗

宋太宗　缘识

豁意何清净，愚人不信迷。

石岩孤野鹤，仙路蹑云梯。

栋木生深谷，寒鸦入夜啼。

怡颜能待客，沽酒旋烹鸡。

宋太宗

宋太宗　缘识

利钝犹根性，无缘枉用心。

邪求皆是相，正定理玄深。

巧拙高含识，轻浮力不任。

大乘通语默，稽古便知今。

宋太宗

宋太宗　缘识

智使千般用，思量也大愚。

黄昏直至晓，皎日莹康衢。

瑞典通三界，华胥乐四隅。

谕开方便治，平坦绝崎岖。

宋太宗

宋太宗　缘识

皆救眼前急，锥刀蕴利名。

愚心违善道，慧眼自分明。

大海波浪没，深山栋木成。

旁求存古意，后学法先生。

宋太宗

宋太宗　缘识

得道超凡圣，逍遥本是缘。

群迷难解会，我且不虚传。

但信恒无断，精穷用意专。

審聪明譬喻，勿被俗情牵。

宋太宗

宋太宗　缘识

古来高逸士，数目几多人。

积德千花秀，温良七宝珍。

缘因终可作，好事福齐臻。

宇内光阴速，仙天夜月春。

宋太宗

宋太宗　缘识

君子怀幽趣，谦恭礼乐才。

经心皆识见，书史尽通该。

有德馨还远，清虚道亦开。

先生宜法则，宿习自将来。

宋太宗

宋太宗　缘识

遁迹深岩谷，身闲未是闲。

研穷堪语默，寂静杳冥间。

秘密逢邪见，难开大道关。

金丹无效用，弗可返童颜。

宋太宗

宋太宗　缘识

人本心田静，机关节买是非。

聪明存节操，曲直自相依。

思寂知玄奥，区分有顺违。

精通含识性，理义恺然希。

宋太宗

宋太宗　缘识

行止由修炼，辉光朗自然。

深山藏虎豹，大海隐龙泉。

鹤唳冲霄汉，龟生得寿年。

怡情含道识，浩渺九重天。

宋太宗

宋太宗　缘识

谁人信我说，我说亦非常。

苦行分明乐，缘深解即忙。

乖持如似梦，慕道得清凉。

影响随声应，玄门可度量。

宋太宗

