答徐扬贡进士

君两过文成书院，并有作。又为先大父允升公作作传志后序。

声诗日以竞，错采如春葩。
壮夫耸高辔，吐气成丹霞。
储粟不盈儋，著书常满家。
爵服有屈伸，吾道还龙蛇。
前贤讲习处，顾望长咨嗟。
濡翰耀潜德，陨涕纷如麻。
愿为河朔饮，共沉南皮瓜。
客子骛前路，畏此西日斜。
行行发将素，令德毋疵瑕。


