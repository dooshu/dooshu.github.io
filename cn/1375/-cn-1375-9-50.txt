游钓台记


钓台在浙东，汉严先生隐处也。先生风节，辉映千古，予夙慕慕。因忆富春、桐江诸山水，得借先生以传，必奇甚，思得一游为快。顾是役也，奉檄北上，草草行道中耳，非游也。然以为游，则亦游矣。

舟发自常山，由衢抵严，凡三百余里，山水皆有可观。第目之所及，未暇问名，颔之而已。惟诫舟子以过七里滩，必余告。越日，舟行万山中，忽睹云际山峰，崭然秀峙，觉有异，急呼舟子曰：“若非钓台邪？”曰：“然矣。”舟稍近，迫视之，所云两台，实两峰也。台称之者，后人为之也。台东西踌相距可数百里。石铁色，陡起江干，数百俯不可止。巉岩傲睨，如高士并立，风致岸然。岩际草木，亦作严冷状。树多松，疏疏罗植，偃仰离奇各有态。倒影水中，又有如游龙百余；水流波动，势欲飞起。峰之下，先生祠堂在焉。意当日垂纶，应在是地，固无登峰求鱼之理也。故曰：峰也而台称之者，后人为之也。

山既奇秀，境复幽茜，欲舣舟一登，而舟子固持不可。不能强，因致礼焉，遂行。于是足不及游目游之。俯仰间，清风徐来，无名之香，四山飘至，则鼻游之。舟子谓滩水佳甚，试试良然，盖是即陆羽所品十九泉也，则舌游之。顷之，帆之，帆行峰转，瞻望弗及矣。近坐舟中，细绎其峰峦起止、径路出没之态，惝恍间如舍舟登陆，如披草寻蹬，如振衣最高处。下瞰群山趋列，或秀静如文，或雄拔如武，大似云台诸将相，非不杰然卓立，觉视生生，悉在下风。盖神游之矣。思稍倦，隐几卧，而空濛滴沥之状，竟与魂魄往来，于是乎并以梦游。觉而日之夕矣。舟泊前渚，人稍定，呼舟子劳以酒，细询之曰：“若尝登钓台乎？山之中景何若？其上更有异否？四际云物，何如奇也？”舟子具能悉之，于是乎并以耳游。噫嘻，快矣哉，是游乎！

客或笑谓：“郑子足未出舟中一步，游于何有？”“嗟呼！”客不闻乎？昔宗少卧游五岳，孙兴公遥赋天台，皆未尝身历其地也。余今所得，较诸二子，不多乎哉？故曰：‘以为游，则亦游矣。’”客曰：“微子言，不及此，虽然，少文之画，兴公之文，盍处一焉，以谢山灵？”余窃愧未之逮也，遂为之记。

题记：钓台是东汉严子陵隐居的地方，风景秀丽。相传严子陵原名光，是刘秀的同学，刘秀当了皇帝之后，请严子陵出山做官，严子陵却没有兴趣，跑到钓台隐居终生。

作者简介：郑日奎，字次公，清江西贵溪人，顺治进士。





●清朝

