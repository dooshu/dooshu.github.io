○对家僮视天判

甲於庭中作小楼，令家僮更直於上视天，乙告违法。甲云专心候业，不伏。

士惟各业，法贵师古，苟暌厥道，荩速其尢。甲也黔人，颇游元艺，门庭之中，驾小楼而对月；星象之下，纵微管以窥天。悬究昭回，远探云物，传诸子弟，颇觌前修，授以家僮，未详其何。虽有词於候业，亦难免於刑典，更资研问，方宽纠绳。

张嘉贞

嘉贞字嘉贞，蒲州猗氏人。应五经举，拜平乡尉，坐事免归。长安中，以采访使张循宪荐，则天召见，擢拜监察御史，历梁秦二州都督。开元八年拜中书侍郎同中书门下平章事，迁中书令，累封河东侯，十七年卒，年六十四，赠益州大都督，谥曰恭肃。

