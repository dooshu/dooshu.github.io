王阮　广中二首

黑金不肯化青金，奉命来催胆水淋。

山骨旧疑天凿透，沟流唯待雨来深。

丹无九转如方士，政有三官出上林。

却谢黄茅除白发，断酬平日做僧心。

王阮

王阮　广中二首

南来风土已安之，事已当还敢故违。

铜柱略无功可录，玉关空幸死前归。

眼看余剂怜犹在，力凭征鞍觉尚微。

此去上还官印绶，却来传授祖师衣。

王阮

