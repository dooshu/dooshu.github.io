程公许　送别长翁制干制赴审察

戎幕接谈笑，荐函聊姓名，

自怜风退鹢，快见浪翻鲸。

知己方面军图任，聊镳夐有劳。

明堂足材具，社栎复何营。

程公许

程公许　送别长翁制干制赴审察

屯云开宇宙，八表敛风尘。

猎德恢天纲，充庭诧蜀珍。

一编元佑学，双阙武林春。

赤汗青丝鞚，修途款问津。

程公许

程公许　送别长翁制干制赴审察

机欲审而发，瑟调音自谐。

况思万全计，可畏一毫差。

回干须群彦，轮囷叠寸怀。

樵渔暂相狎，鸳鹭岂其侪。

程公许

