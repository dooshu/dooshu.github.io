赵蕃　投曾秀州逢四首

我向茶山得屡行，至今人说老先生。

九原不作吾安仰，宗武宗文贤弟兄。

赵蕃

赵蕃　投曾秀州逢四首

人物如公乃作州，不知谁合至公侯。

清名不与官称等，颇解天公用意不。

赵蕃

赵蕃　投曾秀州逢四首

有蟹无监乃乐邦，人生如意信难双。

公才自是明堂用，寄语毗蜉盍少降。

赵蕃

赵蕃　投曾秀州逢四首

诸到江西得正宗，后来曾吕出群雄。

大阳遗履归何处，端欲从公一破聋。

赵蕃

