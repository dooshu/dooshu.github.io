李流谦　送孙远仲知录解官归洪雅

锦官碌碌牛马走，邂逅僧庐欣握手。

尝忆观灯夜相过，一时胜辈同樽酒。

孤云岑绝西南陬，牢落重来说旧游。

不知宦情薄如纸，掉头忽作商声讴。

蚤年提笑战多士，晚岁功名梦相似。

底事人生真足夸，华发犹能彩衣戏。

霜空木脱秋山明，高风驾帆秋浪轻。

细雨重阳好天气，红萸紫菊正思君。

李流谦

