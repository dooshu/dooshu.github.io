○对田中有树判

〈乙有树於田中，里人让之。称在疆场。〉

缅彼古制，攸列场人，候农祥之戒晨，服先畴之畎亩。乙偶昌运，不知帝功，是荐是{艹衮}，爰稼爰穑，场列瓜蔓，圃资蔬材，び靡芬芳，岁阜其用。多余多黍，乃顾於中田；优哉游哉，坐矜於老圃。果硕於灌，或成蹊而则妨；枳树於篱，任为疆而何有？里人不识，轻为诮（一作诘）让，徒肆无稽之言，难投有戾之任。

