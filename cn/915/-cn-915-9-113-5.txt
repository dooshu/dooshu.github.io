◇安成始兴二王为慈母服议

贺彦先称：「慈母之子，不服慈母之党，妇又不从夫而服慈姑，小功服无从故也。」庾蔚之云：「非徒子不从母而服其党，孙又不从父而服其慈母。」由斯而言，慈祖母无服明矣。寻门内之哀，不容自同於常，按父之祥礻覃，子并受吊。今二王诸子，宜以成服日，单衣一日，为位受吊。（《梁书·司马筠传》，天监七年，安成太妃陈氏薨，安成王秀始兴王担、并以慈母表解职，舍人周舍议，又《南史》七十一。）

