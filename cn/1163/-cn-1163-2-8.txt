格莱斯顿之人权外交、价值观外交


外交二道，首曰马基雅维利现实利益外交，巴麦尊之“盟友无永久，利益有永久”，尼克松、基辛格之拥抱军政府皆是也，此道古今万国皆从；次曰人权外交、价值观外交，舍基督教民主立宪国外无存，流氓列国恨之入骨。其源亦近，弥尔顿斥皮埃蒙特屠新教，拜伦、雪莱、拉马丁助希腊，竟改国策，此威尔逊、卡特、默克尔之星宿海，而巨川汇成，乃在神学家格莱斯顿。

彼之首争，即以基督大义斥巴麦尊鸦片之师，以为吾英子孙百世之羞，几倒巴阁，以致提前大选。巴以四点四之多数免黜，胜陈水扁未几。而吾四千年声教，毁于人权外交之功败垂成。人权外交必严己宽人，自弃强权，格氏四受大命，当英全盛，其业绩为内助“爱[16]独分子”得国而自裂金瓯，外扶土耳其拒俄南下之百年大计。爱国派迪士累利、张伯伦痛心疾首，而神学大师格氏自若也。彼曰爱尔兰巴尔干素受压迫，以基督天眼观之，彼民与鸦片鬼之灵魂与吾同价，安可以不义加之？帝国大业安能与基督天国较？

无独有偶，今西方人权外交，多由不谙政治功利而虔信基督道义之草根民众推动，德高智薄若卡特之信徒政客执行。奸商及尼克松辈有才无行者，皆被草根疑为无德不忠者。





