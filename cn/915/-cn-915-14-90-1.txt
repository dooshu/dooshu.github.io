◇上周武帝表

今太平告始，信赏宜明，酬勋报劳，务先有本。屠城破邑，出自圣规，斩将搴旗，必由神略。若负戈擐甲，征捍劬劳，至于镇抚国家，宿卫为重。俱禀成算，非专己能，留从事同，功劳须等。皇太子以下，实有守宗庙之功。昔萧何留守，茅土先于平阳，穆之居中，没後犹蒙优策。不胜管见，奉表以闻。（《隋书·柳传》，平齐之後，帝大赏从官，留京者不预，上表。）

