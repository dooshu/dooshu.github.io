○羡鱼赋

客有羡鱼者，立河Й，俯临泉。窥绿藻，瞰红莲。弹铗之歌逾切，观濠之意弥坚。则有尾殊品，紫鳞异质。或依蒲而自娱，或拥芡而争出。扬奋鬣，已见其由；戢尾贯腮，未知其术。是用乘良辰，守通津。望佥喁而注目，聆氵氵爵以劳神。乃叹曰：“深不测者水，藏诸水者鳞。营之何及，获之何因。彼不脱於泉，徒求於泉下；彼不荡於水，奚求於水滨。”丧志而退，问於渔人。渔人曰：“噫！子过矣。君子谋不失利，动必合理。禽之中也，先夫缴；兽之获也，资乎弓矢。夫吾子坐金堤，降玉趾。无而窥其发发，无笱而思其唯唯。此所谓自包其羞，不求诸己。向若有具，施之於水。则和羹可待，食肉兹始。不为缘木之难，自叶忘筌之美。”斯言富哉，感激而回。求詹公之术，尽任子之才。器必备，艺咸该。将中否之不惑，希取舍之无猜。羡之可以已也。是以结网而复来。

