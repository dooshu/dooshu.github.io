【入琵琶峡望积布矶呈玄晖诗】

江山信多美。此地最为神。以兹峰石丽。重在芳树春。照烂虹霓杂。交错锦绣陈。差池若燕羽。﹀{山刀}似龙鳞。却瞻了非向。前观已（谢集作复已。）复新。翠微上亏景。青莎下拂津。□严如刻削。可望不可亲。昔途首遐路。未获究清尘。誓将返初服。岁暮请为邻。（○谢宣城诗集四作入琵琶峡望积布矶。《诗纪》六十二。又《类聚》二十七作入琵琶峡望积布矶诗。引神、春、神、新、津五韵。）

