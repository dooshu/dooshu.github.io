石涧记


石渠之事既穷，上由桥西北下土山之阴，民又桥焉。其水之大，倍石渠三之一，亘石为底，达于两涯。若床若堂，若陈筵席，若阃涧奥。水平布其上，流若织文，响若操琴。揭跣而往，折竹扫陈叶，排腐木，可罗胡床十八九居之。交络之流，触激之音，皆在床下；翠羽之木，龙鳞之石，均荫其上。古之人其有乐乎此耶？后之来者能追予之践履耶？得之曰，与石渠同。

由渴而来者，先石渠，后石涧；由百家濑上而来者，先石涧，后石渠。涧之可究者，皆出石城村东南，其间可乐者数焉。其上深山幽林逾峭险，道狭不可穷也。

题记：本文为《永州八记》之一。涧以石名，景以石美，本文以层出叠见的比喻，直接描摹出涧石的情状，与小石潭底之石绝无雷同。还用水布其上，“流若织文，响若操琴”，侧面描写涧石的奇特。又边用两个反问句，抒发了罗床涧中，水流声响于其下，木石荫蔽于其上，此乐何极的情趣。





●隋唐五代

