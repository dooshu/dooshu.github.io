◎无名氏天净沙

无名氏有作天净沙者，其一云："枯藤老树昏鸦，小桥流水平沙。古道西风瘦马，夕阳西下。断肠人在天涯。"其二云："平沙细草斑斑。曲溪流水潺潺。

塞上清秋早寒。一声新雁。黄云红叶青山。"每见元人作金字经、迎仙客、乾荷叶、天净沙等曲，因其无一定之律，欲去之，如此曲，"马"字亦可叶作平声者，则何所不至也。［老学丛谈］

