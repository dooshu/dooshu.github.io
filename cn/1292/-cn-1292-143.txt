◎　萧望之

望之字长倩，东海兰陵人，居茂陵，昭帝末以射策甲科为郎，署小苑东门候，免归为郡吏。始元中除御史大夫属。地节中察廉为大行治礼丞，拜谒者，迁谏大夫、丞相司直，出为平原太守。元康初征为少府，寻为左冯翊。神爵初迁大鸿胪，寻代丙吉为御史大夫。五凤初，贬为太子太傅。黄龙初拜前将军，受遗。元帝初兼光禄勋，为弘恭、石显所陷，免为庶人。寻赐爵关内侯，复被收，饮鸩自杀。



