○授陈君从州节度使塞门行营使制

门下：洛水交波，城旧，地当寇垒，界接王畿，外为襟带之邦，中有赋舆之实。属者点羌未戢，燔燧犹虞，置将或乖。征师向老。思得颇牧，付之边疆，擢吾材臣，式昭奇策。州刺史陈君从，学启玉钤，志昭甲令，机符天与，信愿生知。浸染於勋伐之门，奋发为英谋之士。特禀雄气，魁然壮猷，穷黄石之三编，笑长沙之五饵。久服戎旅，益通武经，遂升外台，俾守邑。歌而苛慝不作，提卒乘而障塞不惊。而又累陈表章，愿展材效。虽遵条共理，仁风见重於朱︶；而授振分麾，将星宜明於紫塞。既申引拔，宁系班资；爰思鼓鼙，乃锡钺。秉列部察廉之务，佐兵车招讨之名。首戴附蝉之冠，位长集乌之府，总制师旅，振扬军声，往图休庸，勉答殊宠。於戏！玉关迢递，定远收功，先零猖狂，营平善计。建此勋者，彼何人哉？宜坚尽敌之心，以固请缨之志。无令直笔，有愧前修。

