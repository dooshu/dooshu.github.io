上元送内弟张子服游邵陵


其一


轻帆春色洞庭迟，西上杨花满路吹。
莫对啼猿便相忆，雨中微月送君时。

其二


倾尽金罍问渚宫，江城灯火碧云中。
何堪绣被焚香夜，面面衡湘带晓风。

其三


萧条兵气沅江滨，君到桃源及暮春。
我亦玄都旧宾客，烦将名姓问秦人。




其四



春雨潇湘夜色开，江风吹雁度章台。
知君净扫云根石，写尽相思在碧苔。




