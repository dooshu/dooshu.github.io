◇奏请公卿将校子弟诣博士

案《王制》「立大学小学，自王太子以下，皆教以《诗》《书》，而升之司马」，谓贤者任之以官，故能致刑措之盛，立太平之化也。今学博士并设表章，而无所教授，兵戎未戢，人并在公，而学者少。可听公、卿、二千石、六百石子弟在家及将校子弟见为郎、舍人，皆可听诣博士受业。其高才秀达，学通一艺，太常为作品式。（《通典》五十三）

