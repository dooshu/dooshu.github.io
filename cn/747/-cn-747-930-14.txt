○贺西域胡僧朝见表

臣某伏以西域天竺僧到阙朝觐者。天慈遐被，异域怀归，致万里之番僧，朝千年之圣主，华夷率化，亿兆同欢。臣中贺。

伏惟陛下继圣统天，体元立极，惠周覆载，仁匝寰区。戎蛮夷狄之乡，皆遵声教；舜、禹、商、周之德，莫继钦明。由是赆川驰，梯航雾集，贡无虚月，史不绝书。今者天竺远戎，葱山俗，在积雪流沙之外，比蜂岑鹿岛之间。遥望干霄之，遂起朝天之意，言须重译，路想经年，崎岖不惮於穷荒，匍匐愿瞻於舜日。虽图澄入夏，辞于阗之东；罗什依秦，亦自龟兹之北，校其迢递，亦验专勤。缅惟臣子之心，允自圣明之感，永编国史，克广圣功。臣获奉天光，不任。

