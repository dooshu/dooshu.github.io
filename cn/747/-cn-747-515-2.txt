○祧献懿二祖议（贞元八年正月二十三日）

臣前为太常博士，已於建中二年九月四日奏议享献、懿二祖所安之位，请下百寮，博采所议。其时礼仪使颜真卿因是上状，与京议异，京议未行。伏见去年十一月二十八日诏下太常卿裴郁所奏，大旨与京议相合。伏以兴圣皇帝则献祖之曾祖、懿祖之高祖，夫以曾孙元孙列於曾高之庙，岂礼之不可哉？实人情之大顺也。

