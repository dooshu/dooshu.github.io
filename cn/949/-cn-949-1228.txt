范成大　谢江东漕杨廷秀秘监送江东集并索近诗二首

远道悠悠日暮云，愁眉今日为君轩。

残灯独照江东集，短梦相寻白下门。

即事想多梅蕊句，有谁堪共桂花樽。

斯文赖有斯人在，会合何时得细论。

范成大

范成大　谢江东漕杨廷秀秘监送江东集并索近诗二首

秃翁衰雪涕垂颐，仿佛三生懒散师。

浃髓沦肤都是病，倾囷倒廪更无诗。

笑看笔格纲丝遍，闲数窗棂花影移。

事业光阴今若此，故人休说旧襟期。

范成大

