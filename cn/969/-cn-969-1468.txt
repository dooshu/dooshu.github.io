刘克庄　挽郑子敬都承二首

重入修门两鬓丝，延和累疏竭忠规。

立朝颇慕汲生戆，谋国不知晁氏危。

老去故人能有几，古来君子例无时。

传闻近事堪悲慨，说向重泉亦皱眉。

刘克庄

刘克庄　挽郑子敬都承二首

向来俱触相君嗔，里社追随二十春。

尚记残编灯下共，忽看华表路傍新。

行车不忍过三步，临宋应难赎百身。

岁晚空山风雨横，奠刍归去倍伤神。

刘克庄

