楼钥　王给事挽词

主眷逢千载，宠光倾一时。

铨曹著官簿，禁掖粲英辞。

论议推东省，威声憺北夷。

平生经世意，怀卷竟何之。

楼钥

楼钥　王给事挽词

宦学素称豪，仍闻吏事高。

精神虽腹满，抚字亦心劳。

藩辅连三组，沉痾见二毛。

胡床庾楼在，残月堕江皋。

楼钥

楼钥　王给事挽词

自忝年家好，居憀雌甲辰。

宾兴蒙异奖，客授喜同寅。

别去时无几，年来意益亲。

囿山觞咏地，回首重沾巾。

楼钥

