○王虔常侍北斗醮词

臣以凡微，获逢道化，常承覆，实荷真慈。自顷以龙纪元年，奉使支郡，方传上命，遽蹈祸机。危惧之中，真灵俯，获全形命，尽脱忧疑。两地未通，三年隔绝，臣男延龟，恳伸祷祝，累告神明，天鉴诚深，亲承应兆。仰惟至圣，介此殊恩，思罄丹心，克伸报谢。今则上元大节，启福良期，辄备醮筵，上酬明贶。伏冀省临薄礼，采纳菲诚，答往愿於当年，期降恩於此日。永当修奉，以荷神庥。不任。

