○請更換都御史疏 【 邊方贊理】

都御史為贊理總兵之官、可聽更制今則聽督撫節制此法亦不可行矣然使有才如定襄即使專制□外□可也

左都御史沈固在邊年久、法令不行、致邊城經收草糧官吏、大肆奸貪、以灰土押和米麥、軍士啼飢號寒無所投訴、乞別選廉明剛正之人以代固。臣竊見禮部尚書楊寧、河南左布政使年富、皆足勝其任、乞敕廷臣會議、選委一員授職來此、與臣同心整理邊務庶克有濟、

