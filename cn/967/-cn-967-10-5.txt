李邴　宫词四首

绿树莺蹄春梦觉，楼外鸡人唱清晓。

深红浅白竞东风，为怜满眼枝枝好。

李邴

李邴　宫词四首

舞袖何年络臂韝，蛛丝网断玉搔头。

羊车一去空馀竹，纨扇相看不到秋。

李邴

李邴　宫词四首

鲛绡泪滴鸳鸯冷，月上栏杆照孤影。

踯躅开花过粉墙，辘轳汲水敲金井。

李邴

李邴　宫词四首

妄意长如凤管寒，君恩不学缕衣宽。

汉家公主歌黄鹄，犹有琵琶马上弹。

李邴

