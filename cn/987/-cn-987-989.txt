苏轼　李行中秀才醉眠亭三首

已向闲中用地仙，更於酒里得天全。

从教世路风波恶，贺监偏工水底眠。

苏轼

苏轼　李行中秀才醉眠亭三首

君且归休我欲眠，人言此语出天然。

醉中对客眠何害，须信陶潜未若贤。

苏轼

苏轼　李行中秀才醉眠亭三首

孝先风味也堪怜，肯为周公昼日眠。

枕麴先生犹笑汝，枉将空腹贮遗编。

苏轼

