◇答刘之遴借类苑书

九冬有隙，三馀暇时，多游书圃，代树萱苏，若夫采於缃纨，阅微言於残竹，け饫膏液，咀嚼英华，不知地之为舆，天之为盖，靡测回塘，莫辩舆马。乌足以言乎，是用周流坟素，详观图谍，搦管联册，纂兹英奇，蛩蛩之谋，止於善草，周周之计，利在衔翼。故鸠集斯文，盖自缀其漏耳。岂冀藏山之石，播於土大夫哉。（《艺文类聚》五十八）

