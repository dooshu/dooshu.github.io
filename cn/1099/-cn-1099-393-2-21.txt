○答趙見宇中丞 【 用人】

當撫遼左時、適值封倭之議、殘棊敗著、局巳大輸、姑且尋劫索和、苟延晷刻、希塗耳目而巳、扶同欺蔽、轉換支吾、凡有識知、莫不惋恨、固知端人正士、必不肯依違遷就其間也、袞金?戊既還、夙負盛名、為眾所高仰者、始排封議而攘臂請纓、及擁節旄、遂緘口不復言勦伐之事、且回面佐欵、而行成矣、士之不可以名取言觀如此、世豈復有公論可憑、清議可畏哉、乃益服門下之卓識遠見、加人一等矣、至於國事可憂、莫大於否鬲剛正如天卿此指平湖耶、不能扶撥萬分之一亦復容容、他尚何望、如推官一事、一官不點。更推一官夫一官之。論推點事甚得大體外別有一官可推則上之不點是矣疏一日不下。更延數日。或旬月然後催請夫一節之事可延至數日旬月則上之留中是矣且每推輒至三四人。或六七人以請。若此是禹咎稷卨林植而周召畢散之佐如雲也即聖代多賢。亦不應取以充數。使如拈鬮射覆可以偶獲而幸遷。其待之固甚薄矣。何望主上崇重之。尊禮之哉。昔趙中令嘗薦人於宋太祖。不用。巳更薦之。至怒而裂其牘。復補牘以進。再裂再補。不易初言。太祖竟悟。使今之司銓者。有缺則慎簡以推。推則必求其用用則必求其速　上或不點。則力薦其才望之宜。疏或不下。則直陳其缺人廢事之弊。不聽則連章而請。又不聽則伏闕以俟。以去就爭、以死生爭、前者被譴、後者復然、　上即威嚴、能無感動、惟得失之念重。顧忌之累多。藉口於調停。專意於阿順。始力爭而不敢。繼力爭而不能。展轉柔從。勁氣銷沮。雖有執奏。罔敢批鱗一請不諧。便已結舌。下怯上玩。遂以為常。無怪乎官屢推而不點。疏屢趣而不下也。可勝歎哉可勝恨哉、此非草野廢人所宜妄議、忝在臭味、聊此發抒當亦不以為狂謬也、

