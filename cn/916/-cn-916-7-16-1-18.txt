【侍宴饯庾於陵应诏诗】

皇心眷将远。帐（《类聚》作怅。）饯灵芝侧。是日青春献。林塘多秀色。芳卉疑纶组。（文苑作纟耳。）嘉树似（《类聚》作以。）雕饰。游丝缀莺领。光风送（文苑作翔。）绮翼。下辇朝既盈。留宴景将昃。高辩（文苑作谈。）竞谈（文苑作辨。）端。（《类聚》误作瑞。）奇文争笔力。伊臣独无伎。何用（《类聚》作由。）奉吹（文苑作叹。）息。（○《类聚》二十九。文苑英华百六十九。《诗纪》八十七。）

