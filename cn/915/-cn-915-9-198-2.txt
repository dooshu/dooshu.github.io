◇名僧传序

夫深求寂灭者，在于视听之表；改乎心行者，弥须丹青之工。是知万象森罗，立言之不可以已者也。大梁之有天下也，威加赤县，功济苍生。皇上化范九畴，神游八正，顶戴法桥，服膺甘露。窃以外典鸿文，布在方册。九品六艺，尺寸罔遗。而沙门净行，独无纪述，玄宗敏德，名绝终古。拥叹长怀，靡兹永岁，律师僧，道心贞固，高行超邈，著述诸纪，振发弘要，宝唱不敏，豫班二落，礼诵馀日，捃拾遗漏。（《释藏》毂一，《续高僧传》一。）

