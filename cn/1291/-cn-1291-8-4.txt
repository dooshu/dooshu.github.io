【西极天马歌】

〖广《文选》作蒲梢天马歌。《诗纪》同。〗

〖
《汉书》武帝纪曰：太初四年，斩大宛王首，获汗血马来，作《西极天马之歌》。
《史记》曰：后代大宛得千里马，马名蒲梢，次作以为歌，歌《诗》曰：
〗

天马徕兮从西极，

经万里兮归有德。

承灵威兮降外国，

涉流沙兮四夷服。


〇

《史记》乐书。
《白帖》十六。
广《文选》十四。
《诗纪》一。

〇逯案。

此与郊祀天马歌文字稍异，故别入武帝集。



