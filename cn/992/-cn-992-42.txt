魏了翁　次韵沪帅范郎中再和所送李季允韵见寄

人老边关未得师，行违行速只安时。

令随天阔风遥岭，语挟春来草梦池。

旧垒无华閒睥睨，新机有句到侏离。

孤衷耿耿无人会，只傍天公作己知。

魏了翁

魏了翁　次韵沪帅范郎中再和所送李季允韵见寄

新阳拆地唤春归，生意绵绵重此时。

青女卷寒還朔易，朱轮驾暖出咸池。

恩流未渗鱼犹涸，禁纲虽疏雉或离。

抚事伤时无限意，冯梅折寄故人知。

魏了翁

