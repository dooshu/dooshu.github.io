○对练祥群立旅行判

〈丁三年之丧，练祥群立旅行。〉

丁为人子，持乎丧服。身体肤，不失全生之道；衣衾棺椁，无亏送死之仪。仰风树而充穷，履霜庭而孺慕，锺创钜之悲酷，有荼蓼之苦辛。壁日不停，练期何及？毁不灭性，痛感终身。道在慎终，义存追远，人来辄语，礼称忘哀。群立多爽於事宜，旅行有乖於物理，二途俱发，一罪须科。

