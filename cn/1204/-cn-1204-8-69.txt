◎魏了翁寿词

魏了翁，道学宗派，与真西山齐名，词不作艳语，有长短句一卷，皆寿词也。

菩萨蛮寿江ヘ云："东窗五老峰前月。南窗九叠坡前雪。推出侍郎山。著群窗户间。 离骚乡里住。却记庚寅度。挹取芷兰芳。酌君千岁觞。"又鹧鸪天寿范靖州云："谁把玑运化工。参旗又挂玉梅东。三三律声馀亥，九九元经卦起中。"又，水调歌头云："玉围腰，金系肘，绣笼鞍。"宋代寿词，无有过之者。［词品］

