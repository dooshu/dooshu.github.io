○經略潮河川地方疏 【 潮河川】

臣會同摠督軍務侍郎何棟巡撫都御史吳嘉會議得古北口潮河川。外通興州。內連密雲。實殘元避暑故道。嘉靖二十九年、即庚戌之事虜自黃榆溝擁眾突入。塞川南下。遂致驛騷畿輔。振動郊圻。雖嘗分兵道出高崖。大勢營帳。仍由黃榆北止?帚。則知潮河川者實醜虜入寇之第一門戶也往年都御史洪鍾、欲于川內建城屯兵、據其要害、以故不惜勞費、鑿山引河、功未及成、人共惜之、今臣親至開山口。再三相度。原來地高水低。縱使可通。無濟于事。又至近日新修黃榆溝一帶邊墻。見其堅完高厚、女墻敵臺。表裡周匝。有兵拒守。虜自不能飛度。但墻外尚有平漫去處。逐漸挑穵。此城濠相輔之道地低一尺墻當更高一尺是在邊臣隨宜處置。無庸別議。又踰河至潮河川。周廻顧視。黃榆溝邊墻。包乎川之外。即今何棟吳嘉會所修新墻是巳開山口節年邊墻。反在川之內。即洪鍾鑿山故處是巳。二墻夾峙。勢如雙屏。萬一賊眾潰墻勢必落川再無別道川面雖有浮沙。不甚廠漫。是誠我兵之戰地也。過此則為石匣。為密雲。平原曠野。萬馬可馳。我兵欲戰不能。欲守不得矣。六城三臺緣水羅布使矢石相及虜不能入矣臣今議於川內創築小石城六座。每城內各築一墩。自北而南。三城儼如棋布。自南而北。三城宛如星羅。臨期酌量賊勢。分屯勁兵。令其可隱可見可避可擊又議於川之西山野猪嶺墩起。至猪嘴寨河口墩。迤北石崖止。創修橫城一道。伐其占據山梁之謀。又議將東邊護城關不堪舊墻。通行拆修。添築敵臺三座。以為六城聲援之計。惟恐窒礙。難以經久。備行兵備副使李蓁勘報無異。大抵大事可成。則小費不足計。况所費不多。遠效可圖。則近怨不足恤。况無從興怨。似當修舉無疑。如蒙乞敕兵部再加議擬、如果相應、備行都御史吳嘉會、摠兵成勳、副使李蓁、嚴督參將周益昌、坐委守備高輅、經歷康思道、千戶李景時張守爵、動支官庫見貯民夫銀兩、分發鄰近州縣、顧募夫匠、相兼本區夫匠、併力修築、工完回奏、

