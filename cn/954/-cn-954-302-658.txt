陈造　题扇集句五首

宝扇重寻明月影，月边仍有女乘鸾。

主家阴洞细烟雾，姑射仙姿不畏寒。

陈造

陈造　题扇集句五首

庭院深深深几许，美人绵渺在云堂。

落花游丝白日静，锦荐金炉梦正长。

陈造

陈造　题扇集句五首

竹里高亭灯烛光，月移花影上西厢。

蔗浆金碗冰盘冻，始信人间五月凉。

陈造

陈造　题扇集句五首

自恨寻春去较迟，古来四事巧相违。

如今说着成离恨，曾为梅花醉不归。

陈造

陈造　题扇集句五首

绿槐高柳咽新蝉，绫扇唤风阊阖天。

见欲扫床悬麈尾，簟纹如水帐如烟。

陈造

