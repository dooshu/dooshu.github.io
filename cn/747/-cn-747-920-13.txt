○盘山上方道宗大师遗行碑

师讳道宗，俗姓田，唐千牛将军宾庭之後。元和九秋，师年弱冠，於燕庭金阁寺受戒，礼志敬寺如琳为师。後至永泰大师所，与师契合，谓师曰：“蓟门旧里田盘灵山，可构净居。”师蒙指教，惊喜难名。太和二年，届盘山峰顶，多逢兽迹，莫面人踪。境类虎溪，地蟠龙腹。师止栖处所，如在四禅。柏茶半斤，稻米数斗，二年所食，一半犹存。皎月银河；借为灯烛；松风石溜，指作笙簧。息烦焰於尘涂，莹戒珠於岩岫，曾游绝岳，坠地无伤。山现莲池，龙降香水，猛虎每蹲於坐侧，巨蛇长绕於阶前。一上岭，两更岁华。偶因樵采之夫，始见住持之迹。初传乡里，渐达州邦，千里风闻，四众集。方伯太尉相国清河张公仲武，遥瞻道德，渴想音徽。专飞简章，特有招辟。师以松萝誓节，水坚怀，三十九年，不下栖隐。侍中清河张公允伸，大阐释风，远钦道行，频驰清奉，累降尺书，命建丰碑，以崇盛德。於是沙门知宗撰文，节度判官梁知至书石。咸通七年暮春之月，师化缘时毕，说偈整衣，悄然灵脱。至咸通九年，茶毗於灵坛，获舍利数千，塔於寺之东南隅。

词浩

词浩，乾符中京左街永报寺沙门。

