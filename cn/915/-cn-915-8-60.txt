◎孔稚圭

稚圭字德璋，会稽山阴人。宋泰始中为州主簿，举秀才，除安成王车骑法曹参军，转尚书殿中郎，寻为骠骑高帝记室参军，迁正员郎、中书郎。入齐，为尚书左丞、司徒从事中郎、州治中、别驾、从事史、本郡中正，转骁骑将军，复领左丞，迁黄门郎，转太子中庶子、廷尉，转御史中丞，迁骠骑长史、辅国将军，建武初，迁冠军将军、平西长史、南郡太守，征侍中，不行。东昏即位，为都官尚书，迁太子詹事，加散骑常侍。永元三年卒。赠金紫光禄大夫。有集十卷。

