杨万里　罢丞零陵忽病伤寒，谒医两旬，如负担者日远日重，改谒唐医公亮九

料病如料敌，用药如中的。

淮阴百战有百胜，由基百发无一失。

老唐脉法明更高，阅人二竖可得逃。

探囊起死无德色，掉臂不为曳裾客。

但使乡邻少卧痾，眼底名医麻竹多。

嗟予诗瘦仍多病，两旬进尺退不寸。

逢君已晚亦未恨，扫除何曾费余刃。

长句藉手聊尔耳，真成不直一杯水。

杨万里

