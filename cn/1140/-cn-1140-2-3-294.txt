奉和叶阁学题院壁

风吹不埽门前沙老槐蔽日成槐衙瀛洲亭废池水竭灼烁不见芙蓉花高堂广厦旧书屋石渠藜阁称仙家到今灯火久寂寞几人夜直闻宫鸦先生钜儒亲讲幄独陈絶学摛天葩分曹旧简命笔削愿洗疮痏亲搔爬乐饥日费太仓米病渇犹沾金椀茶网罗放失憎老眼狂来叠鼓思参挝龙门述作已千古此事那能无叹嗟汗青何日羣公在还山倘许餐朝霞

