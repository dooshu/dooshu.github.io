◇云赋

有物於此，居则周静致下，动则綦高以钜。圆者中规，方者中矩。大参天地，德厚尧禹。精微乎毫毛，而大盈乎大寓。忽兮其极之远也，扌蠡兮其相逐而返也，兮天下之咸蹇也。德厚而不捐，五采备而成文，往来忄昏惫，通乎大神，出入甚极，莫知其门。天下失之则灭，得之则存。弟子不敏，此之愿陈。君子设辞，请测意之，曰：「此夫大而不塞者与？充盈大宇而不窕，人郄穴而不逼者与？行远疾速，而不可托讯者与？往来忄昏惫，而不可为固塞者与？暴至杀伤，而不忆忌者与？功被天下，而不私置者与？托地而游宇，友风而子雨，冬日作寒，夏日作暑，广大精神，请归之云。

