○授成善威甘州刺史卜处冲龙州刺史制

鸾台：壮武将军行定王左亲事府典军上柱国成善威；效绩藩邸，宣功戎阵。新除中大夫守甘州刺史上柱国卜处冲，久参武卫，夙奉文。张掖遐陬，老绵故俗，地连荒憬，人藉抚循，寄以厚城，伫观美绩。善威可使持节甘州诸军事守甘州刺史，处冲可使持节龙州诸军事守龙州刺史，散官勋如故，仍并驰驿赴任，主者施行。

