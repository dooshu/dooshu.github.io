欧阳修　初秋普明寺竹林小饮饯梅圣俞分韵得亭皋木叶下五首

临水复欹石，陶然同醉醒。

山霞坐未敛，池月来亭亭。

欧阳修

欧阳修　初秋普明寺竹林小饮饯梅圣俞分韵得亭皋木叶下五首

洛城风日美，秋色满蘅皋。

谁同茂林下，扫叶酌松醪。

欧阳修

欧阳修　初秋普明寺竹林小饮饯梅圣俞分韵得亭皋木叶下五首

野水竹间清，秋山酒中绿。

送子此酣歌，淮南应落木。

欧阳修

欧阳修　初秋普明寺竹林小饮饯梅圣俞分韵得亭皋木叶下五首

劝客芙蓉杯，欲搴芙蓉叶。

垂杨碍行舟，演漾回轻楫。

欧阳修

欧阳修　初秋普明寺竹林小饮饯梅圣俞分韵得亭皋木叶下五首

山水日已佳，登临同上下。

衰兰尚可采，欲赠离居者。

欧阳修

