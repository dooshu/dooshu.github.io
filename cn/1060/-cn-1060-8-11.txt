送魏师召之芜湖

魏子昨捧分司檄与我青门相逢朱袍皂帽气遒逸佩刀左右盘双龙燕山雪消河氷泮玉节辞天春未半江东花满姑孰溪君到春衣应未换谢公宅前芳草生李白坟头江更清日出靑山看舞鹤月明采石听流莺多君俊迈今无匹四十为郎头正黑文贞遗笏世珍竒知古流风本仁直都门送尔惜离羣日暮行歌潞水云明年跃马东城陌杨柳青青正忆君

