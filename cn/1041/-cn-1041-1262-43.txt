夏竦　奉和御製奉安圣像礼成

琳宫胥宇象清都，金阁丛楹閟宝符。

昭假仙游彰胄绪，范閒真像极规模。

精衷钦翼明威顯，近辅恭迎茂典敷。

美应薦臻书不绝，灵期先定日无渝。

徘徊瑞羽临旌旆，夭矫飞龙上舳舻。

斋幄接神珪璧异，景舆迎圣羽仪殊。

荧煌宝座安三境，妪煦鸿恩下九衢。

深庆小臣叨奉跸，翠緌华组耀微躯。

夏竦

