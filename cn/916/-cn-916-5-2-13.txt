【悲哉行】

〖《诗纪》云。陆士衡集亦载此诗。误也。陆别有一首。〗

萋萋春草生。王孙游有情。差池燕始飞。夭袅桃（《类聚》、广《文选》作柳。乐府同。又注。一作桃。《诗纪》云。一作柳。）始（《类聚》作初。）荣。（广《文选》作萦。）灼灼桃悦色。飞飞燕弄声。檐上云结阴。涧下风吹清。幽树虽改观。终始在初生。松茑欢蔓延。棹葛欣{ぱ糸}萦。眇然游宦子。晤言时（陆集作来。）未并。鼻感改朔气。眼（陆集作心。乐府、《诗纪》并云。一作心。）伤变节荣。□傺岂徒然。澶（乐府云。一作缅。《诗纪》同。）漫绝音形。风来不可托。鸟去岂为听。（○《乐府诗集》六十二。陆士衡文集七。广《文选》十四。《诗纪》四十七。又《类聚》四十一引情、荣二韵。）

