客诫

时被贼扰处多兵祸，故人有危言促余卜居金陵者。

事变成飘风，烦忧忽已老。
客言既阴雨，绸缪何不早。
君看锋刃间，能复几人好。
县小如釜鱼，山深亦笼鸟。
公私争啖食，室家不自保。
金陵百万户，蹀血古所少。
买宅且羁栖，群盗缓俘摽。
君计良瞿瞿，四顾无良图。
橐无千金装，上士等群愚。
惊禽无安巢，瘦马无修涂。
将从詹尹卜，策驾立踟蹰。


