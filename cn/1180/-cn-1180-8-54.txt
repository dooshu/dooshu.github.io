兑下震上


归妹：征凶，无攸利。

这卦辞是言君子之仕，枉道不足以有为，犹男女之合。归是嫁，妹是少女，归妹是动于情欲之私者；征凶是方进时，不免有枉己之辱；无攸利是既进后，亦无有正人之化。这卦名归妹者，兑以少女，从震长男，其情说而动，是为女子情胜而弃夫礼，皆非正也，故为归妹。文王系辞说，归妹已为不正，而爻不当位，以柔乘刚又皆不得其正。这固非女子于归之所宜，而君子之进，则犹是。故占仕进者，使或急于求合而不择可仕的君，不守难进的礼，亦如那女归不以正；则其方进时，为枉道以求合，辱己以从君；反其既进，枉己者不能正人，辱身者不能正天下。故又无所利也。





《彖》曰：归妹，天地之大义也。天地不交，而万物不兴；归妹，人之终始也。

这一节是举天地的常经以解归妹的名义。天地大义言是天地间经常的道理，天地不交是形那男女不交说，万物不兴是形那生育不成说；人之终始是女道之终，子道之始。孔子说，卦名归妹者，男有室，女有家，是乃不易的常经，通行的正道，天地间之大义也。何如见是天地间的大义？那天地不交，则万化窒而万物不兴，使男女不交，则形化泯，而人道灭息。是归妹者，虽为女道之终，而生育则人道所自始，归妹所关之大如此，非天地的大义而何！





说以动，所归妹也。

这一节又以卦德解归妹的名义。“所”是所以。孔子说，归妹固为天地间的大义，而这归妹所以得名者，则非以男室女家的常理而言。盖卦德以说而动，则是私情相合，而非义理之正；以男女皆为不正，而女先乎男，尤为可丑。所以为归妹也。





“征凶”，位不当也；“无攸利”，柔乘刚也。

这一节是以卦体解归妹的辞。位是爻位，不当指阴阳皆不正言，就君子枉道求合上讲；柔指六二六五，乘刚是二柔初刚，五柔四刚，就以下援上说。孔子说，“征凶”者，卦体二四阴位而居阳，三五阳位而居阴，自二至五，皆不得正，则是为臣者，于其始出，侥幸于富贵之图，不能以礼而自进。苟且于功名之会，不能以道而自出，位不当如女子不正者矣。此所以不免于征凶也。曰“无攸利”者，益以三、五爻，皆以柔乘刚，则是为臣者于其既出，以卑逾尊，不顾名义之正；以下援上，干犯纪法之章；臣之抗君，如女子违夫者矣。此所以“无攸利”也。





《象》曰：泽上有雷，归妹；君子以永终知敝。

这《大象》是君子谨始虑终的道。永终是久后的意思，知敝是知得始合不正，后必有乖淫的弊。孔子说，泽上有雷，雷动则泽随，如女子随男而动，归妹的象。君子以夫妇的道，不可不久，苟始合不正，则失身败德，情义乖离，后必有弊，欲正位乎内，正位乎外，不可得矣。君子所以重以为戒，而必谨其始，以杜其弊也。





初九，归妹以娣，跛能履，征吉。

这一爻是人臣有德而居卑位，仅足赞助其王事者。娣是为家臣之贱的象，跛能履是仅能效一职之能的象，征吉是事君亦有补于治道的占。周公系初爻辞说，初九阳刚，有君子的德者，居下无应，则不得君而事，为归妹以娣，即为家臣之贱，以臣王家者。然所用虽小，而其才足以位重，故为跛能履之象。占者以是而往，虽其势分之贱不能大成其内助之功，而为媵妾职分之当然，则已尽之矣，故征吉。





《象》曰：“归妹以娣”，以恒也；跛能履，吉相承也。

这《小象》是申言初九有恒久的德，故能尽匡君的分。孔子说，“归妹以娣”，虽不得君而事，以其有恒久的德，其职虽卑，其德则尊，故能跛能履而吉者。初有是德，则虽不得王其功，却也可以相君以成功也。





九二，眇能视，利幽人之贞。

这一爻是有德而不遇于君，宁退处以自重者。眇能视是无明远之视，象其不得大有为于天下的意思；利幽人之贞，是宜抱道自重的占。周公系二爻辞说，九二阳刚得中，是有幽人的德，而可以有为于天下者。但所事者非其君，而不得究其功业之所施，为眇虽能视，而不能远的象。夫以九二的实，而犹不得大行其道。占者岂可复有所往哉？但当利幽人之贞，隐而不出可也。





《象》曰：“利幽人之贞”，未变常也。

这《小象》是申释九二有自重之节。常是平日的节操。孔子说，九二“利幽人之贞”者，言其利于抱道守正，而不变其平生之所守也。





六三，归妹以须，反归以娣。

这一爻是无德之人，徇情利禄而为人所轻贱者。须是待人来举用，有所待者；反是颠倒之意，娣是妾之贱者，象其行之污贱可耻。周公系三爻辞说，六二阴柔不中正，为说之主，是德不足以待用，而徇情于利禄者。夫不正的女子，中士羞与为婚；不洁的士人，中主羞以为臣；将见取贱于人，而世莫之用。其与女之不正，未得所适，而反归为娣者，何以异哉！不言吉凶者，容悦之人，前之吉凶未可知也。





《象》曰：“归妹以须”，未当也。

这《小象》是推本六三不见用于人之由。孔子说，六三所以不为世用者，以其阴柔不中正，德亏而节丧，故人莫之用也。





九四，归妹愆期，迟归有时。

这一爻是抱道待时，不肯苟徇人者。愆期是过其仕进的期，有时是待明良相遇的时。周公系四爻辞说，九四阳刚居上体而无正应，乃贤人有德而不苟于从人者，守其道而不轻其道，直其志而不降其志，宁过其仕进的期弗恤也。然其所以为是者，岂欲终于不仕哉？其志将以待时。盖圣主贤臣每相须以弘功业，阳刚的德，不容终废，以四贤者，而遇王明，终能见用于天下，九四愆期的志，盖如此。





《象》曰：愆期之志，有待而行也。

这《小象》是推原九四不苟仕之志。行是出而事君。孔子说，九四所以愆期者，岂诚利幽人之贞，而不欲有为于天下哉？其志欲待可事的君而后出仕也。





六五，帝乙归妹，其君之袂，不如其娣之袂良；月几望，吉。

这一爻是人君能诚心以下贤者。帝乙归妹是忘势下交的象，其君之袂，不如其娣之袂良，只是尚诚实而不尚虚文的象；月几望是君德将盛的象，吉是贤才辅而德业成的意思。周公系五爻辞说，九五有刚中的德，本有素丝之风，而六五有柔中的德，又有缁衣之诚。故其下交于贤惟结以盈缶之实，而不徒事乎繁缛之饰，故为帝乙归妹，君袂不如娣袂之良也。此则君德至诚，而有足以取信于贤者，月几望也。由是贤者乐为之用，而万国赖以理矣，吉。





《象》曰：“帝乙归妹，不如其娣之袂良”也；其位在中，以贵行也。

这《小象》是申言六五下贤不尚虚文而尚实德。贵是中德，行是行下贤之礼。孔子说，所谓帝乙归妹，其君不如娣袂良者，以其位居上卦之中，是盛德中涵，为可贵者。以这中德之贵，而行那下贤的典，自足以取信于有道之士，而弘功化之吉有以哉！





上六，女承筐无实，士刲羊，无血。无攸利。

这一爻是士之无德，过时而见遗于用者。筐是竹器，承筐是约婚的礼，无实是未承筐，约婚不成的意思；刲是屠，刲羊是约娶的礼；无血是未刲羊，约娶未成的意思；俱是出仕未能的象。无攸利是终不见用于人的意思。周公系上爻辞说，君子欲出而有为，如女成嫁而承筐，士成娶而刲羊。君子得君而有为，如承筐有实，以成其嫁；刲羊有血，以成其娶。今上六阴柔，既无可进的德，居妹之终，而无应又无可进的机。故欲仕的心非不切，而德不足以受知，终无以膺尚德之典。拟之女子之嫁，不犹承筐而无实者乎？拟之士之娶，不犹刲羊而无血者乎？占者这等，则无德而见遗，终为天下所共弃，何利之有？





《象》曰：上六无实，承虚筐也。

这《小象》是申言上六终为世所弃。孔子说，上六“承筐无实”者，盖其阴柔无应，终不足见实用，是空有这心，而莫能遂，不犹所承者虚筐乎！





