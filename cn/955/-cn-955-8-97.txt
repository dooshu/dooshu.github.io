程公许　和楼大参韵赞史伯谦少弼二同年挂冠

俚耳惊闻古曲弹，地行元不慕仙官。

方看凤穴将雏上，已悟羊肠涉世难。

蚁梦未酣谁唤醒，鱼游自乐与谁观。

不妨散策三岩路，听彻松风百滩。

程公许

程公许　和楼大参韵赞史伯谦少弼二同年挂冠

琴自无弦不用弹，岁寒姱节傲苍官。

青衫吏隐非吾愿，彩服儿啼畏色难。

三径归寻元约在，万缘回向自心观。

何时款竹云庄去，洗耳香山八节滩。

程公许

