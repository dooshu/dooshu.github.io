送待诏文徴仲先生致仕

文星南指斗牛遥先生拂袖归江臯平原苍莽晨车发霜天突兀云髙忆昨先生登玉堂千钧笔力开混茫手飜翠虹霓翰飞赤鳯凰隂崖絶海垂绚练文章不独词林羡琴瑟真谐清庙音珪璋已备明堂荐却従纶阁梦云林山水长悬故国心燕山东望吴越草堂何处闲风月茶磨峯前緑树低行春桥畔花如雪杖屦今来续旧防顾盼溪山増秀发先生雅志追古人有道何尝羞贱贫平生气与秋防迥未肯低睂事要津山巅水际従自得龙腾鹤起谁能驯我师太常更清眞一官白首従明禋【钱漕湖先生】谏书三上排紫闼钓竿归抱漕湖濵共尔完名宛双璧况也意气同胶漆丈夫要自能勇退人生富贵何终极我曹胡为空役役虫臂鼠肝争得失君不见林屋山人名世才【蔡九逵】几年为客鸡鸣台消夏湾前画楼起木奴千树烟花紫主人不来谁对此君归傥为寄双鱼好共相邀弄云水

