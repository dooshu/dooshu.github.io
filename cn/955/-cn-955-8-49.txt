程公许　吊齐斋先生尚书文节倪公

披襟白苹风，荡桨碧澜月。

若下酒可斟，顾渚茗堪啜。

兹游足娱习，所遇皆胜绝。

四海齐斋翁，清风传奕叶。

平生心本朝，峨冠蓬怒发。

子皮五湖棹，烟波时出没。

程公许

程公许　吊齐斋先生尚书文节倪公

仕道昔有训，退处非为名。

齐竽醉聒耳，虞弦自希声。

清波贯霅苕，空翠浮弁衡。

图史足怡悦，风月无将迎。

生世我已后，景行宁忘情。

昂昂雞群鹤，慰我双眼明。

程公许

程公许　吊齐斋先生尚书文节倪公

万顷湖浪碧，一点浮玉青。

先生此有盘，有道甘沉冥。

植柳荫水槛，栽莲绕风亭。

感恨手遗奏，精神超列星。

鸿鹄既层举，鸮鸩争刷翎。

克家类季子，隧碑刻铭。

程公许

程公许　吊齐斋先生尚书文节倪公

风尘日骚屑，耆哲晨星稀。

九原不可作，斯文今谁归。

临风想孤标，把酒哦落晖。

扁刻见尚友，雪堂密传衣。

归帆拂苹波，晴烟抹松扉。

满箧贮宝刻，展诵省昨非。

程公许

