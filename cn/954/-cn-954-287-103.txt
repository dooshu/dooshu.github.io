陈与义　赴陈留二首

草草一梦阑，行止本难期。

岁晚陈留路，老马三振鬵。

自看鞭袖影，旷野日落迟。

柳林行不尽，想来见春时。

点点羊散村，阵阵鸿投陂。

城中那有此，触处皆新诗。

举手谢路人，醉语勿瑕疵。

我行有官事，去作三年痴。

遥闻避谷仙，阅世河水湄。

时从玩木影，政尔不忧饥。

陈与义

陈与义　赴陈留二首

马上摩挲眼，出门光景新。

雅鸣半陂雪，路转一林春。

旧岁有三日，全家无十人。

平生鹦鹉盏，今夕最关身。

陈与义

