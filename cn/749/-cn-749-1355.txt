吴则礼


则礼，“全”已见。

小重山

鹤舞青青雪里松。冰门龟在藻，绿蒙茸。一成不见蕊珠宫。蟋桃熟，犹待几东风。

玉酒紫金钟。非烟罗幕暖，宝□浓。赠君春色腊寒中。君留取，长伴脸边红。

东风第一枝

经国谋猷，补天气力，岳祇来佐兴运。王当华阙春融，共仰相门地峻。清台占象，见璧月、珠星明润。对一百五日风光，二十四番花信。

勋共德、继增篆鼎。今共古、问谁比并。广乐初出，层霄寿斝，旋颁紫叶，湘桃浓杏。映彩服、朱颜青鬓。看千岁，桀阁飞楼，燕赏太平光景。

绛都春

馀寒尚峭。早凤沼冻开，芝田春到。茂对诞期，天与公春向廊庙。元功开物争春妙。传与秾华多少。召还和气，拂开霁色，未妨谈笑。

缥缈。五云乱处，种彫胡自熟，蟋桃犹小。雨露在门，光彩充闾乌亦好。宝熏郁雾城西道。天自锡公难老。看公身任安危，二十四考。

又

韶华渐好。报锦里又是，春风来早。昴宿降萧，崧岳生申符英表。三朝幸望人倾祷。寿与长城俱老。表面油红旆，高牙大纛，一时荣耀。

矫矫。甘泉旧德，少年日，翰苑玉堂曾到。润饰帝谟，粉泽皇猷文章妙。主盟经济尊吾道。早晚促归岩庙。愿同海内苍生，伫看凤诏。

多丽

听新蝉，舜琴初弄清弦。伴薰风、匆匆佳气，钟希世英贤。正芳蓂、更馀九荚，况强仕，犹待三年。笔下烟云，胸中岩壑，玉峰凛凛映人寒。公不见、清潭宝剑，九彩动星躔。浑疑是，风雷变化，落在人间。

驻东阳、清谭终日，种成桃李森然。向庭闱、彩衣有庆，更华萼、棠棣相鲜。骥足难留，牛刀暂屈，匪朝伊夕步花砖。自今往、掀天扶地，声迹寄凌烟。它时事，赤松共约，携手骖鸾。

点绛唇

柏叶春醅，为君亲酌玻璃盏。玉箫牙管。人意如春暖。

绿鬓长留，不使韶华晚。春无限。碧桃花畔。笑看蓬莱浅。

又

何处君家，蟠桃花下瑶池畔。日迟风暖。占得春长远。

几见花开，一任年光换。今年见。明年重见。春色如人面。

玉楼春

今朝何以为公寿。极贵长年公素有。庭阶不长芝兰，少翁又是庭臣右。

三能粲粲依魁秀。八柱巍巍蟋地厚。皇家卜册万斯年，年光长转洪钧手。

又

我公两器兼文武。谈笑岩廊无治古。经颜绿发已官高，赤儿绣裳今仲父。

我欲形容无妙识。颂穆清风须吉甫。望公聊比太山云，岁岁年年天下雨。

清平乐

娟娟月满。冉冉梅花暖。春决初长寒力浅。渐拟芳菲满眼。

当时吉梦重重。间生天子三公。付与人间桃李，年年管领春风。

又

瀛洲春酒。满酌公眉寿。月照沙堤春榜柳。恩暖朝天衮绣。

东君着意丁宁。芳酸先许梅英。要就升平滋味，待公来后和羹。

又

雪馀寒退。惟有青松在。春不加荣寒不悴。用舍如公都耐。

流肪磊落龟蛇。会留红日西斜。欲助我公寿骨，蟋桃等见桃花。

又

晨晖初转。拜舞金銮殿。想见对扬符睿春。天语丁宁见晚。

雍容玉笋班聊。功名早上凌烟。金鼎刀圭莫惜，愿随鸡犬升仙。

又

庆钟华胄。人物朝端秀。朝罢章华骄骤。十万人家举手。

后房桃李娟娟。有谁云雨恩偏。看取晚春时候，兰芽玉茁争妍。







