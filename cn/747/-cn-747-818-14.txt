○谢集贤相公启

某启。某今日伏奉恩旨宣召，充职翰林者。出钧之巨力，收<户占>楔之小材。拔自尘泥，骤升霄汉。抚已实知其忝越，衔恩载切於屏营。某洛下诸生，朝中孤宦。进取本无其声援，归休又迫於羁离。既碌碌以终时，亦伥伥而度日。伏蒙相公十九兄殊常降德，不次施恩。生暖甲於枯ぼ，化丰肌於朽骨。出诸陷井，置在门闱。纟卒鹄羽於寒鸱，教之骞翥。蒙虎皮於下驷，抑以腾骧。但自扪心，何阶报德。况专诏诰教令之事，为言语侍从之臣。内顾孱微，益深荣惧。惟冀永赍肝膈，长托炉锤。但当有命以酬，固亦无言可谢。谨启。

