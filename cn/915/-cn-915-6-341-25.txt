◇答尚书符问

尚书符问太常贺循：「太庙制度，南向七室，北向阴室复有七。帝后应共处七室坎中，当别处阴室？」循上曰：「谨案后配尊于帝，神主所居，同太室。」（《通典》四十八）

循又案：「汉仪藏主于室中西墙壁坎中，去地六尺一寸，当祠则设座于坎下礼，天子达响者牖也，谓夹户之窗。古者帝各异庙，今者共堂别室，制度不同，疑室户亦异」。又案：「古礼，神主皆盛以石函。余荐藉，文不备见」。（《通典》四十八）

