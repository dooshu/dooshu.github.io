◇大行侠御服又议

愚谓祖葬之辰，始终永毕，达官有追赠，须表恩荣，有吉卤簿，恐由此义。私家放学攵，因以成俗，上服本变吉为凶，理不应犹袭纨绮。刘舍人引王卫军丧仪、及检梁昭明故事，此明据已审。博士左丞乃各尽事衷，既未取证，须更询详，宜谘八座、詹事、太常中丞、及中庶诸通袁枢、张种、周弘正、弘让、沈炯、孔奂。（《陈书·刘师知传》）

