赵蕃　在伯考试未归有怀

木落山空君未归，我行江山几依依。

山空木落有佳处，政尔待君相发挥。

赵蕃

赵蕃　在伯考试未归有怀

相逢共问别来诗，作计君能似我痴。

佳月中秋已无及，菊花十月未为迟。

赵蕃

赵蕃　在伯考试未归有怀

行路悠悠自有诗，君行况乃暮秋时。

复萌鄙吝疏黄宪，都尽利名亲紫芝。

赵蕃

