与两广熊督抚


惠州之变，或言城已陷矣，游声噂沓，至不可闻。仆日夕以此为忧。顷得捷音，无任欣慰。至于不自为功，而归之虔镇，尤见无我至公，然公之功亦自不容掩也。陆寇既除，自此可专意海上。带川至，幸与之熟计。事有当言者，宜即疏闻，仆当从中力赞之也。新任陈宪长名瑞者，颇练南中事，试与筹之，何如？





