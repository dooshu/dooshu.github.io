【回郑〈獬〉钱〈公辅〉二舍人谢】

新除书〈嘉八年八月〉

伏承显奉制恩，升华禁掖，允膺圣选，式协舆谈。朝廷之体尊严，王者之居渊默。德泽宣布，必使入人心之深；号令发挥，而能鼓天下之动。惟是代言之任，实资博古之英。伏惟某官履行敦方，材猷敏茂，蔼一乡之佳誉，掩众俊以名科。通达古今，固已优游于儒学；出入侍从，是宜顾问于清闲。果被佥俞，并司典训。竦万方之视听，追三代之文章，遂升荣涂，益奋贤业。共庆得人之盛，方深窃之私。遽辱谦，特贻诲翰。感铭之素，敷叙奚殚。

