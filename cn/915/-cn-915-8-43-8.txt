◇法论目录序

第一论或列篇立第兼明众义者，今总其宗致，不复レ分。合之则体全，别之则文乱。置难形神，援譬薪火，庾阐发其议，谢瞻广其意。然桓谭未及闻经，先著此言，有足奇者，宜其缀附也。牟子不入教门，而入缘序，以特载汉明之时，像法初传故也。魏祖答孔，是知英人开尊道之情；习生贻安，则见令主弘信法之心。所以有取二书，指存两事。又支遁敷翰远国，述江南僧业，故兼录。（《释藏》百二，宋明帝敕中书侍郎陆澄撰《法论目录序》）

