周必大　胡元之提刑寺丞迂涂相过宠示二诗次韵为谢兼简赵再可经略张君量运

惠政郡州楷，清名万口传。

南交需按察，北阙正详延。

契分元重复，封疆互接连。

劳归知有日，还伫楚江边。

周必大

周必大　胡元之提刑寺丞迂涂相过宠示二诗次韵为谢兼简赵再可经略张君量运

外计初驰传，元戎久奏功。

为牛非北海，鸡犬是新丰。

梅萼三冬绿，榴花四季红。

德星临越分，桂海即吴中。

周必大

