◇条奏限名田奴婢

诸王、列侯得名田国中。列侯在长安，及公主名田县道，关内侯、吏民名田，皆无得过三十顷。诸侯王奴婢二百人，列侯、公主百人，关内侯、吏民三十人。年六十以上，十岁以下，不在数中。贾人皆不得、名田为吏。（《食货志》此下有「期尽三年」一句。）犯者以律论，诸名田畜奴婢过品，皆没入县官。（《汉书·哀纪》：绥和二年六月，有司条奏。又见《食货志》上：哀帝即位，师丹辅政建言，天子下其议，丞相孔光、大司空何武奏，寝不行。）

