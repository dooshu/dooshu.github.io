仲并　用前韵别寄耿时举二首

树犹如此我何堪，赖有随斋可剧谈。

少日声称满中外，几年词采秀东南。

诗坛欲借背城一，材馆均蒙吐哺三。

每见匆匆又分去，与公交谈不须甘。

仲并

仲并　用前韵别寄耿时举二首

方兄於我一无堪，闭户休休口不谈。

忆昔茅檐差傍北，望公花坞恰平南。

高歌频举巨觥一，佳唱如闻小雅三。

投分素深贫酷似，相期同苦亦同甘。

仲并

