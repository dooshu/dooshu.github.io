○寄河南巡撫陳都憲 【 部粮】

部粮違限官之在任、公然不至、納粮倍價之民、在此空然獨守、月復一月未見了期、所以賢治裨助之法、春??山王?呈巳悉、其各八年京邊起運與七年前者不同、七年粮價于內府者、戶部摠收、委官召商代民上納、裏面使用、盡得省減其他倉塲如是解戶從便寫買、雖有加倍、不難措辦、今八年懲前司徒得罪之故、內外各倉一一要納本色、解戶尋到攬頭百端打點、至買上官、比原徵銀、動加一倍、加三之一。區區小民。何以堪之。該司見人情洶洶、奏告本狀日積、山東參議閔楷呈部未行、會春至京、亦呈前事、幸蒙當道查例奏准、將在此極重山海等倉、折收價銀、緣河南一省、京邊起運、倉塲九十餘處、今准收價倉塲口分、纔七處耳、在京內府、賠價極重去處仍本色、春承委于此事有專責、理難坐視、不加督併、則前積後壓。致誤國計。加之嚴督。則此吾百姓也。客此異鄉、耗費不貲、賠補何及、欲其完結、不過勒令借貸。宋時諸公巳言之詳矣借貸之物、遺債將來。本與利均將何償給枷棒拷箠之下、家破產蕩、非有死即逃耳。彼舉放者。多出權貴、往歲追需。巳有例子、解戶既竭。徵及花戶、中州新脫兵變、恐秦人之箕會頭歛、亦無處也。用是冐昧、復為陳奏、其情具在疏中而不獲詳言者、庶幾所司肯為處之之地、今之世事理會得、但稍分明、便行不得此事、今當道行下議處、本非樂奏初意然既查有近年參政南鏜徐以貞參議汪獲麟故事、今日不得不為此處、此事非獨要事早完。但使大戶免揭京債。即省得他異時出利。今姑以一大戶言之、某人賠銀百兩、借到官銀百兩、異時止還百兩、揭到京債百兩、就用還二百兩。當道因此定擬、十分為率、令原來大戶賠補二分、布政司借到官銀幫補八分待候今年、徵收稅粮之時、帶徵補還。即大戶賠補、不過二十兩、花戶幫補、不過八十兩、若揭京債、雖二八分數擘畫、大戶亦不免賠四十兩徵及花戶、乃至百六十兩、民生日困、頭只管重、更起不得、可見今日不得不為此處、此處只是第二三著豈如戶部摠收價銀。召商上納。全免賠補幫補之為愈。外吏無善政只是司農不相照應耳緣干碍裡面。行不得也。春訪到各倉塲上納各項錢粮價值、一省大較賠銀一十四萬餘兩。除彰德府積有帶來餘銀賠補納完外。開封等六府、并汝州所属、除未到州縣未經寫買、巳到者除餘銀幫補外。實該賠銀十萬二千八百餘兩。春惟本布政司官銀各有頭項、難可便借得來、而吏民居此日久、西江有水、難救近渴、守株待兔、不是良計、不免分付委官、酌量本縣民戶、逐旋借貸、完結、比來揭賠、完過粮草數目、巳過半矣今奉部檄、差官赴司守取官銀、不必盡如原數、若打疊得五六萬、亟早解來、裒多益寡、截長補短、儘可救急。山東大戶、所賠粮價、見閔參議說尚多于河南、但山東與河南不同、山東自有泰安州無碍銀錢。布政巳取到三萬餘兩。巡撫衙門又為預處上中下則人戶銀四萬。有彼二處解到。并餘銀幾十萬餘兩。以是輳合。定比河南了事早也。河南未到州縣部運官可恨之甚、大戶不到、或到不肯下批、或下批復逃、論情猶是可恕、而官乃敢爾、比來大戶見當道此處、乃有陸續先官到京、來下批者、非春以言安之、彼將無投奔處、其有不復迆者乎。此等不才違限委官、其設心謂既巳違限。不如索性去遲。反是便宜。到頭一著、只??弃箇送問便了。他復奚恤、伏望查照先今呈文、住其俸粮差人鎖解赴京、完所未完、庶摠管不致久累、上下兩便、

