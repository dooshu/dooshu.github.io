59　東坡文法得於檀弓　後山文法得於伯夷傳　後山爲文少不中意則焚


東坡得文法於檀弓，後山陳師道號。得文法於伯夷傳。

【元圻案】黄山谷與王觀復書曰：「嘗問東坡先生作文章之法，東坡云：『但熟讀禮記檀弓，當得之。』既而取檀弓二篇讀數百過，然後知後世作文章不及古人之病，如觀日月也。」〇晁公武曰：「陳師道爲文至多，少不中意則焚之，存者甚少。」著後山集二十卷。





