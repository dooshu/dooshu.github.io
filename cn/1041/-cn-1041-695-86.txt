牟巘五　挽陈本斋尚书

在昔实斋老，公能继盛名。

平生守师说，晚岁萃儒荣。

禋赦原兵祸，台纲忤物情。

抽身甬东去，腾上几公卿。

牟巘五

牟巘五　挽陈本斋尚书

天俾公多寿，人知道不孤。

超然一室内，不与万波俱。

甲子机关报诗稿，焌尝旧布襦。

何妨传遗老，文字照龟趺。

牟巘五

牟巘五　挽陈本斋尚书

有意超尘俗，无心爱夕晖。

劝餐惟屡却，持璧竟全归。

得正复奚憾，偷生良所非。

传家孙子盛，端不坠前徽。

牟巘五

