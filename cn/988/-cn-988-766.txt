苏辙　腊雪五首

长恐冬无雪，今朝忽暗空。

细声闻蔌蔌，远势望蒙蒙。

湿润犹兼雨，倾斜半杂风。

丰登解多事，欢喜助三农。

苏辙

苏辙　腊雪五首

骄阳不能久，密雪自相催。

急霰初鸣瓦，飞花旋集台。

著人消瘴疫，覆麦长根莇。

欲试樽中物，门前问客来。

苏辙

苏辙　腊雪五首

久有归耕意，西山百亩田。

雪来殊不恶，酒熟自相便。

一被簪裳裹，长遭罗网牵。

飞霙迫残腊，愁思渡今年。

苏辙

苏辙　腊雪五首

忧愁不可缓，风雪故相撩。

试问五斗米，能胜一束樵。

耕耘终亦饱，哺啜定谁邀。

寒暑不须避，倾危且自遥。

苏辙

苏辙　腊雪五首

雪霜何与我，忧思自伤神。

忠信亦何罪，才名空误身。

归来聊且止，老去莫逢嗔。

樽酒它年事，相看醉此晨。

苏辙

