◎胡广

广，字伯始，南郡华容人。元初中，举孝廉，试章奏第一，除郎中，拜尚书郎，迁左丞。阳嘉初，为尚书仆射出为济阴太守，免。复为汝南太守，入拜大司农。汉安初，代刘寿为司徒。质帝崩，代李固为太尉，录尚书事。桓帝即位，封育阳安乐乡侯，病免。寻代袁汤为司空。元嘉初，致仕，寻以特进征拜太常。永兴初，代袁汤为太尉，免。延熹初，复代黄琼为太尉，坐事夺爵土，免为庶人。征拜太史大夫、太常，代许栩为司徒。灵帝即位，复故封，代陈蕃为太傅，录尚书事。熹平元年卒，年八十二，谥曰文恭。有《汉官解诂》三卷，《集》二卷。

