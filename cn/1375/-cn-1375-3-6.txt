漓江记行（节录）


二十一日，候附舟者，日中乃行。……又东南二十里，过龙门塘。江流浩然，南有山嵯峨骈立，其中峰最高处，透明如月挂峰头，南北相透。又东五里，则横山岩□突江右。渐转渐东北行，五里，则大墟在江右，后有山，自东北迤□来，中有水门，疑即大涧榕树之流，南下至此者。于是南转又五里，江右复有削崖屏立。其隔江为逗日井，亦数百家之市也。又南五里，为碧崖，崖立江左，亦西向临江，下有庵。横山、碧崖二岩夹江右、左立，其势相等，俱不若削崖之崇扩也。碧崖之南，隔江石峰排列而起，横障南天，上分危岫，几埒巫山；下突轰崖，数逾匡老。二是扼江，而东之江流啮其北麓，怒涛翻壁，层岚倒影，亦壁、彩□，失其壮丽矣。崖间一石纹，黑缕白章，俨若泛海大士，名曰沉香堂。其处南虽崇渊极致，而北岸犹夷豁，是为卖柴埠。其东五里，下寸金滩，转而南入山峡，江左右自是皆石峰□□，争奇炫诡，靡不出人意表矣。入峡，又下斗米滩，其南五里，为南田站。百家之聚，在江东岸，当临桂、阳朔界。山至是转峡为坞，四面层围，仅受此村。过南田，山色已暮，舟人夜棹不休。江为山所托，□东□西，盘峡透崖。二十五里，为兴平。群中出，舟乃泊而候曙，以有客欲早起赴恭城耳。漓江自桂林南来，两崖森壁回峰，中多洲诸分合，无翻流之石，直泻之湍，故舟行屈曲石穴间，无妨夜棹。第月起稽缓，□，行明止，未免帐帐。

二十二日，鸡鸣，恭城客登陆去。即棹舟南行，晓月漾波，奇峰环棹，觉夜来幽奇之景，县之四围，攒作碧莲玉笋世界矣。

题记：本篇选自《徐霞客游记》（上海古籍出版社）“粤西游日记”，题目为编者所加。作者记叙了顺漓江而下，由桂林到阳朔一路的风光，把人们引入到一个神话般的美妙世界。漓江：发源于广西桂林东北的兴安县，流经桂林、阳朔，在梧州汇入西江。由桂林至阳朔40公里间，山峰奇特，田野似锦，江山如画，是桂林山水的重要组成部分。历来是著名的旅游胜地。





●明朝

