帝昺


帝昺，名昺，度宗末子，端宗弟。即位于碙州，又迁新会厓山，在位三年而宋亡矣。





祥兴元年，以陆秀夫为左丞相，俨然正笏，立如治朝，与张世杰共秉政，日书《大学章句》以劝讲。

二公每外筹军旅，内调工役，虽播海滨，急遽流离，犹如是。





元张弘范执文天祥于五坡岭，乃命天祥为书招张世杰。天祥不肯。强之，书所《过零丁洋》书与之。末云：“人生自古谁无死，留取丹心照汗青。”弘范笑而置之。

天祥被执，吞脑子不死，固请死。弘范不听，求族属被俘者悉还之，处之舟中以自从。





张弘范以舟师南北并进，宋师大溃。陆秀夫负帝同溺，太后赴海死。世杰至平章山下，遇大风作，仰天叹曰：“我为赵氏亦已至矣，若天不欲存赵氏，则风覆我舟。”世杰溺死。





