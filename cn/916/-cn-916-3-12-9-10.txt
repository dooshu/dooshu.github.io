【建衡中寿春童谣】

〖江表传曰：初丹阳刁率使蜀。得司马徽与刘е论运命历数事。玄诈增其文。以诳国人曰：黄旗紫盖见于东南。终有天下者。荆扬之君乎。又得中国降人言。寿春下有童谣曰云云。皓闻喜曰：此天命也。即载其母妻子及后宫数千。从牛渚陆道西上。云青盖入洛阳。以顺天命。行遇大雪。道涂陷坏。兵士被甲持仗。百人共引一车。寒冻殆死。兵人不堪。皆曰若遇敌。便当倒戈耳。皓闻之乃还。〗

吴天子。当西（《三国志》注无西字。）上。（○《三国志》孙皓传注。《御览》四十六引无吴字。）

