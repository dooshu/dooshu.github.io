董嗣杲　舟宿湖口

汀沙如雪水无声，舟倚蒹葭雁不惊。

霜气隔篷才数尺，斗杓插地已三更。

抛书枕畔怜儿子，看剑镫前慨友生。

尚有乘桴无限意，催人摇橹转江城。

董嗣杲

董嗣杲　舟宿湖口

长年人海混潮声，水宿荒凉却夜惊。

月照空巢乌绕树，风吹短草雁知更。

要观此地秋涛壮，更待明年春水生。

不比蜃楼多变见，彩云初日拥层城。

董嗣杲

