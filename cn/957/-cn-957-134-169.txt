王迈　送蜀名父之子程刚仲世德擢甲科二首

一诵洋洋大对文，便知风骨是西人。

笔头重有千钧力，字面清无半点尘。

众羽群中鸣以喙，潜渊深处摘龙麟。

丈夫出处关初节，归去携名寿大椿。

王迈

王迈　送蜀名父之子程刚仲世德擢甲科二首

乃翁勇退急流中，家法森严在教忠。

有子清材如结绿，告君直气贯晴虹。

甲科更合放头出，时论从来忌臆空。

生长殊方同臭味，相期不朽是英雄。

王迈

