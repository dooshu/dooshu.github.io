◇五灵颂

△麟

皇矣大角，降生灵兽。视明礼修，麒麟来乳。春秋既书，尔来告就。庶士子Θ，获诸西狩。（《初学记》二十九）

△白虎

大梁乖精，白虎用生。思睿信立，绕于垣。（《艺文类聚》九十九）

△焦君赞

猗欤焦君，常此玄墨。衡门之下，栖迟偃息。泌之洋洋，乐以志食。鹤鸣九皋，音亮帝侧。乃徵乃用，将受衮职。昊天不吊，贤人遘慝。不惟一志，并此四国。如何穹苍，不昭斯惑。惜哉朝廷，丧兹旧德。恨伊学士，将何法则。（《艺文类聚》三十九）

△太尉陈公赞

公在百里，有西产之惠。赐命方伯，分陕馀庆。馀庆伊何？兆民其观。少者是怀，老者是安。纲纪文王，文王用平。东督京辇，京辇用清。乃登三事，三事攸宁。契稷之佐，具于尧庭。今则由古，于穆诞成。（《艺文类聚》四十六。案太尉陈耽，陈球俱与邕并时，此疑是陈球。）

