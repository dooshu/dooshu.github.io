◇安石榴赋（并序）

余往日职在中书时，直庐前有安石榴树，枝叶既盛，华实甚茂，故为之作赋。

挹微露以鲜采，承轻风而动葩。南拂阴檐，北扇阳阿。其旁则有大厦崇房，重廊高庑，皇籍帝典图书之符。时移节变，大火西旋。月葩结秀，朱实星县。肤折理阻，烂若珠骈。（《艺文类聚》八十六，《初学记》二十八引两条，《御览》九百七十。）

