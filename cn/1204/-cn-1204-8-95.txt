◎金德淑望江南

章丘先生至元都，旅次无聊，对月歌曰："尤里倦行役，秋来瘦几分。因看河北月，忽忆海东云。"夜静闻邻妇有倚楼而泣者，明日访之，则宋宫人金德淑也。询李曰："客非昨暮悲歌人乎，词乃佳制否。"李曰："歌非己作，有同舟人自杭来吟此，故记之耳。"妇泣曰："此亡宋昭仪王清惠所寄汪水云诗。"因自举其望江南词云："春睡起，积雪满燕山。万里长城横缟带，六街灯火已阑珊。

人立玉楼间。"後遂委身於生。［乐府纪闻］

