◎司马子如

子如字遵业，河内温人，晋司空南阳王模八世孙。魏孝昌中、尔朱荣以为中军。武泰末，历司马，持节假平南将军监前军，行建兴太守；永安初，封平遥县子，仍为大行台郎中，进爵为侯，行相州事，徵为金紫光禄大夫；建明初、兼尚书右仆射；普泰中、为侍中骠骑大将军，进爵阳平郡公，出为南岐州刺史；中兴初，献武以为大行台尚书，天平初，除左仆射；兴和中，为北道行台，转尚书令，武定中免，起行冀州事，别封野王县男。文宣授禅，别封须昌县公，除司空，免，寻拜太尉，卒赠太师太尉，怀州刺史，谥曰文明。

