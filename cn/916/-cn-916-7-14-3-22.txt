【晚春诗】

〖《诗纪》云。此诗玉台、艺文并作简文。昭明集亦载之。然语殊不类也。〗

紫兰初叶（《类聚》作叶初。）满。黄（《类聚》作娇。文苑云。一作娇。）莺弄始稀。石蹲还似兽。萝长更胜（《类聚》作如。文苑同。又云。一作胜。）衣。水曲（《类聚》作冻。文苑云。一作冻。）文鱼（《类聚》作鳐。文苑云。一作鳐。）聚。林（《类聚》作山。文苑云。一作山。）暝雅鸟飞。渚蒲变新节。岩桐（文苑作松。）长旧围。风花落未已。山斋（《初学记》作窗。文苑同。）又注。一作斋。）开夜扉。（○本集二。《类聚》三作简文帝。《初学记》三作简文帝。文苑英华百五十七作简文帝。《诗纪》六十六。）

