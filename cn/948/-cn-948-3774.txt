陆游　乡人或病予诗多道蜀中遨乐之盛适春日游镜湖共请赋山阴风物遂即杯

嫩日轻云淡沱天，扑灯过後卖花前。

便从水阁杭湖去，卷起朱帘上画船。

陆游

陆游　乡人或病予诗多道蜀中遨乐之盛适春日游镜湖共请赋山阴风物遂即杯

湖波绿似鸭头深，一日春晴直万金。

好事谁家斗歌舞，方舟齐榜出花阴。

陆游

陆游　乡人或病予诗多道蜀中遨乐之盛适春日游镜湖共请赋山阴风物遂即杯

舫子窗扉面面开，金壼桃杏间尊罍。

东风忽送笙歌近，一片楼台泛水来。

陆游

陆游　乡人或病予诗多道蜀中遨乐之盛适春日游镜湖共请赋山阴风物遂即杯

花光柳色满墙头，病酒今朝嬾出游；

却就水亭开小宴，绣帘银烛看归舟。

陆游

