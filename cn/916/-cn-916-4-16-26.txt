【乙巳岁三月为建威参军使都经钱溪诗】

我不践斯境。岁月好（和陶本作耗。）已积。晨夕看山川。事事悉如昔。微雨洗高林。清飚矫云翮。眷彼品物存。义风（曾本云。一作在义。）都未隔。伊余（曾本云。一作余亦。）何为者。勉励从兹役。一形似有制。素襟不可易。园田日梦想。（曾本云。一作想梦。）安得久离析。（曾本、苏写本云。一作拆。）终怀在壑（各本作归。曾本、苏写本云。一作壑。《诗纪》同。焦本云。一作壑。非。）舟。（和陶本误作州。）谅哉宜（曾本、苏写本云。一作负。焦本云。一作负。非。）霜柏。（○本集。东坡先生和陶渊明诗四。《诗纪》三十四。）

