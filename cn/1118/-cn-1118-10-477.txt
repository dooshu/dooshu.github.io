【高宗】


（商）武丁庙号。汉刘向《说苑·君道》：“高宗者，武丁也。高而宗之，故号高宗。”《史记·殷本纪》：“帝武丁崩……立其庙为高宗。”　（南朝陈）陈宣帝陈顼庙号，或以代称陈宣帝。年号太建。《陈书·蔡凝传》：“（宣帝）太建元年，迁太子中舍人。……高宗常谓凝曰：‘我欲用义兴主婿钱肃为黄门郎，卿意如何？’”同前书《宣帝纪》：“高宗孝宣皇帝讳顼，字绍世。梁（中）大通二年七月辛酉生。太建元年春正月甲午，即皇帝位于太极前殿。十四年春正月甲寅，崩于宣福殿，时年五十三。二月辛卯，上谥孝宣皇帝，庙号高宗。”　（北魏）高宗文成皇帝拓跋濬省称，高宗为其庙号。年号有：兴安、兴光、太安、和平。《魏书·游明根传》：“高宗践阼，迁都曹主书。”同前书《高宗纪》：“高宗文成皇帝，讳濬，恭宗景穆之长子也。母曰闾氏，真君元年六月生于东宫。正平二年十月戊申，即皇帝位于永安前殿。改年（号）：兴安、兴光、太安、和平。和平六年五月癸卯，帝崩于太华殿，明年二十六。上尊谥曰文成皇帝，庙号高宗。八月，葬云中金陵。”　（南宋）高宗皇帝赵构省称。宋周煇《清波杂志》卷一：“高宗即位于南京。”《宋史·高宗纪》一：“高宗受命中兴全功至德圣神武文昭仁宪孝皇帝讳构。建炎元年四月戊辰，会宗泽来言，南京乃艺祖兴王之地，取四方也，漕运尤易，遂决意趋应天。……癸未，至应天府。……五月庚寅朔，帝登坛受命……改元建炎。”　（清）爱新觉罗·弘历庙号，乾隆皇帝代称。《清史稿·讷亲、傅恒传》：“论曰：高宗初政宽大而清明。”《清史稿·高宗本纪》一：“讳弘历，世宗第四子。（雍正）十三年八月己丑，宣诏即皇帝位。……嘉庆四年正月壬戌崩，庙号高宗。”





