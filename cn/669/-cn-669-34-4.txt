4　周書東越海誤爲侮食　文心雕龍辨别風淮雨


周書王會「東越海」，或誤爲「侮食」，而王元長曲水詩序用之，其「别風淮雨」之類乎？

【集證】按文選王融曲水詩序：「侮食來王，左言入侍。」注引周書：「東越侮食。」

【元圻案】説文虫部：「，古沓切。」注：「蜃屬，有三，皆生于海，千歲化爲。」〇蛤，古合切，亦作。〇文心雕龍鍊字篇：「尚書大傳有『别風淮雨』，帝王世紀有『列風淫雨』。『别』、『列』、『淮』、『淫』，字似潛移。『淫』、『列』義當而不奇，『淮』、『别』理乖而新異。傅毅制誄，已用『淮雨』，固知愛奇之心，古今一也。」





