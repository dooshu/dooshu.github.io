陈造　客夜不寐四首

久客情悰苦鲜欢，园林摇落菊花残。

北风作意吹霜晓，又报江梅一信寒。

陈造

陈造　客夜不寐四首

阵鸿辀辮上云衢，梦欲成时每破除。

少睡更堪寒夜永，新来熟遍少时书。

陈造

陈造　客夜不寐四首

清樽黄卷交期绝，芋火前头老懶残。

赖有平生短檠在，一灯明灭伴更阑。

陈造

陈造　客夜不寐四首

飞腾志意老来休，却听鸡声吟掉头。

催雪忆梅还得句，到家准拟阿儒求。

陈造

