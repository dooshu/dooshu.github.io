赵蕃　二十日同官相约过水乡蕃雨中先至偶成二诗

约客客来至，寻诗诗偶生。

秋如惊柳色，雨未改荷声。

渺渺江湖趣，悠悠鸥鹭盟。

意虽能浩荡，笔乃欠纵横。

赵蕃

赵蕃　二十日同官相约过水乡蕃雨中先至偶成二诗

此雨不易得，有秋端可期。

微官如饱饭，余事亦穷诗。

鸡远村场听，鸠深客路疑。

是身真已老，何事此长羁。

赵蕃

