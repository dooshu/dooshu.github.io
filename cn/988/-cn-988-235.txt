苏辙　次韵王巩见寄

触事如棋一一低，昏然一睡更便知。

贾生流落南迁後，陶令衰迟归去时。

去住由人真水母，箪瓢粗足亦山雌。

年来未省谈尧舜，一吷粗疏岂足吹。

苏辙

苏辙　次韵王巩见寄

日永官闲自在慵，门前客到未曾通。

怜君避世都门里，劝我忘忧酒盏中。

城下柳阴新过雨，湖边荷叶自翻风。

早须命驾追清赏，大字新诗事事工。

苏辙

