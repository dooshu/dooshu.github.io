【中妇织流黄】

别人心已怨。愁空日复斜。然香望韩寿。磨镜待秦嘉。残丝愁绩烂。馀织恐缣（乐府作嫌。）赊。支机一片石。缓转独轮车。下帘还忆月。挑灯更惜花。似天河上景。春时织女家。（○《乐府诗集》三十五作陈卢询。《诗纪》百十作卢询。○《诗纪》另别卢询於询祖後。并注云。名见《颜氏家训》。曰范阳卢询。疑即卢询祖也。乐府作陈人。逯按。乐府盖误作陈脱去祖字。今姑列卢询祖下。）

