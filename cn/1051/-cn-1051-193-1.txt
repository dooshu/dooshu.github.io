丁宝臣　次韵十五日菊

秋香多日閟英华，霜脱离离抱砌斜。

趁节不随时俗眼，近冬真是岁寒花。

摛辞旧入骚人笔，载酒谁寻醉令家。

曾读南华齐物论，均无迟速可惊嗟。

丁宝臣

丁宝臣　次韵十五日菊

寒芳开晚独堪嘉，开日仍逢小雨斜。

秋尽亭台凋木叶，月圆节伴蓂花。

幽香不入登高会，清赏终存好事家。

黄蕊绿茎如旧岁，人心徒有后时嗟。

丁宝臣

