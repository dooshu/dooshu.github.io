谢琼树一首

【初夏寄倪元镇】

溪上夜来雨，青林密如雾。

日出桧柏香，沙静凫鹜聚。

野夫抱琴出，喜与樵者遇。

黄鸟时一鸣，绿阴已无数。

缓带受回风，席帽粘落絮。

感物发长谣，放缺胡怀清。

酤为劳其生，终岁牵百虑。

愿言庐藿期，逍遥共迟莫。

◎补诗

☆韩高士奕（一首）

【楞伽院】

江左尚清谈，方外多高士。

春山烟雨中，半是禅栖地。

