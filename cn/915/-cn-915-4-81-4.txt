◇婚礼（案《晋书·礼志下》《宋书·礼志一》并云「古者冠婚皆有醮，郑氏醮文三首具存。此即三首之一。」）

后汉郑众百官六礼辞，大略同于周制。而纳采女家答辞末云：「奉酒肉若干，再拜反命。」其所称前人，不云吾子，皆云君。六礼文皆封之。先以纸封表，又加以皂囊，著箧中。又以皂衣箧表讫，以大囊表之，题检文言「谒表某君门下」。其礼物凡三十种，各有谒文。外有赞文各一首，封如礼文。箧表讫，蜡封题，用皂帔盖于箱中。无囊表，便题检文言「谒箧某群门下」，便书赞文通共在检上。（《通典》五十八。案此约文。）

