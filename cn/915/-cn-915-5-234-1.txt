◇与兄书（案：景兄名晏）

向诀不知所言，追惟衔恨，恨结胸怀，怀此恋恨，何时可言！望路则尚近，别已千里，其为思结，缠在心膂。於是离析，路人悲之。况处此戚，兼之懿好，情之感咽，何时可胜！念兄始出，既当劳思，严寒向隆，经作轲，既宜保德，为世何资。厚自珍爱。（《艺文类聚》二十一）

自寻外役，出入三年，缘兄之笃睦，必时存之。宝录兄书，积之盈笥，不得新命，无以自慰，时辄温故，以释其思。有信忘数字，每见手迹，如复暂会。（《艺文类聚》二十一。案：《类聚》二十一有陆景答从兄安成王书，考吴时诸陆，无封安成王者，其文亦不类，当是也，今改编入《全梁文》。）

