○对吏脱帻判

〈得丁为吏，脱帻挂县门而去。断不应为。〉

田园燕坐，知陶潜之罢职；冠冕已挂，见疏公之出祖。虽吏由推择，而道在山。脱帻而行，不顾栖鸾之局；触网婴坐，何逃建隼之司？必也避谴韬光，辄去无宜免帻，况乃销声自逸，既往不咎挂冠。缅维晋史，讵抵萧章，矧当尧舜之代，宜纵巢由之隐。欲加之罪，其无词乎？弃高蹈而可嘉，虽小吏而何失？窃详州断，未叶通规。

