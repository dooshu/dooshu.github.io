释深　偈颂六首

风萧萧，叶飘飘。

云片片，水茫茫。

江干独立向谁说，天外飞鸿三两行。

释深

释深　偈颂六首

龙生龙，凤生凤，

老鼠养儿缘屋栋。达磨大师不会禅，

历魏游梁乾打开。

释深

释深　偈颂六首

桃符休钉，艾人莫缚。

太虚无云，本自寥廓。

大家拊掌归去休，拟议思量错错错。

释深

释深　偈颂六首

维摩默然，普贤广说。

历代圣贤，互呈丑拙。

君不见落花三月子规啼，一声声是一滴血。

释深

释深　偈颂六首

一九二九，相逢不出手。

三九二十七，篱头吹觱篥。

翻忆小释迦，双手抱屈膝。

知不知，实不实，

摩诃般若波罗蜜。

释深

释深　偈颂六首

东村王老夜烧钱，百万雄兵带甲眠。

四塞八蛮皆镇静，大家拊掌贺尧年。

释深

