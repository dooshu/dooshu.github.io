崔敦礼　北山之英

强敌骄兮晋多垒，忽登山兮望廷尉。

风霾兮杀气昏，突枪櫑兮乱钩陈。

予君麾兮从君鉿，战陵西兮捍溪栅。

虹食垒兮火焚旗，公之死兮去如归。

公有子兮愤争先，勇没地兮羞戴天，

父死忠兮子忠孝，令名扬兮日月照。

物有始兮岂无终，得所归兮孰如公。

喜幸生兮畏义死，语昵昵兮顾妻子。

草木尽兮粪土委，闻高风兮汗流趾。

崔敦礼

