○李太后服议



太皇太后名称虽尊而据非正体，主上纂承宗祖，不宜持重，谓齐服为安。（《通典》八十一，隆安四年，太常殷茂议。）

殷浩

浩字渊源。（或作深源，或作泉源，皆唐人避讳改。）融兄羡之子，成帝时，征西将军庾亮引为记室参军，累迁司徒左长史，後称疾，屏居十年，永和中，简文辅政，徵为建武将军扬州刺史，父忧服阕，徵为尚书仆射，不拜，复为建武将军扬州刺史，加中军将军，都督扬豫徐兖青五州军事假节，为姚襄所败，坐废为庶人，徙东阳之信安县，有集五卷。



