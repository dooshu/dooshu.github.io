◇敕答臣下神灭论

位现致论，要当有体，欲谈无佛，应设宾主，标其宗旨，辨其短长，来就佛理，以屈佛理，则有佛之义既踬，神灭之论自行。岂有不求他意，妄作异端，运其隔心，鼓其腾口，虚画疮，空致诋诃，笃时之虫，惊疑於往来，滞之蛙，河汉於远大，其故何也？沦蒙怠而争一息，抱孤陋而守井，岂知天地之长久，溟海之壮阔？孟轲有云，人之所知，不如人之所不知。信哉！观三圣设教，皆云不灭，其文浩博，难可具载，止举二事，试以为言，祭义云，惟孝子为能飨亲。礼运云，三日齐必见所祭。若谓飨非所飨，见非所见，违经背亲，言语可息，神灭之论。朕所未详。（《弘明集》□□□□）

