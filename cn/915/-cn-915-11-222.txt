◎温子升

子升字鹏举，太原人。晋大将军峤后，世居江左，避难济阴冤句，因为冤句人，师事崔灵恩。宣武时为广阳王渊行台郎中。渊败，陷入葛荣，得脱。建义初为南主客郎中，出为元天穆行台郎中，加伏波将军。元入颢洛，以为中书舍人。孝庄还宫，复为舍人，除正员郎，永熙中为侍读兼舍人、镇南将军、金紫光禄大夫，迁散骑常侍、中军大将军，后领本州大中正。齐文襄引为大将军府谘议参军，寻见疑，饿死晋阳狱。有《集》三十九卷。

