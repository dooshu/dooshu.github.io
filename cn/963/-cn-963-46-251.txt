郭印　三月三十日前人有诗云共君今夜不须睡未到晓钟犹是春再和前韵二首

风雨年年横，莺花处处残。

衰颜随节变，幽兴与春阑。

俗眼从渠白，孤衷只自丹。

平生知任运，那复较暄寒。

郭印

郭印　三月三十日前人有诗云共君今夜不须睡未到晓钟犹是春再和前韵二首

三春浑索寞，百卉任摧残。

有感诗频赋，无懽酒易阑。

调和思玉烛，延驻仗金丹。

难击西飞日，吾心一寸寒。

郭印

