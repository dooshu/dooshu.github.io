【三日华林园公宴诗】

回銮自（岁时杂咏作首。）乐野。弭盖属瑶池。五丞（岁时杂咏误作水。）接光景。七友（《初学记》作反。岁时杂咏作度。文苑同。）树风仪。芳春时欲遽。览物惜将移。新萍已冒沼。馀花尚满枝。草滋径芜没。林长山蔽亏。芳（《类聚》作方。《初学记》同。）筵罗玉俎。激水漾金卮。歌声断以（岁时杂咏、文苑作且。《诗纪》云。一作且。）续舞袖合还离。（○《类聚》四。《初学记》四。古今岁时杂咏十六。文苑英华百七十二作北齐邢子才诗。《诗纪》百十。）

