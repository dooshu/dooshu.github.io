清李旦華手跋


據中國國家圖書館藏桐華書塾刻何校本困學紀聞書後李旦華手書

此本桐鄉所刊，閻、何二家合批最爲精審，今細加校勘。百詩先生精於考據，有所駁正，實足補厚齋之闕。何氏略無見解，時時强作聰明，且率意詆訶，殊非儒者氣象。二家學問優劣，於此可見，殆不可以道里計也。審州寓齋苦無他書可資校對，其中徵引之博，實有未能盡悉，誠如何氏所云「甚滋學荒記疏之懼」耳。旦華識。





