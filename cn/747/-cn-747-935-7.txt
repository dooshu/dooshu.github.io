○周庠员外助上元斋词二首

伏闻斋敷九等，节启三元，是万方祷福之辰，是众圣宣恩之日。今属元元真化，玉局灵坛，陈黄之仪，按元都之品，九时奏御，三日焚修，精助香灯，同申忏涤。伏冀高尊锡，大道流慈，采纳精诚，降颁洪福；九祖遂超之愿，六亲г覆护之仁，消厄滞於将来，解冤雠於既往；罪咎原释，疾苦痊平，寿禄增延，凶灾除荡。克叶发生之德，敢忘大道之恩？

△下元

伏以元帝司辰，水官统序，乃请福延恩之节，是凝心涤虑之期。况玉局仙踪，瑶坛盛礼。九时焚祝，必介於休祯；三日斋庄，敢同於忏谢。所冀灾躔殄息，冤债消平，罪咎咸蠲，存亡共泰。永虔修奉，以答玄慈。

