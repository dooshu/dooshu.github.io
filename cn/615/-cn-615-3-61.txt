纪六十一 世宗嘉靖三十四年乙卯至三十七年戊午


纪六十一起旃蒙单阀，尽著雍软牂，凡四年。
世宗肃皇帝
嘉靖三十四年
春，正月，丁酉朔，不御殿.
倭自柘林夺舟，犯乍浦、海宁，攻崇德县，陷之，又转掠塘栖、横塘等处，复攻德清县，杀把总梁鹗，指挥周奎、孙鲁，百户陆陵、周应辰、理问陶一贯等。巡按御史胡宗宪以闻
时张经所调狼兵及保靖兵俱未至，持重不发，杭城数十里流，血成川.经驻嘉兴，李天宠守杭州，倭攻之不克。【考异】据胡宗宪原奏，倭陷崇德，攻德清，在正月之朔。《实录》书之三月，据奏至之月日也。《明史·本纪》据失事月日，今据之.
甲子，振华亭、上海、嘉定、崇明四县被兵灾者，并蠲苏、松二府去年税粮，
是月，以倭警，命南京左军都督丰润伯曹松专督孝陵卫军，防护陵寝、南京都督佥事万表充总兵官，提督漕运镇守淮安。
以南京兵部尚书周延为左都御史.
二月，丙戌，遗工部右侍郎赵文华祭告海神兼区处防倭事。先是文华疏陈备倭七事：“一祭海神，请遣官望祭于江阴、常熟；次令有司掩骼轻徭；次增募水军；次苏、松、常镇民田一夫过百
1677
明通鉴卷六十一
亩者，重科其赋、且预征官田税三年；次募富人输财力自效，事宁论功；次遺重臣督师；次招通番旧党并海盐徒，易以忠义之名，令侦伺贼情，因以为间。”兵部议“行其五，惟增田赋、遣重臣二事不可行”，上切责，尚书聂豹等坐免。礼部议覆：“请遣官祀神，如文华言。”
上以问辅臣严嵩，嵩言：“贼扰苏、松二载、调兵未见实效，奏报或多失实。宜如部覆遣大臣往祭，并宣布朝廷德意，即令察视贼情。请以文华任之。”乃有是命。
壬辰，以淮、徐灾伤重大，诏折征漕粮十分之三，每石征银六钱。
是月，谙达分道寇宣府、龙门、赤城等处，寻寇蓟镇马兰峪。参将赵倾葵率众御之，败绩，与指挥褚文明、李湘、周官，于户黄世勋、段启元，百户孙世爵等俱死之。总兵周益昌驰援，分扼诸隘口，寇闻大兵至，始引去。【考异】《明史·本纪》，寇蓟镇在是月，《实录》奏报在三月，今仍据原奏月日，其赵倾葵以下之死事者，俱据《实录》增。
三月，甲寅，苏、松兵备副使任环邀击倭于南沙，败之。
是月，召总督蓟、辽、保定都御史杨博人为兵部尚书，以巡抚大同王仔代博。予以秋防事竣进兵部右侍郎，至是迁左
张经请调狼、土兵，至是田州瓦氏兵先至，诸将欲连战，经不可。已，东兰兵继至，经以瓦氏兵隶总兵俞大猷，以东兰、那地、南丹兵隶游击邹继芳，以妇顺及思恩，东莞兵隶参将汤克宽、分屯金山卫、闵港、乍浦，掎贼三面，以待永顺、保靖兵之集。未几，赵文华至，经遂以不时进兵得罪。【考异】诸书多系之五月，盖因王江泾之捷类记耳。《明史·张经传》书狼、土兵至于是年三月，今据之，为张经被逮张本。
夏，四月，辛未，工部侍郎赵文华至松江，祭海神。
时狼兵甫至，人心稍安，总兵俞大猷遣将会瓦氏兵邀击贼于1678
紀六十一
金山卫，颇有斩获。文华遂趣经进兵，且厚犒狼兵，激之进剿，至漕泾，遇倭数百人，与战不利，头目钟富、黄维等十四人俱死焉。于是贼知狼兵不足畏，益纵掠沿海等处。
乙亥，倭犯江北淮、扬诸府，扬州同知朱裒击败之沙河。未海门登岸，流劫狼山、利河等镇及通、泰盐场。
几，复大至、薄城东门，裒督兵奋击，兵溃，死焉，贼由通州、
戊子，谙达寇宣府，参将李光启等御之于青边口堡，败绩。光启被执至墩下，寇索金帛取赎、光启大骂，寇剛杀之。指挥黄添祥、尚真、蔡隆，千户郝廉、贾玺、尚志，百户郭勋、王永、、同时過害。
事闻，逮参将张问政等六人，把总百户孟云汉等七人，下按臣论罪，总督许论等夺俸。追赠光启都督佥事，立祠死所，添祥等八人俱附祀。【考异】《明史·本纪》系之是月戊子，《实录》系之五月，据奏报月日也，原奏称“四月”、与《本纪》合，今据之。
倭自三丈浦分掠常熟、江阴。
初、常熟知县王铁，修城练民兵御倭，倭至辄为所败。至是参政任环，檄铁与指挥孔焘分统官民兵三千破其寨，斩首百五十有奇，焚贼艘二十七。其至江阴者，游击白泫邀击，亦败之，斩首三十七级，贼遂东遁。
五月，甲午朔，总督张经大破倭贼于王江泾。
时柘林倭纠新倭四千余人，突犯嘉兴，经遣参将卢镗督狼、土等兵水陆击之。会保靖、永顺兵俱至，保靖宣慰使彭盖臣遇贼于石塘湾，败之、贼将北走平望，副总兵俞大猷会永顺宣慰使彭翼南兵邀击，又败之.贼奔回王江泾，永顺兵攻其前，保靖兵蹑其后，参将汤克宽引舟师由中路蹴之，贼遂大败，斩首一千九百余级，焚溺死者称是。余众奔柘林，纵火焚其巢，贼遂驾残舟出海遁。
自军兴以来，战功称第一，而赵文华劾经之疏已先至矣。
1679
明通鉴卷六十一
戊戌，川沙洼倭戴流劫昆出、石浦等镇、佥事董邦政、游击周藩引兵邂击，邊伏惊溃，藩被创死之。
乙巳，倭率舟三十余艘，约千余人，自海洋突犯苏则，登岸肆劫、复有新倭千余，会犯苏州之陆泾坝。南京都餐周千德引兵赴援，一战而败，镇抚孙宪臣被杀。贼遂分其众为二，一北掠游墅关，一南掠吴县横塘等镇，延蔓常熟、江阴、无解之境、出入太潮，莫能御者.
己酉，逮总督张经及参将汤克宽。
初、赵文华视师，恃严嵩党庇、所至辄顺指大吏，广纳文武贿赂，时经方议征兵大举，自以位在文华上，心轻之。巡按都史胡宗宪，亦与经议军事不协，文华乃与之比雨倾经，屡趣经进兵.经欲待永顺、保靖兵至以取万全。文华再三言、经守便宜不听，蔬建文华轻浅泄师期，竟不以告。文华怒、密疏劾“经养寇失机”、方拜疏而永、保兵已至，即有石塘湾之捷。
比大败倭贼于王江泾。文华欲攘其功，谓己与宗宪督师所致。上以问严嵩，嵩对如文华指，且言“狼兵初至，经不许战，苏、松人威怨经"、上怒，即下诏逮经，并及克宽、寻改应天巡抚周境为兵部恃郎，代经总督。
癸丑、张经捷奏至，兵科给事中李用敬、阎望云等言：“王师大捷，倭夺气，宜乘势捣柘林、川沙洼之巢以歼丑类、不宜临阵易帅，”上大怒曰：“经欺诞不忠，闻文华劾方一战，用敬等党奸，不可贷。”乃命锦衣卫执用敬等，各廷杖五十，黜为民。
已而上疑之、以问严嵩，嵩言：“徐粉、李本，江浙人，皆言经养寇不战、文华、宗宪合谋进剿，经目以为功。”因极言二人忠。上深人其言，遣使赡文华、宗宪银币。然狼兵素服经威名，经去而狼、土兵复为民害，东南事愈不可为矣。
乙卯，任环、俞大猷率永顺土官彭翼南，嫩苏州之贼于陆泾坝，斩首二百七十有奇、焚贼舟三十余艘。
1680
纪 六 十一
丁巳，倭寇常熟，知县王铁率兵乘城御之，不克。会邑人钱泮字鸣声者，以江西参政里居，忿倭燕其父柩，乃集乡官耆长助铁，移舟泊三里桥，败之、追及于上仓港。倭掩击之隘中，铁陷禅,瞋目大呼,腹中刃死,泮被数枪,杀三贼而死,耆长数人皆 力斗死。事闻，诏赠铁太仆少卿，泮光禄卿，有词文祠祀之【考异】王扶死事见《明史·忠义传》。《传》于降亡地方未详，今据《实聚》 增入“三里桥、上仓港”等语。又《传》特书云“三十四年五月”，今日分据《实录》。
是月，升浙江按察使警邦辅以右佥都御史巡抚应天，提督军
务.
六月，庚午，倭犯浙东，自上虞爵溪所登岸，犯会稽之高埠，夺民楼房嘅之。知府刘锡、千户徐子懿等分兵围守，贼缚木南西历于潜、西兴、昌化等处。
筏渡河，遂渍围出，家居御史钱鲸遇害于蛏浦，贼遂流劫杭州，
丙子，倭踞江阴之蔡泾坝，分众犯塘头，知县钱𬭚提狼兵御于九里山。薄暮，雷雨大作，伏四起，狼兵悉奔，𬭚战死。
庚晨，任环、俞大猷复败倭于马迹山，斩首九十三级。壬午,罢总督南直隶、浙闽等处都僻史周琉、巡抚浙江都御
事闻，赠𬭚光禄少卿，立祠祀之
史李天宠.
先是赵文华劾天宠嗜酒废事，遂荐宗宪。而琉任总督，为文华所制不得展，坐夺俸、至是与天宠并黜为民。现在官仅三十四日耳。寻改南京户部侍郎杨宜代琉，而宗宪遂代天宠。未几，御史叶恩以北新关之败劾天宠，而宗宪亦言其纵寇，遂逮天宠下狱。
是月，山西矿贼宋爱等为乱，流劫直隶定州，赵阜平、曲阳、行唐等县。官兵追剿、败绩，阵亡百户屈伸等十七人。诏两省镇、巡官亟剿平之.
1681
明通鉴卷六十一
秋，七月，乙已，倭陷南陵。
先是离埠之贼自杭州西掠者、沿途伤亡、至严州淳安县、仅六十余人，以浙兵逼急，遂逾山突入歙县，流劫绩溪。至旌德典史蔡尧率民兵千余御之，不克，贼焚掠南门外。过泾县，知县丘时庸引兵追击于焊塘，败绩
贼遂趋南陵、官民守分界山，闻风奔窜，贼至，陷县城，纵掠城内外、是时建阳指挥廖印、当涂县丞郭耿郊，芜湖县丞除一道，太平府知事郭章，各率兵赴援，与贼遇于县东门，印等引弓射之，贼悉手接其矢反射，众皆惊溃，惟一道所率多江湖骁健，乃磨众独进，力战不克、遂被杀。一道子陈子义横身捍贼刃以蔽其父、亦死焉。【考异】陈一道之死，诸书皆不载，惟《从信录》有“杀芜湖县丞”一语，亦不著姓名，今据《实录》增.又与一道同请赐恤者有把总朱顶鹤，其阵亡地方月日无考，并附识之.
丙辰，倭犯南京。
先是倭自南陵流劫芜湖，渡河人北岸肆掠。各商民义勇登岸，击以瓦砾，又烧石灰確掷而下，贼多伤者，遂趋太平府，城中人断河桥以守、贼遂引而东，犯江宁镇，指挥朱襄率众迎拒，不克。襄力战，身被数枪堕马死。官兵死者三百余人。
贼遂直趋南京，其酋皆黄衣红盖，率众犯大安德门及夹冈，不克，乃趋秣陵关而去。
丁已，总督张经逮系至京，诏下法司议罪。经上疏自理，言：“臣任总督半载，前后斩首五千有余，乞赐原宥。”不省，遂与总兵汤克宽俱论死，系狱。
八月，壬辰，巡抚应天佥都御史曹邦辅，歼倭寇于浒墅关.
先是倭自南京出者，由溧水流劫溧阳、宜兴，闻官兵自太湖出，遂越武进，抵无锡，驻惠山，一昼夜奔百八十余里，遂抵浒墅关，是时柘林倭遁入海，遭风，坏三舟，余贼三百有奇，登岸至松江之陶宅镇，据之。
1682
纪六十一
邦辅虑二贼合为患也，乃亲督副使王崇古，会集各部兵扼其东路，四面蹴之。会佥事董邦政、把总娄宇餐兵守陶宅，邦辅计陶宅贼据险且众，未可遽进、乃檄邦政、宇合剿浒墅之贼，败之，斩首十九级。贼始惧，欲潜走太湖，为官军所遏，追及于杨林桥，歼焉.
是役也，贼不过六七十人，而经行数千里，杀戮战伤者几四千人、历八十余日，乃灭。
赵文华欲攘其功，而邦辅捷奏已先上，文华衔之。【考异】据《明史·日本传》，邦辅及董邦政等合剿游墅关之贼，而据《曹邦辅传》、似是剿陶宅之贼；然以上下文义绎之，实浒墅也。《明史·本纪》是年八月，邦辅败倭于游墅“，下文九月乃书”赵文华、胡宗宪等击倭于陶宅，败绩"据此则八月所剿非陶宅之贼明矣。今据《本纪》，参《日本传》书之。
九月，乙未，赵文华进剿陶宅倭，败绩。
文华耻不预浒墅功，又意陶宅乃柘林余孽、乘邦辅之胜可取
也，乃大集浙、直二省之兵，与胡宗宪、曹邦辅夹攻之。
文华、宗宪以浙兵营于松江之砖桥，约邦辅以直兵会，各分三道，东西并进。贼悉精锐冲浙兵，诸营皆溃，失亡军士一千余人，邦辅率直兵进剿，亦遇伏而败，死者二百余人。
是役也，浙兵指挥邵升、姚宏，直隶领兵千户刘勋，俱没于阵，自是贼势益张。
乙巳，免凤、淮、扬三府及徐、滁二州被灾秋粮。
丙午，谙达寇大同、宣府。
戊申，倭以三舟泊台州海洋之蝶门，备倭指挥王沛等引舟师邀击，败之，贼弃舟登山走。会参将卢镗以大兵至，入山搜剿，
禽真倭人十四人，斩首三十余级、三舟之倭歼焉.
庚戌，免出东济南、东昌、青州等处蝗灾秋粮。
甲寅，杭嘉湖兵备副使刘焘，督兵五千余、分三道攻陶宅倭巢，不克。倭以二百余人迎敌，诸军望见。皆溃而走，焘仅以身
1683
明通整卷六十一
免。
戊午，谙达复自宜化龙门人寇，遂犯怀来、保安、关南戒严。【考异】《明史·本纪》，“是月戊午，犯怀来”，不言保安，《史稿》书“辛甄犯保安”、不言怀来.证之《实录》犯保安、怀来,同系之戊午下, 今从之.
辛酉、寇自保安出、至东岭，参将马芳率家丁、通事千余人
夜袭其营，寇大惊，乃西奔张家口出境。
是月，户科给事中杨允绳上御倭三策：日制、曰谋、日法。又言：“今日之患，不专在外攘而重于内修。近者督抚命令不行于有司，非官不尊，权不重也。督抚莅任，例赂权要，名日谢礼；有所奏请，佐以苞苴，名曰候礼。及俸满营迁，避难求去；犯罪欲弥缝、失事希庇覆；输贿载道，为数不赀。督抚取之有司，有司取之小民；有司德色以事上，督抚腼颜以接下，上下相蒙，风俗莫振。不肖吏又干没其间，指一科十，孑遗待尽之民，必将挺而为盗，其隐忧不止海岛间也。"语颇指斥赵文华等。未几，允绳竟得罪。【考异】见《明史》杨允绳本传。《传》特书云“三十四年九月”，为允绳下狱张本.
谙达之犯宜、大也，复分寇山西，参将丁碧提孤军数百，遇
于马家窟、奋刀大呼，突入陷阵，矢贯头颅而死。
寇自春人秋，数犯宜、蓟，连失三大将。谓赵倾葵、李光启及丁碧也。上愤甚，再下赏格，购谙达首者赐万金，爵伯；获邱富、周原者三百金，授三品武阶。
至是，巡按以闻，诏赠碧都督同知，立祠祀之。
富、原，即白莲教萧芹之党未获者，因在敌招集亡命，居丰州，筑城自卫，构宫殿，垦水田，号曰“板升”、板升，华言屋也、赵全亦党中人,教敌习攻战事、敌益爱重之。每入寇,必置 酒舍所问计，以此势益张，边塞无宁日。【考异】丁碧死见《明史·鞑靼传》。《实录》言“寇入大同、宜府、分犯山西”，疑即丙午之役也，今
1684
纪六十一
据书之.
冬，十月，丙子，减免山西各府被灾税粮。
巡抚应天曹邦辅方报浒墅关之捷，不数日而陶宅败问至。于是赵文华奏劾“邦辅及金事董邦政，不能协力进兵，顾乃避难击易，致师后期”。兵部议：“二寇多寡虽殊，然以流劫者之慓悍，济以屯聚者之繁众，若使合而为一、益复滋蔓难图、今苏州之贼既灭、陶宅之势自孤、宜令邦辅、邦政亟图进兵,俟陶宅寇平, 徐议功罪可也。”乃宥邦辅，逮邦政，敕总督杨宜按问。
先是陶宅倭见我兵四集，夜走周浦，屯永定寺中，而柘林放洋之贼、复以九舟至，巢于川沙洼。邦辅分五哨攻之，四哨俱
丁丑,曹邦辅亲督水陆兵攻倭于周浦,败绩.
溃，惟中哨以邦辅阻水而阵得免。
严嵩既庇赵文华面构经等，遂坐大辟。继盛时系狱三载，上初无意杀之也。已，有为继盛营救于嵩者，其党胡植、鄢懋卿怵之曰：“公不观养虎者邪？留之将自贻患。”嵩颔之。至是，嵩揣上意必杀经、天宠，比秋审，因附继盛名并奏，得旨，俱决于市。
初，继盛系狱，每当朝审，观者塞衢，见继盛囊三木，辄愤叹曰：“奈何不以囊嵩！”言者或至泣下。及继盛临刑，赋诗曰：“浩气还太虚，丹心照千古。平生未报恩，留作忠魂补。"天下涕泣传诵之。
庚寅，杀前任总督南直、浙闽等省都御史张经，巡抚浙江都御史李天宠，并及兵部员外郎杨继盛.
继盛当刑，其妻张氏上书言：“臣夫某，误闻市并之言，尚狃书生之见，遂发狂论。圣明不即加戮，俾从吏议，两经奏谳，俱荷宽恩;今忽阑入张经疏尾,奉旨处决.仰惟圣德,昆虫草木, 皆欲得所，何惜一回宸顾，下垂覆盆，傥蒙末减，不胜大幸，若以罪重必不可赦，愿即斩臣妾首以代夫诛。夫虽远御魑魅，必能为疆场效死以报君父。”疏上，嵩格之。
1685
明通鉴卷六十
是岁，论决当刑者凡百有余人，诏决九人，而经、天宠预焉，并及继盛。由是天下恶嵩父子及文华益甚.
是月，倭贼二百人自浙江乐清县登岸，流劫宁、绍、台三府。【考异】《明史·本纪》，“十月辛卯，倭掠宁波、台州，犯会稽”，即《日本传》所称“历五十余日、连犯三府”者是也，其所犯黄岩、仙居、奉化、余姚、上虞、会稽等县，据胡宗宪奏报，皆在十一月中、而《日本传》所谓“歼之于嵊县”者，据原奏在十二月十四日。今分书之、为下文连犯三府张本.
十一月，壬辰朔，日有食之.
乙未、倭二百余人犯福建莆田县及镇东卫，千户戴洪、高怀、张鸾等俱战死。
戊午，倭五十余人犯温州之平阳县，杀指挥祁嵩、平阳所百户刘愍。又倭八十余人犯舟山，进屯谢浦，参将卢镗遺兵御之， 不克，指挥闵溶死之。【考异】闵溶之死、见《明史》卢键本传。余俱据《实录》增.
庚申，冬至，祀天于圜丘，朱希忠摄行。
倭复犯福建之兴化平海卫，正千户丘珍、自仁、副千户杨一茂死之。已，复犯福清海口，泉州卫指挥佥事董乾震【考异】“董”一作“童”。直入其垒，杀十余贼，亦遇害。
事闻，诏各立祠祀之。
是月，巡抚应天曹邦辅言：“川沙洼之贼集至四十余艘，而继至者未已，恐与陶宅之倭合而为一、请治副总兵俞大猷拥兵观望罪，革职使戴罪立功。”从之。
是时，赵文华以陶宅后期，请罢邦辅，上亦从之。给事中孙濬言：“邦辅督大猷进剿陶宅在九月十一日，浙兵以次日至，则后期之罪不在直兵。矧苏、松士民金称邦辅实心任事，何况留都流劫之倭，一旦殄灭，功积显然。而文华遂请罢黜，臣不知其何
心！”兵科给事中夏栻亦言之，上乃申饬文华“乘公视师以图大
1686
纪六十一
效”，而浒墅之捷，赏竟不行。
是月、乐清登岸之倭，流劫至黄岩、仙居、奉化、余姚、上虞诸县，官兵后至者多陷贼伏中，慈溪主簿毕清，乡兵监生谢志望，生员胡梦龙，儒士金应旸，绍兴知事何常明、皆中伏死之
贼由上虞渡曹娥江、犯会稽，典史吴成器引兵遮击之，禽斩 三十余人。【考异】此所犯地方及死事之毕清等，皆见《实录》，盖胡宗宪原奏也。原奏系之十一月，今从之。
闰月，癸亥，周浦之贼被官兵围攻日急，乘夜东北奔，统领川兵游击曹克新邀击之，斩首百三十级，遂与川沙洼之贼合。四
川、山东诸兵日夕何击之，乃焚巢载舟出海。
己巳，副总兵俞大猷、兵备副使王崇古，合兵人洋，追及之于老鹳嘴、焚其巨舰八，余贼奔上海、浦东。【考异】事见《明史·俞大猷传》、据《实录》载原奏称："周浦之倭，于闰十一月初二日突围出。”是月壬戌朔，癸亥初二日也。大猷破之老鹳瑞，《实录》书之已巳，今分记之.
庚午，胡宗宪进攻平阳之贼，遣守备刘隆御之于三港，官兵
败绩，隆及千户刘纲、百户张刚、张澄俱死之。
癸酉，川兵游击曹克新击倭于嘉定之高桥，鏖战自辰及未，酉阳兵先溃，诸军遂败。越二日，克新复督蜀中土、汉兵分三哨进，右哨酉阳兵复渍，我兵乱，贼乘之，杀大渡河千户李灿、成都卫百户郑彦升，川兵伤亡及溺死者十之四，诸军夺气。
先是总督杨宜，以狼兵徒剽掠不可用，请募江、浙义勇，山东箭手，益以江、浙、福建、湖广漕卒，河南毛兵。比客兵大集，宜不能驭，川兵与山东兵私斗，几杀参将，而酉阳兵溃于高桥，夺舟径归苏州，赵文华犒慰谕留之、不敢诘也。
丁丑，免顺天、保定、河间、大名四府被灾税粮。十二月，甲午，振陕西饥。
开四川、山东银矿。
1687
明通整卷六十一
初、上以进矿砂金银、议开采助大工，至是复以军需匮乏，谕阁部议广开采、户部尚书方钝等“请令四川、山东、河南抚、按，严督所属加意搜访，以称天地降祥之意”，遂有是命。
壬寅，山西、陕西、河南同时地震、声如雷，鸡犬鸣吠，陕西渭南、华州、朝邑、三原及山西蒲州诸处尤甚、或地裂泉涌，中有鱼物，或城郭庭舍陷入地中，或平地突成山阜。河、渭溢，
华岳终南山鸣，河清数日，官吏军民死者八十三万有奇。
是役也，贼不满二百，深入三府、历五十余日始平。乙巳、赵文华疏请还朝，许之.
礼部类奏以闻，诏内外臣工同加修省。
甲辰，官军合攻乐清之贼于嵊县，歼之。
文华视师数月、怙宠恣睢，百司震慑；公私财贿，填集其门；因而牵制兵机、颠倒功罪。虽征兵半天下，而倭势益炽，官军屡败，文华率诿过于督抚。及砖桥之挫，始知贼未易平，欲委责去。会川兵破贼于周浦，俞大猷破贼于海洋，文华遂言“水陆成功，江南清晏”，故有是请。
然是时倭尚泊浦东，而川沙旧巢及嘉定、高桥、分党盘踞侵犯、殆无虚日，及文华去而败报复踵至矣。
下户科给事中杨允绳于狱。
允绳巡视光禄，光禄丞胡膏伪增物直，允绳与间事御史张巽言劾之,下法司按验。膏窘,言:"元典隆重,所用品物,不敢徒 取充数.允绳憎臣简别太精，斥言斋醮之用，取其可耳，何必精揮！'其欺谤玄修如此。"上大怒，遂并膏下法司拟罪。刑部尚书何鳌，当“允绳仪仗内诉事不实律论绞、应援免发戍边卫；膏妄费受赃、勤为民”.诏允绳依律绞、仍命与巽言杖于廷,巽言及 膏俱降调外任。【考异】见《明史》本传。《传》言“刑部论律绞”.证之
《实录》，有“援免发戍边卫”语，上怒允绳甚，故依律绞、膏之为民，上特轻其罪，与巽言同降调外任、可以知当日喜怒之任情矣。
1688
纪六十一
是月，倭贼屯于松江新场，参政任环与都司李经等率永顺、保靖兵攻之，中伏，保靖土舍彭翅、永顺头目田菑、丰年等俱死之。【考异】事见《明史·任环传》，永、保阵亡头目，《传》中但书彭邊、余二人及月分、皆据胡宗宪奏报增入.
谙达犯神木堡，参将杨璘率兵迎击，遇寇于胡家埠，璘挺身陷阵，中流矢死。
事闻，赠都督同知。时璘兄弟及侄皆从战中创，诏并录之。【考异】神木之役，·见明年五月奏报中，原奏称“三十四年十二月”，今据增.
三十五年
春，正月，辛酉朔，不御殿。
壬戌，福建倭流人浙江界，留守官王伦督容美土司田九霄等扼之于曹娥江，不得渡，还走。官民追及之于三江民舍及黄家山等处，歼之。
庚辰夜，彗星见于进贤星旁，，长尺许，西南指，渐长至三尺
余，扫太微垣，东北行入紫微垣、犯天床，至四月始灭。
壬午，官军击新场倭于松江之四桥、败绩，参将尚允绍等死之，亡卒四百余人.【考异】据《实录》、松江新场之败、御史周如斗请恤奏中，自尚允绍外，有指挥李田、鲍东莱，千户郭勋、崔彦章、李尚节、李桑，百户赵武、陈清等八人，并识于此。
是月，兵部尚书杨博以忧去、召总督宣大许论代之。
二月，壬辰、以山西、河南同日地震，诏九卿科道陈时政得失，并遣官祭告境内山川河洛之神，收摔死者为厉坛祭之。
停征南直隶华亭、上海、嘉定兵灾税粮。
甲午，以地震，发银四万两振山西平阳府、陕西延安府诸属县，并蠲免秋粮。
已亥，总督南直隶、浙闽军务杨宜罢。
1689



明通鉴卷六十-
宜征调各兵，久无功。会上年十二月新场之败，御史邵惟中劾“宜观望畏怯，所督酉阳、永、保兵再战再北，请治其罪”。会赵文华还朝，因言“寇初起，苦无兵；今征兵四集，所苦督抚非人，不能调度。请罢宜，以胡宗宪代”。严嵩复言之于上，上然之，乃罢宜。
宜在事仅逾半岁，以谄事文华，故得祸稍轻。
寻授胡宗宪为兵部侍郎兼佥都御史，总督沿海军务。戊午，罢吏部尚书李默，寻下之狱。
初，赵文华奏请还朝，因言“余寇无几”。及败报踵至，上疑之、以问严嵩、嵩力为营解，上意终不释。默与嵩数为异同，文华自江南至，默尤轻之。会杨宜罢，嵩、文华请以宗宪代，默独推用兵部侍郎王诰，二人者尤恚甚。
及是文华谋所以自解者，稔上喜告讦、乃摘默部试选人策有“汉武、唐宪宗晚节为任用匪人所败”等语，指为谤讪。又言：“臣前劾张经，默以同乡思报复；及臣再论曹邦辅，则嗾夏栻、孙濬媒孽臣及宗宪而党护邦辅。今地方之事，由于督抚非人，默乃不用宗宪而推王诰，怀私挟愤，岂奉公忧国之大臣所为！”
疏人，上大怒，下礼部三法司议，不称旨，切责尚书王用宾等，皆夺俸，而下默镇抚司拷讯。刑部尚书何鳌，遂坐默比子骂父律绞，上怒不已，诏加等处斩，锢之狱。寻复逮邦辅至京师，谪戍边.默竟瘐死狱中。
是月，以李默罢，命大学士李本暂管部事。
三月，癸亥，大学士李本，以管吏部掌考察，因言：“大臣者，小臣之倡。大臣不职，则小臣靡然从之，故去不肖者，必先自大臣始。”上嘉其忠，命分别去留。于是考察尚书、侍郎、九卿及巡抚、都御史等十五人，寻考察科、道等官三十八人，希严嵩指也。
时严世蕃贪婪不法，政以贿成；而赵文华—出江南，公私匮1690
纪六十一
竭，刑赏倒置；皆士论所不容。嵩欲诛锄异己以慑众志，乃嗾本为之，而本亦借以行其私，虽茸阔不称职者亦有其人，而凡不附严氏及文华所不悦者，一切屏斥无遗，故公论为之不平云。
丁丑，赐诸大绶等进士及第、出身有差。
癸未，改工部侍郎吴鹏为吏部尚书，升工部侍郎赵文华为本部尚书。
时鹏改吏部，廷推文华代鹏，上悦曰：“文华赍诚祭海，受命视师，宜有以酬之，如此推任，差为得人。”即日仍加太子太保，赏讦发功也。
是月，福建倭流劫古田，杀备倭指挥刘玠，副千户王月。事闻，诏赠恤玠等，立祠祀之。
升湖广按察使张景贤为佥都御史，巡抚应天，广西参政阮鹗为佥都御史，巡抚浙江，皆兼提督军务。
夏，四月，丙申，振陕西灾，灾重者免夏税，以地震也。已亥，倭舟二十余艘，自浙洋登岸，攻慈溪；陷之，杀乡官副使王镕、知府钱涣等，大掠而去，军民死者数百人。
甲辰，有续至倭寇三千余人，犯镇江、瓜洲、仪真等处，流劫至圌山入港，遂犯无为州。同知齐恩率舟师迎战，败之，斩首百余级。
恩长子尚文，次子嵩，叔仲实，弟宝荣，侄慎、寅、友良、大卿，孙童俱在行。嵩年十八，骁勇善射，独前追贼至安港，恩率尚文等从之。会伏发被围，恩等及其家丁钱凤等二十一人力战，皆死之，惟嵩、慎、寅三人得脱。
贼乘胜至金山，杀镇江千户沈宗玉、王世臣于江中，百户戚继爵战没。
事闻，赠恩光禄丞，录一子，并厚恤其家，建祠祀之。余皆赠恤如例。【考异】事见《明史·忠义传》。恩战死月日见《本纪》，今据《实录》，并其一家及家丁姓名增人，又戚继爵战没，同见清恤奏中。
1691 明通鉴卷六十一
丙午，倭复攻慈溪，入之。
倭之犯慈溪也，慈溪人杜槐为省祭官，倜傥任侠，寇至，县佥其父文明为部长，令团结乡勇，槐伤父老，请身任之，数败倭。副使刘起安委槐守余姚、慈溪、定海，遇倭于定海之白沙，一日战十三合，斩三十余入，馘一酋，身被数枪，坠马死。文明击倭于鸣鹤场，斩酋一人，倭惊遁，称为“杜将军”。无何，追至奉化枫树岭，战没。
事闻，诏父子并赠恤，建祠祀之。【考异】见《明史·忠义传》。其请慷在是年十月，见《实录》。今入之倭寇慈溪等县下。
辛亥，倭寇万余趋浙江皂林等处，将攻杭州，游击将军宗礼率兵九百人，御之于崇德三里桥，三战俱捷，斩首三百余级，贼首徐海等皆辟易，称为“神兵”。会桥陷，军溃乱，礼与镇抚侯槐、何衡，义官霍贯道，俱力战死之。贼乘胜攻桐乡，不克。
是役也，礼所部皆死士，以寡敌众，时以为血战第一功。自是海等亦病创夺气，未几遂就抚。
是月，倭寇温州，同知黄钏死之。
钏自去年击走倭贼，知必将复来，日夜为备，至是果大至。钏出城逆击、分军为三，钏将中军，其二军帅皆纨袴子；及与倭遇，倭遣众分掩二军，而以锐卒当中军。钏发劲弩巨炮，战良久，倭方不支。突二军望敌而溃，倭合兵击钏，钏腹背受敌，遂被执。胁之降，不屈，责以金赎，钏笑且骂曰：“尔不知黄大夫不爱钱邪！”贼怒，裸而脔割之。子购尸不获，具衣冠葬。
事闻，赠浙江参议，有司建祠祀之。
是时倭犯两浙、官军死事者，有海宁卫指挥徐行健，松门卫指挥程禄，百户方存仁，经巡按御史赵孔昭汇奏，得旨，赠恤如例。【考异】倭寇温州，《明史·本纪》不载.黄钏死事见《忠义传》，书云“三十四年，钏击走倭，知必将复来、备之。又三年，果大至”云云。考钏之死，《明书》、《从信录》皆系之三十五年四月，而《实录》所载赵孔昭1692
纪六十一
请赠恤黄钏等在七月，则钏之死在是年之四月为得其实。《传》中以为“又三年”者，疑“年”字为“月”字，传写致误也。今据《明史》及《从信录》月分。
初，倭屡犯浙东州县，胡宗宪时巡按浙江，与赵文华定招抚计，乃令客蒋洲、陈可愿往谕日本国王，遇汪直养子激于五岛，邀使见直。
直初诱倭入犯，倭大获利，各岛由此日至，既而多杀伤，有全岛无一归者，死者家怨直。直乃与激及叶碧川、王清溪、谢和等据五岛自保，岛入呼为“老船主”。
宗宪与直同乡里，欲招致之。时直母妻皆系金华狱，宗宪命释之，资给甚厚。洲等谕以宗宪指，直心动；又知母妻无恙，大喜曰：“俞大猷绝我归路，故至此。若贷罪许市，吾亦欲归耳。但日本国王已死，各岛不相摄，须次第谕之。惟萨摩、大隅二岛已先人寇，不及止。诚许之通贡互市，愿杀贼自效。”萨摩、大隅者，徐海所引以犯皂林、慈溪等处者也，时方蹂躏浙之东西。直乃留洲传谕国王，而遣激等护可愿归。
至是宗宪以闻，兵部言：“直等本编民，既称效顺，即当释兵；乃绝不言及，第求开市通贡，隐若属国、叵测，未可遗许。宜令督臣振扬国威，严加防御，移檄直等，俾剿除舟山诸贼巢以自明。果海疆廓清，自有恩赉。”从之。
时两浙皆被倭，而慈溪焚杀独惨，余姚次之。浙西柘林、乍浦、乌镇、皂林间，皆为贼巢，前后至者二万余人，上命宗宪亟图方略，或剿或抚，便宜行之。
改礼部尚书王用宾为南京吏部尚书，以礼部侍郎吴山升代。改南京吏部尚书郑晓为右都御史，协理京营戎政。
五月，乙丑，复遣工部尚书赵文华提督浙、直军务。
先是倭警速至，部议再遣大臣督师；已，命兵部侍郎沈良才，良才陛辞，陈便宜三事，悉从之。
1693 明通鉴卷六十一
会上谕辅臣严嵩，以东南事询之文华，嵩乃乘间言“文华自请行”，且言“江南人矫首望文华”。上信之，乃止良才面改命文华，立赐敕遣之。
丙寅，免山西去年秋粮，以地震也。
戊辰，以江南、北被倭患，令各督抚官发银籴米。仍县示劝借赏格，军民输银百两或米百石以上者，敕旌其门，以下者令有司量加奖谕，以充军饷。从户部请也。
丁丑，倭解桐乡围，以徐海之听抚也。
先是海及陈东、麻叶等连兵攻桐乡急，巡抚阮鹗在围城中。宗宪谋赴援，既，自计曰：“与鹗俱陷，无益也。”遂还杭州，遣指挥夏正等持汪激书要海降，海惊曰：“老船主亦降乎！”谓直也。然海时方受创于崇德，意颇动，因曰：“兵三路进，不由我一人。”正曰：“陈东已他有约，所虑独公耳。”海遂疑东。而东侦知海营有宗宪使者，大惊，由是有隙。正乘间说海降，海遣使来谢，索财物，宗宪如其请予之。于是海归我俘二百人，解桐乡围；东留攻一日亦去，复屯乍浦。
壬午，太白昼见。
丁亥，遣左通政王槐采矿银子玉旺峪。
先是有诏采矿砂金，会蓟州玉旺峪进紫矿砂一百五十斤，寻下开采之令。礼部议遣司官一员往，既行，上念天地之宝不可不重，乃命追还原遣官，而以槐同锦衣卫官及内使二人行。
是月，冀州高邑、新河、柏乡、隆平、广平等处一日三震，声如雷。
六月，己丑，户部主事张芹进山东宝山诸矿金二百十七两，矿银二百两有奇。上以为少，命“从实开取，严禁官民隐匿侵盗者。其未取之所，仍令奏闻”。寻又遣主事沈应乾赴河南。自是矿使四出为民患。
丙申，总兵俞大猷败倭于黄浦。1694
纪六十一
时苏、松之倭谋自黄浦出海，大猷督水兵追之，斩首三百余级。
丁酉，浙江倭寇仙居县，陷之。乘胜趋台州，副总兵卢镗邀击于彭溪镇，斩首二百余级。
辛丑，谙达犯宣府，以三万骑至，游击张纮率军千余迎战，一军尽没，脱归者仅十六人，纮及中军官陈徭、千把总缪策、陈镇、张瑞等俱没于阵。【考异】张纮死，见《明史·本纪》及《鞑靼传》。余皆据《实录》增。
是月、倭犯丹阳吕城。守备王介击却之。
秋，七月，戊午，总督浙直胡宗宪奏：“贼首毛海峰，自陈可愿归后，尝一败倭寇于舟山。再败之于沥表，又遣其党说谕各岛，相率效顺，乞加重赏。”毛海峰，即汪激也。
部议谓：“兵法用间用饵，或招或抚，要在随宜济变，不从中制。”乃如宗宪请，赐海峰等银币有差。【考异】据《明史·胡宗宪
传》、言“蒋洲等奉使谕日本国王，遇汪直养子激于五岛，其后遣激送可愿还。宗宪厚遇激，令立功、激遂破倭于舟山，再破之沥表”。与《日本传》所载大略相同.惟《日本传》则言“汪直养子毛海峰”，盖毛海峰即王激，故《日本传》后书“汪直遗王激入见宗宪”下，书云“激即毛海峰，汪直养子也”。证之《实录》，先书毛海峰，后则俱书王激，其为一人明矣。汪激诸书俱作“王”，盖汪直本姓王也，见后汪直伏诛条下。
辛巳，官军破倭于乍浦。
先是徐海许降，宗宪复使人语海曰：“若已内附，而吴淞江方有贼，何不击之以立功？且掠其舸为缓急计，”海以为然，逆击之朱泾，斩三十余级。宗宪令俞大猷潜焚海舟，海心怖，以其弟洪来质，献所戴飞鱼冠、坚甲、名剑及它玩好。
宗宪因厚遇洪，谕海缚陈东、麻叶，许以世爵，海果缚叶以献。宗宪解其缚，令以书致东图海，而阴泄其书于海，海怒；海妾受宗宪赂，亦说海。于是海复以计缚东来献，率其众五百人去
1695 明通鉴卷六十一
乍浦别营。梁庄官军遂焚乍浦巢，斩首三百余级，焚溺死者称是。余贼遁人海，指挥邓城追及之，沉其舟，歼焉。
八月，壬寅，上以古用芝草入药，询之尚书吴山等，皆云：“久食轻身，而服食之法，未有传者。”乃诏有司采于元岳，龙虎、三茅，齐云及五岳，仍访之民间。会宛平县民张巨佑得芝五本，献之，上悦，赉以银币。自是臣民献芝者踵至.
辛亥，胡宗宪破海贼徐海等于梁庄。
初，海既缚陈东等，退屯梁庄听抚，宗宪与之约。海先期猝至，留甲士平湖城外，率酋长百余胄而入。赵文华惧，欲勿许，宗宪强许之。
海自择沈庄屯其众。沈庄者，东西各一，以河为堑。宗宪居海东庄，而以西庄处陈东党，令东致书其党曰：“督抚檄海夕禽若属矣！”东党惧，乘夜攻海，海挟两妾走间道，中矟。明日，官军围之急，海投水死。
会卢镗亦破大隅岛贼，禽其岛主辛五郎至，遂俘海弟洪及陈东、麻叶、五郎并海首献京师。海余党奔舟山，宗宪遣俞大猷以冬月雪夜焚其栅，歼焉。两浙倭渐平。【考异】据《实录》所记梁庄之役，言海虽就抚，索船索赏，进退未决，其部众被围急，时出虏掠。官兵四面俱集，文华欲乘势剿之，执海众虏掠为词以资海。海知有变，乃阻深堑自守，为迎战备。信好既绝，我师遂薄贼营。会大风纵火，诸军鼓噪从之，海等穷迫，阖户投火中死云云.按此据文华报捷之奏，而海之授首，乃胡宗宪设计携其党，始令徐海执陈东等以献，至是复令东党攻海，皆间也。《明史·宗宪传》所记为得其实，今据之.
九月，戊午，免山东早灾通赋，又免南直隶江北诸州县被寇者税粮。
己未，免湖广被灾秋粮。
壬戌，谙达犯辽东平川、锦川等堡，参将罗九皋败绩，亡屯堡军民数百人，指挥刘洪臣，千户黄相、李承宗、百户管振等死1696
纪六十一 之。
乙丑，徽王载埨有罪，废为庶人。
初，载埨父厚爝，善方士陶仲文，仲文奏其忠敬奉道，上喜，封为真人，予金印，及载瑜嗣，益以奉道取媚，命绾其父真人印，
有南阳人梁高辅者，自言能导引服食，载瑜用其术和药，使高辅因仲文以进。高辅被上宠，不复亲载埨，载瑜衔之。已而高辅为上取药，求载埨旧所蓄者，载埨不予而予仲文。高辅大恨，乘间言载埨过失，上疑之，夺真人印。仲文知衅已成，不敢言。
会有民耿安，告载瑜夺其女，下有司按治，因发其诸不法事，乃废之，锢之高墙。载埨白缢死，妻妾皆从之。
免南畿应天、池州等府被灾及苏、松、常、镇四府被寇秋粮。
辛未，免顺天府被灾州县秋粮。壬午，以倭寇平，祭告郊庙社稷。是月，免江西被灾税粮。
冬，十月，丙戌朔，日有食之。
丁亥、谙达犯大同红门堡，总兵孙朝等击却之。寻犯城子村，参将张桓死之。
癸卯，太白昼见，凡四日。
是月，免浙江被寇、福建被灾税粮。
倭由温州海洋犯福宁州，百户黄宏、生员陈坡死之。
十一月，丁巳，陕西山丹卫地一日三震，声如雷，关城多坏。
戊午，北寇率众十余万骑，深入辽东、广宁等处，总兵官殷尚质率游击阎懋官等御之，众寡不敌，尚质、懋官俱力战死。诏赠尚质少保，赐谥，懋赠都督同知，并立祠祀之。【考异】《明史·本纪》书“打来孙犯广宁”，证之《鞑靼传》，即土蛮也。《三编》译改土默
1697 明通鉴卷六十一
特，《质实》云：“小王子之后，嘉靖初徙幕东方，惟打来孙无译，今但以北寇书之。”
乙丑、冬至，祀天于圜丘，朱希忠摄行。
庚午，以倭寇平论功，进赵文华少保，胡宗宪右都御史，余皆升赏有差。召文华还。
丁丑、巡抚广东谈恺等讨广东峒贼，平之。
初，广东新宁、新会、新兴、恩平之间，多高山丛菁，一时亡命者窜人诸猺中。久之，众至万余人，推陈以明为主，号“承天霸王”，流劫至高要、阳江等处，官兵讨之数败。
是春，恺等征诸路土兵进剿，斩其骁将伪将军伍廷章等，乘胜入贼巢，禽斩以明及伪指挥白德元等。官军分道攻各峒寨，悉平之，前后禽斩五百五十人，余胁从听抚者二千五百余人。
辛巳，北寇复分犯一片石，三道关等处，总兵欧阳安击却之。
十二月，乙未，赵文华以海寇平，上疏归功辅臣，辞免升荫，优诏答之，不允。
丁未、海贼陈东等伏诛，告于太庙。
北寇复犯陕西环、庆等处，都督佥事袁正等击却之。【考异】据《明史·鞑靼传》，似即十月寇大同之谙达也，而《本纪》连上文寇广宁之打来孙书之，《实录》亦不具。今亦但书北寇云云。
是月，刑部尚书何鳌致仕，起前服阕尚书欧阳必进代之。三十六年
春，正月，乙卯朔，不御殿。
丁卯，改巡抚浙江阮鹗于福建，其浙江巡抚命总督胡宗宪兼理，从赵文华之请也。
鹗自桐乡解围，遂东渡钱唐御他贼，亦以附文华故得不劾。福建沿海之地、向归浙江巡抚兼辖，至是文华请特设之，遂以命1698
纪六十一
鹗。【考异】据《明史·职官志》，福建设巡抚始于是年。其福、兴、泉、漳沿海之地，向归浙江巡抚兼辖，《志》以为嘉靖二十六年，即朱纨任是职也。三十五年，以闽，浙道远，设提督军务兼巡福、兴、漳、泉、福宁海道都御史。明年，改设巡抚，统辖福建全省。今据书之。
二月，谙达犯大同边，杀守备唐天禄、把总汪渊。旋南犯威远、复分掠天城，攻毁沙沟等村堡三十二所。【考异】《明史·本纪》系犯大同于二月。其唐天禄、汪渊之死别据《鞑靼传》书之。
三月，有谙达别部娄巴图尔，旧作老把都几。拥众数万入犯永平、迁安等处，副总兵蒋承勋力战，死之。越二日，引去。
诏切责王忬，降右侍郎。赠承勋都督同知，立祠祀之。【考异】《明史·本纪》系之三月癸丑。按癸丑为二月二十九日，三月甲寅朔，是月有癸未，无癸丑也。又证之《实录》，四月奏报中称“寇以三月二十九日入境”。疑原奏“三”字系“二”字之误，而史又误以二月二十九日之癸丑歧入之三月中。今但书月，不书日，
济农复分犯大同中、西二路，指挥杨汲、百户李朝等死之。寇复分犯延绥、榆林，副总兵陈凤率次子守义迎击，不克。凤死，守义被创。
事闻，赠凤都督，立祠榆林祀之；并升守义为都指挥佥事。【考异】以上皆三月入犯事，《实录》于四月奏报中书之，惟杨汲等之死，《本纪》不载，今据《实录》增人。O《三编·质实》云：“济农，旧作吉能，即前济农子。盖济农系蒙古王号，故父子并袭其称。旧分作吉能，吉囊，音译歧误，今改正。
山东沂州雨雹，大者如盂，小者如鸡卵，平地厚尺许，径八十里，伤人畜无算。
夏，四月，甲午，倭犯如皋，登岸焚劫，官兵追击，败之于白满镇。“满”一作“蒲”。
是时浙江自徐海、陈东等授首后，诸寇略平。而倭之在江北者，犯常、镇，烧漕艘，官吏不能御，至是势复炽。
6691 明通鉴卷六十一
丙申，奉天、华盖、谨身三殿灾。
是日申刻，雷雨大作，戌刻，火光骤起，初由奉天殿延烧至华盖、谨身二殿及文、武二楼，奉天、左顺、右顺并午门，午门左、右廊尽毁。越日乃熄。
庚子，倭流劫海门县，凡二千余人，登岸肆掠。
壬寅，以殿灾，诏告天下，引咎罪己，并敕群臣修省。斋五日，止诸司封事，停刑。
倭攻通州，不克，遂分二路西行，复犯如皋及泰兴。是日，复有倭舟七自金沙登岸。
五月，癸丑，倭转掠扬、徐二州，遂入山东界，官兵御之，多败，百户刘魁、许勇、邵宗智、王介等死之。
癸亥，遣工部侍郎刘伯跃兼佥都御史，采木于四川、湖广。
旧制、川、湖采木各遣一员，至是严嵩议“遣大臣一人，专驻荆州适中之地，以时巡历，并贵州三省会同抚、按官采办。”从
之。
已巳，扬州倭犯天长县，都司沃田、把总丘君宠御之，不克，皆死焉，亡卒一百七十余人。贼遂掠盱眙，攻泗州，不克，遂人高邮、宝应。丙子，犯淮安。
六月，壬午，谙达犯宣府马尾梁，参将祁勉率二百人御之，寇败，追至李家梁中伏，与坐营官姚登崇、守备戴升皆力战死，亡其卒过半。
御史路楷以闻，诏夺总兵李贤等俸。
乙酉，淮扬兵备副使于德昌督水陆兵击倭子安东县，参将刘显直前冲贼，斩其渠，诸军鼓噪竞进，水陆夹击，斩首百余级。贼多焚溺死者，余众乃驾舟遁人海，泊于庙湾。
甲午，罢陕西矿。
秋，七月，庚午，诏顺天府采办珍珠四十万颗有奇，广东九十万颗有奇。【考异】《明史·本纪》系采珠广东于是月庚午。《明史稿》1700
纪六十一
言“顺天、广东采办珍珠一百三十万颗”。证之《实录》是也，今据书之。丙子，福建抚臣进龙涎香十六两，广东抚臣进十九两有奇。八月，辛丑，赵文华罢。
初，文华掌工部时，上于西苑造新阁，久不成。一日登高，见西长安街有高甍，问谁宅，左右以文华新宅对。又一人言：“工部大木，半为文华作宅，何暇营新阁！”上益愠。
会三殿灾、上权视事于端门，亟欲建正朝门楼，文华猝不能办，上不怿；且闻文华视师江浙黩货要功状，思逐之，重违严嵩意，以问嵩，嵩乃言“文华触暑南征，疾尚未愈，请添注侍郎一员协理。”上以“大工方兴，不宜称疾自便。”嵩寻令文华上章引疾，上手批令回籍休养。制下，举朝称贺，嵩独不怡者累日。
甲辰，浙直总督胡宗宪奏称“前遣谕日本之生员蒋洲还”。
初，汪直送陈可愿还，留洲遍谕各岛，洲至丰后被留，令僧人往山口等岛传谕禁戢。于是山口都督源义长具咨送还被掠人口，而咨乃用国王印。丰后太守源义镇遣憎德阳等具方物奉表谢罪，请颁勘合，修贡送洲还。前杨宜所遣郑舜功出海哨探者，行至丰后岛，岛主亦遣僧清授附舟来谢罪，言“前后侵犯，皆中国奸商潜引诸岛夷众，义镇等实不知。”
于是宗宪疏陈其事，言“洲奉使二年，止历丰后、山口二岛，或有贡物而无印信勘合，或有印信而无国王名称，皆违朝典。然彼既以贡来，又送还被掠人口，实有畏罪乞恩意。宜礼遣其使，令传谕义镇、义长转谕日本王，禽献倡乱诸渠及中国奸宄，方许通贡。”诏可。
是月，寇犯义州、太平等堡，千户郑堂、百户崔孝忠、原任指挥姚良任等，俱力战死之。【考异】《明史·本纪》不具，《史稿》系之是月，证之《实录》，原奏称“八月”，无日，今从之。
改欧阳必进工部尚书，代赵文华也。逾月，以侍郎贾应春升任刑部尚书。
1701 明通鉴卷六十·
九月，辛亥，革赵文华职为民。
文华既罢，上意犹未平，而言官皆惧严嵩，无敢攻发之者。上怒无所泄，会文华子锦衣千户怿思，以斋祀停封章日上疏请假送父回籍，上大怒曰：“文华以吉修限内引疾，欺亵已甚，而其子又复疏扰，不敬莫大焉！”因并发文华视师黩货杀无辜状，黜为民，怿思发边卫充军。
又以礼科失纠，令对状。乃杖给事中谢江等于端门外，俱斥为民，
初，文华未第时，在国学，严嵩为祭酒，才之。后仕于朝，而嵩日贵幸，遂相与结为父子，嵩念己过恶多，得私人在通政，劾疏至可预为计，故以文华任之。
文华欲自结于上，进百花仙酒，诡曰：“臣师嵩服之而寿。”上饮，甘之，手敕问嵩，嵩惊曰：“文华安得为此！”乃宛转奏曰：“臣生平不近药饵。犬马之寿，诚不知何以然。”嵩恨文华不先白己，召至直所詈责之，文华跪泣，久不敢起，徐阶、李本见之，为解，乃令去。嵩休沐归，九卿进谒，嵩犹怒文华，令从吏扶出之。文华大窘，厚赂嵩妻，嵩妻教文华伺嵩归，匿于别室，酒酣，嵩妻为之解，文华即出拜，嵩乃待之如初。
既，以倭患上书，嵩复荐之视师浙直。复以总督江浙军务，获徐海，俘陈东，日益宠贵，志日骄，事中贵及世蕃渐不如初，诸人憾之.至是被谴，卧舟中，故病蛊，一夕手扪其腹，腹裂脏腑出，遂死。
癸丑，礼部汇进瑞芝，凡千本有奇。
癸亥，杀前锦衣卫经历沈锁，宣大总督杨顺，巡按路楷等承严嵩指构之也。
初，铼谪保安，未有馆舍，贾人某询知其得罪故，空家舍授之，里长老亦日致薪米，遣子弟就学，铼语以忠义大节，皆大喜。塞外人素戆直，又稔知严嵩恶，争詈嵩以快谏。且缚草为1702
纪六十一
人，象李林甫、秦桧及嵩，醉则聚子弟攒射之，或踔骑居庸关口，南向戟手詈嵩、恸哭而归。语稍稍闻京师，嵩大恨。
顺、楷皆党嵩，受嵩子世蕃属，且许以厚报，于是相与日夜谋中镰。会蔚州获妖人阎浩，词所连甚众，顺喜，谓楷曰：“是足以报严公子矣！”窜铼名其中，诬浩等师事锁，听其指挥，具狱上，嵩父子大喜。
下兵部拟罪。尚书许论，前总督宣大，常杀良民冒功，镍贻书谯让，论衔之，至是覆如顺等奏，诏斩之宣府市；戍子襄极边。
予顺一子锦衣千户，楷待铨五品卿寺。顺讶其赏薄，曰：“严公意岂未惬乎？”复取辣子衮、褒杖杀之，更移檄逮襄，襄至，掠讯方急，会顺、楷以边事逮，乃免。
后嵩败，世蕃坐诛，临刑时，镰所教保安子弟在太学者，以一帛署辣姓名官爵于其上，持入市，观世蕃断首讫，大呼曰：“沈公可瞑目矣！”因恸哭而去。
隆庆初，诏褒言事者，赠谏光禄少卿，任一子。襄乃上书言顺、楷杀入媚奸状，给事中魏时亮、陈缵亦相继论之，始下顺、楷吏，论死。天启初，追谥忠愍。
甲子，免山西被灾税粮。
戊辰，有彗星见于天市垣列肆星旁，东北指，至十月二十日始灭。
是月，谙达子锡林阿，旧作辛爱，拥数万骑犯大同右卫及应、朔二州，攻毁七十余堡。
先是锡林阿有妾日托斯齐，旧作桃松寨，通于部目，惧罪，叩大同塞求降，守者纳之，总督杨顺以为奇功，致之京师。锡林阿耻失其妾，索之急，遂人寇。【考异】托斯齐之降，《实录》系之十一月，而《明史·本纪》，是月人寇者即锡林阿，盖是时锡林阿寇大同左、右卫凡三月，《实录》一据奏报，一牵连人寇本末并书之，其实托斯齐之请
1703 明通鉴卷六十一
降，又当在夏，秋间也，惟《实录》于九月奏报中但书虏，不书锡林阿，今据《明史》及《三编》。
以倭寇，免南直隶宝应、清河、天长、盱眙、安东五县税粮，并令伤重者振恤之。
冬，十月，丁酉，免畿内被灾秋粮。
十一月，庚戌，免山东被灾税粮，并振之。
乙卯，总督浙直胡宗宪，以计诱海贼汪直，诛之。
初，蒋洲等既还，直乃集山口，丰后二岛主源义长，源义镇等备方物入贡，遂遣夷目善妙等四十余人随直来，于十月泊舟山之岑港。浙人闻直以倭舟至，大惊，巡按御史王本固亦言不便。闻于朝，朝臣谓“宗宪且酿东南祸，令陈兵严备之”。
直乃遣汪滶即毛海峰诣宗宪曰；“我等奉诏来，将息兵安境，宜遣使者远迎，宴犒交至。今盛陈军容，禁舟楫往来，公得毋绐我耶？”宗宪解谕至再，直不信，复令激以书招之。直因要一贵官为质，宗宪立遣指挥夏正偕激往。
宗宪尝预为赦直疏，引激入卧内阴窥之，激还，以语直，直疑稍解，乃偕其党叶宗满、王清溪等人谒。宗宪慰藉之甚至，令至杭见本固，本固遂下直等狱。
宗宪疏“请曲贷直死，俾戍海上，系番夷心”，本固争之强，而外议且疑宗宪纳贼赂，宗宪惧，易词以闻。直论死，宗满等戍边。
滶等闻，大恨，遂支解夏正，栅舟山、阻岑港而守，于是贼复流人闽、广界。【考异】事见《明史·胡宗宪》及《日本传》、《实录》所截，互有详略，惟王激即毛海峰，《实录》不著倭变。《纪略》又以为汪直养子毛烈，疑毛烈即海峰，亦即王激也。至汪直就禽，据《纪略》载胡宗宪原奏，称“王直即汪五峰，直隶徽州府歙县民氏。”是直一人。汪、王杂称，故其养子亦然。而《实录》又有毛激之称，其与毛海峰为一人明甚。诸书皆不见，惟《明史》两书之，并著之《日本传》中，今从之。
1704
纪六十一
辛未，冬至，祀天于圜丘，朱希忠摄行。
丁丑，锡林阿纵掠大同，围右卫数匝，杨顺惧，乃诡言“敌欲以叛人赵全，邱富等来易其妾托斯齐”，兵部许论以为便。顺乃遣托斯齐夜逸出塞，绐之西走，阴告锡林阿，锡林阿执而戮之。于是敌狎知顺无能，围右卫益急。
十二月，庚辰朔，太白昼见。癸未，免浙江被灾税粮。
戊戌，以冬寒，暂停保定及山东、山西采矿，召主事张芹等还.
时一岁先后所人各矿金银不过数万两，而矿使之为民患者日甚，久之盗且起。
是月，胡宗宪奏平嘉、湖贼。
先是，有妖人马祖师者，流寓湖州之鸟镇，以幻术惑众。其党毛岑、计中，江升、高仙、许达等，更相煽诱，愚民胁从者众，约以九月起兵攻嘉兴。会有泄其谋者，官司掩捕，禽岑、中等数人。马乃树青白帜，纵掠民间，参政刘焘督兵击之，贼溃，走南浔。官兵追击之于松林，歼之，而马祖师者卒逸去。
初，遣主事王健等采取龙涎香于闽、广，久之无所得。至是健言：“宜于海舶入湾之时，酌定抽分事宜，凡有龙涎投进者，方许交商货买，则价不费而香易获，不必专官守取。”部议以为便，“请取回奉差各官，责广东抚、按官设法收取，并酌定海舶抽分事宜”，从之，自是分道购龙涎者，前后凡十余年，久乃稍稍得之。
·三十七年
春，正月，庚戌朔，不御殿。
癸亥，罢河南采矿召主事沈应干等还。
是月，锡林阿围大同、并分兵犯宣、蓟，西鄙震动。总督杨
1705 明通鉴卷六十一
顺告急，言“自去冬以来，城门昼闭，樵汲不通，危在旦夕。上闻之大骇，命郎中谢毅巡视，并发太仓银十万两振之。
是月，倭犯潮州，千户魏岳等死之。【考异】此据《实录》四十年请恤原奏增入，盖是年正月事。
二月，丙中，锦衣卫匠余陈岳，援大工开纳事例，输银二千三百两乞升，兵部议“授署都指挥佥事，月支俸一石，子孙承袭一代”。
都给事中汤日新等言：“锦衣，古虎贲、金吾之职也，人司扈卫，出掌缉捕。国家非特恩不授，非异功不袭，而以一匠余丝粟之赀得之，且支俸承袭，毋乃已滥乎？夫朝廷虽急财，而名器则不可不重，若幸门一开，胥徒市侩，争相慕效，求拾级而升，则禁卫几为垄断之场、豪杰妨其进取之路。以此权锥刀得失，果孰轻而孰重也？”上是其言，诏停俸袭，而夺兵部司官俸三月。
是月、大同右卫告警。赋入太仓者仅七万，帑储大较不及十万，户部尚书方钝等忧惧不知所出，乃乘间具陈帑藏空虚状；因条上便宜七事。上复命廷臣各条理财之策以闻。
三月，丙辰、刑科给事中吴时来言：“近者大同右卫之急、帑藏空虚，至魔圣怀，捐工资银两以济然眉。而总督宣大侍郎杨顺，自莅镇以来，所请帑银无虑三十余万。乃该镇兵食日见空虚，寇势披猖，城堡尽破，顺未能出一奇，发一矢以效尺寸。托斯齐即桃松寨。虏中一逋逃淫妇耳，顺既失策纳之，自夸威德，矜示朝廷。比黠酋喝胁来索，不能拒绝，而驾言易我妖叛，取而予之。失体损威，甘受敌侮，凡在臣民，无不扼腕叹愤。而巡按御史路楷，受其赂金七千，秘不以闻，安在其为朝廷耳目臣也！去冬，寇入应州，屠堡七十，男妇死者以三千计，楷之疏报具在。及奉旨勘覆，则为之诿其责于镇、巡、府、道、州、县、而以其所杀边民侈为顺功，于是诸臣被劾，而顺反叨世荫.兵部尚书许论，雷同附和，漫无主持。此三臣者，一受捍御之任，一司1706
纪六十一
纠诘之责，一综帷幄之筹，而党庇一辙，何以纾陛下宵旰之忧？乞亟黜此三人，别选忠诚有为者代之，庶几边患有瘳耳。”
疏入，上以问严嵩，嵩不能救，乃遣锦衣官校速系顺、楷至京师，其宣大总督，令兵部侍郎江东暂理。
于是，斥论为民，又改户部尚书方钝于南京。寻起杨博为兵部尚书，改刑部尚书贾应春于户部，以右都御史郑晓代之，兼署兵部事。
戊午，振辽东饥。
甲子，逮福建巡抚阮鹗。
初，鹗提学浙江，会倭薄杭州，乡民避难入城者，有司拒不许，鹗手剑开门纳之，全活甚众。后以附赵文华、胡宗宪、得超擢右佥都御史。初巡抚浙江，不主抚，自桐乡被围，惧甚。洎改福建，倭犯福州，赂以罗绮金花及库银数万，又遗巨舰六艘，俾载以走，不能措一筹。而敛括民财动千万计，帷帘盘盂，率以锦绮，金银为之。
于是御史宋仪望等交章论劾。及逮至京，仍以赂严嵩得薄其罪，黜为民。
辛未，锡林阿由滴水崖南犯永宁川，宣、蓟告急。兼管兵部尚书郑晓，“请以三大营听征，官军营造工役者，悉令回营操练以备战守。”从之。
是月，命兵部尚书杨博视师宣、大。逮兵部侍郎吴嘉会下狱。
嘉会谄事严嵩，三荫三迁。巡抚蓟州，所筑边墙，侵冒官帑，旋筑旋圮，致寇乘之而人。至是御史万民英巡视蓟镇还，劾之，遂就逮。寻黜为民。
初，上以边报告急，财用缺乏为忧，以问严嵩，嵩言：“今帑藏虽虚，然天下之财，有可变通足国者。若革裁冗费，追逋折解，咄啐间即可得数百万，顾司计之臣束手无策。不能措画耳。
1707
明通鉴卷六十一 请下令廷臣，有可以生财者条议以闻。”
于是吏部尚书吴鹏等，给事中赵锵等，御史李承平等，各应诏陈理财事宜。户部覆行者二十九事，率琐屑非国体，而请追宿逋，增赋额遂大为民困。
惟兵科给事中刘体乾上疏，略曰：“苏轼有言，丰财之道，惟在去其害财者，今之害最大者有二，冗吏、冗费是也。历代官制，汉七千五百员，唐万八千员，宋极冗至三万四千员。本朝自成化五年，武职已逾八万，合文职盖十万余。今边功升授，勋贵传请，曹局添设，大臣恩荫，加以厂卫、监、局、勇士、匠人之属，岁增月益，不可悉举，多一官则多一官之费。请严敕诸曹，清革冗滥，减俸将不赀。又闻光禄库金，自嘉靖改元至十五年，积至八十万。自二十一年以后，供亿日增，余藏顿尽。进御果疏、初无定额、止视内监片纸，如数供御，干没狼籍，辄转鬻市人。其他诸曹，侵盗尤多。宜著为令典，岁终使科、道臣会计之，以清冗费。二冗既革，国计自裕，舍是而督通增赋，是扬汤止沸也。”于是部议“请汰各监局人匠”，从之。
给事中吴时来复上疏劾严嵩曰：“顷陛下震怒，逮治偾事边臣，人心莫不称快。臣谓边臣股军实，馈执政，罪也，执政受其馈，朋奸罔上，独得无罪哉？
嵩辅政二十年，文武迁除，悉出其手。潜令子世蕃出人禁所，批答章奏，世蕃因招权示威，颐指公乡，奴视将帅，筐篚苞苴，辐辏山积，犹无餍足。用所亲万寀为文选郎，方祥为职方郎，每行一事，推一官，必先禀命世蕃而后奏请。陛下但知议出部臣，岂知皆嵩父子私意也！如赵文华、王汝孝、张经、蔡克廉以及杨顺、吴嘉会辈，或祈免死，或祈迁官，皆剥民膏以营私利，侵官帑以实权门。陛下已洞见其一二，言官袁洪.万民英之等亦尝屡及之，顾多旁指微讽，无直攻嵩父子者。
臣窃谓除恶务本，今边事不振，由于军困，军困由官邪，官1708
纪六十一
邪由执政之好货。若不亟去嵩父子，陛下虽宵旰忧劳，边事终不可为也。”
同日，刑部主事张翀、董传策亦交章劾嵩。
翀疏曰：“自嵩辅政，文武将吏，率由贿进。边臣不论功次，但金多而赂厚者即被超迁。修边筑堡，不核其实，甚至覆军者得荫子，滥杀者得转官。公肆诋欺，交相贩鬻，遂使祖宗二百年防边之计为之尽坏。户部岁发边饷，本以赡军，自嵩辅政，朝出度支之门，暮入入臣之府，输边者四，馈嵩者六。臣每过长安街，见嵩门下无非边镇使人，未见其父，先馈其子；未见其子，先馈家人。严年之富，已逾数十万，嵩家可知。私藏充溢，半属军储，边卒冻馁，不保朝夕，遂使祖宗二百年豢养之军为之耗弱。边防既隳，边储既虚，使人才足供陛下用，犹不足忧也。自嵩辅政，藐蔑名器，私营囊橐。世蕃以狙狯资，倚父虎狼之势，招权罔利，以名器为骗局。致一时无耻之徒，络驿奔走、靡然从风，有如病狂，于是祖宗二百年培养之人才为之颓靡矣，嵩父子以倾危箝天下之口使不敢言，而其恶日以恣。陛下诚赐斥谴以快众愤，则缘边将士，不战而气自倍，百司庶府，不令而政自新矣。”
传策疏曰：“嵩稔恶误国，陛下岂不洞烛其奸！特以辅政故优容之，而嵩恬不知戒，居位一日，天下受一日之害，臣窃痛之！”因历数其坏边防，鬻官爵，蠹国用，党罪人，骚驿传，坏人才六大罪，言“臣待罪刑曹，宜诘奸慝。陛下诚不惜严氏以谢天下，则臣亦何惜一死以谢权奸！”
疏上，时大学士徐阶雅与嵩异，而翀及时来皆阶门生，传策则阶邑子，时来先又官松江，于是嵩疑阶主使，密奏：“三人同日构陷，必有入主之。且时来方奉使琉球，惮涉海涛，藉端自脱。”上人其言，立下时来等三人诏狱，严鞫主谋者。三入濒死不承，第言“此高庙神灵教臣等为此言耳。”镇抚司乃以三人相为主使具
1709 明通鉴卷六十一
狱，诏俱发烟瘴卫所远成。
嵩寻上疏乞罢，上虽慰留之，然自是亦稍厌嵩矣。【考异】据《从信录》，吴时来奏中言张经行五千金及圣断不贷而诡为赙恤，王汝孝以二千而幸得遗戍，蔡克廉以三千而即转寺卿，据此，则所谓“或祈免死”者、指张经、王汝孝也。所谓“诡称赙恤”者，谓经死后还其贿也。按经非行贿之人，其五千者，或求免死，或其家人代为营救，故时来奏中分别言之，非斥经为嵩党也。今据《明史》本传，而著其行贿之本末。
是春，新倭大至，犯浙江台、温等府，台州之太平县数被攻围，百户陈椿、太平典史叶宗皆死之。【考异】太平死事之百户、典
史姓名，皆据《实录》增。
夏、四月，辛巳，有新倭自浙江台、温等府入，福建之福州、兴化、泉州、皆登岸焚掠而去。【考异】此皆据奏报月日。而阮鹗以三月被劾，其时即有“倭犯福州”之语。盖倭之犯浙，自浙至闽，皆在是年之春，《史汇》书之，至汪直余党，据《明史·日本传》，由岑港移之柯梅，造新舟出海，是年十一月始犯福建，故四月之寇，《实录》以“新倭”书之，是也。
癸未，复振辽东饥。
先是大饥，发太仓银五万两振之，至是复以边警，再增一万。寻又以巡按御史周斯盛之奏，复发二万两，命御史吉澄督振事。【考异】《明史·本纪》“四月癸未，振辽东饥。”证之《实录》及《三编》、则三、四两月凡再振，前后发太仓银八万两，今分书之。
丙戌，兵部尚书杨博，途中奉诏，即趋大同，上喜，赐之银币，令亟解大同右卫之围。
丁亥，总督浙直胡宗宪得白鹿于舟山，献之。
是年之春，新倭大至。【考异】此据《明史·胡宗宪传》.证之阮鹗之被劾，皆在春间，是新倭之寇不始于四月也。严旨责宗宪。宗宪惧得罪，上疏陈战功，谓“贼可指日灭”，所司论其欺诞，上怒，尽夺诸将俞大猷等职，责宗宪，令克期平贼。
1710
纪六十一
而赵文华已死，宗宪失内援，见寇患未已，思自媚于上，遂有是献。上果大悦，行告庙礼，厚赉宗宪银币。
壬辰，寇解大同右卫围去。
寇围大同凡六阅月，守将王德战没。【考异】《明史·本纪》不见，此据《杨博传》补.又考《明史·忠义传》，有王德者，乃击倭寇阵亡，疑别是一人。右卫城中烽火断绝。辅臣严嵩与尚书许论，议欲弃右卫，不许，诏诸臣发兵措饷，而以侍郎江东代杨顺。
会参将尚表以馈饷入围城，悉力捍御，粟尽，食牛马，彻屋为薪，士卒始无变志。表时出兵突战，获谙达孙及婿与其部将各—人。于是东及巡抚杨选、总兵张承勋等各严兵先后进，寇侦知城中守益坚，乃引去。
是役也，前后动发太仓银以数十万计，皆为守者侵克，馈遗当路，至于势不可支，则请弃地以资敌。若非亟逮杨顺、路楷，易以江东、杨博之等，则右卫岌岌矣。
丙申，倭攻福清县，破之，执知县叶宗文，劫库狱，杀掳男妇千余，焚官民廨舍。
时举人陈见，率家僮御贼不克，与训导邬中涵被执，同骂贼而死。
丁酉，兵部尚书杨博，以右卫解围闻，赐江东及总兵张承勋、升任副总兵尚表等银币，召东还。
又以御史栾尚约之奏，复发太仓银二万两，屯粮银二万两，分振被寇者。
博复上善后便宜十事以饬秋防。
其一，修筑边墙、谓“大同边墙倾圮，城堡破坏，虽有士马，不能遏南犯之路，今宜以此为第一要务。次则塞银钗、驿马等岭，以绝寇窥紫荆、倒马之路；备居庸南山一道以绝寇窥陵寝畿甸之路；修阳方、神池诸墙堑以绝寇入山西之路。”
一申明职守，言“迩者御史栾尚约之奏，谓“户部之饷已发，
1711 明通鉴卷六十一
而军无见食，则罪巡抚；兵部之符已遣，而兵无成效，则罪总兵；持日太久，略无寸功，则罪总督。＇此至论也。臣谓诸边获功，不惟巡按御史毋得预，虽本兵亦何预焉！盖御史勘功罪，本兵拟赏罚，若使预有其功，则必有张大掩饰之者矣。故叙功宜专以临战者为主，督抚止于赏赉，本兵巡按无所预。”上是其言，报可。
五月，甲寅，倭攻惠安，知县林咸率兵乘城御之，五日不克，引去。咸乘胜追贼于县境之鸭山，中伏，死之。
事闻，赠泉州同知，赐建祠祀，并赠恤同时死事之巡检汪诏等。【考异】据《实录》诏与咸同时请恤，其阵亡地方不可考。
甲戌，福建倭结艘自海口出港，参将尹凤督武举杨承业等引舟师击之，冲沉贼舟七，斩首六十八级，生禽七人。余舟败遁，凤等追至东洋，斩首百余级而还。
六月，丁丑，侍郎江东至京师。
上欲召尚书杨博，以问严嵩，嵩言：“博修筑墩堡，宜令按日蒇工。博才足有为，且以本兵临之，则令行而事易集。兹且令江东署部事。俟秋防既毕，徐议其宜。”上以为然，乃不召博。
癸未，免大同被寇税粮。
初，江西一省派行淮盐三十九万引，后南安、赣州、吉安三府改行广盐，惟南昌等府仍行淮盐二十七万引。既而私贩盛行，袁州、临江、瑞州三府私食广盐，抚州、建昌、广信三府私食闽盐，于是淮盐仅行十六万引，国计大绌。
巡抚马森疏陈其弊，“请于峡江县建桥设关，禁遏广、闽私贩之路。仍尽复淮盐旧额，增至四十七万引，收其岁课，平其时估，足以通商裕国”，报可。
丙戌，浙西倭分犯乐清、永嘉等县，指挥刘茂、朱廷钥，千百户周宾、季爵、刘源、秦杭等御之于白塘港、败绩，皆死之。
永嘉致仕金事王德，偕族父沛督义兵击倭，倭宵遁。俄一舟1712
纪六十一
突来犯，沛及族弟崇尧、崇修歼焉。亡何，复至，大掠，德愤怒，勒所部追袭至龙湾，军败，手射杀数人，骂贼死。然倭自是不敢越德乡侵郡城矣。
事闻。赐赠荫，立祠曰“愍忠”。沛等皆祔祀。【考异】《实录》有王崇大者，或别一人，或“大”字误也，今据《明史·忠义传》书之。
辛卵，盗杀安庆守备黄佐于江中。
巡按御史薏鲲以闻，且言“江防汗漫，守臣相率推诿，请以池州及安庆守备并听九江兵备道节制”，从之。
丙申，倭分犯福建兴、漳、泉诸府、攻福清、南安二县，陷之。
是月，郑晓解署兵部事，还刑部。
秋，七月，癸丑，兵部尚书杨博请敕蓟镇入卫兵听宣大调遣。时王忬总督蓟辽，言“古北诸口，无险可守，独恃入卫卒护陵、京，奈何听调发！”
初，上用严嵩议，令忬选补额兵，操练战守，不得专恃他镇援兵。至是以忬不听调发，怒曰：“曩令蓟镇练兵，今一卒不练，遇防秋辄调他镇兵。”
下兵部详议，部臣言“蓟镇额兵多缺，宜察补”，乃遣兵部郎中唐顺之往蓟镇核实以闻。
初，上以南北军事棘，从给事中徐浦议，令九卿、科、道及在外督抚各举将材，于是原任侍郎郭宗皋、都御史曹邦辅以及祭酒邹守益、修撰罗洪先之等，皆在举中。御史罗廷唯，谓“中有清修苦节之士，非可厕之纵横戎马之场”，盖指守益等也。上乃切责吏部吴鹏等。已而所荐诸臣亦皆不用。
闰月，癸未，杨顺、路楷被逮下狱，下三法司拟罪。
初，辅臣严嵩父子，深德顺、楷之杀沈镍。当二入初逮，右卫势方危急，嵩见上怒甚，欲缓其狱，乃言“楷受金当勘”，而令其党给事中郑茂往。至是茂还，事事为顺辨，复言“楷受金无左
1713 明通鉴卷六十一
证”。法司乃更与轻比，顺免死戍边，楷降杂职用，由是朝论皆谓出严嵩父子指。而主刑部者为郑晓，阮鹗及顺、楷之狱，晓不能执，时以为失出云。
癸巳，胡宗宪再获白鹿于齐云山，献之。
上以一岁中天降二瑞，遣朱希忠等告谢元极宝殿及太庙，廷臣上表称贺。升宗宪俸一级。
八月，已未，济农以三万骑犯永昌、凉州，围甘州，十四日始遁。
壬戌，以宣、大有秋，诏发太仓银十五万两，遣御史一人会同管粮郎中及时籴买米豆，分贮宣，大各要地仓场备用。
己巳，寇犯宣府，赤城把总冯尚才战死，游击董一奎击却之。
九月、庚寅，郎中唐顺之阅视蓟州还，言“蓟镇两关额兵九万有奇，见卒仅五万七千，又皆赢老。总督王忬、总兵官欧阳安、巡抚马珮及诸将袁正等，俱宜按治。”乃降忬俸二级。
初，忬以才器见重，所请无不从，及为总督，边将数以败闻，渐失上眷。严嵩故不悦忬，会以议练兵事，上问嵩：“边兵人卫，旧制乎？”嵩曰：“祖宗时无调边兵入内地者，惟正德中刘六之乱，始调许泰、郤永领边兵讨贼。庚戌之变，仇鸾选边兵十八支护陵、京，未用以守蓟镇，至何栋始借二支防守。忬始尽调边兵守要害，去岁又征全辽士马入关，致寇乘虚人犯，辽左一空，若年复一年，调发不已，岂惟糜饷，更有他忧。”由是忬遂得罪。【考异】事见《明史》王忬本传。证之《实录》，唐顺之之还在九月，为明年忏死张本。
是月，唐顺之条上蓟镇兵食九事，其为补兵言者凡六，为筑墙工食及边粮言者凡三。又言：“陛下于贡马常赐之外，岁发银三万为抚三卫之费。然北寇信使皆在三卫，连年人寇，皆三卫为之乡导也。中国之于夷狄。譬之大家之邻盗，不虑其强而虑其近；1714
纪六十一
近则我之防备易疏，而彼之抵隙易人。宜令督抚诸臣深虑熟计，捐财帛以结其心，振兵威以夺其气，用计间以携其交。纵不能以夷攻夷，亦可使必为我耳目，不为寇导。”诏下所司议行之。
升工部侍郎雷礼为添注工部尚书，督三殿大工。
冬，十月，癸丑，礼部类奏四方所进瑞芝一千八百六十四本，诏更求径尺以上者。
己未，命郎中唐顺之视师浙江，与胡宗宪协谋剿倭。
先是浙江岑港之倭巢于柯梅，造新舟出海。宗宪利其去，不之追，贼遂扬帆而南人闽界，势将与新倭合，宗宪屡讨之，不能克。于是南京御史李瑚，以私诱汪直启衅为宗宪罪，宗宪奏辨。上曰：“宗宪设计诱贼，人所皆知，小人嫉功。会以彼奏上玄瑞，遂有言朕以此宽假者，其勿问。”
戊辰，锡林阿之众复大举寇辽阳、清河等堡，总兵官杨照率守备申有爵等分道出击之，斩首数百级。【考异】《明史·本纪》不载，《鞑靼传》以为土蛮。据《实录》称“东西虏”则仍是锡林阿、娄巴图尔之众也。下文始云“北虏土蛮犯界岭口”，传盖牵连书之，今据《实录》。壬申、北寇土默特即土蛮拥十万骑薄界岭口，副总兵马芳御之。寇不克进，乃分骑潜犯黑谷墩，把总马时雍死之。明日，寇复还奔界岭，芳及总兵官欧阳安等力战，却之。赏王忬等银币。【考异】据《从信录》亦别书北虏土番，即土蛮也。惟“黑谷”作“里答”“雍”作“维”，今据《实录》。
十一月，丙子，冬至，祀天于圜丘，朱希忠摄行。
甲申，陕西边外番夷犯庄西等处，百户常栋等与战，死之。丙戌，浙江柯梅倭出海，总督俞大猷自沈家门引舟师横击之，沉其米艘，稍有斩获，贼遂扬帆南去。自是倭患尽移于福建，并湖广间亦纷纷以倭警闻矣。
丙申，免湖广被灾税粮。
上以是冬无雪，亲祷于洪应雷殿。丁酉，雪，廷臣表贺。
1715 明通鉴卷六十一
十二月，巡抚辽东都御史路可由连疏告饥，乞大破常格以保重镇。诏复发太仓库银三万两，并山东折布折粮银共九万余两给之。给事中魏元占等复条陈救荒四策，得旨允行。





