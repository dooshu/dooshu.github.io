37.三叶酸

一名酸浆草，一名三角酸，一名雀儿酸，一名酸啾啾，一名酸母，一名酸箕，一名鸠酸，一名小酸茅，一名雀林草，一名赤孙施。苗高一二寸，极易繁衍，丛生道旁阴湿处。一茎三叶如浮萍，两片至晚自合帖如一。四月开小黄花，结小角，长一二分，中有黑实，至冬不凋。嫩时小儿喜食，用揩瑜石，器白如银。食之解热渴，捣傅治恶疮、疡瘘及汤火伤、蛇虺螫伤，煎汤洗痔痛脱肛甚效。

〔一〕

