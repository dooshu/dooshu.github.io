○政議十篇 【 內刪訂學通議二篇】

崔子曰三代而上、井田封建、其民固、故道易行、三代而下、阡陌郡縣、其民散、故道難成、況沿而下趍至今日乎、然性之善感乎心、未或異也、顧係乎主者、予三農之暇、作政議十篇、制遵今、道循古、合之人心、不激不隨、期之可久、

均田

覈舉

重輔

簡侍

省官

師田

本末

修禮

△均田

田之不均。生自二豪。貴宦多賂。富室多財。顓肥饒之區。擅山澤之利。富民又以餘田竄仕籍。業貧民、仕者優力役。貧者代輸租。諺謂富人家穀。貧者官粟者也。富則曳絲被綺、侈以相競、貧者衣食下同犬彘牛馬、痛哉近者有司立??厺均田。畫丘計畝。三品徵稅。惜其付之吏胥。高下任其心。眾口稍喧。尤為二豪扇搖。欲壞而罷之。曠代而舉事。偶噎而輟餐惜乎。夫田均則事均。事均則業均。無甚富甚貧之家則俗自淳。古使民不過三日。今廚傳之供、騶從之煩、百倍於往州郡一下吏、出乘輿列騎、擁於衢術、隳制度、夷等威視而泛常、宜倣古限田。先禁兼并、召集每丘田主、共辯肥瘠、高田宜潦。下田宜旱。互乘除之。然乃定等分租。凡臣非將命。毋得乘傅。洪武制官人從有定數。各嚴立罰以懲不遵。夫水旱之虐、聖王遭之秦廢溝洫、杜撰阡陌、漢以來良吏鑿渠致富、吾相自磁至湯纔越百里、有大川四汾漳洹湯、秋潦之溢、壞禾萬畝、榻側竈陘、悉變沮洳、古所開十二渠俱湮、推之他方可知巳前元勸農法良史臣稱曰王道去今不遠、可稽而舉、夫歛薄則用足、力餘則農修、水泉之溉、督勸之警又出山澤使貧者得業、如此十年、家可使給、是故禮教興而頌聲作矣、

△覈舉

今之士學校教之舉業、科目取之文詞、非古也、然不可廢焉、昔成周每夫受田百畝、徙不出同井、聯之以比黨、教之以鄉大夫掌之師氏、升之司徒、六德為本、六??禾丸?以翼、是故亡饑寒空其身、亡奇衺岐其心、處服孝弟、出效忠順、迨乎德衰臣叛、民失業士失學、國則諼力是先、士則投好宅心、孫吳以兵售、李悝以農售、蘇秦張儀止掉三寸、嚮動七國、弁髦其主、葅醞其民、四豪養客、乃至甘為雞鳴狗盜者、向使有田之、有學拘之、有科目進之、不至是也、蘇秦固曰使早有負郭田、豈能佩六國相印哉、　國家造士、純用經術、然士誦之求仕、鮮以褆身、舊??厺里老保其行、試而升之學、再保其行、試而攷之省、此里選之遺、柰久巳棄之、況民各散居、遷移靡常、同城而不識面、閭巷細人之見。無出財勢。長吏不四五年、非以微勞遷、即因小瑕黜、是以止憑科舉曰付之公道。故試而得人。若博之中呼也試而非人。若博之遭負也。何也。非有參驗之詳而觀察之可賴也。自設官督學、有司以事有專職、委而不治、督學者幾歲始一至、事煩日少、無裕施教、故士益荒、從今宜歲令縣令察舉民生十五以上、能通四書及占一經、性淳行謹者、上之守而登於學、其輕狡者雖才不取、攷挍黜升、責之太守、督學官間歲驗其當否以施懲獎、士得第銓司精選其才、斯量授之任、嚴考於課、必堅守其法、閒有幸舉者不延矣、夫養士在乎學、董學慎其人、成化中提學御史孫鼎之貞孝、陳選之清方、士奮其修、正德末御大蕭鳴鳳懲惡嚴。雖才不貸。副使魏挍敦行急。受欺不悔。二君皆遭構去。嗚呼學挍何由而正哉、

△重輔

周禮冡宰貳王而治天下、春秋列國之興、亦相一卿夫求才必於世。取善必於眾。挈綱必於一。一則和洽而亡戾爭、和乃太平之階也、戾則荒亂之媒也、我　皇祖賦睿聖而起布衣、運制六合、創出神造、羣臣雖劉基之知、宋濂之博、通俛伏受成、嗣主蒞政、咨詢是急、六部分隸、各勝厥掌、故　皇祖廢左右相。設六部。　仁宗建內閣。參機務。豈非相時通變之道乎。永樂初以翰林史官直閣。後必候其尊顯而方登簡。平章之寄、儼若周宰國卿、是故削相之號。收相之益。今之輔臣無相名而有相實權之所在固不以名也任愈於前。當用慎於今。養望於素。堅操於詘。表能於試。顯拔於萃。特崇於禮。流品非可限。歷考不足稽矣。　英皇復辟。親擢三賢、薛瑄岳正李賢也正德中逆瑾窃政、囚戍元老、奴僕端揆、猶尊內閣、劉文靖謝文正之怨。止於褫秩。居此位者安可以庸謹自處張禹孔光豈非窃位耶顧近世之選者惟曰淳厚寬詳守故習常是特婦女之柙躬鄉氓之寡尤豈勝大受者哉是故約巳讓善。如唐懷慎。是之謂德。忘死殉國。如宋君實。是之謂忠。防細圖大。如漢張良。是之謂才。不然鄙於人主。賤於六曹。隳國綱。靡士風。替文帝固寵鄧通。必展申屠之直。錢若水感昌言之見薄。即辟位而去。夫有君之篤託。有臣之自重。胡患於不治邪。

△簡侍

伊尹曰任官惟賢才左右惟其人官者言其宰畫丞弼是也。左右者。言其比近侍從是心。極弼君畏之。侍從君親之。畏者匡德於顯明。親者翼善於燕閒。今翰林諸臣講經帝幄、懋學儲貳侍從之最也、往年論治者、欲舉　祖宗故典、令其分番入直、以備顧問、承望顏旨、宜入警勸、余聞王端毅公曰、此多新進年少、兼有輕才憸德、啟君多事、亂君用舍者、不若止行章奏、下諸外廷。則邪正辯白、易於捄彌、此或一論也、未究厥原、人主孤處於內。宦妾巧黠。蠱心移志者何限夫有玉者瓏旃。有刀者錯旃。不養才而恨亡良。未成器而歎不利。末之何矣。今制進士及第之外、選其才行者曰吉士、讀書中秘、三年而直史舘。顧教之文詞聲律之靡。啟其校試高下之爭、厥名伊美、考效薎然、宜擇廷臣知道立德者為之師、亡則求諸山澤耆宿、與之講服聖人存心行巳之道、乃切劘治體、參酌古今之宜要之必行無弊、候成而官之、詩曰有憑有翼有孝有德、以引以翼、庶秋收承辟之功、而免於端毅之譏矣、

△省官

皇祖設官、分六部以萬務、兩諫拂其愆違、責郡縣以六事、按察究其污濫、自大夫以下必三考乃進二階、是故官簡而該、事約而舉、功久而就、自宣德至今、額外添設、奚啻累百、不督之勤工。乃為之分責。不亦謬秋。況乎下多彙進之才、人懷速化之望、添官則缺廣、廣缺則易轉、倖門聿啟、居亡固志、事至限守而逃難、事成爭知而讓過、夫一人而牧十羊則戢、一羊而用二牧則騫、年子譏官事之攝、老子著烹鮮之喻、此今所以士節不厲、獄要不結、役煩而民憊也、故集其文案、則束牛腰、稽其實績、僅同蚊翅、姑言外服、賦稅學較、捕寇冶訟、充伍百工之技、郡縣所理、使縣精其成。府可逸矣。使府精其成。省臬可逸矣。故省臬之職、別勤惰、覈廉貪、予能翼純而巳、今六卿日下侵有司細務朝廷或自决城旦小獄矣故為政貴乎知體也事連兩郡而不相下。害出大豪而難摧。則省臬當之。今守廵之外。別立數衘。彼高坐司署。止以行移相羈維。屬吏不奉談。小民不知名。正德癸酉予奉使大梁過汲郡。兩監司嘖有煩言。治兵者厚其卒。僉用富戶。盡蠲泛。役曰胡有責人於死而恡其輕者乎。治民者曰卒止捕賊非戰也。率優其富者。貧何以勝役哉。余謂之曰。銑請以醫俞。有人外瘍而中瘵疾。醫曰用溫補虛藥之而瘍熾。瘍醫曰用涼殺毒藥之而瘵劇不若使其人自酌其虗實緩急而調攝之。監司皆服。推之他可知已。是故遵　皇祖之制。革內外員之贅。事核其真斯信之。工核其緻斯器之。才核其蘊斯舉之。譽核其直斯裒之。毀核其迹斯下之。毋賞私勞。毋尚虗名。毋宥纖惡。毋承巨勢。功行表卓。即陟大位。如西漢故事。是故一核執於上。萬真積於下矣、

△師田

國家有漢之全盛。亡其強。亡宋之苟安類其弱。蓋由士業草畧、登仕太易。鮮治經世之學。官多牽制。遷代大數。不予專斷之權。弛而亡支。莫甚於兵。往者薊賊劉七穿窬小醜、蔓延萬人、朝廷遣官命將、費三省之財、調兩鎮之軍、但尾之而行、莫能設伏出奇、一鼓取績、至狼山為風所覆、然猶獻俘勒銘、上下胥慶、舊制縣僉民壯、即古土兵、近年增減靡定、且戶各分門、番夏月易、多以傭奴充之但可具役使之擒賊如驅羊而入屠門也、宜制大縣四百人、次三百人、又次二百人、兩戶醵出一人、分為兩班、閭中多有便射精技多力喜鬬之徒、令之顧代、不足則兩戶抽一、揀拔悍勁、授習武事、登其材武者為隊長、宜者守城緝盜、休者力田樹桑鄉立保伍。五鄉一長。平居譏察逋衺。小警團結以守。夫民貧為小盜。應倡而聚。然後大。每鄉嚴則縣靖每縣嚴則府靖。推之天下皆然。嘉靖癸未年盜王堂起山東、轉掠河南、余守期調在朝、大司馬彭公咨於銑曰、非調邊兵不除、銑問賊中有邊人乎、公曰無、銑曰、賊恃一?能驅民從之　朝廷賞罰明重。乃不如一賊之刼乎。前中原及蜀盜咸用邊軍。彼知內之弱而致輕。今中州討賊者甚苦邊兵之橫然賊頗多邊人又少與正德嘉靖異也今又資藉之萬一恃功恣求。後難控御。土兵未歷戰。氣索而忪。如調保定達舍在前。土兵在後。總之一將。古云習貫自然。既可平賊我兵亦練彭公如銑策奏行。不月王堂平。明年甲申秋大同變

△本末

治有三要、曰重農、曰抑商曰道儉、夫農苦以獲粟、商坐而取贏農業布野、商藏財笥、故一切之徵農靡孑遺商若罔知、非挈商積以敵農產而均之。天下趍商矣。民既厭農。工必鹵莽。食則不足。即有連數郡之荒忽然數千百甲兵之餽。于胡取辦。唐德宗父子寄命韓滉之??貝是時有珠山銀海奚濟乎、夫貴難得之貨、來遐方之珍、群飲之生博、麗娼之濫志、斯商重而多故矣、夫家衍一口。日供三飯。比歲當千軍一餐之直向今一人共之。無不駭而走也。今官多濫征。既有馬丁而又應驛。既輸官稅而又領戶。既充隸而又薪銀既取戶金而又醵甲錢。司空徵料。有司興造。搉貨抽分。曷可殫記。豪右之擅。官守之漁。不與是。夫宦貴民富。爭侈競巧。轉移風尚。澆淳散樸。論者往往病之。恤令禁旨。徒賁壁爾。昔齊侯惡紫而國人不復服。其價乃大减。宋仁宗抑珠價亦然。於乎。苟非上下以忠信惻怛之。心臨之誠文巳哉誠文巳哉

△修禮

孟子曰遵先王之??厺而過者、未之有也、今可信者、典謨鴻??車巳?逸立政詩數十篇而巳、然多舉槩、究本制度、詳於三禮儀禮精義而繁文周禮大規而猥事、戴記博識而鮮效、或曰周禮周公未成之書、或曰成而未用、固哉斯言、聖人履即道、發即憲、豈如後人揣摩編綴乎、若曰未行、則刑措鳴鳥、何由致之蓋周末妨列國之僣者、禮也、故皆去其籍、孟子巳不聞其詳鄒魯之儒蒐獵故典、采合舊聞為書、精糲真贋兼而存之。今宏綱切領。似周之章。餘鄙屑冗瑣。必東遷列國之異政也。如今之例。豈皆　皇祖之創乎。禮者人心之理也、恊之以同然、百世可通也、今王祭無樂。大臣無廟。仕者不奔祖父母之喪。無功緦之假。冠婚任俗。飲射故事。民無定止而渙。士異學而莫正。伶人道流。秉禮司頌。齊民下賤。踰限犯分。雖有洪武制而廢。夫國無禮、猶水無防、人無禮、猶室無基、衝嚙圯毀有極哉、宜詔徵四方明道奧學者、萃於京師、準以典誥、案以三禮、參以詩之詠、孔氏之遺言、皆比以今之法、寧要毋繁。寧徑毋易。裁成明典。行天下。垂後代。俗同德一。邦其永延于休矣。

