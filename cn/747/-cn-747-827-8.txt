○授李筹卢龙军节度使制

门下。召旧邦，燕昭故国。其地广而要，其俗劲而雄。傥非英伟之才，孰控临戎之任。询於执政，爰有良臣。具官李筹，弗刂锺利器，构厦宏材。负颇牧之威名，蕴关张之节概。夙明军志，妙揣敌情。训戎兼务於诗书，养士必加於觞豆。日者咸推友悌，实ヘ元戎。屡参必胜之谋，常赞在和之义。洎专庶务，益洽群情。貔貅仰爱日之恩，疆场赖仁风之固。是用宠其龙节，荣彼原。俾登韩信之坛，仍进王祥之秩。尔其禀我王度，振乃家声。推信义以睦邻封，谨法令以威藩落。武有备而不用，士使乐而不骄。四者聿修，七德斯在。服我明训，厥惟钦哉。可检校太保幽州大都督府长史卢龙军节度使，馀并如故。

