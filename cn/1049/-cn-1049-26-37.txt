冯时行　和蔡伯世韵二首

钜璞希音未易知，芒鞋竹杖祗相宜。

还收北伐六奇计，归作东游五胜诗。

千里云山通梦想，十年笑语隔心期。

拟凭浩荡长江水，日落烟寒寄所思。

冯时行

冯时行　和蔡伯世韵二首

中郎风调世间无，敢谓明时德不孤。

扫地焚香诗得计，曲肱饮水道如愚。

寄书只说游山好，临老都缘学佛癯。

白帝一来真漫浪，时人无用便题舆。

冯时行

