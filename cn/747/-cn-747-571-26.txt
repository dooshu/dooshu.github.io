○代广南节度使谢出镇表

鸿需曲临，惶骇交集，捧对纶，不知所图。臣中谢。臣闻萧、曹佐汉，六合为家；、望匡周，万方同轨。臣幸以刍贱，累忝殊荣，天德荐临，遂加台政。不能翊宣明圣，增日月之光，俾凶渠剿绝，人用康宁。实由臣不称职，使此艰患。《代檀》兴议，负乘招讥，常怀覆饣束之虞，敢望专征之寄。献俘未远，展效有期，希此微功，上答殊造。无任（云云）。

