廖行之　和罗舜举

岸岸花飞客思浓，拍空烟水与天东。

暮云横岭依依碧，朝日翻波衮痛红。

鸥共忘机元自适，鼍犹鸣鼓定谁攻。

凭栏万里危楼望，愁绝江南一笛风。

廖行之

廖行之　和罗舜举

对酒怜鹅满意黄，江天风暖水纹香，

诗情到底能多助，官事由来未苦忙。

晴雨不妨春自好，醉醒何择我非狂。

几时容与扁舟去，浩荡烟波情兴长。

廖行之

