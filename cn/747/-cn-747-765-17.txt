○与安氵兑论乐意

乐亡久矣！上古祀天地宗庙，皆不用商。周人歌大吕舞《云门》。以俟天神，歌太蔟舞《咸池》以俟地。大中黄锺之合，阳声之首，而《云门》黄帝乐也，《咸池》尧乐也，不敢用黄锺，而以太蔟次之。然则祭天者，圜锺为宫，黄锺为角，太蔟为徵，姑洗为羽。祭地者，函锺为宫，太蔟为角，姑洗为徵，南吕为羽。讫不用商及二少，盖商声刚而二少声下，所以取其正裁其繁也。汉祭天则用商，而宗庙不用，谓鬼神畏商之刚。西京诸儒惑圜锺函锺之说，故其自受命郊祀宗庙乐，唯用黄锺一均。章帝时，太常丞鲍业始旋十二宫，夫旋宫以七声为均，均言韵也。古无韵字，犹言一韵声也。始以某律为宫，某律为商，某律为角，某律为徵，某津为羽，某律少宫，某律少徵。亦曰变曰比，一均成则五声为之节族，此旋宫也。

