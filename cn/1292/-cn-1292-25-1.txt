◇　文木赋

丽木离披，生彼高崖。拂天河而布叶，横日路而擢枝。幼□羸□，单雄寡雌。纷纭翔集，嘈嗷鸣啼。载厘雪而梢劲风，将等岁於二仪。巧匠不识，王子见知。乃命斑尔，载斧伐斯。隐若天崩，豁如地裂。花叶分披，条枝摧折。既剥既刊，见其文章。或如龙盘虎踞，复似鸾集凤翔。青纟呙紫绶，环璧圭璋。厘山累嶂，连波叠浪。奔电屯云，薄雾浓□。□宗骥旅，鸡族雉群。□绣鸯锦，莲薄芰文。色比金而有裕，质参玉而无分。裁为用器，曲直舒卷。修竹映池，高松植□。制为乐器，婉转蟠行。凤将九子，龙导五驹。制为屏风，郁{山弗}穹隆。制为杖几，极丽穷美。制为枕案，文章璀璨，彪炳焕汗。制为盘盂，采玩蜘蛛。猗欤君子，其乐只且。

（《西京杂记》下）



