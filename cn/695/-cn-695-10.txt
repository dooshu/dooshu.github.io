建文

太宗师至城下，文阖宫自燔死。然或传实自火逃出。或传蜀府兵来赴难，窃载以去。然莫察其实，故遣胡濙廵行天下，以访张仙为名，实为文也。终是莫知所之。后至正统间，有御史出巡，忽一僧当道立，从者呵之，终不避。问之，乃献诗云云。询之，乃文也。御史奏之朝。诏廷臣询，亦不察虚实，后卒于中云。其诗曰：「流落江南四十秋，归来白发已盈头。乾坤有恨家何在，江汉无情水自流。长乐宫中云气散，朝元阁上雨声愁。新蒲细柳年年緑，野老吞声哭未休。」

