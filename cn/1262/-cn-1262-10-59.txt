齐桓公墓：

崇德蔡新令临淄县，梦贵人绯服传驺而至，揖曰：「公行去邑，当以东壁遗金赠公。」晨起，廨舍东庑圮，坎其地，嶒峵中空，如下天状，掘石版曰「齐桓公墓」。规制深广，石室若王者之居，尸色如生，器具皆黄金。旁金山银山各一，蔡取其山。灯缺将灭，为添油加筑。不三月罢官。《崇德县志》按《史记》，桓公尸虫出于户，安得云尸色如生也？其厚葬或有之。



