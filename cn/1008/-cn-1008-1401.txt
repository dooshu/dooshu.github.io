赵蕃　送梁仁伯赴江陵丞三首

往者左司公，会作荆州牧。

君时虽从行，所志惟圣读。

今焉去为吏，与昔当异躅。

试以身所经，参之耳曾熟。

赵蕃

赵蕃　送梁仁伯赴江陵丞三首

直道多不容，枉道夫岂可。

直道诚忤人，枉道还丧我。

如君直有余，为计亦多左。

而我枉未能，若为逃農轲。

赵蕃

赵蕃　送梁仁伯赴江陵丞三首

君搴澧之兰，我撷沅之茝。

邂逅桃花源，一笑若相待。

那知青草湖，追随复连载。

南浦问何边，冰溪复安在。

赵蕃

