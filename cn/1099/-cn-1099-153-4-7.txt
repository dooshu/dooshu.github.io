○治河總考序

訒庵吳公靜之廵撫河南之踰年、貞度飭務、體宏理密、謂河之災豫。修塞勞煩。足當一邊之擾。既擇才而任。脫夏鎮之洳。道趙皮之瀦。又命前御史劉隅氏輯河書、開封顧守鐸刻皮畢、登良策、可稽而??厺焉、嗟乎、聖神如禹、雖曰十有三載乃績、然不能絕後害。自漢以來。知議之。能行之。勇力之。腐舌刮齒、焦心銷骨、多者十數年、少者三年、輒決、夷屋寢畝、飄資蕩生、天子親沉璧馬、臨水太息、　國家都燕、車?兌江南之粟、上下咸寄命焉、既賴河以利舟楫。亦恐其遂嚙漕渠。粟至稍後。舉國困憊。一邑一郡之災。不暇恤矣。夫濬故道。分橫流而後安。舍是無策矣然沙積地高。道然後塞升沙並岸。水至後然。萬人之功。即賈讓之策付於烏有。不若隨勢相宜。別就奏下之利而道之母與水爭。毋犯水怒。毋惜棄田。毋阻多口。所占田廬量給之費而蠲其租。民亦樂從河决之後其田甚美况並河之田有填淤之饒可相易乎夫物敝有因。水決以漸此塞彼行非由齊發蟻穴可以毀防。線隙可以崩郭。故貴乎先事而備。一歲不溢。遂幸無為。玩日愒月。坐待其不支。况乎遷代之速。不盡其才。官設之分。不專其任。卷埽河堤。古且苟完。買逸騰價。非利公家乎。今夫農之作垣也。其基厚。其上塗。題畚孔良。築削孔力。雖遭秋霖之潦。無傷豪末。官府作墉、或破百金。不月而摧。何哉農自為而官為人也

