○送开封李少府勉自江南还赴京序

世或谓邦有道谷，或谓全於德者不以徇名降志，彼於致命，犹数数然，孰与李侯两忘而吻合之？张其天机，与道出处，道长则陈力筮仕，绩成而退藏於密。战胜江海之上，然後乘归流而返旧京。乃知凌丽天，则切玉利器，於夫子为邓林之一叶耳。而精微纯粹，岂中士所能得其门哉？然当今尧亲九族，契敷五教，材之美者，工将度之。子虽忘机机未忘子，庸讵知泥蟠沙卧，不为霄之凿枘乎？但兰舟桂楫，倏忽鸟逝，朔风秋草，奈离忧何？缘情者莫近於诗，二三子盍咏歌以为赠。

