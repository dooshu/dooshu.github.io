○江夏送林公上人游衡岳序

江南之仙山，黄鹤之爽气，偶得英粹，後生俊人。林公世为豪家，此土之秀．落归道，专精律仪，白月在天，朗然独出。既洒落於彩翰，亦讽诵於人口。闲无心，与化偕往，欲将振五楼之金策，浮三湘之碧波。乘杯氵斥流，考室名岳；瞰憩冥壑，凌临诸天。登祝融之峰峦，望长沙之烟火，遥谢旧国，誓遗归踪。百千开士，稀有此者。余所以叹其峻节，扬其清波。龙象先辈，回眸拭视，比夫汨泥沙者，相去如牛之一毛。昔智者安禅於台山，远公托志於庐岳，高标胜，斯亦响慕哉！，紫霞摇心，青枫夹岸，目断川上，送君此行。群公临流，赋诗以赠。

