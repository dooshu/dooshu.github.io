○请重赐敕禁止樵苏状

伏以华阳洞天，众真灵宅。先奉恩旨，禁断弋猎樵苏，秋冬放火。四时祭祀，咸绝牲牢。自经艰难，失去元敕，百姓不遵旧命，侵占转深。采伐山林，妄称久业。伏请重赐禁断，准法护持。差置所由，切加检察，庶得真场严整，宫观获安，具元禁疆界如前。

轩辕集

集，会昌时人。武宗好神仙，集以山人进。宣宗即位，流岭南，居罗浮山。大中十一年复徵至长安，召问长生术。寻归罗浮。

