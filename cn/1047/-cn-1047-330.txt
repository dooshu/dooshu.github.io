王令　谢客二首

扰援车马各，各以势利奔。

自问闾巷人，何为亦纷纷。

与客成往还，勉就俗所敦。

礼不经圣人，颇厌後世烦。

欲问无所得，归视纸上文。

非以孔子心，尚拜阳货豚。

乃知偪仄间，心迹久已分。

去矣可奈何，更问来者门。

王令

王令　谢客二首

跹跹出何为，奄奄归就卧。

不知身所谋，徒与俗相和。

本无声利求，久厌车马过。

诗书虽满前，走奔不暇坐。

收身衣食余，抱病岁月破。

得不胜所忘，进亦何可课。

前躅杳难跻，下愚旋易堕。

得劫有然尔，命矣何可奈。

王令

