宋高宗　赐刘能真三首

简易高人道，崇玄性自真。

身常居太极，心已远凡尘。

玉阶辞荣禄，瑶台役鬼神。

辛勤三十载，羡尔道心淳。

宋高宗

宋高宗　赐刘能真三首

太白巃嵷东南驰，众岭环合青分披。

烟云厚薄皆可爱，木石疏密自相宜。

阳春已归鸟语乐，溪水不动鱼行迟。

生民无不得处所，与兹鱼鸟皆熙熙。

宋高宗

宋高宗　赐刘能真三首

忆昔辰江阻飓风，于今神马又成龙。

炎兴指日中原复，剩是茅君翊翼功。

宋高宗

