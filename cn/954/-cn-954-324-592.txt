陈著　寿同父兄七十二首

光风颜色雪髯鲜，已到人閒稀有年。

心好共称生下佛，身闲自谓饮中仙。

安贫真味齐眉馈，养善良方高枕眠。

更看镫宵儿迎妇，一家春与月团圆。

陈著

陈著　寿同父兄七十二首

吾家兄弟笃天伦，晚景怡怡仅两人。

门户相依杏阴旧，藩篱不隔棣华春。

难逢燕夜如今日，回愧鳞年以次身。

造物倘容顽健在，愿为老栎伴庄椿。

陈著

