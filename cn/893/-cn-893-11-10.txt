赠易秀才





少年解长剑，投赠即分离。何不断犀象，[一]精光暗往时。蹉跎君自惜，窜逐我因谁?地远虞翻老，[二]秋深宋玉悲。[三]空摧芳桂色，不屈古松姿。感激平生意，劳歌寄此辞。

[一]步光之剑，陆断犀象，见四卷注。



[二]《吴志》：虞翻性疏直，数有酒失，孙权积怒非一，遂徙翻交州。虽处罪放而讲学不倦，门徒常数百人。在南十余年，年七十卒。



[三]宋玉《九辩》：“悲哉，秋之为气也。”





