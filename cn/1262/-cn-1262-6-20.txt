僧娶妻室：

凤阳大龙兴寺，即皇觉寺，一曰于皇寺。太祖敕僧律，一曰有妻室僧人，除前辈老僧盖因元末兵乱流移他方，彼时皆有妻室。今已年老母论外，其后进僧人有妻室者，虽在长上辈比肩，及在下诸人，皆得凌辱，亦无罪责。今僧俱荤娶，又无差累。

邵武汀州僧道皆娶妻。寺僧数百，推一人削发，余如民俗。

云南大理府，山僧有妻子，亦读儒书。

莆田林兆恩懋勋究心儒学，兼通道释，学者称「三教先生」。尝诣京，欲上章婚娶二氏，弟子安溪黄本移书止之。有曰：「即得行甚善，顾此时诣阙上书者，皆黄纸符篆者流。吾师欲以婚娶二氏易天下，不惟不足以明三圣人之道，适使疑夫子兆恩。」乃止。



