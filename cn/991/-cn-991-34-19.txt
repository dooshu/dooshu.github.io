汪元量　草堂

子美西来筑此堂，浣花春水共凄凉。

鸣鸠孔燕归何处，野草闲花护短墙。

英雄去矣柴门闭，邻里伤哉竹径荒。

安得山瓶盛乳酒，送分渔父濯沧浪。

汪元量

汪元量　草堂

白发遨游梓阆间，中原戎马未平安。

粗饭浊醪常欠缺，老妻稚子半饥寒。

扁舟出峡风涛壮，短褐行湘天地宽。

侨寓耒阳牛酒饱，不知曾忆使君滩。

汪元量

