◇置谤木肺石函诏（四月癸酉）

商俗甫移，遗风尚炽，下不上达，由来远矣，升中驭索，增其懔然，可於公车府谤木肺石傍，各置一函。若肉食莫言，山阿欲有横议，投谤木函，若从我江汉，功在可策，犀兕徒弊，龙蛇方县，次身才高妙，摈压莫通，怀傅吕之术，抱屈贾之叹，其理有然，受困包匦。夫大政侵小，豪门陵贱，四民已穷，九重莫达，若欲自申，并可投肺石函。（《梁书·武帝纪》中）

