芳华楼夜饮

春风射雉苑城旁，走马远来入醉乡。



夜暖酒波摇烛焰，舞回妆粉铄花光。



浮生一笑常难必，此乐它年未易忘。

莫作五陵豪侠看，奚奴归路有诗囊。

芳华楼夜饮

结客追游亦乐哉！

城南城北古池台。

香生赭汗连钱马，光溢金船拨雪醅。



难觅长绳縻日住，且凭羯鼓唤花开。



一春政使浑无事，醉到清明得几回？



