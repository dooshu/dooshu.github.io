赵文　哭亦周

去日相携涉畏涂，归来形影自相扶。

倦行小憩荒山道，怕听深丛叫鹧鸪。

赵文

赵文　哭亦周

堂上华颠泣欲枯，哭声那解到黄垆。

千般欲解郄公意，难得嘉宾一箧书。

赵文

赵文　哭亦周

擢第君王与袍笏，盖棺丞相办深衣。

江南仕宦堪车载，如此全归似汝稀。

赵文

赵文　哭亦周

二十年来黍一炊，英风惟有塿累累。

儿童踯躅牛羊戏，陌上行人谓此谁。

赵文

