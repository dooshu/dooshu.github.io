○请降阶迎四庙册案奏（广顺元年四月中书六门下）

太常礼院申，七月一日，皇帝御崇元殿，命使奉册四庙，以旧仪服衮冕即座。太尉引册案入。皇帝降座，引立於御座前南向，中书令奉册案进。皇帝捧授册使，使跪受转授舁册官，其进宝授宝仪如册案。恭以兴王之始，稽古为先，四方见尊祖之心，万代传敬亲之道。臣等参详，至时请皇帝降阶。

