钱惟演


惟演字希圣，呈越忠懿王俶之子，建隆三年（962）生。少补牙门将。归宋，为右屯卫将军。咸平三年（1001）召试，改文职，为太仆少卿。累迁翰林学士枢密使，罢为镇国烟节度观察留后，改保大军节度使，知河阳。入朝，加同中书门下平章事。明道二年（1033），坐擅议宗庙，又与后家通婚，落同平章事，以崇信军节度使归镇。景祐元年（1034）卒，谥曰思，改谥文僖。

木兰花

城上风光莺语乱。城下烟波春拍岸。绿杨芳草几时休，泪眼愁肠先已断。

情怀渐变成衰晚。鸾鉴朱颜惊暗换。昔年多病厌芳尊，今日芳尊惟恐浅。

玉楼春

锦箨参差朱栏曲。露濯文犀和粉绿。未容浓翠伴桃红，已许纤枝留凤宿。

嫩似春荑明似玉。一寸芳心谁管束。劝君速吃莫踌躇，看被南风吹作竹。







