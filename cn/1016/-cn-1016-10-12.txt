杨长孺　题匡山瑞木图二首

孤根初作两枝荣，五朵终连独干明。

看取松楸天瑞好，如何草木世人轻。

春花秋叶垂千载，雁字鴒原了一生。

孝友编中图画底，子孙忽自占清名。

杨长孺

杨长孺　题匡山瑞木图二首

仙李从来别有源，手提造化发生权。

冰霜不到云间树，风日偏和雨外阡。

四海几人传盛事，一家双美两舑仙。

同生同死用同纪，花萼犹应照九泉。

杨长孺

