【荆州民为始兴王忄詹歌】

〖梁《书》曰：忄詹为荆州刺史。厉精为治。广辟屯田。减省力役。曹无留事。下无滞狱。天监六年。州大水。江溢堤坏。忄詹亲率府将吏。冒雨赋丈尺筑治之。雨甚水壮。众皆恐。或请忄詹避焉。忄詹曰：王尊尚欲身塞河堤。我独何心以免。邴州在南岸。数百家见水长惊走。登屋缘树。忄詹募人救之。一口赏一万。州民乃以免。又分遣行诸郡。遭水死者给棺□。失田者与粮种。民为之歌曰：〗

始兴王。民（南史作人。《诗纪》同。）之爹。赴人急。如水火。何时复来哺乳我。（○梁书始兴忠武王传。南史始兴忠武王传。《乐府诗集》八十六、《诗纪》九十七并作始兴王歌。）

