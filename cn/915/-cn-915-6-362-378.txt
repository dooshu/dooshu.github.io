○答会稽王道子笺



王神情朗悟，经史明彻，风流之美，公私所寄，虽逼于同异嫌谤，才用不尽，然君子在朝，弘益自多也。时事艰难，忽尔丧失，叹惧之深，岂但风流相悼而己。其崎岖九折，风霜备经，虽赖明公神鉴，亦识会居之故也卒以寿终，殆无所哀，但情发去来，置之未易耳。（《晋书·王传》，又《御览》二百十一引《晋中兴书》，三百八十引《谢安别传》。）



