苏轼　庚辰岁人日作，时闻黄河已复北流，老臣旧数论此，今斯言乃验，二

老去仍栖隔海村，梦中时见作诗孙。

天涯已惯逢人日，归路犹欣过鬼门。

三策已应思贾让，孤忠终未赦虞翻。

典衣剩买河源米，屈指新簄作上元。

苏轼

苏轼　庚辰岁人日作，时闻黄河已复北流，老臣旧数论此，今斯言乃验，二

不用长愁挂月村，槟榔生子竹生孙。

新巢语燕还窥砚，旧雨来人不到门。

春水芦根看鹤立，夕阳枫叶见鸦翻。

此生念念随泡影，莫认家山作本元。

苏轼

苏轼　庚辰岁正月十二日，天门冬酒熟，予自漉之，且漉且尝，遂以大醉，

自拨床头一瓮云，幽人先已醉浓芬。

天门冬熟新年喜，麴米春香并舍闻。

菜圃渐疏花漠漠，竹扉斜掩雨纷纷。

拥裘睡觉知何处，吹面东风散缬纹。

苏轼

苏轼　庚辰岁正月十二日，天门冬酒熟，予自漉之，且漉且尝，遂以大醉，

载酒无人过子云，年来家酝有奇芬。

醉乡杳杳谁同梦，睡息齤齤得自闻。

口业向诗犹小小，眼花因酒尚纷纷。

点灯更试淮南语，泛溢东风有縠纹。

苏轼

