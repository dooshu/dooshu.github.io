程公许　自永康还连日又告旱恳祈勤恪初四五日再得甘注农畴无高下沛然沾渥

井花湔手宝香焚，一念何曾隔紫清。

半夜瓦沟飞急响，化工元不吝生成。

程公许

程公许　自永康还连日又告旱恳祈勤恪初四五日再得甘注农畴无高下沛然沾渥

穉苗苏醒晓风凉，老魃匆匆遽俶装。

旬浃望霓心肺渴，暂须一啜露华香。

程公许

程公许　自永康还连日又告旱恳祈勤恪初四五日再得甘注农畴无高下沛然沾渥

去年西浙飓风高，瞬息三州汩海涛。

欲倚人谋销咎证，扶持那可欠英豪。

程公许

程公许　自永康还连日又告旱恳祈勤恪初四五日再得甘注农畴无高下沛然沾渥

茂陵何识瑞乾封，遑恤萧条四海空。

鲂尾如今较劳止，庙谟端不倖边功。

程公许

程公许　自永康还连日又告旱恳祈勤恪初四五日再得甘注农畴无高下沛然沾渥

雨余遥翠抹飞霞，风送蛟龙恰到家。

一夜凉侵蕲竹簟，最宜欹枕听鸣蛙。

程公许

