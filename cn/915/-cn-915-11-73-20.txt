◇临广川王谐丧议

三临之事，乃自古礼，爰及汉魏，行之者稀。陛下至圣慈仁，方遵前轨，志必哀丧，虑同宁戚。臣等以为若期亲三临，大功宜再。始丧之初，哀之至极，既以情降，宜从始丧。大殓之临，伏如圣旨。（《魏书·广川王略传》。略子谐，太和十九年薨，黄门侍郎崔光、宋弁，通直常侍刘芳，典命下大夫李元凯，中书侍郎高敏等议。）

