王奕　见陈月观二首

鳌转山空海失深，仙人抱月自高吟。

春秋两字尊王义，皇极一编经世心。

千载文声扶学校，万年史笔寄山林。

太邱古矣元龙老，天霆先生续正音。

王奕

王奕　见陈月观二首

仲尼日月几曾昏，自古君师岂必存。

水陆三千游圣域，风云万里望天阍。

燕台接武何多隗，吴国孤骞未见云。

观上又分明月影，漫漫长夜与谁论。

王奕

