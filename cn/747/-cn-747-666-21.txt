○谏诏吐突承璀率师出讨王承宗疏

唐家制度，每征伐，专委将帅责成功。比年始以中人为都监，韩全义讨淮西，贾良国监之，高崇文讨蜀，刘贞亮监之。且兴天下兵，未有以中人专统领者。神策既不行营节度，既承璀为制将，又充诸军招讨处使，是实都统。恐四方闻之，必轻朝廷，後世且传中人为制将，自陛下始。陛下忍受此名哉？且刘济等洎诸将，必耻受承璀节制，心有不乐，无以立功。此乃资承宗之奸，挫诸将之锐。

