◇奏劫窃依旧制

自今凡劫窃执官仗，拒战逻司，攻剽亭寺，及伤害吏人，并监司将吏自为劫，皆不限人数，悉依旧制斩刑。若遇赦，黥及两颊劫字，断去两脚筋，徙付交梁宁州。五人以下，止相逼夺者，亦依黥作劫字，断去两脚筋，徙付远州。若遇赦，原断徒犹黥面，依旧补冶士，家口应及坐，悉依旧结适。（泰始四年四月，有司奏。）

