◎刁雍

雍，字淑和，渤海饶安人，晋尚书协之曾孙。元兴末，以避刘裕奔姚兴，为太子中庶子。泰常中，姚泓灭，与司马休之等奔魏，假建义将军，又假镇东将军、青州刺史、青光侯。延和中，进平南将军、徐州刺史，赐爵东安侯。太延中，徵还。真君中，授征南将军、徐豫二州刺史，迁薄骨律镇将。兴光中，徵还，拜特进。太和八年卒，年九十五，赠仪同三司、冀州刺史，谥曰简。（案：《通典》一百九十六有皇兴中征南将军刁雍请筑长城表，与《魏书·高闾传》所载全同。彼在本《传》，当不误也，故此不复录。）

