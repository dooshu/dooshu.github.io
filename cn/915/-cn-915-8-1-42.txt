◇敕柳世隆（建元二年）

历阳城大，恐不可卒治，正宜断隔之，深为保固。处分百姓，若不将家守城，单身亦难可委信也。（《南齐书·柳世隆传》）

吾更历阳外城，若有贼至，勒百姓守之，故应胜割弃也。（同上。）

比思江西萧索，二豫两办为难。议者多云，省一足一，於事为便。吾谓非乃乖谬，卿以为云何？可具以闻。（同上。垣崇祖既破虏，上欲罢并二豫，敕世隆。）

