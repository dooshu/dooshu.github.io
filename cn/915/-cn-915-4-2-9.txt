◇封阳兴子弟诏（永平元年）

故侍中卫尉关内侯兴，典领禁兵，从平天下，当以军功显受封爵，又诸舅比例，应蒙恩泽，兴皆固让，安乎里巷，辅导朕躬，有周昌之直，在家仁孝，有曾、闵之行，不幸早卒，朕甚伤之。贤者子孙，宜加优异。其以汝南之阳封兴子庆为阳侯，庆弟博为氵隐强侯，博弟员、丹并为郎。（《后汉·阴识传》附）

