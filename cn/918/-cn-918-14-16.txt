○贺上台午节

伏以五叶蓂开。炎晷共舒于化日。九畦兰馥。芳时宰濯于恩波、节适届乎天中欢共腾于宇下。良辰既际福履应绥。恭惟台台、心彻氷壸。气钟玉律。望崇山斗。合九有而仰止依光。度越沧溟。尽百川而朝宗赴壑敉晴原而抚绣陌百城棠荫常浓挥蜀扇而奏虞弦千里熏风自拂海国之搀抢尽扫辟兵何假灵符炎景之曦驭方升延算偏宜彩缕兹者时逢重午、节届一阴、印结双扉喜泛菖蒲之玉综传九子争堆角黍之金凡叨临照于龙光。共切驰情于燕贺某江介鲰生荒区末吏、幸徼洪庇。大厦久托连云。欣遘令辰微忱莫将寸草。拟鳬趋而未敢。托马足以遥仲。伏愿藻火荣施。槐风昼静调羮玉鼎初乘梅子之黄拜赐金銮早捧麻音之白肃忱葵向用展芜词、

