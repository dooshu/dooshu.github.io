◎朱俊

俊，字公伟，会稽上虞人。桓帝时，仕郡，后为主簿。熹平中，举孝廉，再迁除兰陵令。光和初，拜交刺史，封都亭侯，徵为谏议大夫。中平初，拜右中郎将，进封西乡侯，迁镇贼中郎将，拜右车骑将军，还为光禄大夫，更封钱唐侯，加位特进。母丧去官，起为将作大匠，转少府太仆，出为河内太守，复拜光禄大夫，转屯骑，寻拜城门校尉、河南尹。献帝西迁，为洛阳留守，弃官柬屯中牟，徵为太仆，代周忠为太尉，录尚书事。兴平初，免。寻拜大司农，奉诏和郭汜，留不遣，发病卒。

