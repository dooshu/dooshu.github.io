晏公庙：

晏真人，名北海，宋元佑时晏坊人。牧牛至旗面山，遇二仙弈石上，侍阅良久，各授桃食之。后羽化，乡人立真源堂奉焉。凡蝗蝻水旱，祈之有应。(《归化县志》)

临江府清江县北三十里，清江镇晏戌仔，宋初为文锦堂局长，因疾归，登舟即尸解。人以为神，立庙祀之，有灵异于江湖，国朝封平浪侯。按两晏公，今郡县多祀，晏公或清江晏氏耶？



