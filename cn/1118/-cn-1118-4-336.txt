【太后三卿】


（汉）自汉至魏晋，凡立皇太后，皆置某宫卫尉、某宫少府、某宫太仆，以掌太后宫给事、给使，合称“太后三卿”。《晋书·职官志》：“太后三卿：卫尉、少府、太仆，汉置，皆随太后宫为官号，在同名卿上。无太后则阙。魏改汉制，在九卿下；及晋复旧，在同号卿上。”《汉书·百官公卿表》上：“长信詹事，掌皇太后宫，景帝中六年更名长信少府，平帝元始四年更名长乐少府。”张晏注曰：“以太后所居宫为名也。居长信宫则曰长信少府，居长乐宫则曰长乐少府也。”





