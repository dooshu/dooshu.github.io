陈造　题坟庵壁四首

餬口卑官似不逢，解将觞咏当千锺。

劣优何似隆中叟，投老归来作卧龙。

陈造

陈造　题坟庵壁四首

损益才通理洞明，不应知死异知生。

惜无人把宣尼语，说似当年尚子平。

陈造

陈造　题坟庵壁四首

锺鸣已饭尚来游，竹好排门不待求。

争席馈浆吾不计，此身沧海信虚舟。

陈造

陈造　题坟庵壁四首

寂寞江湖吏隐翁，平生纯默养胸中。

即今技痒馀诗癖，时眩晴霄作彩虹。

陈造

