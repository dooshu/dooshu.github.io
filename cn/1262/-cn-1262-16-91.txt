王恩民弃妖书：

云南临安王得民买屋城外，庭凿鱼池三尺许，起石版有小方塘，四周砖甃，一小几，几上有书一小册，开视兵书也。末载采战、引魂二方，得民试之殊效。其引魂方，于妇人则咒一物与食，其妇夜即至，于女子则得其生时咒之，无不验。其弟诸生恩民，借阅溺之。恩民戊辰进士，位中丞，人谓弃此书之功也。



