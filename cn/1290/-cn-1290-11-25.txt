25.萍

〔二〕〔三〕

一名水花，一名水白，一名水簾，一名薸，处处池沼水中有之。季春始生，杨花入水所化。一叶经宿即生数叶，叶下有微须，即其根也。浮于流水则不生，浮于止水一夕生九子，故名九子萍。无根而浮，常与水平。有大小二种。小者面背俱青，为萍。大者面青背紫，为薸，一名紫萍。今薸有麻薸异种，长可指许，叶相对联缀，不似萍之点点清轻也。萍乃阴物，静以承阳，故曝之不死。惟七月中采取拣净，以竹筛摊晒，盆水在下承之，即枯死。晒干为末，可驱蚊虫。味辛寒。能疗暴热身痒，下水气胜酒，长须发，久服身轻，善治疯疾。

【诠释】

〔一〕萍，即浮萍，又称青萍，系浮萍科多年生小草本。植物体叶状，扁平，倒卵形，浮生水面上，下有小根。叶状枝自植物体下部生出，对生。夏季开白花，着生于叶状体侧面。学名Lemna minor。

〔二〕杨花入水化萍，仅系传说。

〔三〕紫萍，亦名水萍，又称紫背浮萍，学名Spirodela polyrrhiza。《日本有用植物图说》；“叶面与背皆绿色者谓之青萍。有须根二条，面绿背紫者，谓之紫背浮萍。”

