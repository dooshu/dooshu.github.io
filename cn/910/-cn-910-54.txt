●碧莲绣符

（勾余六桐叶宪祖编钱江君珊张佩玉评淇生叶澳、懋昭陈新阅）

正名仲夫人妒害佳人，秦公子契合嘉宾。

章解元佣书寄迹，陈碧莲出阁成亲。

△第一折

【破阵子】〔生上〕客路行行随马，熏风处处看花。景序清和逢令节，地界江都玩物华，何妨天一涯。

（山与歌眉敛，波同翠眼流。游人都上十三楼，不羡竹西歌吹古扬州。菰黍连昌独，琼彝倒玉舟。谁家水调唱歌头，声绕碧山飞去彩云留。小生章斌，字孔兼，越郡人也。少小年华，风流性格。去年乡闱领解，南宫未利。归途迢递，随处迟留。刚到扬州，适逢端午。闻得江边竞渡，游人填踊。不免约了韩年兄，同去游玩一番。章兴！请韩相公出来。〔末内应介〕韩相公有请！）

【前腔】〔小生上〕弱柳飘绵初洒，新蕖贴水将花。世上浮名如破甑，眼底残春似卷沙，相携过酒家。

（〔末〕韩相公到了。〔生见介〕韩年兄：闻说广陵涛，喜遇端阳节。地胜天时际会奇，客路风光别。〔小生〕正是！章年兄：吊古竞龙舟，士女纷行列。〔行介〕随地行游逐少年，扌弃与同欢悦。〔生〕到此已近江边，我们且到酒楼上，沽饮三杯，以待龙舟何如？〔小生〕如此甚妙！〔丑指介〕这一家门面，甚是整齐。相公请进！〔末唤酒保介〕〔外扮酒保上〕扬州本在天心住，好酒休将人面赊。相公请登楼。〔生小生末登楼介〕〔外设酒请坐介〕〔暂下〕）

【玉芙蓉】〔生〕榆钱满地撒，榴火迎人发。喜梅霖乍歇，景候亨嘉。天中令节欣相迓，地腊灵辰福转加。〔合〕同欢洽，倒青尊泛霞，论人生、逢场作戏总为家。

【前腔】〔小生〕沉湘问水洼，吊古成佳话。任游闲士女，簇拥繁华。行看乌棹喧雷驾，共讶龙标舞浪花。〔合前〕

（〔外〕你看楼下游人越多了！〔生〕我们凭栏一观。〔同起看介〕〔丑扮秦夫人，老旦扮女伴，杂扮院子随上〕）

【前腔】〔丑〕灵符伴玉珈，缝缕萦衣？。把香车慢碾，任意行踏。豪奢已判情无挂，老大休嫌鬓有华。（〔内作锣鼓喧哗〕〔杂〕禀夫人！龙舟将到了。〔丑〕我们快些趱到江边去！）〔杂应介〕〔合〕喧声大，想龙舟殆发，趱游镳向江千玩赏莫停札。〔下〕

（〔生〕这些内眷，是谁家的？〔外〕是秦侍中的夫人。〔生〕原来如此。〔净秦公子，末陪客，小旦宠儿上〕）

【前腔】〔净〕雕蒲酒泛楂，结艾香随马。且追随侠少，驰骋豪华。（〔笑介〕你看我这扬州好妇女也！）凝红斗绿纷如画，花月扬州自古夸。（〔内照前锣鼓介〕〔小旦〕禀公子！龙舟将到了。〔净〕我们快到江边去！〔合前〕〔下〕）

（〔生〕这许多游客，又是谁家的？〔外〕这就是秦公子。〔生〕哦！原来如此。〔内锣鼓介〕〔生〕龙舟渐近，我们也到江边看看。〔小生〕请！〔生送酒钱介〕店家！酒钱在此，收了。〔外收介〕〔先下〕）

嬉游举国已如狂，到处随他作戏场。

但遇酒家能尽醉，不知何处是他乡！

△第二折

【新水令】〔旦〕侯家院宇深如许，遇良辰越添愁绪。春去花无主，恨当初，怎生误犯了入宫妒。

（叶暗乳鸦啼，风定老红犹落。蝴蝶不随春去，入薰风池阁。休歌金缕劝金卮，世事已非昨。帘卷日长人静，任杨花飘泊！奴家陈氏，小字碧莲，本系秦侍中之妾。相公亡后，夫人嫉妒，苦被拘箝。今日端阳佳节，举家游玩。只撇奴家在此，寂寞无聊。不免且到宅后小楼，登眺一回，稍舒愁闷。〔行介〕）

【锁南枝】逢时令，惜影孤，金尊共谁同泛蒲。教奴懒去浴兰汤，知难洗愁苦。妾薄命，空泪枯，有偷闲，暂纾步。

【前腔】〔生上〕游将倦，醉未苏，闲行信足慵问途。（小生与韩年兄同观竞渡，人丛挨挤，失散难寻。信步行来，呀！怎么这曲巷之中，有如此宅院？）你看垂柳拂高楼，底花映朱户。〔做见旦觑介〕雕窗内，有美姝，再偷睛，细凝觑。

【前腔】〔旦〕登楼罢，纵目初，风花恼人空叹吁。教人羞佩赤灵符，情魔怎驱逐？〔做见生避介〕从何至？年少徒，欲遮藏，复回顾。

（〔内叫介〕碧莲姐，夫人回来了。快进来罢！〔旦应介〕来了！对面疑瞻汉，回身却化云。〔急下〕〔堕符介〕〔生〕呀，世间有如此绝色女子！）

【前腔】谁家女，美且都，平生入目真所无。西子谩倾吴，神娥乍迷楚。〔做拾符介〕呀，这是那美人堕下的绣符，且待我藏在身边则个。刚遗下钗畔符，是我有缘人偶拾取。

（那壁厢有一个小官来了，待我问他一问。〔小旦扮宠儿上〕秦氏有家奴，姓冯名子都。依倚将军势，调笑酒家胡。宠儿随着公子到江边游玩，回到家来，早则天晚也。〔生揖介〕小哥，拜揖了。〔小旦忙揖介〕官人，小人失瞻了。〔生〕试问一声，这门内是谁家宅院？〔小旦〕就是小人家主秦侍中家里。〔生〕失敬了。请问府上嫡亲几人？〔小旦〕只有老夫人、大公子。〔生〕再问公子情性如何？有何喜好？〔小旦〕官人听禀：）

【好姐姐】主人豪华丈夫，纵游兴征歌选舞。多情爱客，倾心才俊徒。还欣慕，翩翩记室求难遇，为问班生今有无？

（〔生背介〕他要求书记，正是一机会，不免如此如此。〔转介〕小哥，学生来得凑巧。〔小旦〕却怎么？〔生〕）

【前腔】念咱流落在途，习书史粗通简牍。若蒙见委，应知计不疏。劳夸诩，明朝晋谒潭潭府，仗尔先容莫负吾。

（〔小旦〕若得官人肯为书记，我公子不胜之喜。明早来，小人专等。只怕是谎我。〔生〕决无戏言！）

偶然相见那相依，明日还来莫待迟。

正是得他心肯日，果然是我运通时。〔别下〕

△第三折

【双劝酒】〔净〕风流几般，鲜衣穿换，千金可扌弃，游闲作伴。腹中欠学怎生瞒？却输他一介寒酸。

（自家秦公子，托赖父亲福荫，家资豪富，百事无忧。只为生来娇养，学问空疏，没来由当了一名秀才。但闻得提学老子到来，吓得魂不附体。这且休提。平日间文墨交游，书简来往，甚是费力。意欲寻个人，掌管书记，却也难得。宠儿！我曾分付找寻，可曾打听得有么？〔小旦〕正要禀知公子。昨晚在宅后街上，偶遇一人，说道流落在此，情愿到这府中做书记。〔净〕人物如何？〔小旦〕二十不上年纪，甚是斯文俊雅。〔净喜介〕这等正好！他说几时来？〔小旦〕他说今早来。〔净〕这等说，你快到门首看去！〔小旦应介〕〔生上〕）

【金珑璁】佳人难再得，欲去难扌弃。先寄迹，渐谐欢。

（小生自见秦家美人，因想青春易掷，绝色难逢！不如改易姓名，就用贱表，唤做孔兼，投充书记，觅个机会。早间已打发章兴，随了韩年兄先回，叫他后年应试，到此相会。料得那时，吾事谐矣！迤行来，前面大门楼，想是他前门了。〔小旦见介〕呀，官人来了！〔生〕来了。〔小旦〕公子在厅上专候。〔生入见介〕小生闻知府上，欲觅书记，因而自荐，乞恕轻造。〔净〕先生好说。请问高姓大名？仙乡何处？因何到此？〔生〕公子听禀。）

【玉胞肚】越江西畔，孔兼生，年方及冠。忝儒流敢附班生，困穷途愿比冯欢。望君休得弃贫酸，书记勤劳事可完。

【前腔】〔净〕看你青年弱冠，羡丰姿河阳姓潘。鼎函中怎可烹鸡？枳棘边那得栖鸾！荒斋斗室暂盘桓，得近良朋心自欢。

（宠儿！送孔官人到书房去。今后就是你相伴服事。〔小旦〕理会得。〔生别介〕上林如许树，权借一枝栖。〔先下〕〔净〕宠儿转来！〔小旦〕正要送孔官人进去，公子又叫甚么？〔净〕我看这孔宫人风流俊雅，你不要像苏州人，说被他嗅了去。〔小旦〕公子又来取笑。〔笑介〕〔同下〕）

△第四折

【秋夜月】〔丑〕白发添，长把煤烟染，恨杀陈姬多娇艳，当初忒把恩情占。我如今变脸，好教他吃闪。

（仲氏秦衙令政，曾受夫人诰命。平生好善心慈，只有一桩毛病。见了美貌生嗔，撞着浓妆厮竞。相公衣锦回家，被人撺得高兴。娶了四五个偏房，一个个容颜娇倩。内中陈氏碧莲，最是多沾恩幸。相公不幸升天，是我独操权柄。别的打发出门，碧莲留他落阱。也不打他骂他，只要禁他孤另。上眠床空自薰香，待梳头不须临镜。逢月朗那许登楼，遇花开怎容穿径。还须着意关防，特唤青奴听令。〔老旦上〕堂前闻唤青奴，只得连声答应。夫人，唤青奴有何使令？〔丑〕我唤你非为别事。只为碧莲这妮子，我一向拘禁在后房。前日端阳，我们出去游玩，闻得他又到外厢闲走。我想家中，只有你是我心腹之人。今后专着你管他，休得容情！〔老旦〕咳，夫人，看亡过相公分上，便将就他些罢！〔丑〕青奴，不说起相公也罢了！若说起呵。）

【东瓯令】与他情偏厚，宠多沾，往事重提旧有嫌。当权此日吾非忝，纵放我心头焰。从今付你好拘箝，无事莫开帘。

【前腔】〔老旦〕承尊命，忒森严，陈女今来也病体恹。（〔丑〕这也管他不得。）〔老旦〕东君属意他非亻替，旧恶何须念。（〔丑〕休得多言！若有纵容，罪责于汝。）〔老旦〕凭他簇损翠眉尖，谁把罪名拈？

（〔丑〕青奴，小是那个不恨的？〔老旦〕夫人也忒狠些。〔丑〕胡说！随我来。〔同下〕）

△第五折

【普贤歌】〔净〕生来豪富有家资，终日醺醺醉酒卮。诗书还学师，褒封靠小儿，提学来时闷个死。

（秀才见提学，老鼠入牛角！我秦公子为人只怕考，一考便跌倒！不好了！学院按临扬州，今日已是考试日期。这桩苦事，谁来替我？〔生小旦上〕）

【小蓬莱】〔生〕每向闲中凝思，见葵榴又换芳枝。〔见介〕呀！高情公子，无端为甚簇着眉儿？

（〔净〕孔先生，我的事，好瞒别个，瞒不得你。学院案临，今日要考。这桩苦事，没人肯替，因此忧烦。〔生〕这等，待学生替你。〔净〕孔先生是真话么？〔生〕怎么不真！只是衙门内外，须是公子用些钱钞，打个关节方好。〔净〕这些事，包管停当。还有一件，学院原是先父门生。我小时节，也曾会过。如今想也不认得了。万一紧急之际，亦可略叙家门。〔生〕这都晓得了。〔净〕既如此说，事不宜迟！宠儿，把我的衣巾，替孔先生穿了。〔小旦〕是如此。〔换衣巾介〕〔净〕待我换了小帽，随你去。〔戴帽穿青衣介〕先生请行。〔生先行，净小旦随行介〕）

【六么令】〔净〕文场比试，念荒疏畏缩堪嗤。承君慨允代为之。图报答，谢恩私。指挥百事凭君志，指挥百事凭君志。

【前腔】〔生〕恩同国士，这微劳怎敢推辞。入门只怕有瑕疵。须掩庇，在些时，乘机答对吾堪恃，乘机答对吾堪恃。

（〔净〕衙门近了。我且暂时回避，悄地教人打点去。〔生〕公子请了。〔净小旦先下〕〔生立傍，外扮学院，杂扮皂隶，小旦扮巡风随上〕）

【海棠春半】〔外〕身乘骢马观风至，掌文衡作兴多士。

（下官文运开，督学南畿，巡历各郡，已至扬州。今日正当考试日期。左右开门！放诸生入场。〔众应开门介〕〔生〕衙门已开。那边许多朋友来了，不免混将进去。〔末丑急上〕学院开门了，我们快去快去。〔生混入同进见介〕〔外〕诸生站立一傍，听点名。〔生众应介〕〔外〕李亦通！〔末〕有。〔外〕全不济！〔丑〕有。〔外〕秦子鱼！〔生〕有。〔小丑背介〕秦家打点衙门，偏我没分。这个分明不是秦公子，待我禀爷去。〔禀介〕禀老爷，这秦秀才是替身。〔外〕拿下了！〔杂拿生介〕〔生〕宗师大人，休听细人之言。生员正是秦子鱼。不要说众目难欺，就是先父在时，宗师也曾会过。难道不认得了？〔外〕汝父何人？〔生〕先父官为侍中。〔外背介〕原来是我座师之子。先曾相会，如今也不认得了。想其中必有缘故，替他保全过去。〔转介〕这秦秀才，我曾认得。原系正身。〔指小丑介〕这厮挟仇妄举，打四十！〔杂打介〕〔外〕押出问罪！〔押介〕〔小丑〕是非只为多开口，烦恼皆因强出头。〔下〕〔外〕诸生分号坐定，静听出题！〔生众应介〕〔外〕如今夏月炎暑。题目就是“夏日则饮水”罢！〔杂传题介〕〔生众各沉吟介〕〔生出介〕生员秦子鱼交卷。〔外〕诵来！〔生〕）

【北清江引】困红尘怎当三伏时，爱饮都相似。裴航渴未消，崔护浆难俟，酌清泉，爽然凉沁齿。

（〔外〕过一边。〔末出介〕生员李亦通交卷。〔外〕诵来！〔末〕）

【前腔】泼阳乌放威刚此时，渴病争如是。倾将石髓流，胜却金茎赐，许由瓢，取来甘复旨。

（〔外〕过一边。〔丑出介〕生员全不济交卷。〔外〕诵来！〔丑〕）

【前腔】热腾腾好如蒸饭时，臭汗浑身渍。渴的没柰何，且把泥浆试，只怕害脾泄，撒了一裤屎！

（〔外〕过一边。〔阅卷介〕第一等第一名秦子鱼。〔生应介〕有。〔外〕第二等第一名李亦通。〔末应介〕有。〔外〕劣等全不济。发落已毕，诸生出去！〔各谢介〕功夫平日分勤惰，等第今朝别后先。〔外先下〕〔生末丑各出场介〕〔末丑暗下〕〔净小旦急上迎介〕孔先生考在那一等？〔生〕领批了！〔净喜介〕妙哉妙哉！快回家吃酒贺喜去。〔诨下〕）

△第六折

（〔老旦〕天上人间，方便第一。老身，青奴便是。夫人叫我监守碧莲姐，不许他些儿转动。我想起来，为人在世，冤家少结，方便多行。昨晚我孩儿宠儿说道：孔官人先年曾在衙边，拾得绣符一枝，却是碧莲姐的。他在楼下遥观，至今想念。况且未有妻室，定要娶他。叫我把这绣符送还碧莲姐，看他意思如何？我想，这两个正是一对好夫妻，该替他们圆成才是。不免请他出来，试问则个。碧莲姐，凉亭上风景甚好，出来坐坐。）

【绕池游】〔旦〕生憎拂镜，镇日伤孤影，苦摧残自甘凄冷。水阁波光，凉亭风景，怕行游偏添闷萦。

（〔见介〕〔老旦〕碧莲姐，你终日在房中闷坐，也不出来散心一会。你看这几日越发瘦了。〔旦〕）

【集贤宾】空房独守，频顾影。最难消一种凄清，奴是槛凤囚鸾难自骋。好风光谁待闲行？柔肠自省。任瘦损当时娇〈青色〉，逢夏景，害不了暮春残病。

【前腔】〔老旦〕怜伊寂寞，我也心暗疼。（夫人，夫人，）没来由摧折娉婷，惜玉怜香成画饼，到如今偏惹人憎。你且宽心待等，怕有日重谐欢庆。（〔旦〕这也不想了。）〔老旦出符介〕姻契整，这钗符当得一枝花定。

〔旦接符看介〕

【莺啼序】这绣符呵，先年重午，钗畔萦。叹失去无凭。到今朝喜得重逢，却如归海浮萍。毕竟是何人拾取？因甚的姻盟堪订？伊便请，与我说知行径。

【前腔】〔老旦〕当时偶遇一俊英，自拾取奇擎。况亲瞻玉貌如花，两年来日夜牵情。今特地央奴送与，先讨个佳缘约定。（〔旦〕那人今在何处。）〔老旦〕非异境，为你特相依并。

（〔旦〕毕竟是那个？你可说个明白。〔老旦〕你道是那个？就是书记孔官人。自从见你，投入俺家，在我孩儿面前，时常想念。今特送还此符，表他情意。〔旦〕哦！那一日也曾见来。）

【琥珀猫儿坠】依稀犹记，年少一书生。他两载淹留空系情，（〔老旦〕你肯嫁他么？〔旦〕咳！）花枝有主自难凭。低声，枉惹闲非，好事无成！

【前腔】〔老旦〕其中关窍，不必费丁宁。办个诚心专意等，须知到底事圆成。毕竟槛凤囚鸾，有日和鸣。

（〔旦〕多谢你用心了。〔老旦〕）

【尾声】你把钗符接取为媒证，〔旦〕只怕风波蓦地生。〔老旦〕有分姻缘系赤绳。

月下仙翁事有无，好生留取会亲符。

今朝探取佳人意，免得才郎望眼枯。

△第七折

【步步娇】〔生〕自笑年来乔妆扮，把好事常凝盼。钗符暗往还，喜得多娇许谐眉案。宛转用机关，这番定把红丝绾！

（小生只为楼上美人，假托佣书，在此已是两年光景。且喜宾主相投。昨日曾托宠儿之母，送还绣符，少通情意，幸得他欣然见许。我想秦公子朝夕少我不得，我如今只说要归，他必然苦留，那时便好道及此事。早间叫宠儿去说，怎么还不见来？〔小旦上〕）

【园林好】羡交情如芝似兰，待分手千难万难。〔见介〕我公子呵！听说临岐心懒，忙设计，要追攀。忙设计，要追攀。

（〔生〕我实对你说，欲归之说，亦是托词。待你公子苦留之时，我说要回家娶妻。公子必同你商议。你就说：将碧莲姐嫁了他，或者可以留得。〔小旦〕这都理会得。你看我公子摇摆出来了！〔净上〕）

【江儿水】古道如胶漆，交情不等闲。〔见介〕孔先生，为何蓦地把归期趱，想是款待仪文多疏慢？（〔生〕多蒙厚意，全不为此。）〔净〕僮奴服事相冲犯？（〔生〕宠儿甚是小心。）〔净〕朋友忽然胡讪？（〔生〕也非此。）〔净〕不为多般，且把归心略挽。

【玉交枝】〔生〕深蒙青盼，欲分离，也偷将泪弹。家乡别后无音翰，梦魂飞绕吴山。（〔净〕怕不为此！〔生〕还有一事。〔净〕便请见教。）〔生〕年华渐增嗤有鳏，归家图做个东床坦，望垂慈姑容暂还，待重来明年此间。

（〔净〕原来为此。宠儿，你倒有些见识。我同你商议。〔背介〕）

【川拨棹换头】欲觅佳姻，须索放还。强羁留，空絮烦。算除非为觅朱颜，算除非为觅朱颜。待宜家他归心自阑。试筹量，休作难。试筹量，休作难。

（〔小旦〕公子，要替他寻个佳姻，一时间那有可意的。依宠儿见识，我府中自有，不消外厢寻访。〔净〕是那一个好？〔小旦〕）

【侥侥令】铁鞋空踏绽，得处总非难。谁似我莲娘多娇态？嫁与作鸳鸯。他心自安。

（〔净点首介〕说得是！说得是！）

【前腔】双星非隔汉，暮雨近巫山。〔转对生介〕你且把归期权拖逗，自有好商量。君试看。

【尾声】〔生〕承君厚德姑留绊，〔净〕管取佳期弹指间。〔合〕也只为两载交情一别难！

（〔生〕学生暂别了。〔净〕先生请便。〔生〕请了！〔先下〕〔净〕宠儿！说便是这等说，只怕夫人不肯。〔小旦〕公子苦苦央求，夫人必然依允。只一件：夫人跟前，不要把孔官人太说好了。〔净〕更觉有理。）

且将好事说从容，料得慈亲必顺从。

劈开鸾凤青丝网，打破鸳鸯碧玉笼。

△第八折

【梨花儿】〔丑〕昔日宠姬心大憨，今朝权势都归咱。坐守还兼行处监，茶，休教再把风流蘸！

（老身自从把碧莲。交付青奴拘管，果然终日在房中闷坐，不敢半步闲行。碧莲！碧莲！你要出头的日子，今生休想！我好快乐也。〔净上〕）

【前腔】要把玉钗酬盍簪，还愁张主不由俺。索向堂前说再三，茶，消停脚步先窥探。

（〔见介〕〔丑〕孩儿有话尽说，探做甚么？〔净〕母亲原来听得了。孩儿要问母亲讨一桩。母亲许了，才敢说。〔丑〕我的儿！左则我的就是你的，有甚么不许你，〔净揖介〕多谢母亲厚意！孩儿为书记孔先生要回家去，苦欲相留。他说要回去娶妻。〔丑〕哦，想是要我送他些聘财？〔净〕不是。〔丑〕想是讨我的衣服钗环，与他浑家穿带？〔净〕也不是。〔丑〕毕竟要讨那一桩？〔净〕孩儿要替他寻一房妻小。一时没有可意的，只有我家碧莲闲在这里，不如嫁与他罢。〔丑怒介〕好胡说！这个断然使不得。〔净〕母亲，你不把碧莲嫁他，少不得要去。他若去了，我凡事倚仗谁来？不如颠死在母亲面前！〔倒地颠介〕〔丑扶介〕孩儿起来！还是小时这般撒癞。我且问你：那孔先生多少年纪了？〔净〕二十五岁。〔丑不悦介〕太小些！〔净〕啐！错说了，五十二岁。〔丑〕这等还可。他人物如何？〔净〕甚是标致。〔丑〕忒好了他也不好！〔净〕母亲，他外貌可观，内材不济。〔丑〕咳，我儿。）

【罗帐里坐】追思汝父，偏伊宠耽。我威权独揽，岂容末减！教他羞窥宝镜，枉佩宜男。你无端为彼话喃喃，反使我牵肠挂胆。

（〔净〕咳！母亲。）

【前腔】从前罪过，乞娘海涵。娇姿试探，只他入览，留将翠袖，失彼青衫。慈亲就里试详参，不是你孩儿辄敢。

（〔丑〕这等说，凭你主意便了。黄金散尽教歌舞，留与他人乐少年。〔先下〕〔净喜介〕如今好了！宠儿那里？〔小旦扮宠儿急上〕堂上闻唤急，好事定然谐。公子叫宠儿做甚么？〔净〕宠儿！莲娘亲事，夫人亲口许下了。快去整治酒席，在东园水阁上赏莲花。你一面请孔官人，一面叫你母亲，服事莲娘梳妆出来。〔小旦〕理会得。〔先下〕〔净行介〕离后院，过前堂。水阁上，藉花香。呀！你看池内红莲，开得好甚也。〔生巾服，小旦随上〕）

【绕红楼】【菊花新】盼煞星河驾鹊桥，今日里始遂心苗。〔旦浓妆，老旦随上〕【齐天乐】喜事匆匆，梳妆催早。〔众合〕【继山月】弄玉羡逢箫。

（〔净〕宠儿！两位新人俱到，不曾叫得掌礼的，怎好？便是你胡诌几句罢。〔小旦〕宠儿又不曾读甚么书，刚刚看得一本《西厢》烂熟，那里做得个掌礼？〔净〕就在《西厢记》上摘取几句罢。〔小旦〕嗄！晓得。伏以才子佳人信有之，前程似锦；新婚燕尔安排定，好事从天。孔官人，潘安般貌，子建般才，却好为人在客；碧莲姐，千般袅袅，万般旖旎，果然行步堪怜。许配雌雄，全亏会撮合的公子；都成眷属，那怕能拘管的夫人！兜的便亲，些儿教爱。文魔秀士，怎当他倾国倾城；潇洒书斋，准备着行云行雨。扣儿松，带儿解，越显温香软玉。腿相压，脸相偎，休嫌败柳残花！〔净〕少说些！〔小旦〕烈火干柴，好煞人无干净，枕头上做一个并头莲；颠鸾倒凤，可不害半星羞，被窝中出几点风流汗。伏愿成亲之后，倒有天长地久，休忘义海恩山。来年生下孩儿，就是张解元后代，开花结果；再娶一房妻小，好似孙飞虎贼兵，剪草除根！〔净笑介〕一发胡说了！〔小旦〕何须尽用周公礼，且向花前学拜堂。〔唱拜兴介〕〔生旦交拜介〕〔净〕看酒来！〔小旦应介〕有。〔净送酒介〕）

【山花子】〔生〕筵开东阁姻缘好，仙姬会合蓝桥。愧维鸠叨居鹊巢，交情怎报琼瑶？〔合〕看波心新莲正娇，双花并蒂枝慢摇，风光映人如可招。拚取沉酣，莫负良宵。

【前腔】〔旦〕几年羞把蛾眉扫，何期再咏桃夭。脸波红羞容未销，回头自掩生绡。〔合前〕

〔小生扮韩长卿，末扮章兴随上〕

【菊花新】【二句】冒暑驱驰客路遥，维扬郡暂住吴舠。

（章管家，我与你迤行来，已是秦家门首。快进去通报！〔末径入见生介〕相公原来在此饮酒。韩相公到了！〔生〕快请进来！〔末出传语介〕〔小生生喜迎揖介〕〔旦闪介〕〔老旦随下介〕〔生〕韩年兄久违了！〔小生〕章年兄恭喜！〔净〕孔先生，既称年兄，必曾高发。为甚姓章？因何至此？请道其详。〔生〕吾本章斌名姓，鹿鸣徼幸居先。归途偶尔睹婵娟，假托佣书留恋。感得主人情重，有心配合良缘。今朝合卺对花前，更喜良朋重见。〔净〕原来如此！一向失敬了。〔小生〕请年嫂相见。〔净〕宠儿！快教你母亲，服事章夫人出来。〔小旦应介〕〔请介〕〔老旦上，旦随上，见介〕〔净〕宠儿，快看酒送韩相公。〔小旦斟酒，净送酒介〕）

【山花子】叨蒙契交，简慢君休较。喜红颜获事英髦。待明年流波泛桃，良朋共钓春鳌。〔合前〕

【前腔】〔小生〕风情自饶，特地将奇钓。上秦楼竟许吹箫。羡东家翩翩凤毛，多情爱客难消。〔合前〕

【红绣鞋】〔众〕池塘雨过香飘，香飘。余凉透入轻绡，轻绡。看倦鸟，渐归巢，烧银蜡，兰膏，倒金尊，醉香醪。

【前腔】〔小生〕杯行且俟来朝，来朝。有人心痒难挠，难挠。〔众合〕送神仙，入蓬岛，兰室内，麝烟飘，香馥馥，乐陶陶。

【尾声】天公配就才和貌，积趱下相思一夜抛。（〔小生叹介〕章年兄！）你好处还愁天易晓。

才郎失意不曾愁，还把多情好处勾。

但使书中能似玉，何须投笔解封侯。







