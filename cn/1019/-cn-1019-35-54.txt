曹彦约　故丞相忠定赵沂公挽章三首

对策飞龙日，宗卿夙所期。

时来人激烈，身定国危疑。

一德三朝老，孤忠百世师。

是非空具锦，铭篆有钟彝。

曹彦约

曹彦约　故丞相忠定赵沂公挽章三首

盐筴宽闽甚，兵权虑蜀多。

闽民今可矣，蜀事竟如何。

便好尸而祝，初无玷可磨。

医谁求径捷，行陆强风波。

曹彦约

曹彦约　故丞相忠定赵沂公挽章三首

譾譾群情便，峣峣俗眼惊。

此身无利钝，於国要忠诚。

得力平生学，求仁死后名。

登门非雅素，持论略公平。

曹彦约

