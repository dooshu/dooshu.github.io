【秋日游昆明池诗】

〖《诗纪》云。江总、元行功皆有此诗。〗

灞陵因静退。灵沼（文苑作池。）暂徘徊。新船木兰楫。旧宇豫章材。荷心宜露泫。竹径重风来。鱼潜疑刻石。沙暗（《类聚》作暗。）似沈灰。琴逢鹤欲舞。酒遇菊花（《初学记》作初。是。）开。□（《初学记》作羁）心与秋兴。陶然寄一杯。（○《初学记》七。文苑英华百六十四。《诗纪》百二十三。又《类聚》九引徊、材、乘、灰四韵。）

