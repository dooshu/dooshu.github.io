方岳　杨柳枝

绿阴深护碧阑干，拂拂春愁不忍看。

燕子未归花落尽，一帘香雪晚风寒。

方岳

方岳　杨柳枝

抝尽青青恨未消，春风一夜长新条。

多情也似相欺得，爱惹钗头翡翠翘。

方岳

方岳　杨柳枝

晴日游丝乱入帘，夕阳更添酒家帘。

粥香饬白清明近，斗挽柔条插画檐。

方岳

方岳　杨柳枝

小桥风定绿烟垂，几送行人此别离。

蹀躞玉骢嘶草去，啼莺寂萤雨千丝。

方岳

方岳　杨柳枝

风日春寒怯上楼，楼头烟缕拂帘钩。

相看瘦尽浑无奈，一种风流各自愁。

方岳

