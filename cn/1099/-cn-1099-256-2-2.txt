○贈元洲張公總督兩粵敘 【 總督兩粵】

元洲張公繇尚書郎、出典郡、翱翔藩臬、巳而廵陝右、所至以廉節疆幹聞、及入為列卿、未幾按節出督淮漕項之復移督兩粵、兩粵者、南捷交州東盡海北。際長沙。西包桂林。緣象郡。所控州郡長吏。及夷酋以下。盖方萬里也。當是時公以名才臨鎮、兩粵當時亦無大事即有竊發亦鼠盜耳或謂粵以東。潮惠之間瀕年多山海盜。殺畧吏民。粵以西。則古田之沒舊矣當並藉公威望以虔彼疆土。予同年友凡若干人、共擕撙罍、祖之浙水上公以予故從吏於粵、稍稍有聲、或及詳為擘畫而指次之者也數盻予、予為公起借筯畫地言曰、古田者枕省而穴。然巳六十年于茲。譬則支頸之癭也。其疾巳痼。其治非砭石不解、其法似當緩。潮惠者故所綰冠帶之州。而四三年來特刼於鼪鼯之嘯聚。而蔓延四出者也。譬則腸胃之癰也。其患方劇。其治特導之而已。其治為最亟。予竊謂粵以東當擇將帥矢石之士以為形聲。且下殺約法與眾更始。首之以翦渠魁。次之以擕黨與。又次之以??攵脅從。而綱紀州郡、廣恩澤、播威信、務為勞來安定而吐哺之、醫家所稱蕩之以汗下之劑、而佐之參苓是也、若粵以西則不特古田也。韓雍之績在為故可以緩圖南為八寨。斷藤峽、東為荔浦永安以塹府江一帶。大畧並懸崖棧壑。深林密箐以為固者也。其中則饒膏腴之田。竹木砂蠟鳥獸羽革之材。韓襄毅公所芟刈羣盜以來。大者方七八百里。小者二三百里。人煙曠稀。部署不設。倘檄東蘭那地諸夷酋。令得以且屯且戍而羈縻之。因之以割州邑。長子孫於其中。則他日歲可罷戍兵之半。而其地固可籍狼而羊也。此則以夷治夷醫家所稱翦之剔之鑽之鑿之是也、語不云乎、或為鷙擊。或為兔薙其識深、其器達、公今之武庫也、以之襟帶百粵。固當如莊生所云庖丁一朝解九牛、大者髖髀、小者毛革、而銛鍔不以試者、公顧眾而曰唯、唯、遂書之、

皇明經世文編卷之二百五十六終







