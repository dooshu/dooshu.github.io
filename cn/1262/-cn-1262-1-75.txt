茅大方：

泰兴茅大方谒孟庙诗，有序：「岁次庚辰夏五月，大方偕大理丞庐陵彭与民、拾遗槜李步逢吉，承制来抚鲁齐兵民。道滕过邹，谒拜孟祠，敬赋一诗，以忠瞻依之意云：邹国城东有旧祠，冕旒遗像俨容仪。母贤昔着三迁教，子圣今为百世师。故里尚瞻羞俎豆，新碑还刻断机丝。焚香拜手登车去，千古无忘义利词。」今石刻首四字铲去，盖「建文二年」隐可识也。(《三迁志》)



