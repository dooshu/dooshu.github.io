【食举歌】

（八曲）

燔黍设教。礼之始。五味相资。火为纪。平心和德。在甘旨。牢羞既陈。钟石俟。以斯而御。扬盛轨。养身心敬。礼食昭。时和岁阜。庶物饶。盐梅既济。鼎铉调。特以肤腊。加□熏□尧。威仪济济。懋皇朝。饔人进羞。乐侑作。川潜之脍。云飞□霍。甘酸有宜。芬勺药。金敦玉豆。盛交错。御鼓既声。安以乐。

玉食惟後。膳必珍。芳菰既□。重□新。是能安体。又调神。荆包必（隋书作毕。乐府同。）至。海贡陈。用之有节。德无垠。

嘉羞入馈。犹化谧。沃土名滋。帝台实。阳华之菜。雕陵栗。鼎俎芬芳。豆笾溢。通幽致远。车书一。

道高物备。食多方。山肤既善。水豢良。桓蒲在位。и业张。加笾折俎。烂成行。恩风下济。道化光。

礼以安国。仁为政。具物必陈。饔牢盛。□罘斤斧。顺时令。怀生熙熙。皆得性。於兹宴喜。流嘉庆。

皇道四达。礼乐成。临朝日举。表时平。甘芳既饫。醑以清。扬休玉（乐府作王。）卮。正性情。隆我帝载。永明明。（○同上）

