余祎令箴：

鄱阳余祎，正德口口贡士，任清流知县，升建宁府同知，寻卒，清流人立去思碑于东门。其作《令箴》曰：先王制爵，子男同位。嬴秦变法，县邑是设。千室其民，百里其地。上应天皇，下分王治。孔门称口，路勇求艺。汉室传贤，循良岂弟。卓彼先觉，犹或难之。抑余何人，而忝职斯。坐堂鸣琴，盛德无为。德既不足，劳瘁奚辞？片言折狱，至明所推。明既不逮，详慎是宜。抚字之实，恻怛至诚。赫赫洋洋，得非虚声。



