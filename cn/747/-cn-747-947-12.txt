○鸿赋

翩翩者鸿，刷羽疏风，宾燕蓟之北，旅江湖之中。何斯禽之寡识，亦阴阳之载通。若乃编名汉川，栖身禁，《易·象》嘉其渐陆，诗人美乎遵渚。晋文以宾客见规，齐桓以君臣相许，既随轩於良吏，亦衔丹於仙女。其德性也，肃肃习习，缤缤纷纷；泛滥绿水，翱翔白；飞则有贯，集则为群。迹不以沙泥自混，貌不以元黄自分，敏清真之不杂，同朴略之无文。

於是寒月改躔，朱星移度，苔浓春水，草滋甘露；园木含荣，溪水解Ё。乃连太阴於北漠，违少阳於南路。唼藻而至，岂鹰之见猜；衔芦以飞，何罗之足惧？至於长距蒙赏，利嘴见升，豹以尾而自贵，鹑（疑）以尾而自矜。巢睫之虫，终幽微而莫睹；垂天之羽，竟寥廓而难徵。孰与夫鸿也，穷远，纵遐观；凌天衢，拂青汉；横逸翮，奋羽仪。空违沮泽，竟属池，有四海之心而人莫识，有八方之气而人莫知。年岁蹉跎兮行不返，毛羽翕习兮飞未远。愿借势兮自强，庶高翔兮不晚。

