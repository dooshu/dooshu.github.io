◇杂帖

珉顿首顿首；此年垂竟，悲怀兼割，不自胜，柰何柰何！寒切，体中比何似，甚耿耿！仆疾遂不差，眠食少，忧深，遣书不次。王珉顿首顿首。（《淳化阁帖》二）

十八日珉白：比二书暂至，未更近问，悬情不适，以可不？吾羸疾，故尔忧深，力书不具。王珉敬问。（《淳化阁帖》二）

何如？仆故顿弊，力书不次。王珉顿首顿首。上下何如？仆上下大都蒙恩，得书至之。吾云今欲出耳。吾此月急遣。廿四是王济祖日，欲必赴。卿可克过，明吾当下解相待，冫食出亦遣报，既至王家毕，卿可豫檄光公，令作一顿美食，可投其饭也。王珉相报。（《淳化阁帖》一）

