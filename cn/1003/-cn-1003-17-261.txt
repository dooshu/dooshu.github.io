曾几　松风亭四首

长卿壁四立，杜老茅三重。

茶山穷次骨，憩寂以长松。

直干以栋宇，清阴自帡幪。

山泉落高处，审听是松风。

曾几

曾几　松风亭四首

客至引幽步，步及松风亭。

问亭何当作，笑视何足听。

俗论哄蛙黾，市声殷雷霆。

时来不洗耳，两眼为君青。

曾几

曾几　松风亭四首

有客过茅宇，煮茶坐松风。

问亭果安在，笑指十八公。

君看梁与栋，岂不深且雄。

何必用斤斧，然后成帡幪。

曾几

曾几　松风亭四首

回环数株松，老干极落落。

清风一披拂，竽籁自然作。

喧嚣世俗事，只使人意恶。

谁能洗耳来，相与憩寂寞。

曾几

