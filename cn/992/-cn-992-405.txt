魏了翁　西叔兄生日

从渠冷暖广文君，发越春和别有根。

乐意融融兄及弟，庆流衮衮子生孙。

魏了翁

魏了翁　西叔兄生日

只把农功作己忧，不将岁事与天谋。

官修事举文书静，一室高眠粥似稠。

魏了翁

魏了翁　西叔兄生日

上寿班齐日未升，风廊露幙立公卿。

亲闻商略西南彦，争说高家好弟兄。

【卷08】

魏了翁

魏了翁　西叔兄生日

花底班行锦样明，中閒宁少紫青人。

更无入诵成都赋，拟抗声来问大钧。

魏了翁

