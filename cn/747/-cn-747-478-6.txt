○请赴任官以到任日起支课料奏

内外官应直京百司及禁军并因亲勒留官等，若敕出便带职事及勒留，京官即合以敕出为上日，外官以敕到为上日。如今司未经奏闻，即合同赴任者例，准贞元六年二月二十四日敕，待甲出後省符到任日支给俸料者，若甲出带勒留官签符，先下州府支替理例，未免喧争。伏请起今以後，并须挟名勒留敕到任，方为上日，支给课钱，其附甲官有给脚依前勒留直诸司者，待附甲後签符到州为上日，支给课料，冀塞侥求，庶绝论诉。

杨凭

凭字虚受，一字嗣仁虢州宏农人。第进士，累官太常少卿湖南江西观察使，入为左散骑常侍，迁刑部侍郎、京兆尹，贬临贺县尉。

