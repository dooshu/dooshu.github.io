刘子翚　李丞相挽诗三首

委质艰难际，精忠日月昭。

引裾尧浸缩，断鞅虏氛消。

顾眄安诸夏，风声动一朝。

南迁谁辨谤，公论付刍尧。

刘子翚

刘子翚　李丞相挽诗三首

文武中兴相，名高北斗南。

茂弘恢远量，安石畅玄谈。

六策陈丹扆，三休寄梦庵。

人亡今孰赖，忧国意如惔。

刘子翚

刘子翚　李丞相挽诗三首

宾榻勤初设，诗筒辱屡传。

一嗟云雾隔，坐阅岁时迁。

埋玉俄成恨，乘风想已仙。

终当挽行绋，长恸繐帷前。

刘子翚

