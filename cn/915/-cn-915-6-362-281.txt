○与弟书



军中耳目，当用烽鼓。烽可遥见，鼓可遥闻，形声相传，须臾百里，非人所及，想得先知耳。近别菽麦者皆当解之，而王苟诸人痴顽之甚，乃至于是，常令人怪之。然烽鼓之法，当豫敕诸军，见烽闻鼓便严。而此间恒举烽之後，须文书上言乃符，游军须被符乃当严。昔年石头，夜半举烽，至明日食时，台中乃知。弟在石头时，禺中举烽，至下晡，游军故未严，此即是苟等覆车之轨也。（《艺文类聚》八十，《御览》三百三十五。）



