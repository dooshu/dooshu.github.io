行次古城店泛江作不揆鄙拙奉呈江陵幕府诸公

行次古城店泛江作不揆鄙拙奉呈江陵幕府诸公〔一〕


老年常道路，迟日复山川。白屋花开里，孤城麦秀边。济江元自阔，下水不劳牵。风蝶勤依桨，春鸥懒避船。王门高德业，幕府盛才贤。行色兼多病，苍茫泛爱前。

〔一〕古城：《水经注》：江水又东经陆抗故城北。又云：北对夷陵县之故城，城南临大江。此所谓古城也。





