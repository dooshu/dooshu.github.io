67　優而柔之使自求之


「優而柔之，使自求之」，大戴禮孔子之言也。案：杜預春秋序，正義云：「大戴禮子張問入官之篇有此文也〔一〕。」東方曼倩客難、杜元凱左氏傳序皆用之。

【元圻案】漢書東方朔傳：「朔，字曼倩，平原厭次人也。著論設客難，己用位卑以自慰諭。」論中用大戴禮語，顔氏不注所出。

〔一〕「子張問入官」，「官」下原衍「學」字，據四庫本大戴禮記卷八子張問入官删。





