王炎　生日魏倅惠三诗

四海眼独高，江湖走蹒跚。

帝念风霜饱，命之官仙班。

刺天纷群飞，政尔衮衮难。

鹿挟朱轮去，勇哉支狂澜。

王炎

王炎　生日魏倅惠三诗

作州岂无人，孰别泾与渭。

仰止云溪老，静处酌古味。

庭户令无哗，昼閒棠蔽芾。

吴侬了不知，但说物吐气。

王炎

王炎　生日魏倅惠三诗

门左何烟雾，挟将小春还。

千钟酒拍浮，一笑衣斓斑。

醉上楼百尺，可仰不可攀。

定应切星辰，天风吹酡颜。

王炎

