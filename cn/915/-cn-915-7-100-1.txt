◇远法师铭

沙门释惠远，雁门楼烦人，本姓贾氏，世为冠族。年十二，随舅令狐氏游学许洛。年二十一，欲南渡就范宣子学，道阻不通，遇释道安，以为师。抽簪落发，研求法藏。释昙翼每资以灯烛之费，诵鉴淹远，高悟冥赜。安常叹曰：「道流东国，其在远乎？襄阳既没，振锡南游。」结宇灵岳，自年六十，不复出山，名被流沙。彼国僧众，皆称汉地有大乘沙门，每至然香礼拜，辄东向致敬，年八十三而终。（《世说·文学篇》注。）

