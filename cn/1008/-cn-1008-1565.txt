赵蕃　田家即事八首

水泛将晴雾，山行欲雨云。

鸥翻随渚见，鸡近隔林闻。

赵蕃

赵蕃　田家即事八首

十载溪山梦，一川桃李花。

春深犹是客，几日定还家。

赵蕃

赵蕃　田家即事八首

社鼓村村急，春流岸岸高。

双分待鱼鹭，红认隔溪桃。

赵蕃

赵蕃　田家即事八首

波静童闲笛，舟横翁卖鱼。

村村皆乐业，处处尽安居。

赵蕃

赵蕃　田家即事八首

行役渠怜我，生涯我羡渠。

太平今有象，随寓即吾庐。

赵蕃

赵蕃　田家即事八首

老屋愁风破，空林过雨乾。

飘零黄叶满，寂寞野香残。

赵蕃

赵蕃　田家即事八首

下田已鸥没，上田更龟坼。

欲知雨未已，看取云泼墨。

赵蕃

赵蕃　田家即事八首

田夫荷锸去，乘水护田缺。

田妇贳酒归，相与慰勤力。

赵蕃

