黄公度　别陈景明二首

董晁大策无今古，曾据龙头拜未央。

天府带颁腰觉重，露门茗赐齿馀香。

麻词一扫千言就，玉节三持万里强。

自是中朝人第一，更将威信憺要荒。

黄公度

黄公度　别陈景明二首

冕旒目送出延英，鼓吹江喧引去程。

三夏日迟心自急，百年恩重命还轻。

贾胡久矣传诗句，蛮长依然识姓名。

丹鼎刀圭应有在，愿随鸡犬上蓬瀛。

黄公度

