◇论序高座师帛尸梨蜜多罗

春秋吴楚称子，传者以为先中国後四夷，岂不以三代之胤，行乎殊俗之礼，以戎狄贪婪无仁让之性乎？然而卓世之秀，时生於彼逸群之才，或侔乎兹，故知天授英伟，岂俟於华戎？自此已来，唯汉世有金日。然日之贤，尽於仁孝忠诚，德信纯至，非为明达足论；高座心造峰极，交俊以神，风领朗越，过之远矣。（《高僧传》一）

