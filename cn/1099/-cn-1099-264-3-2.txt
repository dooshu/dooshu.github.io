○膚功遺愛碑 【 遺愛】

蔣維業、劉伯需、踵門見予、衣屨菲陋、貌俚而視野、予不知其何為來、卒然言曰、將有請、予怪問之曰、吾漳州龍溪大地里人也。巖棲而隴耨。作息在溪壑之間。以其幽昧荒阻。居之西圉常患盜焉。苦之而不能禦是歲八月、汀漳守備俞公、以督府之檄來徼盜、盡得之、吾等不忘其功、將勒之石、予曰、守備逐盜而得盜職也若何石焉、曰、吾等深有不可忘者。不獨以得盜也。此言官兵之害甚于盜賊往往如此可為切齒也凡盜之攻奪吾聚落避之猶有可免哀之猶有可丐而吏士之逐盜至者進無可丐之門退無可避之路甚哉其莫之哀而不得也故未嘗有得盜之功。不重以播民之處。今俞守備之至吾地。禁戒肅而約束明。卒無敢喧于閭。吾安吾土而治吾耨。作息循旦暮之候。而不知兵之在吾境。老稚嬉遊以閱俘馘之過而無變容驚巳之虞俞君之□士肅如是故能所向有功畜之字于塒者可數而???。葵之在園者莖葉無所損。老詔其少。尊語其卑。不圖生身以來。獲蒙此幸。壼飡斗酒之饋。卻而不嘗。山織野繭之所治。又不敢以獻。相與鬱而不鬯。謀所以報之。其術無繇。是以敢冐然而來請也。二人者田野之人也。其言質而愨。予怪其知不忘俞公之德。而又知來請予之文。孰謂野人而不知禮哉。孰謂野人而不知好義哉吾何說以辭之哉、遂次其語以?之、因名其石曰、膚功遺愛、使歸鐫之、以旌俞君之伐、以不孤二人之勤、而慰大地里人之意、俞君名大猷、字志輔、以泉州衛百戶、由武舉歷陞為汀漳守備、署都指揮僉事、

皇明經世文編卷之二百六十四終







