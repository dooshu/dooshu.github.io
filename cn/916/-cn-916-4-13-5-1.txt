【答田团扇歌三首】

〖《诗纪》云。乐府以前二首作古辞。後二首作王金珠。〗

七宝画团扇。灿烂明月光。与（乐府作饷。）郎却暄暑。相忆莫相忘。（○玉台新咏十。《类聚》四十三。《初学记》二十五。《乐府诗集》四十五作无名氏辞。《诗纪》三十七。）

青青林中竹。可作白团扇。动摇郎玉手。因风托（乐府作托。）方便。（○玉台新咏十。《类聚》四十三。光府诗集四十五作无名氏辞。《诗纪》三十七。）

团扇复团扇。（《类聚》作向谁。）持（《类聚》作侍。）许自障（乐府作遮。）面。憔悴无复理。羞与郎相见。（○玉台新咏十。《类聚》四十三。《乐府诗集》四十五作无名氏辞。《诗纪》三十七。）

