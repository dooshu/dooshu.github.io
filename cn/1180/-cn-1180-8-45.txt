坤下兑上


萃：亨；王假有庙，利见大人，亨利贞；用大牲吉，有攸往。

这卦辞是言王者假庙，士者觐君之道。萃是群聚也，假庙是至庙中以享祖考，大人指君，亨是得行其道，贞是不失尊王之义，用大牲是尽物以昭诚，吉是绥神之福，利往是可以得君立业。这卦名萃者，盖卦德坤顺兑悦，君民之情聚；卦体刚中而应，君臣之情聚；合天下的涣以归于一统之盛，故名萃。文王系辞说，当萃之时，孝子以之而享其亲，忠臣以之而事其君，其道咸萃于此，故占者何以处萃哉！彼宗庙者，祖考之所依，王道当这萃聚的时，固必假庙以聚祖考的精神；然不聚己的精神，亦无以仁祖考。故必精诚既积，然后可至于庙而承祖考。不然，恶得为假庙乎？大人者，民物之所主。君子当这萃聚的时，固宜见大人以行道而得亨。然所聚不正，亦不能亨，故必聚之以正，然后得见大人而觐其耿光。不然，恶能以得亨乎？然其所以假庙者，岂徒聚己的精神而已哉！必用大牲以昭民力之普存，则祭而受福，其吉大矣。盖二簋之用，在损时则可；萃若如是，不几于以天下俭其亲乎？其所以“利见大人”者，岂徒进必以正己哉！必利有攸往，以展经纶之素蕴，则往而有尚，其利溥矣。盖俭德避难，在否时则可；萃若如是，不几于怀宝迷邦乎？是则幽而事神，明而事人，皆贵于萃如此。占者当知所从事矣。





《彖》曰：萃，聚也；顺以说，刚中而应，故聚也。

这一节是以卦德卦体解萃的名义。顺是民皆顺从乎君，说是君心和悦以爱民的意思，刚中是君有诚实之德以下交，而应是臣以虚中之德上交。孔子说，这卦名萃者，聚之义也。然果何以得聚哉！卦德坤顺而兑说，是惟民竭效顺之诚。惟君扩和平之度，君民的情其相通矣。卦体刚中而应，是君致其孚嘉之忱，臣怀乎虚中之节，君臣的情其相通矣。夫至难孚者君民的情知，而合天下以成其萃，至难合者君臣的情。今合之以刚中而应焉，则君不疑其臣，臣不欺其君，内外君臣皆相聚会，故名萃。





“王假有庙”，致孝享也；“利见大人亨”，聚以正也；“用大牲吉，利有攸往”，顺天命也。

这一节是详释萃辞之义。致是极，孝是一心的诚敬，聚以正是不植私党的意思，顺天命是顺从天理之当然的意思。孔子说，“王假有庙”者，却非妄福，以宗庙之立，有亲道而对越以告虔者，所以昭吾孝享之诚。“利见大人”者，非以干禄，以大人之尊，有君道而自内以此外者，是行吾君臣之义。然假庙而必用大牲者，盖财以萃而益丰，故大牲是用者。时隆则从而隆，所以顺天命以崇乎亲，有不吉乎？见大人而必利有攸往者，盖学以萃而益裕，故利为大作者。时行则从而行，所以顺天命以效之君，有不利乎！





观其所聚，而天地万物之情可见矣。

这一节是极言萃之理而赞之。情是性之发出而可见者；天地的情，在阳唱阴和处见；万物的情，在声应气求处见。孔子说，萃之为道，固通行于幽明，然岂止于此哉！明此于天地虽上下异位而对待，中以气而聚，天地的情，于萃可见矣。明此于万物，虽动植异类而异分，中以类而聚，万物的情，于萃可见矣。出入乎造化，宰制乎万象，萃道何其大哉！





《象》曰：泽上于地，萃；君子以除戎器，戒不虞。

这《大象》是言君子尽保萃的道。除是去旧换新之意，戎是兵，器是戈戟甲胄之属，戒是防卫的意思，不虞是不可虞度的意思。孔子说，泽上于地，津润上行，万物并茂，萃之象。君子体这象，以萃的时，何时也？物聚则乱所由生，人聚则争所由起。不有以预防之可乎？必修除武备，以防不测的变，则无事时已为有事的备，而天下之萃。可常保矣。





初六，有孚不终，乃乱乃萃；若号，一握为笑；勿恤，往无咎。

这一爻是妄有所萃，圣人因教他交初宜从正的意思。有孚是诚心与四相孚应，不终是变其初志，乃乱乃萃是乱其志而妄萃于二阴。若号是言设若呼号正应，一握是一众的小人，为笑是笑初舍近求远的意思。勿恤是不忌那众小人所笑；往无咎是往从正应，得免妄聚的咎。周公系初爻辞说，初与四为正应，知君臣有孚以相与者。然阳于二阴谗谄的人易合，而初当萃时，又急于求萃，而不能自守，是以有孚于九四者，不免有终乃乱其志，而妄萃于二阴的匪，人其咎可知。为初的计如之何而后可？若能有孚，不可以不终，其志不可以或乱。呼号正应而求聚的志甚专，则从违不一，去就无常，未免为众所笑。然我所号者正，而他所笑者妄。苟能勿恤众笑，而往从正应，前有孚之美，于是而克终，妄聚之失，于是而可免，何咎之有？





《象》曰：“乃乱乃萃”，其志乱也。

这《小象》是申言初六惑志于小人，所以不能自守。孔子说，初六“乃乱乃萃”者，盖言不能自守心志，为二阴所惑乱，此所以乃乱乃萃也。





六二，引吉，无咎；孚乃利用禴。

这一爻是言人臣委曲以求合于君，以至诚荐贤自可以感君者。引是委曲牵引的意思，吉无咎是得聚于君，无负于职的意思；孚是用孚诚以事五之君，利用禴是不必的尚仪文，明媚利上的象。周公系二爻辞说，二与五本君臣相应，但杂于二阴间，易为所溺而变其节，是在我已有可疑之迹，五亦不能无疑于二。然君臣之义本无所逃，为二者必当委曲牵引以求合于君，使不亦吉而无咎乎？夫臣之于君，素不相入者，则其感之甚难，二、五本君臣相孚者，不必烦文缛礼，惟以一诚感通，亦可以自结于君，而获知遇之隆，则其牵引本非难者。而可不决所从哉！故占者诚能用这孚诚以事君，则精诚感格，有以获人君知遇之隆，诚有不必仪文周悉，而自无不孚者，就如用薄物，亦可以用享也。





《象》曰：“引吉无咎”，中未变也。

这《小象》是推本能委曲事君之由。中是中心，未变是不为二阴所变移。孔子说，六二“引吉无咎”者，果何目而然哉？盖人臣事君，推其心而已。六二应五的心，犹未为二阴所变，此所以能引萃也。





六三，萃如嗟如，无攸利；往无咎，小吝。

这一爻是无德而妄萃于人者，圣人因教他当从所萃之正。萃如是求萃于九四，嗟如是自悲不得萃于人，无攸利是人皆不与他相萃，往是求萃于上，无咎是无嗟如的咎，小吝是小亦无大咎的意思。周公系三爻辞说，六三阴柔不中正，而上无应与，是才德不足取重于人，而人莫肯与者，故欲求萃于九四而不得，徒嗟如而无所利。为三的计，当知四非己的所当萃者，惟上六阴柔本非相偶的人，而以三视上，则有相应的分，故往从于上，终必得共所萃，而无嗟如的咎。然不得其萃，困然后往，已非求萃的本心，复得阴极无位之爻，恐惧不足以济事，故为“小吝”。





《象》曰：“往无咎”，上巽也。

这《小象》是推本六三往无咎之故。上指上六，巽是恭顺以受三之萃的意思。孔子说，六三往从于上而得无咎者，以上六居悦之极，是能巽而受三之萃，此所以得萃而无咎也。





九四，大吉，无咎。

这一爻是有君民之重寄者，必臣道之尽善而后臣职之无亏。大吉是所为尽善的意思，无咎是无失职的意思。周公系四爻辞说，九四上比九五，为君所任；下比众阴，为民所归；得其所萃。然以阳居阴，所以得君与民者，未免有不正之嫌，似乎有咎。故戒居这位，得这占者，必以道事君，毋阿谀以为容；以道使民，无违道以干誉；大吉。这等则得乎所萃的道，上不负君之托，下不失民之望，乃可以无咎。





《象》曰：“大吉无咎”，位不当也。

这《小象》是推本九四所以必大吉而后无咎之故。位不当指以阳居阴说。孔子说，九四必大吉而后得无咎者。盖以阳居阴，所处的位不当，是其得君与民者，未免有不正之嫌，故因其不足而戒之。





九五，萃有位，无咎，匪孚；元永贞，悔亡。

这一爻是克当天下之萃，而当具有人君之德者。萃有位是当萃时而居尊位，无咎是得禄位而天下信从的意思，匪孚是设或天下有不信从者，元是元善的德，永是长守这元德，贞是无失这元德，悔亡是无匪孚的悔。周公系五爻辞说，九五阳刚中正，当萃的时，而居尊则德称其位，有以得天下的心，而天下莫不信从，固可以无咎。设有未信者，亦德之在我者犹有未至，非可徒责诸人，惟当修其元永贞的德，体之以长人，而行之以悠久，出之以正大，则未信者皆于我乎信，而匪孚之悔亡矣。





《象》曰：“萃有位”，志未光也。

这《小象》申言九五志有所歉的意思。孔子说，人君联属天下以成其身，必万邦作孚，而治斯光；九五萃有位而犹有未孚，则德有不足，其志亦不能以光显于天下也。





上六，赍咨涕洟，无咎。

这一爻是当人心散叛德位不足者，圣人教他当恐惧以自保。赍咨是嗟叹的意思，涕是目之所流者，洟是鼻之所出者，皆忧惧的象；无咎是无危亡之咎。周公系上爻辞说，上六处萃之终，正萃极而散的时，阴柔则才弱，无位则望轻；故虽欲萃于人，而人不肯与，势孤无辅，可惧之甚。占者得此，但当操心危，虑患深而赍咨涕洟焉。而哀求于五，则危可使平，虽不得萃，犹可自保而无咎。若势孤力寡，犹不知惧，则其祸岂止不得萃而已哉！





《象》曰：“赍咨涕洟”，未安上也。

这《小象》是推原其忧惧之由。孔子说，上六“赍咨涕洟”者，言居上而人皆莫与中心危惧，惟哀求于五，不敢自安于上也。





