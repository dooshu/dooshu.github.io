【歌】

〖《诗纪》作古歌铜雀词。编在汉诗。〗

长安城西（《御览》或作南。）双（《文选》注双上多有字。）员（《文选》注作圆。）阙。（双员阙。《三辅黄图》作有双阙。寰宇记同。）上有一（《三辅黄图》无一字。寰宇记同。《御览》或同。）双铜雀。（《御览》雀下或有宿字。《诗纪》同。）一鸣五谷生。（《三辅黄图》作成。寰宇记同。）再鸣五谷熟。（○《三辅黄图》二引作古歌。《书钞》百五十六引作魏文帝歌词。《文选》五十六石阙铭注作魏文帝歌。《御览》三十五作古歌词。百七十九作魏文帝歌。《诗纪》七。○逯案。此歌《书钞》等书数引。皆作魏文帝。今从之。编入本卷。）

