洪咨夔　岁暮山中纪事三首

南山大小空，横行无常时。

蓄狗豢豕尽，泽吻樵牧儿。

翁妪起讁逐，妥尾行逾迟。

力穷哭且骂，天网不汝遗。

【卷08】

洪咨夔

洪咨夔　岁暮山中纪事三首

里苍负暄翁，聩然支离疏。

饕虱缘缊袍，点缀颔下须。

旁人劝翁扪，摇手一任渠。

虱多转一疗，何庸事驱除。

洪咨夔

洪咨夔　岁暮山中纪事三首

乡风腊廿五，比户然爆竹。

穷阴挟黄昏，霹雳起空屋。

梁间鬼拍手，笑人未免俗。

罔两白昼行，渠尔一爆逐。

洪咨夔

