彭龟年　上帅漕闵雨十首

天子治平切，一贤无王畿。

朝廷岂不重，赤子贫无依。

彭龟年

彭龟年　上帅漕闵雨十首

九雨当一晴，燥湿未应革。

那知平畴间，已作龟兆坼。

彭龟年

彭龟年　上帅漕闵雨十首

一冤旱三年，此理乃无欺。

乖和自相召，天意容何私。

彭龟年

彭龟年　上帅漕闵雨十首

文移急征输，追逮及圭撮。

安得语里胥，反手逐旱魃。

彭龟年

彭龟年　上帅漕闵雨十首

豪家低昂心，常对时亏盈。

卓氏一窖粟，杀人眂长平。

彭龟年

彭龟年　上帅漕闵雨十首

白粲十万艘，日夜随东流。

常平贯虽朽，还作苏民不。

彭龟年

彭龟年　上帅漕闵雨十首

饥民日{聱耳换口}{聱耳换口}，光光溃堤水。

痛决未可知，无易此一蚁。

彭龟年

彭龟年　上帅漕闵雨十首

羸然一老翁，一病一伤和。

寒暑不可测，奈此根本何。

彭龟年

彭龟年　上帅漕闵雨十首

天时不可齐，天心不可违。

君子能知天，手转丰凶机。

彭龟年

彭龟年　上帅漕闵雨十首

德意遍岩谷，纯心对云天。

办此一爇香，从公作丰年。

彭龟年

