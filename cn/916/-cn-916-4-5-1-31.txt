【前缓声歌（《类聚》歌下有行字。）】

游（《御览》作遨。）仙聚灵族。高会（《类聚》作宴。《御览》作燕。）层城（玉台作山。）阿。长风万里举。（《类聚》作急。）庆云郁嵯峨。宓妃兴洛浦。王韩起太（玉台作泰。）华。北徵瑶台女。南要湘川娥。肃肃霄（李善本《文选》作宵。《类聚》、本集、《诗纪》同。）驾动。翩翩翠盖罗。羽旗栖琼（玉台作琐。）鸾。玉衡吐鸣和。太容（《类聚》作大客。）挥高弦。洪崖发清歌。献酬既已周。（《类聚》作终。）轻举（玉台作轩。）乘（玉台作垂。）紫霞。扌□辔扶（玉台作樽。）桑枝。（群书校补本作底。六臣本《文选》注云。五臣作底。乐府云。一作底。）濯足汤（乐府作□。六臣本《文选》注云。五臣作□。《诗纪》云。一作□。）谷波。清辉（玉台作晖。）溢天门。垂庆惠皇家。（○《文选》二十八。玉台新咏三。《乐府诗集》六十五。本集六。《诗纪》二十四。又《类聚》四十二引阿、峨、娥、罗、歌、霞六韵。《御览》五十六作缓齐歌行。引阿、娥二韵。○逯案。太容挥高弦句。《文选》三十五七命注引作大客挥高弦。与《类聚》同。唐时本集当有作此者。）

