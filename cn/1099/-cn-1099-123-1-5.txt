○贈少司馬荊山王公隨駕南征序 【 武廟南征】

聖天子臨御之十四年、夏六月、寧服不恭、肆行稱亂、廼親帥六師討之、今少司馬荊山王公、以職在軍旅當行、巳而罪人既得、次于金陵、錄諸將吏功、諸官屬陷賊中者論罪有差、築京觀而歸矣、公復侍從以歸凡留司諸公卿百僚、謂公宣謀帷幄、克清大憝炳先幾而無智名、抑末彊而無勇功、休名楙矣、咸見稱述、被之詩歌、御史中丞叢公謂應登宜有言、應登江淮鄙人也竊伏草野、不臻于當世之務、敢借周為喻、以諷諸執事者、可乎、廼稽首再拜而言曰昔周都鎬京。東國為洛成王嘗一至焉至于百工從行。其教詔之者無它。惟曰記功宗作元祀耳。夫成王至洛何為哉曰配天祀神。自時中乂者是巳。其報功之典。歸即舉之。曰秬鬯命寧明禋休享者是巳。且自周徂洛遠狩也。而一至其地。褒功行賞末舉也。而亟先圖之者。何哉。葢宅洛所以紹先德褒賞所以勸有功。斯二者繼體守成之要道也事有曠世而同軌者、盍於今　天子觀之、夫金陵我　聖祖定鼎之地也。自京師視之不猶鎬京之有洛邑乎。武廟觀征在廷皆爭之故其序廵金陵立言有體列聖嗣統垂拱而治。其在今日則四征弗庭之時也。不當一至其地乎成王在洛舉祀發政而巳。豈有張皇六師。削平家難其功如今日之偉者乎。周之記功。有功于治洛之事者耳。豈有躬服行枚轉給軍餉。其事如今日之勞者乎。　聖天子德配堯舜、功邁湯武、不當以周成言也、至于侍從之臣、將事服義者、其於十亂、豈多讓乎、夫記功之有拒鬯。以周公為之宗者。誅管蔡以安社稷耳。今諸臣之在行者。皆誅管蔡以安社稷者也。而司馬公其最也。　聖天子信賞必罰、褒功勸勞之典、抑豈後於周乎、夫褒功勸、勞固非臣子之所敢知也、至於誅叛違以懲不恪、正紀綱以示無携者、則　聖天子今日之歸之所有事也、而昭美弼違者、公之責也、周官曰。歸于宗周。董正治官。言其外攘畢而內治修也。今日之事、愚安能無屬望于公乎、

皇明經世文編卷之一百二十三終







