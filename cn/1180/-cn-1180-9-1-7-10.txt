山有扶苏

二章，章四句


首章讲：淫女戏其所私者。曰：





山有扶苏，隰有荷华。

山则有扶苏矣，隰则有荷华矣。





不见子都，乃见狂且。

子都，男子颜色之美者。狂，以流荡言。且我之所欲见者，子都之美也。今乃不见子都，而见此狂人。何哉？虽得以谐一时之情，而子何以适吾愿也？

末章讲：





山有桥松，隰有游龙。不见子充，乃见狡童。

子充，男子颜色之充盛者。狡童，言变诈。吁！观其戏玩之词，若有不足于彼，而其悦慕之意，则有难已于心。所谓其词若憾，而实深喜之意也。





