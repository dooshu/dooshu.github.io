○與五道 【 營馬】

遼之不惜馬也、起於官不以法繩軍。而官與軍又圖馬死以為利。帥曰馬不死。而吾所養之馬何以售裨曰馬不死而吾驗馬之錢何以來軍曰馬不死。而吾與馬戶通同及闔族幫買之利何以得是官與軍無一人而不咒馬之速死者。馬即欲不死。不可得矣。聞舊帥在鎮時。專養馬散軍以為利。偶欲杖一倒馬軍軍曰原發馬不堪或至營或未至營而死。非某罪也帥語塞而釋之。堂堂大將軍、至不能杖一卒、又况追椿銀乎、假令椿銀追之如數如法、則正兵營之椿不勝追而大將軍之語不勝塞此舊當事者所以礙十顏情。而一切從寬政也。今既官為貿易。以實馬給軍。自應照年追椿以實法加軍。近來追法。似乎太少。少則軍不知畏。而以倒馬為常事。至于闔戶幫買一節。甚為軍餘苦累。尤宜亟加禁止。正軍有缺則以軍餘補之故軍餘者所當優卹軍餘者遼之根本而正軍之所自出也。留得此輩。一旦緩急。猶有所恃。皮之不存。毛將安附。昔人有成言矣。且既云官買而又私聽其半索于戶間此為何名。則何若明明???之地畝。猶為名正言順。而不使人受此不明不暗之苦乎。居今之地。無改今之俗。雖歲給年例百萬不能填死馬之葬。而况千零萬落之人戶。填數萬饕軍之葬也哉。

