项安世　酬答复州叶教授

先生来赴泮林期，正是寻花问柳时。

偷把春风舞雩曲，蒹葭江上避人吹。

项安世

项安世　酬答复州叶教授

象环章甫古冠衣，解佩江边结伴嬉。

应共游童春浴罢，咏歌乔木错薪辞。

项安世

项安世　酬答复州叶教授

陆子泉头春水生，一瓯新乳雪花明。

唤回明照山前梦，起对庭花忽自惊。

项安世

项安世　酬答复州叶教授

竟陵寒尽转春风，坛杏株林淑气通。

惆怅江陵红白树，年年幽独伴邻翁。

项安世

