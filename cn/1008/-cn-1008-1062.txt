赵蕃　刘伯山书来云有施主为造一亭刘子澄名曰竹溪索诗为赋二首

竹外青原久不看，书来剩喜报平安。

修筠流水故亦有，高士韵人良独难。

杜老不应栖锦里，谪仙终合见金凿。

兹亭便与图经载，何况制名繇孟韩。

赵蕃

赵蕃　刘伯山书来云有施主为造一亭刘子澄名曰竹溪索诗为赋二首

今人那有郗嘉宾，为子经营茅栋新。

可待弦歌资乃具，讵须出郭始离尘。

旧诗颇愿穷冈割，后约要容王翰邻。

更唤能诗子欧子，不因对月自三人。

赵蕃

