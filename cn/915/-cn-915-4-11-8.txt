◇以张禹为太傅徐防为太尉诏（元兴元年十二月，殇帝初即位）

昔唐虞之盛，犹待四辅，周文之宁，实在多士。汉兴，旧制咸宜，保傅并建，左右以参听断。太傅禹，三世在位，黄发罔愆（《北堂书钞》五十九引《汉官仪》殇帝策，此下有「忠孝弥笃」四字）；司徒防，以台阁机密，施政牧守，竭力致身，先帝嘉之。其以禹为太傅，防为太尉，参录尚书事，百官总己以听政。（袁宏《后汉纪》十四，又见《艺文类聚》四十八引《汉旧仪》）

