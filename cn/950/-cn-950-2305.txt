杨万里　谢叶叔羽总领惠双淮白二首

宝奁寡贡笑权臣，筠掩分甘荷故人。

天下众鳞谁出右，淮南双玉忽尝新。

未知丙冗果何似，只恐子鱼无此珍。

敢遣腹腴劝年少，一杯端合寿吾亲。

杨万里

杨万里　谢叶叔羽总领惠双淮白二首

情知此味饮中环，暖律何缘到死灰。

去岁海红犹间识，今看淮白不曾来。

一寒尚有绨袍赠，双鲤仍随尺素回。

厚禄故人书尽绝，只余计相解相哀。

杨万里

