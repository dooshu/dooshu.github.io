刘克庄　挽六二弟二首

叹惜三良尽，龙钟一老存。

瓜稀悲摘蔓，豆润惜同根。

梦句空遗恨，连床不践言。

奈何令杖者，要絰向寒原。

刘克庄

刘克庄　挽六二弟二首

向来造诣极深醇，土苴浮名贵重身。

无愧里中称正士，有辞地下白先人。

大招谁识三号礼，小敛惟消一幅巾。

老别亲朋犹作恶，可堪白首哭天伦。

刘克庄

