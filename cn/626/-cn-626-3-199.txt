周翼一首

【题华季充剪韭轩】

吴下有田宜种韭，高风莫笑庾郎贫。

翚飞画栋青林表，玉洗行盘绿水滨。

夜雨剪来茸自长，春风吹起绿初匀。

客来一箸分清供，不与区区肉食人。

◎补人

卢教授昭（二首）

昭字伯融，闽人。父均华，徙昆山。博贯经史。洪武初，扬州教授。

【过吴淞江】

霜林纤月堕疏烟，有客同舟思欲仙。

何处吴歌闻《白苎，满江秋色坐青天。

【题吕□□鹤亭斗茶图】

花阴小队斗□章，渠碗香分第二汤。

莫傍酪奴风味好，内厨催送大官羊。

