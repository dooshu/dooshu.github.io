许月卿　甥馆五首

月色真图画，风声古瑟琴。

月风天地职，风月圣贤心。

竹砌水如璧，梧罔朋盖簪。

不须联句得，天籁竹梧吟。

许月卿

许月卿　甥馆五首

冬至思吾侄，樊川示阿宜。

驱羊官易取，观象易难知。

不远复三字，大音声一诗。

屏山宗邵子，晦木不忘归。

许月卿

许月卿　甥馆五首

醉乡真广大，静夜绝嚣尘。

月色明如昼，天涯总是春。

鸟飞林不夜，蝶梦路无人。

天地中间我，孤高谁与邻。

许月卿

许月卿　甥馆五首

国士今为鬼，有棺空断肠。

绿衣长至节，丹旐短松罔。

父乃哭泣其子，天乎歼此良。

伤情皋某复，挽些谩巫阳。

许月卿

许月卿　甥馆五首

国士报国士，后人哀后人。

万物邪胜正，一理屈终伸。

秦暴二世灭，周仁八百春。

紫云楼上语，亿载宋深仁。

许月卿

