范成大　杨少监寄西征近诗来，因赋二绝为谢。诗卷第一首乃石湖作别时倡和

柴门重客醉中归，尚忆挥毫索纸时。

何物与侬供不朽，西征卷首石湖诗。

范成大

范成大　杨少监寄西征近诗来，因赋二绝为谢。诗卷第一首乃石湖作别时倡和

锦囊随上越王台，天海风涛亦壮哉。

书到岭头梅恰动，一枝应伴一篇来。

范成大

