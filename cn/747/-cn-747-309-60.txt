○授元彦冲等诸州刺史制

门下：理人之吏，深诫於数易；度才而迁，必凭於久次。朝议大夫使持节都督越州诸军事守越州刺史元彦冲等，干能自达，政术有闻。化行一郡，并逾四念，克慎终始，不愆名实。宜有递迁，更膺分命。《书》不云乎，“三载老绩，黜陟幽明”。旧章则然，古制斯在。今所进转，皆为限约。并须画一，无相夺伦，庶惩欲速之人，将致有常之化。凡厥共理，宜悉其心。可依前件。

