○议温峤不应辞职（建武元年）



昔伍员志复私雠，先假诸侯之力，东奔阖闾，位为上将。然後鞭荆王之尸，若峤以母未葬，没在胡虏者，乃应竭其智谋，仰凭皇灵，使逆寇冰消，反哀墓次。岂可稍以乖嫌，废其远图哉。（《晋书·温峤传》，除散骑侍郎，峤以母亡不获归葬，苦请北归，诏三公八坐议，其事，皆曰云云，案，此即《礼志》中所载西阳王义等议，而文全异，今故分录之。）



