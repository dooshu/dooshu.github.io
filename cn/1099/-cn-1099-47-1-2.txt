○上言十六事疏 【 時政】

一躬攬乾綱。在聖德英明。臣人君宜法天道之運。隆英明之德、羣臣之中、有功罪者、罰賞宜果、有正直邪佞者、用舍宜當、有君子所當親者、有小人所當遠者、親疏宜明、如此、則內外得人矣、二緝熙聖學。在儒臣直說。臣惟經筵進講、止以善可法者為言、衍文對語。以應故事當直講歷代經史治亂得失之機盛衰興廢之故則聖學日新矣。三面議大政。在委任孤卿。臣惟、　皇上每早午朝。退則御便殿。將臣民奏題事務。公孤主意。六卿論難。臺諫參議。選官入閣。計議區處。如此則庶事無不理矣。四為政得人、在重惜名爵。臣惟方今都御史侍郎。不下二三十員。分鎮各處。合無止選才幹御史代之。方之于今卿二三十員亦不為濫如此則官數不多。而爵不濫矣。五肅正朝綱、在激勸臺諫、臣惟給事中即古之諫垣。御史即古之風憲。職專論奏得失。紏劾奸邪。巳任者賜勑激勸之未任者令吏部簡擇以任之。如此則朝綱正而臺諫之任重矣。六廣開言路、在聽用忠直、臣惟自古中興之主。無不聽言納諫今直言未見盡行。直臣未見顯用。自今凡有言者。當理即行。未當者亦宜容受如此則言路開。而忠直之士勸矣。七敬畏天戒。在下詔求言。臣惟上天災異之見。在於垂戒。朝廷弭災之道。不在於肆赦。赦者小人之幸。今後有災異。必下詔求言。使知天心垂戒之故。及弭災之法。如此則天心回而災異弭矣。八精慎選舉。在舉主得人。耳。臣惟為政莫重於得人。而得人必由於舉主。此即三楊在閣所建議也吏部自舉所知。未免有限。合令大臣待從臺諫郎官。人舉所知。得其人則記功。非其人則坐罪。知州知縣先試任之。待有功然後實授。如此則承流宣化得人。而天下之民安矣。九嚴明考覈、在黜陟公當。臣惟天下之官清謹者少。贓汙者多。今各布政司并直隸。此時廵撫官尚未全設先擇御史十五人。大臣十五人。每三年一次。御史先往微行詢察。大臣繼往。重復考驗。果清謹者陞之。贓汙者黜之。如此則君子勸而小人有所懲矣、十守備邊境。在選將練兵。臣惟北虜在乎謹備預防。非選將不足與成功。非練兵不足以威敵。如昌平侯楊洪、武清侯石亨、兵部尚書于謙、固巳重任而為虜所惧、其靖違伯玉驥。出在南京。今召來京共議邊事。仍詔天下諸司各舉諳曉兵法。及有謀畧者並許自陳。然後試其實而用之。如此則邊方寧而中興之功成矣。十一征討不庭。在專任將帥。臣惟近者貴州廣東等處征討不利皆因將多又以內臣監軍。偏裨以下。難遵調度。今後止以文臣一人參贊。號令賞罰皆出將帥。如此則事專一而平蠻之功可成矣。十二禁止罪犯。在遵依律斷。臣惟大明律乃　太祖高皇帝立法。所謂罰贖者。永樂年間。營造北京。始運石米。富者得以逭刑。無復忌憚。今後有罪令有司依律科斷。如此則人心服而刑獄自清矣。十三官吏養廉。在沙汰冗職。臣惟官清在有祿以養廉。官冗則徒費而無益。今於事簡衙門勘實量其能否。將官俸粮半支本色。如此則官守廉而所食不冗矣。十四作成人材。在教養有道。臣惟國家以賢為本。養賢以擇師當先。其各處教授學正教諭。必擇文行優長者為之。提督學校官。必擇文行出眾者為之。其鄉都社學。擇良學子訓誨之。每四季各赴提督官處考校。俾進德修業。如此。則真儒出而任用有人矣。十五端本風化在不許奪情。臣惟古者求忠臣於孝子之門。能孝於親。則能忠於君。近年以來。內外官員多奪情不奔喪。今後除在京公卿守邊重職。不可離者可以奪情。其餘不分官之崇卑。一體守制。如此則風俗厚而人得盡其孝矣。十六饋運救荒。在隨宜處置。臣惟近者征剿貴州等處苗賊。令湖廣四川之民餽運。路遠艱難。宜令彼處各府州縣分人接替。如此則運餉易而民不勞矣

鍾恭愍公疏（疏）

鍾同

