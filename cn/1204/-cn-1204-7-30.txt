◎左誉词

左与言策名之後，入钱塘幕府。时乐籍有名姝张芸女名浓者，色艺妙天下，与方言甚眷之，如"盈盈秋水，澹澹春山"，及"帷云翦水，滴粉搓酥"之句，皆为浓而作。当时都人有"晓风残月柳三变，滴粉搓酥左与言"之对，其人物风流可以想见。ㄈ扰之後，浓委身於立勋大将家，易姓章，疏封大国，绍兴中，左因觅官赴阙下，暇日行天竺两峰间，忽逢车舆甚盛，中一丽人褰帘顾左而颦曰："如今若把菱花照，犹恐相逢是梦中。"视之，乃浓也，与言醒然有悟，即拂衣东渡为浮屠。［王仲言］

