秋雨书感

新舂赤米摘青蔬，一饱从来不愿余。



门外久无温卷客，架中宁有热官书？

浊醪未废时时啜，短发犹须日日梳。



自笑少年风味在，满川烟雨正愁予！



秋雨书感

晨起开门雪满簪，东岗一径得幽寻。



断云残雨岁华晚，丹实碧花秋意深。



林下已悲身老病，人间犹与俗浮沉。



床头小瓮今朝熟，又唤邻翁共浅斟。



