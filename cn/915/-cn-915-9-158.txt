◎王筠

筠字元礼，一字德柔，小字养楫子，天监中为中军临川王行参军，迁太子舍人。除尚书殿中郎，迁太子洗马中舍人，出为丹阳尹丞，北中郎谘议参军，迁中书郎兼宁远湘东王长史，行府国郡事，除太子家令。普通末除尚书吏部郎，迁太子中庶子，领羽林监。又改领步兵校尉，中大通中迁司徒左长史，出为贞威将军临海太守。大同初，为云麾豫章王长史，迁秘书监，除太府卿，迁度支尚书。中大同初，徙光禄大夫，迁云旗将军司徒左长史，简文帝即位，为太子詹事，有集十一卷，中书集十一卷，临海集十一卷，左佐集十一卷，尚书集九卷。

