◇喜霁赋

嗟四时之平分兮，何阴阳之不均。当夏至之句萌兮，或旱乾以历旬。既麦之方登兮，洎注潦以成川。忍下民之昏垫兮，弃嘉谷于中田。倬彼昊天兮旁魄后土，育我黎苗兮降之伊祜。既垂曜于辰角兮，申劝之以九凤。何灾之无常兮，曾粢盛之弗顾。览唐氏之洪流兮，怅傺以长怀，日黄昏而不寐兮，思达曙以独哀。白日时其浩旭兮，云氵翁勃而交回。雷隐隐而震其响兮，雨霖霖而又聩。察长ニ之潺兮，若龙门之未开。赖我后之明圣兮，独克躬而罪己。发一言而感灵兮，人靡食其何恃？咨天鉴之遄速兮，犹影响之未彰。屯玄云以东徂兮，扇凯风以南翔。穹苍皎其呈色兮，义和粲以扬光。农夫欣以敛川，田耕于封疆。（《初学记》二《霁晴》八）

