【台察】


（宋）御史台六察官之省称。清徐松《宋会要辑稿·职官》一七之二〇：“殿中侍御史常同言：‘国朝自元丰三年始置六察于御史台。上自诸部寺监、下至仓场库务，皆分隶焉。纠察稽违，以诏废置，循名责实，百职修举。崇宁以后，因人废法，故皇城司以郓王提领；门、宾省、四方馆以内侍邓文诰提领，皆申请不隶台察，至今因之。”参见“六察”。　（金）御史台官通称。《金史·张景仁传》：“朝臣言景仁有文艺而颇率易，不可任台察。……上闻之，责景仁曰：‘朕初用卿为（御史）大夫，或言卿不可居此官，今果不用故事。’”（元）御史台官通称。《元史·崔彧传》：“臣以为台官当建言，庶于国家有补，选用台察官，若用中书，必有偏徇之弊，御史宜从本台选择。”　（明）明初置御史台，或别称台察。《明史·职官志》二《都察院》：“初，吴元年，置御史台。……谕之曰：‘国家立三大府，中书总政事，都督掌军旅，御史掌纠察。……而台察之任尤清要。”





