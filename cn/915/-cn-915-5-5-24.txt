◇自叙始生祯祥

昔帝之生，或有祯祥，盖所以彰显神异也。惟予小子，支胤末流，谬为灵之所相也，岂敢自比于前哲，聊记录以示后世焉，其辞曰：惟正始三年九月辛未朔，二十五日乙未直成，予生。于时也，天气清明，日月晖光，爰有黄气，烟カ于堂，照曜室宅，其色煌煌。相而论之曰：未者为土，魏之行也；厥日直成，应嘉名也；烟カ之气，神之精也；无灾无害，蒙神灵也。齐王不吊，颠覆厥度。群公受予，绍继皇祚。以眇眇之身，质性顽固。未能涉道，而遵大路。临深履冰，涕泗忧惧。古人有云，惧则不亡。伊予小子，曷敢怠荒？庶不忝辱，永奉尝。（《魏志·高贵乡公纪》注引帝集）



卷十二·魏十二

