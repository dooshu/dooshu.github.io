◇司空密陵侯郑袤碑

公虽违华衮，犹朱其绂。（《文选·齐竟陵王行状》注。）

陈谟台阶，翼和鼎实，显绩成于台省，清风畅于所莅；故能老安少怀，遂至迩亲。凡厥绅之士，所以挹酌洪流、含咀英芳者，犹旱苗之仰膏雨，湛露之朝阳也。铭曰：

於铄元侯，则大垂象。弘操岳峻，宇量深广。允恭克让，宣哲清朗。有始有卒，可大可久。言由忠信，行履孝友。光光金貂，再冠其首。赫赫皇符，仍折其部。义格皇穹，德冠群后。清风显烈，没而不朽。（《艺文类聚》四十七）

