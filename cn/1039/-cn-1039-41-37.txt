叶适　对读文选杜诗成四绝句

一从屈原离骚赋，便至杜甫短长吟。

千载中间多作者，谁於海岳算高深。

叶适

叶适　对读文选杜诗成四绝句

绝疑此老性坦率，无那评文兼世情。

若比乃翁增上慢，诸贤保得更垂名。

叶适

叶适　对读文选杜诗成四绝句

江淹杂体意不浅，合彩和音列众珍。

拣出陶潜许前辈，添来庾信是新人。

叶适

叶适　对读文选杜诗成四绝句

草堂四松看摩空，瀼西千果交青红。

似须隐约住蜀道，可惜奔波离峡中。

叶适

