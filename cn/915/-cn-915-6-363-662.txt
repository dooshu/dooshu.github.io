○极言



古之王者行师，以全军为上，破国次之，拯溺救焚，东征西怨。今不以绥宁为先，惟以徙户为务，安土重迁，故有离叛，所以斩将克城，土不加广。今取士拔才，必先弓马，文章学艺，为无用之条，非所以来远人垂不朽也。孔子曰：“不学礼，无以立”。宜建学校，开庠序，选耆德硕儒，以训胄子。（《晋书·载纪·秃发利鹿孤传》，案，上文云，其极言无讳，吾将览焉，明此非口对，又见《十六国春秋》八十八。）

宗敝

敝，姑臧人，仕秦姚兴为凉州别驾。後归秃发辱檀，为太府主簿，录记室事。



