离下兑上


革：已日乃孚，元亨利贞，悔亡。

这卦辞见人心不易孚，而革道当尽善。已日，变革了的日子，乃孚是人心方信从，元亨是必要革道大通方好，利贞是必要革道大公方好，悔亡是始而不信的悔已亡。这卦名革者，取变革的义。盖这卦先天水火异物，互相灭息，革之见于物理也；后天中少二女，志不相得，革之见于人情也；故为革。文王系辞说，人心可与乐成，难于虑始。方革而欲其孚，不可得；必已革的日真知其有利于吾民而后孚。然事苟当革，亦何恤其初之未孚哉！要在于革之当耳。惟卦德内而文明，则灼义理而不苟革；外而和悦，则顺时势而不骤革。故有所变革，必推无不准，动无不化，而大亨。又必利于守正，不先时而有革，不后时而不革，这便是所革皆当，而不信不通的悔亡矣。





《彖》曰：革，水火相息；二女同居，其志不相得，曰革。

这一节是以卦象解卦的名义。息是灭息，不相得是乖离的意思。孔子说，卦为革者，先天水火二物，火燃则水干，水决则火灭，各相灭息，有变革的义；后天二女少则志在艮，中则志在坎，各不相得，有变革的义；故为革。





已日乃孚，革而信之；文明以说，大亨以正，革而当，其悔乃亡。

这一节是以卦德解卦辞。革而信之是已革日，人方信其当革；文明是精见乎义理，以说是和顺乎时势；革而当是所革皆当乎理。孔子说，革必“已日乃孚”者，盖人情不可以虑始，而可乐成。故当初革时，人未遽信，必已革的日，然后信其为利夫国，而非病夫国，益夫民而非扰夫民。又言“元亨利贞悔亡”者，盖卦德内文明而外和悦，革道尽善。故其所革者，推无不准，行无不利，可以达之天下，顺天理，当人心，无不合乎道义，大亨以正。这等则所革皆当，而人无不信，事无不通，“其悔乃亡”。





天地革而四时成；汤武革命，顺乎天而应乎人，革之时大矣哉！

这一节是极言革道而赞其大。天地革就寒暑相变迁言，四时成谓阴往阳来成春夏，阳往阴来成秋冬；革命是变更那易姓受命的命，时指当革之时言。孔子说，又以革道而极言之，天地一气流行，宜无事于革。然必寒极而革以暑，暑极而革以寒。此所以一元之通，而为春为夏；一元之复，而为秋为冬；四时于是乎成焉。圣人行所无事，宜无事于革。然必汤革夏的命而为殷，武革殷的命而为周。此所以上顺天道之正，下应人心之公，世道于是乎成焉。使天地不革，则岁功不成，造化或几乎息矣；圣人不革，则治功不成，王化或几乎息矣。时至于革，天地圣人皆不能违者，革之时岂不大矣哉！





《象》曰：泽中有火，革；君子以治历明时。

这《大象》是君子尽革道之大者。治历是推步其日月星辰的缠次，而纪之于书；明时是因这书数，以明春夏秋冬的次序，晦朔昼夜的时候。孔子说，泽中有火，言水盛则火灭，火盛则水灭，有相变革的象；君子体之，以四时变革，乃革之大者。使不治历以明之，何以若昊天而授人事哉！于是推步那日月星辰的躔次，以明春夏秋冬的代序。由是在上者，得以敬天而勤民；在下者，得以因时而起事；为政首务，孰加于此！





初九，巩用黄牛之革。

这一爻是固守己德而不肯轻变法者。巩是固；这革是皮革，坚固的物，非变革之义。周公系初爻辞说，初九当革时，有阳刚之才，若可以革；然居初位卑，则无改革之权，上无应与，则无共事之人。故未敢遽有所革，惟以中顺的道自守，安常守分，无所变更，其象如巩用黄牛之革焉。





《象》曰：“巩用黄牛”，不可以有为也。

这《小象》是申言初九时势不可轻举妄动。孔子说，初九固守中顺而不轻于变革者，盖居初无应，时势未可以辄有所革也。





六二，已日乃革之，征吉，无咎。

这一爻是能慎重于变革而革无不善者。已日慎重不骤革的意思，征是去革，吉是有利于国，无咎是无害乎民。周公系二爻辞说，六二柔顺中正而为文明的主，是有德以立制作的本；上有九五之应，有势以运制作的权，可以革。然革非得已者，化可更，而无以善治，未可也；变可通，而无以宜民，未可也；必从容详审，已日然后革之。由是以往，则其革为便民，为利国，斯有大亨之吉，而无轻变妄动之咎矣。





《象》曰：已日革之，行有嘉也。

这《小象》是申言六二革道可行于天下的意思。嘉是嘉美。孔子说，六二已日而后革，谓上应九五，则详审精密。由是而行可以革天下的弊，新天下的治，有嘉美之功也。





九三，征凶，贞厉；革言三就，有孚。

这一爻是伤于躁动，圣人教他尽稽谋之善的意思。征是率意去妄动，凶是事败而人败，贞是虽法所宜革，厉是拂庶人情的意思。革言三就是议革的言，详审几翻然后就事；有孚是人心信从。周公系三爻辞说，九三过刚不中，居离之极，遇暴过察，躁动于革者。占者以是而往，则事有不通而人有不信凶。虽所革者固所当革，而得其正，却也不免有纷更的弊而厉，其谁信之？然时所当革所病者不能审耳。至于革言三就，将利害可否，熟思审处，则亦足以取信于人，而可革矣。





《象》曰：“革言三就”，又何之矣！

这《小象》是申言九三议革已审。又何之是言何必再去审的意思。孔子说，九三议革的言，至于三就，则利害悉而可否明，事无乖理而致审已极，又何复有所之？盖已审而可革也。





九四，悔亡，有孚改命，吉。

这一爻是善革前人之弊者，而圣人又教他当无协诸民心而后革。悔亡是积弊尽革的意思，有孚是当乎理而信乎民的意思，改命即是革，吉是治法明备天下乐成的意思。周公系四爻辞说，九四以阳居阴，是当那积弊后不免有通变之艰，宜若有悔。然当革时，而刚柔不偏，又革之用，是其所革者，变而得中，而悔可亡。然在我虽有可革，而在人或未能信，则亦未可遽革，必其所革，质诸理无不当，而验诸人皆协从。然后举政令未善者，而尽革去，则可以消前事的弊，而收维新之功，无纷更的患，而有乐从之愿，吉。





《象》曰：“改命之吉”，信志也。

这《小象》是推原九四革道之善，由先得那民心乐从。志是九四变革的志，信是天下臣民信从。孔子说，九四“改命吉”者，盖四欲革的志，本在于利天下。今上焉谅其有更化善治的心，而非徒欲纷纷于制作；下焉信其有通变宜民的念，而非徒欲屑屑于更张，是以吉。





九五，大人虎变，未占有孚。

这一爻是大君有新命之治，圣人原其必先得民心者。大人是圣人在天子之位者，虎变是天下文明的象，未占是未卜之先，有孚是民心已协从的意思。周公系五爻辞说，九五阳刚中正，为革的主，则大人自新新民之极，而适当顺天应人之时，制礼作乐，修政明刑，举天下而成维新的治，其象如那虎变，焕然有文而莫掩。然此岂易得哉？必其未占的时节，民心已信，然后可以当。苟非其时非其人，而民或不与，其何以有此！





《象》曰：“大人虎变”，其文炳也。

这《小象》是申表九五革道维新于天下。炳是焕然一新的意思。孔子说，九五“大人虎变”者，盖圣人在天子之位，改正朔，易服色，殊徽号，变牺牲，而礼乐明备，其文炳然而不可掩也。





上六，君子豹变，小人革面；征凶，居贞吉。

这一爻是当革道已成，不可更起纷更之扰者。君子是有德的人，豹变是威仪文辞之美，小人是无德的人。革面是长法而顺君之治的意思，征是又去变更法度，凶是纷扰天下，居贞是安守旧章，吉是天下宁一的意思。周公系上爻辞说，上六当革道已成，正化成俗美之时，在君子则克养完粹，而凡根心而生色者，莫不灿然其一新，有如那豹之变焉。在小人，虽不能遽革其心，亦能遵道遵路，而革面以从君的化。革道至此，则天下的化已成，而不必更有所事，况上六又无有为的才。故占者当这时，使好大喜功，而必欲革焉，适以起纷更的弊而凶，惟率由旧章而安于贞焉，自享乎有道之长而吉。





《象》曰：“君子豹变”，其文蔚也；“小人革面”，顺以从君也。

这《小象》是申言上六革道之成已征于君子小人。蔚是一身之文，详密可观；顺以从君是勉强从君的政令。孔子说，“君子豹变”，盖君子以忠信的质而加以文明，其文蔚然而可观；小人虽未必中心能革，亦顺以从君的治，而囿于文明内也。





