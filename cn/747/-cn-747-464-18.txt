○册杞王妃文

维建中二年十一月某日甲子，皇帝使某官持节册命某官窦З第若干女为杞王妃，曰：“於戏！《礼》以大婚崇继嗣，本人伦之教；《诗》言淑女配君子，系王化之纲。盖率人成风，由内及外，得不采嘉耦以固盘石，刑闺门以御家邦。详求惟难，历选兹久，时乃之择，得於旧姻。柔婉禀乎天和，礼乐成于家法，明章妇顺，虔奉姆仪。克茂《鹊巢》之规叶宣《麟趾》之美。其祗膺嘉礼，钦率内教，淑慎厥心，无替於後。呜呼！可不慎欤。

