○題督南贑批廣東嶺南道將士爭功呈 【 將士功賞】

據兵備僉事王大用呈樂昌縣知縣李增緝獲大賊首李斌等、審驗明白、續據湖廣永州府推官王瑞之呈稱廣東差人邀奪等情、已拘知縣見在人役追出原得獲李斌金簮銀兩荷包見在、顯是湖廣兵快計擒不得。妄報掩飾、看得邇者大征之舉、湖廣實首其謀、江廣亦恊其力、如此批行最兄服爭功者之心既名夾攻事同一體湖兵有失是亦廣兵之罪廣人有獲斯亦湖人之功况今賊首既擒。則湖廣領哨之官。亦復何咎。雖云因虞得鹿。而廣東計誘之人。亦非無功。但求共成厥事。何必巳專其伐。矧各呈詞。亦無相遠、就如湖廣各官所呈、即廣人乘機捕獲之功。居然自見。就如廣東各官所呈。則湖官運謀驅逐之勞。亦自不掩。獲級者匹夫之所能。爭功者君子之大恥。仰該道備行湖廣守廵等官、彼此同心易氣、各自據實造冊、

