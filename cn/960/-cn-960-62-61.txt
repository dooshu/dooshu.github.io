胡寅　和单令简园梨花四绝

梅花如梦李成尘，却伴酴醿过晚春。

未要烘晴千树白，且看带雨一枝新。

胡寅

胡寅　和单令简园梨花四绝

野老山园未省开，今朝何事客俱来。

炎荒有此清凉地，剪水装林绝点埃。

胡寅

胡寅　和单令简园梨花四绝

共传嘉树锁山阴，冰彩瑶光自一林。

未必甘滋追大谷，照人风韵故能深。

胡寅

胡寅　和单令简园梨花四绝

清游当日兴怡融，无奈如比雨映空。

闻道只今方烂漫，莫教飞趁楝花风。

胡寅

