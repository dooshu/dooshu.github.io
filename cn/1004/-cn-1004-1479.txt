张耒　自遣四首

是非得失一区区，蚊蚋啾啾共一壶。

不学退之求羽翼，惟凭一梦到华胥。

张耒

张耒　自遣四首

谁云造化本无情，利害乘除理甚平。

莫逐众情生愠喜，君看三四孰亏盈。

张耒

张耒　自遣四首

谁云至理宗无相，大道由来万法兼。

且以声音为佛事，晓敲清磬诵华严。

张耒

张耒　自遣四首

浮世荣枯理易观，不劳重取朽龟钻。

直应桃李繁华日，便把荆榛寂寞看。

张耒

