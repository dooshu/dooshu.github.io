◇章太后庙宜与殷祭议

按小大，《礼》无正文，求之情例，如有可准。推寻之为名，虽在合食，而祭典之重，於此为大。夫以孝飨亲，尊爱罔极，既殷荐於太祖，亦致盛祀於小庙。譬有事於尊者，可以及卑。故魏高堂隆所谓犹以故而祭之也。是以魏之文思，晋之宣后，虽不并序於太庙，而犹均於姜原，其意如此。又徐邈所引四殇不，就而祭之，以为别飨之例，斯其证矣。愚谓章太后设亦宜殷荐。（《宋书·礼志》四，大明二年二月，博士王变之议，又见《通典》四十七，作王之。）

