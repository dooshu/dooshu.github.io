○与某博士状

二月中，陈州一正字访及，具审博士摄理和适。近日贤主司空政事才用，洋溢谭口，断割明快。与有分，守道者自然安矣，况博士乎？先太傅所作所立，果有馀庆。殊不知天道去人，如此其近。忭贺。老叟十年来，欲棹一船子，从溪馆前往东市，竟无因缘。此又何如哉！近见陈正字否？叶大德、丁三傅知闻否？老叟腰脚不支，坐想胜游，目及千里。朱十五、李三史作何面孔？高积薪何如？因相见皆与话瞻泳也。谨状。

