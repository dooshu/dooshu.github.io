王炎　次韵答熊朝英

杜门燕坐阅黄庭，道在灵台莫与京。

少日忍贫吾志得，莫年为吏此身轻。

始知轩冕有尘累，不似山林无俗情。

绛帐先生应抚掌，南箕北斗只虚名。

王炎

王炎　次韵答熊朝英

秋风相挽出门庭，东望云边白玉京。

婚嫁自嗟何日了，利名谁信本来轻。

挥毫为我光行色，倾盖知公不世情。

文字清新有如此，底缘淡墨未题名。

王炎

