◇答皇太子示大法颂启

兹锋郁壮，妙辩纵横；慧舍两雪，智包三藏。故五时之说既陈，七处之礼斯聚。片般若之妙源，显无生之真谛。心注入流，意含五忍。能使六地震动，四花普雨，折木盖鳞，开罗散翮。香鸟步花，驯游於云圃；瑞雀飞环，翔舞於风前。高门洞启，不因铜马之饰宝殿霞开，宁假凤皇之瑞。虽复长卿壮辞，曾何足数；子云妙句，比此蔑如。（《艺文类聚》七十七）

