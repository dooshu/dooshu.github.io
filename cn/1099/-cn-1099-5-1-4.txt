○送國子生劉士能還京序 【 分教】

公為國初國斈之師聖祖特重之每文??以勵後之司成因採此一篇

昔孟軻氏論王政于齊梁、兩言庠序之教、葢庠序天理人心之本所在、維持風化者孰要于此哉、是不可一日廢也、安東劉士能成童在庠序、既冠始入縣學、洪武甲寅　朝廷以縣試升冑館、所謂分教士者國初選國子生為州縣教官即訓導是也乙卯以國子選為分教、士于斯時、亦榮矣夫葢古之謂學、人材由庠序而出。國學之設、不過公卿大夫之子弟。非養天下之士也。凡民俊秀得預乎教養者。員亦有差。乃知天下為學者。少長習熟于党庠遂序之間。培植??亟養、殆非一日、有挨師以書其孝弟、有党正以正其齒序、至于禮射行藝、又有察之之官、古人重党庠遂序也如此、宜乎人材盛于周也、　聖天子以教化原于學校、郡縣之學、既設官以教也、又增廣生員、擇國子而分教焉、是即党庠遂序之學乎、若士能者其一也、由是大而一郡、小而一縣、近而一党一鄉、冠帶濟濟者有焉絃誦洋洋者有焉、譪然三代庠序之風也、為師者。日嚴于教、為子弟者、日相淬厲、則人材出而視古無愧必有嘉謨正論、興庠序之教于天下也、因士能過予告別、故直書以為序焉、

貝清江集（序）

貝瓊

