◇述征赋

建安之十三年，荆楚傲而弗臣。命元司以简旅，予愿奋武乎南邺。伐灵鼓之艹硼隐兮，建长旗之飘摇。跃甲卒之皓盱，驰万骑之浏浏。扬凯悌之丰惠兮，仰乾威之灵武。伊皇衢之遐通兮，维天纲之毕举。□南野之旧都，聊弭节而容与。遵往初之旧迹，顺归风以长迈。镇江汉之遗民，静南畿之遐裔。（《艺文类聚》五十九）

羡西门之嘉迹，忽遥睇其灵宇。（《水经·浊漳水注》）

