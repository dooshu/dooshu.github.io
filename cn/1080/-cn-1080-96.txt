●大明會典卷之九十六

喪禮一

喪葬之禮、通乎上下。各有差等、無敢僣踰。

歷朝大喪、首

遺詔、次部議、而儀注事例附馬。

宗藩及品官卹典嘉靖隆慶以來、數更條例。今著其見行者、以便遵守

大喪禮

洪武三十一年

高皇帝喪禮

遺詔。一天下臣民令到出三日皆釋服、嫁娶飲酒皆無禁

○一毋發民哭臨官殿中。當臨者、皆以旦晡各十五舉哀禮畢非旦晡臨、毋得擅哭

○一當給喪事及哭臨者皆毋跣。絰帶毋過三寸。無布車兵器

○一諸王各于本國哭臨、不必赴京。中外管軍戍守官員、毋得擅離信地、許遣人至京

○一王國所在文武衙門官民軍士、今後一聽朝廷節制。護衛官軍、王自處分

○一諸王不在令中者、皆以此令比類從事部議。一在京五府六部等衙門官員、聞喪次日各易素服烏紗帽黑角帶、赴內府聽宣

遣詔畢、于本衙門齋宿、素服、朝晡詣

几筵哭。仍各置孝服、至第四日成服、朝晡哭臨、至葬畢而止。仍自成服日為始、服孝服二十七日而除。其命婦、亦于第四日各具孝服、由

西華門入哭臨、不許帶金銀首飾

○一

諸王、世子、郡王、王妃、郡王妃、郡主、內使宮人等、俱服斬衰三年、自聞喪第四日成服為始、二十七月而除。凡臨朝視事、素服烏妙帽黑角帶、退朝服衰服

○一官員、麻布大袖圓領衫、不緝邊麻布帽、就用所帶帽、以布裹之、仍垂帶。麻腰絰。麻鞋

○一命婦、麻布大袖圓領長衫、麻布蓋頭

○一冥器、行移工部及內府司設監等衙門成造、照依生存所用鹵簿器物名件

○一作神主、用栗木為之、制度依家禮

○一差行人齎捧遺詔、前去各布政司、并直?府州衙門開讀

○一在外大小衙門文武官員人等、詔書到日、素服烏紗帽黑角帶、行四拜禮、跪聽宣訖、舉哀、再行四拜禮畢。各置孝服、至第四日成服為始、每旦率合屬官僚人等、于本衙門朝

闕設香案、哭臨三日而除

○一在外大小衙門、各令官一員赴京致祭、所用香燭祭物、禮部備辦

永樂二十二年

文皇帝喪禮

遺詔、喪服禮儀、一遵洪武舊制

部議。一宮中自皇太子以下、成服日為始、服斬衰二十七月而除。

親王、世子、郡王、及王妃、世子妃、郡王妃、公主、郡主以下、聞喪皆哭盡哀、行五拜三叩頭禮。第四日成服、斬衰二十七月而除。凡王視事、素服烏紗帽黑角帶。退服衰服。服內並停音樂嫁娶。其祭祀、止停百日

○一在京文武官初聞喪、素服烏紗帽黑角帶。明日清晨、詣

思善門外哭、五拜三叩頭退、置斬衰服、于本衙門宿歇、不飲酒食肉。第四日成服、具衰服詣

思善門外、朝夕哭臨三日、又朝臨十日、 【 洪熙後朝臨七日】

各十五舉聲。成服日為始、服衰服二十七日。兄入朝、及衙門視事、用布裹紗帽、垂帶、素服腰絰麻鞋。退服衰服。二十七日之外、素服烏紗帽黑角帶、二十七月而除。聽選辦事等官服衰服、監生吏典僧道人等素服、以成服日為始、皆赴順天府朝

闕設香案、朝夕哭臨三日、又朝臨十日、 【 洪熙後朝臨七日】

各十五舉聲。仍各素服二十七日而除。文武官命婦聞喪第四日、各服麻布大袖圓領長衫、麻布蓋頭、清晨由

西華門入、哭臨三日。仍各去金銀首飾、素服二十七日。凡音樂祭祀、官員軍民人等、並停百日。男女婚嫁、官員停百日、軍民人等、停一月。軍民素服、婦人素服不妝飾、俱二十七日

○一在外俱以聞喪日為始、令到之日、文武官員素服烏紗帽黑角帶、行四拜禮、跪聽宣讀訖、舉哀、再行四拜禮畢。各置斬衰服、于本衙門宿歇、不飲酒食肉。第四日成服、每旦率合屬官僚人等、服衰服就本衙門朝

闕設香案、朝夕哭臨三日、又朝臨十日、 【 洪熙以後並無朝臨】

各十五舉聲。作服日為始、衰服二十七日。衙門視事、用布裹紗帽垂帶素服腰絰麻鞋。退服衰服。二十七日後、素服鳥紗帽黑角帶二十七月而除。文武官命婦聞喪、素服舉哀三日、各十五舉聲。去金銀首飾、素服二十七日而除、軍民男女、皆素服一十三日。凡音樂祭祀官員軍民人等、並停百日。男女嫁娶、官員停百日、軍民停一月

○一在京文武官孝服、每員官給麻布一疋自製。四夷使臣、工部造與孝服。

諸王公主遣官、及內外文武官員人等、詣

几筵祭祀者、光祿寺備祭物、翰林院撰祭文、引赴思善門外行禮。各處進香官辭歸者、諸王公主所遣、臨期司禮監請旨給賜。其方面官、與路費鈔二十錠。餘十錠

○一京城聞喪日為始、寺觀各聲鐘三萬杵、禁屠宰四十九日

○一上

尊謚 【 儀具後】

○一二十七日以後、皇帝素冠麻衣麻絰臨朝、退仍衰服

○一發引 【 儀具後】

○一大祥、奉安神主神座儀物于太廟前一日、遣官祭告

太廟。至日、上祭告

几筵殿。

皇太后、皇后以下、各祭一壇。

王府遣官、共祭一壇。在京文武官員、共祭一壇

○一禫祭、遣親王詣

陵行禮

洪熙元年

昭皇帝喪禮

遺詔。山陵制度、務從儉約。喪制用日易月、皆以二十七日釋服。毋禁嫁娶音樂。在外親王、藩屏為重、不可輒離本國。各處總兵鎮守備禦重臣、及文武大小官員、亦毋擅離職守。聞喪之日、止于本處朝夕哭臨三日、悉免赴闕行禮

部議。自聞喪日為始、不鳴鐘鼓。在京禁屠宰十三日。

諸王、世子、郡王、及王妃、郡主以下、並遵

遺詔、喪服二十七日而除。上

尊謚次日、百官各具素服烏紗帽黑角帶、于承天門、俟開讀

尊謚詔

嘉靖四十五年

肅皇帝喪禮

遺詔。喪禮依舊制、以日易月。宗室親郡王、各處總督鎮巡三司宮、各於本處朝夕哭臨三日。進香差官代行。衛所府州縣并土官、並免進香。

郊社等禮及祔葬祔享、各稽

祖宗舊典、斟酌改正

部議。一發喪。

殿下括髮、詣

大行皇帝宮內舉哀。哀止。小殮、括髮設奠、 【 不用文】 舉哀歸喪次。

皇貴妃等妃、殿下妃、皇孫、涇簡王妃等妃、景恭王妃、寧安公主、舉哀禮同。哀畢、各歸喪次

○是日、頒遺詔

○一大殮。

殿下素服束髮、詣

太行皇帝前舉哀設奠。 【 不用文】 大殮、奉安梓宮。設几筵、安

神帛、立

銘旌、哭盡哀。

皇貴妃、殿下妃、皇孫、及各王妃、公主、哭臨禮皆同

○一成服。

殿下服衰服、詣

梓宮前舉哀、行奠祭禮。

皇貴妃、殿下妃、皇孫、及各王妃、公主、皆成服。各設祭一壇。六尚及宮人各隨祭。禮畢、各歸喪次

○是日、內官內使祭一壇 【 以上各俱用文】

○次日、公侯駙馬伯五府六部等衙門、共一壇。文武三品以上命婦、共一壇

○一每七及百日、殿下一壇、皇貴妃等妃共一壇、殿下妃一壇、皇孫一壇、涇簡王妃等妃共一壇、景恭王妃一壇、寧安公主一壇

○一內外官員軍民人等、及各王府夷使、禮並與洪武永樂同

永樂二十二年上

尊謚儀 【 隆慶初稍有更定者、附註于下】

前期三日、齋戒。前一日、遣官祭告

天地、宗廟、社稷、如常儀。 【 俱太常寺先期奏請。各祭告、用祝文香帛果酒脯醢】 是日、 【 後用前一日】

內侍官置冊寶輿于奉天門、 【 即皇極門。仍有香亭。又　几筵前左右、先設冊寶案】 捧冊寶各置輿中。

皇帝具衰服詣奉天門。 【 隆慶初、先祭告　几筵陳　祭品如常儀。祭畢、　御皇極門、百官暫免朝參】 內侍官舉冊寶輿。導引官導

皇帝後隨、降階陞輅。 【 導引官退】 百官序立金水橋南、北向。 【 皆素冠服腰絰】 俟冊寶輿將至、皆跪、冊寶輿過畢、興、皆隨至思善門外序立、北向。

皇帝降輅。 【 隆慶初、內官導引至　乾清門外降輅】 冊寶輿由中門入、至几筵殿丹陛上。導引官導

皇帝由左門入。內贊唱執事官各司其事。導引官導

皇帝就丹陛上拜位。捧冊寶官捧冊寶由左門入、 【 隆慶初、由殿中門入】 至几筵前、分左右立、北向。導引官奏四拜。 【 後內贊奏】

皇太孫、親王、皇孫陪拜丹陛上。百官陪拜

思善門外。內贊及鴻臚寺官、同時傳贊四拜畢。導引官導

皇帝由殿左門入、詣

几筵前。奏跪。內贊及鴻臚寺官、傳贊皇太孫以下、及百官跪。奏進冊。捧冊官跪進冊于皇帝左、皇帝受冊獻畢、授捧冊官置于案。奏進寶。捧寶官跪進如前儀。奏宣冊。宣冊官跪宣冊于皇帝左畢。奏宣寶如宣冊、畢。奏俯伏、興、平身、四拜。 【 傳贊百官同】 奏復位。導引官導

皇帝由殿左門出就拜位。奏四拜。 【 傳贊同】 禮畢。行祭禮。導引官導

皇帝詣

几筵前就拜位。奏四拜。 【 隆慶初、接行祭禮、省就位四拜】 奏初獻禮。奏跪獻酒。 【 隆慶初、初獻有獻帛】

贊讀祝。讀祝官讀畢。亞獻終獻禮拜傳贊並同。 【 隆慶初、終獻後、有奏俯伏、興、平身、奏復位、導引出殿左門就拜位、奏四拜】 導引官導

皇帝由殿左門入、詣

神位前、捧冊寶授內侍官捧入、導引官導

皇帝入內奉安訖。奏叩頭畢。導引官導

皇帝由左門出、至丹陛上。奏禮畢。 【 傳贊同】 導引官導

皇帝還宮

隆慶元年進呈

尊謚議文儀

先是敕諭文武群臣議上

尊謚。至期前一日、鴻臚寺官于宣治門設謚議文案。是日早、上具衰服 【 隆慶六年、　上具素翼善冠麻布袍腰絰】 御宣治門。捧謚議官立于階之東。文武百官、各具素冠服、 【 隆慶六年、百官烏紗帽黑角帶皂靴】

詣丹墀贊行四拜禮興。禮部官出前跪奏進

尊謚議文。奏畢、復位。序班二員、引班首官稍進前。捧謚議官以文授班首官、班首官受

謚議文、由中道進。將至御前、序班贊進

尊謚議文。

上起、至謚議文案之北。班首官進

謚議文置於案。贊跪。百官皆跪。

上覽畢、召翰林院官趨至前、跪。

上以謚議文授翰林院官、命撰

謚冊文、翰林院官受訖、捧從中道出。

上復坐。贊俯伏、興。班首官與百官俯伏、興。班首官復位。贊行四拜禮畢。序班徹案。

上還

隆慶元年

尊謚頒詔儀

先期、鴻臚寺設詔案于皇極殿內東、錦衣衛設傘蓋于皇極殿前。至日早、百官各具素服烏紗帽黑角帶、于承天門外伺候。

上御中極殿、具黑翼善冠、白素袍、黑犀帶。執事官先行五拜三叩頭禮。鴻臚寺官奏請陞殿。導駕官導

上御皇極殿。鳴鞭訖。序班舉詔案于殿中。翰林院官捧詔立于左。鳴贊唱頒詔。翰林院官以詔授禮部官、禮部官受詔置于案。序班舉案由殿左門出。錦衣衛用傘蓋、迎至承天門上。百官入班。鳴贊唱四拜。稱有制。唱跪。開讀訖。再唱行四拜禮。鴻臚寺官傳奏禮畢。百官退。詔書迎至禮部、授使者頒行天下

永樂二十二年發引儀

發引前三日、行奏告禮。百官預齋戒三日。 【隆慶初、太常寺先六日奏齋戒、京城內外禁屠宰音樂。　敕命大臣一員護喪行禮。敕把總內官。　敕入　皇堂內官內使】 遣官以葬期告

天地、宗廟、社稷。 【 祭品行禮如常儀】

皇帝衰服告

几筵。 【 禮如啟奠】

皇太子

親王以下、皆衰服隨班行禮。是日後、百官衰服朝一臨、至發引日止。京師內外禁樂、至祔祭日止。禁屠宰至葬畢日止。發引前一日、遣官祭金水橋、午門、端門、承天門、大明門、德勝門、并橋、清河橋、沙河、京都應祀神祇、并經過去處應祀神祠。 【隆慶初、增祭　乾清宮門、　隆宗門、　思善門、并橋、　歸極門、　御橋、玉河橋、沙河安濟橋、朝宗橋、其應祀神祇、關王廟、天將廟、靈濟宮、城隍廟、東嶽廟、真武廟、內門橋、俱內官行禮、一河橋以下、俱太常寺官行禮、祭用酒果殽饌香燭祝文】

是夕、設辭奠。 【 隆慶初、改辭　靈禮如啟奠】

皇帝、后妃、皇太子、親王以下、皆衰服、以序致祭。司禮監、禮部、錦衣衛官、提督執事者、設大昇輿于午門外。依圖式陳葬儀于午門外、并

大明門外、發引日、設啟奠、內侍陳設醴饌拜位如常儀。內導引官導

皇帝衰服詣拜位、皇太子、親王以下、各就拜位。贊禮贊四拜、奠帛、獻酒、讀祝、四拜、舉哀、興、哀止、望瘞、禮畢。 【隆慶初、改望瘞為焚幣帛祝文、以後祖奠遣奠至　陵安神遷奠享禮　禮俱同】 內導引官導

皇帝詣【 初無】 虞祭、內侍陳醴饌拜位于几筵前、如常祭儀。內導引官導

皇帝衰服詣拜位。

皇太子、親王以下、衰服各就拜位。行四拜禮。初獻、奠帛、獻酒、讀祝。亞獻。終獻、贊四拜。舉哀、興、哀止、望瘞、禮畢。卒哭、用虞祭後剛日、禮同虞祭。自是罷朝夕奠。至卒哭之明日、奉神主祔享于太廟。 【 儀具升祔下】 祭畢、太常卿于神主前跪奏請太宗文皇帝神主還几筵。奏訖、導引官導

皇帝捧神主、由

廟左門出、至門外、安奉于御輦。儀衛繖扇導從如來儀。

皇帝陞輅、後隨、至午門外。儀衛止。

皇帝至思善門、降輅、釋祭服、易衰服、隨御輦至几筵殿前。內侍于輦前跪奏、請

神主降輦升座。內侍奉銘旌、由中門出。執事官陞捧梓宮。內執事持翣左右蔽

梓宮降殿。內侍官于梓宮前跪奏、請

梓宮陞龍輴。執事官奉登龍輴、訖。以綵帷飾

梓宮。執翣仍列左右。內侍擎繖扇侍衛如儀。列舊所御儀仗于前。

謚冊寶輿、神帛輿、真亭、銘旌、以次而行。內導引官導

皇帝由殿左門出、后妃、皇太子、親王、及宮眷後隨、 【 后妃宮眷哭於幃中】 至午門內、設遣奠如祖奠儀。內侍于梓宮前跪奏、請

靈駕進發。司禮監官率儀衛

謚冊寶輿等前行。

皇帝、后妃、皇太子、親王以下、皆哭盡哀。內侍于皇帝前跪奏、請還宮。內侍導引

皇帝還宮。

后妃以下俱還宮。 【 隆慶初　皇子同還】 執事官舁

梓宮由中門出、至午門外。禮官跪奏請梓宮陞大昇輿。執事官奉梓宮陞輿、訖。 【 隆慶初、即午門內內侍官跪奏、請　梓宮陞大昇輿、安置訖、始行遣奠禮】 禮官跪奏、請

靈駕進發。司禮監、禮部、錦衣衛整視葬儀、以次前行。

皇太子、親王以下、哭送 【 天順八年、弘治十八年、俱　親王護喪行禮。隆慶初、遣駙馬都尉。沿途至　陵往返、俱遣官行禮】

靈駕出、至端門外、行辭祖禮。 【 後改為朝　祖】 執事官預設褥位于太廟中香案前。 【 太常寺設香燭】

梓宮至端門外、禮官跪奏、請辭祖。導引官導

皇太子易常服、詣

神帛輿前跪。禮官奉神帛授皇太子、皇太子捧神帛由

廟街左門入、 【隆慶初、　梓宮至端門外少駐。導引官導遣官易淺淡色服、請　神帛輿前跪、太常寺官跪于遣官之左、奏請世宗肅皇帝朝　祖。太常寺官興。遣官俯伏、興、詣輿、捧　神帛、由　廟街左門入】

至太廟褥位、跪置

神帛于褥、興。

皇太子正立于神帛後。贊禮贊跪。

皇太子跪。禮官跪于皇太子之左、奏

太宗文皇帝謁辭。禮官興。贊禮贊俯伏、興。

皇太子俯伏、興。贊五拜三叩頭禮畢。

皇太子跪捧神帛興、仍由

廟左門出、至輿前、以神帛授禮官、禮官跪受

神帛、安奉輿中、訖。 【 隆慶初、遣官自奉安訖、太常寺官跪奏、請　靈駕進發】 跪奏請靈駕進發。

皇太子仍喪服、 【 遣官易衰服】 及親王以下隨行。

梓宮由承天門大明中門出。

皇太子、親王以下、俱由左門出、步送至德勝門外、騎送至陵。 【 隆慶初、遣官及各衙門分定送葬官、俱步送至德勝門外、騎送至　天壽山紅門外、仍步送至　陵。是日俱免辭、還仍朝見】 在途并至陵、俱朝夕奠哭臨

諸王皇親駙馬公侯伯、及文武百官、軍民耆老、四品以上命婦、以序沿途設次致祭。 【皇親命婦、及文武官三品以上命婦、共祭一壇于順天府前。公侯伯、及文武官員耆老人等、共祭一壇于土城外。禪師僧道、共祭一壇于清河。　皇親及駙馬、共祭一壇于沙河】

祭畢、文武官不係

山陵執事及分送者、并命婦耆老、悉還。

大昇輿行、沿途每程預設校尉舁送、選委內官同錦衣衛官、專一提督、務在起止有節、行步安徐。沿途宿頓之處、預先搭蓋席殿、仍量搭席房以貯儀仗等物。至陵、執事官先陳龍輴于獻殿門外、候

大昇輿至、禮官詣

大昇輿前、跪奏、請

靈駕降輿升龍輴、詣獻殿。執事官奉梓宮陞龍輴、由中門入、皇太子、親王、俱由左門入、 【 遣官亦由左門入】 詣

獻殿安奉訖。

謚冊寶等輿、仍陳于前。行安神禮。執事官陳醴饌如常儀。設皇太子拜位于梓宮前。內侍導

皇太子詣拜位。贊四拜、興。贊跪、奠酒、讀祝、俯伏、興。贊四拜。舉哀、興。哀止。贊禮畢。

親王以下、陪拜如常儀。 【 百官俱于　獻殿前。鴻臚官傳贊同】 遣官祀

后土、并

天壽山。 【 各陳設酒饌。贊再拜、興、酹酒、讀祝、再拜、興、禮畢。洪熙以後、俱同日別遣官祭　各陵、儀同前。但前後各四拜】 俟掩

玄宮時至、設遷奠。執事官陳醴饌如常儀。設皇太子拜位于梓宮前。內侍導

皇太子詣拜位。贊四拜、興。贊跪、奠帛、奠酒、讀祝、訖。俯伏、興。贊四拜、舉哀、興。哀止、望瘞。

親王以下、陪拜如常儀。 【 百官俱于獻殿前。鴻臚官傳贊同】 退。將掩

玄宮。內侍導

皇太子、親王以下、詣

梓宮前跪。內侍跪奏請靈駕赴玄宮。俯伏、興。執事官陞奉遷梓宮入皇堂安奉訖。內侍捧謚冊寶置于前、陳列冥器等畢。行贈禮。 【 內侍官仍設　靈座于獻殿上、候安　神主】 執事官陳醴饌于皇堂門外。奉玉帛安置于香案前。設皇太子拜位于前。內侍導

皇太子詣拜位。贊四拜、興。贊跪。贊奠酒。贊進贈。執事官捧玉帛跪進于皇太子之右、皇太子受玉帛獻畢、以授內執事、捧入皇堂安置訖。贊俯伏、興。

皇太子俯伏、興。贊四拜、舉哀、興。哀止。贊贈事畢。內侍出、遂掩

玄宮。掩畢、行享禮于玄宮前、如遷奠儀。遣官祀

后土、及祭

天壽山。 【 後稱告謝】 掩

玄宮將畢、內侍設香案于玄宮門外、陳醴饌如儀。設題主案于香案前、西向。設皇太子拜位于前、北向。內侍盥手出

主于案上。題主官盥手西向題

主畢。內侍奉主置于神座。藏

神帛于箱中、置其後。內侍跪奏、請

太宗文皇帝神靈上神主。 【 隆慶初全具　尊號】 奏訖。贊四拜、興。贊跪、獻酒、讀祝、俯伏、興。贊四拜。舉哀、興、哀止。 【 焚祝文】 內侍啟櫝受

主訖。跪奏請神主降座陞輿、奉神主陞靈輿、至獻殿上。內侍跪奏請神主降輿陞座、奉神主即座訖 【 隆慶初　神主即座訖、先行安神禮如前儀。將回京、別遣官以葬畢告　各陵】 行初虞禮。執事官陳醴饌于神主前。設皇太子拜位于香案前。內侍引

皇太子就拜位。贊四拜、興。贊行初獻禮。贊跪。

皇太子跪、奠帛、奠酒、讀祝畢。俯伏興亞獻。終獻。贊四拜。舉哀、興、哀止、望瘞、禮畢。內侍捧神帛箱埋于殿前屏處潔地。焚凶器于野。葬日初虞、柔日再虞、剛日三虞、後間日一虞、至九虞止。在途、皇太子行禮。還京、皇帝親行禮。 【 隆慶初、自初虞至七虞在途、八虞在城外、俱護喪官行禮。九虞還京、　上親行禮】

神主啟行將還、內侍于神主前跪、奏請神主降座升輿還京、奏訖、俯伏、興。于靈座上奉神主升靈輿進行、儀仗侍衛如儀。

皇太子後隨。在途、仍朝夕奠。

神主還京、先於城外置幄次。錦衣衛備儀衛。教坊司備鼓吹不作。百官衰服奉候城外。

神主至、入幄次。百官序列于前、行五拜三叩頭禮畢。候

神主進行、百官後從至午門外、儀衛等退。導引官導

皇帝衰服奉迎于午門內。

神主至、舉哀、步導 【 隆慶初。　世廟妃　皇后　皇子王妃公主及宮眷等、俱迎　神主于宮門內、舉哀、以次後隨】

神主陞几筵殿內。

皇帝立于殿上稍東、西向。內侍于靈輿前跪奏請神主降輿陞座。奏訖、捧神主安奉于靈座訖。 【 隆慶初上親捧】 行安神禮。執事官陳設如常儀。內導引官導

皇帝詣拜位。奏四拜興。奏跪、奠酒、讀祝、俯伏興。奏四拜、舉哀、興、哀止。 【 焚祝文】 奏禮畢。

皇太子、親王以下、陪拜如常儀。百官于思善門外隨班行禮、傳唱如儀。 【 隆慶初安神畢、　世廟妃　皇后　皇子以下、以次如拜位舉哀、各行謁見四拜禮】 明日、百官行奉慰禮。 【 隆慶】

几筵殿內稍東、西向立。

皇太子、親王以下

丹陛上稍東西向立。執事者陞徹帷幕等物、拂拭

梓宮畢。內侍徹啟奠。內執事官進龍輴于几筵殿下。設真亭

神帛輿

謚冊寶輿于丹陛上。設祖奠如啟奠儀。畢。內導引官導

皇帝詣

梓宮前稍東西向立。導

皇太子由殿左門入、立于皇帝之南稍東、西向。

親王以下、俱于丹陛上稍東、西向立。內侍于梓宮前跪奏、請

靈駕進發內侍捧鎰冊寶、次捧帛、由殿中門出、各置輿內。次捧神主升座訖。內導引官導

皇帝由殿左門入、行安神禮如前儀。禮畢、皇帝釋服還宮。明日、百官素服烏紗帽黑角帶、行奉慰禮

凡大喪內朝賀祭祀等禮、洪熙元年、仁宗既祔廟、上仍素服御西角門視朝。遇行時享等禮、太常寺奏祭祀、其日早朝鳴鐘鼓、服黃袍、御奉天門視朝。祭畢、仍如前。至禫祭後、始釋素服

○成化二十三年、憲宗喪服既除、上仍素翼善冠麻布袍腰絰視朝。不鳴鐘鼓。文武百官素服烏紗帽黑角帶皂靴朝參。至百日後、始變服如常。是年冬至節、詔免行賀

○弘治元年正旦、以憲宗服制未及小祥、上服黃袍御奉天殿、鳴鐘鼓、鳴鞭、作堂下樂、文武官具公服行五拜三叩頭禮。次日至十五日、具黑翼善冠淺淡袍服犀帶、御奉天門。文武官具常服朝參。至禫祭、免朝一日。遣官詣

陵致祭

○正德十六年、肅皇帝萬壽聖節、以武宗山陵未畢、令天下齎進表文、并公侯駙馬伯儀賓進賀綵、俱免宣讀陳設、逕送司禮監承運庫交收

○嘉靖四十五年歲暮

大祫、隆慶元年孟春時享

太廟、以世宗喪禮、尚在二十七日之內、禮部題准照弘治十八年例、暫遣官行禮。樂設而不作。免陞殿奏祭祀。齋戒之日、上于喪次致齋。陪祀官俱暫免

○隆慶元年正旦後、世宗喪禮成服畢、上始服衰服御宣治門視事。百官素冠服腰絰、行奉慰禮。以後朝參並同。至二十七日滿

上易素翼善冠麻布袍腰絰、御宣治門視事。俱不鳴鐘鼓。百官素服烏紗帽黑角帶皂靴朝參辦事。二月祭

先師孔子、及朝日壇、歷代帝王、以梓宮在殯、議准照弘治十八年例、免請陞殿、及傳制、令太常寺具本奏知、仍各遣官行禮。樂設而不作。致齋之日、照天順八年例、上具黃素袍翼善冠。百官具淺淡色服朝參。陪祀執事官、至期、仍各祭服行禮。本月祭

太社、太稷、議准仍請

上親祭。餘並同前例。三月、世宗祔廟畢、次日免朝。百官烏紗帽黑角帶青圓領辦事。又次日、上具黑翼善冠黑犀帶淺淡袍服、御皇極門。百官仍烏紗帽黑角帶淺淡色服、行奉慰禮。以後俱皇極門視事、鳴鞭、鳴鐘鼓、如累朝例。是年孟夏時享

太廟、以世宗神主尚在几筵、照正德元年例、先一日、上具常服祭告

几筵、祗請詣

廟享祀。以後遇太廟時享祫祭、大祥內皆如之。其鴻臚寺奏請陞殿、太常寺奏致齋、及祭畢

聖駕回宮、俱樂設而不作







