○唐故凤光寺俊禅和上墓铭

和上讳常俊，俗姓张氏，清河人也。皇祖庄、皇考李，即李之第二子也。卅岁出家，年龄七十，僧夏，奄自会昌元年五月十五日示疾殁。即以其月廿六日，迁柩於常州无锡县太平乡（阙）村东一里官河西八十步张宗祖墓中，卜其宅兆庚首而安厝之。礼也。有门人文则、元通、伯昌、俗兄秀、侄令容等，悲痛哀摧，涕泪交结。恐陵谷迁改，桑田变移，茔域无徵，乃刊砖而为志。铭曰：

禅宗内蕴，法印心（阙二字）弃浮生，归乎寂灭。

