答宣大巡抚郑范溪


驯夷之道，譬之蓄狗。驯则饲之，骜则箠之；箠之而驯，则又饲之。上谷虏情，微与云中有间。向来每从优假，以致桀骜。若竟从姑息，则狂猘无知，便谓我畏之而益肆矣。今该镇此处，极为得策，足以折其乱萌，挫其狂逞，且有裨于贡市不小，皆受公之成算也。承示，不胜仰慰。人旋，草草附复。总戎原帖纳上。





