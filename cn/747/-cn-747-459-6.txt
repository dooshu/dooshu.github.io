○对夷攻蛮假道判

〈夷攻蛮，道由边邑，麦已熟，或请人皆出获。宰不许，郡长让之云：恐为不耕者所得。〉

王者无外，寰中有截。边鄙不耸，邦国以宁。蠢尔蛮夷，遽相攻伐。异荀息之假道，且欲涉虞；殊申舟之是行，无闻聘晋。属四月维夏，三农聿兴，麦已熟於东皋，人未饣盍於南亩。瞻言县宰，重化黎。弹琴自娱，宓子贱之多暇；戴星以出，巫马期之克勤。过齐鲁之相持，观边徼而皆警。是割是获，虽美或人之谋；我疆我理，须从宰君之法。何者？食曰人天，苟求食而忘耻；农为政本，有惰农以自安。候其观之生，将欲不耕而获。恶未可长，患实预防。百里正且得中，六条恐为虚让。

史藏用

藏用，代宗时擢书判拔萃科。

