王炎　喜晴

云上山椒鸣竹鸡，愁行客路踏青泥。

穷人也得天调护，乞与新晴可杖藜。

王炎

王炎　喜晴

欲了老妻窀穸事，屈指前期日无几。

羊肠路险不容车，水涩石高滩齿齿。

天公悯我忧恼深，一雨骤添三尺水。

黄流又恐舟难行，落尽雪花天宇清。

六龙扶毂日杲杲，更乞天公旬日晴。

襄事归来闭门坐，但拥竹炉多炽火。

王炎

王炎　喜晴

雨过千畦{左禾右罢}稏黄，趁晴刈获可登场。

田家子妇开眉语，白粲新炊满屋香。

王炎

王炎　喜晴

雨过儿童饱饭牛，趁晴耕垦种来牟。

田家作苦无储蓄，待哺全须麦有秋。

王炎

