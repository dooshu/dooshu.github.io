◇邛竹杖赋

沈冥子游巴山之岑，取竹于北阴。便娟高节，寂历无心，霜风色古，露染班深。每与龙钟之族，幽翳沈沈。文不自殊，质而见赏，蕴诸鸣凤之律，制以成龙之杖。枝条劲直，斌色滋，和轮人之不重，待羽客以相贻。青春欲暮，白云来迟，谋于长者，操以从之，执末而献，无因自持。诸庶虽甘，不可以倚；彼藜虽实，不可以美。未若处不材之间，当有用之始。鲁分以爵，汉锡以年。昔尚尔齿，今优我贤。书横机，玉尘筵，则函之以后，拂之以前。尔其摘芳林沼，行乐轩除，尊卑之垂悦，随上下之游纡。夫寄根江南，渺渺幽潭，传节大夏，悠悠广野，岂比夫接君堂上之履，为君座右之铭，而得与绮绅瑶，出芳房于蕙庭。（《文艺英华》一百九）

