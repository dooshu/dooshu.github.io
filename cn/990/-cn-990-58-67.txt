孙应时　海陵岁暮

地气长江北，云容古戍边。

层冰明薄日，积雪了穷年。

乡远劳羁梦，官间足晏眠。

客来相劳苦，不责坐无毡。

孙应时

孙应时　海陵岁暮

猎骑呼座地，胡笳落雁边。

梅花非故里，草色新新年。

莫苦登楼望，聊须殢酒眠。

江南多贵将，歌舞怅垂毡。

孙应时

孙应时　海陵岁暮

城郭依荒草，风云带极边。

犹多故时老，共说太平年。

岁聘皇华去，秋防戍鼓眠。

谁知明主意，拊髀忆青毡。

孙应时

