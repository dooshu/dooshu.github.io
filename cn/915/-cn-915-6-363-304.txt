○遐思赋



惟仲秋之惨凄，百草萎悴而变衰。燕翔逝而归海，蟋蟀鸣而相追。从虚堂而无寥，嗟我心之多怀。怅遐思而内结，嗟尔姜任邈不我留。谋民生之未几，吾何为其多愁。凉风萧条，露沾我衣。忧来多方，慨然我怀。感飞鸟之反乡，谅卫女之思归。于是周游容与，逍遥彷徨。悲民生之局促，愿轻举之遐翔。（《艺文类聚》三十四）



