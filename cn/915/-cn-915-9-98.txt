◎丘迟

迟字希范，吴兴乌程人，齐常侍灵鞠子。州辟从事，举秀才，除太学博士，迁大司马行参军。历西中郎参军、殿中郎、车骑录事参军。梁台建，为骠骑主簿，及受禅，拜散骑侍郎。迁中书侍郎，领吴兴邑中正，为永嘉太守，选为临川王宏中军谘议参军，拜中书郎，迁司徒从事中郎，天监七年卒，有集钞四十卷，集十一卷。（《梁书·丘迟传》，高祖平京邑时，劝进梁王文及殊礼者，迟文也。）

