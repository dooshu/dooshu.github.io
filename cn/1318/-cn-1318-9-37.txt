浩歌行


天长地久无终毕，昨夜今朝又明日。

鬓发苍浪牙齿疏，不觉身年四十七。

前去五十有几年，把镜照面心茫然。

既无长绳系白日，又无灵药驻朱颜。

朱颜日夜不如故，青史功名在何处？

欲留年少待富贵，富贵不来年少去。

去复去兮如长河，如赴东海无遗波。

贤愚贵贱同归尽，比却冢墓高嵯峨。

古来如此非独我，未死有酒且高歌。

颜回短命伯夷饿，我今所得亦已多。

功名富贵须待命，命苟不来如奈何。



