◎苏雪坡词

苏雪坡赠杨直夫云："允文事业从容了。要岷峨人物，後先相照。见说君王曾有问，似此人才多少。况蜀珍先已登廊庙。但侧，听新诏。"按小说，高宗尝马骐曰："蜀中人才如虞允文者有几。"骐对曰："未试焉知，允文亦试而後知也。"苏与杨马皆蜀人，杨在眉山为甲族，直夫之妹通经学，比於曹大家，嫁虞氏，生虞集，为钜儒，其学无师，传於母氏也。此事蜀人亦罕知，故著之。［辍耕录］

