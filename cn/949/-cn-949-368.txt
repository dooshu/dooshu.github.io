范成大　大雨宿仰山，翌旦骤霁，混融云"无乃开仰山之云乎＂出山道中，作

谁开大仰云？此岂吾力及。

日光千丈毫，弹指众峰立。

衡山卷阴气，海市发冬蛰。

韩苏两枯鱼，出语自濡湿。

人厄与天穷，底用苦封执？

但喜拄杖俊，仍欣芒屩涩。

向来三尺泥，有足似羁＊。

龙渊古桥皴，獭径寒溜泣。

春浅山容瘦，风饕涧声急。

一箪寄前村，野蔌旋收拾。

猫头髡笋尖，雀舌剥茶粒。

土毛冠江西，斗酒况可挹。

聊同一笑粲，缓赋百忧集。

范成大

