雨後东子顾

归魂惊夜半一雨觉秋多岩谷老丛桂江湖添白波随人伤汗漫得句失蹉跎客舍还离隔冲泥谁数过次韵龚宗伯见送游嵩山即归宛陵四首

皁帽多幽兴青山许独游暑残燕市雨枫报洛城秋河岳随征骑行藏问白鸥尚余知已恋临发为君留

二

别恨凭诗遣趋陪感帝乡交游寛李郭篇翰走齐梁秋识归人兴寒愁野客装嵩门望京阙回首意茫茫

三

鸿雁中涂到青霜短髩生仙坛晴倚杖岳寺醉题名择友知贫好着书安晩成秋蝉饱风露敢说有余清

四

自是无心者浮云任往还官从长抱膝天许徧看山旧业昭亭在新营钓艇闲潜夫行着论安稳卧松关

