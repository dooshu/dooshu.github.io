西天僧西番僧


元顺帝时，哈麻尝阴进西天僧，以运气术媚帝，帝习为之，号演揲法儿，华言大喜乐也。哈麻之妹婿集贤学士秃鲁帖木儿，性奸狡，有宠於帝，言听计从。与老的沙八郎、刺为吉的、波迪哇儿玛等十人俱号倚纳。亦荐西番僧伽真於帝。伽真善秘密法，谓帝曰：“陛下虽尊居九重，富有四海。其过保有现世而已，人生能几何？当受此秘密大喜乐禅定。”帝又习之。其法亦名“双修法”，曰：“演揲儿、秘密法。”皆房中术也。帝日从事於其法，乃广取民间十五岁以上、二十岁以下妇女，恣肆淫戏。号为“采补抽添”，其势甚多，略举其九。

第一曰：“龙飞势”。女子仰睡，男子伏其腹上，据股含舌。女子叠起阴物，受男玉茎，刺其琴弦，和缓摇动，行八浅五深之法。阴热阳硬，男悦女欢。

第二曰：“虎行势”。女子低头向前跪倒，男子蹈後抱腰，握玉茎投入阴户，行五浅三深之法。阴户开张，阳气出纳。男舒女乐，血脉流通。

第三曰：“猿搏势”。女开股仰卧，男以腿压其上，阴户拍开，乃入玉茎，行九浅六深之法，女津流通，男根坚固。

第四曰：“蝉附势”。妇人侧卧，直伸左股，曲右股。男子从後投入玉茎，叩其玄珠，行十浅四深之法。女阴翕张，男根畅美。

第五曰：“龟腾势”。女子仰卧，男子托起女子双腿过乳，握玉茎刺其谷实。女精自流，男身快乐。

第六曰：“凤翔势”。女人仰卧於床，自矗起两股，男子以手按床，深入玉茎，刺其愈鼠，使玉茎坚硬，阴户壮热内动，女子自摇。行六浅二深之法，男女欢悦。

第七曰：“兔吮势”。男子仰卧，直伸两股，女子反坐玉茎之上，面向男足，两股在男腿边，按席低头，握玉茎刺其菱齿。玉茎坚硬。行四浅一深之法，徐徐抽动，自然畅美。

第八曰：“鱼游势”。用二女，一仰，一偃，如男女交合之状。男子坐看二女之动摇，淫心发作，玉茎硬大，便即仰卧，任二女自来执茎投牝，津液流通。

第九曰：“龙交势”。男倚於床，女以左足立床，以手挽男头，男以右手托女左股，女负男肩，两手紧贴。女执玉茎，刺入婴鼠，中其谷实，轻摇慢动，行十浅七深之法，内外神气，自然翕合。

又选采女为十六天魔舞，又诏西天僧为司徒，西蕃僧为大元国师。各选良家女数十人供其淫毒。其徒亦皆取良家女或四人，或三人奉之，总谓之供奉。民间女子遭其害者，巷哭里嗟，不计其数。

八郎者，帝储弟，与其所谓倚纳者，皆在帝前亵狎不讳，至聚少壮汉儿并妇人、女子裸处一室之中，不拘同姓异姓，任其自相嬲弄，或以尊行而污卑幼，或以卑幼而淫尊行，皆无避忌。号曰暨即兀，华言事事无碍也。西天僧又与西番僧迭相轮转，出入禁中，夜宿宫闱，奸淫公主至於嫔御多人，则随他择其雏而美者淫之。金莲半起，海棠强拭，新葩玉体金偎，芍芙骤沾风雨，虽女子畏缩难堪，而西僧必破垒穿蕾，尽根彻脑然後已。群僧见其流丹浃藉，如痛忍疼，则争前搏弄，以为笑乐。丑声秽行，四野著闻，即市井无赖之人羞出於口。帝惟知习法为快，无所禁止。僧之浊乱寰宇、淫污帷薄，莫有甚於此时也，只有狠髡杨涟真伽淫毒更甚。凡境中大小女子，先以册藉申报姓名，至出嫁之日，不论美恶必先迎至府中，强御之，取其元红，然後发归夫家完聚。有得意者，则强留三五夕，摧残狼藉而後发还，且不时唤入府中。为快已意，设有隐瞒崛强者，登时两家俱罹横祸，财散人离，无复完聚。见妇人有姿色者便取进府中，淫嬲万状，诸人侧目，莫敢诣何，即尔朱兆之污辱洛阳女子，无此狠恶也。腥风膻雨，簸荡恒河，秽露臊云，遗漫世界，若非大手力者汛扫之，人人沉黑海矣。

不秃不毒，不毒不秃。惟其头秃，一发淫毒，奈何令之四民，尤谆谆呼“和尚”为佛爷，尊之为大师乎，可悲甚矣！





