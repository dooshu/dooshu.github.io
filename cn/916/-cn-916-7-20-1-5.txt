【蜀国弦歌篇十韵】

铜梁指斜谷。（一作望绝国。）剑道望（文苑作临。）中区。通星上分野。作固（文苑作国。）下为（玉台作为下。）都。雅歌因（文苑作固。）良宋。妙舞自巴渝。（文苑作俞□。）阳城嬉乐所。（文苑作盛。）剑骑郁相趋。五妇行难至。百两好游娱。牲祈望帝祀。酒酹（文苑作醉酹。）蜀侯姝。（玉台作诛。）江妃纳重聘。卓女（文苑作真。）爱（玉台作受。）将雏。停弦时击（玉台作系。）爪。（《诗纪》系介。）息吹更治（文苑作路治唇。）朱。脱（玉台作春。文苑同。）衫湔锦浪。回扇避阳乌。闻君握节（文苑误作道。）返。贱妾下城隅。（○玉台新咏七。文苑英华二百一作蜀国吟。《诗纪》六十七。）

