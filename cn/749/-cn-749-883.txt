杨子咸


子咸号学舟。宋末人。与萧立等同时。

木兰花慢

雨中荼

紫凋红落后，忽十丈，玉虬横。望众绿帏中，蓝田璞碎，鲛室珠倾。柔条紧风无力，更不禁、连日峭寒清。空与蝶圆香梦，枉教莺诉春情。

深深。苔径悄无人。栏槛湿香尘。叹宝髻髼鬆，粉铅狼藉，谁管飘零。不愁素云易散，恨此花、开后更无春。安得胡床月夜，玉醅满蘸瑶英。







