【上声歌八首】

〖晋、宋、齐辞。〗

〖古今乐录曰：上声歌者。此因上声促柱得名。或用一调。或用无调名。如古歌辞所言。谓哀思之音不及中和。梁武因之改辞。无复雅句。〗

侬本是萧草。持作兰桂名。芬芳顿交盛。感郎为上声。（○《乐府诗集》四十五。《诗纪》四十一。）

郎作上声曲。柱促使弦哀。譬如秋风急。触遇伤侬怀。（○同上）

初歌子夜曲。改调促鸣筝。四座暂寂静。听我歌上声。（○同上）

三鼓染乌头。闻鼓白门里。揽裳抱履走。保冥不轻纪。（○同上）

三月寒暖适。杨柳可藏雀。未言涕交零。如何见君隔。（○同上）

新（玉台作留。）衫绣两裆。（乐府作端。注云。一作裆。《诗纪》云。一作端。）迮著（玉台作置。）罗裙（玉台作裳。）里。行（玉台作微。）步动微（玉台作轻。）尘。罗裙（玉台作衣。）随风起。（○玉台新咏十。《乐府诗集》四十五。《诗纪》四十一。）

衤两裆与郎著。反绣持贮里。汗汗莫溅浣。持许相存在。（○《乐府诗集》四十五。《诗纪》四十一。）

春月□耍何太。生裙迮罗袜。暧暧日欲冥。从侬门前过。（○同上）

