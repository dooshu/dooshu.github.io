○不毁化胡经议

《史记》云，老子楚人也，生於商时，为守藏史。孔子适周，问礼於老子，老子曰：“子之所言者，其人骨已朽矣，独其言在耳。吾闻之，良贾深藏若虚，君子盛德，容貌若愚。去子之骄气与淫欲，皆无益於子之身，吾所以告子者若是也。”孔子归谓弟子曰：“吾今日见老君，其犹龙耶？”老子出关，尹喜曰：“子将隐矣，愿为我著书。”於是作《道德经》五千馀言，莫知所终。或言老子一百六十岁，或言一千二百岁，罔知其然。又刘向《列仙传》云：“老子好养气，重无名，久而入大秦，乃知其圣人也。”

张思道

思道，宣德郎，行右补阙宏文馆学士。

