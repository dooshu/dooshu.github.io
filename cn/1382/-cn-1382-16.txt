第十六回　聆游歌良朋劝友　宴夜饮淑女规夫


友道于今可拊膺，琢磨切磋说谁能？

果然士德无三二，闺阁淑媛即我朋。

却说赫连照自传给季狸兵法及送平彩云到耿家之后，便飘然而去，不知所之。季狸虽考入武学，争奈进身尚远，不遇知音，终年兀兀。接交得一个文学弟子员，复姓公明，名达，字子通。这公明达学富五车，才速七步。十五入泮，年至三十，未登一第，正是杨意不逢，钟期难遇。只可借春风杨柳，秋月梧桐，以作消遣。幼与耿朗同学数年，两相莫逆。然以耿朗公侯门第，曾未一至其家。

而耿朗以兄事之，虽补官后，宦务在身，犹以时造谒。若遇公明达在家，必留饮数杯，亦不过菜根壶酒而已。

尝对耿朗道：“看君相貌，后嗣必昌。即本身富贵，亦不待言。所少者廉静寡欲也。”及接识得季狸，乃大喜道：“甲胄于橹，良臣器识，诗书礼乐，儒将风流。他日之茅土可必也。”耿朗亦尝要拜识季狸，公明达道：“人之相知，贵相知心。季子章尚未欲交贤弟，我虽强之，伊必不来也。且君与子章，后必同列烟麟，共相契合，今日何须汲汲为哉？”以此耿朗亦不相强。公明达惟好闲游，一日散步郊原，沿村觅饮，醉残霹雳之春。遇树即眠，睡拟混沌之谱。来至一处，木密花深，人烟稀少，再进数杯，勃然兴作，乃击壤而作歌道：

三十碌碌长安道，得失由来多颠倒。

心情一片少人知，自沽浊酒还自劳。

有时汗漫步郊原，觅饮急扣酒家门。

脱巾濡首拼一醉，长歌欲吊古来魂。

古人物化去已远，荒坟累累蓬蒿偃。

野花枕藉睡方深，梦与古人相缱绻。

今时岂必无古人，忄宁愚汝自不相亲。

自古明珠混鱼目，我昔慷慨亦如君。

闻言不觉一惊醒，更向酒家足此兴。

青山绿树满眼新，红楼远寺鸣清磬。

歌毕满斟而饮，忽一人突然而来，大叫道：“歌得好！饮得妙！”公明达视之，乃季狸也。笑道：“子章何来？”季狸道：“闻所闻而来。”公明达道：“邂逅相遇，适我愿兮’。子之谓也。”季狸道：“志同道合，千里之外应之。况近在咫尺乎？”于是二人对饮。季狸道：“适闻兄歌，未免过激。我辈处世，悠游为宜。眼之青白，可得露乎？”公明达道：“古之人，诗以道性情。今之人，诗以掩性情。刻画李杜，步趋元白，吾所不为也。若夫风云月露，荡志驰情，子既不为，而乃责之我耶？”季狸道：“事物小咏，儿女私怀，何敢望之吾兄？然和平其词，委宛其意，言之者无罪，听之者不倦，似亦诗家之一要也。”公明达道：“贤弟所言极是，我所作歌吟，多出自口占，未尝见之笔墨。即偶有所录，随又付诸水火，亦未尝取以示人，特未免稍激耳。适才所言，非我良朋，安能道此！”季狸道：“弟之为人，比耿瞞照何如？”公明达道：“参军开府，各有所长，未易优劣也。”季狸道：“瞞照之为人可得闻欤？”公明达道：“瞞照之为人也，性情精细，才具风华，精细则未免苛察，风华则未免肤浮。

吾恐其心过用而行不一也。”季狸道：“兄之知人，可谓明矣。但瞞照以燕梦卿为之内助，则苛察可返为静密，而肤浮可变为沉凝也。”公明达道：“燕氏之求代父罪，甘为侧室，天子荣以牌匾，诚不为过。瞞照悬之正房，亦为合宜。但闻得他出口成章，下笔成文，且又倾国倾城，吾恐以貌掩其才，以才而掩其德。加以瞞照之多疑，梦卿若以风雅遇之，可为佳偶。若以切直处之，则不能久相得矣。且瞞照内宠过多，吾未见其利也。”季狸道：“然则夫妇相处，亦有术乎？”公明达道：“世不隆古，人不圣贤。父子兄弟，犹或以虚华相待，何况夫妇？若发言以诫谕，则违忤世情。若箝口以浮游，则泯沦天理。汩泥扬波，我辈但饮酒以消之而已。”当下两人重沽痛饮，不在话下。

却说耿朗一日无事，在梦卿房内夜活。是时乃宣德四年九月中旬，清商淡淡，良夜迢迢，桂魄一庭，菊香满座。春畹行酒，便坐小饮。耿朗道：“饮香醪，看名卉，已是人生快事，况又国色相对，各在芳龄、志愿足矣，又何求哉！”梦卿听了，低头不语。耿朗道：“卿何心事，忽忽不乐？”梦卿道：“妾以鄙弱之质得侍君子，私心自幸，有何不喜？惟愿上则尊祖敬宗，以作九个叔叔领袖。下则修身齐家，以为后世子孙法度。若美酒名花，只不过博一时之趣。益处不少，损处亦多。若不知检点，则费时失事，灭性伤生，在所难免。”耿朗道：“我于花酒虽则留心，绝不致太过。又得卿不时提撕，想将来亦不至受损。卿与我名虽夫妇，实同朋友矣。”梦卿道：“正是，官人素所交游者甚众，不知与何者可称莫逆？”耿朗道：“现任指挥冯士材、丁不识，主事邓通贤辈，无言不合，无事不助，此仕宦中之莫逆也。张都堂公子张大张，王尚书亲孙王尊王，朝则征歌，暮则觅饮，此衣冠中之莫逆也。若同学之公明子通，则久交之莫逆。未见面之季子章，则梦想之莫逆也。至于未有事之先能预知我心，既有事之后能安解我意，大而官事家务，小而说笑吹弹，可以助我心思者，皆不及监生乔邦贤之莫逆矣。”梦卿道：“这些人可曾时长来往？”耿朗道：“除季子章尚未识面，不曾到门外，公明子通亦未到过咱家。张秀才诸人，十日或半月必宴会数次。冯指挥诸人，大抵于入朝进署之暇常常相见。若乔监生，则不可一日不来。”梦卿道：“良朋契友，原不在乎酬酢往来。

但此数公，在自家心上亦有个分别否？”耿朗道：“自然有个分别。公明子通乃我幼时所敬，合为第一等。冯、丁诸公，当是第二等。张、王诸公，应作第三等。乔监生辈可居第四等。”梦卿道：“若如此说，公明子通，乃道义朋友。冯、丁诸人，只可称势利朋友。张、王诸人，只可称酒肉朋友。至于乔监生辈，不过市井帮闲，公侯门下耳，如何算得朋友！”耿朗道：“朋友虽算不得，然亦有用他之处。”梦卿道：“有何用处？若官事有难处分时，公明子通足可商议，其才智心思，必超出众人之上。且时常相见，受其箴规，亦于身心有益。若家务有难料理时，内有大娘主持，百无一失。外有众允、需有孚协办，断不贻误。若论谈笑，如三娘风雅，四娘、五娘流丽，足可以畅情怀。若论吹弹，则舞有舞女，歌有歌童，亦可以资清赏，又何必转求外人？自古来市井帮闲大约皆游手匪人，不肖子弟，或本来贫贱，借此以谋衣食。或原系富厚，落魄而致卑污。其为害小者，多方引诱诈赚钱财。

其为害大者，攀援势权，走通官府。万一坠其奸谋。岂不有碍行止？将来前程远大，虽广交当如孔北海之’座上客长满’，然亦思房为李唐名相，乃被累于琴工。则此等杂项人断不可接交矣。”耿朗听毕，不住点头称赞。梦卿又说些饮酒看花好处，耿朗因问四时八节赏心乐事。

梦卿道：“随时随地，从俗从宜，尽有好处就是。现在家内十供六馆，件件俱全。公余之暇，足可寻乐。他如正月元夕，二月踏青，三月上已，四月清和，五月天中，六月天贶，七月乞巧，八月中秋，九月重阳，十月民岁，十一月阳升，十二月除夕。虽未免俗，亦可怡情。”耿朗听毕，更加喜悦。二人又各进一两杯，夜已二鼓同入寝室。此后耿朗便将冯世材、张大张等，渐渐疏远。将乔邦贤等一概谢绝，不时访谒公明达，诸事请教。又拜识了季狸，结成莫逆之交。内则专仗林云屏，外则全靠众允、需有孚。正是：一言感悟，非关他绣口锦心。百事纷更，惟恃我兰姿蕙性。

散人曰：题乃上重下轻，故文亦多用侧笔。人之接交，君子固所当尊，小人亦不可过绝。盖君子少小人多，君子每周于德，小人每周于才也。若必尊君子绝小人，则平彩云、任香儿久宜送还母家矣。吾知耿朗必不能，吾知梦卿必见挤也。





