引经据典


飞禽之中，以野鸡之文彩斓斑为最华丽，亦最悦目。故野鸡亦最爱其羽毛，每夸示于同类。众鸟亦推让之。独乌鸦不服，曰：“汝之文彩，何似我之洁白？”野鸡笑曰：“他等犹可说，若之满身漆黑者，犹自以为洁白，不知何等颜色，方为黑矣？”鸦曰：“我此说并非杜撰，有诗为证的。唐人诗云：‘玉颜不及寒鸦色’。你想玉岂不是白的？尚不及我，其白可想。”公冶长闻之曰：“偏是这强词夺理的畜生，会引经据典。”





