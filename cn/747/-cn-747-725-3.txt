○劾胡潜奏

户部尚书判度支胡证准两度敕赐爵司御率府录事参军文约各一级，今月五日敕下尚书省。伏以胡潜等先丁母忧，犹未终制。岂得公然食邑，苟窃恩荣，下避三年之丧，冒受五等之爵。有伤教义，实败国风。臣谬迹都曹，职当综核，致兴物论，不敢不举。

陈商

商，元和九年进士。武宗朝历官户部员外郎司封刑部郎中史馆修撰，迁礼部侍郎知贡举。出历陕、虢二州刺史。大中时进工部尚书。

