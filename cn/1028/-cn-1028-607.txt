方岳　送寺丞韩君守新安

君家集有陆参序，老笔夸张歙大州。

三百年来非昔比，二千石喜得今侯。

早田已槁曾关念，旧石虽奇不到收。

沃沃桑麻山雨外，归欤甿亦买羸牛。

方岳

方岳　送寺丞韩君守新安

吾州可但佳山水，薰沐诗书自不同。

牧守曾留今相国，郡人况有我文公。

诸贤雅欲相俎豆，一念底须多缿筒。

三十六峰吟更笔，只将无事过年丰。

方岳

