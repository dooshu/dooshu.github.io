曾几　郑侍郎送蜡梅次韵三首

折来梅与句争清，强和馀音本不能。

欲向都官论一字，略无佳处似诗僧。

曾几

曾几　郑侍郎送蜡梅次韵三首

小瓶梅映短檠灯，幽兴何人似我能。

枉沐歌词无用处，维摩诘是在家僧。

曾几

曾几　郑侍郎送蜡梅次韵三首

江梅难以蜡妆成，女手虽工未必能。

香气恼人眠不著，若为学得定中僧。

曾几

