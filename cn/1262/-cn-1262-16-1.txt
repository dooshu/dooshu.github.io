沐英：

沐英祖籍饶州乐平县，李姓，先墓在大汾潭。洪武二十八年，沐春乞遣将代镇，亲诣乐平致祭。八月进封春黔国公，不许擅离。

兰溪金训道口口云，沐英祖徽州绩溪人，专棹舟。岁莫值地师失路求渡，因问其沦落状，闵之，留于家。春初雪，地师偶步，奇其地。归问沐氏，曰：「此族人某山也，若得之易之耳。吾屋三间彼欲之，索直三百金，故不果。如售屋，则山归我矣。」于是成券，果得山，且为择葬，瞩曰：「行当有大祸，愿不发也。」寻争渡毙人，戍定远。



