○暫免帶磚以恤運軍疏 【 免帶磚】

該臣議照糧運帶磚、始於一時權宜、今巳遵行年久、非敢輕議、但漕船受載本重、今自下而土者皆于清源磚廠帶磚不獨漕舡也往年河渠通利、加帶不勝苦難、然數止四十八塊、不令過重。以傷撁挽之力。繼因工作迭興。用磚漸多。加帶亦漸增益。馴至載重難行。頻年又以河流變遷。水道淺深不一。船重則轉動不快。趨避既難。水淺則阻閣多慮。于係尤大。察疲軍之力。委有所不堪矣。合無將今年各總衞所、重運糧船、暫免帶磚、後年分仍舊止帶四十八塊。定議遵守。庶幾漕船輕捷。可望稍速。疲苦旗軍。均霑　天賚。

