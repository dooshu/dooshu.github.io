○荅王懷棘中丞 【 款虜】

今邊事脊脊動矣、士大夫抵掌談者、未有不言罷款者也、而愚以為罷關中四鎮易。罷宣大兩鎮難。罷雲中易。罷上谷難。彼名王直上谷塞者。原未有隙。何名而罷之。然陝右之欵罷。即宣大亦終不可久。彼將欵于東而掠于西。我以金繒東撫虜。而以甲兵西修戰是虜再得而我再費也且以理言。則前歲當罷。今歲不宜罷。以勢言。則異日當罷。今日不宜罷。以彼前歲之橫也。我閉關而絕之。其義正。其氣奮。今既用經略以好語約之東歸。彼業巳奉約。我卻罷款而循師。如兩人相爭。力不敵則求其少息彼既巳坐。我卻攘臂而起。則曲直安在乎。賄虜之禍緩而深。激虜之禍大而速。議者皆言款虜為害其後必將有変然順義之後卒未□為中國患也若不賄不激。緩縻之而急修備。卒乘輯睦。將吏競勸。以任隙之自起。而俟機之可乘。則尚以待異日而目前未可輕動也。今天下所患者武夫言欵文士言戰當事言款旁觀言戰近虜則言款遠虜則言戰大略令其言成一議論。齒牙間得利而巳。虜來則無以戰。去則又忘戰。急則且以款縻之。緩則以款自縻。丈視師塞上、經行數鎮、人情邊事、略可覩巳、其赤心為國家計久遠者幾何哉、　天子??間然西顧、特簡丈而?之節金?戊、我同年中開府自丈始、夫才可有為。志欲必為。而無粉飾脂韋態者。弟所見惟丈耳。厝注宜安靜。規畫宜長久。我為之而我必收其效。即我不收其效而以遺後之人。卒亦與我何異也。督撫或三歲而遷。近者二歲耳。以二三歲。而肯為國家千百年計。非丈吾無所望之矣。勉樹勛猷、以光同志、諸離索寒暄之語、固不足為丈道也、

