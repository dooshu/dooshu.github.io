黄山吟赠曹宾友

我家近黄岳梦上天都峯苦遭缨组缚侧身难相从兴来蜡屐齎宿舂青松手策为青龙曹生示我山游草飞云走日开心胸凭陵一万八千丈踏翻沧海搴芙蓉缘萝扪葛人无数山灵频妒生烟雾曹生四入峰头游层岩叠壑穷朝暮寻山直欲作山史一石一泉皆记注我昨孤啸莲花巅锺山庐岳皆点烟羲和却顾苦停辔恨无斗酒招列仙看君吊古怀李白珊珊仙骨才翩翩少年努力争撰着叫呼昂首摩高天丈夫会应取知已何处酒楼同醉眠

