佚名　出火祀大辰十二首

［圜钟为宫］烨烨我宋，火德所畏。

用火纪时，允惟象类。

神以类歆，诚孙类全。

有感斯通，孚我阳燧。

佚名

佚名　出火祀大辰十二首

［黄钟为角］乐音上达，奥惟出虚。

火性炎上，亦生于无。

我镛我声，我笙我竽。

气同声应，昭哉合符。

佚名

佚名　出火祀大辰十二首

［太簇为徽］火在六气，独处其两。

感生维君，翳辰克相。

何以验之，占兹生象。

胜驾苍蚢，歘其来乡。

佚名

佚名　出火祀大辰十二首

［姑洗为羽］星入于茂，兴火具诎。

火出于辰，兴星俱伸。

一伸一诎，孰操从之。

利用出入，民咸用之。

佚名

佚名　出火祀大辰十二首

屹彼嘉坛，赤伏始屈。

掞光耀明，洋乎如在。

挽仰重离，默兴精会。

隋我降升，肃听环佩。

佚名

佚名　出火祀大辰十二首

维莫之春，五阳发舒。

日之夕矣，三星在隅。

莫量匪币，莫嘉匪玉。

明荐孔明，神光下瞩。

佚名

佚名　出火祀大辰十二首

二七储神，兴天地亚。

孰俪厥德，聿惟南正。

功懋陶唐，泽流亿姓。

作配严社，贽列惟称。

佚名

佚名　出火祀大辰十二首

有严在条，陈彼牲牢。

孔硕其俎，荐此血毛。

厥初生民，饮如则然。

以燔以炙，伊谁云先。

佚名

佚名　出火祀大辰十二首

孰为大辰，维北有斗。

曾是契星，斯我孔有。

幽荣功报，洁齐敢后。

容兴嘉觞，式歆旨酒。

佚名

佚名　出火祀大辰十二首

周设司耀，虽列夏官。

仍袭孔易，阖端实难。

相彼商丘，永怀初造。

不腆桂椒，匪以为报。

佚名

佚名　出火祀大辰十二首

潜之伏矣，柞醚既休。

有俶其来，榆柳是求。

灵驾纷羽，尚其安留。

饮我三爵，言言油油。

佚名

佚名　出火祀大辰十二首

五运惟火，寔宗众阳。

宿壮用明，千载愈光。

神保聿归，安处火房。

厅攸不作，炎图永昌。

佚名

