欧阳修　送谢中舍二首

滁南幽谷抱山斜，我凿清泉子种花。

故事已传遗老说，世人今作画图夸。

金闺引籍子方壮，白发盈簪我可嗟。

试问弦歌为县政，何如◇俎乐无涯。

欧阳修

欧阳修　送谢中舍二首

嘉闻嘉誉蔼淮壖，又看吴帆解画船。

陇亩遗民谈旧政，江山余思入新篇。

人生白首吾今尔，仕路青云子勉旃。

举棹南风吹酒醒，离觞莫惜少留连。

欧阳修

