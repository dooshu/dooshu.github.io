◎司空图酒泉子

司空图王官谷，自目为耐辱居士，豫为冢棺，遇胜日，引客坐圹中赋诗词，徘徊不已。客或难之。则曰："君何不广也，生死一致，吾宁暂游此中哉。"每岁时祠祷歌舞，与闾里耆老相乐。有酒泉子词云："买得杏花，十载归来方始坼。

假山岗西畔药栏东。满枝红。 旋开旋旋成空。白发多情人更惜，黄昏把酒祝东风。且从容。"［唐诗纪事］

