【寓直中庶坊赠萧洗马诗】

龙楼实九重。薄寒殊复早。（《类聚》作起殊早。）玉阶泫（《类聚》作泣。）清露。铜池结秋潦。霜被守宫槐。风惊护门草。之子擅（文苑作ゼ。注云。一作擅。）文华。纵横富辞藻。舒锦惭光丽。握珠谢奇宝。愧予非工文。何用披怀抱。（物类志曰：护门草出常山。取置户下。或有过其门者。草必叱之。一名百灵草。○《类聚》三十一。文苑英华百九十。《诗纪》八十六。）

