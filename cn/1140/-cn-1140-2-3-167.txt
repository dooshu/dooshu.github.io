为余斗所方伯题像

秋雨江云在江树客船夜泊章江渡展图忽见伟人姿满船宾客皆惊顾鸭江龙起多贤豪争剖符竹拥旌旄雄才独可略时辈深衷还肯收我曹阳城心苦政偏拙贾谊忧多泪成血公为方岳最优容握手相看怀抱紫微官阁数悬鱼清夜藜牀坐读书干戈未靖军储急水旱频蠲民力纾半生游宦谁不羡东西南北舟车徧建牙开府事寻常屏翰风流人所见木落蓬飞又别离为君题句重相思它年黄髪丹顔好长忆东湖会面时

学余堂诗集卷十九







学余堂诗集卷二十

钦定四库全书

学余堂诗集卷二十

翰林院侍读施闰章撰

七言古

