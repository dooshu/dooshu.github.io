【答卢谌诗】

〖八章○并书〗

琨顿首。（六臣本《文选》注云。五臣重顿首二字。）损书及诗。备辛酸之苦言。畅经通之远旨。执玩反覆。不能释手。慨然以悲。（六臣本《文选》注云。五臣作喜。）欢然以喜。（六臣本《文选》注云。五臣无此句。）昔在少壮。未尝检括。远慕老庄之齐物。近嘉阮生之放旷。怪厚薄何从而生。哀乐何（六臣本《文选》注云。五臣作所。）由而至。自顷□张。困於逆乱。国破家亡。（六臣本《文选》注云。五臣作家国破亡。）亲友凋残。块然独坐。则哀愤两集。（李善本《文选》此二句在负杖行吟则百忧俱至下。六臣本注云。此二句善置负杖行吟下。）负杖行吟。则百忧俱至。时复相与举觞对膝。破涕为笑。排终身之积惨。求数刻之暂欢。譬由疾□弥年。而欲一丸销之。其可得乎。夫才生於世。世实须才。和氏之璧。焉得独曜於郢握。夜光之珠。何得专玩於随掌。天下之宝。固（李善本无固字。《诗纪》同。）当与天下共之。但分析之日。不能不怅恨尔。（李善本《文选》作耳。）然後知聃周之为虚诞。嗣宗之为妄（六臣本《文选》注云。善作忘也。）作也。昔□骥倚□於吴坂。长（六臣本无长字。）鸣於良乐。知与不知也。百里奚（六臣本《文选》注云。五臣有非字。按非字衍文。）愚於虞而智於秦。遇与不遇也。今君遇之矣。勖之而已。不复属意于文。二十馀年矣。久废则无次。想必欲其一反。故称指送一篇。适足以彰来诗之益美耳。琨顿首顿首。

厄运初遘。阳爻在六。乾象栋倾。坤仪舟覆。横厉纠纷。群妖竞逐。火燎神州。洪流华域。彼黍离离。彼稷育育。哀我皇晋。痛心在目。（六臣本《文选》作痛在其目。注云。善作痛心在目。）

天地无心。万物同涂。祸淫莫验。福善则虚。逆有全邑。义无完都。英蕊夏落。毒卉冬敷。如彼龟玉。韫椟毁诸。刍狗之谈。其最得乎。

咨余软弱。弗克负荷。愆衅仍彰。荣宠屡加。威之不建。祸延凶播。忠损于国。孝愆于家。斯罪之积。如彼山河。斯衅之深。终莫能磨。

郁穆旧姻。□燕婉新婚。不虑其败。唯义是敦。（李善本《文选》无此二句。六臣本注云。善无此二句。）裹粮携弱。匍匐星奔。未辍尔驾。已隳（六臣本《文选》注云。五臣作堕。《诗纪》同。）我门。二族偕覆。三孽并根。长惭旧孤。永负冤魂。亭亭孤干。独生无伴。绿页繁缛。柔条修罕。朝采尔实。夕捋尔竿。竿翠丰寻。逸珠盈□宛。实消我忧。忧急用缓。逝将去矣。（李善本《文选》作乎。）庭虚情（六臣本《文选》注云。五臣作愤。）满。

虚满伊何。兰桂移植。（六臣本《文选》云。善无此二句。）茂彼春林。瘁此秋棘。有鸟翻飞。不遑休息。匪桐不栖。匪竹不食。永戢东羽。翰抚西翼。我之敬之。废欢辍职。

音以赏奏。味以殊珍。文以明言。言以畅神。之子之往。四美不臻。澄醪覆觞。丝竹生尘。素卷莫启。幄无谈宾。既孤我德。又阙我邻。

光光□生。出幽迁乔。（六臣本《文选》注云。善本脱此二句。）资忠履信。武烈文昭。旌（李善本《文选》作ユ。六臣本注云。善作ユ。）弓もも。舆马翘翘。乃奋长縻。是辔是镳。何以赠子。竭心公朝。何以叙怀。引领长谣。（○《文选》二十五。《诗纪》三十一。）

