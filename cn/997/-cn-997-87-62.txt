徐铉　观灯玉台体十首

吴歌楚舞玉诗新，华灯兰焰动鱼鳞。

台前共道明如昼，醉里唯愁夜向晨。

徐铉

徐铉　观灯玉台体十首

绮席金炉香正燃，铜壶银箭漏初传。

天回星月迷灯烛，风过楼台度管弦。

徐铉

徐铉　观灯玉台体十首

双阙生闉夜不关，金车宝马晓应还。

亭亭明月临瑶席，灼灼华灯照玉颜。

徐铉

徐铉　观灯玉台体十首

火树灯山高入云，红筵翠幄自成春。

游女有时还解佩，青楼何处不留人。

徐铉

徐铉　观灯玉台体十首

帝京风景不曾秋，万户千门夜更游。

珃瓅银鞍连锈轂，昌荧珠网挂琼钩。

徐铉

徐铉　观灯玉台体十首

夜未央，明月光，

荧煌九华烛，交影照河梁。

徐铉

徐铉　观灯玉台体十首

敞丽谯，披绮寮。

歌声和夜漏，火树似花朝。

徐铉

徐铉　观灯玉台体十首

星汉斜，乐无涯。

明月千门雪，银灯万树花。

徐铉

徐铉　观灯玉台体十首

抚云環，吹玉箫。

艳舞回罗袂，香风闪步摇。

徐铉

徐铉　观灯玉台体十首

日照花，七香车。

歌舞平阳第，经过赵李家。

徐铉

