月出

三章，章四句


首章讲：此亦男女相悦而相念之词。曰：





月出皎兮，佼人僚兮。

月出则皎然而光矣。佼人则僚然而好矣。





舒窈纠兮，劳心悄兮！

窈纠，幽远而愁结。是佼人也，我欲见之而不可得，则窈纠之情切矣。今安得施施而来见之，以舒其窈纠之情乎？愿见之心，日切于中，是以为之劳心，悄然有不堪其忧者矣。

二章讲同。





月出皓兮，佼人懰兮。舒懮受兮，劳心慅兮！

懰，清亮。懮，烦懮生受。慅，慅然心之动。

末章讲同。





月出照兮，佼人燎兮。舒夭绍兮，劳心惨兮。

夭绍，心之急迫。惨，悲怆。





