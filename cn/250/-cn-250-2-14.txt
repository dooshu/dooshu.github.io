别长安五首

其一


只合渔樵老此身，底须辛苦入风尘？
一官未许因人热，十口翻成为仕贫。
阊阖天高逢鬼谒，江湘地远逐孤臣。
非关圣世簪缨短，为有青山待逸民。

其二


朅来来吊望高台，台上黄金真可哀。
一代贤良《卜式传》，千秋流涕贾生才。
狺狺多口何为者，衮衮诸公安在哉？
燕市遨游今不见，吴门变姓且归来⑴。
⑴ 吊古中直抒怀抱，一肚皮不合时宜。○中有数字系晚年改本手授者。


