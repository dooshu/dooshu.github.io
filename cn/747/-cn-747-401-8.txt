○对津吏告下方伤水判

〈得津吏告下方伤水，请毁左右堤。水工景固争。〉

润下斯弊，漂流是虚，欲崇堙塞，必藉堤防。津吏以下方致灾，冀应除毁；水工以长堤作务，不可依凭。竞有两端，事难双允。请辟千里，无亏五词。则拯溺不待於规行，闻诸往说；而塞川颇类於防口，得自今辰。方见《河渠》之书，自娴标准；《沟洫》之志，以会规模。左毁则右伤，右毁则左弊；左右俱毁，便沈下方。津吏之言虽陈，水工之志难对。既不合毁，咸宜告知。

苏

，开元时擢书判拔萃科。

