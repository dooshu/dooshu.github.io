姜特立　归故园二首

向来叨趁内朝班，宫漏鸡声晓梦间。

今日身閒无一事，五年睡债一时还。

姜特立

姜特立　归故园二首

坐叨厚廪傍吾家，此去吾家百里赊。

圣主恩深难报处，四时得看故园花。

姜特立

姜特立　归故园二首

一去丹墀六换春，已将柴栅等簪绅。

虽无名节高当世，也是羊裘一故人。

姜特立

姜特立　归故园二首

桃李归来已半空，不堪春事去匆匆。

落红犹自留连客，故向尊前舞晚风。

姜特立

