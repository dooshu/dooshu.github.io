马廷鸾　北平家传成

三百年间事屡危，降之人杰岂中衰。

巍巍祖烈将千岁，赫赫元功彼一时。

起义堂碑云汉丽，凌烟阁像日星垂。

藏山自篡前朝史，付与云礽百代知。

马廷鸾

马廷鸾　北平家传成

选将初年起范阳，和戎晚节误平凉。

大功宜受春秋责，盛毁何能日月伤。

文士谈兵多谬误，兰台作史漫裁量。

折衷自有成书在，公论从知千岁长。

马廷鸾

马廷鸾　北平家传成

彼美人兮无古今，挑灯勘史夜沉沉。

昌唐无复浯溪颂，哀郢常多楚泽吟。

麟获自伤王迹息，鹃啼谁念帝魂深。

只今莫唱贞元曲，但忆曾闻正始音。

马廷鸾

