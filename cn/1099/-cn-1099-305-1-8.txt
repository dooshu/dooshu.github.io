○駐守通灣再上本兵分布京軍書

連日通州設備巳周、乘閑由東抵西、細閱都城地形、則京軍安營不宜去京太遠。何也、帝王之師。以全取勝較之外鎮。忽勝忽敗者。不同也。况胡馬之來。眾寡之數。尚未可以預知。其在我之兵。強弱之形。亦可以預見。今不量多寡強弱之勢。而陳兵于數十里之外。如果虜少我眾。彼弱我強。則鼓三軍而竝進之。功收萬全。振中夏無敵之威。倡諸邊積弱之氣。此其策之上者也。萬一彼強我弱。彼眾我寡。輕舉而妄動之少有疏虞。凡虜入畿輔援兵京卒皆不肯駐營京城之下葢遠出有禦虜之名而易于避敵近城則退怯之形城上畢見而謗議易生此咸寧所以為功楊守謙所以被誅也則人馬奔潰。都城空虛。將誰為守。損威傷重。為禍匪細。不如仍駐教塲。內倚京城。外設險地。以京城為粮道。以險地為外援。俟虜入境。如果眾寡強弱之形。其勢在我。相机成功者此也。眾強之勢在彼。則外足以自守。內足以護城。未有大兵屯營未散而胡馬敢冐險以攻城者所謂堅壁不動者此也。且胡馬志在虜掠。退歸亦速。俟其諸鎮之兵既集。則前鋒有恃。京軍亦隨營策應。所謂擊其惰止?帚者此也。藏虎豹在山之勢。收京營居重之威。此都下用兵之道也。若不量眾寡強弱之勢。乃浪言陳兵于數十里之外者。不知何所見也。

皇明經世文編卷之三百五終







