【豫章行】

汛舟清川渚。遥望高（《类聚》作南。乐府云。一作南。）山阴。川（六臣本《文选》作山。注云。五臣作川。）陆殊涂轨。懿亲将远寻。三荆欢同株。四鸟悲异林。乐会良自古。悼别岂独今。寄世将几何。日昃无停阴。前路既已。後涂随年侵。促促薄暮景。□□鲜克禁。曷为复以兹。曾是怀苦心。远节婴物浅。近情能不深。行矣保嘉福。景绝继以音。（○《文选》二十八。乐府三十四。本集六。《诗纪》二十四。又《类聚》四十一引阴、寻、林、今四韵。《文选》二十七始安郡还诗注引川陆殊涂四字。盖误漏轨字。）

