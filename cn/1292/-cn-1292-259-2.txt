◇　议禽贼方略

太史令宗宣典星历，候气变，以凶为吉，乱天文，误朝廷。太傅平化侯饰虚伪以偷名位，「贼夫人之子」。国师嘉信公颠倒《五经》，毁师法，令学士疑惑。明学男张邯、地理侯孙阳造井田，使民弃土业，牺和鲁匡设六管以穷工商。说符侯崔发阿谀取容，令下情不上通。宣诛此数子以慰天下！（《汉书·王莽传》下：故左将军公孙禄征来与议，禄曰云云。）

匈奴不可攻，当与和亲。臣恐新室忧不在匈，则在封域之中也。

（同上：禄又言云云。莽怒，使虎贲扶禄出，然颇采其言。）



