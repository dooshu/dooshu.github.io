李弥逊　门下大资颜公挽诗三首

洙泗流风远，仪形世有人。

人经窥圣域，三返得贤臣。

勋业艰难际，声名寂寞滨。

赤松归有伴，此道独知津。

李弥逊

李弥逊　门下大资颜公挽诗三首

不作鸾台梦，来寻凤沼春。

劬劳知永慕，寿考见深仁。

示疾元非病，离人已反真。

生绡写遗恨，犹露衮衣身。

李弥逊

李弥逊　门下大资颜公挽诗三首

东郡连墙日，行藏二纪馀。

空留冢上剑，不见枕中书。

山黑佳城必，堂阴旦宅虚。

悲心寄松槚，哀韵拥輀车。

李弥逊

