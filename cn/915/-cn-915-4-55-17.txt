◇东巡颂

允迪在昔，绍烈陶唐。殷天衷，克摇光。若时则，运琼衡。敷六典，经八成。燮和万殊，总领神明。肆类乎上帝，燔柴乎三辰。祀乎六宗，祗燎乎群神。遂发号群司，申戒百工。卜筮称吉，蓍龟袭从。南征有时，冯相告祥。清夷道而后行，曜四国而扬光。展圣义于巡狩，喜坼而咏八荒。指宗岳以为期，固贷神之所望。散斋既毕，越异良辰。或增构，烈火燔燃。晖光四炀，焱烂薄天。萧香肆升，青烟心云。璋峨峨，牺牲洁纯。郁鬯宗彝，明水玄樽。空桑孤竹，咸池云门。六八匝变，神并存。（《艺文类聚》三十九，《初学记》十三，《御览》五百三十七）



