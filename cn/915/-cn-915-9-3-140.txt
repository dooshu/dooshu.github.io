◇马槊谱序

马槊为用，虽非远法，近代相传，稍已成艺，邓蔗索魏后之庭，武而犹质，桓马入丹阳之寺，雄而未巧。聊以馀暇，复撰斯法，搜采抑扬，斟酌烦简。至如春亭落景，秋皋晚净，青霜且尽，密雨初晴，戈骊沃若，天马半汉，盼金精而转态，交流汗血，爱连钱而息影，不畏衣香，雕衢与白刃同晖，翠毛与红尘俱动，足使武夫愤气，观者冲冠，巴童留玩，不待轻舟之楫，越女踟蹰，无假如皋之箭。（《艺文类聚》六十，《御览》三百五十四。）

