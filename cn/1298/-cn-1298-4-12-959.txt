胡生妻

尉氏县富家子胡生、再娶张氏女。颇姊。胡嬖一尼。畜于外甚久。张知之。呼其夫归。责怒捽挽。至欲以炉灰眯其目。胡脱手走。曰、宁痛棰我。此岂得然。张益怒。自投于廷。展转咆掷。时有娠越八月矣。困剧间在地昏睡。梦胡之前妻来。曰、彼乃我夫。汝安得辄据。吾今杀汝儿。即举拳筑其腹。悸而寤。始道所见。扶痛入室。已不可堪。所居去县四十里。亟呼乳医。医未至。胞堕地而死。

