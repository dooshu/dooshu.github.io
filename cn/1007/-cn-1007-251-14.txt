张蕴　凤鹤鹊三题与江社同赋

一去朝阳寂不闻，西康台北起寒云。

梧花竹实年年事，柰此喧啾百鸟群。

张蕴

张蕴　凤鹤鹊三题与江社同赋

立雪精神两瘦芦，天风入羽思江湖。

逋仙梅下曾相识，千载归来一语无。

张蕴

张蕴　凤鹤鹊三题与江社同赋

月树争枝影共寒，楂楂飞过屋头山。

五陵年少多春闷，一弹千金落等闲。

张蕴

