○让副元帅及山南节度使表

臣志诚有涯，寄任过分，尝惧覆败，自贻谴责。且授其旄节，彼蕃戎，所掌之兵，须自训练，如臂使指，若网在纲，则人有固心，前无︹敌。今以臣守在西鄙，兼统汉中，抚循实难，威令不及。况自陇坻达於扶文，绵亘边陲，二千馀里，虽山谷险阻，足为藩蔽，其中贼路不一，皆要防虞。加之夷狄无厌，凭陵滋甚，去年既侵右地，复扰西山。倘至前秋，两道俱下，臣若固其陇，则不救梁岷，若进兵扶文，恐患逼关辅首尾不应，进退无从。伏惟陛下居安虑危，图难於易。其前件使及梁州刺史，伏请别择能者，悉以委之。令牙西备陇关，竭其诚节。国家大计，敢不上陈。

钱起

起，吴兴人。天宝十年进士，释褐秘书省校书郎。大历中官司勋员外郎司封郎中，终考功郎中。

