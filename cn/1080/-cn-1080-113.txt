●大明會典卷之一百十三

給賜四

土官

雲南徼外土官、進到象馬金銀器皿寶石等件、例不給價。其賜例各不同

車里、給賜宣慰使、錦二(土商)、紵絲紗羅各四疋。妻、紵絲羅各三疋。差來頭目、每人紵絲紗羅各四疋、折鈔絹二疋、布一疋。通事、每人綵(土商)一表裏、折鈔絹一疋。俱與羅衣一套。象奴從人、每人折鈔綿布一疋、絹衣一套、俱與靴襪各一雙

木邦、給賜宣慰使、錦二(土商)、紵絲紗羅、各三疋。妻、紵絲羅各二疋。差來陶孟、每人紵絲紗羅各三疋、折鈔絹二疋、布一疋。招剛、每人紵絲紗羅各二疋、折鈔絹二疋。通事、每人綵(土商)一表裏、折鈔絹一疋、俱與羅衣一套。象奴從人、每人折鈔綿布一疋、綿衣一套、俱與靴襪各一雙

緬甸、給賜宣慰使、錦二(土商)、紵絲紗羅各三疋。妻、紵絲羅各三疋。差來頭目、每人紵絲羅各三疋、紗二疋、鈔六十錠。招剛、每人紵絲羅各二疋、紗一疋、鈔四十錠。俱與羅衣一套。通事、鈔三十錠。象奴從人、每人鈔十五錠、俱與絹衣一套、靴襪各一雙

老撾、並八百、賜例俱與車里同。但通事羅衣改紵絲衣

孟養、給賜孟養思六及妻、與車里同。差來陶孟、每人紵絲羅各四疋、紗二疋、折鈔絹二疋、綿布二疋。招剛、每人紵絲羅三疋、紗二疋、折鈔絹一疋、綿布一疋。招八、每人紵絲紗羅各一疋、折鈔絹一疋。通事、每人紵絲一表裏、折鈔絹一疋。各與紵絲衣一套。象奴、每人折鈔綿布一疋、絹衣一套、俱與靴襪各一雙。進過馬、每匹絹五疋

孟密、給賜女土官、及其子安撫、俱紵絲紗羅各三疋。安撫妻、紵絲羅各二疋。差來頭目、陶孟、招剛、通事、象奴從人、賞例與木邦同

孟璉、給賜土官、紵絲紗三疋、羅二疋、絹四疋。妻、紵絲羅各二疋。差來頭目舍人、每人綵(土商)二表裏、羅衣一套。通事、鈔二十錠、絹衣一套。從人、每人鈔十五錠、絹衣一套。俱與靴襪各一雙

孟艮、給賜土官舍人、紵絲紗羅各二疋。差來頭目、紵絲羅各二疋、紗一疋、折鈔絹一疋。通事、每人折鈔絹一疋。俱與羅衣一套。從人、每人折鈔綿布一疋、絹衣一套、俱與靴襪各一雙

鄧川州、賜例與孟璉同。象奴賞與從人同

湖廣、廣西、四川、雲南、貴州、腹裏土官、朝覲進到方物、及中途倒死馬匹、例不給價。到京馬匹、每匹賜鈔一百錠。其賜各不同

凡三品、四品、回賜、鈔一百錠、綵(土商)三表裏。 【 惟播州貴州二宣慰使、賜錦二(土商)、綵(土商)六表裏】

五品、鈔八十錠、綵(土商)三表裏。六品、七品、鈔六十錠、綵(土商)二表裏。八品、九品、鈔五十錠、綵(土商)一表裏。雜職衙門、並頭目人等、自進馬匹方物、鈔四十錠、綵(土商)一表裏。

【 弘治十四年、瓊州崖州起送土官、每人賞鈔三十錠、絹二疋、絹衣一套】

○差來通事把事頭目、各鈔二十錠、綵(土商)一表裏。隨來土官弟男、並把事頭目人等、鈔二十錠。

從人伴吏、鈔十錠 【播州差來長官、鈔四十錠、一表裏。通把頭目人等、各鈔三十錠。貴州差來舍人、鈔二百五十錠、二表裏。把事十五錠、一表裏。通事十錠、絹一疋。頭目從人、賞鈔如例】

凡進馬一二匹、及方物輕者、止照雜職例賞。嘉靖元年奏准、朝覲到京、以馬數多寡為差。進馬一二匹者、准一人作差來名色、賞鈔二十錠、綵(土商)一表裏。三四匹者、作二人。五六匹者、作三人。綵(土商)鈔錠、照數遞加

○二年題准、若所差係土官弟姪兒男進馬四匹以上、與方物重者、照舊例、以衙門品級高下為差。其馬少物輕者、照雜職例、若所差係通把頭目人等、照新例、以馬數方物多寡為差

凡到京過期、減半給賞。弘治三年以後、正月內到者、亦全賞。二月到者、減半。該賞半表裏者、折與闊生絹二疋

○隆慶五年題准、過期半年以上、不給賞

凡謝恩差來人、與雜職賞同。貴州土官、減鈔二十錠。隨來通把從人、給鈔如朝覲例

凡慶賀、貴州差來舍人、賞鈔五十錠、綵(土商)二表裏。把事、鈔十五錠、綵(土商)一表裏。通事從人、鈔如朝覲例。四川土官差來人進馬者、鈔二十錠、綵(土商)一表裏。進降香茶蠟等物者、鈔二十錠、絹二疋。隨來人、鈔十錠

給賜番夷通例

凡給賞(土商)絹等物。萬曆六年題准、各織造去處、撫按官痛革剋減冒破奸弊。有仍將粗惡不堪之物解進、該部科將撫按等官、一體查參。其給賜衣服靴襪等件、該衙門成造、務要精好。如有不堪、聽禮部具實參奏重治。其留邊給賞、齎去人員、有將賞物抵換勒掯者、督撫官查參重治。至於各夷所得賜物、不許於開市之日貨賣。或願折價、禮部題照原價折給

凡齎發貢夷賞賜。萬曆七年題准、各貢夷慶賀事完、即行頒給賞賜、齎發回還、毋令稽留久住、致惹事端

○又議准、每夷人到館、該館官先將各夷數目、一體報知戶工衙門、該司一面知會

內府衙門、俱各預為整理賜物、候禮部咨文到日、即照數檢點、及回咨掛號、各須上緊定限半月以裏、通行關領。禮部一面題給、一面知會兵部、查發勘合、速令起程。其該邊奏報、並禮部題行各衙門關領日期、即於散賞奏內題知、以便稽考

凡賜物折價。嘉靖六年議准、女直夷人、及番僧番人、給賜綵(土商)、自願折銀者、織金、每疋折給銀三兩八錢。素者三兩五錢

○隆慶三年議准、西番貢夷全賞者、禮部照例分別。題請頒給。減賞者、每名給銀三兩。絹二疋、每疋折銀三錢。於本布政司庫貯銀內支給

○萬曆六年題准、各夷來京應賞人數、凡折衣折(土商)銀兩、行工部俱給以見貯銀兩、不必轉行該省。其支茶勘合、及在邊半賞人數銀兩、禮部先咨巡撫衙門、轉行布政司、仍另給夷人為照、待到日、將夷人領去勘合、與禮部先發咨文對同、方准支給。其存留在邊全賞人數銀兩、禮部驗封明白、亦咨巡撫衙門、與夷人所執公文、查對相同、給發。仍將各項銀(土商)、及食茶數目、行都督府、填入過關勘合、以便互校。差去通事官、令守取巡撫回咨、備開散過齎去存留銀(土商)若干、支過食茶、及半賞銀兩若干、以免誆騙沈匿等弊。如咨內數目不合、及無回咨、將通事從重參問

凡貢夷病故在中途者、例不給賞。萬曆六年題准、各鎮清查病故夷人賞物、留充下年給賞之數

凡投降夷人、每名賞素紵絲衣一套、綿布十疋、鈔一百錠、米三石、牛二隻、羊五隻、柴五百斤。隨來婦人、每口綿布三疋、鈔十錠

凡入官貨物。洪武二十六年定、凡遠夷之人、或有長行頭匹、及諸般物貨、不係貢獻之數、附帶到京、願入官者、照依官例具奏關給鈔錠、酬其價值

○弘治間定、凡番國進貢、內國王王妃及使臣人等、附至貨物、以十分為率、五分抽分人官、五分給還價值、必以錢鈔相兼。國王王妃、錢六分、鈔四分。使臣人等、錢四分、鈔六分。又以物折還、如鈔一百貫、銅錢五串、九十五貫折物、以次加增、皆如其數。如奉旨特免抽分者、不為例

○凡番國進貢船內搜出私貨、照例入官、俱不給價。其奉旨給與者、不為例

凡番貨價值。弘治間定、回回並番使人等進貢寶石等項、內府估驗定價例、赤金、每兩直鈔五十貫。足色銀、每兩十五貫。錫、每斤五百文。 【 琉球八貫、】

鐵、每斤三百文。腰刀、每把三貫。番弓、每張二貫。番箭、每枝一百文。鶴頂、每箇一貫。玳瑁盒、每箇一貫。玳瑁盂、每箇一貫。珊瑚枝、每斤三十貫。珊瑚珠、每兩二貫。大玻璃瓶碗、每箇三貫。小玻璃瓶碗、每箇二貫。玻璃燈甌、每箇二貫。粟米珠、每兩五貫。象牙、每斤五百文。

【 暹羅十貫。】

翠毛、每斤三百文。古剌水、內大合一貫。小合五百文。回回石青、每斤一貫。烏爹泥、每斤五百文。油血石、每兩二貫。番砂、每斤二百文。膽礬、每斤二貫。妥剔牙、每斤一貫。黃蠟、每斤五百文。雄黃、每斤五百文。阿魏、每斤二貫。蓽茇、每斤二貫。沒藥、每斤五貫。

【 滿剌加十貫、】 肉荳蔻、每斤五百文。 【 暹羅白荳蔻十貫。】 荳蔻花、每斤五百文。蓽澄茄、每斤一貫。悶蟲藥、每斤二百文。大楓子、每斤一百文。 【暹羅十貫。】 木鱉子、每斤三百文。血竭、每斤一十五貫。龍涎、每兩三貫。蘇合油、每斤三貫。乳香、每斤五貫。 【 暹羅四十貫。】

沈香、每斤三貫。速香、每斤二貫。丁香、每斤一貫。木香、每斤三貫。金銀香、每斤五百文。降真香、每斤五百文。 【 暹羅十貫。】 黃熟香、每斤一貫。 【暹羅十貫。】 安息香、每斤五百文。梔子花、每斤一貫。丁皮、每斤五百文。 【 暹羅二貫。】 蘇木、每斤五百文。 【 琉球十貫。暹羅五貫。】

烏木、每斤五百文。 【 暹羅滿剌加俱四十貫。】 紫壇木、每斤五百文。胡椒、每斤三貫。 【 琉球三十貫。暹羅二十五貫。滿剌加二十貫。】

鹽、每斤一百文。籐竭裏襄、每斤一貫。夕牙吸荅納、每斤五百文。八的阿納、每斤四百文。三額阿剌必、每斤五百文。別模剌、每斤五百文。厥枯露、每斤二百文。加定、每斤五百文。哈都味思、每斤五百文。阿思模達塗兒氣、每斤五百文。蘇麻達、每斤二百文。花氈單、每條一十貫。大花手巾、每條二貫。小花手巾、每條一貫。絲手巾、每條二貫。紅紋節知被、每條五貫。苾布、每疋一十五貫。撒哈剌、每疋一百貫。兜羅布、每(土商)一十貫。油紅布、每(土商)一貫五百文。青布、每(土商)一貫五百文。花布、每(土商)一貫。暗花打布、每(土商)一貫。沙連布、每(土商)一貫。青查禮布、每(土商)一貫。加籠宜布、每(土商)一貫。烏連布、每(土商)一貫。勿那朱布、每(土商)一貫。各樣麤布、每(土商)一貫

【日本國附進刀劍、每把鈔三貫。內一分與錢、九分支絹。每鈔一百貫、該絹一疋。其名檀香、每十斤、銀一兩、折錢七百文。暹羅滿剌加檀香、俱每斤鈔十貫。暹羅籐黃、每斤鈔十五貫。紫莖、每斤鈔三十貫。琉球暹羅滿剌加、每鈔二百貫、折絹一疋】

凡折還物價。弘治間定、各色紵絲、每疋折鈔五百貫。各色綾子、每疋三百貫。各色紗、每疋三百貫。各色絹、每疋一百貫。青絨氁子、每疋六百貫。駝褐氁子、每疋六百貫。青花白瓷盤、每箇五百貫。碗、每箇三百貫。瓶、每箇五百貫。酒海、每箇一千五百貫。豆青瓷盤、每箇一百五十貫。碗、每箇一百貫。瓶、每箇一百五十貫。麝香、每斤一千五百貫。樟腦、每斤一百貫。良薑、每斤二十五貫。大黃、每斤三十貫。鐵鍋、三尺闊面、每口一百五十貫

歲進

舊例歲進茶芽、及木瓜藥材、俱從土產去處起解、轉送該衙門供用、各有定數。其後又有川扇及諸時鮮等物

茶芽

各處歲進茶芽。弘治十三年奏准、俱限穀雨後十日、差解赴部、送光祿寺交收。違限一月以上送問、雖有公文、不與准理

計茶芽四千斤、內一百二十斤、南京納

直隸五百斤

常州府宜興縣一百斤。內二十斤、南京禮部納。限四十六日

廬州府六安州三百斤。限二十五日

廣德州七十五斤。建平縣二十五斤。限四十六日

浙江五百斤

湖州府長興縣三十斤。南京納

紹興府嵊縣八斤。會稽縣三十二斤。限五十五日

溫州府永嘉縣一十斤。樂清縣一十斤。限七十七日

杭州府臨安縣二十斤。富陽縣二十斤。限五十二日

寧波府慈谿縣二百六十斤。限六十一日

處州府麗水縣一十五斤。縉雲縣六斤。青田縣六斤。遂昌縣六斤。限七十日

金華府金華等縣共二十二斤。限六十四日

衢州府龍游等縣共二十斤。限六十七日

台州府臨海等縣共一十五斤。限七十一日

嚴州府建德縣五斤。淳安縣四斤。遂安縣三斤。壽昌縣三斤。桐廬縣二斤。分水縣一斤限五十八日

江西四百五十斤

南昌府七十五斤。限六十日

南康府二十五斤。限五十一日

贛州府一十一斤。限八十三日

袁州府一十八斤。限七十九日

臨江府四十七斤。限六十五日

九江府一百二十斤。限五十五日

瑞州府三十斤。限六十四日

建昌府二十三斤。限七十五日

撫州府二十四斤。限七十三日

吉安府一十八斤。限七十一日

廣信府二十二斤。限七十五日

饒州府二十七斤。限六十一日

南安府一十斤。限九十日

湖廣二百斤。內十八斤、南京納

武昌府興國州六十斤。限五十四日

岳州府臨湘縣十六斤。限七十一日

寶慶府武崗州二十四斤。邵陽縣二十斤。新化縣十八斤。限五十九日

長沙府安化縣二十二斤。寧鄉縣二十斤。益陽縣二十斤。限八十一日

福建二千三百五十斤。內五十二斤、南京納

建寧府建安縣一千三百六十斤。內探春二十七斤。先春六百四十三斤。次春二百六十二斤。紫筍二百二十七斤。薦新二百一斤。崇安縣九百九十斤。內探春三十二斤。先春三百八十斤。次春一百五十斤。薦新四百二十八斤。限七十八日

木瓜

直隸寧國府宣城縣、歲進木瓜、二千三百箇。內上瓜、一千八百箇。中瓜、五百箇

藥材

廣西思明府、歲進解毒藥五方三十四味、共三十八斤。內錦地蘿一味、重二斤。消食藥十味、重十二斤。消毒藥十八味、重十九斤。大衝藥一味、重一斤。塞住藥四味、重四斤

四川成都府歲進藥材七味、內天雄二十對。附子五十對。川烏三十對。漏藍二十斤。仙茅二十一斤。補骨脂十五斤。巴豆四斤

黃魚

浙江嘉興府歲進黃魚三百尾。俱行乍浦河泊所、小滿時節採捕、沿途換冰、接救到京通政使司投本。尚膳監交收。禮部批迴

魚鮓

湖廣布政司、歲進鱘魚鰉魚鯉魚鮓、各四桶糟鰣魚(魚扁)魚、各四桶。醬子鮓、一十二桶。乾鯉魚五十斤。鱘鰉魚筋並面肉四十把。鱘鰉魚肚四十箇。並代鎮守衙門原進鱘魚鰉魚鮓、各十桶。醬子鮓、二十桶。俱行武漢黃岳常沔六府州造辦、咨呈禮部、轉送光祿寺交收。禮部批迴

川扇

四川布政司造、撫臣奏進、歲例扇一萬一千五百四十把。嘉靖三十年、加造備用扇二千一百把。四十三年、又加造小式細巧扇八百把。共一萬四千四百四十把。初起鎮守中官、後以為常。又

蜀王府別有奏進

精膳清吏司







