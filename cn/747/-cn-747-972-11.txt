○议臣寮居丧终制除授奏（清泰二年十月中书门下）

奉长兴二年四月五日敕：朝臣居丧终制，委御史台具名申奏。诸道幕府职事，除丧後宜行恩命。州县官才授官及到任一考前丁忧，服阕并与除授，依长定格自有节文。应州县官新授及到任一考前丁忧服痊准格取文解南曹磨勘，申中书门下，当与除授，不得经堂陈状。

