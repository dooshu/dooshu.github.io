【歌三首】

金刀治世後遂苦。帝王昏乱天神怒。灾异屡见戒人主。三分二叛失州土。三王九江一在吴。馀悉稚小早少孤。一国二主天所驱。（○《齐书》符瑞志。）

三禾□参□参林茂孳。金刀利刃齐刈之。（○《齐书》符瑞志。）

欲知其姓草肃肃。谷中最累低头熟。鳞身甲体永兴福。（○《齐书》符瑞志。南史齐高帝纪。《乐府诗集》八十七。○逯案。《诗纪》所载三首。其一据金陵志为帝讳昌明运当极。特申一期延其息。诸马渡江百年中。当值卯金折其锋四句。其二三据《乐府诗集》为欲知其姓草肃肃三句及金刀利刃齐刈之一句。检金陵志所载乃谶语而非歌。金刀利刃齐刈之亦只而不全。今改从《齐书》符瑞志。列之如上焉。）

