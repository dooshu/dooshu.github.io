147　后稷始甽田


「誕后稷之穡，有相之道。」疏云：「種之必好，似有神助。」吕氏春秋士容論任地篇：「后稷曰：『子能使子之野盡爲泠風乎？六尺之耜，所以成畝也；其博八寸，所以成甽也；耨柄尺，此其度也；其耨六寸，所以間稼也。』」漢趙過曰：「后稷始甽田。」

【元圻案】任地篇注曰：「泠風，和風，所以成穀也。」又曰：「耜六尺，其刃廣八寸。古者以耜耕，廣六尺爲畝，三尺爲甽，遼西之人謂之也〔一〕。」〇畢氏沅曰：「周禮『廣尺深尺曰甽』，此云『三尺』，黄東發謂於正文不合。其言曰：『耜者，今之犁，廣六尺，旋轉以耕土，其塊彼此相向，亦廣六尺，而成一疄，此之謂畝。而百步爲畝，總畝之四圍總名。「其博八寸，所以成甽」者，犁頭之刃，逐塊隨刃而起，其長竟畝，其起而空之處與刃同其闊，此之謂甽。』案此所云，則與周禮相近。，字書無考。」〇漢書食貨志：「趙過爲搜粟都尉。過能爲代田，一畮三甽。歲代處，故曰代田，古法也。后稷始甽田，以二耜爲耦，廣尺、深尺曰甽，長終畮。一畮三甽，一夫三百甽，而播種於甽中。苗生葉以上，稍耨隴草，因隤其土以附苗根。」

〔一〕「」，原作「」，據學林本吕氏春秋校釋卷二六士容論任地高誘注改。下同。按陳奇猷吕氏春秋校釋説，「『』字當係高誘據遼西方音所造之形聲字，从土害聲。高誘之意，蓋謂若此大小之田，遼西人謂之一也」。





