杨韶父


韶父字季和，号东窗。淳祐元年（1241）进士。隐居通议有韶父诗。自号录云：字彦良。

伊州三台令

水村月淡云低。为爱寒香晚吹。瘦马立多时。是谁家、茅舍竹篱。

三三两两芳蕤。未放琼铺雪堆。只这一些儿。胜东凤、千枝万枝。

如梦今

凉月薄阴犹殢。红豆一枝秋思。门外几重山，山外行人千里。归未。归未。又是菊花天气。

长相思

溪水清。溪水浑。溪上人家数亩园。垂杨深闭门。青罗裙。白罗裙。采尽青蘩到白蘋。江南三月春。







