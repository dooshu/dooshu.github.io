仙人篇

采药南山下，云雾何弥漫。
往路既已失，叹息此盘桓。
忽逢三老公，挟我登巑岏。
闭目风雨上，折竹成青鸾。
彷佛见银榜，螭龙守井干。
不知何洞府，但见真人欢。
琼枝交玉树，碧草间红兰。
明珠缀云幄，四壁青琅玕。
霏霏复霭霭，中有芙蓉冠。
亲发紫锦囊，授我药一丸。
令我好颜色，万里生羽翰。
朝列瑶池上，暮宿扶桑端。
问谁共为乐，结交王与翰。
终宵振鸣佩，乘风意珊珊。
世人策高足，天路亦诚难。




