苏颂　再和

朱门罗绮竞珊珊，未必儒官偏少欢。

随分管弦娱性尚，等间唱咏过暄寒。

幽人栖遁心非适，夸者经营席靡安。

一絓利名均是徇，能遗斯事更为难。

苏颂

苏颂　再和

十分春色九分残，计日追游至夜阑。

月照馀花光烛烛，露垂新叶影团团。

壅焙萱背尤宜厚，汲引荷池莫放乾。

看即熏风催暑景，要须佳玩两三般。

苏颂

