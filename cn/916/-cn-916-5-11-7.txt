【莫愁乐】

〖二曲〗

〖《唐书》乐志曰：莫愁乐者。出於石城光。石城有女子名莫愁。善歌谣。石城乐和中复有忘愁声。因有此歌。古今乐录曰：莫愁乐。亦云蛮乐。旧舞十六人。梁八人。乐府解题曰：古歌亦有莫愁洛阳女。与此不同。〗

莫愁在何处。莫愁石城西。艇子打两桨。催送莫愁来。闻欢下扬州。相送楚山头。探手抱腰看。江水断不流。（○《乐府诗集》四十八。）

