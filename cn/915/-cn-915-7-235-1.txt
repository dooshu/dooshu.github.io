◇上表乞还身王族

妾遭随奇薄，绝於王氏，私庭嚣戾，致此分异。今孤疾茕然，假息朝夕。情寄所锺，唯在一子。契阔荼炭，特兼怜愍，否泰枯荣，系以为命。实愿申其门衅，还为母子。推迁黾勉，未及自闻。先朝慈爱，鉴妾丹衷。若赐使息彻归第定省，仰揆天旨，或有可寻。今事迫诚切，不顾典宪，敢缘恩焘，触冒披闻。特乞还身王族，守养弱嗣。虽死之日，实甘於生。（《宋书·孝武文穆王皇后传》。后弟藻，尚临川长公主，藻死离婚，太宗以江学攵《让婚表》遍示诸主。於是上表，从之。）

