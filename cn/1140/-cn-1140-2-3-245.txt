悲老牛

老牛踯躅心悲酸上岭下岭走新安新安诸岭石齿齿泪尽蹄穿鞭未已吁嗟力不胜驱使行行入肆充甘旨此邦百万多豪家炊金馔玉纷如麻一脔不备亦何憾相恬成俗无咨嗟君不见黄衣入梦语争传又不见救母藏刀尤可怜杀业相寻缘食肉尔有大功人不録昔时力尽为君耕今日忍弃供鼎烹不辞刀俎吞声泣请君看取盘中粒

