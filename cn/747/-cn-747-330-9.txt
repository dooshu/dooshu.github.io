○祭北岳报雨状

臣至邢州，雨降盈尺。臣切问野老，皆云往十二年，春夏大旱，六月下旬，方始降雨。其岁河朔大熟，粟斗五钱。今年得雨虽晚，犹早於前岁。百姓欣然，咸有秋望。臣受命之日，祈雨恒山，玉币未陈，明灵已应。实陛下至诚元感，先天不违。

违恒

恒，赠兵部尚书嗣立子。开元初为砀山令，擢殿中侍御史，历度以支、左司员外、太常少卿，转给事中。二十九年为陇右道河西黜陟使，时河西节度使盖嘉运恃左右为非法，恒劾奏之，出为陈留太守卒。

