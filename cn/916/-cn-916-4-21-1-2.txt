【法婴玄灵之曲二首】

〖汉武帝内传曰：元封元年七月七日。西王母降於汉宫。王母自设天厨。精妙非常。酒觞数遍。王母命诸侍玉女作乐。命法婴歌玄灵之曲。乃遣侍女招上元夫人。夫人至。自弹云琳之琴。歌步玄之曲。〗

大象虽寥廓。（《御览》作云寥。无上秘要同。）我把天地（无上秘要作九天。）衣。披云沉（《御览》作泛。）灵舆。（无上秘要作泛八景。）倏（内传作□。《御览》同。）忽适下土。空调成玄音。至精不容治。太（《御览》作泰。）真嘘（《御览》作灵。）中唱。无上秘要作唱扶宫。）始知（无上秘要作何悟。）风尘苦。颐神三田中。纳（《御览》作约。）精六阙下。遂乘万龙□。驰骋眄（《诗纪》作ツ。）九野。（○汉武帝内传。《诗纪外集》一。又《御览》五百七十二引户、土、苦、下四韵。无上秘要二十引户、土、苦三韵。○逯案。汉武帝内传乃葛洪撰。余嘉锡四库提要辨证已有说明。而其所载歌辞。题材思想风格尤与晋人其他降真诗同。盖葛洪所造也。）

玄圃遏北台。五城焕嵯峨。启彼无涯津。泛此织女河。仰止（内传作上。）升绛庭。下游月（《御览》作日。）窟阿。顾ツ（内传作眄。）八落外。指招（《御览》作远指。）九云（《御览》作空。）遐。忽已不觉劳。（《诗纪》作忽不觉心荣。）岂悟（《诗纪》作吾。）少与多。抚（内传作无。）□敖命众女。咏歌发（内传作发感。）中和。妙畅自然乐。为此玄云歌。韶尽至韵存。真音辞无邪。（○汉武帝内传。《诗纪外集》一。又《御览》五十六引阿、遐二韵。）

