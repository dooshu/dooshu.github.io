○论任贤疏

自古及今帝王，未有不任贤则理，用邪则乱，明著史传，不敢备陈。夫圣主理当代之人，祗选当时之贤，极其才分，便可致理，岂借贤於异代，以理今日之人？近代北齐任杨遵彦则理，用高阿那肱则乱；隋代任高则理，用杨素则乱；国家任房元龄、杜如晦、魏徵、王、姚崇、宋则理，用李义府、许敬宗、李林甫、杨国忠则乱。事状横於目前，理乱存於史策。夫致贤之路，历代不同。大凡王者不以至尊轻待臣下，不以已能盖於凡器，折节下士，卑躬礼贤，天下贤能之人方出。是岩穴无晦迹之俦，朝廷有佐时之器矣。

