○罴说

鹿畏ァ，ァ畏虎，虎畏罴。罴之状，被人立，绝有力而甚害人焉。楚之南有猎者，能吹竹为百兽之音。昔云（一作寂寂）持弓矢罂火而即之山，为鹿鸣以感其类，伺其至，发火而射之。ァ闻其鹿也，趋而至。其人恐，因为虎而骇之。ァ走而虎至，愈恐。则又为罴，虎亦亡去。罴闻而求其类，至则人也。ㄏ搏挽裂而食之。今夫不善内而恃外者，未有不为罴食也。

