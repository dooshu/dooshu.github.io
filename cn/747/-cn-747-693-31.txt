○授裴氵利郭卢等诸州刺史制

敕：朝散大夫前守蓬州刺史上轻车都尉裴氵利、朝议郎前守通州刺史赐绯鱼袋郭卢等：夫上之化下，犹泥之在钧，唯甄者之所为耳。以尔等前所为政，皆播能名，人多裤襦之谣，理有绥定之绩。衡阳苞湖，赋繁地阔，尤藉良牧，以扇仁风。勉奉诏条，陟明斯在。氵利可守衡州刺史，散官、勋如故；卢可守利州刺史，散官、赐如故。

