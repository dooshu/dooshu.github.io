○河工孔棘邦本可虞亟拯目前用防意外疏 【 河工丁役宜恤】

臣惟自古有國家者、將以集事。必先安民將以成功。必先塞患。夫天下之患莫大乎迫用其民、使卒然任之而有所不堪、則必有一旦叵測之形、而或不可救是故春秋每役必書、詩□杜諸需勞來征卒、如同一體、抑何拳拳者乎、今天下以中原腹心之地、而河數為梗、此非善症也、北次亂漕、于是有大修朱旺口之役、挽而東南、下令募三省夫二十萬人、那輳中外金錢以八十萬計、自冬徂春、刻日竣事、若探囊中、臣切憂之、葢今夫集河上者、加原額數倍、而所稱八十萬、皆推調虛賒于數千百里之外、不可憑恃者也、河臣暫括省庫金支吾旦夕、據所奏報、亦既洶洶、皸瘃形窮、癸庚呼切、而乃且躬親督促、不遺餘力、方晨荷鍤、夜半始休、夫芻糗不施于前、而鞭筴不停于後、雖有良馬、不斃則軼、嗷嗷億萬、安得帖然而遂無恙、且今夫役之騷困極矣。名之曰募而實非也。按畝算錢。計口賦丁。愚氓貿貿。猾胥為奸。一人或輸數役、寡婦孤兒倍值轉僦而不得脫。鳥驚魚亂。如捕囚纍。尚有忉毒官司。乘權市利。藉口津貼徑充私橐。半晷後至而朴罰交加。致自經斷而有不恤。夫往歲之役。耗傷過半、人有餘恫、誰不貪生、于是父持子踵、妻觸夫胸、號呼就道、如赴屠垣、遠者千里、近者數百、比及河濱。氣力巳頓。慘目莽蕩之野。汨身沮洳之塲。宿露飡風。戴星揮雨、而饑渴不得調適、疾病不得呻S吟Y、眾噓成厲上薄陰陽。且夫一人應役。則滿室驚惶。屢檄催呼則羣情囂動。于耜俱廢。不炎而荒。井閭凋殘。維是之故皇上蒿目河漕、聽諸臣條奏、何但子來之咏周文也安知民間偢苦有如是者、夫時有緩急、事在權衡、操瑟者不膠柱、潤鮒者無遠波、頃之河臣括洗無計、議借稅金、于是司空以十八萬五千暫求借貸、而河南撫按交章留臣德倉萬石、為十八萬生靈少延數日之命、抑足駭矣、乃部覆尚歇、睿旨未宣、臣殊危之、夫京師于河漕為咽喉、天下又于百姓為肢體、肢體如病、咽喉何為、属在燃豈容掣肘、總河暨撫按諸臣、既得便宜措置、凡可那移、何妨一面酌行、一面疏請、且隨借隨補、銖兩相當安用牽制迂迴。以數十萬軀命試文法也。天下有玩之呼吸。至累年而不可振。失之蟻穴。卒四溢而不可收。恡之累黍。至費巨萬而不可悔。機貴防微。計宜慮役。嘗怪國家每有大事。人懷形跡。各守畛域。居?忄一日?泄泄。急則不問重輕。付之煢焉無告之氓。至于伏禍隱憂。則以遺之若父而不暇顧。可謂不忠。今日河上諸臣、即安得首尾橫戾、如往年王家口事、南京兵工二部及各漕省奉旨泒徵、又安得尚耽時日、坐甘後至也、葢聞古者凶札則無力征、祖宗朝免租時詔以蘇窶人、今日直頻災、征役轉劇、即有蠲貸、第緩存留、吏督如當、下不見惠、豈一切度支皆難汰省、而此窮民膏血、顧不易枯耶、近者京師兩畿輔災、　皇上慨然發帑金十萬、令其坐而受哺、矧茲鱗集蝟聚、出死力服大役者、其忍有靳焉、宜下明詔、破格蠲賑使其踴躍從事而不生心、所謂悅以使民、此王道也、且民力亦可謂太蹙矣、地小人眾非啟虛冒則致混委地□限時開鑿要事夫各郡邑畫地鳩工。大約縱橫不過四十丈。一丈之內。鑿者跨者。擔者築者。加以汲釁。可需二十人。日可下二尺。百日之內。寬然就緒。何事迫脅晨昏。徒令速斃。仍有溢格私徵以勤取媚。亟于謝去以便巳圖。至于升斗關給。輒多詭沒。民痛入髓。杳不上聞。慘礉若此。豈復為國家根本計無疆者哉。宜明諭河臣、課程之內、是與休息、有司中倘有擅恣虐用、一切不法者、付巡按御史論究、所謂民亦勞止、汔可小康、非故為是姑息也、夫長城築秦、豈不永利、然竟以丁男四十萬人傷天下元氣、至今哀之、石人隻眼之歌、卒基元禍、可為殷鑒、是故臣愚過計、不在河工難成而在民力太竭。民安而後河可為用。即河治民巳竭。患方大耳。屬者象緯家有言火犯房宋地兵。今商亳簫碭間。適當其分。推數察影。安得視為謬妄。而弛不必然之計哉。伏惟聖明惻然遠念、并敕該部轉咨總河撫按諸臣、遵便宜前旨、速為調劑、用茂厥功、仍宜周防嚴飭、以遏亂萌、實為吃緊、

