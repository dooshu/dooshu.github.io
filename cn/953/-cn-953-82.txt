晁说之　邓掾知言再和暮春诗见视过形推奖有意论诗报作三首

君侯哦苦淡，雅不爱深红。

冷眼看春尽，愁肠欲海空。

近寻山谷体，远到建安风。

只恐妨高步，令君似我穷。

晁说之

晁说之　邓掾知言再和暮春诗见视过形推奖有意论诗报作三首

江左多才士，君诗醉玉红。

几篇愁客恨，九畹任春空。

便欲倾家酿，谁知出谷风。

刘杨名一代，可惜义山穷。

晁说之

