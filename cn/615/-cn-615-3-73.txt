纪七十三 神宗万历三十一年癸卯至三十五年丁未


纪七十三起昭阳单阔，尽强图协洽，凡五年。
神宗显皇帝 万历三十一年
春，正月，复营乾清、坤宁两宫。辅臣沈一贯等入视工程，因亟言“巡漕，巡仓二差及河南、陕西二巡抚缺，应补授差遣”。上颔之。
诏户、兵二部核军实。
时内府供亿浸多，户部困不能支。九边军额八十六万有奇，将弁率以空名支饷，且多克减，边民屡哗。上忧之，乃有是命，然卒不能振刷也。
三月，戊午，吏部奏天下郡守缺者几十之五，请敕吏部推补，不报。
时南北六卿正贰亦多缺者，大学士沈一贯等因言：“各衙门本章，例应三日即下，皇上初年，始有留中之事。至于今日，有奏而不发票者，有票上而不发行者，在皇上盖出详慎不轻之意，且昭操纵不测之权，而人心自此怠弛，政务从而壅滞。且岁月滋久，保无乘机壅蔽，藉手作奸者手！况始于权宜，后遂成例，亦何可昭示万世！请将各衙门章疏可行者即赐允行，不可行者明示改正，必期无一疏不报，无一事不决。”疏人，不省。
2039 


明通鉴卷七十三
乙丑，诏公主子孙皆人国学肄业。
是月，辽东大福堡火，焚毁房屋军器无算。又火起地中，大如车轮，高三丈，烟高三丈余。【考异】《明史·五行志》佚，《三编》据《实录》补入三月。
播州余逆吴洪、卢文秀等叛，总兵官李应祥等讨平之。札部尚书冯琦卒。
琦明习典故，学有根祗，数陈谠论，而于矿税及给中使关防，尤力持之。
初，内阁乏人，上已用琦及朱国祚、而沈一贯密揭“二人年未及艾，请先用老成者”，乃复命沈鲤、朱赓。
琦素善病，至是笃，凡十六疏乞休，不允。卒于官，年仅四十六。遗疏“请厉明作，发章奏，补缺官，推诚接下，收拾人心，”词极恳挚。上悼惜之，赠太子少保。
初，以礼部侍郎郭正域署代，未几，以礼部侍郎李廷机易署。【考异】《明史·七卿表》，脱去郭正域署礼部尚书，故李廷机之署代亦无月日。辨见下。
夏，四月，丁亥朔，日有食之。
是日，当享太庙，礼部侍郎郭正域言：“春秋书灾异，莫大于日食。故礼，诸侯旅见天子，人门不终礼者有四，日食与焉，当祭而日食，牲至未杀则废。况时惟四月，又为正阳，变异非细。是日辰时食至巳时，若救护后午刻祭享，曾未逾时。两兴大礼，精禋不肃。宜以朔且救日，诘朝享庙。”诏改享太庙于初五日。【考异】《明史》正域本传，但育“日食占为用佞人亡国”等语，语侵一贯，而不及请改庙享日期。《三编》据《实录》增入目中，今从之。
丙午，承天府钟祥县地震，自南方起至西北方、屋宇皆震裂有声。
五月，丙辰、阁臣复请热审，不报。戊寅，京师地震。
2040
纪七十三 是日，凤阳大雨雹，毁皇陵殿春。六月，黜楚中尉华趆为庶人。
初，楚恭王得废疾，隆庆五年薨，遗腹宫人胡氏，孪生子华奎、华壁。或言“华奎乃恭王妃兄王如言妾尤金梅子，华壁乃妃族人王如綍奴王玉子，内官郭纶取以养之”。仪宾汪若泉尝讦奏、事下抚、按，王妃持甚坚，得寝。万历八年，华奎嗣爵、华壁亦封宣化王。宗人华趆者，素强御忤王，及是遣人讦“华奎异姓子，不当乱宗。”沈一贯纳华奎重贿，属通政使格其疏不上；月余，华奎劾华趆疏至，乃上之，事下礼部。未几，华趆人都，诉通政司邀截实封及华奎行贿状，楚宗与名者凡二十九人。通政司惧，召华趆，令更易月日以上，旨并下部。
署尚书事郭正域、楚人也、颇知假王事；“请勘虚实以定罪案。”一贯右华奎，言“亲王不当勘，但宜体访”；正域以“事关宗室、不经勘问、谁敢分剖！”华奎惧，奉百金为正域寿，且属毋竟楚事，当酬万金、正域严拒之。
已而抚、按行勘、皆言无左验。而华趆妻乃王如言女，持伪王说甚坚，廷议令覆勘；诏公卿集议于西阙门。议者三十七人，各具一单，言人人殊。李廷机以礼部左侍郎代正域署部事，正域欲尽录诸人议；廷机以辞太繁，先撮其要以上。一贯嗾御史康丕扬等劾“礼部壅阏群议，不以实闻”，正域亦发一贯匿疏沮勘及华奎馈遗事。
中旨以“楚王袭封已二十余年，何至今始发？且夫讦妻谮不足凭据。”遂坐华趆等诬奏，降庶人，锢之凤阳。【考异】事见《明史》诸王及郭正域传，皆系之三十一年，盖黜华趆月日也。《三编》、《明鉴》皆系之六月。证之《明史》正域本传，冯琦卒，正域时以礼侍掌翰林院，还署部事，下文楚事之狱，李廷机以左侍郎代正域署部事。《三编》同。据此、则表中漏脱正域，故廷机署代亦无月日也。正域之代，当在三月之后，六月之前，盖正以楚事之狱，沈一贯以其不便而易之也。今据本
2041 明通鉴卷七十三
传。
是月，泰安大水，溺死男妇八百余口。
是夏，河决苏家庄，北浸丰、沛、鱼台、单县。
初，杨一魁既罢、上复用吴崇礼议，分设河、漕二臣，以河南巡抚曾如春为工部侍郎，总理河道。如春议开虞城王家口，挽全河东归，须费六十万。未几、是年春，山东巡抚黄克缵，言“王家口为蒙墙上源，上流既达，则下流不可旁泄。宜遂塞蒙墙口。”从之.
时蒙墙决口广八十余丈。如春所开新河，未及其半，塞而注之，虑不任受。有献策者，言“河流既回，势若雷霆，藉其势冲之，浅者可深也。”如春遂令放水，水皆泥沙，流少缓旋淤。至是水暴涨、冲鱼、单、丰、沛间。
如春以忧卒，乃命李化龙为工部侍郎代其任，化龙甫至面河已决。给事中侯庆远因言“泇河成则他工可徐图”，诏部臣详议以闻。
秋，七月，丁丑，京师大雨雹。
时祁州、安肃并大风，雨冰雹，顷刻水深尺余，拔树折木，苗稼尽伤。祁州复大水，田庐尽没，城垣倾坏。【考异】《明史·五行志》但书京师大雨雹。祁州以下，《三编》据《实录》增入目中。
八月，礼部侍郎郭正域罢。
初，正域之入馆也，沈一贯为教习师；后服阕，授编修，不执弟子礼，一贯不能无恨。及一贯为首辅，沈鲤次之，正域与鲤善而心薄一贯。楚王之狱，正域右华趆，积忤一贯。给事中钱梦皋，遂希一贯指，劾“正域陷害亲藩，”杨应文又言“正域父懋，尝答辱于恭王，故正域因事陷之。”正域疏辨，言“恭王卒于隆庆时，臣父方以举人任知州，何由被笞！”留中不报，因乞休去。已而华奎亦奏劾正域，略如应文言，且讦其不法数事，请褫正域官。
2042
纪七十三
诏下部院集议，李廷机谓“正域已去，可无苛求。”给事中张问达，言“藩王欲进退大臣，不可训”。乃不罪正域，而令巡按御史勘王所讦以闻，皆无状。未几而妖书事起。
九月，甲子，江北盗起。
凤阳漕运巡抚李三才言：“乃者迅雷击陵，大风拔木，洪水滔天，天变极矣；赵古元方磔于徐，李大荣旋枭于毫，而睢州巨盗又复见告，人离极矣。陛下每有征求，必曰内府匮乏；夫使内府果乏，是社稷之福也，所谓“貌瘦而天下肥”也。而其实不然，陛下所谓匮乏者，黄金未遍地，珠玉未际天耳。小民饔飧不饱，重以征求，棰楚无时，桁杨满路。官惟丐罢，民惟请死，陛下宁不惕然警悟邪！陛下毋谓臣祸乱之言为未必然也；若既已然矣，将置陛下何地哉！”不报。
既而睢盗就获，三才因奏行数事，部内晏然。【考异】据《明史·李三才传》，特书于是年之九月，与《本纪》“九月江北盗起”合，今类书之。
冬，十月，甲申，停刑。
丙申，河南睢州贼杨思敬作乱，有司讨禽之。
十一月，甲子，复起妖书曰《续忧危竑议》，阁臣朱赓获之于寓门外。其词假郑福成为问答，郑福成者，谓郑氏子福王当成也。大略言：“上立东宫出于不得已，他日必当更易。其用朱赓为内阁者，以＇赓”更＇同音，寓更易之意。”词极诡妄，时人谓之“妖书”。
上大怒，敕有司大索奸人。沈一贯以楚宗事衔郭正域，又以沈鲤与己地相逼、而正域新罢，欲因是陷之，乃为上言“臣下有欲相倾者为之”，盖微引其端以动上意。亡何，锦衣卫都督王之祯等四人，与同官周嘉庆有隙，乃以妖书有名，指嘉庆为之。东厂又捕获妖人皦生光，巡城御史康丕扬为生光讼冤，言“妖书、楚事同一根柢，请少缓其狱，贼兄弟可授首阙下。”意指正域及其
2043 明通鉴卷七十三
兄国子监丞正位。上怒，以为庇反贼，除其名，一贯力救，始免。
丕扬乃先后捕僧人达观、医者沈令誉等，而同知胡化，则告妖书出教官阮明卿手；未几，！卫又捕可疑者一人日毛尚文、数日间，银铛旁午，都城人人自危、嘉庆等皆下诏狱。嘉庆旋以治无验，令革任回籍。令誉故尝往来正域家，达观亦时时游贵人门，尝为正域所搒逐，尚文则正域仆也。
一贯、丕扬等欲自数人口引正域，而化所计明卿则钱梦皋婿。梦皋大恚，上疏显攻正域，言“妖书刊播，不先不后，适在楚王疏入之时。盖正域乃沈鲤门徒，而沈令誉者正域食客，胡化又其同乡同年。群奸结为死党，乞穷治根本，定正域乱楚首恶之罪，勒鲤闲住”。上令正域还籍听勘，急严讯所捕者。而诸人承一贯指，必欲陷正域以及鲤，于是狱久不具。
十二月，丙戌，上召见皇太子子启祥宫，谕曰：“我之慈爱教训，尔宜知之；尔之纯善孝友，我亦知之。近有捏造妖书者，离间我父子，动摇天下，已有严旨缉捕正法。尔宜安心读书，勿存惊惧。”复赐手诏慰谕之。皇太子见上言之泪下，亦含泪叩首辞去。
是月，吏部尚书李戴罢。
时妖书事起，锦衣官王之祯等罗织周嘉庆，下狱穷治。嘉庆，戴甥也，比会鞫，戴引避，上闻而恶之。会以不能箝属官，奉旨谯让，遂勒致仕去。命赵世卿以户部尚书兼署代之。
致仕大学士王家屏卒。
家屏归后八年，储位始定，遣官赍敕存问。及是卒，赠少保，谥文端。
三十二年
春，二月，壬寅，阁臣请补司道，郡守及遣巡方御史，沈一2044
纪七十三 贯拟敕以上、不省。
三月、甲子、乾清宫成，叙赏工部官有差。乙丑，赐杨守勤等进士及第、出身有差。是春，始议开泇河。
先是李化龙以开泇河请，下部臣，覆言：“开泇有六善，其不疑有二。泇河开而运不借河，河水有无听之，善一；以二百六十里之泇河，避三百三十里之黄河，善二；运不借河，则我为政，得以熟察机宜而治之，善三；估费二十万金开河六百二十里，视朱衡新河事半功倍，善四；开河必行召募，春荒役兴，麦熟人散，富民不扰，穷民得以养，善五；粮船过洪必约春尽，实畏河涨，运人泇河，朝暮无妨，善六。为陵捍患，为民御灾，无疑者一；徐州向苦洪水，泇河既开，则徐民之为鱼者亦少，无疑者二。”上深然之，令速鸠工。【考异】部覆化龙开泇河疏，据《河渠志》特书于三十二年正月，意开泇河即在是时也。下文云，“八月分水河工成”，即开泇以分黄也。《明史·本纪》系之四月，且以为工成，疑太早，而是时始议开则又太迟。今据《河渠志》书之是春下。
夏，四月，辛巳朔，日有食之。
是月，大同阳和等处流星大如斗，先白后赤，光芒烛地。阁臣沈一贯等再上疏催补科、道，行取考选吴道行等四员，熊鸣夏等三员，散馆题授王元翰等八员，不报。
磔皦生光于市。
时法司萧大亨等奉严旨拷讯，僧达观受刑死，沈令誉亦几死，皆不承。寻以胡化讦阮明卿，因导之引郭正域及归德。归德，鲤邑名。化大呼曰：“明卿，我仇也，故讦之。正域举进上，二十年不通问，何由同作妖书？我亦不知谁为归德者。”上知化枉，释之。
都督陈汝忠掠讯毛尚文，遂发卒围正域舟于杨村，尽捕媪婢及佣书者男女十五人，与生光杂治，终无所得。拷生光妻妾及十
2045 明通鉴卷七十三
岁儿，以针刺指爪，必欲引正域，皆不应。生光仰视梦皋、丕扬、大骂曰：“死则死耳，奈何教我迎相公指，妄引郭侍郎乎！”久之，狱不能具。
会皇太子在东宫，数语近侍曰：“何为欲杀我好讲官！”诸人闻之皆惧。而陈矩提督东厂，屡会法司拷讯，心念狱无主名，上必怒甚、恐辗转攀累无已，遂与法司归狱生光，磔之，释诸波及者。正域始得归。【考异】据《明史》、《三编》，皆连记此事之本末。而文氏《先拨志始》书上是狱于是年之四月，今分书之。
五月，癸酉，雷火焚长陵明楼。
上以陵灾，下诏咨实政，大学士沈鲤请除矿税，属沈一贯、朱赓各为一疏，俟时上之。一日，大雨，鲤曰：“可矣！”一贯等问故，鲤曰：“上恶言矿税事，疏入多不视。今吾辈冒雨素服诣文华奏之，上讶而取视，亦一机也。”一贯等从其言。上得疏，疑必有急事。启视，果为心动。
会户部尚书赵世卿亦上疏言：“今日实政，孰有切于罢矿税者！
古明王不贵异物，今也取悖入之财，敛苍生之怨，节俭之谓何！是为君德计不可不罢者一。
多取所以招尤，慢藏必将诲盗，鹿台、钜桥，必致倒戈之祸。是为宗社计不可不罢者二。
古者国家无事则预桑土之谋，有事则议金汤之策，安有凿四海之山，榷三家之市，操弓挟矢，戕及良民，毁室逾垣，祸延鸡犬、经十数年而不休者！是为国体计不可不罢者三。
貂珰渔猎，翼虎炰烋，毁掘冢墓则枯骨蒙殃，奸虐子女而良家饮恨，人与为怨，欢噪屡闻。是为民困计不可不罢者四。
国家财赋不在民则在官，今尽括入奸人之室，故督逋租而逋租绌，稽关税而关税亏，搜库藏而库藏绝，课盐荚而盐荚薄，征赎锾而赎锾消，外府一空，可农若扫。是为国课计不可不罢者2046
纪七十三 五。
天子之令，信如四时，三载前尝曰：“朕心仁爱，自有停止之时。＇今年复一年，更待何日！天子有戏言，王命委草莽。是为诏令计不可不罢者六。
陛下试思，服食宫室以至营造征讨，上何事不取之民，民何事不供之上？嗟此赤子，曾无负于国！乃民方欢呼以供九重之欲，而陛下不少遂其欲，民方奔走以供九重之劳，而陛下不少恤其劳，民方竭蹶以赴九重之难，而陛下不少恤其难，反之于心，必有不自安者。
今天谴频仍，变不虚生、故欲回天意，在恤民心；欲恤民心，在罢矿税；无烦再计而决也。”
疏入，上优容之，然竟不为罢。
是月，以吏部左侍郎杨时乔署本部尚书，以赵世卿辞，署代之也。
六月，丙戌，诏：“补阙官，恤刑狱。”
是时太白昼见，沈一贯等以灾异频仍，疏“请罢矿税，出系囚、补阙官，发臣下章奏。”上答以“修省实政，俟次第举行。”一贯等又言：“俟之为言，有何底极！臣等非不欲俟，而天下危乱，恐有不能俟者。”上不得已为行二事，面矿税仍不罢。【考异】《明史·本纪》但书“陵灾，诏补阙官”云云。而是月太白昼见，《天文志》亦佚之，《三编》据《实录》增纲目，而以太白昼见为纲，盖是时灾异频仍，不但陵灾一事也，今据书之。
丁酉，昌平大水，坏长、泰、康、昭四陵石渠及陵垣；又虫食长陵松柏几尽。
秋，七月，庚戌，京师大霪雨，凡两月不止，正阳、崇文二门，城垣中陷者七十余丈，民居多坏。辛酉、发太仓银十万两振被水居民。时永平府属诸州县亦大水，溺死男妇无算。
八月，辛丑，九卿、科、道大小群臣伏文华门，公疏“请修
2047 明通鉴卷七十三
举实政”，诏切责其渎扰朝仪。
沈一贯言：“欲朝仪静肃，当收天下之心；欲收天下之心，当恤天下之言。近年天下久罹矿税之害，而又习闻停止之言，跂望恩纶，以日为岁。诸臣千章万牍，总出恳诚，岂可罪之为激为渎乎！”不省。
丙午，分水河工成。
李化龙报“粮艘由泇者三之二”。会化龙丁忧去，总河侍郎曹时聘代上疏颂化龙功。然是时工部尚书姚继可，言“导河浚泇两工须并兴”，从之。役未竟而黄河数溢。【考异】姚继可请兼导河，《三编》据《实录》书之是年开泇河目中，云“四月庚戌”，则是时兴工久矣。《河渠志》书之是春者近之。
是秋，复决苏家庄，丰、沛为灾，黄水逆流，灌济宁、鱼台，单县，于是给事中宋一韩遂诋化龙开泇之误。化龙愤，上章自辨。时聘亦力言“泇河可赖”，因画善后六事以闻。部覆皆从其议，且言“泇开于梗漕之日，固不可因泇而废黄；漕利于泇成之后，亦不可因黄而废泇。两利俱存，庶儿缓急可恃。”因请筑郗山堤，建巨梁、吴冲闸，增三市、徐塘坝，以终泇河未就之功。诏如议。
九月，辛酉、岁星、填星、荧惑聚于危、乙丑，尾分有星如弹丸，色赤黄，见西南方，至十月而没。
闰月，庚辰，陕西巩昌府礼县地震，声如雷，一日十余次，城垣屋宇皆倾。
辛丑，武昌宗人蕴诊等作乱，杀巡抚都御史赵可怀。
先是楚王华奎行贿于沈一贯，遂坐华趆诬奏，而诸宗人俱言其“伪迹昭著，行贿有据，”赴都投揭、皆奉旨切责，罚禄、削爵有差。至是华奎复献万金助工汉阳，宗人疑其输贿，遮夺之。可怀檄有司捕治，宗人方恨可怀治是狱不平，持兵突入抚署，击可怀至死。事闻，诏逮捕诸宗人杂治。
2048
纪七十
是月，畿南诸府、州、县水患异常，诏以太仆寺振济余银分振，寻命于顺天、保定等处发通仓米平粜。【考异】《明史·本纪》书振畿南六府饥于九月戊申，《三编》据《实录》改入闰九月，并增人平粜于目中，今从之。
冬，十月、甲寅，始叙平播州功。自李化龙以下、升赏有差。
是役也，刘蜓功为最，陈璘次之。而綎感化龙知遇，遣使赍玉带一，黄金百，白金千，投化龙家，为化龙父所叱；投巡按御史崔景荣家.亦如之；璘亦投贿于化龙家。于是化龙及景荣并奏其事，诏革蜓任；璘亦为给事中洪瞻祖所劾，上以其功多，勿问。至是论功，皆进左都督。【考异】诸书皆系叙平播功于是年正月，盖兵部上功日月，《明史·本纪》则据诏下之月日，今从《明史》。
是月，四川华阳县天鼓大鸣，似雷非雷。改刑部尚书萧大亨于兵部、仍兼署刑部事。三十三年
春，正月，庚辰，故松山部伊勒登岱青旧作银定歹成。犯镇番，总兵官达云遣副将柴国柱击之。
是时寇失松山，走据贺兰山，后连青海诸部寇钞不已，伊勒尤桀骜。至是大败去。
是月，重修京师外城。
三月，辛巳，诏留去年大计被黜之科、道官。
先是杨时乔署吏部，与都御史温纯主察典。时首辅沈一贯欲庇其所私，将令兵部尚书萧大亨主之，次辅沈鲤不可而止。纯积与一贯忤，为其党给事中陈治则、钟兆斗所劾，求去章二十上，杜门九阅月。上雅重纯，谕留之，纯不得已强起视事。
及大计京朝官，与时乔力锄政府私人，若给事中钱梦皋、御史张似渠、于永清辈，咸在察中，又以年例出兆斗于外。一贯大
2049 明通鉴卷七十三
愠，密言于上，留察疏不下将半年；主事刘元珍、庞时雍、御史朱吾弼等力争之，谓“二百年来，计典无留中者”。而是时梦皋方假楚王事攻郭正域，谓“主察者为正域驱除”，上意果动。至是下其章、特留梦皋。已，复尽留科、道官之被察者，而严旨责时乔等报复。时乔等奏辨，请罢斥，不问。
夏，四月，辛亥，楚宗人蕴诊等伏诛。
初，宗人杀抚臣，首辅沈一贯以为叛逆，欲发兵围捕，都御史温纯力言：“诸宗无反状。”至是抚、按捕得蕴诊等，凡置重典者六人；余党四十六人，禁锢、闲住有差。
《三编》御批曰：楚宗事暧昧难明。当时之号为正人者，大抵皆右假王之说，究亦未有确凭。而其难端，则始于汪若泉之告讦。若泉为恭王密戚，所言或果有见闻，或妄生觊觎，皆不可知。彼时若即穷究根源，庶可辨其真伪。及事隔数十年，华趆复以挟嫌讦讼，尤不可不明勘虚实，以破疑窦而息群嚣。乃沈一贯独执“宜访不宜勘”之言，委之抚、按，仍归颟顸了事，适足招疑谤之口。于是阁臣、礼臣、互相袒护，攻击纷如，日以报复相寻，转置楚宗曲直于不问。朝局之坏，盖至是时而极矣。
是月，京师雨雹。
以刑部侍郎董裕为本部尚书，仍管侍郎事。五月，丙申、凤阳大风雨，毁孝陵正殿神座。
庚子，大雷电，击毁南郊望灯高杆。杆高十丈余，碎上段三丈余为百数十片，皆有火痕，其下六丈余，左右各有爪损痕。
辛丑，广西陆川县地震，声若颓山，城垣屋宇多坏，压死男妇无算。
是月，京师复大雨雹。【考异】京师四、五两月雨雹，《明史·五行志》佚，《三编》据《实录》增，今从之。
六月，乙巳，以雷警，敕群臣修省。2050
纪七十三
秋，七月，戊戌，复五路台吉贡市。时东部宰桑旧作宰僧，译见前。《明史》—作宰赛。诱杀庆云堡守御熊钥，诏独革之。【考异】革东路市赏，据《明史·鞑靼传》在同时，今分别书之，盖东部贡市三十五年始复也。
是月，泰州天鸣，有声如潮而怒，起自南方，转东而下，数日不止，镇江、宜兴等处亦同时鸣。
巡抚黄汝吉、江防御史李云鹄，各以疏闻，并言“南京兵部尚书与镇江道府诸官久阙，亟请推补”，不报。【考异】《明史·天文志》佚，《三编》是月下据《实录》增纲目，今从之。
左都御史温纯罢。
纯以楚事数忤沈一贯、又因大计黜其所私之钱梦皋等。梦皋、钟兆斗既得留，则连章计纯楚事，谓其“曲庇叛人，且纳贿。”廷臣大骇，争劾梦皋等；梦皋等再疏劾纯，俱留中。已，南京给事中陈嘉训等，极论“二人阴有所恃，朋比作奸，当亟斥之；而听纯归，以全大臣之体。”上竟批人梦皋等前疏，予纯致仕，梦皋，兆斗亦罢归。
纯清白奉公、五主南北京察，澄汰悉当，肃百僚，振风纪，时称名臣。卒，赠少保。天启初，追谥恭毅。
纯既去，以副都御史詹沂兼署。
八月，丙午，镇江西南华山裂开二三尺。己巳、停刑。
九月，甲午，昭和殿灾，下法司治内官罪。丙申，京师地震，自东北向西南，连震二次。
是H，官军于盔甲厂支取火药，药年久，凝如石，以斧劈之，火突发、声如震霆，刀枪剑戟进射百步外，军民死者无算。
冬，十月，浚朱旺口。
自连年河决鱼、单、丰、沛间，平地成湖。是春，李化龙复上言：“自泇河既开，起直河至夏镇，与黄河隔绝，山东、南直
2051 明通鉴卷七十三
间，河不能为运河害。独朱旺口以上，决单则单沼、决曹则曹鱼，及丰、沛、徐、邳、鱼砀皆命悬一线，堤防宜急。”至是曹时聘代总河道，遂请大浚朱旺口，诏亟兴工。
十一月，辛已，免淮、扬被灾田租。
是月，皇长孙由校生。选侍王氏出也。【考异】《明史·本纪》及《史稿》系之十二月乙卯，盖颁诏之月日也。诏文言“皇孙生于十一月十四日”，《三编》据《实录》人之十一月，今分书之。
十二月，千寅，诏罢天下矿税。
自矿税使设，廷臣谏者不下百余，悉寝不报。自二十五年至是年，诸珰所进矿银几三百万两，金珠、宝玩、貂皮、名马，杂然进奉，上以为能。
会长至日，沈一贯在告，沈鲤、朱赓谒贺仁德门，上赐食，司礼监陈矩侍。鲤因极陈矿税害民状、且言：“矿使破坏天下名山大川，灵气尽矣，恐于圣躬不利。”矩乃具为上道之，上悚然，遣矩咨鲤所以补救者，鲤言“急停开凿，则灵气自复”，上为首肯。一贯虑鲤独收其功，急草疏上，上不怿，复止。
逾月，始下停矿之命，以税务归有司，岁输所人之半于内府、半户、工二部。然中使不撤，吏民尤苦之，其害遂终上世。丙午，免河南被灾田租。
乙卯，以皇长孙生，诏赦天下。
开宗室科举人仕。以郑世子戴堉之请，至是始行之。罢采广东珠池、云南宝井。
是月，刑部尚书董裕罢，以侍郎沈应文署代。工部尚书姚继可以七月罢，至是起前刑部尚书赵焕代之。
臣十川
春，正月，癸巳，逮陕西咸阳知县陈时济下狱。
时停矿诏已下，税监梁永，坚执咸阳潼关委官不宜罢，益树2052
纪七十三
党播虐、巡抚顾其志，捕恶党置之法，永大恨。寻檄时济取绒毡千五百，时济不予，遂诬时济劫税。诏逮时济，阁臣揭沮之，不报。【考异】据《三编》开矿目中作“陈时济”，《纪事本末》作“宋时隆”。今据《三编》姓名。
二月，庚戌，以皇长孙生，加上皇太后尊号，进封恭妃为皇贵妃。【考异】恭妃至此始进封贵妃，此据《明史·后妃传》增。
辛亥，阁臣沈鲤、朱赓奏言：“臣昨同文武百官齐赴文华门俟驾，见二品班内止户部尚书赵世卿一员，其余尚书左、右侍郎，员缺甚多。官联废阙，一至于此，政务丛脞，谁为修明！理乱所关，良非细故。乞于前后会推人员内亟赐点用，以慰中外之望。”不省。
三月、已卯、云南指挥贺世勋等杀税监杨荣。
初，荣奏开宝井，又胁土司木增献地开采。御史宋兴祖言：“太祖令木氏世守兹土，限石门以绝西域，守铁桥以断土番。奈何自撤藩蔽、生远人心！”不报。
荣由是怙宠益横，番、汉居民恨人骨，相率燔税厂，杀委官、荣犹弗悛，恣行毒虐，杖毙数千人。至是以求马不获，系指挥使贺瑞凤，且宫尽捕六卫官。于是世勋等率冤民万人，焚荣第，杀之，并杀其党二百余人。
事闻，上为不食者数日。欲逮问守土官。阁臣沈鲤揭争、且密嘱太监陈矩剖陈，上乃止诛首凶世勋等。
丁酉，真定，顺德、广平、大名灾，蠲振有差，从直隶巡按御史钱桓请也。
是春，贵州巡抚郭子章讨新添苗贼，平之。
初，新添有东、西二路、苗名日仲家者，盘踞贵龙、平新间，为诸苗渠帅。其在水硍山，界于铜仁、思石者曰山苗，红苗之羽翼也。窥黔自平播后，财力殚屈，有轻汉心，经年剽掠无虚H。
2053 明通鉴卷七十三
子章奏请讨之，仍命总兵陈璘等帅官军五千、土军五千攻水硍山，败之。会监军布政赵健率宣慰土兵万人至，两路会师，凡九十余日，克之。璘复率汉、土兵移营新添，进攻东路苗。不一月，复克其六箐，诸苗尽平。【考异】《史稿》，平诸苗在正月，《三编》据《实录》改入三月，盖奏报月日也。今书之是春下。
夏，四月，癸亥，朱旺口河工成。
先是总河曹时聘言：“旧河既疏，决口已塞，势必沛然东下。新挑之河、其深广仅半上源。则放水之后、行堤亟宜补筑。即曹县之王家口、曹家楼，仪封之小宋集，兰阳之铜瓦厢，祥符之张家湾，比之伏秋防守，更宜加谨。其最险要者、王家大坝、黄坝新堤，皆汹溜经行之处，令管河各官，储料集夫，时刻防备勿懈。”
时工部又奏：“总河大挑之役，业已奉旨兴工矣。朱旺口二股，原系黄河中路；北股出浊河者，再疏再壅；南股出小浮桥者，地形卑下；可因就下之河形，复已湮之故道。其间义安之建坝，徐州之砌堤，正使水不旁溢，滔滔东注，弗蹈往者黄堌、符离之故辙，为泗、滨忧。盖济运护陵，未始不两利而兼成耳。今如前议疏浚，引水东注，或于南岸倍加帮筑，勿令侵溃，仍将下流分水之说，详求至当以底成功。”诏下时聘如议行之。
是役也，凡役夫五十万，六阅月工竣。自朱旺达小浮桥，延袤百七十里，渠广堤厚，河归故道焉。
五月，癸酉，河套部复犯延绥中、西二路，官军分道遮击，生禽其将萨赖，旧作沙赖.余败走。
六月，癸卯，缅甸攻木邦，陷之。
初，木邦土舍罕拔告袭，未及请，缅人诱而杀之。及官兵破缅于姚关，事在万历十二年。立其子钦。钦死，其叔罕溘约暹罗攻缅，缅恨之。至是缅以三十万众围其城，请救于内地，不至，城陷。缅甸立孟密思礼领其众。
2054
纪七十号
事闻，黜总兵官陈宾。【考异】《史稿》作“陈寅”，今据《明史·上司传》。木邦遂亡。
是月，畿内顺天、文安、永清、三河、宝坻诸县皆大蝗，自春正月至夏不雨故也。
秋，七月，癸未，阁臣沈一贯、沈鲤并致仕。
时淮抚李三才，以皇孙生，恩诏并矿税，释逮系，起废滞，补言官，既而皆格不行，诋一贯甚力。上怒，切责三才，夺俸五月。已，给事中陈嘉训，御史孙居相、交章诋“一贯奸贪”，一贯愤，求去。上为黜嘉训，夺居相俸，而允一贯归。
一贯数与鲤忤，惧去后鲤为己忧，因密倾之。上亦嫌鲤方鲠，会鲤同时乞休，遂并罢，而一贯独得温旨焉。
鲤遇事秉正不挠，压于一贯，志不尽行。而是时一贯数被论，引疾杜门，鲤乃得行阁事，多所匡正。云南杀税监之狱，以鲤请，诛其为首者，余皆免逮。而同时陕西税使梁永求领镇守事，亦以鲤言罢。辽东税使高淮，假进贡名，率所统练甲至国门，鲤中夜密奏其不可，诏责淮而止。时一贯虽称疾杜门，而章奏多即家拟旨，鲤力言非故事，是以一贯密倾之。
鲤既归，至家疏谢，犹极陈怠政之弊，以明作进规。年八十，遣官存问，赉银币。鲤奏谢，复陈时政要务。又五年卒，年八十五。赠太师，谥文端。
一贯辅政十有三年，当国者四年，枝拄清议，好同恶异，与前后诸臣同治楚宗、妖书、京察三事，独犯不韪之名，论者丑之，虽其党不能解免也。一贯归，言者追劾之不已，其乡人亦多受世诋谋云。
丙戌，京师大雨雹，平地水深数尺，又大风拔朝日坛树。九月，甲午，诏陕西四镇严饬边备。
释御史曹学程于狱。
学程久系狱，慈圣太后怜其母老，为言于上，侍郎朱赓复论
2055 明通鉴卷七十三
救，谪戍宁远卫。久之放归。
是秋，工科给事中王元翰极陈时事可痛哭者八。
略言：“辅臣，心膂也，朱赓辅政三载，犹未一觏天颜，可痛哭者一。
九卿强半虚悬，甚者阖署无一人，监司、郡守亦旷年无官，或一人绾数符，事不切身，政自苟且，可痛哭者二。
两都台省，寥寥几人，行取人都者累年不被命，庶常散馆亦越常期，御史巡方事竣，遺代无人，威令不行，上下胥玩，可痛哭者三。
被废诸臣，久沦山谷，近虽奉诏叙录，未见连茹汇征，苟更阅数年，日渐销铄，人之云亡，邦国殄瘁，可痛哭者四。
九边岁饷缺至八十余万，平居冻馁，脱巾可虞，有事怨愤，死绥无望，塞北之患未可知也。京师十余万兵，岁糜饷二百余万，大都市井负贩游手而已，一旦有急，能驱使赴敌哉！可痛哭者五。
天子高拱深居，所恃以通下情者，祗章疏耳。今一切高阁，慷慨建白者，莫不曰＇吾知无济，第存此议论耳＇。言路惟空存议论，世道何如哉！可痛哭者六。
榷税使者满天下，致小民怨声彻天，降灾召异，方且指殿工以为名，借停止以愚众。是天以回禄警陛下，陛下反以回禄剥力民也。众心离叛而犹不知变，可痛哭者七。
郊庙不亲，则天地祖宗不相属；朝讲不御，则伏机隐祸不上闻；古今未有如此而天下无事者。且青宫辍讲，亦已经年，亲宦官宫妾而疏正人端上，独奈何不为宗社计也！可痛哭者八。”
疏入，不省。
冬，十月，丙申，停刑。
十一月，已巳，朵颜纠鞑靼诸部台吉等，以万骑迫山海关，总兵官姜显谟御却之。长安即长昂。复以三千骑窥义院界，侦边2056
纪七十三 将有备，乃引去。
长安不久死，诸子稍衰，于是三卫始靖。
十二月，壬子，南京妖贼刘天绪谋反，事觉，伏诛。
天绪，凤阳人，以妄言法术为军士所告。南京兵部尚书孙矿，发兵捕获四十九人，磔一人，斩一人，余充成，遂平之。
是月，弃宽甸等六堡。
初，六堡既筑，生聚日繁，至六万四千余户。至是李成梁以地孤悬难守，与总督蹇达、巡抚赵楫建议弃之，尽徙其居民于内地。居民悬恋家室，其有不从者，则以大军迫之，死者狼籍。给事中宋一韩，力言“弃地非策”，御史熊廷弼亦以为言，上用成梁议。自是辽左藩篱尽撤。
成梁再镇辽，会诸寇桀黠者相继死亡，而开原、广宁之间，复开马、木二市，以故八年辽左少事。
以工部侍郎刘元霖署本部尚书。赵焕以正月请终养归，至是始署代。
是岁，以平杨应龙功，赐贵州宣慰使安疆臣增官进秩。
疆臣之请讨播也，巡抚郭子章许还播所侵水西地。初，应龙之祖以内难走水西客死，宣慰万铨挟之索水烟天旺地，听还葬，其地遂为水西所据。及播州平，分其地为遵义、平越二府，分隶蜀、黔，以渭河中心为界，总督王象乾代李化龙，命疆臣归所侵播州地。
子章奏言：“侵地始于万铨而非疆臣；安氏迫取于杨相丧乱之时，相，即杨应龙之祖客死水西者。非擅取于应龙荡平之日。且臣曾许其裂土、今反夺其故地，臣无而目以谢疆臣，愿罢去。”象乾疏言：“疆臣征播、歼应龙子惟栋不实。至佯败弃阵，送药往来，欺君助逆，迹已昭然。今还侵地，不咎既往，已属国家宽大。若因其挟而予之，彼不为恩，我且示弱。疆臣既无功，不与之地正所以全抚臣之信。宜留抚臣罢臣，以为重臣无能与蕞尔苗噂沓者之
2057 明通鉴卷七十三
戒。”于是清疆之议累年不决。
兵部责令两省巡按御史勘报，而南北言官交章诋象乾“贪功起衅”，科臣吕邦耀复劾“子章纳贿纵好”，子章求去益力。象乾执疆臣所遣入京行贿之人与金以闻子朝，然议者多右疆臣。
巡按李时华言：“征播之役，水西不惟假道，且又助兵，矧失之土司、得之土司，播固输粮，水亦纳赋，不宜以土地之故伤字小之仁，地宜归疆臣。”于是尚书萧大亨主之，遂有是命，并赐祭疆臣母。水西尾大之患于是不可制矣。【考异】《通纪》系疆臣增秩于是年，证之《明史·土司传》同，盖疆臣死在三十六年也，为数年后奢崇明作乱张本。
三十五年
春，正月，辛未，给事中翁宪祥，言“抚、按官解任，不宜听其自去。”是时官方多滞，抚，按官候代，或十余年不归，部郎俸深，多借差以出。会有江西巡抚许宏纲，以父艰告归，荐陆长庚、王佐自代，不复俟命，解组而去。宪祥因言：“故事，正郎不奉使，抚、按必俟代。今皆反之，宜申明旧制。”疏入，不报。时大僚多缺，宪祥以为有伤国体，因复陈补阙官、起遗佚数事，报闻而已。
二月，戊戌，安南贼武德成犯云南，总兵官沐睿御却之。
是时黎维潭卒，子维新嗣，遣使人贡，命授都统使。而莫氏宗党多窜处海隅，往往僭称公侯伯名号，侵轶边境、维新亦不能制。守臣檄问，数发兵夹击，虽应时破灭，而边方颇受其害云。
三月，辛巳，赐黄土俊等进士及第，出身有差。
夏，四月，乙未，复东部宰桑贡市。
戊戌，伊勒登岱青复连兵犯凉州，总兵官达云率副将柴国柱及副总兵官秉忠逆战，大破之。寇屡被挫，悉遁去。
壬子，顺义毛彻哩克卒。即扯力克，译见前。未有嗣，忠顺夫2058
纪七十三
人率所部仍效贡职。时东、西诸部沿边抄掠，布色图即卜失菟，译见前。欲婚于忠顺，忠顺拒之。其所部萨囊、旧作素囊。乌鲁木，旧作五路。诸路台吉等各不相下，封号久未定。
五月、戊子，以前礼部尚书于慎行及礼部侍郎李廷机、南京吏部侍郎叶向高并礼部尚书兼东阁大学士，预机务。
时二沈同罢，内阁惟朱赓一人。上命增置阁臣，廷推慎行等三人，遂并用之。
慎行家居十余年，始起掌詹事府，疏辞，留中。至是复以廷推阁臣及之，再辞、不允，乃就道。
已丑，复召致仕大学士王锡爵，三辞，不允。
时言官方厉锋气，锡爵密揭力诋，中有“上于章奏一概留中，特鄙夷之如禽鸟之音”等语。言官闻之大愤，交章论劾。锡爵阖门养重，竟辞不赴。
六月，湖广黄州府、蕲州、黄冈、黄梅、罗田等处大水，漂没庐舍。武昌、承天、郧阳、岳州、常德等府，先各亢旱，人夏大雨，民舍漂没凡数千家。南直隶宁国、徽州、太平等府，山水大涌，繁昌、黟县、南陵等县，溺死男妇无算。浙江严州山水大涌，建德、桐庐、淳安、遂安、分水等县，漂没者数千户。【考异】见《明史·五行志》。《三编》复据《实录》增人各省县分、今据书之。
闰月，甲戌，复朵颜贡市。辛巳，尽复河套诸部贡市。
时总督徐三畏言：“河套部与河东部不同。东部事统于一，约誓定，历三十年不变；套部分四十二枝，各相雄长、布色图徒建空名于上。而东、西诸部争为监市，与三卫绰哈朋逞抢攘，已非一日。然众号十万，分为四十二枝，多者不过二三千骑，少者一二十骑耳。宜分其势，纳其贡，俾先至者获赏，后至者拒剿，仍须主战以张国威。”诏如其议。于是套部及朵颜之等悉复之。
是月，京师大水，长安街水深五尺。
2059 明通鉴卷七十三
秋，七月，庚子，京师久雨，沟洫皆壅闭，昼夜如倾、坏庐舍，溺人民，东华门内城垣及德胜门城垣皆圮。
礼科右给事中汪若霖疏言：“雨者阴气，水者阴象；阴盛则雨灾见，其应在禁闱及臣下有邪谋。今东宫五年不学，诸臣悠悠，莫以为意、大臣比周，私相植党。诗云：“不令不宁，百川沸腾。”其咎乃在皇甫卿士。今日之事，诚足寒心，未可仅以斋祷为文而已。”户科给事中江灏亦陈郊庙、朝御、日讲及听言、求人、理财六事，以为消弭之方，皆不报。刑部请发热审疏，亦不报。
丙辰，诏太仆发银十万两，振被压穷民。是月，逮陕西咸宁知县满朝荐。
初，税监梁永，纵其下劫诸生橐，朝荐捕治之，永怒，劾其擅刑税役，诏镌一官。大学士沈鲤等论救，不听。会巡抚顾其志极论永贪残状，乃复朝荐官，夺俸一岁。
无何、巡按陕西余懋衡，奏“永辇私物于畿辅，多役夫马”。永大恨，使其党乐纲贿膳夫毒懋衡，再中毒，皆不死。事觉.朝荐捕获膳夫，将置之法，永惧，率众擐甲入县庭，吏卒早为备，无所掠而去。城中数夜惊，言永反，或谓永“宜自明”，永遂下教，自白不反状，然蓄甲者数百。而朝荐助懋衡操之急，诸恶党多亡去，朝荐追之渭南，颇有所格伤。
永惧，使使系书发中，入都讼“朝荐劫上供物，杀数人投尸河中”，上震怒，立遣使逮治。既至，下诏狱搒掠，遂长系。中外论救，自大学士朱赓以下百十疏，皆不省。
八月，辛酉朔，彗星见于井度，色苍白，尾指西南，约长二尺，渐向西北行。
丙寅，命五城御史查勘灾荒，先京城，次及直隶各府，酌量重轻，一体振恤.并令外省各抚、按官搜括库藏及预备、义社等仓，振济饥民。【考异】《明史·本纪》系振畿内饥于八月丙寅，《史稿》系之七月丙辰。证之《三编》所据《实录》，则先振压伤贫民，后振京师及2060
纪七上三
畿内，凡两次也。其发银发仓谷之等，皆据《实录》详书之。丁丑，彗星历房。
兵科给事中宋一韩上言：“春秋二百四十二年，孛见者一，终纲目之世，彗见十七。今彗星复见东井，其咎安在？臣谨按星野，东井秦分，彗尾指西南，渐往西北，又指秦地，秦其急乎！今套虏久留青海，傥有阴谋，必且波及内地。又土官鲁光祖，势重气骄，锄之不动，其心愈肆。兵争之端，必起于此。
且彗者，扫除之象，刑人之职也，小人用之以扫除为职，君子用之以除旧布新。今李凤鲸噬于粤东，潘相蝮螫于江右，其他诸处内使，其为扫除之役等耳，宜因此变悉撤之。因而一新旧令，勤政讲学，亲贤远奸；复三朝之制，补九列之班；平积薪之叹，沛赐环之诏；作台谏之气，决章疏之壅；慎节钺之选，惩债帅之风；出禁藏之储，杜冏寺之借；释诏狱之冤，纾都民之困。”不报。
九月，甲午，停刑。
是秋，江西参政姜士昌赍表人都，上疏曰：“皇上听沈一贯与鲤并去，舆论无不快一贯而惜鲤。然廷臣竟无一人以鲤.一贯之贤奸为皇上正言别白者，臣窃痛之。
且一贯之用，由王锡爵所推毂；今一贯去，以锡爵代首揆，是一贯未尝去也。锡爵素有重名，非一贯比；然器量褊狭，嫉善如仇，高桂、赵南星、薛敷教、张纳陛、于孔兼、高攀龙、孙继有、安希范、谭——召、顾宪成、章嘉祯等，一黜不复。顷闻锡爵有疏请录遗佚，谓宜如其所请，召还诸臣，然后敦趣就道，不然，恐锡爵无复出理也。至论劾一贯诸臣，如刘元珍、庞时雍、陈嘉训、朱吾弼，亦亟宜召复，以为尽忠发奸者之劝。至于他臣，以触忤被中伤，异同致罢去者，请皆以次拂拭用之。
说者谓＇皇上于诸臣虽三下明诏，意若向用，实未欲用者＇。臣独以为不然。皇上初尝罢傅应祯、余懋学、邹元标、艾穆、沈
2061 明通鉴卷七十三
思孝、吴中行、赵用贤等，后又尝谪魏允贞、李三才、江东之、李植等，旋皆擢用；顷年改调铨曹邹观光、刘学曾等于南京，亦俱渐还清秩。而邹元标起自戌所，累蒙迁擢，其后未有一言忤主，而谓皇上忽复怒之而调之南，而锢不复用，岂不厚诬皇上也哉！盖皇上本无不用诸臣之心，而辅臣实决不用诸臣之策也。说者谓＇俗流世坏，宜用洁清之臣表率之＇。然古今廉相，独推杨绾、杜黄裳，以其能推贤荐士耳；王安石亦有清名，乃用其学术，驱斥诸贤，竟以祸宋。为辅臣者，可不鉴于此哉！”
其意以阴讽李廷机。廷机大恚，疏辨曰：“人才起用，臣等不惟不敢干至尊之权，亦何敢侵吏部职！”士昌见疏，复贻书规之，廷机益不悦，然上尚未有意罪士昌也。
会朱赓亦疏辨，如廷机指，上乃下士昌疏，命罪之。吏部侍郎杨时乔、副都御史詹沂请薄罚，不许；诏镌三秩，为广西佥事。御史宋焘论救，复诋一贯，刺廷机，上益怒，谪焘平定判官，再谪士昌兴安典史。
士昌好学，励名检，居恒愤时疾俗，欲以身晚之，故虽居散僚，数有论建，竟龃龉以终。
冬，十月，癸酉，山东饥。
各属以旱灾告，其被灾最重者禹城、濮州、临邑、陵等二十六州县，次重者商河、平原、邹平、德平等二十三州县，又次者沂州、宁阳、长清、德州、肥城等十二州县，俱酌量振济蠲免有差。
十一月，壬子，大学士于慎行卒。
慎行奉召就道，已得疾；及至京师，廷谢拜起不如仪，上疏请罪，归卧于家。遂草遗疏，请上“亲大臣，录遗逸，补言官”。数日卒。
慎行学有原委，神宗时，词馆中，与冯琦文学皆为一时冠。在礼部，明习典制，诸大礼多所裁定。赠太子太保，谥文定。2062
纪七十三 十二月，丁卯、金沙江蛮阿克叛。
初，朝廷平武定，改设流官，犹不欲绝凤氏后，讨凤继祖事，见嘉靖四十五年。授凤历子思尧为经历。历以思尧不得知府怨望，复谋作乱，诛死，凤氏土职遂绝。至是凤继祖之孙阿克，徙居金沙，江有马头四十八人，而郑举称首，剽悍多力，富于财。知府陈典收禁之，举以兼金置鱼腹中馈典获免；已，复收之如是者再四。举恶其无厌，乃诱阿克作乱，阴结会川诸蛮，攻陷武定，大肆劫掠，连破元谋、罗次诸城，索府印，会知府携印会城，不能得，乃劫推官，直抵会城请冠带印信，镇抚以征兵未集，遣人以府印授之。贼退人武定，立阿克为知府。庚午，贼始退。甲戌，复陷嵩明，吏目韦宗孝、学正龙旌死之。又陷禄丰，知县苏梦旸死之。是时官吏多为贼杀，诏逮失事诸臣。【考异】陷武定及别陷嵩明、禄丰，《明史·本纪》汇记于是年十二月，而《史稿》具有月日，故《三编》统人之明年九月平武定目中。今据《史稿》，仍增死事诸人。
是月，安南贼复犯钦州。





