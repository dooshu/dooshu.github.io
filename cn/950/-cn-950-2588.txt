杨万里　御命郊劳使客，船过崇德县三首

北关落日送船行，欲到嘉兴天已明。

睡起一河冰片满，槌琼摐玉梦中声。

杨万里

杨万里　御命郊劳使客，船过崇德县三首

水面光浮赤玉盘，也应知我牵尖寒。

满河圭璧无人要，吹入诗翁冻笔端。

杨万里

杨万里　御命郊劳使客，船过崇德县三首

岸树低欹一雪余，枝头半叶已全无。

油窗过尽千梢影，浓处还浓枯处枯。

杨万里

