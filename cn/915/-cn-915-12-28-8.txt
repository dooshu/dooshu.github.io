◇为文宣帝出师诏（天保七年）

朕历数在躬，志清四海。蕞尔秦陇，久阻风化，混一之事，期在今日，必当训旅誓众，天动云临。朕已下木汾流，成船晋地，便当躬先将士，汛入玉璧，径掩长安，枭彼凶首，朕与梁国，旧好敦睦，闻其奸计，乃欲规谋，宜令上党王涣，总勒熊罴，星流风卷。王者之言，明如日月，宜宣内外，咸使闻知。（《御览》五百九十九引《三国典略》：齐王召魏收于前立为书，书成，齐王览之，于凶首下足九言曰：虽藏山没水，终不纵赦。」于是遣涣南侵。）

