○請覈分守肅州鎮夷參將劉晟處哈密疏 【 議處哈密】

據參將劉晟議得苦谷降夷乜克力、指揮脫脫不花等、計窮托處、原非本心。求索無厭、輒生離間、頃有同居哈密夷人、傳報其將乘入貢、出投北虜、今果請朝貢、使狡計得行、貽患匪細、若因其入京、安置內地、庶寢奸謀、且靖邊患、到部、議得乜克力自來降到今、未聞叛逆、若止信傳報、降夷在苦峪者邊臣屡欲移之利卒不可得然在內地久亦無他志也遽即拘留、恐他番聞之。各生疑畏。然狼子野心。自不可測。宜敕甘肅鎮廵官、拘集哈密留邊使人、令通事逐一譯審、其各酋部落。在苦谷出入往來有無和睦乜克力的否離間、若晟成奏果皆虛詞、仍令如舊安集、不然、即具奏處畫

