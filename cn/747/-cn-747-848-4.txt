○请禁不务农桑奏

陛下御极以来，大稔於此。时无水旱，岁有丰登。所以民去农桑，士思游情。或机巧以趋利，或宴乐以弃时。且一夫不耕，或受其饥。一妇不织，或受其寒者。而况乡闾之内，城郭之中，竞削锥刀，罔知本末。或鼓舞於村落，或讴歌於市廛，实繁有徒，触类而长。若非禁止，渐恐滋彰。

孔庄

庄，後唐明宗朝官刑部员外郎。

