138　經幄中有進姦言求利者


西山先生大學衍義後序謂有進姦言於經幄者，嘗以問西山之子仁甫，答云：「講易乾之文言『知進退存亡』，爲姦言以罔上。」

【全云】時袁正肅公蒙齋言其鄉衮老當歸政，于是小人有講「進退存亡」之説而巧留之者。

【元圻案】真西山集有得聖語申省狀曰：「某奏昨來權臣，皆是欺罔陛下，是時講筵官亦爲欺罔之言。臣記得一日講官講易，輒爲姦言云云。臣是時深不能平，欲闢之，又恐紛争於陛下之前，有傷事體。」





