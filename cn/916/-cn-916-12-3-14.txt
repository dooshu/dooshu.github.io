【江都夏】

黄梅（乐府作梅黄。）雨细麦秋轻。（草堂诗笺作横。）枫叶萧萧（文苑误作箫箫。）江水平。飞楼绮（乐府作倚。）观轩若惊。花簟罗帏当夜（乐府作夏。）清。菱潭落日双凫舫。绿水红妆两摇渌。还似扶（乐府作浮。）桑碧海上。谁（文苑作讵。注。一作谁。）肯空歌采莲唱。（○文苑英华百九十三。《乐府诗集》五十六。《诗纪》百二十。又草堂诗笺十八诗注引横、平二韵。○逯案。麦秋轻不辞。轻当作横。）

