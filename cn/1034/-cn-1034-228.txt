孔武仲　李公择山房

石磴不容步，乔林森回还。

闻昔有威凤，养羽留此山。

乘此去翱翔，得意今不还。

余音落何处，尚在云泉间。

陈迹虽可寻，飞辙谁能攀。

孔武仲

孔武仲　李公择山房

碧落仙官侍玉除，至今遗迹在匡庐。

当时兄弟俱年少，他日归荣比二疏。

松篁入路水溅溅，自是庐山小洞天。

尽道秀才心好静，谁知风骨是真仙。

孔武仲

