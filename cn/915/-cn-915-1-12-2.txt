◇四方献令

汤问伊尹曰：「诸侯来献，或无牛马之所生。而献远方之物，事实相反，不利。今吾欲因其地势所有而献之。（本脱「而」字，从《文选》左思《咏史诗》注引补，）必易得而不贵。其为四方献令。」伊尹受命，於是为四方令曰：「臣请正东符娄、仇州、伊虑、沤深、九夷、十蛮、越沤、湔发、文身，请令以鱼皮之な，吴之酱，（吴字本空白，从《北堂书钞》一百四十六引补）鲛《盾》利剑为献。正南瓯邓、桂国、损子、产里、百濮、九菌，请令以珠玑玳瑁、象齿、文犀、翠羽、菌鹤、短狗为献。正西昆仑、狗国、鬼亲、枳巳、耳、贯胸、雕题、离丘、漆齿、请令以丹青、白旄、纰、江历、龙角、神龟为献。正北空同。大夏、莎车、姑他、旦略、豹胡（一作貌胡）代翟、匈奴、楼烦、月氏、犁、其龙、东胡。请令以橐驼、白玉、野马、余、是、良弓为献。」汤曰：「善」（《周书。王会》）

