◎邢峦

峦字洪宾，虬从子。孝文时为中书博士，迁员外散骑侍郎，拜通直郎，转中书侍郎。举秀才对策，兼黄门郎。寻正除，又兼御史中尉、瀛州大中正，迁散骑常侍、兼尚书。宣武即位，正尚书，加使持节假、镇西将军，拜安西将军、梁秦二州刺史。徵为度支尚书，拜安东将军。封平舒县伯，假镇南将军。迁殿中尚书，加抚军将军。延昌三年卒，赠车骑大将军、瀛州刺史，谥曰文定。

