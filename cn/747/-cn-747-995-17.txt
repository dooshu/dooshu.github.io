○于府君墓志铭

府君讳昌峤，字光宇，本安乐郡人。（阙）第于文公之後，近祖昭理苏州刺史六从之孙。府君立性温和，为人敦厚，权利刊官知其礼节，委以小铺之惕（疑）虔虔夕惕若厉无咎。呜呼！直心奉公，不保馀庆，享年有七。贞元十一年二月六日，终於家堂。至七月八日，葬於新亭山之大墓。礼也。长子叔海，次子叔政，兄弟五人弱冠，小犹角。祖母孙氏（阙）与蕲（阙）慈亲李氏抚孤殒（阙）铭曰：

大墓高冈，新亭之阳。于子世代，千古流芳。

