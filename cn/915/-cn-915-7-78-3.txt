◇岭表赋

见五渎之东写，睹六水之南驰，挥灵海之委输，孰石穴之永归。（北堂书钞一百五十八。）

若乃长山款跨，外内乖隔，下无伏流，上无夷迹，兔望冈而旋归，鸿雁睹峰而反翮。既陟麓而践坂，遂升降於山畔。顾後路之倾，眺前磴之绝岸。看朝云之抱岫，听夕流之注涧。罗石棋布，怪谲横越。非山非阜，如楼如阙。斑采类绣，明白若月。萝蔓绝攀，苔衣流滑。（《艺文类聚》八。）

