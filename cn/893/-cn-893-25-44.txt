口号吴王美人半醉





口号，即口占也，详九卷注。



风动荷花水殿香，[一]姑苏台上见吴王。

西施醉舞娇无力，笑倚东窗白玉床。”[二]

[一]徐陵诗：“荷开水殿香。”



[二]《十六国春秋》：石虎正会，殿上施白玉床、流苏帐。



琦按：吴王，即为庐江太守之吴王也。以其所宴之地比之姑苏，以其美人比之西施，乃席上口占，以寓笑谑之意耳。若作咏古，味同嚼蜡。





