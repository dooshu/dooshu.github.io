魏了翁　制置丁少卿生日

皜皜陵霄独鹤飞，九芙蓉里烂生辉。

青阳少府旧弓冶，白石先生新杼机。

阅尽世纷磨不磷，听渠公论是邪非。

恭惟陛下方新政，小却犹应伴紫薇。

魏了翁

魏了翁　制置丁少卿生日

蜀道今行第几回，天西玉帐又宏开。

鹤归华表人如旧，龟放长河独再来。

屈处观伸霜后菊，消中见息雪前梅。

沪江不解西流去，引领长空酌斗魁。

魏了翁

