方回　题江君天泽古修堂三首

大虚空重片光悬，何异初开混沌天。

能办辛勤磨玉斧，不愁缺月不团圆。

方回

方回　题江君天泽古修堂三首

尧付诸冯药一丸，养心谁续执中丹。

三千年后人能服，圣处工夫似不难。

方回

方回　题江君天泽古修堂三首

文言当日演韦编，夕阳爻观变兑乾。

进德立诚说方法，定曾参到杏坛前。

方回

