○对四品女乐判

〈乙有女乐一部，御史按之。云：“见任四品清官。”仰处分。〉

爵以驭贵，乐以报功，异其肆堵，昭以声文，既比物以饰节，亦安德而教和。乙也银艾蝉联，朱轮焯耀，名称贵士，位列清班。家乃伐冰，朝膺食肉，二肆未陈於缩ニ，一部且列於曲房，事等马融，义符魏绛。且窈窕闲淑，蛾眉丽姿，乐则备於伶人，礼可嫔於君子。功化丝，舞节铿锵，稽命数而合宜，在法令而何爽？御史纠按，无乃深文！

