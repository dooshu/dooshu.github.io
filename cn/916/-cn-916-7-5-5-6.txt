【咏霍将军北伐诗】

拥旄为汉将。汗马出长城。长城地势险。万里与云平。凉（六臣本《文选》注云。五臣作穷。）秋八九月。虏骑入幽并。

飞狐白日晚。瀚海愁云（李善本《文选》作阴。六臣本注云。善作阴字。按注李本原作阴云。阴与愁异文。今本皆误。）生。羽书时断绝。刁斗昼夜惊。乘墉挥宝剑。蔽日引高ユ。（《类聚》作旌。）云屯七萃士。鱼丽六郡兵。胡笳关下思。羌笛陇头鸣。骨都先自□。日逐次亡精。玉门罢斥堠。（《文选》作候。）甲第始修营。位登万庾积。功立百行成。天长地自久。人道有亏盈。未穷激楚乐。已见高台倾。当令麟阁上。千载有雄名。（○《文选》二十一。《类聚》五十九作霍将军北伐诗。《诗纪》九十一。）

