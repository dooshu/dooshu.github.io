程公许　与子先足及伯畅甥别投宿明月山客邸怅然有赋

相思命千里驾，惨别缓三叠歌。

幸祖帐得少住，奈征夫催发何。

程公许

程公许　与子先足及伯畅甥别投宿明月山客邸怅然有赋

岐路暂须执手，高城忍更回头。

大家制儿女泪，努力为名业谋。

程公许

程公许　与子先足及伯畅甥别投宿明月山客邸怅然有赋

钟情慨左右手，舍我作汗漫游。

渭阳政须数面，南浦约送行舟。

程公许

