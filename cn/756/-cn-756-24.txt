一落索

杨花终日空飞舞，奈久长难驻。海潮虽是暂时来，却有个堪凭处。

紫府碧云为路，好相将归去。肯如薄幸五更风，不解与花为主。

◎借问江潮与海水，何似君情与妾心。相恨不如潮有信，相思始觉海非深。（唐白居易《浪淘沙》）

◎紫府：仙宫。

◎相将，犹云相与或相共也。（张相《诗词曲语辞汇释》）

◎肯如，岂如也。（张相《诗词曲语辞汇释》。此处意犹无奈。）

