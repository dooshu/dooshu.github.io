○請急修武備以便防禦疏 【 選練孝陵衛軍】

臣會同南京內外守備、并南京戶工二部科道等官、議照　孝陵軍士、原額三千七百有奇、葢以　陵寢在於城外、守護為難。故多設軍士以備緩急之用、既而隱蔽日多、消耗日甚、即今見存者八百餘名、以之供應、似為有餘、以之防守、實為不足因查得節奉　成祖文皇帝聖旨、　祖先的衛分、今後不要別項差使他、欽此、以後屢有題請、皆以前旨為定、竊詳別項差使者、謂出乎本陵之外也。若以本陵之軍。而充本陵之守。正與前旨相合。奉祀官員、豈得藉以為詞、故豐潤伯曹松、精選餘丁三千、操練防禦、誠非得巳、但前項餘丁、皆業技萟貨鬻以糊其口、今防守之役、難以時計、而口糧之給、止於開操、衣食且猶不充、豈能常行防禦、是使精壯者、百計矢?見避、而徒以幼穉充數也臣時徹親曾閱視、長不三尺、或髮始垂肩揭竿執木、真同兒戲、即有緩急、將焉用之、隨該署印尚書孫應奎看得奏內所云與原奉　欽依提督官軍、　明旨不合、且慮正軍數內、多有隱射役占之弊、議將正軍選取二千五百名、送本爵管領操練、題請去後、臣等竊計選取餘丁似矣、而粮賞不充、欲求精銳應命。必不可得。選取正軍是矣。而名數不足。欲求折衝禦侮。又所不能。即今倭夷之患、既非旦夕所可平、而事變之來、又非意料所能悉、若非立為經久之計。其何以成善後之謨。合無查照尚書孫應奎所題、行南京兵部委官、會同科道等官、逐一清查、將該衛食粮正軍選取五百名、仍照各衛節年選補事例、將該衛精壯餘丁、選取二千五百名、頂補正軍名數、連前三千名、專一食粮差操、不許該衛本管官、受賄作弊、將精壯之人隱蔽。故以幼弱充數。違者參究重治。備將各軍年貌開造文冊、給以懸帶木牌、以防私下頂替、仍另立一營。別推謀勇將官。曾經戰陣者一員、充參將、或守備名銜、為之統領、惟復仍行豐潤伯曹松管理每軍一千、分為一枝每枝添委把總一員、衛總二員管理、聽於附近大教塲內。不拘舊矢?見。設法訓練。務期武萟精熟可用。仍聽南京兵部委官會同科道等官、不時查點、一遇有警、即便分布把截、以遏侵犯、並不許奉祀內臣干預。亦不許指以栽種為名妄行掣取其合用鉦鼓旗幟查照裏營事例、行南京工部置造常操什物、聽南京兵部動支草塲租銀、每軍給銀一兩、備辦應用、及照附陵地方、原無墪堡、又不敢動土修築。但遇防禦之日、合無暫於該衛屯住。以便宿食。再照此營既設、雖地方平寧、似亦難廢、盖原額軍士數多、即今淮照前數選補尚猶不足、況陵寢重大、戒備宜預、不宜過有愛恤、致悞大計、伏望　皇上未言孝思、　敕下該部、從臣等所請、早賜施行、

