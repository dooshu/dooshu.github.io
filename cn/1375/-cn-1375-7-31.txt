嘉州揽胜


乙酉泊嘉州，渡江游游云。在城对岸，山不甚高，绵延有九山头，故又名九顶。旧名青衣山。青衣，蚕从氏之神也。旧属平羌县。县废，并属龙游。跻石磴，登凌云寺。寺有天宁阁，即大像所在。嘉为众水之会，导江、沫水与岷江皆会于山下，南流以下犍为。沫水合大渡河由雅州而来，直捣山壁，滩泷险恶，号舟口至危之地。唐开元中，浮屠海通始凿山为弥佛头滩。佛阁正面三峨，余三面皆佳山，众江错流诸山间，登临之胜，自西州来始见此耳。东坡诗：“但愿身为汉嘉守，载酒常作凌云游”，后人取其语，作载酒亭于山上。丙戌泊嘉州，游万景楼。在州城傍高近之上。汉嘉登临山水之胜，既豪西州；而万景所见，又甲于一郡。其前大江之所经，犍为戎泸。远山缥缈明灭，烟云无际，右列三峨，左横九顶，残山剩水，间见错出，万景之名，真不滥吹，余诗盖题为西南第一楼也。九顶之旁，有乌龙一峰，江水绕之，如巧画之图。楼前百余步有古安乐园，山谷常游之，名轩曰：“涪翁”，壁间题字犹存。云见水绕，乌龙惟此亭耳。是时未有“万景”，故山谷以安乐园为胜，今不足道矣。下山入小巷，至广福院中，有水洞。静听洞中时有金玉声，琅然清越，不知水滴何许作此声也。旧名丁东水，寺亦因名东丁院。山谷更名“方响洞”，题诗云：“古人名此东丁水，自古丁东直到今，我为更名方响洞，要知山水有清音。”

题记：本文的描绘重点在大佛的气势、万景楼的景色。作者除了正面描写之外，还用四面的佳山烘托，惊涛怒号的江水渲染，苏诗的祈愿印证，写出乐山大佛磅礴雄伟的气势。对万景楼，作者用安乐园为陪衬，用眺望所见的如画景色，说明“万景”之称，名实相符。





