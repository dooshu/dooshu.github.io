张閏　灵芝寺避暑因携茶具汎湖共成十绝

城里今年热异常，出城肃寺未全凉。

发毛吹尽人间暑，除是芙蕖十里香。

张閏

张閏　灵芝寺避暑因携茶具汎湖共成十绝

佳处湖山昔纵游，繁华常恨过清幽。

今朝莫入名园去，只向负蘯荡小舟。

张閏

张閏　灵芝寺避暑因携茶具汎湖共成十绝

松竹孤山处士居，高风落落有谁如。

南湖放鹤能迎客，景行先贤或未痚。

张閏

张閏　灵芝寺避暑因携茶具汎湖共成十绝

西陵桥下最阴多，花外山明涌黛螺。

开遍酒楼人未上，几声烟断采菱歌。

张閏

张閏　灵芝寺避暑因携茶具汎湖共成十绝

临津台殿似蓬莱，柳色荒凉锁翠苔。

萍港不知人事改，通船如望帝尧来。

张閏

张閏　灵芝寺避暑因携茶具汎湖共成十绝

白发催愁酒量悭，软尘盈袂饮尤难。

小童正对茶铛立，堪伴先生入画看。

张閏

张閏　灵芝寺避暑因携茶具汎湖共成十绝

一色琉璃碧簟横，更无觞豆引飞蝇。

从渠日气如汤烈，不碍盆中数尺冰。

张閏

张閏　灵芝寺避暑因携茶具汎湖共成十绝

撑傍羹鱼宋媪家，绿荷裹饭荐匏瓜。

率真受用非随俗，尚欠风前雨笠斜。

张閏

张閏　灵芝寺避暑因携茶具汎湖共成十绝

高峰南北两浮图，桂隐相看四载余。

休怪出关犹从我，有诗处处得侬居。

张閏

张閏　灵芝寺避暑因携茶具汎湖共成十绝

别浦归时卷钓缗，蕉掌兰佩净无尘。

水葓秋晚重来赏，只约舂锄不要人。

张閏

