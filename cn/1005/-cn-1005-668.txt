张閏　正月初四日听新乐成绝句

鳌抃钧天沸广场，渡江何翅纪铿锵。

频年遏密无悰绪，乐叟閒来说泰皇。

张閏

张閏　正月初四日听新乐成绝句

治音安乐绍熙初，试听咸韶可并驱。

鼗武磬襄奚足数，作成从引不愁无。

张閏

张閏　正月初四日听新乐成绝句

呜呜胡笛鹧鸪声，三叠鸣兽舞袖轻。

灯市花村旧欢醉，如今自厌邈无情。

张閏

