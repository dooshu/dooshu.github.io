杨万里　午睡起

冰书能不倦，亭午思小睡。

竹床热如晒，展转竟无寐。

起来搔白首，百匝绕帘际。

政当眊矂中，忽有一奇事。

一风北户来，穿度南窗外。

窗外蕙初花，披拂动香气。

老夫得一凉，洒然有生意。

来日当此时，未知复何似。

杨万里

杨万里　午睡起

过雨余秋暑，移床拣午凉。

小风吹醉面，凛气忽如霜。

日脚何曾动，桐阴有底忙。

倦来聊作睡，睡起更苍茫。

杨万里

