○重修海塘記 【 海塩海塘】

東南惟海事為重、海塩海塘之設、所以禦潮汐之往來、捍波濤之嚙蝕、斯塘一圯、民為墊溺、所係甚大也、海塘舊名太平塘、在縣東一里、今僅半里、洪武年間潮汐汎圯故岸、朝家屢命臣工、修築石塘計二千三百七十丈餘、永樂三年、仍為風潮圯毀、命通政等官按治動調蘇松等九府修築堅完、歲久復頹、宣德年間巡撫侍郎郎周忱命工增培土石。其患稍息。正統九年秋潮大作。圯甚、廼于裏岸、重築新塘、景泰五年因舊址廣狹、鳩工役夫、撤舊更新、外砌大石。內實瓦礫其工為省。建立真武龍王祠于塘上、成化八年風潮大作、所築石塘、悉皆傾圯、二祠亦不存、數年之功為之埽地、相視修理、仍用舊石疊砌、粗完而已、至成化十三四年、風潮連作、塘復傾圯、時有提刑副使楊瑄者、修築照鄞縣荊公塘式幫材豎砌、築不在外之堅而在內填使實內實可以耐衝內用碎石土瓦填實頗能殺勢。歲久風潮塘之存者、十無一三、弘治年間、予為大理少卿、不忍民之墊溺、官之匪人、事之無法為費不貲、出民膏血、顧不逞之徒、攬替誤事、前疏中已見此語今年運石、明年運石、人無休息、今日修塘、明日修塘、迄無成功、是修一海塘而二三海塘也上疏極言海塘之弊　孝宗皇帝可之、特下工部議行修築、募工督理下施木樁。上加巨石。縱橫交疊。內外收縮。厚築土防。通計重築、塘南自藍田塘北至丫?塘、以丈計者、凡九百餘、居民可賴矣、　朝廷注意東南水利、簡任河東韓君士賢通判吾郡、專司水利、而海塘其大患也韓君殫厥心力、講求沿海利病詢察舊制得失、上考數千年海塘衝突之所、下究數百里海塘建置之形、歷歷如指諸掌、躬循周覽、說者謂惟所修臥羊坡者為得法即鄞縣荊公塘之制也、閱三十年而始衝圯視諸作為堅久。後有為疊砌者、舉不能及、周悉處置、大率一如荊公塘之式、因海之勢。順地之宜。經始于正德八年癸酉、落成于九年甲戍、不閱朞而工訖贊之者今海塩令朱君寔昌也、為費四千有奇、石六萬四千、椿木二萬六千、石匠一萬二千、夫三萬九百視昔之費、十省八九。自教塲塘迤??里而周、一百四十丈、翁家塘土塘、皆六百五十丈、丫?塘二千三百餘丈澉浦塘一千三百餘丈、他如龍王塘、談家塘、又數千丈、塘高二丈八尺、疊石一十八層、視昔之工、十加六七無侈觀、無浪費、民不告勞、財止?帚實用、厥功既成、海為安流矣、

