【□面辞】

〖虞世南史略曰：北齐卢士深妻。崔林义之女。有才学。春日以桃花□儿面。咒曰：〗

取红花。取白雪。（《御览》作取花红。取雪白。）与儿洗面作光悦。取白雪。取红花。与儿洗面作妍（岁时广记作光。）华。取花红。取雪白。与儿洗面作光泽。取雪白。取花红。与儿洗面作华容。（○《御览》二十。事类赋春赋注。岁时广记一、岁华纪丽一并引虞世南史略。《诗纪》百十。）

