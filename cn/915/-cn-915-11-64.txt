◎长孙稚

稚（《南史》作「幼」。）字承业。初名冀归，嵩四世从孙。袭父观爵上党王，例降为公。孝文时，拜前将军，授七兵尚书、太常卿、右将军。宣武时，出为抚军大将军，领扬州刺史，假镇南大将军，都督淮南诸军事。进大都督。坐事除名。复假镇西将军，除平东将军，进尚书右仆射。孝明时，出为行台、雍州刺史。孝庄初复封上党王，寻改冯翊王，后降为郡公。迁司徒，加侍中，兼尚书令、大行台，仍镇长安。前废帝即位，迁太尉，录尚书事。孝武时，转太傅，录尚书事。从入关，拜太师，复封上党王。大统元年卒，赠假黄钺大丞相、都督三十州诸军事、雍州刺史，谥曰文宣。

