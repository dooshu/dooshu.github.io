○岳牧善政委ヘ贰官条奏诏

王者行考绩之文，重为政之本，若存功课，自有旌酬。或仗钺守方，著安民之术；或剖符刺部，彰恤物之仁。凡著政声，悉闻朝听。迩者数州百姓，举留本部长官，遂涉道途，径趋京阙，皆陈善治，并述公清。或指使而方来，或感激而自至，劳烦行役，妨废耕耘，言念苦辛，倍深轸悯。今後岳牧善政，委ヘ贰官条件奏陈，必当旌别勤劳，审详课最，如不愆於名实，固无吝於渥恩。

