○送商州崔判官序

商於之地，与郊圻接轸，藩部条职，颛达於京师。且有赋舆，得署宾介。今二千石以宗室贞干，自中台郎出守，首辟博陵崔君。君温恪廉清，且以文敏缘饰三命，官至汜水主簿，吏理有闻。以中外之勋华文雅，所凭者厚，游必有方，翔而後集。然则君之委质，商之报政，二者其相为用乎？园绮风声，梦想如在，古祠乔木，为寄遐心。

