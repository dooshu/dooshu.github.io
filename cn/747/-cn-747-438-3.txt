○议元亘不受誓诫状

臣按《礼记》：“大夫士将祭於公，既视濯而父母死，犹奉祭。”又按唐礼：散齐有大功之丧，致斋有周亲丧，斋中疾病，即还家不奉祭事，皆无忌，日不受誓诫之文。虽假宁令忌日给假一日，《春秋》之义，不以家事辞王事。今亘以假宁常式，而违摄祭新命，酌其轻重，誓诫则祀事之严，校其礼式，忌日乃寻常之制。详求典据，事缘荐献，不宜以忌日为辞。

甯龄先

龄先，广德二年镇南副都护。

