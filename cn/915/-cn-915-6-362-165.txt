○奏荐伍朝



臣以为当今资丧乱之馀运，承百王之遗弊，进趋者乘国故以侥幸，守道者怀蕴椟以终身，故令敦褒之化亏，退让之风薄。案朝游心物外，不屑时务，守静衡门，志道日新，年过耳顺，而所尚无亏，诚江南之奇才，丘园之逸老也。不加饰进，何以劝善？且白衣为郡，前汉有旧。宜听光显，以奖风尚。（《晋书·隐逸伍朝传》）



