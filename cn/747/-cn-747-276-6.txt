○对乐悬画胥判

得乐悬，上画胥，所司以细碎失礼。不伏。

昔者先王制礼作乐也，象物昭著，厥仪孔殷。大夏云门，既修之於千帝；金锺玉磬，亦画之於五采。用能文物以纪，声名有差，习之以和人悦众，播之以移风易俗。当今命夔奏乐，使凤振羽，岂蟹虫之虚责？何胥之矫言？应为细碎微躯，别有所饰，轻清雅乐，此非其任。所司是举，深得其宜，请革前非，仍科後罪。

范贞フ

贞フ，中宗朝擢书判拔萃科。

