刘克庄　和钟子鸿二首

匹雏欲拔佞山难，还敕区区慕守宫。

捋虎自怜馀勇在，狎鸥似责昔盟寒。

新麻断腕毋容草，堕甑回头不更看。

老子平生差耐事，肯于得丧置悲懽。

刘克庄

刘克庄　和钟子鸿二首

清吟颇觉续貂难，衔袖勤于贽热官。

怪子车轮行地远，愧予门户似冰寒。

舂粱礼数呼儿具，覆醤文章怕客看。

老去商歌声满屋，孰云野处寂无懽。

刘克庄

