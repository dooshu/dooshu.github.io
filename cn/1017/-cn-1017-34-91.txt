蔡襄　和答孙推官入病新起见过钱塘之什二首

於世无机是海翁，客情醒醉任邻锺。

廉纤雨意还侵夜，料峭春期未减冬。

宝气上浮难掩玉，岁寒中立不凋松。

君王自结英雄网，千载风云定有从。

蔡襄

蔡襄　和答孙推官入病新起见过钱塘之什二首

病来安健赋诗夸，甲子新移一岁加，

吾道所存唯浩气，世缘何著但空花。

烟云已过同归雁，杨柳初藏并宿鸦。

便攎寻山逐幽趣，春泥随马不须遮。

蔡襄

