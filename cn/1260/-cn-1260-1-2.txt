比职


甲乙两同年初中。甲选馆职，乙授县令。甲一日乃骄语之曰：“吾位列清华①，身依宸禁②，与年兄做有司③者，资格悬殊。他不具论，即拜客用大字帖儿，身份体面，何啻天渊。”乙曰：“你帖上能用几字，岂如我告示中的字，不更大许多？晓谕通衢，百姓无不凛遵恪守，年兄却无用处。”甲曰：“然则金瓜黄盖，显赫炫耀，兄可有否？”乙曰：“弟牌棍清道，列满街衢，何止多兄数倍？”甲曰：“太史图章，名标上苑④，年兄能无羡慕乎？”乙曰：“弟有朝廷印信，生杀之权，惟吾操纵，视年兄身居冷曹，图章私刻，谁来怕你？”甲不觉词遁，乃曰：“总之，翰林声价值千金。”乙笑曰：“吾坐堂时，百姓口称青天爷爷，岂仅千金而已耶？”

①清华：清高显贵的门第或官职。

②宸禁：帝王所居的宫殿。

③有司：官吏。

④上苑：皇家的园林。





