王之望　和姚令威春阴四绝

急雨颠风带海烟，白头肠断落花天。

东家为买春光住，柳撒黄金榆掷钱。

王之望

王之望　和姚令威春阴四绝

十日春阴尽景微，鸣鸠逐妇几时归。

柔桑细麦宁馨长，落絮游丝可解飞。

王之望

王之望　和姚令威春阴四绝

雨过山村绿满陂，红芳渐少翠阴低。

春风吹草依然碧，潮水浮花却自西。

王之望

王之望　和姚令威春阴四绝

休对风光感物华，且将春酒趁春赊。

一声杜宇芳菲晚，只有荼蘼芍药花。

王之望

