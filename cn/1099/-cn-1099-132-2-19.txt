○總制制兩廣牌行委官督諭土目 【 督諭土目】

看得田州思恩領兵頭目盧蘇王受等、所領目兵皆係驍勇慣戰之人、今又各為身家子孫之計、自願出力報效、立功贖罪、既巳、攻破賊巢、分屯其地、則其搜捕潰散之賊。當如探囊取物、數日可盡。今巳半月有餘。尚未見有成功。氣勢日見委靡。此必軍中收有賊巢婦女等項。貪戀女色財物。不肯割舍脫離。奮勇殺賊。苟且偷安。遂致兵氣日衰。軍威不振。若諸賊聞此消息。乘此懈怠。掩襲不備我軍必致撓敗。如此則是各目此舉。本欲立功而反敗事。本欲贖罪而反增罪。非惟不能仰報　朝廷之德抑且有損　軍門之成矣。正名定罪。後悔何及、為此牌仰原任戶部郎中今降徐聞縣縣丞林應驄、賫執　令旗令牌、會同總兵監軍等官、公同署田州府事知州林寬、身督領兵頭目盧蘇等、閱視各營、但有收得賊巢婦女財物者。通行???出。此叚處置嚴而不苛俱各開紀名數別立老營一所選委老成頭目。另揆謹實小心兵夫。晝夜管守。將各貪戀女色財物。不肯奮勇殺賊頭目兵夫。姑且免其罰治。責令即出搜山。果能多有擒斬。旬日之內。功成班師。不□人之情但欲乘机立功仍將前項婦女財物照名給還亦不追究前罪若有貪戀女色。違犯軍令。仍前不肯效力者。仰　遵照軍門號令當時斬首示眾。斷母姑息容忍。致敗三軍大事。葢前日之招撫。專以慈愛惻怛為念者。乃是本院憐憫兩府之民無罪而就死地。是乃父母愛子之心。惟恐一民不遂其生也。至於今日用兵卻須號令嚴明。有功必賞。有罪必戮者。此諭情法詳盡乃是本院欲安兩府之民使之立功贖罪以定其身家而因以除去地方之患。是乃帥師行軍之道。不如此不足以取勝而成功也。差去旗牌官員、務要星火催督、母事姑息、若旬日之後再無成功、本院親臨分地、定先將監軍督軍等官、明正軍法。其推奸避事、不肯奮勇殺賊頭目、通行斬首、决不虛言、

