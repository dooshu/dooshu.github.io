○與王鑑川論封貢第五書 【 封貢】

夜役至、領手教及疏揭、知貢議有成說矣、但李寧未歸、猶慮老把都去就不定、晦日之午、得二十六日所發李寧稟帖、不覺欣躍、計疏議巳發行矣、疏中事體、可謂曲當錢糧說破最善。前後事體。剖判極分曉。事定後、將前後疏議、并諸案照、及宣諭等劄依、日月欠成一編、刻而傳之不唯使天下知事之始末。心之勞悴。且使嗣事者有所遵守也。疏中所議貢期以聖節為則。名義甚正大。但此事開端之始。須為久遠計。貢期當令日後可以遵行秋防須嚴此論得之如先帝聖節正在秋高馬壯之時亦足慮也甥意但令二月為期。三月後出邊。永為定例。其聖節但令四酋一人。或二人。各獻馬或五匹。或十匹來賀餘小頭目免行。庶無後虞耳阿力哥此人勸俺荅孫來降者似未可遣去。前老酋亦留丘富子。足以相當但不知此夷其心去向何如。須有以牢籠之不論在彼在此。不論和戰。皆有以得其用為妙。老把都等夷使至、不知齎有番文否、來使必有說、幸不惜詳示、老把都既放史大官兒子還可省諭屬夷勿再偷彼馬。自生釁端。自議貢以來且數月。近邊絕無抄犯。老酋不但守信義亦見伊威令嚴齊舅須申戒諸邊。不可見小貪得。失信于虜也

