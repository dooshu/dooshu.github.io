第六卷 步月宫乞恩归省 弄机关假箭璧妹儿 青宫府奉旨完姻 挑边衅真刀杀番使

非关好饮归来晚，何须抱恙忍先眠。临去贵人犹把衽，宫车明日省金安。诈病有欺皇法重，有甚奇谋免罪名？媚仙听毕微微笑，何劳嫂嫂代吾忧。有欺国法当惩治，自应低头受罪行。至亲自是姑和嫂，方有关心代挂怀。不比蒋张双姐妹，远坐金交似别人。亲情总重交情薄，悔却当初错结盟。二娇闻语开声笑，锦春被戏脸通红、正色启唇称可恨，专学胡言寿不长。这般任汝装沉病，公主来时定罪名。起身即欲离牙榻，媚仙玉手扯罗衣。笑言贤嫂休嗔怪，请试予身病假真。刻是戏言休介意，多蒙见爱感难忘。锦春不答羞低首，绛枝带哂进床前。表姐不须言戏耍，金躯真个见如何？笑将纤手频摩探，骇言真果热如焚。花前何苦贪游赏，说假成真怎主张？锦春说道天机巧，报应奸人弄舌尖。媚仙挽袖称贤姐，怎将恶语骂吾身？此身若果归泉壤，定不轻容罗锦春。那时只恐非今样，也要怀思我媚仙。罗女笑声予不怕，任汝存亡管汝何。琴仙笑唤罗家姐，口果真时心未真。媚妹欠安当早睡，渐沉更漏尚多言。罗女答声吾不睡，岂与奸人共相眠。蒋女说声无此理，绛枝起位笑朱颜。窗前携过菱花镜，三女更衣理晚妆。蒋妃张女登牙榻，玉钩垂放翠帷遮。日月宫门双掩上，剪明绛烛亮辉煌。宫女本茶罗小姐，锦春好笑始抬身，宽衣随入销金帐，宝枕轻推民绣衾，

媚仙不觉生含笑，检衣并枕启端详。顷言不与吾同睡，何不相陪二姐眠？毕竟难忘姑嫂谊，今宵也至伴予身。锦春答道休饶舌，惹人结恨不开交。重询玉体生何样，天明及早召良医。梅妃叹道难瞒姐，衷心症候苦难言。枉召御医求妙药，不准归家病怎安？锦春宽慰休焦急，明朝再恳贵人前。梅女点头无语答，已闻银箭转残更。碟梦少酣无一息，景阳钟动凤楼开。三宫六院开朱户，晓镜明奁斗巧妆，步月宫中梅小姐，沉沉病倒象牙床。翻覆不安神息乱，不绝香茶进榻前。苦坏知交三小姐，面面相观各失容。欲遣宫妃宫内奏，梅女相拦不允从。
忽闻近侍飞传报，龙生驾降省师爷。三娇急急穿宫服，迎出朱门接贵人。宫女两旁挑绣幔，扶出皇家凤养人。双双公主轻移玉，四名宫侍卷珠帘。三女廷参齐俯伏，龙生王手笑相搀。同挽女师齐入座，宫娥跪奉雀芽茶。因问昨宵筵散后，师等归宫夜若何？三娇欠体同声奏，承恩回院漏将沉。今日兹因梅姐羔，未赴皇宫恕罪名。公主笑言正为此，孤特前来省病源。早膳不知曾进否？引孤入内谒妆前，众女启言劳贵主，各各抬身离锦墩。殷勤请入皇公主，彩妃飞报进宫闱。小姐梅仙无可奈，强整衣衿候贵人：淡淡云鬟无整束，依依倦态懒支持。乍挂金钩离绣榻，报传贵主入宫来。铿锵鸾珮鸣声近，馥馥奇香绕画帘。迎上多娇媚小姐，居臣大礼拜千秋。慌了一双娇贵主，连忙扶挽女师尊。贵体违和当自爱，太拘国礼损精神。小姐奏言臣罪重，小恙烦劳太屈尊。拂几亲延宫主坐，众娇依次亦安身。宫娥捧上金杯茗，媚仙恭递贵人前。琼云公主忙辞免，素云举眼盼多娇。桃花减却春风面，杨柳经风力不支。拘礼循循多强勉，不胜怜爱启朱唇。数天未晤师尊脸，倍觉花容瘦许多。昨晚不知师有恙，故差宫侍挽宫车。旋问回报多悬念，探候来迟望海涵。未识师尊何贵恙，曾否差人召御医？梅家小姐躬身奏，多蒙宫主屈千秋。昨宵本欲趋宫掖，其奈欺人二竖缠。不能承旨祈宽宥，怎敢重蒙枉驾临。残恙病源多曲折，委非医药可驱除。

素云未及回言答，琼云拂袖笑微微。师尊有其心中事，试说孤知料不妨。莫为御厨无洁净，莫非女御欠扶持？宫间有慢尊师礼，致教忧郁欠安宁。乞请剖明心腹事，孤家姐妹代分忧，三娇闻语齐含笑，媚仙低首意彷徨。既蒙公主重重问，不奏衷情我也痴，整衣蹙黛抬身起，下拜龙生两贵人。病源多感勤追究，女臣敢不奏分明？自愧沐恩无以报，有甚忧疑可介怀？怜臣本是闺中秀，膝前未离父与娘。一旦蒙恩归禁苑，寸寸恩亲倍断肠。有书不敢私传达，果然一日似三秋。屡次乞恩君不准，也知青眼吞恩留。怎奈女臣思母切，恹恹镇日觉难支，惊动贵人亲下顾，受恩愈重愈羞惭。赦臣万死陈衷曲，务祈贵主再生怜。皇后驾前为启奏，赐臣归省胜延医。奏次媚仙心切切，双双公主展娥眉。各垂纤手相扶挽，师尊请坐勿多劳。原来有此希奇病，思亲重症怎能医？幸孤颇识岐黄术，愿治师尊金玉躯。只须求药昭阳院，管教钦赐蜀当归，三女闻言齐哂笑，媚仙得旨喜还羞。欠身致谢皇公主，贵人出力定邀恩。女臣感激无从表，寸衷念念只天知，回顾锦春呼姐姐，代陪宫主设华筵。罗妃带哂称承命，龙生姐妹笑相辞。师尊有恙当安歇，不须厨下备珍馐。早膳刻间孤已用，今欲回宫莫过劳。安心静坐听消息，定有佳音报座前。梅家小姐躬身谢，殷勤留挽女千秋。公主相辞坚欲返，众娇送上绣宫车，匆匆出了修文院，媚仙辛苦再安眠。心绪已明蒙主鉴，谅无不准我归家。三娇笑戏梅贤妹，喜怒天颜尚未知。且漫安心寻好梦，只恐雷霆天上来。媚仙不答微微笑，宫妃进膳请多娇。停言步月宫中事，单提公主出宫门。素云有事先归苑，琼云排辇上昭阳。宫车碾破迎阶草，正殿笙歌奏管弦。女御奏知大公主，君王朝退在中宫。贵人闻报心欢喜，白玉阶前命驻车，遣人请旨君王后，九重帝后甚欢欢。双缘纶音传召入，琼云公主下朱轮。彩女卷帘分两列，龙生承台进宫门。水晶帘外廷参拜，天子娘娘满脸春，敕赐平身娇爱女，入宫侍宴共传杯。宫娥携过金龙椅，琼云谢圣坐安身，笑露玉尖抡宝盏，满斟玉液奉天颜。

君王欢悦龙眉展，中宫懿旨问娇儿。今朝未有传宣召，我儿何事到斯间？公主欠身回启答，毋后容儿上奏章。只为女师梅氏女，欠安数日甚恹恹。儿念师生当尽礼，顷同御妹探宫中。查知症候多奇异，为忆双亲起病根。良方难治心头症，托儿请旨乞天恩。准许省亲回数日，平安销假进皇宫。娘娘闻奏朱颜笑，至尊好笑缝纶音。四卿毕竞深闺女，恋恋亲怀魄暗驰。入宫方且无多日，梅卿怎便不安宁？朕躬体恤天伦爱，当分四女作双班。十日一期随侍读，更番轮替免思亲，格外施恩梅氏女，养病归家一月期。假满入宫来复旨，照随更替两班轮.设若遇谁家有事，准其代替二三天。朕躬此谕多公直，四家学士必知恩。昭阳喜道天恩广，大悦龙生女贵人。离筵拜谢君王父，浩荡隆恩准奏章。重捧金觞来递盏，两旁女御奏笙箫。
饮至碧空金镜上，皇宫撤席进香茶。公主驾前辞告退，纷纷宝辇出昭阳。
步月宫中人接诏，朱书御笔大开忌。欢喜媚仙梅小姐，顿觉身轻减几分。多蒙宫主金育重，容易求恩出九重。三娇学士都欢悦，对议谁人先转回。绛枝说道予先返，期满归宫再换班。媚仙笑答凭尊意，罗妃蒋女也依从。此夜众娇都喜悦，灯前不寐话天明。次晨天色微微亮，晓镜新开理整云。如女欠安难久乏，琴仙代妹舞云鬟。妆毕罗帏更服色，彩妃传命备香车。锦华来了双宫女，传述龙生嘱咐言。贵人本欲亲来送，因承懿旨上昭阳。寄语师爷回贵府，平安早早入深宫。莫因贪恋庭前爱，忘却门人挂念心。梅家小姐连忙答，有劳贵主费心怀。我等归家遵圣限，安敢迟延获罪名？拜上贵人蒙鼎力，定图衔结报鸿恩。宫妃领诺迢迢去，二娇别姐动金莲。蒋罗下姐双牵袖，限期勿误早回宫。羡妹今朝龙入海，叹吾尚在网罗中。二女笑声休着急，待妹归宫姐便回。相辞拱袖方移步，二娇送出禁宫门。五风楼的登宝辇，学士登车展绣旗。扶拥人员犹似蚁，尚宫奉旨省双亲。阵阵金锣分路径，绛枝回府不须言。

词表媚仙归府第，重门大启进宫车，纷纷人报中堂内，欢喜夫人接爱儿，玉人下辇参慈母，悲喜交加蹙柳眉，夫人挽女金交坐，细盼吾儿瘦旧容，久别此心多挂念，正虑宫中近若何。何幸天恩开浩荡，龙生怎肯许儿回。小姐掩腮频拭泪，儿居禁苑急如烧。不因染恙求恩切，怎得归家见母亲。老父原来犹未返，哥哥何事尚淹留？夫人见说多怜惜，娇儿怎又欠安宁？汝父往迎桓表姐，按站应知不日回。汝兄已返多时久，料在书轩尚不知。命婢递茶娇小姐，芸窗传请舍人身。世忠闻得同胞返，欢悦抬身出座来。子芳眼送微微笑，仲章扯袖笑呼兄。弟同令妹虽中表，妆次由来未识荆。愿同瞻仰芳颜色，怎样高才动圣颜，梅生住步微含笑，表弟何须太用心？
白璧非君袖里物，欲求一见作何因？斌玉笑言非为此，中表今朝礼要明，
世忠难却方依允，笑携桓合共登堂。侍儿忙报官人入，小姐抬身接长兄。敛衽哥哥归位坐，舍人见妹喜开颜。手足久分常念念，不知贤妹入皇宫。宫主门人生英丑·怎得今朝省母亲？闻语媚仙犹未答，仲章公子进跟前，长揖欠身参表妹，恭喜荣封女尚宫。妙才超出红裙队，须眉愧杀白衣丁。小姐不知何处客，含羞回礼问娘亲。夫人挽女微微笑，说是桓家二表兄。与兄赴试来京阙，歇在吾家已月余。媚仙闻说知详细，不禁娇羞杏脸红。欲退金莲难动步，夫人笑道见无妨。低低说对娇娇女，表兄已定桂佳人。不能射我金屏雀，姑舅亲情莫避嫌，玉人一听羞低首，仲章斜盼笑春风。天无妩媚非凡品，桓郎何福遇倾城。娇花岂让他人折，定要归吾袖内珍，媚仙颇觉才人盼，娇嗔不悦失朱颜。携母衣衿轻启告，孩儿负病乞恩回。不能久坐堂前冷，望娘同女入深闺。夫人听毕微知意，回头笑唤仲章甥。表妹求恩回省母，只因有恙故归家，贤生今可归书馆，让妹回闺歇片时。斌王闻言思好笑，暗恼娇娥太却人。难违母妗堂前命，只得抬身告退行。世忠难禁心头笑，中堂母女再欢谈。设宴夜阑归绣阁，奶母青衣伺玉人。次日夫人传命出，小姐求医访妙方，

停唱京华梅府事，笔波另表一官员，姓柳名源多耿介，职授登州布政司。结发夫人朱氏女，膝前一桂两枝兰。公子云程年十六，已娶娇娥宜氏妃。闽中恩爱如宾礼，尚存两妹貌如仙。长唤湘君颜似玉，娇娇次妹柳湄君。知书识礼名门女，进退周旋孝双亲。堂上椿萱无限悦，夫人尚爱一青衣。取名唤作飞烟女，年才十四色如花。窥人心绪能趋奉，胆略刚刚不让人。夫人爱惜如儿女，教他识字与攻书。以此飞烟多得志，逞身件件敢施为。除起夫人和布玫，以下谁人敢惹他。小姐二娇都不睬，任伊欺压众青衣。柳爷任满趋京期，引见金銮拜圣君，至尊隆重文兼武，敕封巡抚守山关。朝退领凭择吉日，拜会皇亲国舅衙。蒋爷迎接知交友，登堂行礼笑春风。三递香茶扳客套，柳爷请见蒋官人。皇亲即命书童入，舜昭冠带亦登堂。殷勤施礼参年伯，柳爷挽手笑颜开。忆别年家五六载，不意贤生这长成。轩昂自是名门子，潇酒丰姿爱煞人。料必高才如子建，泮宫应采一支芹。公子欠身含笑答，年伯大人过誉深。自羞碌碌庸才子，游泮应叨福庇多。柳爷喜挽生同坐，蒋相含欢问柳兄，闻得令郎经投室，兰桂传芳有几枝？闻兄两位干金女，曾把红丝系甚人？柳爷笑答痴迷女，犹然待字在闽门。今见舍人英杰士，愿将次女许贤郎。朱陈预订三生好，不识贤兄是若何？蒋父喜答痴豚子，何福能攀阆苑花？蒙兄慨设东床待，尚容议帖定婚姻。柳爷悦色连称妙，公子含羞谢大人。高堂设宴相留饮，黄昏柳相告辞回。择吉两家都下定，舜昭初聘柳湄君。各衙公子闻知得，登门贺喜索琼聚。事定柳爷方赴任，搬齐家眷上山关。
此时正是隆冬景，青宫小后已登京。邸报先驰朝内奏，九重圣主喜天颜。命部拟齐行礼例，预修馆驿歇娇妃。如云仪仗层层拥，招展宫旗队队分。梅府夫人知事节，领齐娇女接王妃。二舍仲章无限喜，慌忙冠带出东郊。悠扬细乐分前导，奉诏官员左右分。小后宫车犹未到，许多旗伞挤难开。斌玉舍人忙下马，欠身拜见二朝官。多劳母舅和年伯，家姐途中必俱安。

二公拱袖微微笑，原来侄已上长安。贵人玉体多和畅，宫车后面就来临。桓舍闻言犹未答，纷纷侍卫展朱旗。两列御林威凛凛，扶拥金根玉辂车。绛红朱幔重重罩，羽旗宝幰卷云宵。驾前宫侍披红彩，马上宫娥斗巧妆。金锣阵阵笙箫震，炉烟袅袅篆成纹，斌玉眼观悲又喜，勒鞍只得傍车行。一路良民争扫道，锦幛吴绫红绿飘。驿丞大启重门候，象管鸾筝接贵人。朱轮初驻人回避，退出多多侍卫门.女宫近侍双挑幔，请出青宫贵玉人。宫扇双分才上座，延参多少武和文。候罢起居都退出，罗爷梅相始升阶。贵人座上先传免，二爷启奏小王妃。老臣奉旨股勤送，今当复命上朝门。昭容传述称知道，二爷退步始登鞍。梅府夫人移玉步，同女廷参谒贵人。琼卿眼盼忙传旨，免参内室叙亲情。女御奏言桓二舍，要谒王妃候命传。玉人闻是同臆弟，不觉伤心强笑颜。旨传不必廷参见，侯孤进内会连枝。众人应诺方才退，封掩重门百乐鸣。小后更衣方进点，女官扶拥入深倒。万盏珠灯光斗日，宫娥依次各分班。梅府夫人同小姐，欲凭国礼叩千秋。小后起身双挽手，启呼母妗妹千金，内室不须重执礼，宫妃看坐好谈心，夫人小姐方归座，琼卿嗟叹启榴唇。别离母妗常常念，相逢何幸俱平安。表妹芳龄今有几，开屏曾否得才人？夫人奏道蒙相念，弱女今交十四春。柳质蒲姿无足取，尚欠郎君射雀屏。小后闻言微晒笑，母妗今朝太过谦。表妹妙才曾中式，女元甲榜冠多娇，小姐含羞微欠体，贵人过誉愧难当。臣女邀恩叨福庇，有甚奇才动上方。琼卿执手微微笑，顾命宫妃召弟郎。斌玉整衣承召入，隔帘参谒姐同胞，琼卿不禁心伤感，频把鲛绡拭汨痕。传宣召入连枝弟，相对悲悲掩玉颜。仲章含泪躬身奏，贵人保重莫多伤。臣弟自离边界地，江南已谒桂姑夫。蒙将表妹红丝系，又代珠卿订美缘。家信金刀都已达，正挂椿萱近若何？岂料天恩施格外，贵人鸿福应无疆。小后含悲回答弟，叹姐今生不孝多。承恩远别迢迢路，回首家乡万里遥。此心一念肠千断，无情鸿雁不传书，愿弟攻书求上进，当持忠孝始男儿。语间痛切朱颜掩，仲章领诺泪珠倾。媚仙偷盼心生羡，桓家表姐色倾城。

天生妃后非他比，一样春风绝代夸。夫人旁见心凄切，进前挽劝小王妃。入宫正应重重福，贵人何必太悲伤？况且宫车初驻歇，须当宁静养金躯。斌玉停悲连道是，殷勤谏姐可停哀。琼卿拭泪心酸痛，赐坐同胞话曲衷。少刻仲章方退出，内堂进宴奏琵琶。驿庭供奉多多进，绛烛银灯彻夜明。承值宫娥人不数，夫人小姐伴王妃。
单表二爷来复旨，君王大悦奖能员。太子府中张挂彩，天恩吉日已来临。三殿闲开凝瑞气，九重阊阖拥祥天。太子成人婚小后，早朝天子会群臣。晓星乍退旌旗舞，宿露初消羽扇开，八百衣冠赴宝洲，三千甲仗拜丹墀。锦墩御座昭阳后，宝榻龙床万乘君，簪花内侍分朱扇，桂彩宫娥展绣旗。内宫初发朱轮辇，翠楼黄帏荡荡飘。宝炬枝枝如月殿，珠灯盏盏似红城。
罗相梅爷恭奉旨，红锦加肩作御媒，锦衣文武都随驾，乐府笙箫叠奏鸣。万里灯球红锦暗，六街车骑似云屯。驿庭装束千秋后，御带宫袍五凤冠。连理枝头夸好合，鹤鸰队里痛分群。震天珠炮宫车起，沸地笙歌仪仗齐。金门此日祥光集，仙女乘鸾降楚峰。君王三敉金牌召，太子承宣上午门。九龙冠冕光如日，细叶龙袍起暗鳞。羊脂銮带双垂珮，昂昂英武后朝君。十二珠灯朝外引，女御黄门两列分。宫车请出瑶台女，王砌金阶缓缓登。招展花枝初些见，风语莺声出上方。御阶迭奏鸳鸯乐，储君小后赋于飞。拜罢皇天参九庙，丹墀双谒后和君。东嫔西妃欢受礼，龙生皇子贺金銮。合卺双传初对拜，同心銮带绾双飘。谢恩再谒君王后，天子娘娘大喜欢。御手红罗方揭盖，露出娇姿绝代佳。艳冶轻盈真绝色，幽娴凝重福非轻。昭阳国后春风笑，至尊圣主更欢欢。有福皇儿谐淑女，六宫执政女中尊。御赐储君回府第，合朝文武贺干秋。新撤金莲干百合，双驾銮车动宝轮。东宫府内添春色，丝管笙歌不绝鸣。鸳鸯佳宴传金盏，少年太子喜龙颜。河州新斌关雎好，龙烛摇红庆画屏。金銮大宴诸朝宰，帝后回宫夜已央。五夜漏声催晓箭，九重春色醉仙桃。御楼漏彻晨钟动，小后承恩启镜奁。

彩袖宫妃承栉盥，蓝巾女御进宫衣。储君笑结同心带，小后羞更连理裳。欢喜风流皇太子，频将龙眼盼娇娥。海棠经雨添娇艳，飞舞容光色倍妍。玉人被盼羞低首，储君欢悦命排车。谢恩双赴昭阳殿，并驾回宫效唱随。天生有福贤良后，内政循循德更高，青宫此后春光美，惟祈麟趾降桢样。天子登朝颁御诏，钦赐皇亲桓姓人。添官进爵加封级，任满回京再厚封。旨下龙庭犹未已，左班闪出一公卿。玉带红袍提象简，邹爷吏部而天颜。奏道江南桂总督，凌云任满应迁升。乞恩行取来京阙，再行补授乞天裁。帝闻笑降纶音道，桂卿赤胆朕深知。当召入京来陛见，著升少保慰忠良，史部谢恩方退步，金车奏乐即回宫。钦差奉旨分头去，各领皇书出帝京。先叙罗爷回府返，夫人相见笑容生。细诉女儿身及第，蒙恩教读女龙生。罗相笑言宗祖福，锦魁公子拜尊人。相公挽手多欢悦，吾儿事故我皆知。侠怀义举该如此，方显吾家将帅门。最喜定姻桓帅女，佳人武勇久驰名。闻同龙浩同来到，可引吾身出现他、锦魁欠体承严命，罗爷同子入书轩。小童飞报龙公子，龙舍披衣出接迎。欠身施礼方分坐，罗相频频盼舍人。虎背熊腰须似玉，昂昂应是国家梁。笑呼贤侄何时到，寒家简慢乞包涵。龙浩欠身称岂取，小生造次扰潭衙。多感世兄携带至，愧乏琼瑶报厚情。罗相笑声休此语，总是通家礼勿拘。深喜小儿逢俊杰，六略三韬乞指明。敢问令尊仙逝后，贵家更有甚亲人？夺魁见同心凄怆，拱身禀上伯台前。先父自遭奸贼害，先慈相继亦身亡，衰微门户惟兄妹，原无蓄意想功名，为伴世兄来风阙，家庭惟剩妹单身。不知近况如何样，欲寄封书叹路遥。语毕嗟嗟眉不展，相公不觉笑微微，此事贤生休介意，舍下家丁用颇多。今宵可即修家信，老夫明日遣人行。龙舍闻言心大悦，深深致谢伯高情。少顷罗爷方步出，夺魁灯下把书修，次朝劳动罗家仆，盘川厚赐下江西。张府绛枝因假满，入宫来替女罗妃。锦春小姐欢无限，始回帅府拜双亲。

复表梅爷归府第，夫人小姐亦回家，书窗迎出三公子，行礼彬彬谒大人。经略欢欢双挽手，少叙寒温始入堂，世忠随父参慈母，媚仙拜见老椿亲。梅爷扶女吟吟笑，赐坐沉香喜启陈，邸报已闻吾爱女，独魁粉黛占多才。六宫训寻芳名著，何日天恩赐汝回？小姐禀言因染恙，归家近日已平安。闻父回朝多喜慰，又逢表姐迫归宫。不能拜谒常悬望，大人何幸俱安康。梅相欢然头点点，又对娇儿梅世忠。闲叙一番含哂笑，回头说对女夫人。可恼仲章婚已结，我女娇娇怎许姻？刻见子芳桂公子，一表魁梧赛六郎。少年堪作吾家婿，恨他习武不求文。夫人答道何须急，小姐低头脸倍红。父前告退移莲步，入用闷闷懒舒眉。闲倚雕栏频顾盼，无花无景可娱欢。屈指入宫期欲近，又离父母令人忧。紧蹙娥眉长叹息，侍儿陪笑启多娇。因何不悦心烦闷，何不园中一散游？小姐答言吾甚懒，季景无花倦入园，青衣再启干金女，品梅园内正芬芳，何说无花供玩赏，试开弓箭亦消愁。媚仙闻说微微笑，汝等贪游想果奇。忆自秋间归禁苑，抛弃刀枪久未持。数天又欲归宫去，弓马常抛恐欠精。正当演演消愁闷，汝可随吾入内园。侍女双双欢领命，梅家小姐始移莲。绣户香闺随手掩，绣带飘飘过曲阑。青衣飞报园公晓，预开金锁候多娇。玉人来到花园内，莲步涓涓印绿台。扶拥侍儿随左右，低低笑语过池阑。细望碧泉纹绉皱，锦鳞跃浪各乘波。迎面朔风侵玉体，回身只得上梅亭，青衣移椅千金坐，笑指梅花果若何。小姐喜开丹凤眼，细玩奇花色出筹。玉作精神金作骨，冰为肌格雪为魂。芳心不逐东皇动，傲态偏宜雪后芳。朵朵含葩迎色笑，枝枝吐艳呈芬芳。看次佳人心大悦，呼鬟内阁取花瓶。笑移莲步临阶下，青衣扶引到湖山。玉手亲扳梅树折，瑶瓶换水插花枝。红白交加相斗艳，喜动娇娇梅媚仙。召过侍儿将语嘱，此花送上太夫人。飘芳领命忙忙去，小姐徘徊花下游。忽闻阵阵宾鸿噪，笑呼侍女取弓弦。青衣捧过花翎矢，奉上千金小姐前。
那弓拽满无多阔，闺庭戏射巧穿扬。小小狼牙长满尺，内中雕刻有芳名。
媚仙接过微微哂，尖尖玉指把弓开。搭上花翎方一拽，恰似飞星贯九霄。刚刚正中云间雁，带箭宾鸿叫一声，可怪受伤偏不坠，悠悠跌向隔园沉，佳人眼快忙呼婢，料它必坠外书轩。汝今速速相寻访，莫被他人暗拾存。拾翠笑呼娇小姐，外堂亦是我们家。区区死雁非珍物，教奴何处去追寻。小姐蹙眉回语答，你们怎晓我情由。固说宾鸿非至宝，奈何箭上有吾名。外轩桂舍桓公子，都是青年欠志诚。花翎若露书生手，必定传扬不雅观。侍儿听毕承娇命，慌忙移步出花园。

书轩单表桓斌玉，送姐归宫始返衙。凄凉乍割连枝爱，似醉如痴坐不宁。
自惜兰闺双姐妹，友爱从来未久离。于归别处能常会，红丝岂料结皇家。
虽言至贵为妃后，受恩愈重愈担心。少年帝子风流性，隆恩厚薄怎能猜？
料姐思亲悲肺腑，愚弟无能解汝忧。山关父母天涯远，有妹承欢料不妨。
遥忆碧芳桂表妹，娇姿种种乱人神。得卿足我心中愿，此间又撇女多娇。
不愿媚仙归别姓，何策能成百岁缘？爱卿窈窕丰姿态，爱卿娇媚醉吾心。
娇花不入桓郎袖，一生恨事怎甘心！侧首频频长叹息，桂生斜盼笑呼兄。
何事终朝惟不悦，短叹长吁千百声？莫因司马伤春闷，便作悲秋宋玉愁。
须知勉力经书史，龙门有路并非遥。隔墙未有人如玉，休因美色误功名。
斌玉闻言思好笑，鸾兄怎晓我衷情？人生自古当知足，敢图分外又生心。
笑兄枉把言讥哂，生平易色颇称贤。此心实为予家姐，遽别归宫好挂怀。
桂生细听疑犹信，未必真为表姐悬。既然妹夫心忧闷，何不游行散散心？
仲章一笑抬身起，步出书房问小童。汝府花园何处入，家童笑指绕廊行。
舍人若不知途径，待奴引路意如何？公子答声吾认得，摇摇玉步竟前行。
刚上曲廊无数武，忽闻飞雁唳长空。正是受伤带箭鸟，飘飘跌落死阶心。
斌玉进前忙拾起，细观箭簇中咽喉。笑赞谁人真妙手，贯喉巧射落宾鸿。
扯出狼牙详细看，有字提名梅媚仙。原来就是英雄妹，不意文全武亦全。
只道碧芳夸独步，岂知又出并筹人。可同我府珠卿妹，并逐才名三女郎。
反复赏观生羡慕，正逢侍女到跟前。一观公子桓斌玉，手中执着箭和鸿。情知已被他身拾，忙陪笑脸唤官人。雁儿是妾千金射，落在斯间被舍收。小姐正差奴访见，万祈公子掷还奴。仲章喜见深闺婢，笑言姐姐是何言。此箭已归吾手内，容易将来付汝身。除非面见千金女，自当恭敬奉妆前。侍女启言桓二舍，何须定要见千金！把箭还奴当代述，小姐园中候久时。斌玉欢然重启口，原来表妹在花园。何妨引我亲身见，物还故主敢沉存？汝如不肯推辞我，莫怪收留不送还。语间含笑回身转，侍女慌忙扯舍人。因何这急回书馆？要见千金妾引行。桓舍欢欢同举步，青衣无奈即先行。邀同公子来园内，曲径从林路倍长。
此时斌玉欢无限，不待青衣禀命传。忙步前来呼表妹，原来在此弄弓弦。天气乍寒风不冷，金躯初愈敢相劳，媚仙闻唤回波视，忙收弓箭退金莲。心中不悦朱颜改，强答贤兄何处来？公子欢欢面答妹，特来奉壁一奇珍。不知是否庄前物，万望观明示我知，笑取宾鸿双手递，媚仙强接玉颜红，细观不见花翎箭，知被沉存大失容，启问桓兄何处得，突鸿果是妹伤他。正疑飞向何方落，岂知却被表兄收，死雁既蒙兄见璧，可将利矢亦还奴。仲章拂袖微微笑，说来此事话偏长，请坐多才贤表妹，静听愚兄告一言。小姐答声奴不坐，赐还利箭欲归闺。公子笑盲休着急，至亲这等似他人。小姐闻言无可奈，呼鬟拂石坐安身。启问表兄何事故，早请言明妹事繁。舍人笑答多娇妹，有何贵干这匆匆？塔羡女郎能及第，压退须眉七尺男。忆自幼年常聚会，盘桓中表似同胞。只因随父他乡任，六七年来事变更。堪嗟傲眼惟吾妹，几次相逢不顾人。教人到此真无意，幸无事故渎妆前。还箭今朝非歹意，何事芳容似不欢？莫是怪兄无进退，已得狼牙怎又还？媚仙听毕梧生语，低头唯唯怒容收。含羞启上桓公子，表兄何必太多心！固知亲谊为中表，男女嫌疑礼要明。谅兄必察其中理，非干愚妹眼无人。多承见壁狼牙箭，足见贤兄君子流。祈将此箭相还妹，急要回围理绣针。斌玉微微含笑道，妹此言词太哄人。身为宫主师尊贵，词林女士尚拈针？无非要索狼牙矢，此箭今朝不易还。愚兄昔日登京阙，半途祈梦吕仙灵。
为问终身妻室事，却蒙仙长赠花枝。丹桂品梅双并贵，江南定下桂佳人。料想品梅非是别，必然应在妹千金。飞来利箭非无意，敢莫苍天暗用心？天生妹本聪明女，代兄圆梦可如何。话完不觉微微笑，梅家小姐不欢欢。云飞上桃花脸，阵阵嗔容顷刻生。怒问表兄斌玉舍，读书人出此言词。说甚中途祈梦兆，说甚梅花与桂花！媚仙不是池塘絮，容易随风肯动移。箭既不还当请出，莫
长。生嗔掷下宾鸿雁，抬身即欲动金莲。仲章眼送无精彩，满面娇恼煞人。慌忙拦住称贤妹，长揖躬身告罪名。媚仙难脱朱颜变，飘芳拾翠唤官人。匿箭小姐太无端！ 桓生笑答何干汝，拂退青衣又进前。相牵彩袖连呼妹，顷间冲撞乞宽容。愿妹莫忘姑
颜色，火上蛾眉玉脸红。拂落锦襟双彩袖，欲骂狂生口又收，嗔嗔怒问桓玉，表兄无礼太欺人，既言姑舅当循礼、拦双归路作何因？速速闪开容妹入，不然莫怪变颜容。仲章欠体重赔笑，多情妹妹莫生嗔。须知淑女倾城色，多应晋门君子逑。此身已入桃源洞，不采奇花被笑谈，况且广寒多掩闭，井非容易可常来。愿求表妹心心照，莫将礼义太多拘。玉人细听羞还怒，无耻言词敢直陈， 归路被拦难脱步，气激秋波粉泪倾。怒呼拾翠飘芳婢，书轩可请大官人。二婢应声忙欲去，桓生失意放娇娥，媚仙得脱忙移步，带同侍女去匆匆。湖山闷杀桓公子，遥望佳人去似飞。可恼娇痴如稚子，绝人怅望太无情。
名花到手香难嗅，惆怅桓郎错问津。空余利箭留名字，眼前走脱玉颜人。
细想不甘长一叹，懒移玉步出花园。来到书轩桂舍问，妹夫何处去嬉游？
桓生不答双眉蹙，密将利箭暗收存。拂衣卧倒牙床内，子芳不解为何因。
屡问仲章全不答，偏逢梅舍入芸窗。揭帐笑颜呼表弟，自昼青天怎睡沉？
斌玉叹声吾未睡，一腔情绪恨悠悠。世忠笑道真奇异，陡然情绪自何来。
风流莫咏伤春赋，当垆那有美佳人？桂兄速速行方便，令妹还亲是甚时？
子芳好笑言真假，仲章一笑也抬身。

绣闺听表千金女，忿忿归同怒不胜，可恨书生多斗胆，擅入花园戏辱人。怒来召过青衣女，都是妖精害杀人，命汝密寻鸿与箭，贱人空手敢回来。短舍怎知吾在内，谁引书生入内来？今朝打死无端婢，难泄心中气不平！骂次不胜心恨恨，怒提家法打青衣。侍儿痛楚含悲泪，玉人气倒碧纱窗。玉手托腮心切恨，斌玉狂奴不是人。不思中表当存礼，敢起私心想结姻。存吾利箭情犹可，敢出非言不识羞。生平岂受人欺辱，定要和他索箭还！舍嗔叱起妆台婢，速往书轩请舍人。青衣拭泪移莲去，世忠闻请进深国。鬟报多娇梅小姐，含怒窗前接长兄。延坐金交呼递茗，未启榴唇泪掬波。
见失颜容。慌忙移进沉香椅，挽妹春尖问再三。是谁触恼吾贤妹？说与兄知岂放她。小姐含羞频拭泪，不甘受辱要言明。启上哥哥为妹主，表兄斌玉太欺凌。妹自刻间回绣阁，无聊遂入内园游，戏射飞鸿开一箭，无端偏落外书轩，却被表兄存匿起，撞入园中不肯还，敢将恶语相欺辱，怎肯吞声受彼凌？还望长兄为设策，索返花翎箭一枝。舍人听罢微微笑，原来因此妹生嗔，待兄即入书轩去，狼牙璧赵有何难？媚仙启道劳兄长，公子匆匆出绣国，来到自家书室内，命童速去请恒生。仲章见请微知意，好笑相随见世忠，梅生执手开颜笑，命退书童出外厢。唤道桓家二表弟，风流色胆大如天。当思舍妹无瑕玉，家尊家母掌中看。雀屏难得奇才射，谁教贤弟早联姻？桂家小姐全文武，才貌何输弟妹儿？心还不足重图念，戏吾舍妹太无端。忍将利箭存何处，越礼难逃大罪名。可怜我妹冲天怒，要上华堂告二亲。此情岂可遭亲晓，羞汝攻书礼不知。速把狼牙呈献出，送入香国万事休。斌玉听完含笑答，梅兄代妹呈言词。何曾拾得狼牙箭？何曾戏汝妹千金？贤兄听信谁言语，特召吾来责备多。斌玉从来君子辈，令妹妆前敢乱言？受屈此心焉肯愿？定要查明乱一场。世忠大笑连羞脸，好个能言舌辩人。舍妹端严沉重女，无因岂肯出言诬？箭不肯还无要紧，容吾窗内一搜观。腰畔金匙权一借，试开箱箧看如何？桓生坐定微含哂，梅兄今日太无情。开箱搜看非容易，今值金匙不在家。

一枝箭矢何珍贵，这般鄙吝苦翻寻？就言箭是吾身拾，便送桓郎有甚妨。为人都要成全美，表兄何事欠惺惺？世忠见说呵呵笑，表弟诚为色里魔。不才舍妹虽痴蠢，怎肯低微作次婚？劝弟收心休妄想，世忠不敢做冰人。斌玉笑言兄不肯，弟心怎肯璧狼牙？任凭令妹登堂告，舅爷有怪再商量。梅生一见真无奈，痴迷表弟不成人，空留一箭诚何用，难寻姻偶也徒然。不如把箭先还妹，徐议良谋结此姻。公子笑声吾不信，表兄反复最无凭。语次忽闻桂舍唤，仲章忙步出书轩。梅生不悦双眉锁，难索狼牙怎入国？久挨又恐同胞急，且将一语复闽庭，闷闷起身来绣阁，媚仙移玉接哥哥。问兄索箭曾还否，世忠摇首蹙眉端。仲章去访罗公子，今晚回来必索还。小姐闻言心不喜，跟送哥哥事假真。莫是仲章心不肯，兄将此语哄奴身？梅舍忙言兄怎敢，妹如不信遣人查，媚仙无语双眉蹙，公子相辞即出国。妆台闷杀千金女，不知恒舍几时回。盼望窗前红日坠，碧纱双掩上银灯。无意问安双父母，候兄不入闷沉沉。料必桓生犹未返，令人儿度暗猜疑。进来晚膳无心用，含愁卸眼上牙床。外轩急杀梅公子，表弟无端不志诚。留箭不还何意见，无非要结此朱陈。不知我妹心如饮，岂是闲言可动摇？况且金躯初恙愈，再加触怒怎分张？寻见仲章重取讨，斌玉收存怎肯还。反道表兄多事甚，么么小物这关心。梅舍见他坚不肯，心中不悦即回身。堪嗔斌玉非君子，见色欢迷岂丈夫！拾得狼牙非妹赠，枉想牵成帧里丝。待吾设个瞒天计，且慰同胞妹媚仙。入窗召过书童嘱，内阁密见小青衣。查询小姐安神否，密密前来勿露机。小童领命来闺阁，遂带飘芳见舍人。世忠知妹曾安歇，喜对青衣款款陈。桓家公子生刁赖，说甚朱陈不肯还。教吾实也无良策，又防小姐必生嗔。故今召汝来商议，助吾一臂莫风声。内面架中还有箭，汝当再窃一枝来。待吾凭式来雕刻，还汝千金必不疑。侍女听言心大喜，舍人此计果为高。待奴依计来行事，公子斯间候少时。世忠点首欢依允，飘芳急急入闹中。乘机故作东西望，窃出花翎箭一枝。慌忙交付家公子，世忠接箭大欢欢。叮嘱侍儿围内候，莫闭香闺我即回。

侍女答声当上紧，世忠移步去如飞，命童备马披衣出，托言要访锦魁游。飞马直来弓■铺，照凭长短刻芳名。果然重赏无难事，二更初尽已完成。舍人接看多欢喜，收存袍袖即回衙。即把先前私窃箭，密付青衣放架中。安心方始回书馆，掩上窗门取箭观。照式裁成皆一体，惟是新鲜少血痕，恐妹聪明能认出，识破机关反不成。辗转眉端无限苦，须待天明始可谋。宽衣一息东方亮，世忠梳洗整衣冠。私存弓箭来园内，要射飞鸿染血腥。偏偏作事无机凑，半日全无一鸟飞。公子世忠心内急，默祝苍天可佑人。挨迟虽说无妨事，恐被人知露我机。回身忽见湖山下，昨朝死雁尚存留。大欢拾放红心上，借汝今朝奏我功。双搂袍袖将弓拽，放出花翎一点飞。刚刚射中宾鸿腥，笑掷影弓取雁观，箭头果染淋淋血，死雁丢开不要他。细将血迹吹干燥，欢欢步出入中堂，探候母亲犹未起，先来见妹献功劳。绣户深闺门乍启，媚仙小姐始临妆，修整香云匀粉脸，新掠巫山两黛飞。鬟报一声公子入，起旁妆台接长兄。命递香茶呼请坐，吾兄这早即抬身？昨育事托如何样？切休累妹望成空。梅舍笑颜回答妹，正因受托故关心。利箭虽然经窗返，累兄作个小人身。说来可恨桓斌玉，说三言四不肯还。一心痴想成连理，激得愚兄大怒嗔。索性不和他理论，夜深私入彼书房。盗出钥匙方启锁，箱中取出小狼牙。奉璧妆前当起早，未知何物慰勤劳。语完袖出花翎箭，递付同胞妹妹前。小姐接来详细看，兄言一一尽听明。难禁娇羞红满脸，拂袖生嗔启绛唇。表兄空说攻书上，非礼之言意安陈。宾鸿带箭从空落，并非愚妹付他身。为人岂有无遗物，安见都该起此心？不碍姑娘尊长面，定禀爹爹逐彼回，把箭收回奴岂惧，笑彼狂奴枉用心？劳动哥哥多费力，妹儿感激永难忘，将箭付鬟收入架，转归绣榻再更衣。公子听完胞妹语，微微好笑展眉峰。自夸幸有陈平计，能使愁容改喜容。小姐更衣移步出，同兄定省上高堂。夫人公相多欢悦，赐坐娇娇女共男。少顷内厨方进膳，兄妹堂前戏彩衣。不觉数天钦限满，媚仙小姐入皇宫。

书轩单叙桓斌玉，无事窗前习五经。每见表兄常戏玩，又闻表妹已归官。绝口不提园内箭，难道佳人忍撇开？料知淑女无吾念，枉却收存箭一枝。难折奇花前世孽，南宫笔下不关心，辗转蹙眉心闷闷，无意吟哦弄圣编。
停言京阙梅家事，听表南蛮贡马因。将军穆启同王子，带领番官至帝京。国书先递经侯府，中军传点报辕门。国丈接观番国表，召至娇儿议事情，张方忙步参严父，皇亲赐坐把言陈，顷者南蛮投国表，进贡龙驹宝马临，须当依例登朝奏，故议吾儿可若何？国舅欠身回答父，天赐吾机凑巧多。八蛮旧岁多猖獗，靠父威名远镇他。至尊不念功勋重，屡起猜疑忌国亲。楚玉弹章虽我匿，天子公然冷语加。昭阳姐在犹如此，一朝去位祸攻身。半子门楣无足恃，及早图谋要用心，孩儿有个知心友，曾作东辽国内臣。
王姓名威多武勇，现在番邦掌万兵，朝中若有风声变，一封飞礼必兴兵。九重自顺犹无暇，安能欺灭国家亲？凭儿意见当如是，还望爹爹揣夺行。
张候一听开颜笑，吾儿此计果堪行。弄些边衅干戈动，好荐仇家三四人。教他都作刀头鬼，独掌朝纲必我尊。欢欢命取朝衣服，请见番邦外国臣。分头催请文和武，平远侯衙议事情，各官陆续都齐集，礼毕分宾始递茶。张侯拱对诸朝宰，老夫今日屈光临。只为南蜜今贡马，载明于匹到京都。意欲委员亲点视，方可朝中奏圣君，恐有不臣欺侮处，必当正法示皇威。众相闻言同启答，君侯既决便当行。张侯见众皆同议，即命娇儿走一遭。次传请入番邦客，重门大启报传梆。南蜜王子离鞍马，腾超穆帅整袍衣。一齐步入仪门内，登堂相见各朝官，武将文臣都欠体，张侯危坐不相迎。微微举袖轻延坐，楚王失色不欢欢，心思我是番王子，皇兄之下我为尊。何物张侯张世杰，凭般做慢藐孤家。腾超察色知王意，暗拉袍袖嘱吞声。欠身只得同归座，小童次弟递香茶。各官未及扳闲话，张方国舅已回街。离鞍下马昂昂入，堂前复命老椿亲。马匹孩儿都检过，肥瘦高低不一纯。详细查明七百匹，分明多报藐皇条。张侯一听重重怒，叱声擒下二番奴。

以少报多何意见，咫尺无威胆太高！两旁答应如潮涌，捉了腾超与楚王。将军穆启无颜色，八蛮王子走三魂。忙叫台前张国丈，事望查明勿屈人。下宫奉旨离城日，实言千匹敢虚言？于路只因天冷暖，损伤三百本无心。君侯一面登明奏，天王尧镜必高悬。张侯冷笑回言答，番奴妄想见君王。喝令中军提令箭，辕门立斩一双人。各官唯唯都无语，恼了忠良越国公。起身出位忙拦阻，刀下留人我有言。国丈一观颜失色，亦离交椅问何因。蛮奴玩法应当斩，罗兄何事阻行刑？罗帅说声诛不得，皇亲决事太含糊。八蛮进贡遵朝礼，些毫失误出无心。兄无请旨先除戮，必开边峰是谁当？张侯未及回言答，国另微微冷笑陈。蛮奴进贡虽遵例，何须多报是何心？未必其中无歹意，正当枭首示君威。何用多余先请旨，君侯遇事太踌躇。国丈欣然连道是，罗兄一面请安心。异日担当愚父子，管无边衅可生端。话次叱传刀斧手，番奴速绑出辕门。罗爷大怒无精彩，回顾跟随备绣鞍。欠身作别诸文武，不辞张相竞归衙。张侯也不呼儿送，竟丢令箭喝行刑。两列朝官无敢阻，下手人员恶似狼。擒下番蛮正副使，松除袍带上麻绳。五花大绑双封手，吆喝连声批下阶，南蛮好个腾超帅，容无改色笑微微。回头高叫张奸贼，汝敢今朝杀我们。定教京阙流鲜血，匹夫异日死无门。楚王切齿高声骂，世杰权奸胆太高。日无忌惮轻除数，孤家皇父岂饶君？话尚未终遭拥出，辕门放炮报行刑。刽子提刀雄赳赳，楚王喉下起毫光。可伶一匡番王子，特致京华送此生。鲜血淋漓尸踢倒，回刀再斩穆腾超。闭冷气刚刚射，无数雷声隐隐生。刮地尘沙昏日色，辕门走了穆将军。风沙定后人人骇，行刑刽子失精神。番使不知何处去，惟余绳索地埃尘。慌忙入察张侯帅，满堂文武各惊疑。齐言必是妖精变，不然何策会逃身？国丈说声天子福，致使今朝破彼机，可知番国存私意，方差儿子假番官。又遣妖魔来押贡，图谋不轨不须言，诸君亲见非虚诞，随吾同奏圣明君。众官欠体称承命，张侯忙令取衣冠，父子更衣同上辇，率领同朝文武官。纷纷奏事离衙府，一齐都集紫金门，巡宫太监忙传奏，皇亲有事面重■。

君王驾御飞龙殿，阶下廷参各大臣，贺罢起居开御扇，纶音垂问有何因。张侯拜倒丹墀下，细把情出奏上方，玩法南蛮十八洞，假称贡马用机关。正使却教儿子扮，暗差妖怪上长安，番表国书无足据，多报龙驹藐大朝。老臣已令辕门斩，岂知邪法会逃身。此系众臣都目击，不敢欺瞒谨奏闻。帝听龙颜多骇愕，随问诸卿假与真。群臣齐拜金銮殿，同奏龙廷事果然。正使虽诛副使走，恐动边关欠太平。天子闻言多不悦，南蛮何意这般行？国丈先期该奏朕，如斯轻举太猖狂！今着部中驰手敕，贺兰一带要关防。各官领旨三呼退，金车作乐亦归宫。张侯回府多欢悦，随传收掩楚王尸。部臣得旨驰文摺，边关处处细提防。
单提一众番邦卒，见主遭诛各溃逃，个个改装都易服，争先奔窜出京城。张侯有令严追捕，到处盘查怎得回，此朝正打山林过，偏偏凑巧遇英雄。此间却是荆南地，荆州管属九雄山。四围铁桶营盘固，高竖招兵买马旗。番兵远见心欢喜，绝处逢生入绿林。小旗报上中军帐，女王传问姓和名。自然编入三军簿，大张操演壮军容。
回文听启私逃客，穆帅刀头得命生。驾上云头心似箭，嗔嗔切恨贼权臣。分明寻事挑灾祸，杀吾王子岂干休：此行奏上番王主，定起干戈乱一场。催动妖云无一刻，已返南蛮国内来，按落云端重变化，金门击鼓奏登闻。守门大将疑边警，内侍宫官各失容，查知穆帅单身返，慌忙请驾上朝堂。番王知有跷蹊事，急急排车出视朝。文臣武将匆匆到，奏罢笙箫宝扇开。蛮主殿中忙降旨，将军已返快宣来。腾超承召趋金殿，百拜阶前泪满腮。国王眼盼龙颜失，穆卿何事这般形？朕躬王子何方去，不来复旨上朝堂？穆帅玉阶重叩首，陛下隆恩赦小臣。恭承圣旨随朝贡，却于冬末抵皇京。
不料中途霜雪厉，马匹三停丧一停。可恨专权张国丈，遣人检视动雷霆。不由分说传枭斩，声声多报藐皇条。可痛楚王二殿下，竟在京都丧了身。

微臣幸识仙家术，才保残生见我王。番卒二千无返首，十数番官保不全。负罪如山求主赦，伏望天威早举行。奏毕腾超悲俯伏，殿上番君尽听明。高叫一声天灭朕，翻身跌下九龙廷。两列朝臣惊失色，昭容宫侍大张皇。转上国师忙救主，南蛮狼王定精神。连敲宝案冲天怒，纷纷泪落赭黄袍。可怜爱子倾生惨，为朕长安丧少年，机关未探人先死，中原天子太欺孤。昏君若不先期嘱，张贼何由杀我儿？好意翻成仇敌恨，寡人岂肯罢冤仇！含愁传召三娇子，二王太子上金銮。知得楚王身遇害，兄弟阶前大放声。国王痛切如泉泪，文武君臣尽痛伤。饮王掩泪丹墀下，叩头奏上父君王。可痛皇兄为国事，无辜身丧在中原。欺人太甚唐天子，明欺我国没英雄。万祈陛下为兄主，臣儿情愿领三军。上托父王龙德广，直扫长安天下平。首戮昏君张国贼，要代哥哥报大仇。王子话间悲切切，狼主凄凉寸寸伤。我儿既重同胞义，朕躬岂不念天伦？誓与唐家仇似海，倾国今朝战一场。停悲起笔封官爵，钦王统领上将军。监军参赞岐王子，腾超穆帅大参谋。史家兄弟随征伐，左右军营授总兵。较场即日招兵马，钦天监正择良时。帅印兵符都发下，钦王俯伏受皇恩，率领岐王和众将，万岁同声谢玉墀。退步归班含眼泪，殿上番王旨又传。















