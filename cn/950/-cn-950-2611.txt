杨万里　再病书怀呈仲良

病身谁伴亦谁怜，赢得昏昏几觉眠。

睡起不知身是病，踞床年尽水沉烟。

杨万里

杨万里　再病书怀呈仲良

病中嫌雨又嫌晴，自是情怀未若平。

两日雨多端不恶，市声洗尽只檐声。

杨万里

杨万里　再病书怀呈仲良

功名销尽向来心，诗酒从今也不禁。

夜雨遣人归思动，不知湘水几篙深。

杨万里

杨万里　再病书怀呈仲良

方外诗豪张仲良，义风今日更谁双。

绝怜病客无半眼，粥饭随宜到小窗。

杨万里

