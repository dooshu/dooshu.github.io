释文珦　不出

饥寒驱不出，忍死住空山。

芰制几回补，荆扉终岁关。

是非尘外远，云月句中閒。

此意难名道，存诸静默间。

释文珦

释文珦　不出

不出柴门三月强，亦无诗句答风光。

悠然自有深居乐，满径从教春草长。

释文珦

释文珦　不出

晚暮衰慵剧，因寻此地居。

山深常见鹿，溪浅少藏鱼。

野径归烟僻，寒窗映水虚。

松枯生藓遍，梅老著花痚。

对月空尘翳，眠云晤卷舍，

以閒消苑结，因静得真如。

兀坐多凭几，徐行不用车。

公卿谁识我，猿鹤最知予。

善贾休沽玉，全生愿作樗。

终身期不出，颇自爱吾庐。

释文珦

