◇　以王莽为太傅诏（元始元年正月）

大司马新都侯莽三世为三公，典周公之职，建万世策，功德为忠臣宗，化流海内，远人慕义，越裳氏重译献白雉。其以召陵、新息二县户二万八千益封莽，复其后嗣，畴其爵邑，封功□如萧相国，以莽为太傅，干四辅之事，号曰安汉公。以故萧相国甲第为安汉公第，定著於令，传之无穷。

（《汉书·王莽传》上）



