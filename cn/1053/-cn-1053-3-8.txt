傅察　次韵烹茶四首

移种疑从紫府仙，世间凡草护芊眠。

味高石蜜甘居下，效捷灵芝愧在前。

玉{左革右夸}并标官焙印，月团犹带御炉烟。

年来海宇皆知餽，支笑神农未解煎。

傅察

傅察　次韵烹茶四首

吏隐从人号懒仙，一瓯常及日高眠。

要令万卷浇胸次，便觉三山到眼前。

客至不须樽有酒，家贫肯厌空无烟。

清泉近在南山麓，珍味殊胜渭水煎。

傅察

傅察　次韵烹茶四首

不但蠲烦起醉仙，能令古莽失多眼。

春风乍拂千岩上，晓雨初沾百草前。

绛缕缝囊包紫璧，玉尘凝碗照清烟。

今人嗤点前人拙，未肯须依古法煎。

傅察

傅察　次韵烹茶四首

仰望群公若会仙，贪论茗饮未安眠。

冥搜往往游尘外，得句时时在枕前。

夜漏哎吟清彻骨，晴窗挥染净无烟。

中秋风月佳辰近，应把云腴对竹煎。

傅察

