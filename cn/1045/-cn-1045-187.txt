王洋　贺张帅

日边春早帝王州，花满黄堂寿醑浮。

世有忠嘉扶社稷，天教勋业绍箕裘。

稀鸣枹鼓无偷市，屡敞圜扉罢虑囚。

已佩荷囊簉鸳鹭，径将名姓覆金瓯。

王洋

王洋　贺张帅

门弧瑞霭晓氤氲，天锡熙朝社稷臣。

京兆赭裾多誉久，甘泉紫橐眷恩新。

一城和气仁风书，万口欢声寿语春。

端有泮宫莲幕士，愿随绿水泛通津。

王洋

