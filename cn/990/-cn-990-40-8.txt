孙嵩　和谢虚谷

文章琬琰盛镌磨，乞与丹青侈若何。

已是追随名世晚，敢言步骤古人多。

未同子美投三赋，且为灵均释九歌。

怎有农谣又渔曲，稍谈钓笠与耕簑。

孙嵩

孙嵩　和谢虚谷

穷愁幽思或成时，畦绕荒芜失自治。

秋气居然寒宋玉，土风犹尔操钟仪。

安能跛鳖从天马，正拟长松引菟丝。

启以新篇新绳削，元和直至建安时。

孙嵩

