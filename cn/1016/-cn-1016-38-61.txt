杨简　侍象山先生游西湖舟中胥必先周元忠弈

百里平湖十里堤，新芜苒苒绿齐齐。

水晶宫里光风静，碧玉壶中远近迷。

局外有棋输与我，口边得句岂须题。

流莺却会幽人意，故向人间一两啼。

杨简

杨简　侍象山先生游西湖舟中胥必先周元忠弈

浅红深翠绿高低，各出精神不肯齐。

山色好时新雨沐，湖光远处淡烟迷。

不知醉后无言句，逼近前来乞品题。

我亦未能勤领略，只烦莺啭与乌啼。

杨简

