◎卞壶

壶字望之，粹子。永嘉中除著作郎，袭父爵成阳公，寻行广陵相。元帝镇江东召为从事中郎，出为明帝东中郎长史。中兴建，补太子中庶子，转散骑常侍，迁太子詹事，转御史中丞，迁吏部尚书。明帝时加中军将军，封建兴县公，寻迁领军将军，领尚书令复拜右将军，加给事中尚书令。成帝即位，与王导庾亮辅政，寻解职，拜光禄大夫，加散骑常侍。苏峻反，复为尚书令，右将军，领右卫将军，寻都督大桁东诸军事，假节复加领军将军给事中，战死。峻平、追赠侍中骠骑将军开府仪同三司，谥曰忠贞。有集二卷。

