陈著　乙酉正月二十日游慈云三首

数曲清溪山抱回，青山高处醉筵开。

忽然鼓笛太平调，便是洞庭闻乐来。

陈著

陈著　乙酉正月二十日游慈云三首

溪自是溪山自山，溪山不与我人閒。

古往今来只如此，看尽人閒忙无閒。

陈著

陈著　乙酉正月二十日游慈云三首

人生此会能几回，坐上有客皆怀开。

更听阳关三叠曲，何日复遇此翁来。

陈著

