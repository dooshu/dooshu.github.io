邵雍　题淮阴侯庙十首

一身作乱宜从戳，三族全夷似少恩。

汉道是时初杂霸，萧何王佐殆非尊。

邵雍

邵雍　题淮阴侯庙十首

据立大功非不智，复贪王爵似专愚。

造成四百年灾汉，才得安宁反受诛。

邵雍

邵雍　题淮阴侯庙十首

生身既得逢真主，立事何须作假王。

谁谓祸{左阝右皆}从此始，不宜回首怨高皇。

邵雍

邵雍　题淮阴侯庙十首

一时韩信为良犬，千古萧何作霸臣。

彼此并干名教罪，罪犹不逮谓斯人。

邵雍

邵雍　题淮阴侯庙十首

韩信事刘元不叛，萧何惑汉竟生疑。

当初若听蒯通语，高祖功名未可知。

邵雍

邵雍　题淮阴侯庙十首

虽则有才兼有智，存亡进退处非真。

五湖依旧烟波在，范蠡无人继后尘。

邵雍

邵雍　题淮阴侯庙十首

若非韩信难除项，不得萧何莫制韩。

天下须知无一手，苟非高祖用萧难。

邵雍

邵雍　题淮阴侯庙十首

汉家基定议功勋，异姓封王有五人。

不似淮阴最雄杰，敢教根固以生秦。

邵雍

邵雍　题淮阴侯庙十首

韩信恃功前虑寡，汉皇负德尚权安。

幽囚必欲擒来斩，固要加诸甚不难。

邵雍

邵雍　题淮阴侯庙十首

若履暴荣须暴辱，既经多喜必多忧。

功成能让封王印，世世长为列土侯。

邵雍

