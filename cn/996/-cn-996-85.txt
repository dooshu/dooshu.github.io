项安世　次韵程尧仲风雨诗

春来长是雨相禁，春事能消几日阴。

一夜小桃红削迹，明朝芳草绿惊心。

墙沟{左氵中孚右虎}{左氵中孚右虎}忙如箭，檐瓦潇潇怨似吟。

前日东亭看花处，不知尊在与沙沈。

项安世

项安世　次韵程尧仲风雨诗

浩浩阴风彻屋号，霏霏寒雨一天毛。

撼醒花柳经年眼，润透郊原百尺膏。

鼓舞孰知神物妙，沾濡方表化工劳。

游人只见春能好，香满园林绿满壕。

项安世

