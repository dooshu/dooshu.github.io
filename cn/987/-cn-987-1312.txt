苏轼　送岑著作

懒者常似静，静岂懒者徒？

拙则近於直，而直岂拙欤？

夫子静且直，雍容时卷舒。

嗟我复何为，相得欢有余。

我本不违世，而世与我殊。

拙於林间鸠，懒於冰底鱼。

人皆笑其狂，子独怜其愚。

直者有时信，静者不终居。

而我懒拙病，不受砭药除。

临行怪酒薄，已与别泪俱。

後会岂无时，遂恐出处疏。

惟应故山梦，随子到吾庐。

苏轼

