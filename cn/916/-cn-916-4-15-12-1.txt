【题宋纤石壁诗】

〖《晋书》曰：宋纤。字令艾。敦煌人也。隐居酒泉南山。不应辟命。酒泉太守马岌造焉。纤距而不见。岌叹曰：名可闻而身不可见。德可仰而形不可睹。今而後知先生人中之龙也。铭诗于石壁曰：〗

丹崖百丈。青壁万寻。奇木蓊郁。蔚若邓林。其人如玉。维国之琛。室迩人遐。实劳我心。（○《晋书》宋纤传。《御览》五百三。《诗纪》三十六。）

