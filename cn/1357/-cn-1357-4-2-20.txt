干涉主义


费尔特费者，美国第三之大市府也，为独立时代国会所在地，人口共约一百二十九万三千余。而百禄街与教徒街之间，尤为人烟稠密之区。一九〇六年六月某日，公董局之卫生部，特派出警察百名，医员五十人，突至其处，逐户轮验，以致全市闭门者，凡历五时之久。计半日之间，共验一万四千人，其中未经种痘而强之立种者凡三千人，卒查得患天然痘者一人云。





