○请旋跸疏

巡狩省方，唐虞之旧典。吊民伐罪，汤武之前功。陛下亲统貔貅，尽除枭獍。刷荡瑕秽，殄息氛埃。天威已震於华夷，濡泽又沾於幽显。动植苏泰，遐迩欢康。所宜旋轸神都，凝旒紫禁。居中土而表正，来万国以均输。允叶亿兆之心，共乐雍熙之化。

王

，其先回鹘部人。父景崇，世袭镇州节度使。年十岁袭父位，昭宗朝赐号敦睦保定久大功臣。位至成德军节度使，守太师中书令，封赵王。梁祖称帝，奉梁正朔。同光中复臣附後唐，後为亲军所杀。

