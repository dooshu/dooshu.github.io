○请禁止奸欺奏（会昌四年七月京兆府）

擒盗贼并斗行斗殴人等，被奸恶所由与府县人吏同情欺罔，因缘卜射，求取恣为，不顾典刑，隐藏愆犯。臣见今推鞫，须立条科，应府县所由，辄因事取钱，及恐吓平人，遣重囚典引坊市人户，推问得实。赃至十贯以上者，从今後伏请集众决杀。十贯以下者，即量情科断。如捕贼所由捉搦贼赃至五十贯，请赏三十贯文。如赃至一百贯以上，取本赃一半以上充赏，庶赏罚必行，奸欺止息。

