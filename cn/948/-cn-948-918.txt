陆游　读杜诗

城南杜五少不羁，意轻造物呼作儿。

一门酣法到孙子，熟视严武名挺之。

看渠胸次隘宇宙，惜哉千万不一施！

空回英概入笔墨，生民清庙非唐诗。

向令天开太宗业，马周遇合非公谁？

後世但作诗人看，使我抚几空嗟咨！

陆游

陆游　读杜诗

千载诗亡不复删，少陵谈笑即追还。

常憎晚辈言诗史，清庙生民伯仲间。

陆游

