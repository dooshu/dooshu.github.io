○对穿墙出水判

〈甲孟穿墙为水窦，流其恶於街衢。坊人论告。〉

甲孟地遥汾浍，居此闾阎，喧上陌之风尘，乱中衢之车马。攸繁湫隘，未适闲居，仰甲第而多惭，顾衡扉而自恶。邻光近接，亦重於邱坟；窦孔傍流，忽染於泥滓。遂使浮之骑，坐惜连乾；道路之人，行嗟揭厉。流恶既侵於五府，议刑还抵於三章，牒送有司，用惩其失。

