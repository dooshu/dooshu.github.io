◇与袁术书议立刘虞为帝

帝非孝灵子，欲依绛、灌诛废少主，迎立代王故事。

虞功德治行，华夏少二，当今公室枝属，皆莫能及。

昔光武去定王五世，以大司马领河北，耿、冯异劝即尊号，卒代更始。今刘公自恭王枝别，其数亦五，以大司马领幽州牧，此其与光武同。

谶云神人将在燕分。

济阴男子王定得玉印，文曰「虞为天子」。又见两日出于代郡，谓虞当代立。（并见《魏志·公孙瓒传》注引《吴书》。）

