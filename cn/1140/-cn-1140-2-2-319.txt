叔父七十之辰在涂自责

闲云朝出岫向暮归故山慈乌急反哺当饥不及餐今日是何日游子行未还尔少孤且病黄口惴不完育汝成羽翮风雨恩勤殚黾勉数十年忻戚两相看後生多谬误禄养百忧攒及兹介眉寿远独违衰顔忍心背亲爱长驱狥一官七十古所稀岁月奔急湍悬知我诸弟称觥竞斑斓广筵歌舞列笙瑟琴筝弹所期数朋旧永夕相游盘却觞应北望怅远怀悲酸侍侧亮无补羁孤欝长叹忆昨出门时老泪双丸澜昔人薄三公但问心所安负疚尔何为徒烦摧肺肝

