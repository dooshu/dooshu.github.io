◇奏藏冰

季冬之月，冰壮之时，凌室长率山虞及舆隶取冰於深山穷谷涸阴Ё寒之处，以纳於凌阴。务令周密，无泄其气。先以黑牡黍祭夏司寒於凌室之北。仲春之月，春分之日，以黑羔黍祭司寒。启冰室，先荐寝庙。二庙夏祠用鉴盛冰，室一鉴，以御温气蝇蚋。三御殿及太官膳羞，并以鉴供冰。自春分至立秋，有臣妾丧，诏赠秘器。自立夏至立秋，不限称数以周丧事，缮制夷鉴，随冰借给。凌室在乐游苑内，置长一人，保举吏二人。（《宋书·礼志》二，大明六年，诏立凌室藏冰，有司奏。又见《通典》五十五。）

