◇笙赋

嗟万物之殊观，莫比美乎音声。总众异以合体，匪求一以取成。虽琴瑟之既丽，犹靡尚乎清笙。尔乃采桐竹，翦朱密。摘长松之流肥，咸昆仑之所出。抑扬嘘吸，或◆13或吹。ㄓ拈挹按，同覆互移。初进飞龙，重继鸡。振引合和，如会如离。若夫缠绵约杀，足使放达者循察。通豫平旷，足使廉规者弃节。冲虚冷澹，足使贪荣者退让。开明爽亮，足使慢惰者进竭。岂众乐之能伦，邈奇特而殊绝。（《艺文类聚》四十四，《初学记》十六。）

