【送观宁侯葬诗】

蒙羽高峻极。淮泗导清源。刑茅广裂地。跗萼盛开蕃。纷纶彤ぬ彩。从容琼玉温。冲飚摇柏□。烈火壮曾昆。畴昔同羁旅。辛苦涉凉暄。观风方听乐。垂泪遽伤魂。造舟虚客礼。高□掩宾垣。桂树思公子。芳草惜王孙。今晨向郊郭。犹似（文苑作以。）背に辕。丹□书空位。素帐设虚樽。楚琴南操绝。韩书旧说存。西靡伤新树。东陵惜故园。自怜悲谷影。弥怆（《类聚》作念。《诗纪》云。一作念。）玉关门。馀辉尽天（《类聚》作天尽。）末。夕雾拥（《类聚》作起。《诗纪》云。一作起。）山根。平原看独树。皋亭（文苑作亭皋。）望列村。寂寥（文苑作寞。）还盖静。（《类聚》作靖。文苑同。）荒茫归路昏。挽铎已流唱。（文苑作歇。按当是喝。）歌童（《类聚》作童歌。）行自喧。眷（《类聚》作眷。）言千载後。谁将游九原。（○文苑英华三百五。《诗纪》百十三。又《类聚》三十四引樽、存、园、门、根、村、昏、喧、原九韵。）

