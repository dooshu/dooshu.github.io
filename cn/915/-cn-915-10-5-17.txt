◇原除望订租调积逋诏（至德二年十月已酉）

耕凿自足，乃曰淳风，贡赋之兴，其来尚矣。盖由庚亟务，不获已而行焉。但法令滋章，奸盗多有，俗尚浇诈，政鲜惟良，朕日旰夜分，矜一物之失所，润辜罪已，愧三千之未措，望订初下，使强荫兼出，如闻贫富均起，单弱重弊，斯岂振穷扇之意欤？是乃下吏箕敛之苛也。故曰「百姓不足，君孰与足」。自太建十四年望订租调逋未入者，并悉原除。在事百僚，辩断庶务，必去取平允，无得便公害民，为己声绩，妨紊政道。（《陈书·後主纪》）

