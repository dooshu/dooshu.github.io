项安世　读撄宁诗集效其体寄荆门赵守二首

玉州政事荆州说，邻叟欢呼病叟闻。

转地光风芽甲暖，照天寒鉴骨分毛。

花村犬睡沈抱柝，秧地人归劝耦耘。

安得旌旗来北梦，放教恩泽到南云。

项安世

项安世　读撄宁诗集效其体寄荆门赵守二首

多谢君侯尊古德，新开诗集向春风。

隔生始见斯文贵，未死谁邻此老穷。

纸上岁时犹可数，句中恩怨已成空。

若为唤得撄宁起，看破浮云合更工。

项安世

