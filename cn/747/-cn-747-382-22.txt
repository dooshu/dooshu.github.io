○<广吾>铭（并序）

浯溪之口，有异石焉，高六十馀丈，周迥四十馀步。西面在江口，东望吾台，北临大渊，南枕浯溪。<广吾>当乎石上，异木夹户，疏竹傍檐。瀛洲言无，由此可信。若在上，目所厌者，远山清川；耳所厌者，水声松吹；霜朝厌者寒日，方暑厌者清风。於戏！厌不厌也，厌犹爱也，命曰<广吾>，旌独有也。铭曰：

功名之伍，贵得茅土。林野之客，所耽水石。年将五十，始有<广吾>。惬心自适，与世忘情。傍石上，篆刻此铭。

