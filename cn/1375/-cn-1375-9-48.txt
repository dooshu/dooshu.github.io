烟霞岭游记


烟霞岭，南山三长也。秀气磅礴，苍松蔚然，晨光夕曦，烟浮霞映，彩错斓谝，天成图画。其地多胜迹，而发业难登，游者罕至。

岁丙午孟春，友人李青湘及其从子映衡，齐志幽探，招余偕往。遂小憩石屋，指烟霞而进影焉。

其上石磴陡削，苔华润滑，芒屦不留。行达平处，得小寺曰清修，荒寒特甚。独寺后危石一林，秀垒数仞，竹箭摇风，绿逸有致。左则嘉树青藤，深翳萦密，作帷益形。遂乃藉草静对，觉襟怀若涤，神悦心清。起绕寺右，潭得龙泉，峰为象鼻，岩曰佛手，井号上方，莫不沁洁奇幻，克肖其名。而古洞中释像列镌，又各示我胜。相曲折西上，径忽线微。仰睇岭脊，境益幽异。因相与鼓勇而上。云松竦峙，疏阴凉覆，俯瞰陵峦，环青拱翠，岭耸“正中，若受展谒然。他若湖光江影，越山烟渚，远近参差，相为映带。始知山深则景奇，心一则境辟，人不精进，安有得耶？俯仰久之，啸歌而下。时则斜晖欲毕，松色苍茫，烟霞在望矣。

题记：本文谋篇、立意俱属上乘。作者先是概括描写，点出“发业难登，游人罕至”。然后“指烟霞而进影”，虽“石雕陡削，苔华润滑，芒展不留”，仍“：于达平处”。危石竹箭，嘉树青藤，潭、峰、岩、井及释象，无不使人神悦心清。再鼓勇而上岭脊，高瞻远瞩，陵峦环青拱翠、烟霞岭耸立正中若受展谒，终得佳境。作者从而悟出“山深则景奇，心一则境辟”的哲理，并以此共勉而进，文章也在攀登与赏奇中升华了思想主题。全文结构紧凑，记叙简练。

作者简介：赵坦。清代学者，又名赵徵，字宽夫，号石侣，仁和（今杭州）人。曾受业干阮元等主持的诗经精舍。道光初，不赴举荐，奏给六品顶戴。他精于汉学，好金石古文字。作文宗元结、柳宗元。山水小品讲究铸词摹景，注重谋篇布局。著述有《保甓斋文集》等。





