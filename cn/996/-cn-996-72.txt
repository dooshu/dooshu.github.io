项安世　次黄司户红糟韵四首

督邮面上多趙红，如此娬媚非真容。

向来清白不受来，正气本自天和钟。

尔来施朱学时样，调羹亦复资浓丰。

急须破瓮覆残滓，勿以软美宜新菘。

项安世

项安世　次黄司户红糟韵四首

江南水作桃花红，酿成十五女儿容。

眉山先生忽惊见，一曲便欲拚千钟。

谁傅春过信江北，小槽残滴何能丰。

相逢但欲觅苴滓，杯羹为荐霜畦菘。

项安世

项安世　次黄司户红糟韵四首

主人厨中鱼尾红，把酒一笑相为容。

燕脂炼就玉雪汁，琥珀光透琉璃钟。

酒酣万事忽惊散，捽耳顿足歌年丰。

连缸拗倒同一醉，尺铁为我髠园菘。

项安世

项安世　次黄司户红糟韵四首

世人两眼迷青红，百尤一笑无欢容。

仙官美禄不肯受，白首世路夸龙钟。

高人箕踞得所籍，焦柈不羡天厨丰。

我欲从君觅羹法，有田种秫园栽菘。

项安世

