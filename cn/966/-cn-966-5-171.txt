黄公度　挽陈夫人卓氏二首

贵不改旧习，老犹遵幼仪。

安贫偕隐者，急义胜男儿。

馀涧河九里，宁馨桂一枝。

秋毫有遗恨，石窌剖封迟。

黄公度

黄公度　挽陈夫人卓氏二首

苹藻洁羞遗训在，芝兰奕叶庆源赊。

何人诔德须千字，他日冢傍应万家。

秋风摧谢忘忧草，古木悲啼反哺鸦。

犹忆升堂初跪拜，依然象服俨笄珈。

黄公度

