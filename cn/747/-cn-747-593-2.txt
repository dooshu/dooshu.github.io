○雷塘祈雨文

惟神之居，为坎为雷。专此二象，宅于岩隈。风马车，肃焉徘徊。能泽地产，以祛人灾。钦兹有灵，爰以庙飨。神惟智知，我以诚往。苟失其应，人将安仰。岁既旱，害兹生长。敢用昭告，期于。某自朝受命，临兹裔壤。莅政方初，庶无淫枉。廉洁自持，忠信是仗。苟有获戾，神其可罔。擢擢嘉生，惟天之养。岂使粢盛，夷于草莽。腾波通气，出地奋响。钦若成功，惟神是奖。

