○印赋（以王道正直执契理人为韵）

域中四大，得一者王，混同区宇，端拱岩廊。运元功而莫测，故神用之无方。穴处巢居，时尚传於朴略；结绳刻木，化始渐於昭彰。暨夫扇浇薄，事征讨，知慧出而下有大伪，忠信兴而上失其道。圣人以智周万物，仰观俯考，追淳化於往初，发鸟迹而爰造。是铸至坚之金，骋至巧之性，方圆设象以回合，雕错得宜而莹净。其道恒，其体正，其君者是效，故有闻於至孚；王者是司，故不待於严令。详观其貌，且横且直；文缭绕而外转，字连绵而内逼；迹处泥而仿佛，容因朱而翕。迫而察之，若披彩画之图；远而望之，若散晴霞之色。尔其大小咸准，委曲相袭，随时而行，仗义而立。群吏则有虑其诞，故合之而给；天子则不责於人，故司契而执。借如九命作伯，三朝谒帝，服冠冕而去来，佩印绶而有继。当司存之部领，览职事之巨细，罔不典常作师，图忱之子。且契之不明，讼之所起；契之既用，人得而理。岂徒中山张氏，化坠鹊而初成；馀不亭侯，感回龟而相似？光锡忠义，若斯而已。乱曰：“古之善为道者，非以明人，执其左契，欲使还淳，故得永全太朴，不ル彝伦。斯亦为政之机要，何止更光於绅？

