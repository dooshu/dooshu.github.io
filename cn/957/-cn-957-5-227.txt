王柏　挽王夫人

秋山萧萧兮，连山之冈。

有幽一宫兮，千古其藏。

毓野堂之世则兮，绵瓜瓞以承芳。

来宗牖而自度兮，如奉姑嫜。

相君子之婉婉兮，发轫康庄。

囿一世之天兮，遽瘗佩而沈璜。

秋风萧萧兮，连山之冈。

王柏

王柏　挽王夫人

连山之冈兮，秋风肃肃。

有永千古兮，幽宫迢迢。

一编之女训兮，慨遗音之寂寥。

蔼清芬其如在兮，韖帨彯彯。

忍双亲之望望兮，迟女归而魂消。

灵辰不留，谁其拟招。

连山之冈，秋风萧萧。

王柏

