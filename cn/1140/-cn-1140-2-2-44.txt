松筠图篇美家孝廉元引母徐太君

吾家有伟元久废蓼莪诗手持箧中卷呜咽前致辞念母实劬劳肠断泪交颐贤齐伯鸾妇贫窭黔娄妻刲股充药饵屑榆疗渴饥柏舟既早泛熊丸心苦悲书从口中授泪湿机上丝寒灯暧四壁霜月照单帷有女亦早孀盛年处中闺齐心共孤影双节流芳徽生无翟茀荣没无簪饵遗徒深乌鸟痛哀哀中夜啼宝兹松筠篇永与金石期

