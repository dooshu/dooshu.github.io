纪八十五 庄烈帝崇祯九年两子至十年丁丑


纪八十五起柔兆困敦，尽疆图赤奋若，凡二年。
庄烈皇帝
崇祯九年
春，正月，丁未朔，总理卢象升大会诸将于凤阳。
象升初受命时，官军屡衄，诸将率畏葸不前，象升每慷慨洒泣，激以忠义。军中尝绝三日饷，象升亦水浆不入口，以是得将士心，辄有功。
比至凤阳暂师、即上疏曰：“贼横而后调兵，贼多而后增兵，是谓后局；兵至而后议饷，兵集而后请饷，是为危形。况请饷未敷，兵将从贼而为寇，是八年来所请之兵皆贼党，所用之饷皆盗粮也。又总督、总理，宜有专兵、专饷，请调咸宁、甘固之兵属总督，蓟辽、关宁之兵属总理。”又言：“各直省抚臣俱有封疆重任，毋得一有贼警即求援求调。不应则吴、越也，分应则何以支！”又言：“台谏诸臣，不问难易，不顾死生，专一求全责备，虽有长材，从何展布！臣与督臣有剿法，无堵法，有战法，无守法。”言皆切中机宜。
是时贼陷和州，益分部南犯，巡抚张国维遣游击陈于王守六合，守备蒋若来守江浦.贼方攻江浦，浦口守御姚九畴陷围死，都司徐元亨自滁州来援，亦战没。若来急人城，与知县李维樾固2342
纪八十π
守，贼登城，若来拒却之。缒城击贼，矢著其颊，左臂伤，裹血还战，贼乃退。六合无城，若来与于王犄角捍贼。贼亦寻解去.合部众数十万，西犯滁州。
时滁方被围，至是连营百余里，环山包原，尽锐攻之，将穴西北门面上。知州刘大巩，南京太仆寺卿李觉斯登陴固守。贼云梯冲绷，百道环攻。城上火轮巨炮相续发，出贼不意，投火燔其云梯，纵死士出击贼。贼衄者众，敛兵稍退，夜复进攻，掘为支河，泄濠以涸之，薄城益急。
而总理卢象升在西沙河.闻警，遗副将祖宽将边军为前锋，游击罗岱以火器三营为后劲，躬率麾下三百骑居中督战。甲寅，味爽，抵城下。贼空营出攻城，尘起大军至，贼不虞也。宽跃马进，奋击大呼，诸军无不一当百。战至晡，岱阵斩贼渠摇天动，夺其骏马，连营皆溃。自城东五里桥逐北三十里，至朱龙桥、积尸填委，滁水为之不流。【考异】贼围滁州，在去年十二月癸巳，《明史·本纪》书之，与《绥寇纪略》同。《纪略》书之九年正月，系以“先是”二字、故其所书二十四日以前事，皆八年十二月日分，特未分析耳。以下复书”十二日”，则是年正月解滁围后事，盖被贼滁州在初八日，《本纪》书“正月甲寅”者是也，今破贼，围滁，悉据《本纪》分书之。
丁卯，前礼部侍郎林钎以原官兼东阁大学士，预机务。
是时内阁缺人，命吏部推在籍者，以钎及故顺天府尹刘宗周上。至是俱入朝、召见，问人才兵食及流寇状，宗周言：“陛下求治太急，用法太严，布令太烦，进退天下士太轻，故有人而无人之用。”又问兵事，宗周言：“御外以治内为本，内治修，远入自服。愿陛下以尧、舜之心行尧、舜之政，天下自平。”上迂其言，遂用钎入阁。宗周寻授工部左侍郎。
是月，滁州溃贼北趋凤阳，漕运总督朱大典遣总兵杨御蕃以重兵扼之，贼不敢犯。
薄寿州，以故御史方震孺城守坚，委之而去。【考异】诸书皆
2343 明通鉴卷八十五
记贼攻寿州方震孺坚守于九年正月，证之《孩未集》史可法《报功疏》，乃去年正月由颖、霍攻寿州，震孺坚守十余日不克。若是年正月，则贼以去年受重创，委之而去，故《明史》震孺本传，亦云“八年春，流贼犯寿州，震橘倡士民固守，贼自是不敢逼寿州，巡抚史可法上其功。”据此，则是年并无攻寿州事，特经过其地耳。今删去攻城事。
乃走颍、霍、陷萧县，生员梁宏道、戴凤翼、纵四通、朱道光、郭复性、郭复初、李荷春、布衣王基贞、任如龙、郝维聪等俱死之。
贼复突砀山、灵壁、虹，窥曹、单，总兵刘泽清拒于河。贼掠考城、仪封而西。其东奔者为别将刘良佐所扼。西走池河，取间道出南冈，守御刘光辉，以五百人格斗，力竭赴水死，一军尽没。贼袭其甲帜渡河，守者不觉也，既毕渡，夺路走。总兵杜宏域自浦口驰追之，不及，遂折人归德，总兵祖大乐邀击之，贼乃北向开封，总兵陈永福败之朱仙镇，贼走登封，与伊、嵩贼合。【考异】自此以前、皆正月滁州解围以后事。据《绥寇纪略》：“贼以十二日焚正阳关，过河趋颗、霍、萧、砀、其大贼走毫，折入归德，为祖大乐邀击，遂以二十七日走汴梁。陈永福由归德驰一百四十里，破之朱仙镇。”《三编》类记之二月嵩县之役中，系以“先是”云云。今据《纪略》分书之，并系之是年正月下.
二月，乙酉，宁夏饥兵变。巡抚都御史王楫不能措饷，兵噪而杀之。兵备副使丁启睿捕斩首恶六人，遂抚定之。
辛卯，以武举陈启新为给事中。
启新上书言：“天下有三大病：士子作文，高谈孝悌仁义，及服官，恣行奸慝，此科目之病也；国初，典史授都御史，秀才授尚书，嘉靖时犹三途并用，今惟一途，一举进士，横行无忌，此资格之病也；旧制，给事御史，教官得为之，今惟用进士，知县、监司、郡守承奉不暇，此行取考选之病也。请停科目，罢行取考选，以除积弊，蠲灾伤田赋以苏民困，专拜大将以便宜行
2344
纪八十五 事。”
疏入，上大悦，遂擢之吏科，朝士深恶之，纷然论劾，皆不听。其后启新卒以赃败。
贼之人伊、嵩也、前总兵官汤九州方被劾褫官、从军自效。洪承畴人关，令九州偕左良玉扼商南之贼，驻洛阳，至是，期良玉夹击嵩县贼。良玉半道归，九州以孤军千二百人由嵩县深入。贼屡败，穷追四十余里，误入深崖。遇贼数万，据险攻围。九州势不敌，夜移营，为贼所乘，遂战没。
卢象升闻贼一走裕州，一走南阳，乃统军由叶向裕，遣祖宽、祖大乐、罗岱等驰击贼于七顶山，歼李自成精锐殆尽。
甲午，象升次南阳、誓众曰：“我逐贼至此，诸君努力，毋令得逸，”命祖大乐趋唐县、新野、备汝宁，祖宽趋光化，备邓州，而身率诸军蹙贼。遣使告湖广巡抚王梦尹，郧阳抚治宋祖舜曰：“贼疲矣。东西遮击，前阻汉江，可一战擒也。”两抚弗应，汉以南无一兵阵而待者，贼遂自光化逸去。
是月、山西大饥，人相食。河南南阳亦饥，有母烹其女者。唐王聿键闻于朝，乃振南阳，蠲山西被灾州县新旧二饷。
三月，贼自光化之羊皮滩潜渡汉。人郧、襄，卢象升遣总兵秦翼明、副将雷时声由南漳、谷城入山击贼。是时襄阳、均州、宜城、谷城、上津、南漳环山皆贼，象升渡淅河而南，追贼至郧西，贼纷窜山谷，迄不能平。而高迎祥、李自成分道再入陕，迎祥趋兴安、汉中。自成突商、雒、走延绥，犯巩昌北境，诸将左光先，曹变蛟破之，自成奔环县。于是贼之在楚、蜀、秦者，洪，卢二帅奔命之不暇矣。
夏，四月，戊子，大学士钱士升罢。
时温体仁以刻核导上，上下嚣然，上升因撰《四箴》以献，大指谓“宽以御众，简以临下，虚以宅心，平以出政”，其言深中时病。上优旨报闻，而意不怿。
2345 明通鉴卷八十五
有武生李琎者，请括江南富户，令报名输官，行首实籍没之法。士升恶之、拟旨下刑部逮问、上不许，体仁遂改轻拟。士升曰：“此乱本也。当以去就争之。”
乃疏言：“自陈启新言事，擢置省闼，比来借端幸进者实繁有徒，然未有诞肆如琎者也。其曰＇缙绅豪右之家，大者千百万，中者百十万，以万计者不能枚举。＇臣不知其所指何地。就江南论之，富者数亩以对，百计者什六七，千计者什三四，万计者千百中一二耳。江南如此，何况他省！且郡邑有富家，固贫民衣食之源也。地方水旱，有司令出钱粟均粜济饥，一遇寇警，令助城保守御，富家未尝无益于国。《周礼》荒政十二，保富居一。今秦、晋、楚、豫，已无宁宇，独江南数郡稍安。此议一倡，无赖亡命相率而与富家为难，不驱天下之民胥为流寇不止。”报曰：“即欲沽名，前疏已足致之，毋庸汲汲！”前疏谓《四箴》也。士升惶惧，引罪乞休，上即许之。
于是御史詹尔选上疏曰：“辅臣因咎求黜，遽奉回籍之谕。夫人臣所以不肯言者，其源在不肯去耳；辅臣肯言肯去，臣实荣之，独不能不为朝廷惜此一举也。琎以非法导主上，其端一开，大乱将至。辅臣忧心如焚，忽奉改拟之命，遂尔执奏，陛下方嘉许不暇，顾以沽名责之！人主不以名誉鼓天下，使其臣尸位保宠，亦必非国家利。况今日所行一切苟且之政，当局者或拊心愧恨，旁观者或对众欷款。辅臣不过偶因一事代天下发愤耳。而竟郁郁以去，恐后之大臣无复有敢言者矣；大臣不敢言，而小臣愈难望其言矣。所日与陛下言者，惟苛细刻薄，不识大体之徒，似忠似直，如狂如痴、售则挺身招摇，败则潜形逋窜。骇心志而爚耳目，毁成法而酿隐忧，天下事尚忍言哉！”
疏入，上震怒，召见武英殿，诘之曰：“辅臣之去，前旨甚明，汝安得为此言！”对曰：“陛下大开言路，辅臣乃以言去国，恐后来大臣以言为戒，非求言意。”上曰：“建言乃谏官事，大臣何建2346
纪八十五
言？”对曰：“大臣虽在格心，然非言亦无由格。大臣只言其大者，决无不言之理。大臣不言，谁当言者？”上曰：“汝言一切苟且之政，何者为苟且？对曰：“加派。”上曰：“加派因贼未平，贼平何难停！汝尚有言乎？”对曰：“搜括、抽扣亦是。”上曰：“此供军国之用，非输之内帑，汝更何言？”对曰：“即捐助亦是。”上曰：“本令愿捐者听，何尝强人！”
时上声色俱厉，左右皆震慑，而尔选词气不挠.上命锦衣提下，尔选叩头曰：“臣死不足惜。陛下听臣，事尚可为，即不听，亦可留为他日思。”上愈怒，罪且不测。诸大臣力救，乃命系于直庐。下都察院议罪，止论停俸，复令吏部同议；请镌五级，以杂职用，复不许；乃削籍归。自后言者屡荐、皆不听。
是月，卢象升师次襄阳。
时诸军之剿内，淅者，山贼大小共七营，尚二三万。而骑兵利野战，不利阻隘，率之入山，骄不用命。祖宽.祖大乐所部皆缘边铁骑，虓阚而很戾，二将常倚以立功。宽部五百入，过河而噪，大乐军见贼远窜，淹旬未定，又自以为客将，无持久心。会副将王进忠一军哗于三峡口，罗岱、刘肇基兵多逃。追之则关弓内向。象升乃调川兵搜捕均州贼，贼多兵少，而河南大饥，饷乏，边兵益汹汹。乃与洪承畴议，以关中平原旷野，利骑兵，移祖宽及李重镇之兵入陕。
而是时贼大势尽归秦，高迎祥翱翔汉南，自冬徂夏；李自成踞南山险隘，穿商、雒，间走延西；官军败绩于罗家山，失亡甚多。自成谋于绥德渡河入晋，为定边副将张天礼所遏，不果。
五月，壬子，诏：“赦胁从诸贼，愿归者护还其乡，有司安置。其愿从军自效者，有功仍一体叙录。”
丙辰，延绥总兵官俞冲霄邀击李自成于安定，战竟日，斩获多，乘胜逐北，贼伏突起，冲雷持矛冲突。贼来益众，围之数重，援兵绝，遂没于阵。
2347 明通鉴卷八十五
自成困延绥逾月，至是复振。欲渡河被遏，复西掠米脂，呼知县边大绶曰：“此吾故乡也。勿虐我父老。”将袭榆林，为贺人龙所败。河水骤长，贼淹死甚众，乃改道从韩城而西。【考异】《明史·本纪》书安定之败于五月壬辰，《绥寇纪略》以为五月十四日，相差止日。《三编》人之三月、据贼入陕连记之。
癸酉，免畿内五年以前逋赋。
六月，乙亥，内阁林钎卒。钎在阁五月，无所建白，时有谨愿诚恪之称。
甲申，以吏部侍郎孔贞运、礼部尚书贺逢圣，黄士俊俱礼部尚书兼东阁大学士，预机务。逢圣以天启间官翰林，湖广建魏忠贤祠，或传《上梁文》出逢圣手。忠贤诣谢，逢圣曰：“无之，借衔陋习耳。”翌日，遂削籍。上即位召还，至是与贞运、士俊俱入阁。三人皆不能有所匡益云。
已亥，总兵官解进忠以抚淅川贼被杀。
是时卢象升将人楚，议先搜剿内乡、淅水山中之贼。贼谋窜郧，襄、乘间突人豫，犯荥阳，杀知县王恒言，进忠谋人山抚之，遂遇害。
未几，混十万等从山中直薄淅川，象升遣总兵陈永福连败之于苏家沟，清泉山、兴化寺。贼不得志于内、淅、而象升方驻师党子口，贼不敢东下。天雨粮绝，缚筏谋再渡汉江，为永福所觉，击之半济，仍遁入山中。
是月，大清兵入喜峰口。巡关御史王肇坤拒战，败绩，还保昌平。
秋，七月，甲辰，命内臣李国辅等分守紫荆，倒马诸关。庚戌，命成国公朱纯臣巡视边关。癸丑，诏诸镇星驰人援，京师戒严。
己未，大清兵人昌平。御史王肇坤与总兵官巢丕昌、户部主事王一桂、赵悦、摄知州事保定通判王禹佐分门拒守。城破，肇2348
纪八十五
坤被四矢两刃而死；丕昌出降；一桂、悦、禹佐及判官胡惟忠、吏目郭永，学正解怀亮、训导常时光、守备咸贞吉皆死之。禹佐子亦从父死；一桂妻妾子女暨家众二十七人悉赴井死。
壬戌，巡抚陕西都御史孙传庭击贼于盩屋，禽贼首高迎祥。【考异】传庭，《三编》“传”作“傅”，《三垣笔记》亦作“傅”。
先是关中贼过天星、九条龙等屡为总兵官柳绍宗、左光先所败，穷蹙乞降。陕西巡抚甘学阔受之，置其众数万人于延安，寻出劫掠如故。秦之士大夫哗于朝，乃推边才，用传庭，以是年三月受代。
传庭沉毅多筹略，既莅秦，严征发期会，一从军兴法。贼首整齐王据商、雒，诸将不敢攻，檄副将罗尚文击斩之。时高迎祥已陷汉中之石泉，由陈仓子午谷出，将窥西安。传庭以迎祥于贼中最强，躬督贺人龙等剿之盩屋，大破其众于黑水峪，禽迎祥并其伪领哨黄龙、总管刘哲等，俘送京师，磔于市，关中贼震慑。
而是时辽事急，敕卢象升入援。象升北去，苗胙土巡抚湖广，不习兵，张献忠乃约马守应诸贼以二十万众自均州、新安、唐县分道犯襄阳，楚贼大炽。
癸亥，谕廷臣助饷。
甲子，以兵部尚书张凤翼督师，太监高起潜监军。
时给事中王家彦劾风翼坐视，凤翼惧，自请督师，令与宣大总督梁廷栋相犄角。
是月，大清兵攻顺义，知县上官尽与游击冶国器、都指挥苏时雨等拒守。城既下，尽自经，国器、时雨及训导陈所蕴皆死之。
寻下宝坻，知县赵国鼎、主簿樊枢，典史张六师、训导赵士秀等死之。
下定兴，教谕熊嘉志死之。在籍太常少卿鹿善继奉其父居江村，请身入捍城，许之。与里居知县薛一鹗俱殉焉.
2349 明通鉴卷八十五
下安肃，知县郑延任与妻同殉，教谕耿三麟亦死之。下大城。知县武维周中流矢死。
下雄县、安州，知州崔维嵂巷战，触阶死、妻牟氏、子妇陈氏自缢。雄县布衣唐中颍依八旬父弗去，亦死。【考异】《明史·本纪》书“七月已未大清兵人昌平”，下书“是月大清兵人宝坻，连下近畿州县。”《史稿》具载日分，而以下顺义系之八月乙酉。《三编》是年七月目中，则先下顺义，后下宝坻、定兴等县，皆据本朝《实录》书其次第。其殉难官绅并见《殉节录》、今据之。
以姜逢元为礼部尚书，代黄士俊也。八月，癸酉，括勋戚文武诸臣马佐军。乙未，卢象升入援，师次真定。
丙申，唐王聿键起兵勤王。初，流贼起，王蠲金筑南阳城。又援潞藩例，乞增兵三千入，不许。至是闻京师戒严，倡义起勤王师。将抵开封，诸大吏惴恐，集议曰：“留之不听行，守土者且得罪。”杞县知县申佳允曰：“惟周王可留之。”众称善、如其议，王乃止不行。寻下诏切责，勒还国，寻废为庶人。
《三编·发明》曰：明制，亲藩不掌兵，士卒莅王府者，不过备护卫而已。然此谓国家无事之日，若京师戒严，倡义勤王，正与国同休戚之义，特恐蕞尔之区，兵力微弱，无益于事耳。顾大吏惟以守土者得罪为恐，婉转议留，悉出私意。朝廷复下诏切责，勒使归国，卒下部议，且以举兵为罪，废黜幽系，举措不几倒置乎！揆厥所由，大抵鉴宗藩擅兵，虑其乘事为非耳。夫既分封世土，欲其屏藩王室，而一举动间，防闲备至，虽以勤王为国，而犹必加之罪。然则封建之无益于人国，信矣夫。
是月，大清兵东归。尚书张凤翼与总督梁廷栋皆不敢战，言者交章论之。两人益惧，度解严后必罹重谴，日服大黄，寻先后死。【考异】《明史·本纪》、是月大清兵出塞。《三编》据《太宗实录》亦2350
纪八十五
系之八月。《史稿》以为九月壬寅。今从《明史》。
九月，辛酉，改卢象升总督宣大、山西军务。
象升奉诏人卫、至，已解严，会梁廷栋卒，命代之，宣大素苦缺饷，象升乃大兴屯利，行二年，积谷至二十万，诏九边奉以为式。
冬，十月，乙亥，工部侍郎刘宗周削籍。
初，宗周授工部侍郎逾月，上《痛愤时艰疏》。略言：“陛下锐意求治，而二帝、三王治天下之道未暇讲求，施为次第，犹多未得要领者。
首属意于边功，而袁崇焕遂以五年恢复之说进，是为祸胎。己已之役，谋国无良，朝廷始有积轻土大夫之心。自此耳目参于近侍，腹心寄于干城。治术尚刑名，政体归丛脞，天下事日坏而不可救。厂卫司讥察而告讦之风炽；诏狱及士绅而堂廉之等夷；人人救过不给而欺罔之习转甚；事事仰成独断而谄谀之风日长。三尺法不伸于司寇而犯者日众；诏旨杂治五刑、岁躬断狱以数千，而好生之德意泯。刀笔治丝纶而王言亵，诛求及琐屑而政体伤。参罚在钱谷而官愈贪，吏愈横，赋愈逋，敲朴繁而民生瘁，严刑重敛交困而盗贼日起。总理任而臣下之功能薄，监视遣而封疆之责任轻。督抚无权而将日懦，武弁废法而兵日骄，将懦兵骄而威令并穷于督抚。朝廷勒限平贼，而行间日杀良民报功，生灵益涂炭。
一旦天牖圣衷，撤总监之任，重守令之选，下弓旌之招，收酷吏之威，布维新之化，方与二三臣工洗心涤虑以联泰交，而不意君臣相遇之难也。得一文震孟而以单辞报罢，使大臣失和衷之谊；得一陈子壮而以过戆坐辜，使朝宁无吁咈之风；此关于国体人心非浅。
陛下必体上天生物之心以敬天，而不徒倚风雷；必念祖宗鉴古之制以率祖，而不轻改作。以简要出政令，以宽大养人才，以
2351 明通鉴卷八十五
忠厚培国脉、发政施仁，收天下泮涣之人心。而且还内廷扫除之役，正懦帅失律之诛，慎天潢改授之途。遣廷臣赍内帑巡行州县为招抚使，赦其无罪而流亡者，陈师险隘以诛贼渠，则寇患可消，天下幸甚。”
疏入，上怒甚，谕阁臣拟严旨再四，每拟上，上辄手其疏复阅，起行数周。已而意解，降旨诘问，谓“大臣论事宜体国度时，不当效小臣归过朝廷为名高。”且奖其清直焉。
时太仆缺马价，有诏“愿捐者听”，体仁等皆有捐助；又议罢明年朝觐。宗周以输赀、免觐为大辱国，上虽不悦，心善其忠，益欲大用。体仁患之，募山阴人许瑚琉论之，谓“宗周道学有余，才谓不足，”上以瑚同邑，知之宜真，遂已不用。宗周三疏请告，去，至天津，闻畿辅被兵，遂留养疾。
事稍定，乃上疏曰：“自己已之变，小人以门户修怨，异己者概坐以袁崇焕党，日造蜚语，次第去之。于是小人进而君子退，中官用事而外廷浸疏，文法日繁，欺罔日甚，朝制日隳，边防日坏。今日之祸，实已巳以来酿成之也。
且以张凤翼之溺职中枢也，而俾之专征，何以服王洽之死！以丁魁楚等之失事于边也，而责之戴罪，何以服刘策之死！诸镇勤王之师，争先入卫者几人，不闻以逗遛蒙诘责，何以服耿如杞之死！廷臣之累累若若可幸无罪者，亦何以谢韩爌、李邦华诸臣之或戍或去！岂昔为异己驱除，今不难以同己相容隐乎？臣以是知小人之祸人国无巳时也。
昔唐德宗谓群臣曰：“人言卢杞奸邪、朕殊不觉。＇群臣对曰：此乃杞之所以为奸邪也。＇臣每三覆斯言，为万世辨奸之要。故曰：“大奸似忠，大佞似信。＇频年以来，陛下恶私交，而臣下多以告讦进；陛下录清节，而臣下多以曲谨容；陛下崇励精，而臣下奔走承顺以为恭；陛下尚综核，而臣下琐屑吹求以示察。凡若此者，正＇似忠”“似信＇之类，究其用心，无往不出于身家利禄。陛
2352
纪八十五
下不察而用之，则聚天下之小人立于朝，有所不觉矣。
天下即乏才，何至尽出中官下！而陛下每当缓急，必委以大任，三协有遣，通津、临德有遣。又重其体统，等之总督，置总督于何地！总督无权，置抚按于何地！是以封疆尝试也。且小人每比周小人以相引重，君子独岸然自异，故自古有用小人之君子，终无党比小人之君子。陛下诚欲进君子，退小人，决理乱消长之机，犹复用中官参制之，此明示以左右袒也。有明治理者起而争之，陛下即不用其言，何至并逐其人！而御史金光辰竟以此逐，若惟恐伤中官心者、尤非所以示天下也。
至今日刑政之最舛者，成德，介吏也，而以赃戌，何以肃惩贪之令！申绍芳，十余年监司也，而以莫须有之钻刺戍，何以昭抑竞之典！郑鄤之狱，或以诬告坐，何以示敦伦之化！此数事者，皆为故辅文震孟引绳批根，即向日驱除异己之故智，而廷臣无敢言，陛下亦无从知之也。八年之间，谁秉国成而至于是！臣不能为首揆温体仁解矣。语曰：“谁生厉阶，至今为梗”，体仁之谓也。”
疏奏，上大怒，体仁又上章力诋，遂斥为民。
先是上以海内多故，思广罗贤才，下诏，援祖训“郡王子孙文武堪任用者，得考验授职。”礼部侍郎陈子壮虑为民患，极言不可。会唐王聿键上疏，历引前代故事诋子壮，遂除名下狱，坐赎徒归。
京师之戒严也，巡视西城御史金光辰分守东直门，劾“兵部尚书张凤翼三不可解，一大可忧。”上以凤翼方在行间，寝其奏。时上久罢内遣，而边警骤至，以诸臣类萎庳不任，仍分遣中官卢维宁等总监通津、临德等处兵马粮饷，而意颇讳言之。
光辰疏请罢遣，上怒，召对平台。风雨骤作，侍臣立雨中，至以袖障露。上责光辰，光辰对曰：“皇上以文武诸臣无实心任事，委任内臣。臣愚以任内臣，诸臣益弛卸不任。”上大怒，声色
2353 明通鉴卷八十五
俱厉，将重谴光辰，而迅雷直震御座，风雨声大作。光辰因言：“臣在河南，见皇上撤内臣而喜。”语未终，上沈吟，即云：“汝言无复尔。”然意亦稍解。翌日，诏“光辰镌三级调外”，时谓光辰有天幸云。
滋阳知县成德，性刚介，疾恶若雠，尝语刺温体仁、体仁闻而衔之。兖州知府增饷额，德固争。又尝捕洽郡中爪牙吏、知府怒，谗于御史禹好善。好善，体仁客也。诬德贪虐、速入京。滋阳民诣阙讼冤，阁臣文震孟亦为之称枉；德道中具疏论体仁罪，而震孟已被体仁挤之去。好善再劾德，言“其疏出震盂手”，上不之究。德母张氏，伺体仁长安街，绕舆大骂，拾瓦砾掷之，体仁恚，疏闻于朝，诏五城御史驱逐，移德镇抚狱掠治，杖六十午门外、戍边，坐赃六千有奇，而给体仁校尉五十人以护出入，故刘宗周疏中并论及之。【考异】刘宗周之召在是年正月，其上《痛愤时艰疏》，《明史》本传以为任工部侍郎之逾月。疏中言“文震孟以单词报罢”，“陈子壮以过戆坐辜”。震孟之罢在去年十一月，则子壮之得罪在本年春间，宗周尚未至也，若其后疏即是月所上，而金光辰几被重谴，在是年之秋。至成德以忤温体仁下狱谪戍，《史稿》书于是年之五月，然文震孟为之称枉，疑亦去年事，或遣戍在是年之六月，而《明史》传中无月日，今据《三编》类记于刘宗周削籍下。至疏中所论申绍芳、郑娜事，已见去年十月条下。
甲申，张献忠陷襄阳。
先是总兵秦翼明以二千余骑御贼十万之众于丰阳、界山、均州及襄阳等处，大小数十战，颇有斩获，而贼益众且强，不能破。巡抚苗胙土逗留汴梁，奉旨切责，乃遣兵救襄阳，大战于牌楼阁，杀伤颇相当。然卒不能一创贼也。
是时湖广震动，献忠欲乘势窥仪、淮，遂合马守应等沿江南下。而关中贼以高迎祥死，复推李自成为闯王，连犯阶，徽、汧、陇、凤翔。于是自成、献忠分寇西南，各为雄长矣.
2354
纪八十五 丙申，诏开银铁铜铅诸矿。
是月，起杨嗣昌为兵部尚书。嗣昌，鹤子也。初以兵部侍郎总督宣大、山西军务，请开金银铜铁矿以解散贼党，屡疏陈边事规画称旨，上异其才。旋丁父忧，复遭继母丧，在籍。会尚书张凤翼卒，上顾廷臣无可任者，乃起复嗣昌，召之。
十一月，丁未，蠲山东五年以前逋赋。
壬戌，遣太监陈贵总监大同、山西，王梦弼监守宣府、昌平。
是月，以郧、襄贼炽，罢湖广巡抚苗胙土，以陕西右布政陈良训代之。兵部侍郎王家祯巡抚河南、总理直隶、川湖、山陕军务。
时汉南之贼，自罗汉滩填土过江。先是秦翼明谋干汉江浅处设防，以李同阳、刘大归之五百人守庙滩，幸无事。贼乃于罗汉滩深处渡，知浅有防而深无备也。于是贼犯江北。
左都御史唐世济以边才荐霍维华，温体仁从中主之。上以维华逆案中人，大怒，下世济狱，论遣戍，维华遂忧愤死。以商周祚为左都御史。
十二月，洪承畴败李自成于陇州，贼走庆阳、风翔。
是冬，汉南之贼分道袭应城，知县张绍登及教谕李之经、训导张国勋、乡官饶可久、徐晤可悉力御之。国勋曰：“贼不一创.城未易守。”率壮士出击，力战一日夜，斩获甚众，贼去。
邑有故侍郎王城子权结怨于族人，怨家潜导贼复求攻。国勋佐绍登力守，乞援于上官。副将邓祖禹赴救，守西南，国勋守东北，绍登往来策应。会贼射书索权，权斩北关以出，贼乘间登南城。
绍登还署，端坐堂上，贼至，奋拳击之，群贼大至，被杀。纵火焚文庙，投国勋烈焰中，碱亦被磔死，祖禹、之经、可久、晤可皆不屈死。可久妻程氏闻城陷，与其女相对自经死。【考异】
2355 明通鉴卷八十五
袭应城，即犯襄阳之贼分道而入者。故《三编》类记于犯襄阳下，诸书有入之十月者，有入之十一月者、今系于是冬之下。
贼之由郧、襄而入江北也，一时群寇蜂起。混天星侵轶商、雒，李自成盘踞西安，过天星鸱张汧、陇，独行狼蚁动汉南，蝎子块雄视河西，与西羌作约。而老回回等入占郧、襄，休粮息马，秋高足食，以其全军合曹操、闯塌天诸贼可二十万，东下蕲、黄、六合，遂分扰江北。
河南贼犯固始，布衣朱曜率乡兵守城，贼至，手馘数十入，中伏，被执，骂贼死。
而汧、陇之贼复犯麟游、贡生杨四谦、弟生员四可，以其父被执，兄弟争代死，皆遇害。【考异】朱曜，杨四谦等殉节.《三编》附入《质实》中，云“并在是年”，《殉节录》亦书于崇祯九年。是冬郧、襄之贼分犯河南、江北，而关中贼走汧、陇，入凤翔，皆同时事也.今并系之是冬下.
是岁，夏、四月，大清太宗文皇帝建国号曰“大清”，改元崇德元年。
十年
春，正月，辛丑朔，日有食之。免朝贺。丙午，张献忠、罗汝才自襄阳犯安庆。
先是上以江，淮天下要地，凤、泗陵寝所依，乃以留都防御责之南京兵部尚书范景文，江防责之操江都御史王道直、临淮侯李宏济，孝陵责之南和伯方一元，凤陵责之总兵杨御蕃，泗陵责之颖州道，皆分汛固守，而敕安池道副使史可法驰驻太湖以扼贼冲。
贼从间道突安庆石碑口，连营百里，巡抚张国维告警，诏总兵左良玉、马炉，刘良佐合兵赴援。其老回回等分犯桐城，知县陈尔铭婴城固守，参将潘可大救之，贼寻去。
2356
纪八十五 庚申，马炉败贼于桐城之罗唱河。
甲子，别贼自颖、毫突入滁州之朱龙桥，营火夜烛数十里，直走池河，设醺太山寺，荐度亡者。遂分屯大江、小江、皇甫、常山诸山，仪真、六合皆震。【考异】据《纪事本末》，是月甲子、别贼犯滁州，《绥寇纪略》以为正月二十四日者，即甲子也。《纪略》注云“此由河南光、固南突之贼，非石牌犯桐城之楚贼也。”与《纪事本末》以为“别贼”者合，今据书之。
是月，升户部侍郎程国祥为尚书。时侯恂罢，寻下狱。二月，甲戌，遣使督直省逋赋。
丁酉，贼犯潜山。
时张献忠攻皖不克，走庐江、人潜山、副使史可法与中州左良玉之兵败之于枫香驿，三战皆捷。而马炉、刘良佐亦连败贼于庐州六安，贼窜人潜山之天堂寨，张国维檄良玉搜山，良玉不应、放兵掠妇女，屯舒城月余，竟北去。
是月，朝鲜降于大清。
先是大清责朝鲜渝盟，兴师征之，克义州、安州，遂薄平壤。朝鲜国王李倧惧，率其长子洼及官吏遁南汉山，令次子淏等携眷属窜江华岛。至是大兵径渡汉江，直抵南汉城西驻营。太宗遣使谕以祸福，倧犹逡巡不敢出，未几，以飞船八十攻克江华岛。倧知妻子被执，援兵皆败、南汉旦夕且破，乃献上敕印，降于汉江东岸之三田渡。太宗亲临受降，赦倧罪遣归，留其子洼、淏为质。遂班师。
三月，辛亥、振陕西灾。
丁巳，赐刘同升等进士及第、出身有差。甲子，官军援安庆，败绩于酆家店。
贼自潜山复出太湖，副将潘可大、程龙、守备陈于王等率兵四千余，御之酆家店。贼先犯可大营，龙等至，夹击之，贼多死。夜复至，中伏，亦败去。寻贼众数万大至，围数重，诸将突
2357
明通鉴卷八十五
击、颇有斩获。时副使史可法偕副将许自强驰救，扼于贼。发人炮遥为声援，诸将亦呼噪突围。
会天雨，甲重不得出，贼四面冲入营，将士短兵接战，可大战死，龙引火自焚。于王手执大刀，左右杀贼，伤重力竭，北面叩头自刎。守备詹兆鹏首触石死。武举陆王猷杀贼过当，贼脔分其肉死。武举莫是骅、詹世龙及千户王定远、百户薛自昌皆力战死。百户王宏猷为贼所执。锯齿断足，骂不绝声死。士卒脱者千余人面已。【考异】酆家店之役死事诸人，俱见《明史·陈于王传》，《三编》增人百户薛自吕，今证之《绥寇纪略》请恤原奏中，詹兆鹏等凡十二员。据《纪略注》中所载，有王希韩力战，本背士卒皆尽而死。镇江千户周嘉方一月新婚，力战受刃死，少妇王氏绝粒亦死。他若张全斌、俞之夔、顾应宗、蒋逵、潘象谦、季靖，皆抚标同殉难者，今并识之。
是月，杨嗣昌至京师。
嗣昌涉猎文史，多识先朝掌故，有口才，至是召对，上以为能，所奏请无不从，曰：“恨用卿晚。”嗣昌议“大举平贼，以陕西、河南、湖广、江北官军为四正，责其分剿专防；延绥、山西、山东、江南、江西、四川为六隅、贵其分防协剿；谓之十面网＇。总督、总理二臣随贼所向征讨。”因议“增兵十二万，增饷二百八十万。措饷之策有四：白“因粮＊，因旧额量加，亩输六合，石折银八钱，伤地不与，岁得银一百九十二万九千有奇；日溢地”，土田溢原额者，核实输赋，岁得银四十万六千有奇；日＇事例＇，富民输赀为监生；日＇驿递＇，前此邮驿裁省之银以二十万充饷。”议上，上下诏，有“暂累吾民一年，除此腹心大患”语，改“因粮”为“均输”，布告天下。
以田维嘉为吏部尚书，时谢升罢，温体仁复荐维嘉代之。夏，四月，戊寅，大清兵克皮岛。
方朝鲜之告急也，登莱总兵官陈洪范督各镇舟师往援，方出海、朝鲜已下。大清遣孔有德、耿仲明、尚可喜等攻铁山皮岛，2358
纪八十五
山东巡抚颜继祖告急于朝、敕洪范及总兵沈世魁坚守皮岛。世魁旋战败，与洪范走石城岛。副将金日观偕诸将楚继功等相持七昼夜，力不支，皆战没于阵，皮岛遂下。副将白登庸降。寻下石城，世魁被杀。
有沈志科者，世魁从子也。索世魁敕印于监军副使黄孙茂，不与，志科怒，杀之，并杀理饷通判邵启。于时石城诸岛虽有残卒，不能成军，朝廷亦不设大帅，以登莱总兵遥领之而已。
明年夏，兵部尚书杨嗣昌决策，尽徙其兵民于宁、锦，而诸岛一空。【考异】《明史·本纪》作“沈冬魁”，《列传》作“世魁”，疑《本纪》误也。纪言“冬魁走石城岛”，不言其死，《三编》言“日观等阵没·世魁亦授首”，是世魁非阵亡，乃被杀也。《明史·黄龙传》言“沈世魁走石城，陈洪范来援，不战而走，世魁亦阵亡。”据此，则“冬魁”即“世魁”也。《史稿》亦作“冬魁”。而《传》中有“世魁”无“冬魁”。《三编》所据多本《太宗实录》，今从之。
癸巳，以早薶清狱。
是月、秦督洪承畴剿贼于汉南。
时承畴因贼破阶州，方提兵与战于大散关。而小红狼围汉中，瑞王告急，奉旨谯责，承畴乃率贺人龙兵由两当趋救，贼解去。
闰月，是年新历闰五月。壬寅，敕群臣洁己爱民以回天意。内辰，总兵官牟文绶击桐城之贼，败之。
贼攻安庆、桐城不克，分屯其众于桐城之练潭、石并、陶冲。至是文绶等击败之于挂车镇，贼乃四走，张献忠入湖广，江北贼分犯河南。
是月，召熊文灿为兵部尚书，总理南畿、河南、山陕、川湖军务。
文灿官闽、广久，积赀无算，厚以珍宝结中外权要，谋久镇岭南。上未识其为人，因遣中使假广西采办名往觇之。既至，文
2359 明通鉴卷八十五
灿甚有所赠遗，留饮十日，中使喜。语及中原寇乱，文灿方中酒，击案骂曰：“诸臣误国耳，若文灿往，讵令鼠辈至是！”中使起立曰：“吾非往广西采办也，衔上命觇公。公信有当世才，非公不足办贼。吾今还、公旦夕且召。”文灿出不意，悔失言，随言“有五难、四不可”。中使曰：“吾见上自请之。若上无所吝，即公不得辞矣。”文灿词穷，应曰：“诺。”中使还朝，果言于上。
初，文灿自贵州徙家蕲水，与邑人姚明恭为姻妮，明恭官詹事，与杨嗣昌相善。嗣昌握兵柄，得上眷，以上急欲平贼，冀得一人自助，明恭因荐文灿，且曰：“此有内援，可引也。”嗣昌遂荐之。
时侍郎王家祯代卢象升讨贼，已半载矣。贼尽锐趋江北，留都震惊，家祯未尝一出中州，又不能戢下，家丁鼓噪，至纵火烧开封西门，家祯夜自外归，慰谕犒赏，诘旦，发往南阳讨土寇杨四以去。言官争劾家祯炀怯，上亦以家丁之变，心轻之，遂命家祯专抚河南，而以文灿代家祯为总理。
以南吏部尚书郑三俊为刑部尚书。
时冯英坐事遣戍，其母年九十有一，三俊乞释英还侍养，不许。
上因久早修省。中允黄道周上言：“近者中外斋宿，为百姓请命.而五日内系两尚书，未闻有人申一疏者，安望其戡乱除凶、赞平明之治乎！陛下焦劳于上，小民展转于下，而诸臣括囊其间，稍有人心，宜不至此。”
又上疏曰：“陛下宽仁弘宥，有身任重寄，至七八载罔效，拥权自若者。积渐以来，国无是非，朝无枉直，中外臣工率苟且图事，诚可痛愤。然其视听一系于上，上急催科则下急贿赂，上乐锲核则下乐燃险，上喜告计则下喜诬陷。当此南北交讧，奈何与市井细民申勃谿之谈，修睚眦之隙乎！”时体仁方招奸人构东林.复社之狱，故道周及之。
2360
纪八十五 五月、戊寅、李自成奔秦州。
先是自成由凤翔渡渭河，犯泾阳、三原，蝎子块、过天星皆来会。秦抚孙传庭，督副将曹变蛟连战七日、败之，蝎子块降。自成与过天星遂自秦州谋入蜀。
是月，都给事中傅朝佑疏论温体仁六大罪。
时朝佑即家起官，以还朝愆期，为给事中陈启新所劾，贬秩调外，未行上疏，以“体仁得罪于天子，得罪于祖宗，得罪于天地，得罪于封疆，得罪于圣贤，得罪于心性。”上怒，遂除名，下狱按治。
逾月，体仁亦免。而朝佑仍系狱中。六月、戊申，温体仁罢.
体仁在阁八年，流寇躏畿辅，扰中原，民生日困，未尝建一策，惟日与善类为仇。其所引与同列者皆庸材，苟以充位，且藉形己长，固上宠。上每访兵饷事，辄逊谢口：“臣夙以文章待罪禁林，上不知其驽下，擢至此位。盗贼日益众，诚万死不足塞责。顾臣愚无知，但票拟勿欺耳。兵食之事，惟圣明裁决。”有诋其窥上意旨者，体仁言：“臣票拟多未中窾要、每经御笔批改。颂服将顺不暇，讵能窥上旨！”上以为朴忠，愈亲信之。官至少师兼太子太师、吏部尚书、中极殿大学士，阶左柱国，兼支尚书俸，恩礼优渥无与比.而体仁专务刻核，迎合上意。前二年春，上以凤阳陵寝之变，下诏宽恤在狱诸臣，吏部以百余人名上，体仁靳之，言于上，仅释十余入。秋决论囚，上再三诘问，体仁略无平反。陕西华亭知县徐兆麟莅任甫七日，以城陷论死，上颇疑之，体仁不为救，竞弃市。上忧兵饷急，体仁惟倡众捐俸助马修城而已。所上密揭率报可。体仁自念排挤者众，恐怨归己，倡言“密勿之地不宜宣泄”，凡阁揭皆不发，并不存录阁中，冀以灭迹，以故所中伤人，廷臣不能尽知。当国既久，先后论劾者不可胜计。布衣杨光先上书极论其罪，至舆榇待命，上皆不省，愈以为孤立，
2361 明通鉴卷八十五
斥责言者，或至杖死。
庶吉士张溥、知县张采等倡为复社，与东林相应和。太仓人陆文声者，轮赀为监生求人社不许。会体仁亦憾溥，方募人劾溥，文声遂诣阙，言“风俗之弊皆原于士子，溥、采倡复社乱天下。”体仁欲兴大狱，拟严旨究治，以提学御史倪元珙、副使冯元飏不承风旨，皆降谪之。苏州推官周之夔坐不谨罢去，私计撼复社逢执政意，可冀幸复官，因讦溥等把持计典，已罢职实其所为。章下巡抚张国维，言“之夔去官无与溥事”。体仁拟旨谯让国维，株连不已者且七年。
于是奸人张汉儒，窥体仁衔东林甚，夤缘人其门下，相与定密谋，乃抗章讦“钱谦益、瞿式耜居乡不法”，体仁从中主持之，逮二人下诏狱严讯。国维及巡按路振飞交章白其冤，不听。
谦益危甚，求解于司礼太监曹化淳。化淳故与王安善，德谦益尝为安作碑文，颇为营解。汉儒侦知之，告体仁，体仁密奏上，请并坐化淳罪。上以示化淳，化淳惧，自请案治，乃尽得汉儒等奸状及体仁密谋。狱上，上始悟体仁有党，命汉儒等立枷死。
体仁佯引疾，意上必慰留，及得旨，竟放归，体仁方食失匕箸。天下闻其去，皆快之。
是夏、两畿、山西、江西皆大旱。时浙江亦大饥，至父子兄弟夫妻相食，四方灾授踵告。
给事中李汝璨言：“流贼凭陵以来，天下财赋之区已空其半。而又遇此亢旱，吴、楚.齐、豫之间，赤地数千里，是所未尽空者殆将尽空矣。臣请敛怨干和，皆财用为之也。国朝军屯之制，千古称善，自军额虚而议兵，民始不得安其身；自屯田废而议饷，农始不得有其食。有兵不练，兵增则饷益匮；有饷不核，饷多则兵愈冒，比者核实之使四出，而掊克屡闻，侵渔如故，可谓有政事乎？若夫辅成君道，尤在相臣。今乃此瞻彼顾，结党徇2362
纪八十五
私，八九年来，召灾酿变，始于端揆，积于四海，水旱盗贼，频见叠出，势将未已，何怪其然！”上怒，下汝璨狱。
贼之在江北也，东陷和州、含山、定远、六合、天长，分掠瓜洲、仪真，乘势犯盱眙。县故无城，知县蒋佳征豫策贼必至，训民为兵，设伏要害、亲率兵往诱贼，歼其巢。贼怒，环攻之，力战死。母闻之，亦投缳死。
左良玉闻江北警，顿兵不肯救，令河南士大夫合疏留己。七知出良玉意，不能夺。而贼亦遂自盱眙转趋河南，淅川陷，良玉亦不救。
时河南被贼害者三年矣。夹河千里无炊烟、关厢市集皆虚，贼无所向，则南走郧、襄，或东还寇江北。总理王家祯以熊文灿且至，逡巡俟代而已。
流贼犯江北，官绅士民先后殉难者，有罗田守将郭金城，率所部五百人御贼于罗田，斩级百余，追至英山，贼大集，被围，见执，胁降，不屈死。龙江都司王寅调守泗陵，贼至，谋及其未集击之，卷甲疾趋至盱眙，斩其前锋一人。自午至申，贼麋至，与守备陈正亨俱陷阵死。苏州卫指挥同知包文达，击贼宿松，陷伏死。【考异】文达击贼于宿松，死之。据《北略》及《明史·列传》，似在八年，见上注中。今仍据《三编》书之。天堂寨巡检吴畅春，练乡兵御贼于潜山，屡却之、贼再至，死守，力竭被执，不屈自刎死。潜山乡官故琼州通判江襟楚，被执不屈，与同邑生员陈贞申俱死。义民张清雅守父棺哀泣，贼断其手。子超艺，年十六，求代，贼复斫之，俱死。仆云济不食死。义民陈廷选负母谢氏避草间，遇贼执，请代母死，贼杀之，而舍其母，妻亦殉之。义民汪之璞亦死焉。萧县乡官任之豪自苏州府教授罢归、贼陷萧县，殉节死。桐城生员尹秋桐见贼杀其母，奋身击贼被害。生员吴普昭聚乡兵捍贼，相持十日，格斗死。子先璘，先璀、子妇李氏、许氏同殉焉。生员左旋、左光灿、义民姚孙极、王夷吾、赵之艺、
2363 明通鉴卷八十五
陈力均、儒士笪光宏等俱先后死之。
而是时贼党分扰楚、豫，随州知州王焘训民兵缮守，歼土寇李良乔等。贼奄至，且守且战，击斩三百余人，贼攻益力。相持二十余日，天大风雪，守者多散。焘知必败，人署整衣冠自经。贼焚其署，火独不及焘死所，尸直立不仆，贼望见骇走。
邓州知州孙泽盛、同知薛应龄同战死。上津知县屠绍皋、守备寇士元同守城，城陷，力战死。郧西知县刘元伯，渑池知县李迈林，广济典史魏时光俱以守城死。
时光善舞双刀，去年莅任，邑遭残破，长吏设排兵三百人，委之教练。其冬，贼踞蕲州河口，惮时光，不敢渡。时光益募死士夜袭其营，手杀数贼，贼不敢逼。及是贼大至，部卒皆散，时光单骑据高坡，又杀贼数人。贼环绕之，靷断被执，不屈死。其兄陈于上官，却不奏、愤发病死。友人收敛之，哭尽哀，曰：“弟为国死，兄为弟死，吾独不能表暴之乎！”具牍力陈，乃得赐赠恤。
开封参将范志骠奉调督剿，与裨将李春贵并以捍贼被执，不屈死。攸县举人陈来学，蕲水武举程为常偕邑人徐至兰、蔡巨人、胡方壶、徐用极、沈邱义民王继东，并以御贼死。上蔡生员张址、曹震南、赵应选、李思选、周奭、彭凌碧、葛祥生，并以被执骂贼死。
秋，七月，以史可法为右佥都御史，巡抚安庆。
时贼势狂逞，盘互江北，应抚张国维请于朝，割安庆，庐州、太平、池州四府，别设巡抚，遂擢可法任之，令兼割河南之光州、光山、固始、罗田，湖广之蕲州、广济、黄梅，江西之德化、湖口诸县，提督军务，额兵万人。安庆之设巡抚自此始也。可法闻命，遣部将汪云凤败贼于潜山。佥事汤开远监安，庐二郡军，善击贼.从可法东西驰御，贼稍稍避其锋。
山东、河南蝗，民大饥。河南以贼屡过残破，民皆伏丰草深2364
纪八十五
林，采野穗以食，田陇间乱木槎枒，皆成拱把。虎狼千百为群，行于道路。
八月，已酉，以吏部侍郎刘宇亮、礼部侍郎傅冠俱礼部尚书，佥都御史薛国观为礼部侍郎，并兼东阁大学士，预机务.国观阴鸷谿刻，不学少文，温体仁因其素雠东林，密荐于上，遂柄用。时体仁虽罢，而张至发及国观皆效其所为，蔽贤植党，国事日坏。
冠性简易。宇亮短小精悍，善击剑，居翰林，常与家僮角逐为乐，素不嗜书，馆中纂修、直讲诸事皆不预，座主钱士升在阁时力援之，至是并人阁。
庚申、阅城。
是月，上闻仪真、六合皆陷，特发禁旅勇卫营一万二千人，遣内官刘元斌、卢九德及副总兵孙应元统兵赴援江北，与总理熊文灿会讨流贼。
九月，丙子，左良玉败贼于虹县。辛卯，洪承畴败贼于汉中。
先是承畴与秦抚孙传庭共矢灭贼，承畴战关以西，传庭战关以东，连破贼，先后降其渠一条龙、镇世王，上山虎等，余剧贼多授首者。至是复解汉中之围，关中贼势渐衰。
而李自成逾秦、陇，窥四川备御单弱，遂乘间取道人蜀。癸巳、陷宁羌州，知州周应泰、卫指挥徐大行死之.
冬，十月，丙申，自成纠混天王、过天星等，自宁羌分其军为三：一由黄坝攻七盘关；一由阳平过青冈坪、土门塔向白水；一由梨树口、麦坪入广元。总兵官侯良柱壁广元，众寡不敌，御之失利。
戊戌，贼入关。壬寅，自浅滩过河，破昭化，知县王时化死之。
甲辰，犯剑州，知州徐尚卿料城必不守，集士民泣曰：“若辈
2365 明通鉴卷八十五
速去！吾死此矣。”众环泣，请皆去，不可。与吏目李英俊、举人杨于鼎守二日，城陷，尚卿投缳死，英俊从之。于鼎巷战杀贼，为贼支解死。
戊申，贼又分其军，一往绵州，一往盐亭，一往江油。侯良柱拒战于绵州，阵没。江油知县被执，不死。彰明、安县、罗江、德阳、汉州皆贼未至而溃。贼陷盐亭。乙卯，陷彭县。次日，掠郫县，主簿张应奇死之。大抄西充，遂宁等县，趋潼川、金堂县，典史潘梦科死之。
其由江油人者，径薄成都。巡抚王维章守保宁，反在外不能御。成都贡生顾鼎铉被执不屈死。贼自庚戌围成都，至丙辰凡七日，不克，乃解去。分陷三十余州县【考异】《明史·本纪》“十月丙申，自成自七盘关入西川。”丙申、初二日也。又云：“壬寅陷昭化。”初八H也。皆与《绥寇纪略》日分合，今干支悉据《纪略》书之，惟贼过广元，侯良柱败绩后，拒战于绵州，死之，见《明史》本传，纪略以为战没于广元，微误，今参《明史》及《三编》书之。又据《三编·质实》增入成都页生顾鼎铉。
是月，四川地震。
先是四月间，四川地震者七，地鸣者一，工科给事吴宇英以为占者主兵，窃为蜀中忧之。至是贼果人蜀，地复震。【考异】《明史·五行志》但书“十月四川地震”，而《明史·侯良柱传》及《绥寇纪略》皆言“是年四月地震者七，鸣者一”，见吴宇英奏疏中，盖其时贼陷南江、通江二县，旋遁去，宇英此疏盖谓侯良柱以贼遁报功也。今类书于十月下.
熊文灿既拜总理之命，即请左良玉一军所将六千人隶麾下，而大募粤人及乌蛮精火器者一二千人以自护，弓刀甲胄甚整，以六月杪办严过岭，是月抵安庆。而良玉桀骜不受节制，其下与粤军不和，大诟，文灿不得已遣还南兵。然良玉军实不为用，杨嗣昌为言于上，乃以边将冯举、苗有才兵五千人隶焉。
2366
纪八十五
当是时、嗣昌建四正、六隅之策，增兵饷大半，期灭贼，贼颇惧。文灿顾决计招抚。刊檄遍悬通都曰：“心示众家贼，待以不死。”上闻之怒，严旨谯责。
嗣昌乃曲为之解曰：“网张十面，必以河南、陕西为杀贼之地，然陕有李自成、惠登相诸剧贼，未能剿绝，法当驱关东贼不使合，而使陕抚扼商、雒，郧抚扼郧、襄，安抚扼英、六、凤抚扼毫、颖，应抚之军出灵宝，保抚之军度延津，然后总理率边兵，孙应元等率禁旅，豫抚率陈永福诸军并力合剿。若关中贼逸出关东，则秦督率曹变蛟等出关协击。巡抚不用命，立解其兵柄，简一监司代之；总兵不用命，立夺其帅印，简一副将代之；监司副将以下不用命者，悉以尚方剑从事；则人人效力，何贼不平！”乃克期三月平贼，上可其奏。
嗣昌复言于上曰：“文灿甫任事，洪承畴七年不效，论者绳文灿急，而承畴纵寇莫为言。”上知嗣昌有意左右之，变色曰：“督理二臣，但责成及时平贼，奈何以久近藉口！”嗣昌乃不敢言。
十一月，己卯，岁星、荧惑合于亢。庚辰，以星变敕群臣修省，求直言。是月，以太监曹化淳提督京营。
先是有工部员外郎骆方玺者，窥上意方任中官，上言：“陛下即位，遂置魏忠贤于大戮、岂溺情阉竖者？不过以外廷诸臣无一可用而借才及之，况人臣感激恩遇，苟知仰报，何论内外！廷臣处地悬绝，自不若宫廷贽御，效忠倍易，凡此内臣，邀兹旷典，孰不欲弃捐顶踵以酬陛下！”
疏入，给事中何楷劾其“通内呈身”，吏部请削方玺籍。上固不欲罪方玺，以楷言直，不可夺，改从薄谪。
不数月，即有化淳提督京营之命。复以李明哲提督五军营，杜勋提督神枢营、阎思印提督神机营，郑良辅总理京城巡捕。于是中官皆布置要地矣。
2367 明通鉴卷八十五
十二月，癸卯，黄士俊罢。士俊在阁甫逾一载，至是予告归。【考异】《史稿》书士俊致仕于十一年正月，与《明史·宰辅表》合。而《明史·本纪》及《三编》皆书于十年十二月，今从之。
癸亥，总督洪承畴率副总兵官曹变蛟援四川。
先是宁羌初破，或传贼以其半人蜀，余由汉、兴、商、雒以入楚、豫。杨嗣昌主兵事，方忧秦贼出关乱剿抚局，则以蜀事不足忧。比剑外衡决，又欲委咎于承畴。而是时三月之期将及，承畴等奔命于秦、蜀间，而文灿之抚事寻败。
是月，承畴等师次广元。



