◇祠孝武及昭后亲执爵议

晋世祖宗，祠显宗烈肃祖，并是晋帝之伯，今朝明准，而初无有司行事之礼。愚谓主上亲执孝武皇帝觞爵，有惬情敬，昭皇太后君母之贵，见尊一时，而与章宣二庙同飨阙宫，非惟不躬奉，乃宜议其毁替，请且依旧三公行事。（《宋书·礼志》四，元徽二年十月，有司奏，至尊亲祠太庙孝武皇帝及昭皇太后，未详应亲执爵与不。下礼官议。前左丞孙缅议，又见《通典》四十七。）

