【至《老子》庙应诏诗】

虚无推驭辨。（本集作辩。文苑同。）寥廓本乘霓。三门临苦县。九井对灵□（《类聚》作溪。文苑、诗集同。）盛（本集作成。文苑、诗集同。）丹须竹节。量药用刀圭。石似临邛芋。芝如封禅泥。《□毛》毛新鹄小。盘根古树低。野戍孤烟起。春山百鸟啼。路有三千别。途经七圣迷。唯（《诗纪》云。一作行。）当别关吏。直向流沙西。（○本集三。文苑英华百七十。庾开府诗集上。《诗纪》百十五。又《类聚》三十八作至《老子》庙诗。引溪、圭、西三韵。）

