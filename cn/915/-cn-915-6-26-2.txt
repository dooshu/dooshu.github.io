◇表废齐王ぁ

王室多故，祸难罔已。大司马ぁ虽唱义有兴复皇位之功，而定都邑，克宁社稷，实成都王之勋力也。而ぁ不能固守臣节，实协异望。在许昌营有东西掖门，官置治书侍御史，长史、司马直立左右，如侍臣之仪。京城大清，篡逆诛夷，而率百万之众东来绕洛城。阻兵经年，不一朝觐，百官拜伏，晏然南面。坏乐官市署，用自增广。辄取武库秘杖，严列不解。故东莱王蕤知其逆节，表陈事状，而见诬陷，加罪黜徙。以树私党，僭立官属。幸妻嬖妾，名号比之中宫。沈湎酒色，不恤群黎。董艾放纵，无所畏忌，中丞按奏，而取退免。张伟忄恫，拥停诏可；葛小竖，维持国命。操弄王爵，货赂公行。群奸聚党，擅断杀生。密置腹心，实为货谋。斥罪忠良，伺窥神器。

臣受重任，蕃卫方岳，见ぁ所行，实怀激愤。即日翊军校尉李含乘驿密至，宣腾诏旨。臣伏读感切，五情若灼。《春秋》之义，君亲无将。ぁ拥强兵，树置私党，权官要职，莫非腹心。虽复重责之诛，恐不义服。今辄勒兵，精卒十万，与州征并协忠义，共会洛阳。骠骑将军长沙王，同奋忠诚，废ぁ还第。有不顺命，军法从事。成都王颖明德茂亲，功高勋重，往岁去就，允合众望，宜为宰辅，代ぁ阿衡之任。（《晋书·齐王ぁ传》。翊军校尉李含奔於长安，诈云受密诏，使河间王诛ぁ，因导以利谋。从之，上表云云。）

