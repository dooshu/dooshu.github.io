○敕西州都督张待宾书

敕天山军使西州刺史张待宾：吐蕃背约，入我西镇，观其动众，是不徒然。必与突骑施连谋，表裹相应。或恐贼心多计诸处散，下铁关千术四镇咽喉，倘为贼所守，事交切。已敕盖嘉运与卿叶会，简练骁雄，於要处出兵，以为声援。仍远令探候，知其有无，自外临时，皆委卿量事。秋冷，卿及将士并平安好，遣书指不多及。

