张九成　喜晴

数日阴霖气不舒，江流作涨吾其鱼。

晚来风起云头散，夜半星辰满太虚。

张九成

张九成　喜晴

今夕何清快，风光胜去年。

水南无宿霭，天末有孤烟。

老矣休荷橐，归欤挂锦鞯。

西湖多乐事，感慨旧山川。

张九成

张九成　喜晴

今晨日色佳，一洗数夕阴。

开门玩秋色，爱此佳山林。

人事端可绝，俗虑莫相侵。

绿绮奏流水，门外无知音。

张九成

