肝脾涉讼


心为君主之官，凡五脏六腑，均归其掌管。一日，脾来告状，曰：“脾土所以司元气，不期近日肝木恃其势力，横来侵扰。亦不敢与之计较，惟有内加培养，外加防卫而已。讵肝又发泄于外，成为怒气。此明明为肝气也，而世人偏指为脾气。凡肝气发作时，人莫不指称之曰：‘某也脾气不好。’蒙此不白之冤，复败坏名誉，伏望伸雪。”云云。心乃传肝来质讯。肝曰：“我用尽气力，发为怒气。彼乃盗袭虚声，坐享名誉，我不与之计较，彼乃反告我耶？”





