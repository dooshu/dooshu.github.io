○禁加徵熟田敕

朕以俗未臻於富庶，念每切於黎元，衣食罕充，旰昃兴叹。夫百姓田畴，地有高低，岁有善恶，偶有水涝，即低田不稔，稍遇亢旱，即高处无苗。近闻州县长吏，掩其水旱伤损，务求办集，唯於熟苗上加徵，将填欠数，致使黎元重困，惠养全乖。自今后州县百姓，有遭水旱苗稼不收处，简验不虚，便准前后敕文破免，不得加微熟田人户，令本配额外重出斛斗。

