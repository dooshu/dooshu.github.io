◇答杨济书

卫公云，酒色之杀人，此甚于作直。坐酒色死，人不为悔。逆畏以直致祸，此由心不直正，欲以苟且为明哲耳！自古以直致祸者，当自矫枉过直，或不忠允，欲以亢厉为声，故致忿耳。安有忄空忄空为忠益，而当见疾乎！（《晋书·傅咸传》）

违距上命，稽留诏罚，退思此罪，在于不测，才加罚黜，退用战悸，何复以杖重为剧。小人不德，所好唯酒，宜于养疮，可数致也。（《御览》六百五十引《傅咸集》）

