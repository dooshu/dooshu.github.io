进大阅图颂卷疏


兹者恭遇皇上修举旷仪，躬行大阅，益弘祖烈，丕振皇威，诚修内攘外之鸿猷，致治保邦之长策也。臣滥叨首辅，获奉属车，快睹之余，不胜庆忭。谨撰颂词一首，诗歌一章，并绘图进献。虽思浅词芜，未足铺张盛美，然述真纪实，庶以传示将来。伏乞圣慈俯垂睿览，臣无任鼓舞欣跃之至。谨具《大阅图说》一卷，随本恭进以闻。





