纪八十八 庄烈帝崇祯十五年壬午



纪八十八玄戮敦牂，尽一年。
庄烈皇帝 崇祯十五年
春，正月，癸未，起孙传庭复为兵部侍郎，令督京军援开封。
上御文华殿召对，问剿贼安民之策，传庭侃侃言，上嗟叹久之。比至开封，围已解。
乙酉，保督杨文岳援开封。贼已去，南陷襄城，杀知县曹思正、训导张信、典史赵风豸，寄辎重焉。
复攻西华，知县刘伯骖登陴死守，贼驱其下为十覆，迭攻之，城陷，伯骖怀印投井死。
时陕督汪乔年率总兵贺人龙、郑嘉栋、牛成虎出潼关，会贼遣其党据临颖，总兵左良玉破而屠之。自成怒，转攻良玉，良玉退保郾城，贼围之。文岳会督师丁启睿及总兵虎大威之师往救，相持十昼夜未决。
乔年方出关，与诸将议所向，曰：“郾城危在旦夕，吾趋郾城，贼方锐，难与争锋。襄城距郾仅四舍，贼老砦成在。吾舍郾而以精锐攻其必救，贼必还兵，则郾城解矣。郾城解，我击其前，良玉乘其背、贼可大破也。”诸将皆曰：“善！”乃留步兵火器于2434
纪八十八
洛阳，简精锐万人兼程进，次郏县，襄城诸生张永祺等导乔年人城。
戊子，免天下十二年以前逋赋。是月，山东盗平。
初，上以山东之乱，改总河张国维为兵部侍郎，兼督淮、徐、临、通四镇兵护漕运。贼首李青山拥众数万据梁山泺，遣其党分扼韩庄等八闸。寻旧辅周延儒赴召，青山谒之，言“率众护漕，非乱也。”延儒许言于朝，授以职，而青山竟截漕舟，大焚掠，逼临清，国维统所部兵击之。会京营总兵黄得功、副将周遇吉破贼凤阳，旋师过山东，至是合击之于寿张，追至东平，歼其众殆尽。青山降，献俘于朝，磔诸市。
召前刑部尚书郑三俊复其官。刘泽深以去年十二月卒，起三俊代之。
二月，戊申，振山东就抚乱民。
癸丑，陕西总督汪乔年次师襄城，贼果解郾城围，以数十万众来攻。乔年亟勒兵驻城外，分遣贺人龙、郑嘉栋、牛成虎分三路驻城东四十里。比贼至，三帅未阵而奔，副将马名廉战没。【考异】据《明史·乔年传》记死事诸臣云，“有马帅某者，失其名”，《三编》所载名廉者，即其人也，今据增。军大溃。
乔年叹曰：“此吾死所也！”率步卒千余人城守，贼穴城，实火药轰城，城遂裂。乔年穿阱，随贼所凿以长矛刺之，贼死甚众。阅五昼夜，守具皆尽，望良玉来援，竟不至，
丁已，贼攻之急，炮击乔年坐纛，雉堞尽碎，左右环泣，请避之，乔年怒，以足蹴其首曰：“汝畏死，我不畏死也！”守益固。及城陷巷战，手刃三贼、自刎不殊。为贼所执，大骂，贼割其舌，磔杀之。襄城人建祠祀焉。
副将张国钦、张一贯、党威、李万庆及监纪西安同知孙兆禄同死之。兆禄材官李可从卫兆禄，不克，亦死之。万庆，即十三
2435 明通鉴卷八十八
家降渠射塌天也。
自成怒张永祺开城迎乔年，索之不得，屠其族，劓刖诸生刘汉臣等百九十人。【考异】乔年死事，据《明史·本纪》在是年二月，又本传及左良玉、李万庆等传皆以正月至襄城，二月被围，城陷死，故《三编》亦据之。若《纪事本末》及《绥寇纪略》，则皆书于十四年之冬，而《纪略》并言“自成既陷襄城，遂乘胜攻南阳”，然南阳之役，在去年十一月，若据所记，则先陷襄城，后陷南阳，又在十一月以前矣。《史稿》记襄城之陷于十四年十一月癸酉，盖据《纪事本末》也。考傅宗龙以去年九月中旬战没，事闻，方命乔年出关讨贼，则乔年之奉诏已在十月，冬月间，而自成方围南阳，乔年并无赴援之事，是乔年出关必岁暮正初时明矣。且《明史》本传所记，乔年入襄城在二月二日，城陷在二十七日，核与《本纪》所记丁已仅相差十日，然其事同在是年之二月，固不误也。今月日仍据《明史·本纪》书之，而附辨于此。又按“李可从卫兆禄，不克死之，”并见全氏《二曲先生墓文》，可从即二曲父也。
初，乔年抚陕，属米脂知县边大受“受”，《三编》作“绶”。发自成先冢。大受诇得其族人为县吏者，捞治之，言：“去县二百里，为李氏村，在乱山中，凡十六冢环而葬，中其始祖也。相传圹中有铁灯檠，铁灯不灭，李氏兴。”如其言发之，蝼蚁数石，火光荧荧然。斫棺、骨青黑，黄毛被体。脑后一穴，大如钱，中盘赤蛇，长三四寸，有角，见日而飞，高丈许，咋咋吞日光者六七反而伏。乔年函颅骨、腊蛇以闻，焚其余，杂以秽弃之。自成闻之，啮齿大恨曰：“吾必致死于乔年！”至是乔年之遇害独酷云。
戊午，大清兵克松山。
先是松山围久，上命顺天巡抚杨绳武督师救洪承畴，又代以兵部侍郎范志完，皆敛兵不敢出。副将焦埏赴援，甫出山海关即败没，转饷路俱绝，阖城食尽。副将夏成德遣子为质，约期为内应，大清兵至期攻之，城遂下，巡抚邱民仰及总兵官曹变蛟，王廷臣、兵备道张斗、姚恭、王之祯、副将江翥、饶勋、朱文德等2436
纪八十八
皆死之。承畴及祖大乐被执；郎中张若麒逃，从海上荡渔舟奔还；承畴遂降于大清。
事闻，或传承畴已死，上震悼甚，命设坛都城，赐承畴祭十六，民仰六。寻敕建祠都城，将亲临赐祭，闻承畴降，乃止。
是月，以孙传庭总督三边军务，代汪乔年也。
李自成自襄城去，复由西华攻陈州，佥事关永杰与知州侯君擢、乡官前户部主事崔泌之、举人王受爵等率士民分堞守。贼遣使说降，斩其头，悬之城上。贼怒，攻破之，永杰格斗不支，中乱刃死。君擢身先士卒，运木石击贼，多死者。城破被执，骂不绝口死。泌之用铁杖毙贼数人，自刎死。受爵击杀数贼，被执，大骂死。守备张鹰扬力战，亦被禽，不屈死。有龚作梅者，年十七，父母俱亡，殡于舍。贼火民居，作梅跪柩前焚死。
贼遂自陈州分部犯睢州。州缺正官，通政使李梦辰方家居，即乘城御贼.无何，贼从他门入，拥梦辰见罗汝才，汝才问所欲？曰：“我大臣，但欲死耳。”汝才遣其客说降，且进之酒，梦辰覆杯于地，太息起，扼吭而卒。其妻王氏方病，闻之，不食死。里居太平知府杜时髦亦死。
寻陷太康、宁陵、考城，太康知县魏令望、里居佥都御史张维世、富平知县冯正吉皆死之。维世妻李氏、子正谊、孙昱、正吉妻任氏、子昌辰俱殉焉。
贼乃悉众攻归德。推官王世琇迁工部主事，将行，僚属邀共守，慨然曰：“久官于此，临难而去之，非义也。”遂与副使蔡凤、佥事吴汝琦、同知颜则孔、经历徐一源、商邱知县梁以樟、教谕夏世英、里居尚书周士朴等誓众坚守。贼攻围七日，总督侯恂家商邱，其子方夏率家众斩关出，伤守者，众遂乱，贼乘之人。凤、汝琦、世琇、则孔及指挥贾之琯并遇害。则孔之妻女殉之，之琯妻许氏抱二女投并死。一源分守北门，杀贼多，城陷，巷战死之。以樟中贼刃，久而复苏，妻张氏及子女仆从皆死，以樟竟
2437 明通鉴卷八十八
获免。世英持刀骂贼、死于明伦堂，妻石氏亦自刎。士朴及工部郎中沈试，大学士鲤孙也。主事朱国庆、中书侯忻、光禄署丞侯执中、广西知府沈仔、威县知县张儒及举人徐作霖、吴伯允、周上美、官生沈泌、侯暖、贡生侯恒、沈诚、周士贵、国学生侯悰、沈倜、诸生吴伯裔、张渭、刘伯愚等皆死。而作霖、伯允、伯裔、渭、伯愚五人，皆郡中名士也。【考异】《明史·本纪》书“三月陷陈州，辛卯陷睢州，丙申陷归德”，而据《列传》及《三编》目中俱系之二月，《绥寇纪略》则云“归德以二月二十七日陷”。以攻陷之次第考之，则先陷陈、唯，再陷归德，《本纪》盖据奏报月日耳。今据《三编》书于是月陷裹城下。
户部尚书李待问罢，以侍郎傅淑训代之。三月，丁丑，魏照乘罢。
照乘在阁四年，庸碌无所见，御史徐殿臣劾其昵妾弃妻、纵婿为奸诸丑迹，照乘力辨之。御史刘之勃谓“大臣不当争辨”，上责其妄议。而照乘内不自安，遂引疾去。
己卯，祖大寿以锦州降于大清。
松山既下，宁远关门劲旅溃丧，锦州城中粮亦尽，人相食。大寿战守计穷，遣人投军门乞降，大清遂下锦州。
壬辰，封皇子慈炤为永王。是春，江北贼陷含山、和州。
先是张献忠合于革、左二贼，出入英、霍山中，遂陷亳州。知州何燮以居民逃窜，城不能守，为贼执，欲降之，不屈，断足剖胸而死，悬首市上三日，耳鼻犹动。
贼遂流扰霍邱，知县左相申、巡检吴某死之。至灵璧，知县唐良锐死之。至盱眙，主簿胡渊死之。以上皆去年事。至是江北之贼合攻含山、和州，陷之。南京戒严。
京军总兵官孙应元击贼于罗山，孤军无援，遂阵没。
应元善战，在行间功最多，与黄得功偕。应元既没，得功勋2438
纪八十八 益显。
夏，四月，癸亥，李自成复围开封。
自成再攻开封不克，贼被创，惧而逃者数千人，自成乃下令勿攻，设长围为久持计，诏孙传庭亟出关赴援。
乙丑，谢升罢。
初大清屡遗书议和，兵部尚书陈新甲以国内困敝，亦请主和以纾患，私言于傅宗龙，宗龙出都，以语升，升后见松、锦围久不解，述宗龙之言于上，上召新甲诘责，新甲叩头谢罪。升进曰：“倘肯议和，和亦可恃。”上嘿然，寻谕新甲密图之，乃遣职方郎中马绍愉奉书议和。太宗文皇帝报书许之，以书授绍愉，遣人护送；抵连山，绍愉未至，而升昌言于朝房，谓给事中方士亮、倪仁桢等曰：“议和事，诸君不必言，上祈签奉先殿，意已决。”又言：“人主以不用聪明为高上，太用聪明，致天下事坏。”士亮等退，谓“升诽谤君父，泄禁中语”，仁祯及同官廖国遴等交章论之，斥“升大不道，无人臣礼”，士亮复继言之。疏数十上，上大怒，削升籍.
是月，献贼攻庐州。
先是三月间，贼攻舒城，舒城令以忧去，乡官故编修胡守恒与游击孔廷训督兵民共守。廷训纵所部浮掠，舒人逐之，廷训怒而降贼，教以冲棚穴城，穿数处，守恒督守堙者塞之。贼射书约降，守恒燔诸堞。及城破，降卒执守恒以献，贼纵守恒腹以矛，中数十创而死。
遂攻六安，有川将覃世勋亦通贼，城遂陷。遣其党分掠旁邑，游骑直抵庐州城下。
五月、已已，孙传庭人关，首诛贺人龙。人龙兵溃，再逃阵，失主帅，且其家在米脂，与自成同乡里，诸贺多在贼中，时上密授意传庭诛之。传庭在道，佯为之请曰：“人龙臣旧将，愿贯其罪，俾从臣自效。”上若不得已许之。及至西安，人龙从数十骑
2439 

明通鉴卷八十八
来谢，传庭乃大集诸将、缚人龙，坐之麾下，数其罪，谓其“开封噪归，猛如虎以孤军失利而献、曹出柙”也，又谓其“遇敌先溃，新蔡、襄城连丧二督”也，趣即斩之，诸将莫不震慑。
初，传庭召对，谓“得精锐五千人，可以平贼”，既西行，侦汴事者报“贼棋置数十营，望尘莫见其际”，乃图上方略，“请练兵二万，饷百万”，上以其与面奏不符，责令“练所发兵，足饷一月即卷甲出关，毋逗挠取咎。”传庭不得已乃议出师。
甲戌，张献忠陷泸州。
先是贼陷舒城，改为得胜州，据之，遂自六安薄庐州。知府郑履祥、通判赵兴基、经历郑元绶、合肥知县潘登贵、指挥同知赵之璞、里居参政程楷分门守。监司蔡如蘅贪戾，民不附，贼谍满城中不能知。会提学御史徐之垣以试士至，献贼遣其徒伪为诸生、袭儒冠以入、夜，举炮、城中大扰、之垣、如蘅、履祥、登贵并缝城走、兴基时守水西门，闻变，挺刃下戍楼与斗，斩数人、被创死。元绶、楷守南薰门，并殉难。之璞守东门，巷战死。
丁亥，王朴弃市。
时论松山失事，以朴先逃，下法司会鞠拟罪，而吴三桂仍镇山海，加提督衔，置不问，御史郝晋言：“六镇罪同，皆宜死，三桂实辽左主将，不战面逃，奈何反加提督！"兵部尚书陈新甲覆议，“请独斩朴。勒马科军令状，再失机即斩决。三桂失地应斩，念守宁远功，与李辅明、白广恩、唐通贬秩，充为事官。”
时诸将多拥厚赀赂权要，故朴以外皆获宥。
六月，戊申，贺逢圣罢。
逢圣与周延儒同再召，上待之不如延儒。及是逢圣予告归，宴饯便殿，感泣大哭、伏地不能起，上亦为之泛澜动容。
癸丑，张四知罢。
甲寅，诏天下停刑三年
2440
纪八十八
己未、以詹事蒋德璟、黄景昉、戎政侍郎吴甡俱礼部尚书兼东阁大学士，预机务。
先是命会推阁臣，吏部尚书李日宜等以德璟、景昉、倪元璐、刘宗周及牲诸人名上；上令再推数人，副都御史房可壮、工部右侍郎宋玫、大理寺卿张三谟预焉。大僚不获推者，为流言入内，即二十四气之说，见后、上深惑之，召日宣及与推诸臣入中左门,偕辅臣赐食已,出,御中极殿,召诸臣奏对。玫陈九边形势 甚辨，上恶其干进，叱之，乃命德環、景昉、姓入阁。
甡之柄用，周延儒与有力焉。延儒再相，逆案故辅冯铨颇助为谋，延儒许复其冠带，铨果以捐资振饥，属抚、按题叙；延儒拟优旨下户部，公议大沸。延儒患之，兵部侍郎冯元飚与甡善，因说延儒援牲,共为铨地。甡既入阁，延儒语铨事、牲唯唯退. 召户部主议者、告以逆案不可翻，寝其疏不覆、延儒始悟为甡给，于是两人遂有隙。
庚申，释故尚书侯恂于狱，令督左良玉军援开封。
先是四月，李自成再围开封，良玉以兵往救，战不利。监军主事余爵，被执骂贼死，从子敦华同遇害、良玉遂引兵去。
开封围久不解，廷议以良玉军无斗志，而恂故遇良玉有恩，乃命恂代杨文岳为总督，合督师丁启睿之兵驰援汴急，又发帑金十五万犒良玉军以激厉之。
壬戌，下吏部尚书李日宣等六人于狱.上以会推阁臣不称旨,责日宣等回奏,奏上,怒不解,复御中左门,召日宣对状, 次召吏科都给事中章正宸、河南道御史张煊及房可壮、宋玫、张三谟。上诘日宣曰：“汝尝言秉公，今何事不私？”正宸奏：“日宣多游移，臣等尝劾之，然推举事实无所徇。"日宣复为玫等三入解，上愈怒、立命锦衣逮日宣等六人，并被冠带就执。
时日宣所推蒋德璟等多采入望，中外称公。然周延儒颇有所参预，玫之得预再推，延儒实主之。延儒客盛顺，尝为浙江巡抚
2441
明通整卷八十八
熊奋渭营内召、果推南京户部侍郎。玫父继登，官浙江右参政，知其事，遂深信顺。顺为玫营推举于延儒甚力，而日宣不知也。
上人蜚语，恶H宣特甚、诘责声甚厉，侍臣皆股栗失色。德璟与黄景昉叩头辞新命，言“臣等并在会推中，若诸臣有罪，臣等岂能安！"延儒等亦乞上优容之，皆不许、遂下刑部狱。廷臣交章申救、不纳。
上疑H宣未就狱，责刑部臣克期三日定谳。侍郎惠世扬、徐石麒拟予轻比，上大怒，革世扬职，镌石麟二秩，郎中以下罪有差。御史王汉言：“枚卜一案、日宣等无私，陛下欲重其罪，刑官莫知所执。”不听。狱上，日宣、正宸、煊戍边，可壮、玫、三谟等削籍。
是月，总兵许定国援开封，率山西军次沁水，一夕溃去、宁武兵亦溃于怀庆，卒不赴。
时杨义岳未受代，仍统所部会丁启睿，于是左良玉及虎大威、杨德政、方国安四镇军同会师于朱仙镇。
是夏，起马士英总督庐凤军务，讨张献忠。
先是献贼陷庐州，连陷无为、庐江，演水师于巢湖、孙应元既没，中官卢九德以总兵黄得功、刘良佐之兵击贼于峡山，再战，败绩，得功退屯定远，江南大震。
方周延儒之再召也，逆案阮大钺辇金钱要之维扬，求湔濯，延儒曰：“吾此行谬为东林所推，子名在逆案，可乎？”大镞沈吟久之，曰：“瑶草何如？”瑶草，士英别字也。延儒许诺。
至是，凤督高斗光以失五城逮治，礼部侍郎王锡衮荐士英知兵，延儒力赞之，遂有是命。
秋，七月，己巳朔，官军溃于朱仙镇。
时贼营于西，官军营于北。左良玉见贼势盛，欲拔营遁，乘夜纵其军突诸营，诸营惊溃，良玉军掠诸营马羸以去。
于是四镇兵悉奔，丁启睿、杨文岳走汝宁，独副将姜名武一
2442
纪八十八
军坚壁不动。侵晨、自成拥众大至，名武督麾下血战，杀数百人，力竭被执，大骂，为贼磔死。
贼乃往追良玉军，自成戒其众毋疾追，俟良玉兵过，从后击之。官军幸追者缓，疾驰八十里，而贼已绕出其前，傍溪谷穿堑,深广各二寻,环百里,自成亲率众遮其后。良玉扼于堑,不 得进，诸军相率下马欲渡。贼追者噪而至，良玉兵大乱，自相蹂践，仆溪谷中，后人趾乘前人之颠以过，弃马骡万匹，器械无算，监军佥事任栋没于阵。良玉遂走襄阳。
时侯恂尚未至军，上闻援军屡溃，怒甚，褫启睿、文岳职，逮治许定国，诛杨德政；诏恂拒河图贼，而令良玉以兵会恂。良玉畏自成，迁延不至，上终不能罪也。
八月，庚戌，安庆兵变，杀都指挥徐良宪。巡抚徐世荫讨定
之。
乙丑，释黄道周于戍所，复其官。
道周戍已经年，一日，上御经筵，召辅臣人文华后殿，手一编问曰：“张溥、张采，何如人也？”皆对曰：“读书好学人也。”又言“溥已死，采亦未竟其用。”上曰：“亦不免偏。”时周延儒以杨嗣昌已前死，而己方再入相，欲参用公议，为道周地，即对曰：“张溥、黄道周皆未免偏，徒以其善学，故人人惜之。”上嘿然，蒋德璟、吴甡亦以为言，且述其清苦，上微颔之。明日，即有是命。道周既还、召见，因泣曰：“臣不自意今日复得见陛下。臣故有犬马之疾，愿乞假归。”许之。
丁卯，下陈新甲于狱。
先是松、锦之失，张若麒逃还，言官劾若麒者悉及新甲，新甲屡乞罢，不从。新甲虽有才，晓边事，然不能持廉，所用多债帅。深结中贵为援，与司礼王德化尤昵，故言者攻之，皆不能
人。
当是时,闯贼蹂躏河南,开封屡被围,他郡县失亡相继。总
2443
明通鉴卷八十八
督傅宗龙、汪乔年出关讨贼，先后陷没，贼势愈张。言官劾新甲者章至数十，新甲请罪章亦十余，上辄慰留之。至是上特恶其泄机事，遂下吏。
初，上以和议委新甲，手诏往返者数十，皆戒以勿泄；外廷渐知之，故屡疏争，然不得左证。一日，所遣职方郎中马绍愉以密语报新甲，会新甲视事去、置其书几上，家僮误以为塘报也，付之钞传，于是道路哗然。给事中方士亮首论之，上愠甚，留疏不下。已，降严旨切责，令新甲自陈，新甲不引罪，反自诩其功，上益怒。言官复相继劾之，遂逮付刑部狱，而和议亦中罢。
新甲从狱中上书乞宥，不许。新甲知不免、遍行金内外，给事中廖国遵等营救于刑部侍郎徐石麒，拒不纳。辅臣周延儒，陈演亦于上前力救，且曰：“国法‘兵不薄城、不杀大司马'。”上曰：“它且勿论，戮辱我亲藩，不甚于薄城邪！”遂斩新甲于市。
新甲为嗣昌引用，其才品心术相似。军书旁午、裁答无滞，上颇倚之。后给事中沈迅力诋其失，上曰：“令尔作新甲，恐更不如。”迅惭而退。
是月，改刑部尚书郑三俊于吏部。召前南京尚书范景文代之。
刘宗周召为吏部侍郎，未至，擢左都御史，力辞，有诏敦趣，逾月人见，始受事。
九月、壬午，李自成决河灌开封。
时诸援军溃于朱仙镇，上乃诏山东总兵官刘泽清救开封。城被围久，食尽、巡抚高名衡、总兵陈永福等犹固守。
泽清兵抵河北朱家寨，将士不敢进，泽清曰：“我以兵五千南渡，依河而营，引水环之，以次结八营，直连大堤，筑甬道输河北之粟以饷城中，贼兵已老，可一战走也。”皆曰：“善！”乃分兵先渡、立营，败攻之，战三昼夜，后军无继者，甬道不就，泽清拔营去。
2444
纪八十八
贼围开封者三、所损伤多、积愤，誓必拔之。围半年，师老粮匮、欲引黄河水灌之，以城中子女货宝，犹豫不决。闻秦督孙传庭已率兵出关，恐诸镇兵夹击,欲变计。会有献计请决河以灌 贼者、名衡然之。周王恭枵募民筑羊马墙，坚厚如高岸，贼营直傅大堤，河决贼可尽，城中无虞。方凿朱家寨口，贼已知，移营高阜，具艨艟巨筏，亦驱掠民夫数万，决河灌城。会大雨连旬，黄流骤涨。癸未，河决，汴梁城圯，丁夫荷锸者随堤漂没十数万，贼亦沉万人
河入自北门，贯东南门以出，奔声如雷。名衡、永福乘小舟至城头，周王率宫眷及宁阳诸郡王避水栖城楼，坐雨绝食者七日、后得舟，乃从城上泛舟出。同知苏茂灼，通判彭士奇久饿不能起，并溺死。贼浮舰人城，遗民俱尽，无所掠、乃拔营而西，
城初围时百万户，后饥疫死者十二三。汴城佳丽甲中州，群盗心艳之，至是尽没于水，得脱者不及二万人
上闻，痛悼，犹念诸臣坚守劳，命叙功，加名衡兵部右侍郎。名衡辞以疾，即擢监军御史王汉代之。汉自开封夜渡河逐贼不利，守备李日舒没于阵，诸军殊死战，贼败，追至朱仙镇，连战皆捷，遂以代名衡。
己丑，孙传庭帅师赴河南。
辛卯，凤阳总兵官黄得功等击张献忠于潜山，大败之。得功护凤阳陵、驻定远。时马士英未至军，贼悉众攻桐城，挟营将廖应登至城下诱降。得功与总兵刘良佐合兵击之于鲍家岭，贼败遁，追至潜山，禽斩贼将闯世王、马武、三鹞子、王兴国。三鹞子者，献忠养子，号骁勇者也。
得功箭伤面，愈自奋，与贼转战十余日，所杀伤独多，贼大衄，于是贼渠贺一龙等皆弃献忠，北投李自成。而河南贼袁时中方寇颍州，官军闻警，即移兵剿时中。
献忠收余众袭陷太湖，参将邱壮猷战没，知县杨春芳、典史
2445
明通鉴卷八十八
陈知训、教谕沈鸿起、训导娄懋履并死焉
方贼掠人境,知县李盛英与守备徐际相御之许家寨,皆力战 死。献忠势复振。【考异】据《明史·忠义传》载：太湖知县杨春芳以下四人，《三编》据之、又于《质实》附载李盛英、徐际相二人战没于许家寨，云“见《一统志》”。证之《殉节录》，二人同赐谥“烈憋”、惟录言李盛英太湖知县，而是时太湖知县系杨春芳，疑盛英或前任，或后任，先后战死，月日无可考，今据《质实》增人。
是月，擢漕运侍郎张国维为兵部尚书、代陈新甲也。
国维定《战守赏罚格》、又列上“严世职、酌推升、慎咨题”等七事，皆报可、会开封陷，条上防河数策，上亦纳之。
冬，十月，辛酉，秦督孙传庭败绩于郏县
传廷日夜治军为平贼计，诏屡趣之出关、乃率兵抵潼关，大
雨连旬，开封告陷，传庭入河南，遂趋南阳。
时李自成西行逆秦师，传庭设三覆以待贼，分布诸将，牛成虎将前军，左勷将左，郑嘉栋将右，高杰将中军。成虎佯北以诱贼，贼奔人伏中，成虎还兵而斗，杰等突起翼之，勷、嘉栋左右横击之，贼溃，东走，斩首千余级。追三十里，至郏县，贼弃甲仗军资于道，秦兵趋利，贼觇官兵器、反兵乘之，官兵大溃。副将孙枝秀跃马以追，击杀贼骑数十；贼因围之，驰突不得出；马蹶被执,植立不挠,以刃临之,瞠目不答。一人曰:“此孙副将 也。”遂杀之。参将黑尚仁亦被执不屈死。覆军数千，材官小将之没者，张映奎、李栖凤、任光裕、戴友仁以下七十有八人。传庭走巩县，退人关。
是役也，天大雨，粮不至，士卒采青柿以食，冻且馁，故大败。豫人所谓“柿园之败”也。
是月，李自成复陷南阳，知府邱懋素骂贼，全家被害，贼屠其城。
过扶沟，众议城守。举人刘恩泽，初尝以策干当事，多见
2446
纪八十八
用，县令呆不解事，恩泽痛哭曰：“吾不幸从木偶人死！”自题楼壁曰：“千古纲常事，男儿肯让人！”明日城陷，掷楼下以死。【考异】扶沟刘恩泽殉难事、见《明史·忠义传》，系之邱懋素之下。《三编》记南阳以下殉难者遗之，今据传增。
十一月，丁卯，援汴总兵刘超据永城反。
初，超为四川遵义总兵，尝从川贵督抚讨贼、忽上书陈功 簿，意颇鞅鞅，遂坐怨望夺职，数求复官不得，会李自成围开封，超请招降土寇协击之，乃起超保定总兵，令率兵赴援，超惮不敢行。
同县御史魏景琦方家居，见超日与土寇相往来，未尝与自成一战，诋为通贼。超怒、诉之举人乔明楷、明楷复谯之、超大愤，杀景琦一家三十余人，并杀明楷而反
巡抚王汉谋执超，扬言招抚，分兵伏城下，而独与诸将数骑人。超先发杀汉、参将陈治邦、游击连光耀父子格斗死。有马魁者，负汉尸夺路以出，闻于朝，诏凤督马士英、太监卢九德、总兵陈永福讨之。
超据永城，城中先以御贼故，屯粮、积刍、制火炮，至是尽为超有。官兵连战不克，筑长围困之。
壬申，大清兵分道人塞，蓟州告急。
是时关内、外并建二督，义分设二督于昌平、保定，千里之内有四督臣；又有宁远、永平、顺天、密云、天津、保定六巡抚、宁远、山海、中协、西协、昌平、通州、天津、保定八总兵；星罗棋置，防兵益众，而事权不一。
蓟督张福臻尤昏庸，给事中方士亮劾之，因言“移督师关内，则蓟督可裁，福臻可罢。"于是召还福臻、令辽督范志完兼制关内，移驻关门，志完辞，不许；求去，不许。上疏言：“不能兼蓟，请仍设蓟督。”始以赵光抃任之。
庚午，发帑振开封被难宗室、兵民.
2447
明通鉴卷八十八
而大清兵已自墙子岭、青山口等处人，京师戒严。命勋臣分守九门，中官王承恩督察城守，诏举堪督师大将者、戊寅，征诸镇入援。庚辰、大清兵克蓟州。
时援军渐至，皆畏怯观望不敢战，大清兵乘胜分趋真定、河间等府。
戊子，张献忠陷无为。
己丑，辽督范志完人援。
时大兵南下，兵部劾志完疏防，上以敌兵未退，责令戴罪立功、然志完无谋略，炀怯甚，不敢一战，所在州县先后覆没。闰月,新历是年闰九月,壬寅,大清兵自河间南下,畿南郡邑 多不守，遂乘胜抵山东，下临清诸州县。
癸卯，下诏罪己，求直言。
丁巳、起废将。
是月，李自成陷汝宁。
自朱仙镇之溃，保督杨文岳候代未行，仍督总兵虎大威守汝宁、至是贼以数万众来攻，老回回、马守应、革裹眼、贺一龙、左金王、贺锦、争世王、刘希光、乱世王、菌养成等皆已归自成，引其众毕会，压城五里而军。监军佥事孔贞会以川兵屯城东，文岳以保兵屯城西。贼兵进攻，相持一昼夜，川兵溃，杀伤数百。贼夺其马骡，悉众攻文岳军，文岳部将甄奇杰者、称骁勇，前从击贼已战死，所恃惟大威。俄大威中炮死，守备蔡浩父子、指挥熊应吕、梅振英、张鸿光俱没于阵，文岳益不支。佥事王世琮、知府傅汝为、通判朱国宝缒将士人城，副将贾悌、参将冯名圣亦掖文岳、贞会登城。贼四面环攻，戴扉以障矢石，云梯堵墙而立。城上矢炮擂石雨集，贼死伤山积，而攻不休。一鼓百道并登，执文岳及世琮、国宝、悌、名圣、杀汝阳知县文师颐于城上。游击朱崇祖、指挥张国正、千户刘懋勋、杨绍祖、袁永基同子世荫、百户叶荣荫、张承德、李衍寿、阎宗国并奋力巷战
2448
纪八十八
死。汝为闻变、投水死。岁贡生林景旸、国学生赵得庚、杨道临等，诸生赵重明、费明栋、杨应祯、李士谔等皆死。
贼拥文岳见自成，大骂，贼怒缚之城南三里铺，大炮击之，所终。崇王由横、崇世子、诸郡王皆掳以行。
洞胸糜骨死。士民屠戮数万，焚公私廨舍殆尽，贞会执去，不知
世琮先为汝宁推官，讨土寇，流矢贯耳不为动，时号“王铁
耳"。
国宝莅任甫三日，皆及于难。而崇祖妻孙氏、永基妻王氏皆殉焉。
贼破汝宁，遂走确山、信阳、泌阳，遣其党贺一龙等掠地上蔡，知县官篆出御之，与乡勇马天祥、李和中、王维新、曾耀俱阵死.
改刑部尚书范景文于工部。时景文尚未任也，景文既调，以刑部左侍郎徐石麒升任代之.
十二月，丙寅朔，廷杖给事中姜埰、行人司副熊开元于午门、皆系狱。
初，周延儒再相，颇力矫其前所为，广引清流，于是郑三俊长吏部，刘宗周掌都察院，范景文长工部，倪元璐佐兵部，多起自废籍、其他李邦华、张国维、徐石麒等皆布满九列；又请释黄道周于戍所，复其官，言路亦得发舒论事。忌者乃造二十四气之说，以指朝士二十四人，直达御前。
时适下诏戒谕百官，责言路尤至。埰疑上已人其说，乃上 言：“陛下视言官重，故责之严，如圣谕云代人规卸，为人出缺者、臣敢谓尽无其事。然陛下何所见而云然？倘如二十四气蜚语腾播清禁，此必大奸巨憝，恐言者不利己而思以中之，激至尊之怒，箝言官之口，人皆喑然缄默，谁与陛下言天下事者！"是时上方优劳天下，默告上帝，戴罪省愆，所颁戒谕、词旨哀痛，读者感伤！课顾反覆诘难，若深疑于上者。上遂大怒曰：“课敢诘问诏
2449
明通鉴卷八十八
旨，藐玩特甚！”立下诏狱拷讯。掌镇抚梁清宏以狱词上，上曰：“埰情罪特重。且二十四气之说类匿名文书，见即当毁，何故屡腾奏牍？其速按实以闻！”而同时有熊开元者，亦奉诏下锦衣卫狱。
开元初以给事中左降，淹久不迁，颇觖望，诣延儒诉己困顿状，延儒适以他事，辄命驾出.开元大愠。会京师戒严，上下诏 求言,凡官民陈事者,即日召对。开元欲论延儒,屡请召对,及 人，见延儒同在，不敢言。
一日，上御德政殿、秉烛坐，开元从辅臣入奏，言“《易》称君不密则失臣，臣不密则失身，请辅臣暂退。”延儒等引退者再，上不许。开元遂言：“陛下求治十五年、天下日以乱，必有其故。”上曰：“其故安在？”对曰：“今所谋划，惟兵食贼寇。不揣其本而末是图，虽终日夜不寝食，求天下治无益也。陛下临御以来，
辅臣数十人,皆庸人相继为奸,人祸天殃,迄无衰止、迨言官发 其罪状，诛之斥之，已败坏不可复救矣。”上与诘问久之，疑开元有所为，曰：“尔意有人欲用乎？”开元辨无有，且奏且频目延儒。延儒跪谢，上曰：“天下不治皆朕过，于卿何与？”开元言：“陛下令大小臣工不时面奏，而辅臣在左右，谁敢为异同之论以速祸！且昔日辅臣，繁刑厚敛，屏弃忠良，贤人君子攻之。今辅臣奉行德意，釋累囚，蠲逋赋，起废籍、贤人君子皆其所引用，偶有不平，私慨叹而已。”上责开元有私，开元辨，延儒等亦前为辨解。上命之退，延儒等请令补牍、从之。
开元本欲尽发延儒罪，以其在侧，不敢言。而延儒虑其补牍，阴令吴昌时等沮之、及奏上，止述奏辞，不更及延儒他事，上大怒，令锦衣逮治。卫帅骆养性，开元乡人也，素怨延儒，令尽发延儒之隐以闻。上益怒，密旨下养性，令潜毙埰及开元于狱。养性惧，以语同官，同官曰：“不见田尔耕、许显纯事乎？”养性乃不敢奉命，已而语泄，有奏之上者，请并诛养性，养性大
2450
纪八十八
惧。上亦不欲杀谏臣，疏竟留中。
会镇抚再上埰狱，言“掠讯者再，供无异词”，养性亦封还密旨，乃命移刑官定罪。尚书徐石麒等拟埰戍，开元赎徒，上责以徇情散法、令对状、夺石麒官，而逮埰、开元至午门，并杖一百。埰已死，埰弟垓口溺灌之，乃复苏，仍系刑部狱。【考异】姜熊二人下狱廷杖事见《明史》本传，《三编》系之闰十一月，据下锦衣卫狱也。此狱始下锦衣、刘宗周率廷臣力争之，上怒，乃移之刑部，而先予廷杖也，刘宗周以十二月削籍，而徐石麒亦夺官，皆以论救二人予轻比故也。宗周论救，《明史》本传特书于闰月之晦。而《开元传》特书二人廷杖于十二月之朔。两传相校、其因宗周论救及石麒拟轻比而杖之明矣。今统系之十二月朔下.
己巳、李自成陷襄阳。
先是左良玉自朱仙镇南溃，退屯襄阳，大治战舰于樊城，驱襄阳一郡人以实军，降贼附之，有众二十万。然亲军爱将大半死、而降人不奉约束；良玉亦渐衰多病，不复能与自成角。自成乘胜攻良玉，趋白马渡，良玉移营南岸，结水寨相持，扼之浅 洲，贼兵十万争渡，不能遏。良玉乃拔营宵遁，引舟师南下，走武昌，从楚王乞二十万饷，曰：“我为王保境。”王不应，纵兵大掠，火光照江中，宗室士民奔窜至山谷，多为土寇所害。驿传道王扬基夺门出，良玉兵掠其赀，并及其子女，时士民畏良玉兵甚于贼。
贼既得渡，遂长驱犯襄阳，官吏皆先遁、贼入城、乡官故罗平知县蔡思绳、故福建通判宋大勋殉节死。
贼分兵寇宜城，知县陈美固守八昼夜，城陷，抗骂不已，为贼磔死。训导田世福亦死之。
寇枣阳，知县郭裕发炮石，击伤多，贼愤、攻益力。城陷，身被数槊，大骂，贼支解之、阖门遇害。
寇光化、甫薄城，知县万敬宗遂自尽，贼义之、城获全。乡
2451
明通鉴卷八十八
官故长芦盐运使韩应龙自缢死。
寇谷城，知县周建中死之。
寇均州，知州胡承熙被执不屈，与其子尔英俱死。承熙有能
声，迁刑部员外郎，未行遇难。
寇郧阳，同知刘璇死之。
寇保康，知县万惟坛与妻李氏死之。
寇荆门，摄州事承天府同知卢学古誓死守。学正张郊芳、训导程之奇亦盟诸生于大成殿、佐城守。贼环攻四日，无援，城陷。学古骂贼不绝口，剖腹而死，郊芳、之奇亦不屈死。州同知沈方，一门十八人皆遇害。
贼已陷荆门，遂合兵向荆州，巡抚陈睿谟急渡江入城，奉惠王常润南奔，监司以下皆奔，士民遂开门迎贼。湘阴王俨伊遇害。训导撤君锡正衣冠坐明伦堂,贼至,欲屈之,诟骂死,贼大 索缙绅、故相张居正子尚宝丞允修不食死，户部员外郎李友兰不屈死，诸生王维藩率妻朱氏及二女避难，为贼所掠，令妻女赴井死，遂见杀。诸生王图南被执骂贼死。夷陵乡官故颍州知州李云，在州有惠政，州人建祠祀之，谢事归，大书“名义至重，鬼神难欺”二语于牖，城陷不屈，执至江陵，绝食死。归州千户吕 调元率部卒格斗，陷重围中，招之降，大骂，乱刃交下死。
癸酉，大清兵攻兖州。知府邓藩锡走告鲁王以派曰：“郡有吏，国有王，犹同舟也。列城失守，皆由贵家惜金钱，而令赛人饿夫列陴捍御。夫城郭者,我之命也;财贿者,入之命也;我不 能畀彼以命，而望彼畀我以命乎！王诚散积储以鼓士气，城犹可存，不然，大事一去，悔无及矣，"以派不能从，藩锡与监军参议王维新、同知谭丝、曾文蔚、通判阎鼎、推官李昌期、滋阳知县郝芳声、副将丁文明、长史俞起蛟、给事中范淑泰等分门死守，力不支，城破，文明战死。维新犹奋力格斗，被二十一创乃死。鲁王自缢，乐陵、阳信、东原、安邱诸郡王皆死。藩锡、丝、文2452
纪八十 八
蔚、鼎，昌期、芳声、起蛟、淑泰、举人罗于亡并殉节。淑泰方典浙江试归，遂及于难。《三编·质实》：“鲁王以派，荒王檀十世孙。乐陵，鲁靖王肇焊第五子泰举，于宣德二年始封乐陵郡王、至是为泰举八世孙以泛。阳信、鲁庄王阳铸第七子当潜、于成化十四年封阳信郡王，至是为当潸七世孙宏福。东原，鲁端王观淀第二子颐埨，于嘉靖三小六年始封东原郡王，至是为颐瑜曾孙以源。安邱，鲁靖王肇辉第四子泰埪于宣德十年始封安邱郡王，至是为泰宁九世孙宏槚。”
大清兵遂连下山东州县，直抵海州，赣榆、沐阳、丰、沛所在将吏多望风遁，或献金帛迎降，皆下之。【考异】大清兵入塞，始于十一月下河间、真定等府，闰月由临清抵山东，而山东兖州之下，《三编》特书云,"时十二月八日也."《史稿》书之癸酉,即十二月初八日,今 从之.至由山东直下应天诸州县、皆在是年十二月内、明年始自登、莱北归，今分书之。
癸巳、李自成燔献陵，守陵巡按御史李振声、总兵钱中选皆降，遂攻承天。【考异】据《明史·宋一鹤传》、振声等二人皆守陵者，降于自成，又言“振声米脂人，与自成同里同姓，自成呼之为兄，后复杀之。”据此，则振声，中选皆降贼者，而《史稿》乃人二人于死事之列，大误。今据《一鹤传》书之。
是月，左都御史刘宗周削籍。
宗周甫起废籍，既至官，召见文华殿。上问：“都察院职掌何在？”对曰：“在正己以正百寮。必存诸中者，上可见君父，下可质天下士大夫，而后百寮则而象之。大臣法，小臣廉，纪纲振肃，职掌在是。而责成巡方，其首务也。巡方得人，则吏治清、民生遂。”上日：“卿力行以副朕望。”
宗周以败书屡闻，“请旌死事卢象升，而追戮误国奸臣杨嗣昌，逮跋扈总兵左良玉，俾督师大帅皆知惩劝”、上不能从。闰月，晦日，召见廷臣于中左门。时姜埰、熊开元以言事下诏狱，宗周约九卿共救。入朝，闻密旨置二人死，宗周愕然，谓众曰：
2453
明通鉴卷八十八
“今日当空署争，必改发刑部始已。”
及入对，有荐西洋人汤若望善火器者、请召试，宗周曰：“边臣不讲战守屯戍之法，专恃火器。近来陷城破色，岂无火器！然我用之制人，人得之亦可制我，不见河间反为火器所误乎？国家大计，以法纪为主。大帅跋扈，援师逗遛，奈何反姑息，为此纷纷无益之举耶！”
因议督抚去留，则请先去督师范志完，且曰：“十五年来，陛下处分未当，致有今日败局。不追祸始，更弦易辙，欲以一旦苟且之政补目前罅漏，非长治之道也。”上变色曰：“前不可追，善后安在？”宗周曰：“在陛下开诚布公，公天下为好恶，合国入为用舍，进贤才，开言路、次第与天下更始。”上曰：“目下烽火逼畿甸，且国家败坏已极，当如何？”宗周曰：“武备必先练兵，练兵必先选将，选将必先择贤督抚，择贤督抚必先吏、兵二部得入。宋臣曰“文官不爱钱，武官不惜死，则天下太平。'斯言今日针砭也。论者但论才望，不问操守；未有操守不谨而遇事敢前，军士畏威者。若徒以议论捷给，举动恢张，称日才望，取爵位则有余，责事功则不足，何益成败哉！”上曰：“济变之时，先才后守。”宗周曰：“前人败坏，皆由贪纵使然。故以济变言，愈当兼重操守。”上曰：“大帅别有才局，非徒操守可望成功。”宗周曰：“他不具论，如范志完操守不谨，大将偏裨无不由贿进，所以三军解体。由此观之，操守为重。”上色解，曰：“朕已知之。”命宗周起。
于是宗周出奏曰：“陛下方下诏求贤，姜埰、熊开元二臣遂以言得罪，下锦农狱。陛下度量卓越，妄如臣宗周，戆直如臣黄道周、尚蒙使过之典，二臣何不幸，不邀法外恩。”上曰：“道周有学有守，非二臣比。”宗周曰：“二臣诚不及道周，然朝廷待言官有体、言可用用之,不可置之;即有应得之罪,亦当付法司。今遽 下锦农狱、终于国体有伤。”上怒甚，曰：“法司、锦衣皆刑官、何公何私？且罪一二言官，何遂伤国体？有如贪赃坏法，欺君罔
2454
纪八十八
上、皆不可问乎？"宗周曰：“锦衣膏梁子弟，何知礼义！听寺人役使。即陛下问贪赃坏法欺君罔上之臣，亦不可不付法司也。”上大怒曰：“如此偏党，岂堪宪职！”有间，曰：“开元此疏，必有主使，疑即宗周。”金光辰争之，上叱光辰，并命议处。
翼日，光辰贬三秩调用，宗周革职，下刑部议罪。阁臣持不
发，捧原旨御前恳救，乃免，斥为民。
召南京左都御史李邦华为都察院左都御史，并督东南援兵入
卫。
是岁，李自成攻陷开封，一时精锐悉聚河南，堕名城不胜
计。
河南凡八郡，三在河北。自六年蹂躏后，患少纾。其南五郡、十一州、七十三县，连岁被贼，靡不残破，有再破三破者，城郭邱墟，人民百不存一。朝廷亦不复设官，间有设者、不敢至其地，遥寄治他所。
其殉于治所者，自南阳知府邱懋素外，陷南阳见上十月、郑州则知州鲁世任捍御力竭，被执自刎死。新安则知县陈显元以城经摧颓，率民人保关门坚守月余，力竭，骂贼支解死。登封则知县刘禋，鹿邑则知县纪懋勋，虞城则署县事主簿孔亮，上蔡则知县许永禧，西平则知县高斗垣，遂平则知县刘英，鲁山则知县杨呈秀，新野则知县邱茂表皆殉城死，郏县则知县李贞佐练乡勇守城，城陷，骂贼，断舌支解死，母乔氏亦死，汝州吏目顾王家与子国同击贼被害。教谕雷振扬以贞佐遇难后摄县事，城再陷，死之。宝丰则知县张人龙，署县事洛阳丞周之德亦以再陷、先后死之，伊阳则知县孔贞璞悉力守城，贼不能克。既去，以事至汝州，道遇害。
一时乡官之殉节者，陕州故平定知州梁可栋，故淮安同知万大成。《三编》一作“范”。故蓬莱教谕赵良栋、息县故项城训导王多福、西平故怀仁知县杨士英。而士英子妇王氏亦骂贼为所杀。
2455
明通鉴卷八十八
郏县陈心学授知县，不谒选归，贼欲官之，不从，遂见杀。故内黄知县周卜历以父丧归，贼迫使执郏县令以代其死，骂贼被害。南阳举人张风翷、王明物，洛阳举人张民表、永城举人夏云醇，商城举人余容善，光州举人王者琯，光山举人胡植，嵩县举人王翼明，宝丰举人李得笥皆或捍贼，或抗节死之。【考异】以上皆是年李自成蹂躏河南州县先后殉难诸人。《三编》据《明史·忠义传》汇书于十五年二月目中。惟邱茂表正文漏脱，而《质实》记赐谥诸臣有其名。证之《殉节录》，则茂表时以新野知县殉难，今据增。又录言：“有陈公者，籍贯未详，与茂表光后死节。”盖陈公死难在十六年新野再陷时也，附识之。
是岁、诏以左邱明亲授经于圣人，改称先贤。并改宋儒周、二程、张、朱、邵六子亦称先贤、位七十子下，汉、唐诸儒之上。然仅国学更置之，阙里庙廷及天下学宫未遑颁行也。【考异】此据《明史·礼志》、在是年，诸儒改称先贤，遂为定制，特记之。




