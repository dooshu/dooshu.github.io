项安世　送妻兄任以道赴房州竹山尉四首

山东贵公孙，门户何巍巍。

秦川列冠盖，蜀道罗旌麾。

亭亭白玉树，煜煜黄金芝。

产于阶庭间，不种而自奇。

项安世

项安世　送妻兄任以道赴房州竹山尉四首

古来王谢家，生长習见闻。

人言不学问，楚楚自超群。

君侯妙质廪，博学而多文。

如玉作璠玙，可以奉明君。

项安世

项安世　送妻兄任以道赴房州竹山尉四首

少年有龙渊，不饰羞自售。

凝尘满蒯缑，见者不知有。

提携试拂试，光采射牛斗。

世人轻玉璞，谅非和氏偶。

项安世

项安世　送妻兄任以道赴房州竹山尉四首

凄凉怕折腰，彼盖村夫子。

谁能九层以，不用累士起。

旌旗野色中，钲鼓霜风里。

古来丈夫事，勿叹百僚底。

项安世

