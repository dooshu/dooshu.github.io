刘克庄　过章戴二首

鲁叟新阡何处寻，桥边感旧独沉吟。

一生欲唾奸谀面，千古难磨道义心。

溪昔放鱼晴鱭鱭，门今罗爵冷涔涔。

发潜赖有西山笔，何日碑成勤碧岑。

刘克庄

刘克庄　过章戴二首

曾向明时雪李邕，又闻名在聘贤中。

忆言鸱吻施茅屋，忍见龟趺立柏宫。

杯酒昔常陪贺老，只鸡终待哭乔公。

情知客泪先难制，邻笛那堪咽晚风。

刘克庄

