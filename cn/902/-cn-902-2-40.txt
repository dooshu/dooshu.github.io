寄荆隐女兄

书剑天涯转自亲，孤帆漂泊迥伤神。
自怜愁立寒塘路，独恨行吟泽畔身。
黄土十年悲故友，青山八月痛孤臣。
当年结客同心者，满眼悠悠行路人。
附：王沄《野哭》：「雒下声名并李膺，龙门天半许谁登。秋风零落三千客，暮雨寒生十四陵。毳帐近连青琐闼，明驼先踏玉河冰。魂飞故国知何处，击筑悲歌意不胜。」

