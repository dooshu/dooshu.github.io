附编卷四 附记四 大清顺治四年丁亥至五年戊子


附记四起疆图大渊献，尽著雍困敦，凡二年。
大清顺治四年
春，正月，癸卯朔，明大学士覆式耜闻桂王在梧州，趋赴之。而是时王闻大兵方西取肇庆，复越梧州而西，遂走平乐。未几，大兵克肇庆，明总督朱治恫弃城走。复遣别将徇高、雷二府，进逼梧州。
时王欲幸楚依何腾蛟，而王化澄走浔州，丁魁楚走岑溪，皆弃王去，惟式耜及兵部尚书吴贞毓、侍郎吴炳从焉。癸亥，王由平乐奔桂林。
辛未，大兵克梧州，广西巡抚曹煜降，苍梧知县巫如衡死之。
如衡，故南海丞，广州之陷，如衡奔肇庆告急，因扈桂王至梧州，寻命署苍梧县事，至是梧属官吏悉上印绶及尺籍，如衡独持印不予，曰：“朝廷以此属我，身当殉之。”再三谕，不屈，遂遇害。
时明湖广总督何腾蛟遣湖南道副使陈象明徵饷广西，至则广东地尽失，象明乃徵调土兵，与陈邦传连营，东至梧州溶树潭，遇大兵，战败，死之。【考异】梧州之破，《绎史》系之正月乙丑，诸书皆作“二十九日”，盖辛未也。如衡殉难，见《殉节录》，有“怀印不纳”语，
2645 明通鉴附编卷四
与《寒攴集巫丞传》同。证之《东明闻见录》.是时苍梧知县为万思夔，后遁去，意巫如衡时以思夔遁，因兼摄县事也。今据传书之。
是月，明鲁王在长垣，以熊汝霖为东阁大学士，张煌言右佥都御史，祃牙誓师。
时故提督杨耿、总兵郑联以兵来会，进郑彩建国公，张名振定西侯，耿同安伯，联定远伯，故将周瑞闽安伯，周鹤芝平彝伯，阮进荡湖伯。又以前佥都御史刘中藻为兵部尚书兼东阁大学士。
初中藻奉唐王命，颁诏浙东，还至金华，朱大典荐其才，遂命巡抚金衢。闽事败，中藻人括苍，攻庆元、寿宁、泰顺、福安、宁德、古田、罗源七县守之。至是率众归鲁，遂有是命。献贼余党孙可望等陷遵义，人贵州境。
时大清兵追至重庆、明故巡抚马乾败死、遂入遵义，以饷乏旋师，于是明故将王祥等复取保、宁二郡。故明总督樊一蘅再驻江上，为复窥全蜀计，乃列上善后事宜及诸将功状于桂王。王拜一蘅户，兵二部尚书，加太子太傅，祥及侯天锡等俱进爵有差。时王应熊已卒，而明故宗室朱容藩、故偏沅巡抚李乾德并以总制至，杨乔然，江尔文以巡抚至，各自署置，官多于民。诸将袁韬据重庆，于大海据云阳，李占春据涪州，谭诣据巫山，谭文据万县，谭弘据天字城，侯天锡据永宁，马应试据芦卫、王祥据遵义，杨展据嘉定，朱化龙、曹勋仍据故地，而李自成余孽李赤心、郝摇旗等十三家亦在夔、巫间、一蘅令不行，保叙州一郡而已。
二月，壬申朔，明鲁王围海澄。癸酉，攻漳州、不克，总兵陈国祚战没。
明日，我大清兵复海澄，鲁王退入于海，知县洪有文死之。【考异】洪有文见《明史·朱继祚传》。野史又作“洪有桢”。《绎史》言“鲁王克漳浦、授有文漳浦知县，四月城破，死之。”证之《殉节录》有文，海2646
附记四
澄知县，城破死之”，与《明史》合，今从正史。丙戌，明桂E自桂林奔全州。
先是王至桂林，以吴炳，方以智为大学士、同瞿式耜人阁办事，以周堪赓、郭都贤、刘远生等为六卿，丁时魁、金堡等为给事中，遣使劳何腾蛟趣兵人卫。
会大兵已自梧州西向平乐，而明武冈镇将刘承胤方以兵至全州、王坤以桂林之急，请赴之。式耜极陈桂林形势可守，且言：“留粤则粤在。在粤则粤危。我进一步，人亦能进一步，我去速一日，人来亦能速一日，去而不守，则拱手授人矣。”不听。
式耜自请留守，许之。进文渊阁大学士兼吏、兵二部尚书，赐剑、便宜从事。以麾下焦琏为总兵官，陈邦传封思恩侯，守昭平，王遂入全州。
初，王为张献忠所执，琏率众攀城上，破械出之。王病，琏负以行、得免，王以是德之，遂见擢用。
是月，明桂王总督丁魁楚被杀于大藤江。
魁楚之走岑溪也，输重累多，舳舻相属，闻李成栋导大兵自广州而西、复怀观望。成栋贻书诱之降，遂移四十艘顺流东下。成栋款之舟中，旋以计杀之，遂尽取其帑贿。惟魁楚一妾过船投水死。【考异】《明史·陈邦彦传》但言“大兵克梧州，杀丁魁楚”、而诸书所记谓魁楚败死于大藤峡，皆以其死国事而讳之也。《南略》所引《粤事记》，本末额详，然亦似怨家语。惟“魁楚拥重货在岑溪，观望进退，李成栋诱之降而杀之”，此实录也，今据《粤事记》节而书之，
四川贼党孙可望等入贵州，故明布政使张耀亟言于巡抚米寿图，请发兵民守御，寿图以众寡不敌，难之。俄贼众突至贵阳，耀帅家丁乘城拒守，兴宁知县吴子骐、户部主事刘琯、同知杨元瀛等亦以乡兵扼贼。贼来益众，子骐等战败，被执死，城遂陷。贼帅与耀皆秦人，说之曰：“公若降，当以为相。”耀怒詈，不屈。贼执其妾媵怵之曰：“降则免一家死。”耀詈益甚，遂并其家属
2647 明通鉴附编卷四
十三人皆遇害。寿图出奔沅州。
贼寻陷安平，金事曾益集众拒守死。陷平坝卫，户部郎中谭先哲与里人宁前、兵备参议石声和俱阖门殉难。寇定番州，知州陈新第、都司陈徵死之、威远守备陶世显血战没于阵。乡官顾人龙率士民拒守，杀贼甚众，城破，大骂而死。
贼既陷贵州，将长驱人云南。永宁知州曾异撰与其客江津进士程玉成、贡生龚茂勋谋曰：“州据盘江天险，控扼滇、黔，弃之不守，事不可为矣。”遂集众登陴守，城陷，自焚死。
三月，壬子，大兵攻桂林。
明桂王既奔，桂林危甚，总督侍郎朱盛浓走灵川，巡按御史辜延泰走融县，布政使朱盛澜、副使杨垂云、桂林知府王惠卿等俱遁，惟瞿式耜与通判郑国藩、县丞李世荣及都司林应昌、李当瑞、沈煌在焉。
桂王在全，令兵部右侍郎于元煜代盛浓，御史鲁可藻代延泰。元煜，故明大学士慎行子也。未至，【考异】于元煜，诸书多作“於”，非，元煜，平观察云，凡史中人名作“煜”者，大半庙讳“火”“华”之代字也。
大兵已薄城下，以骑数十直人文昌门，登城楼，瞰式耜公署。时明总兵焦琏在黄沙镇，闻警，率骑三百人赴援，值山水泛溢，水及马腹，至江，得渔舟二艇先后渡，以初十日即壬子前一日。薄暮抵留守府，式耜拊背劳之。是日，方运粮入城而大师数万猝至，式耜令琏拒战，琏袒背控弦，发数矢，皆应弦而倒，自寅至午，斩获甚众，大兵已退复合围。凡战守三月，琏功最多。式耜身立矢石中，与士卒同甘苦。积雨城坏，吏士无人色。式耜督城守自如，故人无叛志。援兵索饷而哗，式耜括库不足，妻邵捐簪珥佐之。
时刘承胤遣援桂兵五千人至，与琏兵主客不和，击伤琏，大掠城中去，琏兵亦出城赴黄沙镇，城几破者数矣。
2648
附记四
会明陈邦彦袭广州，大兵东还，桂林遂获全。【考异】诸书皆系文昌门之役及刘承胤、焦琏相击伤事于五月，证之瞿式耜奏称，“自二月十五日移跸之后，至五月二十九日，凡百有六日中，遇清变者二，遇兵变者一—。”而《明史·式耜传》亦言“战守三月”，则“五月解圈”之语近是。然文昌门之战，则大兵甫至而焦琏先一日入城。《明史·传》中所载，具有日分，则三月初十、十一日也。刘，焦兵变，疑亦三月事，若五月则王已在武冈，而焦琏仍守桂林。诸书盖牵连记之，不免前后矛盾。今仍据《明史》，统系之三月下。
癸亥，明刘承胤以桂林之急，挟桂王走武冈。是月，大清兵克长沙及湘阴。
初，明总督何腾蛟闻闽破，唐王遇害，大恸，厉兵保境如平时。会桂王立，进腾蛟武英殿大学士，加太子太保。至是闯贼降将王进才，故守益阳，闻大军渐逼，走长沙，扬言乏饷，大掠，并及湘阴。比我军至长沙，进才走湖北，腾蛟不能守，奔衡州，湖南巡抚章旷奔宝庆，于是长沙、湘阴皆相继下。【考异】长沙之陷，据王氏《永历实录》，副总兵满大壮死之。野史所载，有长沙金事赵廷璧率妻古氏.子燝、子妇马氏俱自尽。
是春，明桂王兵科给事中陈邦彦起兵于高明，佥都御史张家玉起兵于东莞，新会王兴、潮阳赖其肖等皆以兵应之。
初，邦彦以广州争立，遂变姓名入高明山中，比广东列城悉下，乃潜谋起兵。有余龙等千余人，本万元吉所募，未行而赣州已失，龙等无所归，聚甘竹滩为盗，他溃卒多附，至二万余入，桂王总督朱治涧招降之，既而噪归。会大兵下平乐，将攻桂林，邦彦乃说龙等乘间袭广州，而已发高明兵，由海道入珠江与龙会。且贻家玉书曰：“桂林累卵，但得牵制毋西，浔、平间可完葺。是我致力于此而收功于彼也。”家玉以为然，遂与同里举人韩如璜结乡兵攻东莞城，知县郑霖降，乃籍前尚书李觉斯等赀以犒士。甫三日，大兵至，家玉败走，如璜战死。
明通鉴附编卷四
家玉居西乡，祖母陈，母黎，妹石宝俱赴水死，妻彭被执不屈死，乡人歼焉。西乡大豪陈文豹复奉家玉取新安，袭东莞，战于赤冈。未几，大兵大至，攻数日，家玉败走铁冈，文豹等皆死焉。
而邦彦所统龙卒，故无纪律，大兵自桂林还救，扬言取甘竹滩，龙等顾其家、辄退，邦彦亦却归。既乃遣门人马应芳会龙军取顺德，无何，大兵至，龙战败，应芳被执赴水死。逾月，龙再战黄连江，亦败没。
会家玉亦败于新安，邦彦乃弃高明，收余众徇下江门，据之。【考异】邦彦，家玉之起兵，诸书或系之正月，或系之二月，以时事考之，盖大兵西攻桂林时事，攻桂林不克，东还，盖以广州被袭也。《明史·邦彦传》书于四年之春，并系黄连江之败于四月，而邦彦，家玉之败，皆与陈子壮同在是年之冬，今分书之。
四川贼孙可望等人云南。
初，沙定洲逐黔国公沐天波踞会城，分兵掠滇中诸郡县。惟楚雄以金沧副使杨畏知坚守，不能下，事见二年十二月。定洲乃筑长围困之，至是可望闻滇乱，兼程赴滇，声言黔国焦夫人弟来复仇，滇民久困沙兵，喜其来，迎之。定洲解楚雄围去，御可望于草泥关，大败，遁归阿迷。
可望遂破曲靖，明巡按云南御史罗国瓛，方按部曲靖，与知府焦润生俱被执。可望欲降之，国瓛不屈，挈至昆明，自焚死，润生亦不屈死。曲靖推官署道事夏衍虞贻书国瑜，约共讨贼，事泄，阖门死之。都司经历徐道兴，方署师宗州事，集士民固守。及贼人署，道兴大骂。贼令出迎其将，道兴掷酒杯击之，骂不绝口，遂被杀。
贼屠曲靖及交水，遂由陆凉、宜良人云南会城。佥都御史朱寿琳，方奉桂王命募兵于滇，贼至，知不免，张麾盖往见之，行三揖礼曰：“谢将军不杀不掠之恩。”可望谕之降，不从，系他所，2650
附记四
使人诱以官，亦不从，从容题诗于壁。或以诗报可望，遂遇害。
可望分遣李定国徇迤东诸府，而自与刘文秀率兵西出。畏知御于启明桥、兵败，投水不死，踞而骂。可望下马慰之曰：“闻公名久。吾为讨贼来，公能共事，相与匡扶明室，非有他也。”畏知瞠目视之曰：“绐我尔！”可望曰：“不信，当折矢誓。”畏知因要以三事：“不用献忠伪号，不杀百姓，不掳妇女。”可望皆许诺。乃与至楚雄，略定大理诸郡，使文秀至永昌迎沐天波归。
时永昌推官王运开摄监司事，通判刘廷标摄府事，方发兵守澜沧，而天波已降。可望谕两人以印往，两人坚不予。永昌士民闻贼所至屠戮，泣请纳款纾祸，两人慰遣之。既去，两人相谓曰：“众情如此，吾辈唯一死自靖耳。”是夕，运开先自经，廷标闻之曰：“我老，当先死，王公乃先我邪！”遂沐浴赋诗三章，亦自经。可塑等重两人死节，求其后，或以运开弟运闳对，即聘之。行至潞江，谓其仆曰：“吾兄弟可异趣耶！吾死，若收吾骨，与兄合葬。”乃跃人江死。
时李定国东徇临安，与沙贼部目李阿楚力战，破其城，杀城中官民七万八千余人，尽掠子女而回，所过无不屠灭。河西陷，里居故金都御史耿廷箓赴水死，妻杨被执，亦不屈死。姚安陷：姚州知州何思、举人席上珍不屈死。举人金世鼎自杀。晋宁陷，知府冷阳春死之，举人段伯美、诸生余继善、耿希哲助阳春城守亦殉焉。呈贡陷，知县夏祖训死之。富民陷，贡生李开方率妻子同死，其友诸生王朝贺，掩埋讫，即自经。在籍知县陈昌裔，不受伪职，为贼杖死。兵科给事中廖履亨、楚雄举人杜天祯亦先后死。
迤东之杀与献忠同惨，而迤西八府以畏知在军得保全。于是可望遂据云南。
夏，四月，乙亥，明桂王驻武冈。
时刘承胤挟王自重，跋扈不可制，逐司礼王坤于永州，又矫
2651 明通鉴附编卷四
王命晋己爵为安国公，总督戎政，赐上方剑，封其弟承永武冈伯，锦衣指挥马吉翔文安伯，郭承昊太和伯，严云从清江伯.御史毛寿登争之，吉翔怒，疑出编修刘湘客指，乃激承胤胁王杖寿登及湘客、吴德藻、万六吉于牙门外，承胤又力为申救，得免，皆夺职。六部、九卿、科、道颂承胤功德者，章无虚日。至是复扬言“桂林已下，瞿式耜降”，王乃定居武冈，改日奉天府。
时何腾蛟败，副将张先壁大掠衡、永间，欲与承胤为难，伏兵邀于路。王至武冈，甫渡河，浮桥断，获免，先璧遂大掠新宁，承胤请敕谕解，久之始去。自是桂王政事皆决于承胤矣。
时桂王遗降将李赤心即李锦，自成兄子，见前。等攻荆州，月余，大兵来援，赤心等大败，走入蜀，数日不得食，乃散入施州卫，声言就食湖南。承胤在武冈，惧其逼，谓非堵胤锡，不能御，乃加胤锡东阁大学士，封光化伯，赐剑，便宜行事。胤锡疏请给空敕铸印颁赐秦中举兵者，时颇议其专云。
已卯，大军克兴安，明守将孙守法死之。
守法，故陕西副总兵，乙酉之夏，大清兵徇秦地，守法奉明秦藩起兵复凤翔，谋攻西安不克。是年三月，复宁州，拔兴安之荞麦山据之。陕督孟乔芳，降将也，潜引轻骑诱守法出，擒之。守法执铁鞭格杀百十人乃死，传首西安。
乙酉，松江提督吴胜兆叛我大清，降于鲁。
初，胜兆以辽入纳款从征，洊擢开府，而与巡抚土国宝不相能。会以滥收降卒被劾，奉严旨切责。有长洲诸生戴之携者，故给事中杨廷枢门人也，在胜兆幕中，因以危词动之，令通款于舟山黄斌卿，约合力取南都，斌卿犹豫不欲应，张名振力劝之。
时明故侍郎沈廷扬总督海师，名振请以为乡导，遂泛海由崇明抵福山以觇变，舟泊鹿苑，飓风大作，军士溺死者过半。会大兵在岸上，大呼“降者不死”。名振与监军御史张煌言、侍郎冯京第皆杂降卒中逸去，名振之弟名远被执，死之。
2652
附记四
廷扬叹曰：“风波如此，其天意邪！吾当以一死报国，然死此无名。”乃呼谓游骑曰：“吾都御史也。”遂解至江宁。总督洪承畴以松山之役与廷扬有旧，遣人说之降，廷扬曰：“承畴以松山之徇，先帝赐祭十三坛，建祠都下，安得尚有其人！此唐子也。”承畴知廷扬不可屈，乃行刑。部下赞画职方主事沈始元、总兵官蔡德、游击蔡耀、戴启、施荣、刘金城、翁彪、朱斌、林树、守备毕从义，陈邦定及廷杨从子甲皆死之。麾下亲兵六百人，斩于娄门，无一降者。而胜兆太湖起事之谋，与水师约以十五六日至松江，及期寂然。于是胜兆中军张世勋、都司高永义中变，以兵劫胜兆，矫其令箭，召胜兆所亲信者之携及标将李魁、吴著、乔世忠、王兴邦、黄国桢，孟学孝等凡二十七人皆诛之。执胜兆送江宁，穷治其狱。词连故兵科给事中陈子龙等，遂下大索之令。【考异】沈廷扬被执事，见《明史》本传。而诸书所载，与松江吴胜兆事绝不相涉，《陈忠裕公年谱》亦不涉沈廷扬——字，以时事考之，实一事也。《年谱》引《明季忠烈纪实子龙传》言“胜兆通款舟山，约水师于丁亥四月十五、六两日至松江，为谋不密，遣其将张世勋、高永义侦海师至，而海师已于十四夜为飓风所没，世勋等因中变，劫胜兆”云云。证之全氏《外编沈尚书传》，廷扬之覆舟被执，即是年四月十四日事也，胜兆之通款舟山及舟山之起师相应，全氏传中纪其本末甚详，而年月亦吻合。是月壬申朔，十四日即乙酉也。子龙之遇害在五月，考其先后皆在太湖一狱中，温氏《驿史》系廷扬舟师之败于壬辰，误也。今月日悉据《陈谱》，参全氏传书之。
五月，明鲁王师败于海口，总兵赵牧、参谋林籥舞死之。【考异】据《辑览》所载，即是月克崇明事，盖陆师之败也，《绎史》系之五月，即覆舟后事。
大清兵靖太湖。时吴胜兆事发，巡抚土国宝谋乘此尽除三吴名士，以陈子龙为首，次则杨廷枢也。
廷枢遭国变，隐居邓尉山，浙东遥授翰林院检讨兼兵科给事
2653 明通鉴附编卷四
中。至是以戴之携株连被速，慨然曰：“予自幼慕文信国之为人，今日之事，素志也。”舟中书血衣并诗以见志。是月之朔、人帅会鞫于泗州寺，好言慰之。廷枢谩骂不已，遂遇害。临刑，首已堕，声从项中出，骂益厉。门人迮绍原购其尸葬焉。廷枢妻费氏，女观慧适张氏皆先死之。
子龙亡命，与诸生夏之旭，故考功允彝兄也，同奔嘉定，匿于太学生侯岐曾家。岐曾，故通政使峒曾弟也，恐事不密，以属其义仆刘驯居数日，捕者益急，展转匿于故延安推官顾咸正家、咸正者，故钱唐知县咸建之兄，其子天逵，子龙婿也，居昆山。大兵纵迹之，遂遣兵围天逵家，获子龙，械之舟中。癸丑，子龙乘间过跨塘桥，跃人水中死。子龙母韩氏闻变，亦自沉死。
一时以匿子龙死者，岐曾及咸正、天逵，天逵弟天麟皆先后就逮死。而之旭从子完淳，允彝子也，时方拜表谋入闽从鲁王，亦以子龙事捕得下狱，年方十七，赋《绝命词》，慷慨临刑，之旭亦缢死文庙颜子位旁。官生徐尔谷，故尚书石麒长子也；嘉善职方主事钱栴，榛之从兄也；与松江中书殷之辂、金山张宽、娄县徐开祚等凡数十人，皆以狱词连及，被执先后死，而尔谷妻孙氏、梅妻徐氏并殉焉。
时又有故南昌知县刘曙者，苏州破，亦避居邓尉山。有通款舟山之诸生，疏吴中忠义士二十三人，廷枢及曙名最先，为游骑所获，上其事。会廷枢被逮，乃及曙，曙至，膝不屈，诘曰：“反乎？”曙答曰：“诚有之，愧事未成耳！”然曙实不与谋也，下狱八旬，与咸正、完淳等同就戮。
而太湖自吴易以来，先后阻兵者，有镇南伯金公、王安抚、许耕奇、徐明道、参将李世忠、总兵王元震、史宏弼、田希成、毛济宇、同知吴任兰、藩镇汪硕德、参谋陆美初、副将施子昭及朱大定、曹辰、沈君晦等，俱次第被获死，盖阅三年而后靖云。【考异】陈子龙之死，以吴胜兆连及，杨廷枢之死，以戴之携连及，而二人2654
附记四
尤名重一时，故独居首。然廷枢被逮先至，据其舟中血书，言“其年丁亥之岁，其月孟夏之终”，是四月晦口绝笔。野史记其被杀于五月之朔者为得其实。若子龙，展转于侯、顾两家，《南略》记其投水于五月二十四H，证之《忠裕年谱》、特书云“五月十三日”，盖得之目击者。而子龙以未正大辟，一时守者皆被刑，复取子龙尸，枭于松江之西门，其本末具见《年谱注》中，《南略》云“二十四日”者，盖枭首口分也。一时同难之人，皆据《年
谱》书之，而太湖先后阻兵十五人，参《辑览》书之。《年谱》引《尧峰文钞》侯岐曾之仆俞儿、朱山.鲍超、陆二、李爱五人皆从死。
是月，大清兵克衡州。
先是明何腾蛟退驻衡州，总兵卢鼎从之，未几，张先璧兵突至，大掠，鼎不能抗，走永州，先璧遂挟腾蛟走祁阴，又间道走辰州。腾蛟脱还，走永州，甫至、鼎部将复大掠，鼎走道州，腾蛟与督饷侍郎严起恒走白牙市。【考异】《永历实录》，“衡州之役，临武知县李兴玮死之。”大兵遂克衡州。
初，腾蛟建十三镇以卫长沙，而先璧及黄朝宣、刘承胤、李赤心之等，大抵李自成余党及左良玉旧将也，十三镇姓名，见上卷二年九月中，及是以湖南不守，皆自为盗贼。朝宣守衡州，遂降于大清，大帅稔其贪残，因数其罪，支解之，远近大快。
寻进克永州，以一知府守之。故明副将周金汤知城内虚，夜鼓噪而登，知府出走，金汤遂复取永州。
六月，庚午朔，明督师何腾蛟朝桂王于武冈。
初，腾蛟荐刘承胤，由小校擢至大将，称门生，已渐倨。腾蛟在长沙，徵其兵，承胤大怒，言“先调黄朝宣、张先璧军，皆巡抚章旷亲行，今乃折箠使我。”遂驰至黎平、执腾蛟子，索饷数万。子走诉腾蛟，乃遣旷行，承胤始至。腾蛟为请于王，得封伯，且与为姻，承胤益骄。至是忌腾蛟出已上，欲夺其权，请用为户部尚书，专领饷务，王不许。而承胤专甚，王惧其逼，欲召腾蛟图之，于是腾蛟自白牙市入谒，王及太妃皆召见，然腾蛟亦
2655 明通鉴附编卷四
无如承胤何也。
腾蛟无兵，王命以云南援将赵印选、胡一青兵隶之，仍遣还白牙。陛辞，赐银币，命廷臣郊钱，承胤伏千骑袭腾蛟，印选力战，尽歼之，遂退驻白牙。
章旷以腾蛟入朝，代理兵事，移驻永州，见诸大将拥兵，闻警辄走，遂抑郁而卒。
是月，明鲁王攻漳州，不克，以前兵部侍郎钱肃乐为兵部尚书。
初，肃乐在翁洲，闽中复召之，未赴而闽已破，遂隐于福清海坛山，采薯为食。比闻鲁王入闽，肃乐人觐琅江，王大喜，进尚书。肃乐自陈无功，请以侍郎署部事，不许。因疏请“申军令，严赏罚，停止一切封拜，铸挂印将军印以持有功者”，皆从之，兵威为之一振。又疏荐故太仆卿刘沂春、广东粮道吴锺峦，皆召之，沂春进右副都御史，锂峦进通政使。
王之初至闽也，郑成功修颁诏之怨，仍称隆武三年，至是肃乐请颁明年《戊子监国三年历》，自是海上遂有二朔。
秋，七月，甲辰，明故给事中陈邦彦谋再袭广州。
初、广州之围，大兵知谋出邦彦，求其家，获其妾何氏及二子，厚遇之，为书招邦彦，邦彦判书尾曰：“妾辱之，子杀之，皆唯命。身为忠臣，义不复顾妻子也。”
故札部尚书南海陈子壮以粤东争立，沮之不得，退居邑之九江村。桂王立，授子壮东阁大学士兼兵部尚书，督广东、福建、江西、湖广军务。会大兵入广州，聿铸被执死，子壮止不行。至是邦彦以书密约复攻广州，未几皆败。
明桂王遣兵陷平乐、梧州诸郡。
先是大兵解桂林围去，而粤东义师四起，大学士瞿式耜遂乘间遣总兵官焦琏连取阳朔及平乐，陈邦传由宾州取浔，合兵攻梧州，复之，于是粤西全省地复归于明。王以功封式耜临桂伯，琏2656
附记四
新兴伯，式耜请王返全州，又请还桂林，皆为刘承胤所胁，不果行.
是月，明桂王大学士陈子壮起兵于九江村。
兵多噩户番鬼，善战，乃与陈邦彦约共袭广州，结故指挥使杨可观为内应。子壮先至，驻五羊驿，事泄，可观等死。将引退，邦彦军亦至，谋伏兵禺珠洲侧，伺我军，还救会城而纵火以焚舟。子壮如其计，果焚舟数我军引而西，邦彦尾之，会日暮，子壮不能辨旗帜，疑皆大兵也，阵动，我军顺风追击，遂大溃。子壮走还九江村，长子上庸阵没，邦彦奔三水。
明鲁王次长垣，亲帅郑彩、阮进之师攻福州，败绩。
八月，已巳朔、明桂王以户部侍郎严起恒为东阁大学士。起恒谒王于武冈，王奇其状貌，与语，悦之，遂有是命。
丙戌，明鲁王袭连江。壬辰，大清兵克武冈。
先是衡州既下，遂攻宝庆、常德，明大学士堵胤锡走永顺卫.至是我军突人武冈，薄城外，太监马吉翔拥桂王仓卒走靖州，刘承胤以武冈降。兵部尚书傅作霖冠带坐堂上，承胤力劝之降，不从，遂就戮。其妾郑有殊色，亦就执，驱之过桥，跃入水中死。
王之出奔也，命大学士吴炳护世子走城步，比至，城已为大兵所破，遂被执，送至衡州，炳不食，自尽于湘山寺。吏部主事侯伟时从炳扈行，亦死之【考异】吴炳殉难，见《明史》本传。《粤事
记》言“其踉跄奔，卒于道”，而王氏《永历实录》书其降，盖炳被执至衡州，故一时误传以为降也。《辑览》据《明史》，且赐谥“忠节”，今从之。
九月，明桂王复自靖州奔柳州，道出古泥关，降将刘承胤导大兵追及之。参将谢复荣趣马吉翔等扈王疾驰，身自断后力战，与总兵王景熙俱死之。
会明总兵侯性、太监庞天寿率舟师迎王，天雨，宫眷内竖狼
2657 明通鉴附编卷四
藉泥淖中，饥饿无人色、性供帐储峙皆备，王喜，封性商邱伯，以天寿掌司礼监。时从官皆失王所在，从行者惟吉翔，各部诸司事，皆吉翔一人掌之，寻进吉翔爵为侯。
时故兵部侍郎李若星寓居贵州，桂王召为吏部尚书，以武冈之破，遇乱兵死之。【考异】谢复荣之死，《辑览》系之《武冈陷》目中。证之诸书，复荣扈王至靖州，中途遇追兵，断后力战，败没于王家堡，五百人歼焉，《辑览》因吴炳、傅作霖之死，牵连并记耳，今分书之。
大清兵尽定湖南地，分兵趋广西、贵州。
故明大学士陈子壮，故给事中陈邦彦，兵败死之。
先是子壮败还九江村，会故御史麦而炫破高明，迎子壮，以故主事朱实莲摄县事。实莲，子壮邑子也。至是大兵克高明，实莲战死，子壮、而炫俱被执。
邦彦至三水，会清远指挥白常灿以城迎，邦彦乃人清远，与诸生朱学熙婴城固守。
邦彦自起兵，日一食，夜则坐而假寐，与其下同劳苦，故军最强，尝分兵救诸营之败者。及是精锐尽丧，外无援军，越数日，城破。常灿死，邦彦率数十人巷战，肩受三刃不死，走朱氏园，见学熙缢，拜哭之、旋被执，馈之食，不食，系狱五日被戮。
逾月、子壮、而炫执至广州，不降、亦被戮、子壮母朱氏自缢。
冬，十月，丁丑，明桂王复自柳州奔象州。
初，土司覃遇春《绎史》，“覃”作“单”，今据《明史》。统狼兵肆淫掠，大学士瞿式耜召至桂林，诛之。王至柳州，遇春妻子迎诉，王复以其子鸣珂为总兵，领父部曲。至是鸣坷声言复仇，与柳州守道龙文明相攻杀，文明走，鸣珂大掠城中，矢及王舟，王遂南走。
癸未，大清兵再克永州，分兵下黎平。2658
附记四
明总兵萧旷，本武昌诸生，为刘承胤偏裨、何腾蛟擢授总兵，仍管黎平参将事。及承胤降，令降将陈友龙招旷，旷不从，已，城破、旷力战死之，友龙遂尽劫腾蛟眷属以去。
武冈之败，腾蛟及赵印选、胡一青奔还桂林，严起恒、刘湘客等亦至。时城中止焦琏一军，至是腾蛟率诸将助守，而十三镇郝永忠、卢鼎兵亦先后至。永忠拥兵万余，与琏兵欲斗、腾蛟调剂，桂林以安。乃与留守瞿式耜议，遣琏、永忠、鼎、印选、一青分扼兴安、灵川、永宁、义宁诸州县。
遂合疏言：“柳州猺、獞杂处，地瘠民贫，不可久驻。庆远地邻黔、蜀，南宁地逼交夷，未可远幸。迩来将士瞻云望日，以桂林为杓枢，诸臣间关重趼，率以此为拯救之声援，请亟返桂林以图恢复。”不听。
是月，明桂王兵部尚书张家玉败绩于增城，死之。
初，家玉败走，里人故尚书李觉斯以籍家之怨发家玉先垄，毁其家庙及村族，家玉过故里，号哭而去。道得众数千，取龙门、博罗、连平、长宁，遂攻惠州，克归善，还屯博罗。比大兵来攻，家玉走龙门，复募兵万余人。
家玉好击剑任侠，多与草泽豪士游，故所至归附，乃分其众为龙、虎、犀、象四营，攻据增城。至是，大兵步骑万余来击，家玉三分其兵，犄角相救，倚高崖深溪自固。大战十日，力竭而败，被围数重。诸将请溃围出，家玉叹曰：“矢尽炮裂，欲战无具；将伤卒毙，欲战无人；乌用徘徊不决，以颈血溅敌人手哉！”因遍拜诸将，自投野塘中以死，年三十有三。
事闻，桂王嗟悼，赠少保、大学士、增城侯，谥文烈。其父兆龙犹在，以子爵封之。【考异】家玉以曾降闯贼故，本朝赐谥不及焉。今据《明史》本传，书其死事之烈。
明鲁王遣兵复福宁州。
初，唐王在闽以涂登华守福宁。比鲁王徇闽地，遣大学士刘
2659 明通鉴附编卷四
中藻谕之，登华疑未决，曰：“海上岂有天子？舟中岂有国公？”兵部尚书钱肃乐致书曰：“将军独不闻南宋之末，二帝并在海上，张、陆并在舟中乎？”登华遂以城附焉。
王复遣其兵部侍郎林汝翥、文选员外郎林垐以乡兵犯福清，战败，垐没于阵。汝翥被执，谕降不从，系之，吞金屑而死。时明中书舍人陈世亨与邓藩理以一旅复瑞安，援兵不继，被
执不屈，亦死之。【考异】世亨、藩理二人，见《绎史》，惟藩理失其官，原文“复安固”，徐氏言“晋置安固，后更名瑞安”，是也，今据书之。
十一月，戊戌，【考异】诸书戊戌朔，《大清历》是月丁酉朔.盖明是时仍用《大统历》也，今不书朔，明桂王在象州，壬子，王自象州返桂林。
时大兵攻全州、灌阳，何腾蛟率焦琏、郝永忠、卢鼎、赵印选、胡一青五将合力拒守，大战全州城下。会大兵解围去，王乃叙腾蛟等功，加腾蛟太师，与琏并进爵为侯，封印选新宁伯，一青兴宁伯。
未几，大兵再逼梧州，时陈邦传在梧，遣舟师将犯肇庆，遇我军游骑至，辄惊溃，遂溯流追击，薄梧城，邦传急遁还浔州，遂入之。
桂王初欲自象州走南宁，瞿式耜再疏争之。乃遣司礼庞天寿、阁臣王化澄等扈三宫入南宁。王溯流而上，马吉翔左右王，遇浅水辄力挽之，王为之挥泪。
是月，大清兵克沅州，明偏沅巡抚傅上瑞降。时贵州巡抚米寿图在沅州，死之。
十二月，己巳，明桂王还桂林，大学士瞿式耜与王化澄、严起恒并入直，何腾蛟仍出督师。【考异】诸书皆作“初三日，王还桂林”，《行在阳秋》书之是月己巳，即三日也。《辑览》作“初五日”。
时马吉翔以扈驾功方用事，瞿式耜劝王揽大权，明赏罚，亲正人，纳正言，以图兴复，时不能用。
2660
附记四
腾蛟出师全州，未至而大清兵已抵州城。时郝永忠驻全州，有言陈邦传将袭其辎重之在会城者，永忠即撤兵驰还桂林，卢鼎从之；焦琏不知其故，亦仓卒走平乐，人情震骇。守全诸将议遣使请降，监军御史周震力争不可，众怒，曳出斩之。州人孟泰仰药死。于是全州镇道遂以城降。
是月，浙东山寨之狱起。
初，江上之溃，浙东士大夫之树义旗踞山寨者，故御史李长祥军于上虞之东山，都御史张煌言军于上虞之平冈，故职方主事王翊、副都御史王江军于四明之大兰山，故都督章钦臣军于会稽之南镇。其他则故御史张梦锡之大蛟寨，“蛟”，全氏传中作“皎”。诸生杜懋俊、施邦炌之管江寨，皆在鄞江。时则职方主事华夏佐长祥，推官杨文琦佐翊，大理评事王家勤主施、杜军事，而评事董志宁奔走联络诸寨间。故主事屠献宸，推官董德钦，招兵宁波，遇降将海道中营游击陈天宠，仲谟二人，故史阁部麾下也，与之盟，请效死为内应。
会钱肃乐谒鲁王于长垣，以兵部尚书部署海上诸军，连复闽海州县，且逼福州，于是大兵之在浙者撤以备闽。志宁语夏曰：“此可乘之隙也”。将以舟山之师会大兰，王翊军下宁波，而己以天宠等之师翻城应之，复连东山李长祥军下绍兴，则监国故疆可复，乃人舟山乞师于黄斌卿，不应，愤而归。会夏以与故御史冯京第书，往来海上，事泄，为慈溪大侠所告，捕之入狱，家勤为营救、得出。再诣舟山，极陈“山寨诸军刻期并集，百里之内牛酒日至”，斌卿为之心动，许之。于是夏与文琦、家勤飞书发使，诸寨响应，而斌卿卒犹豫不发，遂为降绅谢三宾所告。大兵捕之急，志宁脱走，夏等俱被执。
初，志宁拥钱肃乐起兵于鄞，同豫议者，家勤、梦锡、夏及陆宇燥、毛聚奎，时所称“六狂生”者也。三宾己降，复贻书王之仁，请斩肃乐及六狂生，而之仁旋归于鲁，泄其谋。志宁等缚三
2661 明道鉴附编卷四
宾，夹长刀而下，三宾哀号，请输饷万金，乃得免。
至是三宾以计赚取夏贻大兰帛书，告之大府，密调慈溪兵袭大兰，翊走避四明山中。袭东山，长祥走奉化，前军章有功死之。乃下令大索。
先是翊与黄宗羲招山寨兵，为大兵所觉，捕之急，囚其弟翃，令以书招翊，翊不顾，遂杀翃。【考异】屠，华等五君子之狱，诸书皆系之戊子，盖被杀之年月也。证之全氏《华氏忠烈合状》，其就刑在戊子五月初二日，面王家勤之死迟一月，然其起兵谋袭宁波，则在大兵人福州之前后事，故黄氏《行朝录》系之是年十二月。而全氏《大兰王公墓碑》记其事，亦云“丁亥十二月”。《华氏状》中再劝斌鲫出师，有“今十一月十四日，直指使者之天台”之语，则其事发于丁亥之冬，刑于戊子之夏，叙次分明。自甲申以来，苏州、太湖及浙东山寨为残明殷顽之两大狱，《明史》于山寨事独遗之，令据《全集》增。
顺治五年
春，正月，丁酉朔，明桂王在桂林。鲁王自闽安镇移次壶江琅琦屿。
癸丑，明鲁王将郑彩潜害其大学士熊汝霖。
时王窜居海岛，彩专政，与汝霖有隙。会彩部下兵与定远伯周瑞兵哄，送汝霖治，汝霖笞而逐之。彩遂激众怒，夜分，破门人，执汝霖沉之海，并其幼子。【考异】全氏谓“熊仅一子，在北未归。”今仍据《辑览》，不书名。义兴伯郑遵谦不平，彩复遣人杀之，亦投尸于海中，并其爱妾金氏。【考异】汝霖遇害，诸书皆云“望后二日”。《航海遗闻》作“十七日”，盖癸丑也。金氏、见《绎史》，或云自尽。癸亥，降将金声桓叛，以江西附明桂王。
声桓以左良玉部将归附，乙酉之夏，与降将王体忠合兵取江右，声桓计杀体忠，以其党王得仁代之。得仁亦闯部裨将，所称王杂毛者也。江西既平，授声桓总兵，恃众骄恣，江西抚、按每
2662
附记四 裁制之，声桓、得仁心快快。
初，明万元吉曾识声桓于杨嗣昌军中，及守赣，贻声桓书，劝之纳款于唐，声桓对众挞其使，夜深，亲解其缚而遣之。未几，桂王立，声桓潜遣其客雷德复通款粤中，以其妻子在京师，未敢发。会有以声桓阴事告巡按御史董学成者，并及得仁，适声桓之孥亦自京师至，二人叛志遂决。先一夕，闭城门，部勒全营，围学成官署，杀之，并及副使成大业。比明，遂执巡抚章于天于江中，迎故明大学士姜日广人城以资号召。遣人奉表桂王，王封声桓昌国公，得仁新喻侯。声桓遂以反正为名，仍用永历二年正朔。
是月，故明宗室朱容藩僭称监国于夔州。
初，容藩受桂王总制，驻蜀，与巡抚李乾德等不相下，川中诸将李占春附容藩，袁韬附乾德，互相争杀。
会广西危迫，相传桂王已没，容藩遂伪称监国、天下兵马副元帅，建行台于夔州，称制封拜，明御史钱邦芑传檄讨之。堵胤锡以湖南地失，无所归，由贵州走蜀，见容藩，责以大义，晓譬利害，其党颇散。
占春与韬战不胜，退至涪州。时明大学士吕大器督师四川，至涪州，过占春营，具言“桂王无恙，容藩乘机僭窃，当得罪。”占春以为然，乾德乃檄诸镇讨之【考异】容藩僭号，诸书皆系之去年，盖谋杀乾德在去年十一月长至之日，而韬与占春相争杀则今年正月事也，今据《辑览》年月书之。
二月，庚午、叛将金声桓遣王得仁统兵陷南康、饶州，遂攻九江，扬言将窥江宁。
或说声桓曰：“昔宸濠反江西，武宗择王守仁而任之，居上游之赣州，宸濠不备，遽下浔阳，攻安庆，而守仁顺流疾趋会城，遂扼其吭而拊其背，卒禽之。今文武督皆在赣州，宜先攻之。不然，且伺我后。”声桓从之，立召得仁还，与并力犯赣。以宋奎光
2663 明通鉴附编卷四
守南昌，己与得仁出师，遂围赣州。
丁亥，明桂王奔南宁。
初，郝永忠驻师桂林，与城外团练兵哄，大掠水东十八村，与瞿式耜构难，式耜力调剂，永忠兵乃移驻兴安。至是大兵前驱至灵川，永忠战败，奔桂林，请王即夕西走，式耜力持不可。时何腾蛟方出师在外，式耜言：“督师警报未至，无大恐。若播迁不已，国势愈弱，兵气愈难振，民心皇皇，复何所依！”不听。王左右皆请速驾，式耜又言：“俟督师还，背城借一，胜败未可知。若以走为策，则何地不危！”反覆数百言。王曰：“卿不过欲予死社稷尔。”式耜为泣下沾衣。严起恒曰：“明日当议之。”迨夜半，王已驾行。甫出城，永忠即大掠，捶杀太常卿黄太元，式耜家亦被掠，家人矫腾蛟令箭，乃得释。日中，赵印选诸营自灵川至，亦大掠，桂林内外如洗。永忠走柳州，印选等走永宁。
明日，式耜息城中余烬，安抚远近。焦琏及诸镇周金汤、熊兆佐、胡一青等各率所部至，腾蛟亦自永福至，民心粗定。
时大兵进克兴安，破岩关，兴安总兵三人史佚其名。及副、参、游以下死者四百人。
是月，故明崇阳王袭黎平，为降将陈友龙所败，诸营俱溃降。独兴化土司迎奉国将军晖奎人寨，以兵千人守之，复为友龙所破，晖奎死之。
明鲁王拜钱肃乐为东阁大学士，三辞，不许。
郑彩既害熊，郑二人，逆节大著，诸镇皆恶之。肃乐辞相位不得，请每日系据于王舟之次，票拟章奏封进，即解维别去。其所票拟，不过上疏乞官，循故事而已，大者则彩主之，虽王亦不得而问也。肃乐每人见，即流涕不止，曰：“朝衣拭泪，昔人所讥，臣不能禁。”王亦为之潸然。
三月，乙巳，明桂王人南宁，随驾者自马吉翔外，惟内阁严起恒、兵部尚书萧琦、科臣许兆进、吴其雷、尹三聘、洪士彭等2664
附记四 数人而已。
王意欲进土州，琦上疏言十不便，乃止。起恒以首揆兼吏部。时君臣资斧空乏，乃悬示通衢，广为开选，二十四土州槟榔盐布诸贾及土乐户，皆注仕籍，流品益淆杂矣。
戊申，大清兵入顺庆。
丁巳，大兵攻桂林。时桂林空虚，我军直薄北门。明督师何腾蛟分三面出，胡一青以滇兵出文昌门，周金汤、熊兆佐以楚兵出榕树门，腾蛟偕焦琏出北门。琏左右冲击，一青継之，我军合而复散者再，遂解围，退驻全州。
桂王在南宁，瞿式耜遣使问王及太妃起居，王始知式耜无恙，为之泣下。王至南宁，故少詹事朱天麟，寓居安平土州，先是王在武冈，以礼部侍郎召，辞不赴，至是复召擢礼部尚书。天麟请率土兵略江右，不听，乃趋谒王，寻拜东阁大学士。
是月，大兵克兴化，明鲁王大学士朱继祚及参政汤芬、给事中林嵋、知县都廷谏并死之。
王自监国二年正月至长垣，至是年正月，连克建宁、邵武、兴化三府，福宁一州，漳浦、海澄、连江、长乐等二十七县，军声颇振。及是得者复失。
大兵寻克永福，里居给事中鄢正畿，御史林逢经俱投水死。克长乐，里居御史王恩及服毒死，妻李氏殉焉。克建宁，守将王祁巷战不胜，自焚死。【考异】此据《明史·朱继祚传》。传中汇书自去年正月至今年正月，凡克三府、一州、二十七县。而诸书以鲁王取兴化系之是年正月。按王以正月窜居海岛，若是时兴化已复，军威尚振，似不至此，疑兴化之复仍在去年，今据《辑览》大兵克兴化年月汇书之。复海澄在去年二月，旋为大兵所克，洪有文死之，故《辑览》分书于四年《犯崇明》目中，而永福.长乐、建宁之破，《辑览》所记在克兴化之后，今据书
夏，四月，丙寅朔。【考异】黄氏《行朝录》及木拂《甲行日注》
2665 明通鉴附编卷四
皆书闰三月，而以乙未为四月之朔，是用明历也。然是时，桂，鲁二王所颁之历，亦各不同。《南略》据《粤事记》，是年闰六月，疑闰三月者海上之历，而闰六月者粤中历也。《鲁监国历》进自黄宗羲，钱肃乐在闽，复请颁《戊子监国三年历》，亦即宗羲本也，南雷自书之闰三月，必非传闻之误，且与《赐姓本未》同。而粤中事系在粤者所寄，亦见《南略》中，其为身历之月日，亦属可信。若夫野史所载，或据《鲁王历》，或据《桂王历》，所谓传闻异词，不能辨也。今遵依《大清历》，闰在四月，而所记残明事，《明史·式耜传》亦书闰三月。今附识之，以资考证。明留守瞿式耜以王在南宁，经筵无讲官，乃撰《八箴》以进，王嘉纳之。
乙亥，降将李成栋叛我大清，以广东归附明桂王。
初，成栋本高杰部将，乙酉之夏，以徐州总兵来降，从王师平粤，攉提督。成栋不乐受总督佟养甲节制，常怀异谋，及是金声桓叛于江西，诱之同反，计益决。先一日，令其兵集教场，声言索饷，越日，成栋请养甲出城抚辑，众兵呼噪，劫之以叛，成栋遂胁养甲传檄各属，遣使通款于王。广西巡抚耿献忠闻之，亦举梧州叛降。
癸巳，大兵克九江。分徇南康、饶州，皆下之，进薄南昌。闰月，乙未朔，明桂王遣吏部侍郎吴贞毓、祥符侯侯性劳李成栋军，封成栋惠国公，佟养甲襄平伯，耿献忠为兵部尚书。广东布政使袁彭年，与成栋养子元胤，实主归附之谋，进彭年左都御史，元胤锦衣指挥使。
成栋寻遺明旧臣洪天擢、“擢”一作“耀”。潘曾纬、李绮资奏敦驾跸端州，一时明故官之家居者，或以反正为名，或以弹冠相庆，于是晏清至自田州，授吏部尚书，张凤翼以兵科兼翰林院修撰，张佐辰自贵州来，管文选司。初，大兵之克廉州也，推官张孝起以兵拒，被执不屈，羁之军中，至是脱归，人谒，授吏科给事中。
是月，降将刘承胤、傅上瑞以谋叛为大兵所觉，皆伏诛。2666
附记四
五月，辛未，大清兵围南昌、先遣别将搜麦源、清岚诸道，薄西山，未下营，已血刃数百里，方合围，金声桓兄成功密约来降，宋奎光谍知，杀之。癸酉，大兵攻得胜门，城坏数处，奎光囊土塞之，得不破。
时声桓等围赣州不克，闻报大惧，撤兵急回，赣人掩击，亡其大半。至南昌，中伏，大败于七里街，遂尽撤城外屯兵入城，坚壁不出。其部将请战，不听。遣所署江西巡按吴尊周乞师于粤，尊周尽匿败状，盛称其捷，桂王喜，以尊周为总督。
大兵见声桓终无出兵意，乃用锁围法，东自王家渡属灌城，西自鸡笼山属生米渡，掘濠载版起土城，自是内外耗绝。
王得仁自军败后，不复亲督师，方娶武都司女为继室，绣旆亲迎，金鼓喧阗。我军方大骇，徐侦之，则皆曰：“王杂毛娶妇也。”已，城中粮尽，人相食，乃大出居民，城中情实尽为我军所得，因以余暇略定诸郡县。
而是时明故佥都御史揭重熙奉桂王拜兵部尚书，总督江西兵，故检讨傅鼎铨以赣州破，退隐山中，亦起为兵部侍郎兼翰林院侍读学士。重熙召募万余人薄邵武，败还，鼎铨往援赣州，亦败焉。声桓外援尽绝，但守空城而已。
是月，大清兵以金声桓、李成栋相继叛，旋师应援，在全州者先退，至是在湖南者亦退。
明桂王督师何腾蛟乘间复取全州，复遣保昌侯曹志建、宜章侯卢鼎、新兴侯焦琏、新宁侯赵印选攻永州。而荆江侯张先璧亦克靖州，遂克沅州，光化伯堵胤锡亦遣马进忠、王进才等取常德、桃源、澧州、道州、临武、蓝山、荆门、宜城诸州县，一时楚南响应。
明浙东山寨之狱，其为首者，故职方主事华夏，次则主事屠献宸，推官杨文琦、董德钦，评事王家勤，时所称“五君于”者也。夏人狱，直指使者令宁波知府大陈刑具，究党与，夏慷慨
2667 明通鉴附编卷四
曰：“心腹肾肠、吾同谋也。”三拷之，终不承。有劝献宸、德钦等孙词以避祸者，文琦独不可，并论死。而谢三宾再揭献宸、德钦，遂以是月初二日同就刑于鄞市。
家勤主管江军事，大兵捣大兰、东山二寨，遂及管江，明都督施邦炌、茂才杜懋俊据寨拒捕，力战三日，矢石如雨、夷伤殆尽。寨陷，懋俊犹率家丁巷战，中矢如猬，伤重倚墙而毙，尸不仆者三日，懋俊之仲父兆苮，亦力竭被执，斫其首十二刀而后踣。邦炌焚其营、寻拔其先世所遗佩刀自刎死。时家勤至翁洲招海师入援，中途被执，系之钱唐狱中，累讯，瞠目无一语，遂以越月见杀.
谢三宾之告变也，列文琦名，并及其弟故御史文瓒、都事文球。方事之殷，文琦以其父在，谋独承之，而遣文瓒、文球入闽，文瓒不可，独遣文球变服走。比就讯，文琦慷慨无他词。但言文瓒不预谋。请释之以养父而自求速死。于是当事亦议坐文琦而释文瓒，文瓒卒不可，遂继五人死之。
文瓒妻张氏负其尸，纫其首敛之，寻饮药以殉，毒不即发，复投缳而绝。文琦妻沈氏闻之，噭然而哭曰：“吾姒烈矣，吾后之哉！”亦自经。而夏妻陆氏闻变绝粒七日，或以有姑在劝之，乃日进一餐。已而有令，徙诸家妻子入都，陆氏托其子于夏之故交评事林时跃，变姓名匿之，遂自经。献宸之妻朱氏亦殉焉。时以为四明忠烈之盛事云。
先是狱未成，词连故都御史高斗枢、礼部主事李钢大讯于杭，里中诸义士捐数万金救之，得解。桐出狱，叹曰：“吾前此不欲陨黑阱耳，今得见白日而死，可矣。”遂绝粒数日卒。【考异】此据全氏杨氏《四忠双烈状》及《屠董二君子事状》书之，而《殉节录》所载，遗去杨文琦妻沈氏，今据增，至其月日之先后，据诸书皆在戊子，而全氏《事状》记五君子事，则华.杨、屠、董之死在五月，家勤死在六月，而御史杨文瓒之死亦同在五月，时又称“六君子”者是也。李钢之死，2668
附记四
亦具见全氏《阡表》，据书就讯于是年正月、梱以二月死，并汇书之。
六月，戊戌，明鲁王大学士钱肃乐卒。
肃乐自再谒鲁王，兼吏、兵二部事，闽中郡县连复，皆其功也。嗣闻连失守，肃乐素有血疾，遂剧，熊、郑二人之死，忧愤益增，以头触床卒，年四十三。
王震悼，辍朝，赐祭，赠太保，谥忠介。没后六年，故相叶向高曾孙尚宝丞进晟，始葬之福清黄檗山中。【考异】忠介之卒，《绎史》系之六月戊成；全氏《神道碑》以为“初五日”者，是也，至其卒在琅琦.没后六年，始葬福清。而汪氏《航海遗闻》谓其遇风镜舟，披施人山，卒于福清，则误以江上破后之事当之，而忘其再出也。今据全氏《碑文》。
癸卯，明桂王自南宁至浔州。
先是李成栋请王入广州，王将赴之，瞿式耜请还桂林，疏言：“驾若东幸、军中将帅谓朝廷乐新复之土，成栋亦有邀驾之嫌、号令既远，人心涣散，臣不能制也。”再疏令检讨蔡之俊往迎，又令给事中蒙正发敦跸，俱不报。
遂至浔州，封浔帅陈邦传为庆国公，邦传请世守广西如黔国公故事，大学士朱天麟执不允。邦传怒，以庆国公印、尚方剑掷天麟舟中，要必得。会瞿式耜持疏劾之，廷臣亦多争之者，邦传乃止。【考异】天麟沮邦传世守事，据《明史》本传书之。然天麟固党于邦传者，今删去“终执不允”四字，并载式耜之劾，以著世守之终寝，乃式耜也。
秋，七月、甲子朔、明桂王次梧州，谒兴陵。即桂端王陵也。
李成栋遣其将罗成耀率甲士五千趣驾人广州，瞿式耜虑成栋将挟王如刘承胤故事，复上疏力争，廷臣重违成栋意，乃议“肇庆本监国旧驻，地居两省之中”，遂定计移跸趋肇庆。
八月，癸巳，明桂王至肇庆，拜成栋大将军、子元胤亦封南阳伯。
2669 明通鉴附编卷四
成栋言：“式耜拥戴元臣，不宜久在外。”王召式耜，式耜愿留桂林，终不入，然闻政有阙失，必具疏力争，尝曰：“臣与主上，患难相随，休戚与共，不同它臣，一切大政，自得与闻。”王虽褒纳，不能尽从也。
时诸臣各树党援，从成栋至者，曹煜、耿献忠、洪天擢、潘曾纬、毛毓祥、李绮自夸降附功，气陵朝士；自广西从王至者，严起恒、朱天麟、王化澄、吴贞毓、吴其雷、晏清、洪士彰、尹三聘、许兆进、张孝起皆自恃旧臣，诋斥曹耿等。久之，复分吴，楚两党：主吴者，天麟、孝起、贞毓、化澄及李用楫、堵胤锡、万翱、程源、郭之奇，皆内结马吉翔，外结陈邦传；主楚者，袁彭年及少詹事刘湘客、给事中丁时魁、蒙正发、金堡，皆外结瞿式耜，内结李元胤。
元胤方握政柄，彭年等依为心腹，揽权殖货，势甚张，时人目为“五虎”。彭年尝论事王前，语不逊；王责以君臣之义，彭年勃然曰：“倘向者惠国以五千铁骑鼓行而西，君臣义安在！”王变色，大恶之。
彭年等谋攻去吉翔、邦传，权可独擅也，令堡疏陈八事，劾邦传十可斩，吉翔及中官庞天寿、大学士起恒、化澄与焉。起恒、化澄乞去，天麟奏留之，堡与时魁等复相继劾起恒、吉翔、天寿不已。太妃召天麟，面谕“武冈危难，赖吉翔左右”，令拟谕严责堡等，天麟为两解，卒未尝罪言者，而彭年辈怒不止。王知群臣水火甚，令盟于太庙，然党益固，不能解。
甲辰，叛将李成栋为明桂王提兵下南雄，谋度岭犯赣以援南昌也。
冬，十月，辛丑，明桂王杀降将佟养甲。
养甲为李成栋所忌，密请王除之，至是，王命养甲至梧州祭桂端王陵，遂遣盗杀之白沙洲。
丁巳，李成栋大败于赣州。2670
附记四
成栋驻南雄，率部众及峒蛮、土寇共二十万，号称百万，犯赣州。营栅未立，成栋忽梦中惊闻城上呼董大哥者三，以为董大成已降，盖大成乃成栋中军也。
成栋军中大乱，我巡抚刘武元、总兵胡有升等乘机出击，大败之。成栋单骑走，十大营皆溃。我军斩首万余级，俘获无算。成栋退屯南康。
十一月，辛酉朔，明桂王督师何腾蛟克永州。
腾蛟遣曹志建等围永州三月，大小三十六战，至是遂克之。时宝庆、衡、永诸郡县大半复入于明，腾蛟议进兵长沙。瞿式耜以机会可乘，请王还挂林图出楚之计，不纳。【考异】《东明闻见录》、《行在阳秋》皆系腾蛟复永州于是年九月，而王氏《永历实录》系围永州于十月，皆传闻之异词也。《明史·腾蛟传》言“围城三月”，疑九月为围城之始，而十一月朔始克之，正与“围城三月”之语合，今据之。
十二月，明桂王督师堵胤锡招忠贞营李赤心军自夔州至。时马进忠取常德，驻其地，胤锡恶进忠，令让常德以与赤心。进忠大怒，尽驱居民出城，焚庐舍，走武冈，而宝庆守将王进才亦弃城走，他守将皆溃。赤心等所至皆空城，旋弃走，东趋长沙，腾蛟时驻衡州，大骇，乃檄胤锡率赤心等人湘潭，而已自衡州与之会。
降将姜瓖叛我大清，据大同，号称反正，易明冠服。诸生在籍乡官万练、刘迁、王永强等举兵应之，遂略偏关，雁门及代州、繁時、五台等县。
是岁，明鲁王故职方主事王翊复自四明入大兰山，遂以三月破上虞，杀其署县事者。
时浙东山寨复啸聚，而小寨支军亦以百数，于是大兵欲靖山寨，以大兰最强，乃合宁、绍、台三府之军，由四明之清贤岭而入，翊合诸寨军屯于丁山以待之，久而弛。
大兵猝至，翊败，丧其卒四百人。有孙说者，不知何许人，
2671 明通鉴附编卷四
来救翊，翊得免，而说中流矢死。我军不能久驻山中，翊得复振，与明故侍郎冯京第合军守杜岙。大清复调浙西兵：选四明山民团练兵为乡导，遂破杜岙关口，长驱面人。翊走天台，乞天台洞主俞国望之兵，沿途招集流亡，一月间复得万余人，间道入杜岙，击破团练山民，复据之。




