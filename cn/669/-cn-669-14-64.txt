89　孫叔敖三相三去事所本


史記循吏傳「孫叔敖三得相而不喜，三去相而不悔」，與令尹子文之事相類，恐是一事。

【閻按】孫叔敖爲令尹於楚莊十六年癸亥，後七年莊王即卒。叔敖死莊王時，必無三相三去之事。

【元圻案】淮南道應訓亦云：「昔孫叔敖三得令尹無喜志，三去令尹無憂色。」皆本於莊子山木篇、吕氏春秋恃君覽知分篇。





