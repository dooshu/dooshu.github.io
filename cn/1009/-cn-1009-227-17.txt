赵希桐　秋夕

霄虚白露溥，木叶下危阑。

月澹钟声晓，灯青剑影寒。

人心正莽莽，世事海漫漫。

何日平胡虏，西风望眼宽。

赵希桐

赵希桐　秋夕

西风梳发冷飕飕，半醉微吟独倚楼。

一片旧时南浦月，清光犹印别离愁。

赵希桐

赵希桐　秋夕

半枕小窗幽梦蝶，数声何处寄书鸿。

关山千里人归晚，肠断烟林一笛风。

赵希桐

