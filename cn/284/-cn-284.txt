明遗民诗 - (清)卓尔堪






出版說明

《明遺民詩》十六卷，清卓尔堪选辑，关于卓尔堪的生平事迹，史籍記載很少，只知道他字子任（或作子立），别号宝香山人。远祖卓敬，浙江瑞安人，明惠帝建文时任戶部侍郎，曾密疏徙封燕王朱棣于南昌，燕王夺取帝位后，因而被杀，並夷三族（具見明史本傳）。卓尔堪可能是这次事变中潜逃出外的一系之后，所以他的籍貫，不甚明确，有些記載称他为江南江都人，又称为汉軍人。他曾参加过康熙十四年（一六七五）清軍平定耿精忠之役；但此后經历，已无可考。

卓尔堪是一个有些文才的軍人，会写詩，所作《近青堂詩》，附刻在这部遣民詩之末。另外还与張潮、張师孔两人合編有一部《三家詩》（曹子建詩二卷、陶渊明詩四卷、謝康乐詩二卷）。

他选輯这部遣民詩似意在网罗散佚，保存当时許多遗民逸士們历經丧乱、追怀故国的吟咏。取舍的标准，正如凡例中所定的「人与詩並重，然人更重于詩，其有以人傳詩者，詩不过数首，虽有微瑕，亦所必录」；「纪忠、纪烈、纪事等詩，虽有小疵，未敢尽弃」。可見他完全以人和事存詩的。因此，他对于被录选的五百多人的字、里、轻历，有或詳或简的介绍，其中有些人因作品不多，本来没有集子，或者虽有而已散佚，賴这部选集，保存了他們部分的作品和簡略的历史。作为提供研究明末清初历史和文学史資料說来，这部詩集还是有它的参考价值的。


这本书所选近三千首詩中，那种慷慨悲歌、反抗异族压迫的爱国特歌，以及那些揭露明末政治腐散、赋税繁重、宫吏貪暴、兵士扰民的篇章，都比較深刻地反映了当时的民族斗争和社会现实，不失为书中可取的精华；可惜这样的作品幷不很多，而且多半格調低沉，有一种无可奈何和非观絕望的心情。其表现为超尘絕俗、孤芳自賞、逃避现实的作品，却占了相当大的比重；甚至其中还选有几首露骨地反对农民革命，咒罵农民領袖强献忠、李自成的詩，以及一些宣揚宋儒道学思想，提倡愚忠愚孝等封建道德的作品。这就不仅是由于客观条件的眼制，而只能說明那些出身于剝削阶级的明末士大夫，对外族入侵，虽有一定程度的反抗思想，但在对待劳动人民的态度上，并不能改变他們反动的阶级立場。正是由于这些原因，我們出版这本书的目的，只能作为文、史研究者的参考資料，而不适宜于一般讀者閲讀。所以采取了控制发行的办法。

清代乾隆年間查禁书籍时，本书曾两度被列入禁毁书目中，故流傳很少。直到辛亥革命前一年，上海有正书局据原刻本影印，因印数不多，目前已难尋覓。我們今据有正本断句排印。原刻本只称「遗民詩」，不标明时代；有正本则改題「明末四百家遗民詩」，都不妥切。现在排印，书内名称仍旧，封面及扉页则加一「明」字，以标明时代。本书的編次因选辑者是「得詩即梓」，故显得紊乱，往往有一人的作品，分見数卷，甚至在同一卷中也有前后分散的。这次排印时，把同卷中前后分散的整理在一起；幷另編一总目列入卷首，以便索檢。原书中有少数缺文訛字，凡我们可以断定的，已酌加改正。

中華書局上海輯所
一九六〇年十二月



遺民詩序

當天步移易之際，天之生才反獨厚，而人之稟受者亦不一。其剛烈淸正之氣，大則發爲死事之忠臣，次則藴為肥遯之志士。死事者名乘青史，固無論已，獨是肥遯者斂迹巖穴，一往不返。或爲袁閎，而土室自封；或爲范粲，而柴車終老；或爲唐珏謝翱，而夜哭西臺、涕灑冬青。甚或戢影方外，如雪菴和尚之流。類皆胸藴英奇，不克見之行事，不得已而寄之于言。況旣謝絕塵事，自畢力学問，其所纂著，俱堪風世，雖曰身將隱矣，焉用文之。諸君子固無意于流傳，而彼爲遭化者，豈肯閉塞所稟受之氣，而使其所藴之英奇，泯沒于天下後世乎？此諸君子往往有詩歌存於宇内者也。第生各異地，遺詩渙散，不盡昭昭於耳目間。近者易于搜羅，遠者難于畢集，久之能保其無傳流湮沒之不齊者歟！予竊謂諸君子之始迹雖不倫，要其歸則心皆不貳，實所謂同類也。同類則當使其相聚，其間有性情孚而交稱莫逆者，亦有山川間之而托諸神交者。余多方搜採，久而成集。而諸君子之詩為之一聚，則諸君子之性情亦為之一聚。其稟諸大造之氣。藴而未盡洩之奇，當亦為之一聚。如聞歌泣太息于一堂，各吐其胸臆而無間。使天下後世。皆得而窺見之，豈非一大快乎！

寶香山人卓爾堪序。





遺民詩序

予嘗觀宋自南渡以迄於亡，其詩文流傳於後世者，不特李伯紀、宗如霖、張德遠、文文山諸忠臣之集而已。他如謝疊山、劉須溪、鄭所南、謝皋羽諸君子。生當德祐、祥興末造，身不攝尺寸之柄，無宗、李、張、文絲粟之勞。徒以时移世易，矢志孤忠，歡歌傷懷，放廢山澤以終老。而其詩文流傳至今，亦若與宗、李、張、文等。此非有宋之遺民哉！即勝國可知矣。夫遗民之稱何，防乎《大雅》雲漢之詩曰：周餘黎民，靡有孑遺，而衛懿公之國滅身殘也。《春秋》傳云：衛之遺民男女宵濟河。是則古今所稱遺民，大抵皆在凶荒喪亂亡國之餘，而忠義牢騷者多出於其中。其歌也有思，其哭也有懷。孔子刪詩，未嘗盡存風雅之正而逸其變，又豈能使狂童怨女、放士鮮民，皆奏清廟之音，而不爲黍離板蕩之詠也哉！是故人不一境，境不一詩，各自道其志之所感已爾。

寶香主人卓子任氏，集勝國遺民之詩，自姜公如農以下若干人，梓爲十六卷，來請敍於予。予讀其詩，類皆孤清凜列、幽豪激楚，如對空山積雪，寒氣中人，可為窮愁之音易工矣。然皆敦厚而不流於焦殺，史遷所云小雅怨誹而不亂，茲爲近之。夫濮水之清商，天津橋之杜鵑，雖非盛世所宜聞，然譬諸霜雁天，秋蛩吟野，亦氣侯所感使然。非謂天壤間必不可有此淒清之響也。或疑如姜公埰、张公怡輩，嘗仕宦矣。奈何一切皆民之，非也。孔子論次逸民，虞仲固有土之君，柳下惠亦三仕為士師者也。夫旣逸矣，概從而民之，何爲不可乎？嗚呼！詩必發憤而作，非徒然也。故黄山谷曰：北征不可無，而南山可不作。讀勝國遺民詩，幾與德祐、祥興諸君子爭烈矣。旣版行，遂不辭而序之。

西陂宋犖譔。




遣民詩凡例十則

茲集名《遺民詩》，自顯仕以及布衣，咸曰遣民。祖魯論敍列逸民，虞仲國君，展禽士師，與朱張少連並稱之義也。且前人有長留天地間集，又有遺民錄，皆仕隱相間，則此亦不必區而別之。

余生也晚，未能遍悉諸君子事實爲之立傳。然出處爵里，不可不載，茲從諸詩、序、傳、誌中採其一二。倣品彙式列於目錄内，其詳者亦約言之，略者寧缺弗敢虛飾，讀其梗概自見。其間有事功顯達於前者，史傳已載，尤略。

不加圈點，并不載評語。圈點固不合古，評語尤不敢輕。以諸君子之詩，多近變風變雅。旨趣所在，即間窺及，亦難言之。

詩最多者，諸體必備，俾讀者得窺全豹。然必於諸體中擇其所長者多錄之，其所短者間登一二焉。

遺民惟重末路，苛求其他，吾則何敢。

人與詩並重，然人更重于詩，其有以人傳詩者，詩不過數首，雖有微瑕，亦所必錄。

詩所尚不同，有雄渾高老者，有清新綺麗者，惟善是擇，能兼有者，亦兼錄之，不繩一律。

詩題亦所最重，況當易世之際，纪忠、紀烈、紀事等時，雖有小疵，未敢盡棄。

傳世之作，人生平無幾，貴精不貴多。但欲悉諸公生平涉歷，并末路懷抱，以暢心目，非多缘不可。若俱楓落吳江，亦奚貴焉。

俱選已往遺民之詩，得詩即梓，先後故無詮次。其間有得其全集，選至百數十首者，其餘未見全稿，或僅得數首或歟十首者，姑就所見錄之。俟覓得全稿選入再見中，至耳目所未逮，正在訪求補入。四方同志，倘有留心收録者，敢懇郵筒惠寄，以便續選入集，不致于遺漏。













