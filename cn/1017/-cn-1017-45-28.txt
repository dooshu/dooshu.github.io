蔡肇　和慎思未试即事杂书率用秋日同文馆为首句

翳翳云生树，翻翻风动闱。

高秋忽如此，吾党苦思归。

极目愁关塞，侵寒寄褚衣。

少狂真喜事，回首壮心违。

蔡肇

蔡肇　和慎思未试即事杂书率用秋日同文馆为首句

物色清秋逼，官曹静夜长。

华星披夕霭，皎露洗空凉。

律细诗鸡继，禅心梦易忘。

依稀贪佛日，香火宿诸方。

蔡肇

蔡肇　和慎思未试即事杂书率用秋日同文馆为首句

取士渔盐出，传经户牖开。

惊涛帘外起，聚雨笔端来。

人竞悬金鉴，书方贵玉杯。

太平元有象，勿遣赋良媒。

蔡肇

