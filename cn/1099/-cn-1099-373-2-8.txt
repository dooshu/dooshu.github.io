○復胡順菴 【 亭障】

自虜市目下巳告竣、其繕塞一節。三晉人終歲勤動。不息肩者。三四十年矣。方報完。復興役。心嘗疑之。博訪其由。則謂非盡虛文抵飾。繕□勞費力倍而功少前賢常論之良由地無水石且土脉沙磧築濬難而隳壞易耳國初時遍地林木。一望不徹。故虜患絕少。近日樹木砍伐淨盡。遂無限隔耳。故計莫如種樹。樹之速成。又莫如榆柳。僕因悟古人榆塞柳塞之有由也。然種樹與築墻不同。築墻須密齊接續不可出入若種樹則但視土之宜木處多種之初雖斷續久之成林自然深厚相接葢取效不在一二年間也。

