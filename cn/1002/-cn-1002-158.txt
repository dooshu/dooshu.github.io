曾丰　会昌号湘江岸有小岘亭癸卯六月与瑞金吴丞饮其上二首

湘水欠湘竹，岘亭非岘山。

休论真胜假，且幸冗偷闲。

眼底方尘外，栏干更树间。

唘禽如语我，剧暑未能还。

曾丰

曾丰　会昌号湘江岸有小岘亭癸卯六月与瑞金吴丞饮其上二首

占断江西景，临川拟岘台。

今犹千里隔，我更几时回。

幸此亭相似，非公坐莫陪。

古今随水去，风月送诗来。

曾丰

