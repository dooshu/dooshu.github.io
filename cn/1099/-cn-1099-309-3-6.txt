○啟殷石汀兩廣軍門 【 瓊寇】

瓊二十年來至今、接有海寇之患、百姓苦之、心訟口詈巳謂官司不能抵民一保障矣、然害止瀕海地方、日甚一日、年甚一年、今正月突有船、先後分入攻圍臨高定安萬州等城、破文昌樂會、治屯據于中。來來往住、殺掠村市、無人之境、任彼所為、其慘其害、從前以來無有也、平時養兵、迄與不養之時無異宴遊擊來援、亦既月餘矣如斯而巳矣、賊夥數雖多、各夥人數則寡繼後至者、將何以禦之耶。昔人稱為匹夫匹婦復讐、今日之讐屢矣、大矣、復之不可巳矣。明公身當復讐之任。事本因仍。兒戲深入。安刦風聲氣習、召之而來也、瓊民謂府縣城池、尚未可保、我民當盡魚肉於賊、似此景象、言非過憶、明公念及、前後一加意焉、權足為。才足濟。無所施而不可矣。瓊民延頸需援。不能一日、若止前之為焉、有兵以萬無益也、縱有小濟。兵退而寇又復來矣。急則治其標。今日所言。安得不□息于今事也所望標中之標事也標中之標且不能矣他尚何望史方齋號稱膽不怯賊、事期必行、日者海防失事、咫尺間耳。巳受欺諼。法復寬縱。賊知虗實。官兵效尤。况明公坐鎮蒼梧。遠瓊二千里地耶。縱賊驕兵。萬方一轍。一誅賞之餘而起而人自不行耳作用不同取效自異不可一槩諉也緩則治其本。古法遺意家自為守人自為戰道有在焉本中之本休養生息又在守令明公控制二省。艱虞殘破。非一地也。時人之論。必曰難為顧彼顧此。不免急東則緩西矣。宰相鹽梅舟楫。應四面。初非身歷其地為之。普天之下。有行之者。况廣之東。廣之西。區區耶。詩云。依其在京。侵自阮疆。惟別留念地方。不勝幸甚。

