张元干　次友人寒食书怀韵二首

往昔升平客大梁，新烟然烛九衢香。

车声驰道内家出，春色禁沟宫柳黄。

陵邑只今称虏地，衣冠谁复问唐装。

伤心寒食当时事，梦想流莺下苑墙。

张元干

张元干　次友人寒食书怀韵二首

孤生投老急菟裘，万晨云山已倦游。

共喜石交逢异县，更陪彩笔赋春愁。

无心俯仰犹多事，与世浮沉已拙谋。

冷雨吹花作寒食，三杯软饱且眠休。

张元干

