○送尹判逭这江陵序

文者人之华，行者人之实；不华无以见本，匪实无以要终。是以致知在格物，物格则知至。及夫至也，何所不集焉，尹十五官其集之矣。故忠信宝於家，贞干珍於国。前年度支创平耀之法，典斯南海；今春转运即均输之便，导彼西江。岂止度四方经费之用，盖在佐副相尹丞之秩。先是太夫人在堂，指途於涔阳。原隰煌煌，洁尔寿觞。由此告归，孰不称庆？况高门传纶诏之荣，相宅主公台之兆，光启前列，我有凭焉。孟夏吉朔，云阴四合，风雨如晦，江涛若崩，南飚未回，好是行迈。老夫沐普思之宥，承近地之迁。鹑之首尾，可以交欢，言且贶别，私其则那？

