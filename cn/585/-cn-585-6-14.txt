第十四则 得贤者则安昌，失之者则危亡

地薄者大物不产，水浅者大物不游，树秃者大禽不栖，林疏者大兽不居。

解读 土地贫瘠，农作物无法丰收；沟渠浅窄，大鱼无法畅游；树木干秃，大的禽鸟不会栖息；树林稀疏，大型动物无法居住。

张注“此四者，以明人之浅则无道德，国之浅则无忠贤也。”

王氏曰“地不肥厚，不能生长万物；沟渠浅窄，难以游于鲸鳌。君王量窄智浅，不容正直贤臣；忠良不遇明主，岂肯尽心于朝。高鸟相林而栖，避恶求安；贤臣择主而佐，立事成名。树无枝叶，大鸟难巢；林若稀疏，虎狼不居。君王心志不宽，仁义不广，有谋智之人，必不相助。”

