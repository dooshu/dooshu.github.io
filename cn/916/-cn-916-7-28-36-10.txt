【咏五彩竹火笼诗】

可怜润霜质。（《御览》误作雪。）纤剖复（《御览》误作後。）毫分。织作回风苣。（《类聚》作莒。《御览》作莒。并误。《诗纪》云。律祖作迎风缕。）制（《诗纪》云。律祖作裁。）为萦绮（《御览》误作骑。）文。含芳出珠被。耀彩（《类聚》作绿。《御览》同。）接缃裙。徒嗟今（玉台误作金。）丽饰。岂念昔凌云。（○玉台新咏五。《类聚》七十。《御览》七百十一。《诗纪》九十四。○《诗纪》云。剖出楚山筠。织成湘水纹。寒销九微火。香传百和薰。氤氲拥翠被。出入随缃裙。徒悲今丽质。岂念昔凌云。右见诗话补遗。与此小异。故并录之。）

