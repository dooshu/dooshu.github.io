陆游　病思

短发萧萧不满簪，更堪衰疾日侵寻。

数匙淡饭支残息，一篆清香印本心。

小径古苔遗鹤毳，空堂坏甽有虫吟。

悠然更起扁舟兴，秋水门前五尺深。

陆游

陆游　病思

卖剑还山学老农，不堪衰与病交攻。

将军闭户方锄菜，处士携家欲赁舂。

残齿强留终舮卼，病腰扶拜苦龙锺。

壮游谁信梁州日，大雪登城望夕烽？

陆游

陆游　病思

夜窗孤影怯青灯，瘦著秋衣欲不胜。

光景正如寒圃蝶，情怀却羡病寮僧。

篝炉冷落烧残叶，禅榻欹斜倚古藤。

莫怪颓然遗世事，鬓丝日日镜中增。

陆游

陆游　病思

水碓舂粳滑胜珠，地炉燔芋软如酥。

老来自爱盘餐美，安得高人共破除？

陆游

陆游　病思

杀物求君舌本肥，是非岂复待深思。

即今不足何时足？小甑香粳日两炊。

陆游

陆游　病思

江上秋风芦荻声，鱼虾日日厌煎烹。

病来作意停鲜食，留得青钱买放生。

陆游

陆游　病思

行携驯鹿寄消摇，共饱山蔬与药苗。

本自入山缘服玉，不应忘味待闻韶。

陆游

陆游　病思

西山雪外巢松客，南岳岩前洗钵僧。

平日寄怀常在此，秋风剩欲办行縢。

陆游

陆游　病思

窗扉寂寂秋将晚，灯火昏昏夜向阑。

不是暮年能耐病，道人心地本来宽。

陆游

