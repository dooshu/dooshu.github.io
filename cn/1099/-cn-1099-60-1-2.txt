○撫服殘寇疏 【 安撫殘寇】

議得我家之與逆賊也先、誠萬世必報之仇、　朝廷念邊儲未充、人力未裕、故問罪之師、未即興舉、　皇上之心、即古先聖王待時而動、動在萬全之心也臣等切照兀良哈等衞達賊、在北虜最為精悍驍勇。瓦剌等部下人馬皆所不及。　祖宗以來。設衞安插。寬撫得宜。不曾為患。後來逆賊也先潛蓄異謀。妄加吞併。搶鹵迫逐。不能寧居。欲斷北虜之援當先收朵顏三衛欲收三衛當使之□利有名此□禦之要策也加之處置乖方。或邊將貪功生事。殺掠戕害。使之進退狼狽。計窮力屈不得巳脅從也先。往年逆賊入寇。皆此賊為前鋒葢一則藉其勇力一則視為異類一則使之雪其宿憤逆賊之得以一時僥倖者。葢其善用兀良哈殘賊故也今聞賊中有信受也先約束。跟隨往來。為腹心之人者。有因受逆賊酷虐。偷拐馬匹。前來沿邊一帶苟全喘息者。十百為羣。各帶騎馬家小東西往來趁逐水艸打圍過活。近來邊墩上瞭見人馬。及所謂野達子皆此輩也。臣等窃謂此賊殺之既有可矜。且不足謂之雪恥復仇。不殺則在邊日久。窺覘稔熟。又復被脅。止?帚之也先。其為患害實是不小。臣等欲乞　朝廷特降安撫殘寇木榜。諭以　祖宗設衞豢養之恩。與近來撫馭失所之故。若能糾眾止?帚順　朝廷、必為區處安插腹裡地面、如其執迷不悟。或聽別部指使。沿邊往來。窺覘侵犯。則立調大軍、通行勦滅。上以宣君父之德意。下以離逆賊之腹心。且既得其人可以先知虜情虛實、因而取勝亦可豢養日久。因為我用。從此聲罪致討。滅恥除兇伏望　皇上特召在廷諸臣、詳定可否、務使殘寇見之、必堅止?帚順之心、逆賊得之、亦無藉口之釁、然後降式施行、每面前寫直書、後寫夷字、臣等依式刻成木榜、選差敏捷夜不收、乘夜將前項木榜、離墩三四十里之外、有水艸去處安放。若此賊果有生道來降、臣等則當別行奏聞處置、設若此賊執述不省、仍復在邊出沒、別為搆結侵犯之謀、臣等、奏請會兵夾道、獎率三軍、搜捕殘寇、使無遺類、如此庶得問罪有名、而受殺之人、亦無怨無悔、所據大同宣府等處、各邊可用去處、亦乞裁處、緣係邊情重事伏乞裁示施行、

