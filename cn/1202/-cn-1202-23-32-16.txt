卢侍郎感交【谌子谅】

大厦须异材，廊庙非庸器。英俊着世功，多士济斯位。眷顾成绸缪，乃与时髦匹。姻媾久不亏，【选作虚。】契濶岂但一。逢厄旣已同，处危非所恤。常慕先达槩，观古论得失。马服爲赵将，疆场得淸谧。信陵佩魏印，秦兵不敢出。慨无幄中策，徒慙素丝质。羇旅去旧京，感遇踰【选作喻】琴瑟。自顾非杞梓，勉力在无逸。更以畏友朋，滥吹乖名实。

