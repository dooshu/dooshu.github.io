○授前左司员外郎赵均长安县令制

敕。具官某。慎行於家，能养共亲也。慎言於朝，能保共身也。士大夫有是二者，列於周行，善用恬和，且闻淹恤，循於常典，安可滞迁。属京县寓理之难，度材云急。流亡未复，赋敛犹虚。以尔所慎之多，必当克集其事。锡兹银印，耀彼彩衣。承宠而将庆问安，思报而勉图为政。可依前件。

