葛天民　雨中独酌

平生寡合虽竭斗，几曾自饮一杯酒。

不因风月与湖山，更为松篁与花柳。

今夕何夕风雨来，知侬渴肺生秋埃。

麴生三缄忽自荐，诗为风雨聊一开。

老夫呼前呼示了，死生脱帽倾怀抱。

风雨横斜入会中，宾主淋漓俱醉倒。

须臾风止雨亦休，主人送客凝双眸。

葛天无怀不可状，但觉两耳风飕飕。

匆匆便是中秋节，更与麴生潜地说。

此夜宁容著杂宾，一尊只辨浇明月。

葛天民

