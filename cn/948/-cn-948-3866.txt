陆游　小舟游近村舍舟步归

数家茅屋自成村，地碓声中昼掩门。

寒日欲沉苍雾合，人间随处有桃源。

陆游

陆游　小舟游近村舍舟步归

借得渔船泝小溪，系船浦口却扶藜。

莫言村落萧条甚，也胜京尘没马蹄。

陆游

陆游　小舟游近村舍舟步归

不识如何唤作愁，东阡南陌且闲游。

儿童共道先生醉，折得黄花插满头。

陆游

陆游　小舟游近村舍舟步归

斜阳古柳赵家庄，负鼓盲翁正作场。

死後是非谁管得，满村听说蔡中郎。

陆游

