第十五回　走贤王东晋肇丕基　纵刘渊中华开扰乱


却说张方引兵入洛阳，先使人擒下王瑚斩之，遂使人往迎成都王。成都王既入洛阳，张方往见，下拜曰：“河间王久钦殿下盛德，使某提兵入洛阳，实将迎立殿下，君临四海，便请受禅。”卢志从旁叱曰：“成都王忠贞孝友，此来不过清除君侧。今诸佞既除，行将退守藩服，汝何得出此污耳之言？”言毕悻悻退出。成都王乃慰张方曰：“汝之功自不可泯，此事尚容缓图。”张方退出，转恨卢志，而无如之何，乃纵兵大索羊玄之、皇甫商三族，尽皆诛之。次日入朝，逼着惠帝废羊皇后为庶人，出居金墉城，废太子覃仍为清河王。原来太子遹被贾后杀害之后，便立太孙臧。赵王篡位时，又杀太孙。及惠帝复辟，子孙皆尽，乃立康王遐之子清河王覃为太子，至是又被张方废去。适河间王有书与张方，嘱力谋立成都王，苟不得骤立，亦当预为之地，故张方逼废太子之后，即倡言成都王仁慈孝友，宜立为皇太弟。在朝诸臣，皆畏其势焰，莫敢不从，于是即日立成都王为皇太弟。张方引兵还关中。卢志力劝成都王还邺，成都王遂上表请上意。东海王越言于惠帝，使其以太弟还镇邺，又遣使封河间王为太宰，领雍州牧，自是朝政归于东海王。

且说成都王自立为太弟之后，还镇邺郡，日恣骄纵，奢侈无度。时东安王繇、琅琊王睿同在邺郡，东安王屡屡劝谏太弟，太弟不从，且奢侈愈甚，出警入跸，擅用天子舆服仪仗，东安王忿忿不平，琅琊王摇首浩叹而已。原来琅琊王睿，系宣帝之曾孙，琅琊恭王觐之子，东安王繇系琅琊王之弟，叔侄皆幼有令名，而琅琊王尤恭俭退让、沉敏有度，举动不露锋芒。见东安王屡劝太弟，因谏曰：“骄奢淫逸之人，必自败，劝无益也。且吾家频年起阋墙之变，宗室之间，易生猜忌，叔父屡劝太弟，是自取祸也。”东安王不能听。

时东海王越见惠帝昏愦多病，默忖其不久人世，自思久揽朝政，又虑帝崩之后，太弟嗣位，必不能总揽大权，清河王覃，时年仅十一二岁，不如借故废太弟，仍立太子；及闻太弟在邺，僭用天子銮卫，喜曰：“废之有名矣。”遂降诏废太弟，仍立清河王覃为太子。一面使人往金墉城迎羊庶人入宫，仍立为皇后。又恐成都王不服，兴兵犯阙，计不如先发制人，乃点起宿卫兵，逼着惠帝御驾亲征。一面檄召四方兵助剿，及御驾至安阳。【夹】今河南彰德府。应诏之兵，至者十余万。成都王闻报，急聚众商议。东安王大呼曰：“天子亲征，有何商议？惟有解甲素服，面缚请罪耳。”成都王大怒曰：“汝欲杀我耶？”东安王曰：“今天子自来杀尔，何必我杀？”拂衣径起，不辞而出。成都王欲杀之，卢志谏止，乃令石超为都督，率兵迎敌。

石超领命，带领大兵，杀向安阳而来。此时应诏之兵虽多，然皆互相观望，兵心极懈。东海王檄调赴敌，多不应者。石超遂挥兵扑来，应诏之兵，四面逃散，东海王抵敌不住，且战且走。石超挥弓弩手，四远射去，且追且射。惠帝不敢乘马，大呼：“朕辇何在？”侍中嵇绍率众拥辇至，扶惠帝上辇。时帝面上已中三箭，呼痛不绝，嵇绍坐在辇前，以身障帝，急走至汤阴。【夹】今彰德府汤阴县。石超一马赶到，惠帝大呼曰：“此嵇侍中，不可杀！”石超亦大呼曰：“奉太弟命，惟不伤陛下一人。”言已举枪望嵇绍刺去，再复一枪刺死，其血溅得惠帝满身。石超再举枪横搠御辇，辇倒，帝堕辇下。石超令左右扶惠帝上马，径带回自己营中，所有御玺及御用法物，尽行失去。成都王大兵已到，闻惠帝已获，大喜，即来见驾，奏曰：“臣尽心王室，陛下何以无端加罪？”帝曰：“此不干朕事，皆东海王之意也。”时东海王已领本部残兵，奔回东海，各处援兵皆散。成都王乃取惠帝回邺郡，暂居王府，使人进衣食。惠帝至此时，始换下血衣。左右欲洗濯，惠帝曰：“此嵇侍中血不可洗去，留为朕之记念可也。”

成都王自是挟惠帝在邺，自为丞相，仍立为太弟。忽报幽州刺史王浚、并州刺史东嬴公腾，起兵来问罪。成都王大怒曰：“腾乃东海王之弟，此必是东海勾结而来者。”一面令石超率兵抵御，一面遣人至河间王处求援。又恐惠帝以密诏征召四方之兵，乃下令各关隘，毋许放各王公大臣等出关。又以东安王与己意见不合，恐其勾连外兵，乃张盛筵，大宴各王公大臣，声言商议国事，却暗伏刀斧手于两壁厢内，多官畏其势焰，莫敢不至。酒过数巡，成都王举杯曰：“天子听信谗言，轻举六师，妄伐无罪，吾今幸逐去谗人，奉驾在此。吾意即在邺建都，择日盖造宫殿，多官意下如何？”众官皆唯唯诺诺，不敢赞一词。东安王曰：“天子怒汝僭妄，亲统六师以伸天讨。汝胆敢抗拒，劫驾至此，不思早日奉驾回銮，却在守镇盖造宫殿，意欲何为？”成都王大怒曰：“汝敢挠阻国家大计耶？”将手中杯掷于地下，大呼：“武士何在？”两壁厢刀斧手一齐拥出，将东安王抽翻在地，就筵前斩之。吓得多官面无人色。成都王推翻筵席，径回内室。多官纷纷散去。

内中单说琅琊王睿回归府第，与心腹校尉宋典商量曰：“成都横暴已极，今日当着多官，就筵前将东安王杀害，目中上无天子，下无百官，诛戮随心。我倘仍恋恋于此，必然被害，不如早日遁归琅琊。”宋典曰：“彼已下令各关津，不得放王公大臣出关，奈何？”琅琊王曰：“吾岂不知。当微服私行，想可混出。”宋典曰：“他人皆可混出，惟殿下不可。”琅琊王曰：“此是何故？”宋典曰：“殿下左眉之梢，生就一撮白毫毛，无人不知，虽是改装微服，关吏亦必认得。”琅琊王曰：“我亦虑及此，取烟煤涂之，或可暂掩一时耳目。”宋典曰：“如此必当于夜间出行，惟过夜则已闭关，须适当其时方可。”琅琊王曰：“事不宜迟，只今夜便走。”宋典曰：“倘殿下洪福，今夜无月，则更妙矣。”琅琊王乃命宋典略略检点行李，布置停当。挨至初更时分，一轮皓月高升，照耀如同白日，琅琊王叹曰：“似此如之奈何？”宋典曰：“不如缓日再走，不可性急，倘被察出，则以后防范愈严矣。”

正说话间，忽然吹起一阵东风，一片乌云随风而起，恰将月轮盖住，须臾间，布满空中，势将下雨。琅琊王大喜曰：“天助我也？”遂上马先行，令宋典押行李在后，免启人疑。琅琊王一马走到河阳关。时将交二鼓，遥望关上，灯烛辉煌，心中暗暗害怕，行近关下，只觉得光明如昼，照得须眉毕现。关吏扣住马勒曰：“来者莫非琅琊王否？小吏奉太弟令旨，不得放贵人过关也。”琅琊王大惊曰：“我乃洛阳商人，贩货到邯郸去销售，今返洛阳，当赶过关去投宿，官长勿得误认。”关吏正在犹疑，尚欲盘诘，宋典恰策马押行李至，扬鞭直过，顾见琅琊王，乃戏以马鞭击王之头曰：“舍长，汝几时封王、封公、封大臣，却不提挈我也？”琅琊王佯为不解曰：“我与汝伙伴多时，岂不知我，何得为此戏言？”宋典曰：“太弟有令，王公大臣不得出关，汝非封王、封公、封大臣，关上长官，何以阻汝？”琅琊王曰：“原来有此令，无怪长官要盘诘也。”二人对说鬼话，关吏信以为真，遂放二人过去。此一去，正是摆脱玉笼逃彩凤，顿开金锁走蛟龙，开出东晋一百零四年基业。此是后话，且按下慢提。

却说琅琊王与宋典骗出了河阳关，星夜赶回洛阳，只见洛阳城中鸡飞狗走，鬼哭神嚎，不觉大惊。命宋典打听，原来张方昨日又领兵杀到，大索百姓供应，兵士四出劫掠。琅琊王不及过关，径归府弟，拜见太妃夏侯氏。幸得太妃以次眷属。俱各无恙，遂奉太妃，挈眷属，径回琅琊藩镇。

且说张方引兵至洛阳，闻成都王在邺，仍自立为太弟，遂勒兵入宫废羊后。羊后曰：“废我诏书何在？”张方按剑怒叱曰：“只我便是诏书。若再多言，便取汝命。”羊后不敢复言。张方叱武士押送至金墉城居住，又废太子覃仍为清河王。驰书成都王，告知此事。骚扰数日，引兵复去。

话分两头，且说匈奴刘渊，其先本夏后氏之苗商，世居北狄。至汉高祖时，其单于【夹】匈奴天子之称。名冒顿，势极强盛，时为边患。汉高祖乃以敬奉公主，嫁与冒顿，约为兄弟，自后子孙遂冒母姓为刘氏。刘渊生得姿仪魁伟，猿臂善射，文学武事，并皆工绝。魏咸熙中，其父左贤王刘豹，使渊入洛阳为侍子。及晋受魏禅后，刘豹卒，刘渊应袭为左贤王，而仍留洛阳，武帝甚爱之。杨骏辅政时，曾封为建威将军，匈奴五部大都督、汉光乡侯，所以一向在洛阳居住，不曾归去。此时惠帝在邺郡，刘渊亦随侍左右，与成都王甚是相得，故成都王奏保之为宁朔将军，监五部军事，又保渊子刘聪为积努将军。

一日，刘渊正拟到成都王处商议军务，忽报匈奴本部呼延攸至，赍书求见。原来自刘豹死后，刘渊虽袭为左贤王，却久居洛阳。而渊自幼即有令名，匈奴之人，十分钦仰。见其日久不回都，思念不置。其从祖右贤王刘宣，乃聚集族人商议曰：“昔我先人，与汉朝约为兄弟，同忧共戚。自汉亡之后，中华扰乱，由魏及晋，我等不能代汉家报仇，岂非背盟乎？今司马氏肉骨相残，四海鼎沸，我五部虽不及前时强盛，然犹有二万余人；左贤王有天日之姿，龙凤之表，人望素孚。若奉左贤王为大单于，提一旅之师，杀入洛阳，平司马氏之乱，复汉室之仇，此千载一时也。”族人等皆大喜曰：“右贤王之言，正合吾等之意。”于是刘宣作书，令心腹人呼延攸，到邺郡见刘渊投递。渊得书，即往见成都王，求请给假葬父。成都王曰：“此时正在用兵，吾正欲藉汝相助，岂可便去？”

正言间，忽报：“王浚及东嬴公腾，连合鲜卑段务目尘、【夹】段姓，务目尘名。乌桓羯末，【夹】人名。兵势十分厉害，石超抵敌不住，节节败走，今敌兵将近邺境矣。”成都王大惊曰：“似此如之奈何？吾不如奉天子归洛阳，以避其锋。”刘渊曰：“不可，殿下武皇帝之子，有大功于王室，四海之人，畏威怀德。王浚竖子东嬴疏属，岂能与殿下争衡？倘一离此地，复归洛阳，则时局又变，不可知矣。某亦抚有五部，今愿速归，调集人马，以二部敌东嬴，以三部歼王浚，两竖子之头，指日可得也。”成都王大喜，即日置酒饯送。刘渊遂辞去。不知此去如何，且听下回分解。





