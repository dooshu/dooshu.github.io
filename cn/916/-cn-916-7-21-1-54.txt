【三月三日率尔成诗】

芳年多美色。丽景复妍（岁时杂咏作逍。）遥。握兰唯是旦。采艾亦今朝。回沙溜碧水。（岁时杂咏作水碧。）曲岫散桃天。绮花非一种。风丝乱百条。云起相思观。日照飞虹桥。繁华炫姝色。燕赵艳妍妖。金鞍汗血马。宝髻（岁时杂咏作鬓。）珊瑚翘。兰馨（《类聚》作声。）起□袖。莲（岁时杂咏作连。）锦束琼腰。相看隐绿树。（《类聚》作榭。）见人还自娇。玉柱（岁时杂咏作床。）鸣罗荐。磲□宛泛回潮。洛滨非拾羽。满握讵贻椒。（○《类聚》四。古今岁时杂咏十六。《诗纪》六十八。）

