◎陈郁咏雪词

史弥远之比周於杨后也，出入宫禁，外议甚哗，有人作咏云词讥之云："往来与月为俦，舒卷和天也蔽。"贾似道当国日，陈藏一亦作咏雪词以讥之曰："没巴没鼻，霎时间做出，漫天漫地。不论高低并上下，平白都教一例。鼓弄滕六，招摇巽二，直恁张威势。识他不破，至今道是祥瑞。 最是鹅鸭池边，三更半夜，误了吴元济。东郭先生都不管，关上门儿稳睡。一夜东风，三竿红日，尤事随流水。东皇笑道，山河元是我的。"调寄念奴娇。［钱塘遗事］

