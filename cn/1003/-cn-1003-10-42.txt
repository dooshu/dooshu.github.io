曾巩　慈圣光献皇太后挽词二首

祖烈鹰扬终食冀，家声泉涌旧兴谯。

人伦风化归三世，王室功劳属两朝。

长信深严余羽卫，閟宫崇大列宗祧。

衣冠藉藉谈遗事，不尽鸿名对永昭。

曾巩

曾巩　慈圣光献皇太后挽词二首

山河德履孚潜显，江汉仁风被迩遐。

已辅乾坤成化育，终符日月继光华。

和熹朱寤还威柄，明德犹疏抑外家。

欲次徽音难仿佛，空余流恨入哀笳。

曾巩

