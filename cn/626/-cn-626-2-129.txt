徐舫二首

【白雁】

出塞风沙不浣衣，要分秋色占鸥矶。

远书玉宇传霜信，斜落银筝映冷晖。

楚泽云昏无片影，湘江月黑见孤飞。

当年系帛还苏武，汉节仍全皓首归。

【桐君山】

仙驭乘鸾去不停，青山依旧抱荒城。

风香药草春云暖，露冷桐花夜月明。

县近故庐堪认姓，鹤归华表自呼名。

千年往事俱尘土，时听樵林吹笛声。

