黄山纪游


乾隆五十有三年，岁在戊申，秋八月既望，毗陵张子皋闻期为黄山之游。晨起，自歙西岩镇启行三十里，至容溪，望容成之台。台上为峰，盖黄山之支麓也。又三十里，至山口岭，宿僧寺中。

明日，日中之汤口。仰视黄山诸峰，皆在天上。乃越涧，循温泉而上，至紫云庵，庵故为茅蓬，以其据紫云峰麓，故更名紫云庵。寺僧烧笋晚食，食罢，与皋闻共浴于温泉。坐竹间，待月良久，乃寝。

又明日，由庵右折，经辨源亭，上慈光寺。寺背朱砂峰，古木环寺左右。而寺中木莲一株，大可合抱，叶深翠，大如批把，花时繁英积雪甚香，中州盖未有也。出寺循旧径，折而酉行里余，至桃花峰麓，有细泉下垂，累累如冰丝激石，铿然有声。是曰鸣弦之泉。泉甘可以饮，清可以溉器，故又名曰洗杯。下多伏石，望之莹然而白，皆日停雪之石。稍左倾侧而欲堕者，曰醉石。隔溪西峰峻削，流云往来其上而不绝，为云门峰。峰下有崖，曰虎头。循崖而东可里许，山腹有泉东流为药溪，溪下注为药瓢，再注为药铫，而丹井仰承上流，水盈则下流大溪，注白龙潭。潭旧为胜迹，往时龙门潭上，嘉木美石皆废坏，今惟潭存，其深殆不可测。循药溪东行，山半为桃花源，东为祥符寺。出寺逾小桥，即温泉也，复相与解衣澡浴其中。既浴，还至紫云庵；上紫云峰，访罗汉故址。有巨石，方广可百余丈，峙峰之北，中凿石为级五萨。夹级两瀑飞出，如练如悬河。而紫云峰石径险绝，攀崖松乃得度。其巅才二尺余，后壁崭削，前如坡陀下趋，登其上，多股栗个顾视皋闻色动，予亦心悸欲还。盖凌虚涉危，自此始也。

越宿，复经慈光寺左出，坐小网，少憩。东望紫石、青鸾、造障、钵盂诸峰，如列屏几。逾冈，溯朱砂溪，旋折而上二里余，有堕石耆道，穿之而过，曰飞来侗。再经观音崖、朱砂洞数里至老人峰。峰横可丈余，纵三丈余，左右皆绝壑，上有石植立如人。攀石壁，再转历石级，跨越至岭。俯视飞鸟，皆在其下。来径所历诸峰，已如落井底。下峰右转，经八卦峰麓。再折，石壁横出如墉，繁阴蔽之，色赭而气青，是为横云之石。过石上天门槛，复下经莲花庵旧址，右转，复自下而上二里许，有巨石当路，而中空如门，累石为瞪，其间可数十级，题之曰云巢。折而上有二松夹路，是曰迎送之松。忽巨石仄起数妒，倚壁左下，绝壑万仞，以石栏蔽其虚。循栏历级以上，稍折，路上有巨石，平广而圆，如蒲团。坐其上，以望天都之峰，尤为奇胜，久之不能去。去石二壁夹立，壁色如积铁。左壁一松横出，鳞鬣黝碧，名之曰卧龙之松。数折，更历坡陀，径才容趾。左转，石壁墙立，们壁以往，可十数武，径穷，乃架石为桥以度。度桥，更入石罅，仰视天光，仅尺余。寻光以出，有数石丛植，曰蓬莱之岛。再上为文殊洞，石壁环阻，径复穷。石顶开圆窍如突，中置术梯，游者缘梯以上，皆自突中出。既出，数折，径稍夷，而增结庐其间，则文殊院也。院后，冈陀横亘如玉萨，前有石台壁立万仞。登之则天都、莲花夹峙左右。天都者，天帝之所都也；莲花者，峰之奇，望之如莲华也。黄山诸峰，以天都、莲花为最高，而雄丽瑰伟，亦卓绝莫与伦比。故登文殊之台，足以极山之巨观炉。院之右侧，逾横冈为立雪台，迤北诸峰，多参列其下，可指数。是夜宿院中，星斗辉辉桔牖间，如适在人上。夜中风大作，山精乱号，岩石皆欲崩裂，心神怖恐。

日甫出，予披衣起，求观所谓云海者，不见。皆云：晴霁久，云将不成海。因顾皋闻，相与叹息而去。乃出文殊院，右折而下，石蹬危险不容武。蹬穷，石壁削出。更从壁上聚足摩腹以行三里许，再上为莲花岭，石磴危险尤甚。瞪计数百千级，深不受足，行者肩踵累累相接以上。上岭，仰望莲花之峰犹如在霄汉。数折复上，得横冈。循冈东行，忽巨石下迤，如龟脊。就脊上凿石为蹬，可百级，级尽再转，有岭高丈余，沙砾蒙蔽其上，人履之，辄欲仆。逾岭左行，入石罅中。循罅而出数武，复入石洞。洞凡四，宛转相连属，人行其中，如蜗螺旋折而上。洞尽再折，左倚巨壁，右有横石如栏，槛高三尺，修倍之，仅容足，其下深不可极。攀栏槛而上，历石级数折，隹身而出，复有石可寻尺，越之，乃极其巅。巅广盈丈，中凹为月池，生香沙焉。而旁多丛石，凭石而立，浑浑冥冥。下视，人行如蚁，群山如蚁侄。东惟天都。青碧参立，是则莲花之峰也。其南一峰，状如莲之将绽，是为莲蕊。北有峰如房未剖，是为莲之苞。峰半有平石，田田如莲叶，中洼积水尺余，常历旱不枯。下峰，循旧径至冈。冈断，俯临大壑。凿石瞪百余级，日云梯。梯尽右折，循莲花峰，背山忽上忽下，径民不容趾。可二里，至鳌鱼峰麓，径又穷。忽石开，正圆如门，窥之甚黑，中有石磴数十级。拾级蚁旋，再折乃见天光，决鱼吻而出。左转，径鳌鱼之背，下横 冈，地渐广而平，如在原隰间。里余，抵天海庵旧址，是为海子。右行，上光明之顶。光明顶者，即炼丹峰也。峰当黄山之中，黄山一名黄海。登之海上，群峰回合向背，皆环列其四隅。稍前有数小峰林立，中有石如神女，曰美人峰。又前少左，则玉屏峰，天都、莲花夹之者也。天都峰左有峰如指，曰仙掌。仙掌之左，一峰又差小，曰锡杖。莲花峰右为鳌鱼峰。再右为大悲峰，为芙蓉峰。前则浮邱、云门诸峰，所谓前海也。峰后大壑中，岩峦复选，其上众石森立，以千百计，如群仙会聚之状，是曰仙都之峰。仙都峰一名散花坞。再后逾横冈，突然而高耸者，为狮子峰。自是峰渐卑，形渐微，沉伏幽壑之中，略见其顶，如螺髻隐隐不可辨，所谓后海也。其左少北，兀然而圆者，天柱峰也。下迄，乱石相参而骄列者，探珠峰也。天柱之外，少北，众小峰丛起者，散花坞也。再外为麒麟峰。再外高出者为上升峰。地而南为逍遥峰，更南为青潭峰。障于青潭之外者，为白鹅峰，所谓东海也。其右少下为轩辕峰，又下为松林峰。迄而北为天马峰，又北为飞来峰、松木峰。右稍远者，采石峰也。再右，葱郁而苍翠者，翠微峰也。由采石中起二峰，曰石床，曰云际。由翠微北迤，则笔架、引针、云外、圣泉、飞龙诸峰，所谓西海也。黄山三十六峰，绀壁参差，登此多在指顾，其隐蔽不见者，数峰而已。下光明之顶，经光明藏，北行五里，至狮子峰。峰侧有台，日清凉；下有庵，日狮子林。将至台数武，巨石穹起，一松虬结，从石腹中出，仅露其顶，不知根干所在，是日破石之松。薄晚，宿狮子林，遇仪徵江君丽田。江君善鼓琴，隐于山中，夜援琴为《塞上鸿》曲，其声甚悲。与之谈黄山之奇，靡靡不倦。徐曰：“黄山之奇在云海，天久不雨，子之游，将不及见此乎？”予闻之，默然。皋闻亦倘恍不自适，乃就寝。迟明未起，从者呼日：雾合类。少顷，日出；起，登清凉台。望后海诸峰，忽云气布满；山后，如浪涛之云云，诸峰半现其上。余与皋闻，不意其为云海也，狂喜出望外。乃疾行至光明之顶，而雾复大合，移时雾散，流云弥漫四塞，东极日之所出。灏气布合，沓冥鸿蒙，与天无际。天风乍卷，涛涌云奔，茫茫洋洋，震胸骇臆。前海、天都、莲花、芙蓉、云门诸峰，拔出水上，浮青敛翠，若岛屿之耸峙。而后海冈峦沉晦，隐见长鲸、巨鲲、龙鼋，万怪惶惑，出没于惊涛骇浪之中。奇态诡状，呼吸百变，则演迤混漾，数峰浮出海外，与风潮相上下。琼台翠阜，望之疑若可即。及再求之，而三虹缥缈，忽又反居水下。古称蓬莱、方丈、瀛洲，岂谓是耶？久之，雾复合，都无所辨。雾开日光下射，所见愈益奇，如暴练，如积雪；如流银之泻地，如振鹭之翔翥；如有海舶扬聆而出岛口，又如有大蜃嘘气为楼阁官阙。天际隐露一发，如海外蕃夷诸国；人在峰顶，如操万斛之舟，乘风而坐于夭上。瑰奇幻怪，不可殚穷，宇内之观，于斯为极。夫黄山云海不常有，即闻有之，不过日出时一见，旋已消灭而无复有存；而变幻终日如此，又当积晴之后，虽老于 山中者，数十百年不一二见。往日，大兴朱学士尝于日中见 云，夸为前此未闻，刻石文殊院以纪其盛，惜乎不及今日之观 也。既哺，从者趣归行。及山半，雾雨沾湿衣袂。及至狮 子林，为江君言之，盖山下大雾终日矣。狮子林酉去三里许，为 西海门，登之望落日，亦奇观也。以雾雨，不及住。夜分，江君复 援琴为《潇湘》、《水云》、《矣乃》诸曲，而烟雨迷蒙，响激林樾。

至日出时，始稍晴雾，乃去狮子林，登始信峰。东行横冈中，见有拔壑而起、其上五石直立者，日五老之峰。始信峰麓，一石 耸出，下圆而上锐如笔，小松复之，日笔花之石，及始信峰，则皆 不见。峰中断，两崖壁削平仞，横石其上以度。而北崖有松，横 枝直抵南崖，是日接引之松。稍折而上，有三松焉，题之日聚音。登其上，三面皆临绝壑。其西北隅，自狮子峰下迄，有两峰相连续，如屏障，如人物甚众。再下即清凉台也。台下一峰，如钟复其上，旋斡毕备，曰石钟之峰。转而南望，西南众石森罗，状与仙都同，盖散花之坞。其东南隅则石琴峰，有巨石，悬如琴。此即光明顶所见麒麟峰也。迄东瘦石丛植，纤如竹林之笋、列土而怒出者，日石笋之冈。始信、石琴之间，一峰拔起，中有石如人危坐，前小石无数，如群弟子环列之状。迤而东北，丹霞峰半，复有仙人对弈、贵客旁观、贾胡献宝诸形。再迄即布水、上升两峰也。是日云海复现，诸峰多在云海中，所见略与清凉台等。相与流连，逾时乃去。下峰左折可二里许，至平天冈，行径天柱。仙都二峰之间，天柱尽，循探珠峰行，仙都尽，循月明、笙乐、天衣、老人诸峰行。数里至白沙岭，逾岭道穷，溪水急流乱石间，乃乘石，渡大溪而西，行数十武，复渡而东。再三里许，闻有钟梵之音来自林薄中，盖云谷寺也。自下始信峰，至平天冈，微雾，愈下则雾愈甚，诸峰忽隐忽见，多不能悉其名状。及至云谷寺，亦在雾中。寺与九龙峰对，竹树丛密，殆以万计，中有泉，曰灵锡。出寺稍右，有盘石据大溪上，溪流相排击有声，坐其上，可望钵盂、老人诸峰。而微雨自潭上来，不可留，乃归寺中。明日复雨，遂信宿于此，乃行山中。有鸟如伯劳，声清而和，每十百为群，交相鸣于丛阴宿箐之中，闻之如乐作焉。然惟狮子林及云谷有之，他未之见也。予既出山，循九龙峰数里，而鸟鸣切切未已，如相送然。再下山半，有亭日天绅，隔涧则九龙瀑水也。水经九龙峰环绕而出，至峡口，下注为潭，潭复下悬为瀑。一瀑一潭，累累相承，其折凡九，乃井入于溪。自是路渐坦夷，而冈峦蔽亏。回顾黄山诸峰，多不可见。乃寻旧径，过汤口，买篮舆，翼日而归。是游也，居山中者七日，往来道途者三日，凡十日云。

题记：黄山天下闻名。这里奇峰怪石，鬼斧神工；松涛云海，变幻无穷。它给了历代画家文人创作的题材和灵感，历代画家文人为之倾倒，纷纷为之描摹写意，为之讴歌赞叹。这篇文章，叙事详尽，比拟生动，使我们领略了黄山神奇的风采。

作者以上山的游踪为线索，抓住每个景点的独特之处，三言两语，传神点睛。如上慈光寺，寺中一木莲，翠叶肥硕，繁花似香雪。又如云巢上、迎客松，傲立巨石之畔，倚壁下望，绝壑万切，令人心惊胆寒。再如莲花峰，状如浑浑冥冥天宇中将绽之莲花。作者不畏险途，将亲眼所见细细揣摩，因而能把黄山的每个山峰、景点的位置、形态叙述得精到清晰。除了文学才华，还体现了他深厚的地理知识。作者的描述，注意详略，突出重点。描摹黄山千变万化的云海世界，想象夸张，神奇浪漫，浓墨重彩，激情倾注。如：东方日出之处，灏气布合，杏冥鸿蒙，与天无际；天风乍卷，涛涌云奔，茫茫洋洋，震胸骇臆。气魄宏大，极富诗意。再如山峦沉晦于云海之中，幻象万端，恰似长鲸、巨鲲、龙鼋出没浮沉于惊涛骇浪之中，奇态诡异，呼吸百变。想象大胆，浪漫传神。

作者以传神之笔，将黄山奇观穷形尽状，活灵活现。字里行间，还透露出登临绝顶、俯瞰天下的豪情。

阅读此文，似日游黄山，给人以无穷的享受。

作者简介：王灼，字滨麓，号悔生，安徽桐城人。乾隆五十一年（1786）举人，选为东流教谕，曾于黄山旁的歙县设馆，与当时著名文人张惠言等结交。贯通汉唐宋经学，折衷诸家义理。为文崇尚秦汉古文。著有《悔生诗文钞》等。





