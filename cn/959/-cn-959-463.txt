文天祥　所怀

英英香蕙莹朝华，收拾东风作一家。

燕语莺啼春又夏，灯花剔尽暗窗斜。







卷408

文天祥

文天祥　所怀

世途嗟孔棘，行役苦期频。

良马比君子，清风来故人。

相看千里月，空负一年春。

便有桃源路，吾当少避秦。

文天祥

文天祥　所怀

万里青山两鬓华，老臣无国又无家。

乾坤局促笼中鸟，风雪飘零粪上花。

岁晚江空人已逝，天寒日短路何赊。

书生不作网常计，闻是东门已种瓜。

文天祥

文天祥　所怀

予自皋亭山为北所留，深悔一出之误。

闻故人刘小村、陈蒲塘引兵而南，流涕不自堪。

只把初心看，休将近事论。

誓为天出力，疑有鬼迷魂。

明月夜推枕，春风昼闭门。

故人万山外，俯仰向谁言。

文天祥

