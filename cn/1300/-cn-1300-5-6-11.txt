知人之难

霍光事武帝，但为秦车都尉，出则奉车，入侍左右，虽以小人谨饬亲信，初未尝少见干事也。一旦位诸百寮之上，使之受遗当国。金日磾（d0）以胡父不降，没入官养马，上因游宴见马，于造次顷刻间，异其为人，即日亲近，其后遂为光副。两人皆能称上所委。然一日用四人，若上官粱、桑弘羊亦同时辅政，几于欲害霍光，苟非昭帝之明，社稷危矣！则其知人之哲，得失相半，为未能尽，此虽帝尧之圣而以为难也。

