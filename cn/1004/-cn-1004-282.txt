张耒　端居二首

余寒羞老木，惨淡气未平。

平国富车马，士女竞新正。

风埃息九陌，纨绮艳重城。

灯稀夕烟车，斗转夜寒生。

倚楹复何待，依依空复情。

张耒

张耒　端居二首

舍东日初上，堂南雪已消。

乌声弄新霁，春风动柳条。

学道心未降，端居生寂寥。

佳人不可挹，芳物为无聊。

夕扉还自掩，弯弓已翘翘。

黯黯长安夜，愁思怅迢迢。

张耒

