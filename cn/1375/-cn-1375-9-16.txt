游武夷山记


凡人陆行则劳，水行则逸。然山游者，往往多陆而少水。惟武夷两山夹溪，一小舟横曳而上，溪河湍激，助作声响。客或坐或卧，或偃所适，而奇景尽获，洵游山者之最也。

余突武夷宫下幔亭峰，登舟，语引路者曰：“此山有九曲名，倘过一曲，汝必告。”于是一曲而至玉女峰，三峰比肩，□如也。二曲而至铁城障，长屏遮泄，翰音难登。三曲而于虹桥岩，穴中庋柱拱百千，横斜参差，不腐朽，亦不倾落。四五曲而至文公书院。六曲而至晒布崖，崖状斩绝，如用倚天剑截石为城，壁立戍削，势逸不可止。窃笑人逞势，天必夭阏之。惟山则纵其横行直刺，凌逼莽苍，而天不怒，何耶？七曲而至天游，山愈高，径愈仄，竹树愈密。一楼凭空起，众山在下，如张周官王会图，八荒蹲伏；又如禹铸九鼎，罔象夔抵魈，轩豁成形。是夕月大明，三更风起，万怪腾踔，如欲上楼。揭炼师能诗，与谈，烛跋，旋即就眠。一夜魂营营然，犹与烟云往来。次早至小桃源、伏虎岩，是五夷之八曲也。闻九曲无奇，遂即自崖而返。

嘻！余学古文者也，以文论山，武夷无直笔，故曲；无平笔故峭；无复笔，故新；无散笔，故遒紧。不必引灵仙荒渺之事为山称说，而即其超隽之概，自在两戒外别竖一帜。余自念老且衰，势不能他有所往。得到此山，请叹观止。而目论老，犹道余康强，劝作崆峒、峨嵋想；则不知王公贵人，不过垒拳石，浚盈亩地，尚不得朝夕游玩。而余以一匹夫，发种种矣，游遍东南山川，尚何不足于怀者？援笔记之，自幸其游，亦以自止其游也。

题记：本文以沿九曲溪游览为线索，概括写了武夷山的秀美风光。武夷山：在福建崇安县城南15公里，方圆60公里，四面溪谷环绕，不与外界相连。山中群峰劈地而起，秀拔奇伟，千姿百态；山沟水色，交相辉映，构成一幅“碧水丹山”的天然美景，有“奇秀甲于东南”之誉。在九曲溪乘竹筏游览，可尽得水中看山的妙趣。山中还有世界罕见的珍贵动植物，现在是国家重点自然保护区。





