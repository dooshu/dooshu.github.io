◇答问名文

皇帝嘉命，使者某到，重宣中诏，问臣名族。臣族女父母所生，先臣故光禄大夫、雩娄侯祯之遗玄孙，先臣故豫州（《通典》作「蔡州」）刺史、关内侯恽之曾孙，先臣故安丰太守、关内侯睿之孙，先臣故散骑侍郎准之遗女。外出自于先臣故尚书左丞孔胄之外曾孙，先臣故侍中、关内侯夷之外孙女，年十七。钦承旧章，肃奉典制。

