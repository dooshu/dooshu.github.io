陈著　次韵刘后村所赠延庆主僧圭复翁诗三首

古往今来几过帆，天高地下一浮庵，

与翁相见亦偶尔，一笑无言意自参。

陈著

陈著　次韵刘后村所赠延庆主僧圭复翁诗三首

清到复翁方是清，不求名处莫逃名。

南湖一片平铺水，中有拍天波浪声。

陈著

陈著　次韵刘后村所赠延庆主僧圭复翁诗三首

一色时妆漆染丝，淡中头绪自相知。

后村已入神仙洞，留得同庚伴赋诗。

陈著

