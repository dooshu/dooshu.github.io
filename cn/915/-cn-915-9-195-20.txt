◇法集杂记铭目录序

少长山居，游息净众，虽业勤罔立，而誓心无坠。常愿觉道流于忍土，正化隆于像运。是以三宝胜迹，必也详录，四众福缘，每事述记。所撰法集，以为七部。至于杂记碎文，条例无附，辄别为一帙，以存时事。兵山寺碑铭僧众行记，文自彼制，而造自鄙衷。窃依前古总入于集，虽俗观为烦，而道缘成业矣。（出《三藏记集杂录》）

