石照山【绩溪】

华阳古洞何荧荧皎如白日出杳冥问谁鼔铸五丁手直剖秦铜悬翠屏客照清光四座满云开倒影羣峯青劫火燎原烧不得【志称黄巢照见猿形纵火焚之】山精木客皆?形滴溜幽崖响寒玉乳泉泻出如中泠试采菖蒲吸泉水昨日自醉今日醒世人白眼不可向此中卧读黄庭经桃花洞遇紫虚道人状甚异作诗与之

道人不识字信口是丹书十年高卧终南隅忽骑竹杖来天都袒臂散发貌若愚手中日月双明珠【掌中有光如珠】左目重瞳光曜殊独持麈尾画空虚邋遢仙归无与俱【先是有道人名邋遢仙蜕骨石洞中今罨以塔即紫虚坐卧处】一灯一榻君为徒道人见客何为乎看山导我凌崎岖坐攀五老狎三姑倒扪星辰天可呼但使吾侪沐浴入玉壶回首人间一事无壶中自长青芙蕖

