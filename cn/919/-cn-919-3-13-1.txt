半夏左经汤

治足少阳经为风寒暑湿流注，发热，腰胁痛，头疼眩晕，呕吐宿汁，耳聋惊悸，热闷心烦，气上喘满，肩息腿痹，缓纵不随。

半夏（汤去滑） 干葛 细辛 白术 茯苓 桂心（不见火） 防风 干姜（炮） 黄芪芩 小草甘草（炙） 柴胡 麦门冬（去心，各三分）上锉散。每服四大钱，水一盏半，姜三片，枣一个，煎七分，去滓，空腹服。热闷，加竹沥，每服半合；喘满，加杏仁、桑白皮。

