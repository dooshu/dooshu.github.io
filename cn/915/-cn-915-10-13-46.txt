◇与章司空昭达书

君白，日圣朝受命，天下廓清，所馀残凶，唯有欧纥，南通交爱，北据衡疑，兄弟叔侄，盘阻川洞，百越之责，不供王府，万里之民，不由国家。明公受严冬，持兵抄岁，开冰践露，炳火宵行，便届全淮，乃其神速，未骋三略，非劳六奇，薄交旗鼓，仍乎丑类，自太清之未，永定以来，所辟疆界，不过郡邑，今兹赴捷，二十馀州，若较此功庸，方兹英力，汉之马援，不能为拟，吴之步骘，故是相悬，况孙处宗之叛徒，正槌荡主耳。公私庆快，岂可而言？且仆一子屯穷，妖徒所制，五岭遐，存亡不测，玄怀饮泪，破胆复全，蒙荷英恩，保其身命，馀年仰戴，何力能胜。今遣主师某驰往称庆，徐君呈。（《文苑英华》六百八十二。）

