【监学官】


（宋）国子监及其所管辖的国子学、太学、武学等诸学学官，通称监学官。但国子监所辖之学，置废不常。宋潜说友《咸淳临安志》卷一一《太学·监学官题名》：“刘季裴记：两学俱隶于监。祭酒，秩四品；司业六品，掌凡监学之教令与其政治。其属博士，专掌鼓箧孙（训）业之事。国之公卿大夫、士之子弟与夫四方之选士学焉。正、录佐博士以施教，典稽其功绪，纠其德行，考其才艺，书其如法者，识其不为法者，以达于博士，博士以闻于祭酒、司业而升黜之，故均谓之学官。监有丞，以治簿书、领财赋。其次有簿，凡监之小事听焉。……太学成于绍兴十三年，武学成于二十六年。凡任祭酒者八人，司业二十人，国子、太学、武学博士合四十有六人，丞十有八人，簿十六人，正、录、武学谕五十四人。”





