委任贤相


唐史纪：玄宗初即位，励精为治。以姚元之为相，每事访之，元之应答如响，同僚皆唯诺而已。故上专委任之。元之尝奏请序进郎吏，上仰视殿屋，再三言之，终不应。元之惧，趋出。

罢朝，高力士谏曰：“陛下新总万机，宰臣奏事，当面加可否，奈何一不省察？”上曰：“朕任元之以庶政，大事当奏闻共议，郎吏卑秩，乃以烦朕耶？”会力士宣事至省中，为元之道上语，元之乃喜。闻者皆服上识人君之体。

唐史上记：玄宗即位之初，励精图治。知道姚元之是个贤臣，以他为宰相，每事必访问他。元之素有才能，练达政事，随问随答，如响之应声，同僚官皆不能及，但从后唯诺而已。于是玄宗专意委任之。一日元之面奏，请以次序升转郎官，玄宗不答应他，只仰面看着殿屋。元之又再三奏请，玄宗终不答应。元之只说玄宗怪他，恐有得罪，不敢再奏，趋走而出。

及朝罢，内侍高力士谏说：“陛下新总万机，宰相奏事，宜面定可否，何故只仰看殿屋，通不礼他？”玄宗说：“我将国家的事，都付托与元之，委任至重，惟大事当奏闻，我与他商议。今郎吏小官，也来一一奏请，岂不烦读耶！”这是玄宗专任宰相的意思，元之却不知，心怀疑惧。适遇高力士以传奉旨意事，到中书省中，将玄宗的言语，备悉说与元之，元之心上才喜。群臣闻之，都说玄宗不亲细事，而委任贤相，得为君之体也。

然人主须是真知宰相之贤，乃可以委任责成，不劳而治。若不择其人，而轻授以用舍之柄，将至于威权下移，奸邪得志，其为害又岂浅也哉。故帝王之德，莫大于知人，而治乱之机，惟视其所任。人主不可不慎也。





