○又与戴处士书



见君与周处士往复，足为宾主。然佛教精微，难以事诘。至于理玄数表，义隐于经者，不可服言，但恨君作佛弟子，未能留心圣典耳。顷得书论，亦未始暂忘，年衰多疾，不暇有答。脱因讲席之余，粗缀所怀，今寄往，试与同疑者共寻。若见其族，则比干、商臣之流，可不思而得。释慧远顿首。（《广弘明集》二十。）



