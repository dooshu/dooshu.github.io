◎卢渊

渊字伯源，小名阳乌。范阳涿人。晋从事中郎谌五世孙。延兴中，袭父度世爵固安侯，拜主客令，典属国。迁秘书令、始平王师。以例降爵为伯。迁给事黄门侍郎、兼散骑常侍、秘书监、本州大中正。加使持节、安南将军，兼侍中，拜仪曹尚书。以考课降守尚书。出为安南将军。以兵败，免为民。起，兼太尉长史，又兼彭城王中军长史，又为京兆王愉徐州长史。宣武即位，除秘书监。景明二年卒，谥曰懿。

