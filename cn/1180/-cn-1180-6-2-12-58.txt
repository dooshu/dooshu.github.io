答南学院李公言得失毁誉


陈道长差人至，辱华翰，领悉。

“秉公执法”，乃不榖所望于执事者。欲称厥职，但力行此四字足矣。至于浮言私议，人情必不能免。虽然不容，何病？不容，然后见君子。不榖弃家忘躯，以徇国家之事，而议者犹或非之。然不榖持之愈力，略不少回，故得少有建立。得失毁誉关头，若打不破，天下事无一可为者。愿吾贤勉之而已。





