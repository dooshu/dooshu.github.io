防己黄芪汤

治伤风湿寒，脉浮紧细，身重，汗出恶风。并治风水脉浮，身重不渴。

防己（四两） 黄芪 （五两） 甘草（炙，二两） 白术（三两）上为锉散。每服五钱，水盏半，姜五片，枣两枚，煎七分，去滓，空腹服。喘者，加麻黄芪；胃中不和，加芍药；气上冲，加桂；下有陈寒，加细辛。服药后，当如虫行皮中，从腰以下如水，后坐被上，又以一被绕腰以温下，令微汗瘥。

