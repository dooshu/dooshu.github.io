钱选　题金碧山水卷

目穷千里笔不到，自是馀生坐太凡。

一日兴来何可遏，开窗写出碧岩岩。

钱选

钱选　题金碧山水卷

江南北苑出奇才，千里溪出笔底回。

不管六朝兴废事，一樽且向画图开。

钱选

钱选　题金碧山水卷

烟云出没有无间，半在空虚半在山。

我亦閒中消日月，幽林深处听潺湲。

钱选

钱选　题金碧山水卷

胸中得酒出孱颜，木叶森森岁暮残。

落墨不随岚气暝，几重山色几重澜。

钱选

