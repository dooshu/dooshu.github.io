◇上书请宥刘恺（永元十年）

孔子称「能以礼让为国，于从政乎何有」。窃见居巢侯刘般嗣子恺，素行孝友，谦逊清，让封弟宪，潜身远迹。有司不愿乐善之心，而绳以循常之法，惧非长克让之风，成含弘之化。前世扶阳侯韦玄成，近有陵阳侯丁鸿、黾阝侯邓彪，并以高行洁身辞爵，未闻贬削，而皆登三事。今恺景仰前修，有伯夷之节，宜蒙矜宥，全其先功，以增圣朝尚德之美。（《后汉·刘恺传》）

