盗侠：

沁水窦生，以父尉迁安往候，遂还，出天津值盗，剖箧见残简，薄之。生曰：「迁安尉，安能厚耶！今且何以归也？」盗感悟，引还家，贻百二十金。赠小黄帜，令道警出示之。自是畏途示帜，彼悍少曰「自大兄所来乎？」生得返里。其兄游河南，语此事于逆旅老人。老人曰，后辈草草何足道。因叩之，老人曰：「少作此伎俩，今发种种矣，无足问也。」随问客能射乎？客引强弓面且赤。老人拓弓如轻绵，射飞鸟命中，客骇服。老人曰，平平耳。更截柳梃各二尺置树端，发矢铲必中裂。又立木寸余，矢捭木平过，又不仆。老人投弓而叹：「休矣。日薄西山，可奈何？客今后如道警，第述某名氏，犹及免也。」



