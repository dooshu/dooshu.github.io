陆游　春夜

客向灯前老，愁从枕上生。

雨声添好睡，花气散余酲。

旧事谈谁听，新诗链不成。

惟当速归老，邻父待同耕。

陆游

陆游　春夜

老惫生如寄，春寒梦亦孤。

灯花时自坠，枭语迭相呼。

万里书难得，三年病未苏。

窗深不知晓，但觉动林乌。

陆游

陆游　春夜

寂寂春将暮，迢迢夜未央。

膏残灯焰短，杵急药麈香。

困思栖双睫，羸躯寄一床。

养慵新有味，初志悔轩昂。

陆游

