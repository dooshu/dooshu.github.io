◎损人益己

桐城光孝廉某，行五，卜葬古塘马家玉屏庵左，地邻方氏坟，地师曰："此地若葬，大不利于有坟者之家，其家必绝，改卜之便。"光曰："但期我吉，何必问人家之绝不绝也。"葬之。方氏两代孀居，只一子，年十五，未数月而天。将死，呼曰："我死，终不放光五也。"时光在城内，寓其戚李宅，日中出溺，久不返。其仆异而觇之，曰喃喃，若辨葬地事。骇，入室，奔告众人。趋视，则已仆地绝矣。有弟，游幕浙江龙泉署，未半年亦亡。此事有戚何氏先怂恿之，一年而何氏子亦亡。一念之差，至于此极，人其可以径情直行乎。

