李曾伯　挽别大参二首

几历藩垣一节勤，归来两地会风云。

调知白雪阳春别，香到黄花晚节闻。

夷锹犹知问中立，朝廷惜竟老希文。

台躔夜折空追叹，留得甘棠满楚郧。

李曾伯

李曾伯　挽别大参二首

早年公已阿戎知，几与征西履屐随。

百六椽间无足纪，二三子侧每相思。

重来荆渚平生若，宁复苕溪一见之。

哀此哲人今已矣，诗兮岂但哭吾私。

李曾伯

