李曾伯　久雨之余隔窗闻雪简书院诸丈二首

雨覆云翻越月余，苦疑滕六欠工夫。

倏敲窗竹清成玉，细剪檐花碎作珠。

已喜新冬三白有，不愁嗣岁二红无。

地炉纸帐杯行了，呼起诗翁为捻须。

李曾伯

李曾伯　久雨之余隔窗闻雪简书院诸丈二首

玉龙飞下太清境，粉雉凝成不夜城。

眩得穷儿犹暴富，照教暗室亦强明。

来朝细挹千林色，竟夕都忘万籁声。

不原衔枚蔡州去，铁衣早撤戍边兵。

李曾伯

