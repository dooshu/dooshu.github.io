苏轼　虢国夫人夜游图

佳人自鞚玉花骢，翩如惊燕蹋飞龙。

金鞭争道宝钗落，何人先入明光宫。

宫中羯鼓催花柳，玉奴弦索花奴手。

坐中八姨真贵人，走马来看不动尘。

明眸皓齿谁复见，只有丹青余泪痕。

人间俯仰成今古，吴公台下雷塘路。

当时亦笑张丽华，不知门外韩擒虎。

苏轼

苏轼　过安乐山，闻山上木叶有文，如道士篆符，云，此山乃张道陵所寓，

天师化去知何在，玉印相传世共珍。

故国子孙今尚死，满山秋叶岂能神。

苏轼

苏轼　过安乐山，闻山上木叶有文，如道士篆符，云，此山乃张道陵所寓，

真人已不死，外慕堕空虚。

犹余好名意，满树写天书。

苏轼

