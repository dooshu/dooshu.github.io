宋伯仁　梅花喜神谱　小蕊一十六枝

阿堵本何物，贯朽殊堪羞。

空囊留得一，千古钦清流。

宋伯仁

宋伯仁　梅花喜神谱　小蕊一十六枝

善舞几当场，妖姿呈窈窕。

当场人自迷，郭郎未容笑。

宋伯仁

宋伯仁　梅花喜神谱　小蕊一十六枝

三窟不须营，蒙恬素心友。

识尽天下书，只要文章手。

宋伯仁

宋伯仁　梅花喜神谱　小蕊一十六枝

寒风偃枯草，掉尾来山巅。

出柙势可畏，老须宁易编。

宋伯仁

宋伯仁　梅花喜神谱　小蕊一十六枝

锦囊蕴珠玑，长养南风力。

当年东老家，曾代中书笔。

宋伯仁

宋伯仁　梅花喜神谱　小蕊一十六枝

来自淤泥中，根苗何足取。

饾饤上盘登，敢为梨栗伍。

宋伯仁

宋伯仁　梅花喜神谱　小蕊一十六枝

宛陵有灵根，圆红珍可芼。

卫人感齐恩，琼琚未容报。

宋伯仁

宋伯仁　梅花喜神谱　小蕊一十六枝

才脱锦衣绷，童颜娇可诧。

只恐妆鬼时，爱之还又怕。

宋伯仁

宋伯仁　梅花喜神谱　小蕊一十六枝

垂垂生井上，游子休整冠。

道旁徒自苦，青眼谁能看。

宋伯仁

宋伯仁　梅花喜神谱　小蕊一十六枝

东陵人已仙，黯淡斜阳暮。

可惭名利心，孜孜问葵戍。

宋伯仁

宋伯仁　梅花喜神谱　小蕊一十六枝

生长沧波中，收罗向书室。

剡藤无不平，祗恐无椽笔。

宋伯仁

宋伯仁　梅花喜神谱　小蕊一十六枝

清波漾蛙子，古书形似之。

可惜书废久，时人无能知。

宋伯仁

