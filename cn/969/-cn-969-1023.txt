刘克庄　送胡石璧帅广西二首

制难由来在一贤，青冥鈇钺授中权。

汉家固已收群策，胡运何曾有百年。

不待焦头蒙上赏，莫云斡腹是虚传。

提封五筦包鲸浸，黎母山犹在次边。

刘克庄

刘克庄　送胡石璧帅广西二首

此段君王付托谁，明公身可荷安危。

常游簪带春携客，忽夺崑崙夜出奇。

忠定罢兵才建绍，襄公讨叛止邕宜。

腐儒虽惫如同载，堪稿平蛮第二碑。

刘克庄

