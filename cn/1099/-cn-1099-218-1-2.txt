○答吳初泉 【 漕糧】

曰者因海寇縱橫、恐妨運道、時危勢急、不得巳為此臆說、仰賴門下留神、專官踏看、長翰見諭、且圖畫甚明、不啻指掌、非開誠布公、恊心體國、何以得此、感蕺無地、但慮浙漕可出太湖避浙西之賊。然又必須取道平望。則吳江姑蘇之賊尚可慮。松漕再無別道。必由嘉興。喜興今春賊凡五至。蘇漕亦豈能越平望而出霅川乎。故阻塞之途。殆不止東埧也。某以六月十日具題豫處來年江南沿海漕糧、欲于正月兌完浙西江東七郡米石、二月前渡江、以防春風迅潮、賊至之禍、奉欽依行下、尚賴各該府縣、相與共濟、不然亦豈能必其奉約束乎、某今日夕憂惶者不在倭寇、一則境內千里旱蝗、軍民困苦、一則糙白漕糧、二百五十萬石、皆由京口、弱質菲材、展轉思議、別無長策、柰何柰何、加之十羊九牧、事多掣肘、三令五申、人無固志、即使漢何唐晏、直此時亦未必其能展布也、况不肖如某者乎、

