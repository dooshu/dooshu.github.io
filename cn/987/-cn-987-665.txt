苏轼　寒食日答李公择三绝次韵

从来苏李得名双，只恐全齐笑陋邦。

诗似悬河供不办，故欺张籍陇头泷。

苏轼

苏轼　寒食日答李公择三绝次韵

簿书鼛鼓不知春，佳句相呼赖故人。

寒食德公方上冢，归来谁主复谁宾。

苏轼

苏轼　寒食日答李公择三绝次韵

巡城已困尘埃眯，执扑仍遭虮虱缘。

欲脱布衫携素手，试开病眼点黄连。

苏轼

