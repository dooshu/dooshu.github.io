谢少傅迁二首

【偶兴】

曲径疏篱拥薜萝，晚风红落豆花多。

南山夜半牛堪饭，东海门深雀自罗。

遗恨未酬三顾宠，清时谁解《五噫歌。

谩将旧砚临池洗，莫遣余生待墨磨。

【习静】

一尘不到水边亭，扫石焚香昼掩扃。

方沼萍开鱼掉尾，高崖松动鹤梳翎。

窗临绝涧涵虚白，山隔重湖送远青。

更是晚来群动息，空庭仰卧数流星。

