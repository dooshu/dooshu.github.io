【北军为韦睿歌】

〖南史曰：梁临川静惠王宏为扬州刺史。天监中。武帝诏宏都督诸军侵魏。宏以帝之介弟。所领皆器甲精新。军谷甚盛。北人以为百数十年所未之有。军次洛口。前军克梁城。诸将欲乘胜深入。宏闻魏援近。畏懦不敢进。召诸将欲议旋师。吕僧珍曰：知难而退。不亦善乎。柳□比等不从。宏不敢违群议。停军不进。魏人知其不武。遗以巾帼。北军乃歌云云。武谓韦睿也。〗

不畏萧娘与吕姥。但畏合肥有韦武。（○南史梁临川静惠王宏传。《乐府诗集》八十六、《诗纪》九十七并作北军歌。）

