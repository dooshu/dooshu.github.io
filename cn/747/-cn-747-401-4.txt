○对佯狂让弟判

〈陈乙袭爵，遂佯狂，以让弟甲嗣爵。後方入仕，邻人告甲非嫡子，不合袭。〉

德懋懋官，功懋懋赏，是崇开国之典，以致承家之事。陈乙志符前彦，爱结友于；虽佯狂之或违，亦志义之可尚。循令问而克嗣，虑不当仁；依德言而靡渝，理应承嫡。况操刀使割，能能无伤；执射从畋，贯乃斯获；仕进所取，孝弟归先。苟以让而入官，能济人而辅国；以之立长，可不谓贤。邻告失宜，窃以为得。

马З

З，（一作扌先）开元时擢书判拔萃科。

