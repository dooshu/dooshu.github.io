四道三谷：

何景明雍大记：予从入蜀汉道观之，其西南曰褒谷，从褒入。南曰骆谷，从洋入。东南曰斜谷，从郿入。其所从皆殊。旧志谓首尾一谷，非是。其栈道有四：从成和阶文出者为沓中阴平道，邓艾伐蜀由之。从两当出者为故道，汉高帝攻陈仓由之。从褒凤出者为今连云栈，汉王之南郑由之。从城固洋县出者为斜骆道，武侯屯渭上由之。此四道三谷，关南之险厄，攻取所从来固矣。



