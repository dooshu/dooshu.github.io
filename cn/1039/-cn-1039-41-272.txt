叶适　与英上人游紫霄观戏述短歌

野水随路贡，东风得木鸣。

景物已和柔，川原倍敷荣。

藏桑高既条，细草亦丛生。

眷言云外士，及此尘中行。

南临大陂出，波面与心平。

道帝古精庐，黄茅间荆榛。

会集倾远村，裳衣自鲜明。

银钗插山丹，歌笑喧嘤咛。

何以劳比邻，粔籹杂餦饧。

去年谷不饮，白骨今纵横。

等为造化役，未究悲忻情。

归来日已夕，旧径成沟坑。

大车者谁子，不寐方宵行。

死魂未满眉，擿埴将安程。

感此良自哂，抱谷非鹂鹒。

叶适

