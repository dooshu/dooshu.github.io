【东斋听讲诗】

昔闻孔道贵。今睹释花（《诗纪》云。疑作化。）珍。至理乃悟寂。承禀实能仁。示教虽三彻。妙法信平（本集作半。）均。信言主鄙俗。延情方慕真。庶兹（《类聚》作几。）祛八倒。冀此遣六尘。良思大车道。方愿宝船津。长延永生肇。庶《广带》（《诗纪》作席。）谅徐陈。是节朱明季。灼烁治渠新。霏云出翠岭。凉风起青□。既餐（本集作参。）甘露旨。方欲书诸（本集作缙。）绅。（○本集二。《诗纪》六十六。又《类聚》七十六引尘、津、绅三韵。）

