【华阳先生登楼不复下赠呈诗】

侧闻上士说。尺木乃腾霄。云骈（《类聚》作□。是。）不展地。仙居多丽樵。（金薤记作谯。《类聚》作本醮。）卧待三芝秀。坐对百神朝。衔书必青鸟。佳（陶隐居作嘉。《类聚》同。）客信龙镳。非止灵桃实。方见大椿凋。（○陶隐居传作酬华阳先生。金薤记作华阳先生登楼不下赠呈。《类聚》七十八作陶先生登楼不得下诗。《诗纪》七十三。）

