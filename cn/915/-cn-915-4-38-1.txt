◇仙赋（并序）

余少时为郎，从孝成帝出祠甘泉河东，见部先置华阴集灵宫。宫在华山下，武帝所造，欲以怀集仙者王乔、赤松子，故名殿名「存仙」。端站南向山，暑曰「望仙门」。余居此焉，窃有乐高眇之志，即书壁为小赋，以颂美曰（《书钞》一百二，《艺文类聚》七十八）

夫王乔、赤松，呼则出故，翕则纳新。夭矫经引，积气关元。精神周洽，鬲塞流通。乘凌虚无，洞达幽明。诸物皆见，玉女在旁。仙道既成，神灵攸迎。乃骖驾青龙赤腾，为历躇玄厉之山推)山罪)，有似乎鸾凤之翔飞，集于胶葛之宇，泰山之台。吸玉液，食华芝，漱玉浆，饮金醪。出宇宙，与云浮，洒轻雾，济倾崖。以沧川而升天门，驰白鹿而从麒麟。周览八极，还崦华坛。乎，滥滥乎，随天转旋，容容无为，寿极乾坤。（《艺文类聚》七十八）

