孙树百给谏典闽试

旧许文章伯重推侍从臣论才初秉监补牍数批鳞蛟蜃为楼好珊瑚出海频烽烟辛苦地应念泣珠人

二

星轺南去远大火渐西流文字销兵气山川散旅愁异书收百粤清啸及三秋惜别还搔首闽天我旧游箧中偶检得陈说岩学士北镇集有作

别恨星霜久书传驿路难一编随手得尽日卷帘看使节医闾迥家山姑射寒庐居应有作莫惜寄长安

