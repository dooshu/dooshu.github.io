集贤宿直寄中书李梁二舍人

耿耿银釭照直庐西风黄叶满庭除愁心不忍闻宾雁病眼犹能拾蠧鱼欹枕微吟空展转遶廊闲步自踌躇铜龙漏滴传鈎盾玉兎光芒射绮疏薄宦久淹沧海郡故交多入紫垣居洛阳已在拜尘後宣室那逢膝席初投阁寂寥深自愧抱关憔悴拟何如宁思西掖五花判且补河东三箧书桑梓任抛万里外蓬莱试住十年余释之不调嵇康懒终待休官学灌蔬

