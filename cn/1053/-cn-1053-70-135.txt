寇准　秋夜怀归

渭水苔矶阻旧游，梦回空馆却凝愁。

一声江笛巴云暝，半夜山风楚树秋。

星落古池孤影动，灯摇疏壁冷光幽。

迟明不寐空搔首，踪迹何由得狎鸥。

寇准

寇准　秋夜怀归

背窗寒烛影沉沉，楚客乡思欲不禁。

板阁漏残人自远，水萤光淡夜方深。

牢愁闻雨眠疏屋，归梦随云徹故林。

忆着烟村旧风景，柿红时节又鸣砧。

寇准

