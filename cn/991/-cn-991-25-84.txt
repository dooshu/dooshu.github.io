汪莘　夏日西湖闲居十首

十里湖山苦见招，柳堤荷荡赤栏桥。

待他朝市人归后，独泛扁舟吹玉箫。

汪莘

汪莘　夏日西湖闲居十首

急管繁弦樽俎閒，何人静眼对湖山。

怪来水面无鸥鹭，多在残蒲落照湾。

汪莘

汪莘　夏日西湖闲居十首

每叹西湖境未殊，向来人物有还无。

红蕖绿竹浑相得，明月清风亦不孤。

汪莘

汪莘　夏日西湖闲居十首

晚风吹动碧琳寒，初日花房露未乾。

谁道幽人无伴侣，红蕖万朵竹千竿。

汪莘

汪莘　夏日西湖闲居十首

修竹祠堂曲水滨，寒泉菊盏久埃尘。

道傍车马无心到，似我频来有几人。

汪莘

汪莘　夏日西湖闲居十首

一曲波光彻太虚，四垂碧汉罩湖鱼。

游人眼被荷花碍，不觉琉璃泡裹居。

汪莘

汪莘　夏日西湖闲居十首

露冷风清斗柄迁，芙蕖零落谢家船。

都人正作黄梁梦，独点西湖明月天。

汪莘

汪莘　夏日西湖闲居十首

清夜湖心把酒杯，花间风月共徘徊。

金钟何事催天晓，又恐游人相逐来。

汪莘

汪莘　夏日西湖闲居十首

醉把青荷当簅笠，乱披红芰作蓑衣。

渔翁家在蓬瀛上，欲驾莲舟一叶归。

汪莘

汪莘　夏日西湖闲居十首

藕蕂嚼来殊解渴，荷香闻得亦忘饥。

幽人不趁槐花课，收得西湖几句诗。

汪莘

