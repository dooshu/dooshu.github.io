刘克庄　又三首

冠盖憧憧有许忙，直从虚市到球场。

宝珠似得于佗冢，卉服疑来自越裳。

鬓雪难勾小儿队，眼花林发少年狂。

几时游女归蚕织，勿学施朱与约黄。

刘克庄

刘克庄　又三首

图二疏归无画工，留君严去欠文公。

卸了尚书呼长者，纳还学士做渔翁。

刘克庄

刘克庄　又三首

雪平腰各立师边，半夜输君得密传。

伴后村翁成二老，比绛县人多一年。

刘克庄

刘克庄　又三首

莫惜倾囊更典衣，繁华尤诧送神时。

不惟宝髻修容出，亦有银钗跣足嬉。

但见春城催画角，何曾夜市拥牙旗。

遨头清偷君毋怪，畴昔书囊在殿帷。

刘克庄

刘克庄　又三首

暂抛穑事竞方晨，在野稀疏总在闉。

俚俗讙言宜上庙，贤侯初意欲新民。

今无麟笔非观社，古有豚蹄可祝神。

身是鲁中儒服者，闲搔白发看游人。

刘克庄

刘克庄　又三首

年高难结草鞋缘，道远贫无犊负辕。

惟有加餐两个字，忉忉衍作百千言。

刘克庄

