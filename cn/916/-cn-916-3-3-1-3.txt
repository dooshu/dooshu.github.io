【诗】

节运时气舒。秋风凉且清。间（《广文选》作闲。）居心不娱。驾言从友生。翱翔（《广文选》作翱翱。《诗纪》同。）戏长流，逍遥登高城。东望看畴野。回顾览园庭。嘉木凋绿叶。芳草纤（应作歼。）红荣。骋哉日月逝。（《广文选》作远。）年命将西倾。建功不及时。钟鼎何所铭。收念还寝房。慷（《类聚》作忼。）慨咏坟经。庶几及君在。立德垂功名。（○《类聚》二十八。《广文选》九。《诗纪》十六。）

