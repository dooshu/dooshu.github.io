◇诏诘栾巴

大行皇帝晏驾有日，卜择陵园，务从省约，茔域所极，裁二十顷而已。巴虚言主者坏人冢墓。事既非实，寝不报下，巴犹固遂其愚，复上诽，苟肆狂瞽，益不可长。（《后汉·栾巴传》，顺帝崩，「营起宪陵。陵左右或有小人坟冢，主者欲有所侵毁，巴连上书苦谏。时梁太后临朝，诏诘巴。」）

巴小子，弄口鸣舌。（《北堂书钞》三十二引《典略》太后诏）

