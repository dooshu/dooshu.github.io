◎辛术

术字怀哲，陇西狄道人，魏左光禄大夫雄族叔，初为司空胄曹参军，及迁邺，为起部郎，再迁尚书右丞，出为清河大守，授并州长史；文襄嗣事，累迁散骑常侍；武定末除东南道行台尚书，封江夏县男，迁东徐州刺史，为淮南经略；齐受禅，移镇广陵，征为殿中尚书，领太常卿，迁吏部尚书；天保十年卒，皇建二年赠开府仪同三司、中书监、青州刺史。

